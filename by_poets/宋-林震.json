[
    {
        "uuid": "3baa4dcf22131ac9087ed54d6d53a662",
        "title": "舟入江阴集句",
        "author": "林震",
        "content": "疏疏芦苇旧江天，何处风光最可怜。\n一带楼台擎晓月，万株杨柳拂晴烟。\n身闲暂觉尘埃远，道在宁忧雨露偏。\n三顷湖田秋更熟，浊醪粗饭任吾年。",
        "dynasty": "宋",
        "collection_info": null
    },
    {
        "uuid": "00030e0f943b26eb316cec51efe1d1ac",
        "title": "句",
        "author": "林震",
        "content": "青山有恨花初谢，流水无言草自春。",
        "dynasty": "宋",
        "collection_info": null
    }
]