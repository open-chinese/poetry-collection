[
    {
        "uuid": "644e0551916f9b1376a94be3b29d02d0",
        "title": "临终作",
        "author": "王随",
        "content": "画堂灯已灭，弹指向谁说。\n去住本寻常，春风扫残雪。",
        "dynasty": "宋",
        "collection_info": null
    },
    {
        "uuid": "9bf20e5861158ac10f9d3a4185ddb911",
        "title": "送余姚知县张太博",
        "author": "王随",
        "content": "才名登仕路，芝綍奉龙光。\n出宰神仙邑，吟辞鹓鹭行。\n烟波迎去棹，图籍富行装。\n淮月蒹葭影，江风橘柚香。\n新诗留禹穴，旧理过钱塘。\n市井鱼盐聚，亭台水石凉。\n云山接秦望，花木胜河阳。\n暂布惠和政，即看鹏翼翔。",
        "dynasty": "宋",
        "collection_info": null
    },
    {
        "uuid": "b2a8907ecf39803e5f4ff873438e82f5",
        "title": "送妙明规长老",
        "author": "王随",
        "content": "振衣辞帝里，归路指禅林。\n胜地江山寺，澄明水月心。\n卸帆烟浦近，鸣磬夜船深。\n到喜清凉境，门开松桂阴。",
        "dynasty": "宋",
        "collection_info": null
    },
    {
        "uuid": "0710fd06be8c359535596bcc52f1d5fb",
        "title": "忆越州  其一",
        "author": "王随",
        "content": "贺监赐湖名价高，云山吟赏抽江毫。\n澄波杳渺醉欲去，烟光水月留归舠。",
        "dynasty": "宋",
        "collection_info": null
    },
    {
        "uuid": "6a023046d00c01dd031ad887295e5c14",
        "title": "忆越州  其二",
        "author": "王随",
        "content": "越上湖山何绝奇，昔闻寻胜宁遐遗。\n烟波无忆旧吟醉，方是致君尧舜时。",
        "dynasty": "宋",
        "collection_info": null
    },
    {
        "uuid": "1cd7eb7f3d11b54b7e3fd6df4e0b1ab7",
        "title": "栖霞寺  其一",
        "author": "王随",
        "content": "翠巘耸层云，珍祠古迹存。\n获登千佛岭，仰荷九天恩。\n塔影凌虚阁，钟声度远村。\n僧言前太守，罕有到松门。",
        "dynasty": "宋",
        "collection_info": null
    },
    {
        "uuid": "4f67375cf31a920072ff04717411a7e2",
        "title": "栖霞寺  其二",
        "author": "王随",
        "content": "虚窗残烛明，欹枕旅怀清。\n永夜起松籁，蒲山疑雨声。\n吟余闲景象，道胜小荣名。\n钟罢星河曙，悠悠迴旆旌。",
        "dynasty": "宋",
        "collection_info": null
    },
    {
        "uuid": "8e5e0ccebec70eb64b7eb7a58a6dba67",
        "title": "寄张明真",
        "author": "王随",
        "content": "绀髮丹颜气粹和，大茅峰畔隠云萝。\n至人朝斗传灵诀，先帝观龙赐御歌。\n町疃瑞文眠径草，蜿蜒神物戏池波。\n自惭五马来尘外，一挹仙风幸已多。",
        "dynasty": "宋",
        "collection_info": null
    },
    {
        "uuid": "bd49f07ecabcde1aa32e12a5fad3732e",
        "title": "天开岩",
        "author": "王随",
        "content": "栖霞山后峰，天开一岩秀。\n中有坐禅人，形容竹栢瘦。\n饥餐岩下松，渴饮岩上溜。\n爱步岩室前，白云起孤岫。",
        "dynasty": "宋",
        "collection_info": null
    },
    {
        "uuid": "5b702966717b6f4e9c72c03c05f7ee4e",
        "title": "玉兔寺  其一",
        "author": "王随",
        "content": "霜毫感应早呈祥，谁布黄金建宝坊。\n古殿幡花遶真圣，美名灵迹异诸方。",
        "dynasty": "宋",
        "collection_info": null
    },
    {
        "uuid": "0875abac0115caeb6602daf2c1a85466",
        "title": "玉兔寺  其二",
        "author": "王随",
        "content": "殿庭松栢午阴浓，地占神山绝境中。\n瑞质有灵千古在，金田疑是玉蟾宫。",
        "dynasty": "宋",
        "collection_info": null
    },
    {
        "uuid": "bb965855d450b6cedb37663832f0664f",
        "title": "郑州浮波亭",
        "author": "王随",
        "content": "潋滟波光入座寒，翠翎雪羽下云端。\n林花四绕余何称，好种青青竹万竿。",
        "dynasty": "宋",
        "collection_info": null
    },
    {
        "uuid": "e358b6d5fa21f6a4922666fab0245a74",
        "title": "句  其一",
        "author": "王随",
        "content": "一声啼鸟禁门静，满地落花春日长。",
        "dynasty": "宋",
        "collection_info": null
    },
    {
        "uuid": "b6f04a0c15258dd291e5201e03ec8e51",
        "title": "句  其二",
        "author": "王随",
        "content": "桑斧刊春色，渔歌唱夕阳。",
        "dynasty": "宋",
        "collection_info": null
    },
    {
        "uuid": "53421dd71be123dce5359d6abcc8584b",
        "title": "句  其三",
        "author": "王随",
        "content": "江吴宁久次，知己在朝端。",
        "dynasty": "宋",
        "collection_info": null
    },
    {
        "uuid": "7fe6df9cd8ee0c4df00620e5f34bfbae",
        "title": "句  其四",
        "author": "王随",
        "content": "客馆月斜寒梦断，仙舟风稳去帆飞。",
        "dynasty": "宋",
        "collection_info": null
    },
    {
        "uuid": "6f697cc8580e7f0566fdf85791735b5c",
        "title": "句  其五",
        "author": "王随",
        "content": "事简晓花香落砚，讼稀晴藓绿生庭。",
        "dynasty": "宋",
        "collection_info": null
    },
    {
        "uuid": "8bbe57d3f1e96440ce629fd7890028d1",
        "title": "句  其六",
        "author": "王随",
        "content": "候馆虚窗晴月色，野桥疏树暮蝉声。",
        "dynasty": "宋",
        "collection_info": null
    },
    {
        "uuid": "f38f38ca07cddc11621f245eee0c734b",
        "title": "句  其七",
        "author": "王随",
        "content": "照池莲艷红疑菜，入户山光翠可枯。",
        "dynasty": "宋",
        "collection_info": null
    },
    {
        "uuid": "d35dc99a32b395066c4d076d28c3a856",
        "title": "句  其八",
        "author": "王随",
        "content": "闲门半掩庭花落，啼鸟一声烟树深。",
        "dynasty": "宋",
        "collection_info": null
    },
    {
        "uuid": "c7e3d6af90df2cc16aaf625660d105a6",
        "title": "句  其九",
        "author": "王随",
        "content": "数里竹溪藏野色，一轩松雨战秋声。",
        "dynasty": "宋",
        "collection_info": null
    },
    {
        "uuid": "6b1fcbdb20e5ee333deec285c8e14eca",
        "title": "句  其一○",
        "author": "王随",
        "content": "地迴暖脉冰先觉，梅吐新香蝶未知。",
        "dynasty": "宋",
        "collection_info": null
    },
    {
        "uuid": "4113f72f26c7ccbdfbd24f321ee2a136",
        "title": "句  其一一",
        "author": "王随",
        "content": "千里水云归泽国，一帆烟雨挂秋江。",
        "dynasty": "宋",
        "collection_info": null
    },
    {
        "uuid": "2b4210f0c0486d3d4021f795e78dfe3d",
        "title": "句  其一二",
        "author": "王随",
        "content": "松桧阴中闲覆局，芰荷香裏静垂鈎。",
        "dynasty": "宋",
        "collection_info": null
    },
    {
        "uuid": "51cc92a6310a2e9ca6d75b0ab7ad4320",
        "title": "句  其一三",
        "author": "王随",
        "content": "晓色静和迷远径，晴光轻重织平芜。",
        "dynasty": "宋",
        "collection_info": null
    },
    {
        "uuid": "85b52bda371ff47a66a7094170859787",
        "title": "句  其一四",
        "author": "王随",
        "content": "静怜身计无尘事，贫喜生涯有古书。",
        "dynasty": "宋",
        "collection_info": null
    },
    {
        "uuid": "7ec70648f78352b761cc5f5356d2b91c",
        "title": "句  其一五",
        "author": "王随",
        "content": "满窗寒影云生岳，一枕秋声雨滴阶。",
        "dynasty": "宋",
        "collection_info": null
    },
    {
        "uuid": "c403f97b3f3a92e321310b18a5277a9b",
        "title": "句  其一六",
        "author": "王随",
        "content": "月白风清残夜影，辱悲荣喜几人心。",
        "dynasty": "宋",
        "collection_info": null
    },
    {
        "uuid": "be9de9d6e41df78aedd20e746902ff0d",
        "title": "句  其一七",
        "author": "王随",
        "content": "绿阴连野几株柳，翠霭绕城无限山。",
        "dynasty": "宋",
        "collection_info": null
    },
    {
        "uuid": "0190e84dfa991a6cf6d01d44595ff01b",
        "title": "句  其一八",
        "author": "王随",
        "content": "当户晓山青倚汉，傍檐风竹冷敲秋。",
        "dynasty": "宋",
        "collection_info": null
    },
    {
        "uuid": "4fecb9d7a50d305d1fedd7b6b47fd3c3",
        "title": "句  其一九",
        "author": "王随",
        "content": "晴楼凭月吟魂冷，春席眠花醉梦香。",
        "dynasty": "宋",
        "collection_info": null
    },
    {
        "uuid": "fb75e6c0830bfe05ead141ff4399c3a2",
        "title": "句  其二○",
        "author": "王随",
        "content": "梧桐风细初吹叶，河汉云疏欲护霜。",
        "dynasty": "宋",
        "collection_info": null
    },
    {
        "uuid": "085bfbb927987f6131c414907ad6ae97",
        "title": "句  其二一",
        "author": "王随",
        "content": "岸草雪残迎马绿，野梅风暖着人香。",
        "dynasty": "宋",
        "collection_info": null
    },
    {
        "uuid": "bbe179043800689e0406c7b840f31e82",
        "title": "句  其二二",
        "author": "王随",
        "content": "村重晚笛吹遥岭，渔舍寒罾晒夕阳。",
        "dynasty": "宋",
        "collection_info": null
    },
    {
        "uuid": "dc00475d98f3e0da6a40201362d8214d",
        "title": "句  其二三",
        "author": "王随",
        "content": "酒旗店远烟中动，渔艇人归岸次横。",
        "dynasty": "宋",
        "collection_info": null
    },
    {
        "uuid": "a92e2c2c725b5929917602f3a27977d3",
        "title": "句  其二四",
        "author": "王随",
        "content": "好客几嫌州路僻，爱山长上郡楼高。",
        "dynasty": "宋",
        "collection_info": null
    },
    {
        "uuid": "4ce2d61373c8d5d88c28f0054bef8ba1",
        "title": "句  其二五",
        "author": "王随",
        "content": "江馆夜凉风乍起，海天云淡月初高。",
        "dynasty": "宋",
        "collection_info": null
    },
    {
        "uuid": "79299337e819a7e012c62312bac4c856",
        "title": "句  其二六",
        "author": "王随",
        "content": "雨霁烟波帆挂晓，月明楼阁笛横秋。",
        "dynasty": "宋",
        "collection_info": null
    },
    {
        "uuid": "b2a186c28cd31a6db1e79b76aee17e99",
        "title": "句  其二七",
        "author": "王随",
        "content": "诗酒一生唯道□，田园数顷敌封侯。",
        "dynasty": "宋",
        "collection_info": null
    },
    {
        "uuid": "455b4d61f3b0480bdb03ed5a1b285e78",
        "title": "句  其二八",
        "author": "王随",
        "content": "列岫萦迴青霭合，层江空阔碧天垂。",
        "dynasty": "宋",
        "collection_info": null
    },
    {
        "uuid": "a04330f394c451a672db742987bd4879",
        "title": "句  其二九",
        "author": "王随",
        "content": "孤影渐高云外月，寒声特起竹间风。",
        "dynasty": "宋",
        "collection_info": null
    },
    {
        "uuid": "177b4e9c2a4682670bffd6625772e79e",
        "title": "句  其三○",
        "author": "王随",
        "content": "晚细雨余岚迭翠，碧江风细浪成纹。",
        "dynasty": "宋",
        "collection_info": null
    },
    {
        "uuid": "193bde268cb7cb1402652fe2560514e8",
        "title": "句  其三一",
        "author": "王随",
        "content": "印苔多鹤迹，题壁半僧名。",
        "dynasty": "宋",
        "collection_info": null
    },
    {
        "uuid": "2c13a3439f91b1bf4ebce4e5e223e01c",
        "title": "句  其三二",
        "author": "王随",
        "content": "余残花落席，吟次月生楼。",
        "dynasty": "宋",
        "collection_info": null
    },
    {
        "uuid": "36092dc29592b9d15e0c5641ac1de148",
        "title": "句  其三三",
        "author": "王随",
        "content": "杜门憎庆绝，枕石梦魂清。",
        "dynasty": "宋",
        "collection_info": null
    },
    {
        "uuid": "5b923bff51dd0987075ccb528e6af8e0",
        "title": "句  其三四",
        "author": "王随",
        "content": "波动月光碎，岸遥烟色深。",
        "dynasty": "宋",
        "collection_info": null
    },
    {
        "uuid": "5df8c016c3c7b7511c2c6a72276b3e25",
        "title": "句  其三五",
        "author": "王随",
        "content": "吏闲衙放早，事简印开稀。",
        "dynasty": "宋",
        "collection_info": null
    },
    {
        "uuid": "5bb97fddd386fb7a35da9c7443825e14",
        "title": "句  其三六",
        "author": "王随",
        "content": "住僧忘岁月，游客悟尘劳。",
        "dynasty": "宋",
        "collection_info": null
    },
    {
        "uuid": "866715fde8544a07d1332bdf1e00e682",
        "title": "句  其三七",
        "author": "王随",
        "content": "永夜起松籁，满山疑雨声。",
        "dynasty": "宋",
        "collection_info": null
    },
    {
        "uuid": "4cc8953981eca7f727ac8fab06b4c723",
        "title": "句  其三八",
        "author": "王随",
        "content": "岩深松半露，石乱水分流。",
        "dynasty": "宋",
        "collection_info": null
    },
    {
        "uuid": "7bc193fc8b70f893e3bd9ccd54f81185",
        "title": "句  其三九",
        "author": "王随",
        "content": "惜花愁有雨，待日喜无云。",
        "dynasty": "宋",
        "collection_info": null
    },
    {
        "uuid": "5e04aa625aa5cde70780e759ef15757c",
        "title": "句  其四○",
        "author": "王随",
        "content": "汉月夜如昼，松风凉似秋。",
        "dynasty": "宋",
        "collection_info": null
    },
    {
        "uuid": "515c541790427a5d2d1091f33093e1d0",
        "title": "句  其四一",
        "author": "王随",
        "content": "水村烟暝早，山馆夜寒多。",
        "dynasty": "宋",
        "collection_info": null
    },
    {
        "uuid": "b566cae081fad7bc198dc7f9ff660305",
        "title": "句  其四二",
        "author": "王随",
        "content": "地僻无来客，庭闲自落花。",
        "dynasty": "宋",
        "collection_info": null
    },
    {
        "uuid": "80f826dd477733a9b7f471329ec5e34d",
        "title": "句  其四三",
        "author": "王随",
        "content": "云气凉秋簟，山光翠入门。",
        "dynasty": "宋",
        "collection_info": null
    },
    {
        "uuid": "68cb412b247671263eec5e1e138e3c9b",
        "title": "句  其四四",
        "author": "王随",
        "content": "檐捲三峰碧，琴弹万籁清。",
        "dynasty": "宋",
        "collection_info": null
    },
    {
        "uuid": "c170c620b2a0093e3a667fc8de316cf0",
        "title": "句  其四五",
        "author": "王随",
        "content": "竹韵扣寒玉，苔花迭碧钱。",
        "dynasty": "宋",
        "collection_info": null
    },
    {
        "uuid": "95337ae52ba8b841f9819396bc9f4ed2",
        "title": "句  其四六",
        "author": "王随",
        "content": "扫径苔痕破，开扉竹影分。",
        "dynasty": "宋",
        "collection_info": null
    },
    {
        "uuid": "00b3120a9360773507bf6b381c1ff821",
        "title": "句  其四七",
        "author": "王随",
        "content": "龛灯落烬残，药竈蔼余香。",
        "dynasty": "宋",
        "collection_info": null
    },
    {
        "uuid": "2c643d8a7d129ca7a7638e012c4256d4",
        "title": "句  其四八",
        "author": "王随",
        "content": "冷余松子落，病起笋成篁。",
        "dynasty": "宋",
        "collection_info": null
    },
    {
        "uuid": "a801a696467643cbabea6459f9081fd4",
        "title": "句  其四九",
        "author": "王随",
        "content": "松窗晴似雨，竹径夏如秋。",
        "dynasty": "宋",
        "collection_info": null
    },
    {
        "uuid": "24d40515b2b9096f5024ba2568882ab8",
        "title": "句  其五○",
        "author": "王随",
        "content": "苔光浮乱石，花影倒寒潭。",
        "dynasty": "宋",
        "collection_info": null
    },
    {
        "uuid": "67f1cdd3cb1c7e5cfd100b2aad151ff6",
        "title": "句  其五一",
        "author": "王随",
        "content": "径竹烟横素，庭莎露缀珠。",
        "dynasty": "宋",
        "collection_info": null
    },
    {
        "uuid": "5eec1bb74c9f23f99495f80a3a426735",
        "title": "句  其五二",
        "author": "王随",
        "content": "丹井经台接岩洞。",
        "dynasty": "宋",
        "collection_info": null
    },
    {
        "uuid": "fc202ecb991c11771d0e37b773f54720",
        "title": "存目  其一",
        "author": "王随",
        "content": "诗题：牡丹。",
        "dynasty": "宋",
        "collection_info": null
    },
    {
        "uuid": "0121704285a0eac529b4c9aea1260930",
        "title": "存目  其二",
        "author": "王随",
        "content": "首句：枣花至小能成实。",
        "dynasty": "宋",
        "collection_info": null
    },
    {
        "uuid": "d0a0b0383bb668e0b11cdaf783f887b1",
        "title": "存目  其三",
        "author": "王随",
        "content": "出处：宋《锦绣万花谷》前集卷七。",
        "dynasty": "宋",
        "collection_info": null
    },
    {
        "uuid": "c9b044eb0cfc2e1225dc67a27fc11d71",
        "title": "存目  其四",
        "author": "王随",
        "content": "附注：已录王曙诗。",
        "dynasty": "宋",
        "collection_info": null
    }
]