[
    {
        "uuid": "3d0a47bb9d884981d6a1d089f101cce4",
        "title": "姜山后岩洞",
        "author": "陈曦",
        "content": "春山多少雨，染出碧云堆。\n岩冷溜常滴，人閒洞自开。\n摘花香入袖，题石笔黏苔。\n茅屋在何处，桃花流水来。",
        "dynasty": "宋",
        "collection_info": null
    },
    {
        "uuid": "b8de3203972f48bfb7004f118d6f20ee",
        "title": "姜山前岩庙",
        "author": "陈曦",
        "content": "怪石崭岩势欲摧，洞门无锁昼常开。\n此心不合神明者，到此应知懒入来。",
        "dynasty": "宋",
        "collection_info": null
    }
]