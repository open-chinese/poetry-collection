[
    {
        "uuid": "f4d4b84a4bb757067102e1d70610f830",
        "title": "天道",
        "author": "冯道",
        "content": "穷达皆由命，何劳发叹声。\n但知行好事，莫要问前程。\n冬去冰须泮，春来草自生。\n请君观此理，天道甚分明。",
        "dynasty": "唐",
        "collection_info": null
    },
    {
        "uuid": "2c74978e8ead612878cb40b0276c374c",
        "title": "偶作",
        "author": "冯道",
        "content": "莫为危时便怆神，前程往往有期因。\n须知海岳归明主，未必干坤陷吉人。\n道德几时曾去世，舟车何处不通津？但教方寸无诸恶，狼虎丛中也立身。",
        "dynasty": "唐",
        "collection_info": null
    },
    {
        "uuid": "92432b2bed5906ce73ff0bec7073bbf7",
        "title": "北使还京作",
        "author": "冯道",
        "content": "去年今日奉皇华，只为朝廷不为家。\n殿上一杯天子泣，门前双节国人嗟。\n龙荒冬往时时雪，兔苑春归处处花。\n上下一行如骨肉，几人身死掩风沙。",
        "dynasty": "唐",
        "collection_info": null
    },
    {
        "uuid": "5eed2851a5a5d18ab9a2a35f7d2f6f9a",
        "title": "赠窦十",
        "author": "冯道",
        "content": "燕山窦十郎，教子有义方。\n灵椿一株老，丹桂五枝芳。",
        "dynasty": "唐",
        "collection_info": null
    },
    {
        "uuid": "5f2a4d704243d7d5bd59aa0439434a8a",
        "title": "放鱼书所钥户",
        "author": "冯道",
        "content": "高却垣墙钥却门，监丞从此罢垂纶。\n池中鱼鳖应相贺，从此方知有主人。",
        "dynasty": "唐",
        "collection_info": null
    },
    {
        "uuid": "acced98b0fd61929d54a6af4ad16c9a0",
        "title": "句",
        "author": "冯道",
        "content": "朝披四袄专藏手，夜覆三衾怕露头。\n牛头偏得赐，象笏更容持。\n已落地花方遣埽，未经霜草莫教锄。\n视草北来唐学士，拥旄西去汉将军。",
        "dynasty": "唐",
        "collection_info": null
    },
    {
        "uuid": "10be3683460e662827ade9e6c1f1ccf8",
        "title": "舌",
        "author": "冯道",
        "content": "口是祸之门，舌是斩身刀。\n闭口深藏舌，安身处处牢。\n（《古今图书集成·人事典》一四《口部》）（见宋胡穉《增广笺注简斋诗集》卷四《寄新息家叔》注引。\n《群书通要丙集》卷一引前二句。\n《喻世明言》卷三十八引此诗，不云作者。\n）。",
        "dynasty": "唐",
        "collection_info": null
    },
    {
        "uuid": "8f85e2fcbdaef3698b35878d4a84bf9c",
        "title": "平日自咏（题拟）",
        "author": "冯道",
        "content": "公事之余喜坐禅，少曾将胁到床眠。\n虽然现出宰官相，长老之名天下传。\n（见宋金盈之八卷本《醉翁谈录》卷六。\n）（〖1〗《醉翁谈录》：「近代冯相于中书退朝之暇，未始不以坐禅为念。\n故天下万口一词，遂以冯长老之名归之，况冯相平日自有诗曰〖略〗。\n」）。",
        "dynasty": "唐",
        "collection_info": null
    },
    {
        "uuid": "0d4eb6856a13261e052cccf4ade7557b",
        "title": "使虏诗",
        "author": "冯道",
        "content": "曾叨腊月牛头赐。\n（见宋程大昌《演繁露》卷十三《牛鱼》。\n）。",
        "dynasty": "唐",
        "collection_info": null
    },
    {
        "uuid": "c7d969dd24e0933d65322e429b3b4b96",
        "title": "偶作",
        "author": "冯道",
        "content": "莫为危时便怆神，前程往往有期因。\n须知海岳归明主，但教方寸无诸恶，狼虎丛中也立身。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十七"
        }
    },
    {
        "uuid": "72d5ba21cd9efc37ca7259374c508669",
        "title": "北使还京作",
        "author": "冯道",
        "content": "去年今日奉皇华，只为朝廷不为家。\n殿上一杯天子泣，上下一行如骨肉，几人身死掩风沙。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十七"
        }
    },
    {
        "uuid": "d724cdbef50a1a58b8dfbeff04b0680a",
        "title": "句",
        "author": "冯道",
        "content": "朝披四袄专藏手，夜覆三衾怕露头。\n（虏中大寒，牛头偏得赐，象笏更容持。\n（虏以道有重名，欲留之，牛头，皆殊礼也，道皆得之，以诗谢。\n以上见《丛苑》）已落地花方遣扫，未经霜草莫教锄。\n（《吟治圃》，视草北来唐学士，拥旄西去汉将军。\n（《同光中承旨卢质节制河中赠》，见《续翰林志》）",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十七"
        }
    }
]