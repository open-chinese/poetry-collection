[
    {
        "title": "晦日与卢舍人同诣补阙城南林园",
        "author": "孙逖",
        "content": "芳年正月晦，假日早朝迴。\n欲尽三春赏，还钦二阮才。\n柳迎郊骑入，花近□庭开。\n宛是人寰外，真情寓物来。",
        "dynasty": "唐",
        "collection_info": null
    },
    {
        "title": "和左司张员外自洛使入京中路先赴长安逢立春日赠韦侍御等诸公",
        "author": "孙逖",
        "content": "拜郎登省闼，奉使驰车乘。\n遥瞻使者星，便是郎官应。\n台妙时相许，皇华德弥称。\n二陕听风谣，三秦望形胜。\n此中暌益友，是日多诗兴。\n寒尽岁阴催，春归物华证。",
        "dynasty": "唐",
        "collection_info": null
    },
    {
        "title": "和登会稽山",
        "author": "孙逖",
        "content": "稽山碧湖上，势入东溟尽。\n烟景昼清明，九峰争隐嶙。\n望中厌朱绂，俗内探玄牝。\n野老听鸣驺，山童拥行轸。\n仙花寒未落，古蔓柔堪引。\n竹磵入山多，松崖向天近。\n云从海天去，日就江村陨。\n能赋丘尝闻，和歌参不敏。\n冥搜信冲漠，多士期标准。\n愿奉濯缨心，长谣反招隐。",
        "dynasty": "唐",
        "collection_info": null
    },
    {
        "title": "送杨法曹按括州",
        "author": "孙逖",
        "content": "东海天台山，南方缙云驿。\n溪澄问人隐，岩险烦登陟。\n潭壑随星使，轩车绕春色。\n傥寻琪树人，为报长相忆。",
        "dynasty": "唐",
        "collection_info": null
    },
    {
        "title": "葛山潭",
        "author": "孙逖",
        "content": "圆潭写流月，晴明涵万象。\n仙翁何时还，绿水空荡漾。\n凉哉草木腓，白露沾人衣。\n犹醉空山裏，时闻笙鹤飞。",
        "dynasty": "唐",
        "collection_info": null
    },
    {
        "title": "丹阳行",
        "author": "孙逖",
        "content": "丹阳古郡洞庭阴，落日扁舟此路寻。\n传是东南旧都处，金陵中断碧江深。\n在昔风尘起，京都乱如毁。\n双阙戎虏间，千门战场裏。\n传闻一马化为龙，南渡衣冠亦愿从。\n石头横帝里，京口拒戎锋。\n青枫林下迴天跸，杜若洲前转国容。\n都门不见河阳树，辇道唯闻建业钟。\n中原悠悠几千里，欲扫欃枪未云已。\n英雄倾夺何纷然，一盛一衰如逝川。\n可怜宫观重江裏，金镜相传三百年。\n自从龙见圣人出，六合车书混为一。\n昔年王气今何在，併向长安就尧日。\n荆榛古木闭荒阡，共道繁华不復全。\n赤县唯余江树月，黄图半入海人烟。\n暮来山水登临遍，览古愁吟泪如霰。\n唯有空城多白云，春风淡荡无人见。",
        "dynasty": "唐",
        "collection_info": null
    },
    {
        "title": "山阴县西楼",
        "author": "孙逖",
        "content": "都邑西楼芳树间，逶迤霁色遶江山。\n山月夜从公署出，江云晚对讼庭还。\n谁知春色朝朝好，二月飞花满江草。\n一见湖边杨柳风，遥忆青青洛阳道。",
        "dynasty": "唐",
        "collection_info": null
    },
    {
        "title": "夜宿浙江",
        "author": "孙逖",
        "content": "扁舟夜入江潭泊，露白风高气萧索。\n富春渚上潮未还，天姥岑边月初落。\n烟水茫茫多苦辛，更闻江上越人吟。\n洛阳城阙何时见，西北浮云朝暝深。",
        "dynasty": "唐",
        "collection_info": null
    },
    {
        "title": "春日留别",
        "author": "孙逖",
        "content": "春路逶迤花柳前，孤舟晚泊就人烟。\n东山白云不可见，西陵江月夜娟娟。\n春江夜尽潮声度，征帆遥从此中去。\n越国山川看渐无，可怜愁思江南树。",
        "dynasty": "唐",
        "collection_info": null
    },
    {
        "title": "奉和四月三日上阳水窗赐宴应制得春字",
        "author": "孙逖",
        "content": "今日逢初夏，欢游续旧旬。\n气和先作雨，恩厚别成春。\n凤吹临清洛，龙舆下紫宸。\n此中歌在藻，还见跃潜鳞。",
        "dynasty": "唐",
        "collection_info": null
    },
    {
        "title": "奉和登会昌山应制",
        "author": "孙逖",
        "content": "岩磴列云旗，吾君访道时。\n干行万物覩，日驭六龙迟。\n望远迴天顾，登高动睿词。\n愿因山作寿，长保会昌期。",
        "dynasty": "唐",
        "collection_info": null
    },
    {
        "title": "正月十五日夜应制",
        "author": "孙逖",
        "content": "洛城三五夜，天子万年春。\n綵仗移双阙，琼筵会九宾。\n舞成苍颉字，灯作法王轮。\n不觉东方日，遥垂御藻新。",
        "dynasty": "唐",
        "collection_info": null
    },
    {
        "title": "奉和御制登鸳鸯楼即目应制",
        "author": "孙逖",
        "content": "玉辇下离宫，琼楼上半空。\n方巡五年狩，更闢四门聪。\n井邑观秦野，山河念禹功。\n停銮留睿作，轩槛起南风。",
        "dynasty": "唐",
        "collection_info": null
    },
    {
        "title": "进船泛洛水应制",
        "author": "孙逖",
        "content": "禁园纡睿览，仙棹叶时游。\n洛北风花树，江南彩画舟。\n芳生兰蕙草，春入凤凰楼。\n兴尽离宫暮，烟光起夕流。",
        "dynasty": "唐",
        "collection_info": null
    },
    {
        "title": "和常州崔使君寒食夜",
        "author": "孙逖",
        "content": "闻道清明近，春庭向夕阑。\n行游昼不厌，风物夜宜看。\n斗柄更初转，梅香暗裏残。\n无劳秉华烛，清月在南端。",
        "dynasty": "唐",
        "collection_info": null
    },
    {
        "title": "和韦兄春日南亭宴兄弟",
        "author": "孙逖",
        "content": "台阁升高位，园林隔旧乡。\n忽闻歌棣萼，还比报琼芳。\n门向宜春近，郊连御宿长。\n德星常有会，相望在文昌。",
        "dynasty": "唐",
        "collection_info": null
    },
    {
        "title": "奉和崔司马游云门寺",
        "author": "孙逖",
        "content": "繫马清溪树，禅门春气浓。\n香台花下出，讲坐竹间逢。\n觉路山童引，经行谷鸟从。\n更言穷寂灭，回策上南峰。",
        "dynasty": "唐",
        "collection_info": null
    },
    {
        "title": "酬万八贺九云门下归溪中作",
        "author": "孙逖",
        "content": "晚从灵境出，林壑曙云飞。\n稍觉清溪尽，回瞻画剎微。\n独园余兴在，孤棹宿心违。\n更忆登攀处，天香满袖归。",
        "dynasty": "唐",
        "collection_info": null
    },
    {
        "title": "春初送吕补阙往西岳勒碑得云字",
        "author": "孙逖",
        "content": "刻石记天文，朝推谷子云。\n箧中缄圣札，岩下揖神君。\n语别梅初艳，为期草欲熏。\n往来春不尽，离思莫氛氲。",
        "dynasty": "唐",
        "collection_info": null
    },
    {
        "title": "送越州裴参军充使入京",
        "author": "孙逖",
        "content": "日落川径寒，离心苦未安。\n客愁西向尽，乡梦北归难。\n霜果林中变，秋花水上残。\n明朝渡江后，云物向南看。",
        "dynasty": "唐",
        "collection_info": null
    },
    {
        "title": "送周判官往台州",
        "author": "孙逖",
        "content": "吾宗长作赋，登陆访天台。\n星使行看入，云仙意转催。\n饮冰攀璀璨，驱传历莓苔。\n日暮东郊别，真情去不回。",
        "dynasty": "唐",
        "collection_info": null
    },
    {
        "title": "送魏骑曹充宇文侍御判官分按山南",
        "author": "孙逖",
        "content": "云雨阳台路，光华驿骑巡。\n劝农开梦土，恤隐惠荆人。\n楼迥吟黄鹤，江长望白苹。\n观风布明诏，更是汉南春。",
        "dynasty": "唐",
        "collection_info": null
    },
    {
        "title": "送苏郎中绾出佐荆州",
        "author": "孙逖",
        "content": "神仙久留滞，清切伫飞翻。\n忽佐南方牧，何时西掖垣。\n高车自兰省，便道出荆门。\n不见河梁别，空销郢路魂。",
        "dynasty": "唐",
        "collection_info": null
    },
    {
        "title": "冬末送魏起居赴京",
        "author": "孙逖",
        "content": "大名将起魏，良史更逢迁。\n驿骑朝丹阙，关亭望紫烟。\n西京春色近，东观物华偏。\n早赴王正月，挥毫记首年。",
        "dynasty": "唐",
        "collection_info": null
    },
    {
        "title": "送李补阙摄御史充河西节度判官",
        "author": "孙逖",
        "content": "昔年叨补衮，边地亦埋轮。\n官序惭先达，才名畏后人。\n西戎虽献款，上策耻和亲。\n早赴前军幕，长清外域尘。",
        "dynasty": "唐",
        "collection_info": null
    },
    {
        "title": "送赵评事摄御史监军岭南",
        "author": "孙逖",
        "content": "议狱持邦典，临戎假宪威。\n风从阊阖去，霜入洞庭飞。\n篁竹迎金鼓，楼船引绣衣。\n明年拜真月，南斗使星归。",
        "dynasty": "唐",
        "collection_info": null
    },
    {
        "title": "送靳十五侍御使蜀",
        "author": "孙逖",
        "content": "天使出霜台，行人择吏才。\n传车春色送，离兴夕阳催。\n驿遶巴江转，关迎劒道开。\n西南一何幸，前后二龙来。",
        "dynasty": "唐",
        "collection_info": null
    },
    {
        "title": "送李给事归徐州觐省",
        "author": "孙逖",
        "content": "列位登青琐，还乡復綵衣。\n共言晨省日，便是昼游归。\n春水经梁宋，晴山入海沂。\n莫愁东路远，四牡正騑騑。",
        "dynasty": "唐",
        "collection_info": null
    },
    {
        "title": "送杜侍御赴上都",
        "author": "孙逖",
        "content": "避马台中贵，登车岭外遥。\n还因贡赋礼，来谒大明朝。\n地入商山路，乡连渭水桥。\n承恩返南越，尊酒重相邀。",
        "dynasty": "唐",
        "collection_info": null
    },
    {
        "title": "送张环摄御史监南选",
        "author": "孙逖",
        "content": "汉使得张纲，威名摄远方。\n恩霑柱下史，荣比选曹郎。\n江带黔中阔，山连峡水长。\n莫愁炎暑地，秋至有严霜。",
        "dynasty": "唐",
        "collection_info": null
    },
    {
        "title": "宴越府陈法曹西亭",
        "author": "孙逖",
        "content": "公府西岩下，红亭间白云。\n雪梅初度腊，烟竹稍迎曛。\n水木涵澄景，帘栊引霁氛。\n江南归思逼，春鴈不堪闻。",
        "dynasty": "唐",
        "collection_info": null
    },
    {
        "title": "同邢判官寻龙湍观归湖中",
        "author": "孙逖",
        "content": "星使下仙京，云湖喜昼晴。\n更从探穴处，还作棹歌行。\n丝管荷风入，帘帷竹气清。\n莫愁归路远，水月夜虚明。",
        "dynasty": "唐",
        "collection_info": null
    },
    {
        "title": "寻龙湍",
        "author": "孙逖",
        "content": "仙穴寻遗迹，轻舟爱水乡。\n溪流一曲尽，山路九峰长。\n渔父歌金洞，江妃舞翠房。\n遥怜葛仙宅，真气共微茫。",
        "dynasty": "唐",
        "collection_info": null
    },
    {
        "title": "宿云门寺阁",
        "author": "孙逖",
        "content": "香阁东山下，烟花象外幽。\n悬灯千嶂夕，卷幔五湖秋。\n画壁余鸿鴈，纱窓宿斗牛。\n更疑天路近，梦与白云游。",
        "dynasty": "唐",
        "collection_info": null
    },
    {
        "title": "扬子江楼",
        "author": "孙逖",
        "content": "扬子何年邑，雄图作楚关。\n江连二妃渚，云近八公山。\n驿道[青]枫外，人烟绿屿间。\n晚来潮正满，数处落帆还。",
        "dynasty": "唐",
        "collection_info": null
    },
    {
        "title": "淮阴夜宿二首 一",
        "author": "孙逖",
        "content": "水国南无畔，扁舟北未期。\n乡情淮上失，归梦郢中疑。\n木落知寒近，山长见日迟。\n客行心绪乱，不及洛阳时。",
        "dynasty": "唐",
        "collection_info": null
    },
    {
        "title": "淮阴夜宿二首 二",
        "author": "孙逖",
        "content": "永夕卧烟塘，萧条天一方。\n秋风淮水落，寒夜楚歌长。\n宿莽非中土，鲈鱼岂我乡。\n孤舟行已倦，南越尚茫茫。",
        "dynasty": "唐",
        "collection_info": null
    },
    {
        "title": "下京口埭夜行",
        "author": "孙逖",
        "content": "孤帆度绿氛，寒浦落红曛。\n江树朝来出，吴歌夜渐闻。\n南溟接潮水，北斗近乡云。\n行役从兹去，归情入鴈羣。",
        "dynasty": "唐",
        "collection_info": null
    },
    {
        "title": "山行遇雨",
        "author": "孙逖",
        "content": "骤雨昼氤氲，空天望不分。\n暗山唯觉电，穷海但生云。\n涉涧猜行潦，缘崖畏宿氛。\n夜来江月霁，棹唱此中闻。",
        "dynasty": "唐",
        "collection_info": null
    },
    {
        "title": "夜到润州",
        "author": "孙逖",
        "content": "夜入丹阳郡，天高气象秋。\n海隅云汉转，江畔火星流。\n城郭传金柝，闾阎闭绿洲。\n客行凡几夜，新月再如钩。",
        "dynasty": "唐",
        "collection_info": null
    },
    {
        "title": "和常州崔使君咏后庭梅二首 一",
        "author": "孙逖",
        "content": "闻唱梅花落，江南春意深。\n更传千里外，来入越人吟。\n弱干红妆倚，繁香翠羽寻。\n庭中自公日，歌舞向芳阴。",
        "dynasty": "唐",
        "collection_info": null
    },
    {
        "title": "和常州崔使君咏后庭梅二首 二",
        "author": "孙逖",
        "content": "梅院重门掩，遥遥歌吹边。\n庭深人不见，春至曲能传。\n花落弹棋处，香来荐枕前。\n使君停五马，行乐此中偏。",
        "dynasty": "唐",
        "collection_info": null
    },
    {
        "title": "同和咏楼前海石榴二首 一",
        "author": "孙逖",
        "content": "客自新亭郡，朝来数物华。\n传君妓楼好，初落海榴花。\n露色珠帘映，香风粉壁遮。\n更宜林下雨，日晚逐行车。",
        "dynasty": "唐",
        "collection_info": null
    },
    {
        "title": "同和咏楼前海石榴二首 二",
        "author": "孙逖",
        "content": "海上移珍木，楼前咏所思。\n遥闻下车日，正在落花时。\n旧绿香行盖，新红洒步綦。\n从来寒不易，终见久逾滋。",
        "dynasty": "唐",
        "collection_info": null
    },
    {
        "title": "故右丞相赠太师燕文贞公挽词二首 一",
        "author": "孙逖",
        "content": "海内文章伯，朝端礼乐英。\n一言兴宝运，三入济羣生。\n命与才相偶，年将位不幷。\n台星忽已坼，流恸轸皇情。",
        "dynasty": "唐",
        "collection_info": null
    },
    {
        "title": "故右丞相赠太师燕文贞公挽词二首 二",
        "author": "孙逖",
        "content": "甲第三重戟，高门四列侯。\n已成冠盖里，更有凤皇楼。\n人世方为乐，生涯遽若休。\n空余掌纶地，传庆百千秋。",
        "dynasty": "唐",
        "collection_info": null
    },
    {
        "title": "故陈州刺史赠兵部尚书韦公挽词",
        "author": "孙逖",
        "content": "奕叶金章贵，连枝鼎位尊。\n台庭为凤穴，相府是鸰原。\n世阅空悲命，泉幽不返魂。\n惟余汉臣史，继术赞韦门。",
        "dynasty": "唐",
        "collection_info": null
    },
    {
        "title": "故程将军妻南阳郡夫人樊氏挽歌",
        "author": "孙逖",
        "content": "德配程休甫，名高鲁季姜。\n宠荣苍玉佩，宴梦郁金堂。\n白日期偕老，幽泉忽悼亡。\n国风犹在咏，江汉近南阳。",
        "dynasty": "唐",
        "collection_info": null
    },
    {
        "title": "和上巳连寒食有怀京洛",
        "author": "孙逖",
        "content": "天津御柳碧遥遥，轩骑相从半下朝。\n行乐光辉寒食借，太平歌舞晚春饶。\n红妆楼下东郊道，青草洲边南渡桥。\n坐见司空扫西第，看君侍从落花朝。",
        "dynasty": "唐",
        "collection_info": null
    },
    {
        "title": "和左司张员外自洛使入京中路先赴长安逢立春日赠韦侍御等诸公",
        "author": "孙逖",
        "content": "忽覩云间数鴈回，更逢山上正花开。\n河边淑气迎芳草，林下轻风待落梅。\n秋宪府中高唱入，春卿署裏和歌来。\n共言东阁招贤地，自有西征谢傅才。",
        "dynasty": "唐",
        "collection_info": null
    },
    {
        "title": "和崔司马登称心山寺",
        "author": "孙逖",
        "content": "郡府乘休日，王城访道初。\n觉花迎步履，香草藉行车。\n倚阁观无际，寻山坐太虚。\n岩空迷禹迹，海静望秦余。\n翡翠巢珠网，鵾鸡间绮疏。\n地灵资净土，水若护真如。\n宝树谁攀折，禅云自卷舒。\n晴分五湖势，烟合九夷居。\n生灭纷无象，窥临已得鱼。\n尝闻宝刀赠，今日奉琼琚。",
        "dynasty": "唐",
        "collection_info": null
    },
    {
        "title": "奉和李右相中书壁画山水",
        "author": "孙逖",
        "content": "庙堂多暇日，山水契中情。\n欲写高深趣，还因藻绘成。\n九江临户牖，三峡绕檐楹。\n花柳穷年发，烟云逐意生。\n能令万里近，不觉四时行。\n气染荀香馥，光含乐镜清。\n咏歌齐出处，图画表冲盈。\n自保千年遇，何论八载荣。",
        "dynasty": "唐",
        "collection_info": null
    },
    {
        "title": "奉和李右相赏会昌林亭",
        "author": "孙逖",
        "content": "贤相初陪跸，灵山本降神。\n作京雄近县，开阁宠平津。\n地胜林亭好，时清宴赏频。\n百泉萦草木，万井布郊畛。\n德与春和盛，功将造化邻。\n还嗤渭滨叟，岁晚独垂纶。",
        "dynasty": "唐",
        "collection_info": null
    },
    {
        "title": "和左衞武仓曹衞中对雨创韵赠右衞李骑曹",
        "author": "孙逖",
        "content": "林父同官意，宣尼久敬交。\n文场刊玉篆，武事掌金铙。\n道合宜连茹，时清岂繫匏。\n克勤居簿领，多暇屏讙譊。\n美酒怀公讌，玄谈俟客嘲。\n薄云生北阙，飞雨自西郊。\n院暑便清旷，庭芜觉渐苞。\n高门关讵闭，逸韵柱难胶。\n枳棘鸾无叹，椅梧凤必巢。\n忽闻征并作，观海媿堂坳。",
        "dynasty": "唐",
        "collection_info": null
    },
    {
        "title": "送新罗法师还国",
        "author": "孙逖",
        "content": "异域今无外，高僧代所稀。\n苦心归寂灭，宴坐得精微。\n持钵何年至，传灯是日归。\n上卿挥别藻，中禁下禅衣。\n海阔杯还度，云遥锡更飞。\n此行迷处所，何以慰虔祈。",
        "dynasty": "唐",
        "collection_info": null
    },
    {
        "title": "送赵大夫护边",
        "author": "孙逖",
        "content": "外域分都护，中台命职方。\n欲传清庙略，先取剧曹郎。\n已佩登坛印，犹怀伏奏香。\n百壶开祖饯，驷牡戒戎装。\n青海连西掖，黄河带北凉。\n关山瞻汉月，戈劒宿胡霜。\n体国才先着，论兵策復长。\n果持文武术，还继杜当阳。",
        "dynasty": "唐",
        "collection_info": null
    },
    {
        "title": "立秋日题安昌寺北山亭",
        "author": "孙逖",
        "content": "楼观倚长霄，登攀及霁朝。\n高如石门顶，胜拟赤城标。\n天路云虹近，人寰气象遥。\n山围伯禹庙，江落伍胥潮。\n徂暑迎秋薄，凉风是日飘。\n果林余苦李，萍水覆甘蕉。\n览古嗟夷漫，凌空爱泬寥。\n更闻金剎下，钟梵晚萧萧。",
        "dynasty": "唐",
        "collection_info": null
    },
    {
        "title": "登越州城",
        "author": "孙逖",
        "content": "越嶂绕层城，登临万象清。\n封圻沧海合，廛市碧湖明。\n晓日渔歌满，芳春棹唱行。\n山风吹美箭，田雨润香秔。\n代阅英灵尽，人闲吏隐幷。\n赠言王逸少，已见曲池平。",
        "dynasty": "唐",
        "collection_info": null
    },
    {
        "title": "江行有怀",
        "author": "孙逖",
        "content": "秋水明川路，轻舟转石圻。\n霜多山橘熟，寒至浦禽稀。\n飞席乘风势，迴流荡日晖。\n昼行疑海若，夕梦识江妃。\n野霁看吴尽，天长望洛非。\n不知何岁月，一似暮潮归。",
        "dynasty": "唐",
        "collection_info": null
    },
    {
        "title": "长洲苑",
        "author": "孙逖",
        "content": "吴王初鼎峙，羽猎骋雄才。\n辇道阊门出，军容茂苑来。\n山从列嶂转，江自绕林迴。\n劒骑缘汀入，旌门隔屿开。\n合离纷若电，驰逐溢成雷。\n胜地虞人守，归舟汉女陪。\n可怜夷漫处，犹在洞庭隈。\n山静吟猿父，城空应雉媒。\n戎行委乔木，马迹尽黄埃。\n揽涕问遗老，繁华安在哉。",
        "dynasty": "唐",
        "collection_info": null
    },
    {
        "title": "和咏廨署有樱桃",
        "author": "孙逖",
        "content": "上林天禁裏，芳树有红樱。\n江国今来见，君门春意生。\n香从花绶转，色绕佩珠明。\n海鸟衔初实，吴姬扫落英。\n切将稀取贵，羞与众同荣。\n为此堪攀折，芳蹊处处成。",
        "dynasty": "唐",
        "collection_info": null
    },
    {
        "title": "同洛阳李少府观永乐公主入蕃",
        "author": "孙逖",
        "content": "边地莺花少，年来未觉新。\n美人天上落，龙塞始应春。",
        "dynasty": "唐",
        "collection_info": null
    },
    {
        "title": "途中口号",
        "author": "孙逖",
        "content": "邺城东北望陵台，珠翠繁华去不迴。\n无復新妆艳红粉，空余故垄满青苔。",
        "dynasty": "唐",
        "collection_info": null
    },
    {
        "title": "晦日湖塘",
        "author": "孙逖",
        "content": "吉日初成晦，方塘遍是春。\n落花迎二月，芳树历三旬。\n公子能留客，巫阳好解神。\n夜还何虑暗，秉烛向城闉。",
        "dynasty": "唐",
        "collection_info": null
    },
    {
        "title": "句",
        "author": "孙逖",
        "content": "野烟出炉上，山花落镜中。",
        "dynasty": "唐",
        "collection_info": null
    },
    {
        "title": "和左司张员外自洛使入京中路先赴长安逢立春日赠韦侍御等诸公",
        "author": "孙逖",
        "content": "拜郎登省闼，奉使驰车乘。遥瞻使者星，便是郎官应。\n台妙时相许，皇华德弥称。二陕听风谣，三秦望形胜。\n此中暌益友，是日多诗兴。寒尽岁阴催，春归物华证。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "和登会稽山",
        "author": "孙逖",
        "content": "稽山碧湖上，势入东溟尽。烟景昼清明，九峰争隐嶙。\n望中厌朱绂，俗内探玄牝。野老听鸣驺，山童拥行轸。\n仙花寒未落，古蔓柔堪引。竹涧入山多，松崖向天近。\n云从海天去，日就江村陨。能赋丘尝闻，和歌参不敏。\n冥搜信冲漠，多士期标准。愿奉濯缨心，长谣反招隐。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "送杨法曹按括州",
        "author": "孙逖",
        "content": "东海天台山，南方缙云驿。溪澄问人隐，岩险烦登陟。\n潭壑随星使，轩车绕春色。傥寻琪树人，为报长相忆。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "葛山潭",
        "author": "孙逖",
        "content": "圆潭写流月，晴明涵万象。仙翁何时还，绿水空荡漾。\n凉哉草木腓，白露沾人衣。犹醉空山裏，时闻笙鹤飞。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "丹阳行",
        "author": "孙逖",
        "content": "丹阳古郡洞庭阴，落日扁舟此路寻。传是东南旧都处，\n双阙戎虏间，千门战场裏。传闻一马化为龙，\n青枫林下回天跸，杜若洲前转国容。都门不见河阳树，\n英雄倾夺何纷然，一盛一衰如逝川。可怜宫观重江裏，\n昔年王气今何在，并向长安就尧日。荆榛古木闭荒阡，\n暮来山水登临遍，览古愁吟泪如霰。唯有空城多白云，",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "山阴县西楼",
        "author": "孙逖",
        "content": "都邑西楼芳树间，逶迤霁色绕江山。山月夜从公署出，\n一见湖边杨柳风，遥忆青青洛阳道。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "夜宿浙江",
        "author": "孙逖",
        "content": "扁舟夜入江潭泊，露白风高气萧索。富春渚上潮未还，\n洛阳城阙何时见，西北浮云朝暝深。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "春日留别",
        "author": "孙逖",
        "content": "春路逶迤花柳前，孤舟晚泊就人烟。东山白云不可见，\n越国山川看渐无，可怜愁思江南树。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "奉和四月三日上阳水窗赐宴应制得春字",
        "author": "孙逖",
        "content": "今日逢初夏，欢游续旧旬。气和先作雨，恩厚别成春。\n凤吹临清洛，龙舆下紫宸。此中歌在藻，还见跃潜鳞。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "奉和登会昌山应制",
        "author": "孙逖",
        "content": "岩磴列云旗，吾君访道时。干行万物睹，日驭六龙迟。\n望远回天顾，登高动睿词。愿因山作寿，长保会昌期。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "正月十五日夜应制",
        "author": "孙逖",
        "content": "洛城三五夜，天子万年春。彩仗移双阙，琼筵会九宾。\n舞成苍颉字，灯作法王轮。不觉东方日，遥垂御藻新。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "奉和御制登鸳鸯楼即目应制",
        "author": "孙逖",
        "content": "玉辇下离宫，琼楼上半空。方巡五年狩，更辟四门聪。\n井邑观秦野，山河念禹功。停銮留睿作，轩槛起南风。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "进船泛洛水应制",
        "author": "孙逖",
        "content": "禁园纡睿览，仙棹叶时游。洛北风花树，江南彩画舟。\n芳生兰蕙草，春入凤凰楼。兴尽离宫暮，烟光起夕流。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "和常州崔使君寒食夜",
        "author": "孙逖",
        "content": "闻道清明近，春庭向夕阑。行游昼不厌，风物夜宜看。\n斗柄更初转，梅香暗裏残。无劳秉华烛，清月在南端。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "和韦兄春日南亭宴兄弟",
        "author": "孙逖",
        "content": "台阁升高位，园林隔旧乡。忽闻歌棣萼，还比报琼芳。\n门向宜春近，郊连御宿长。德星常有会，相望在文昌。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "奉和崔司马游云门寺",
        "author": "孙逖",
        "content": "系马清溪树，禅门春气浓。香台花下出，讲坐竹间逢。\n觉路山童引，经行谷鸟从。更言穷寂灭，回策上南峰。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "酬万八贺九云门下归溪中作",
        "author": "孙逖",
        "content": "晚从灵境出，林壑曙云飞。稍觉清溪尽，回瞻画刹微。\n独园余兴在，孤棹宿心违。更忆登攀处，天香满袖归。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "春初送吕补阙往西岳勒碑得云字",
        "author": "孙逖",
        "content": "刻石记天文，朝推谷子云。箧中缄圣札，岩下揖神君。\n语别梅初艳，为期草欲熏。往来春不尽，离思莫氛氲。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "送越州裴参军充使入京",
        "author": "孙逖",
        "content": "日落川径寒，离心苦未安。客愁西向尽，乡梦北归难。\n霜果林中变，秋花水上残。明朝渡江后，云物向南看。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "送周判官往台州",
        "author": "孙逖",
        "content": "吾宗长作赋，登陆访天台。星使行看入，云仙意转催。\n饮冰攀璀璨，驱传历莓苔。日暮东郊别，真情去不回。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "送魏骑曹充宇文侍御判官分按山南",
        "author": "孙逖",
        "content": "云雨阳台路，光华驿骑巡。劝农开梦土，恤隐惠荆人。\n楼迥吟黄鹤，江长望白苹。观风布明诏，更是汉南春。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "送苏郎中绾出佐荆州",
        "author": "孙逖",
        "content": "神仙久留滞，清切伫飞翻。忽佐南方牧，何时西掖垣。\n高车自兰省，便道出荆门。不见河梁别，空销郢路魂。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "冬末送魏起居赴京",
        "author": "孙逖",
        "content": "大名将起魏，良史更逢迁。驿骑朝丹阙，关亭望紫烟。\n西京春色近，东观物华偏。早赴王正月，挥毫记首年。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "送李补阙摄御史充河西节度判官",
        "author": "孙逖",
        "content": "昔年叨补衮，边地亦埋轮。官序惭先达，才名畏后人。\n西戎虽献款，上策耻和亲。早赴前军幕，长清外域尘。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "送赵评事摄御史监军岭南",
        "author": "孙逖",
        "content": "议狱持邦典，临戎假宪威。风从阊阖去，霜入洞庭飞。\n篁竹迎金鼓，楼船引绣衣。明年拜真月，南斗使星归。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "送靳十五侍御使蜀",
        "author": "孙逖",
        "content": "天使出霜台，行人择吏才。传车春色送，离兴夕阳催。\n驿绕巴江转，关迎剑道开。西南一何幸，前后二龙来。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "送李给事归徐州觐省",
        "author": "孙逖",
        "content": "列位登青琐，还乡复彩衣。共言晨省日，便是昼游归。\n春水经梁宋，晴山入海沂。莫愁东路远，四牡正騑騑。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "送杜侍御赴上都",
        "author": "孙逖",
        "content": "避马台中贵，登车岭外遥。还因贡赋礼，来谒大明朝。\n地入商山路，乡连渭水桥。承恩返南越，尊酒重相邀。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "送张环摄御史监南选",
        "author": "孙逖",
        "content": "汉使得张纲，威名摄远方。恩沾柱下史，荣比选曹郎。\n江带黔中阔，山连峡水长。莫愁炎暑地，秋至有严霜。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "宴越府陈法曹西亭",
        "author": "孙逖",
        "content": "公府西岩下，红亭间白云。雪梅初度腊，烟竹稍迎曛。\n水木涵澄景，帘栊引霁氛。江南归思逼，春雁不堪闻。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "同邢判官寻龙湍观归湖中",
        "author": "孙逖",
        "content": "星使下仙京，云湖喜昼晴。更从探穴处，还作棹歌行。\n丝管荷风入，帘帷竹气清。莫愁归路远，水月夜虚明。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "寻龙湍",
        "author": "孙逖",
        "content": "仙穴寻遗迹，轻舟爱水乡。溪流一曲尽，山路九峰长。\n渔父歌金洞，江妃舞翠房。遥怜葛仙宅，真气共微茫。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "宿云门寺阁",
        "author": "孙逖",
        "content": "香阁东山下，烟花象外幽。悬灯千嶂夕，卷幔五湖秋。\n画壁余鸿雁，纱窗宿斗牛。更疑天路近，梦与白云游。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "扬子江楼",
        "author": "孙逖",
        "content": "扬子何年邑，雄图作楚关。江连二妃渚，云近八公山。\n驿道青枫外，人烟绿屿间。晚来潮正满，数处落帆还。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "淮阴夜宿二首",
        "author": "孙逖",
        "content": "水国南无畔，扁舟北未期。乡情淮上失，归梦郢中疑。\n木落知寒近，山长见日迟。客行心绪乱，不及洛阳时。\n永夕卧烟塘，萧条天一方。秋风淮水落，寒夜楚歌长。\n宿莽非中土，鲈鱼岂我乡。孤舟行已倦，南越尚茫茫。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "下京口埭夜行",
        "author": "孙逖",
        "content": "孤帆度绿氛，寒浦落红曛。江树朝来出，吴歌夜渐闻。\n南溟接潮水，北斗近乡云。行役从兹去，归情入雁群。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "山行遇雨",
        "author": "孙逖",
        "content": "骤雨昼氤氲，空天望不分。暗山唯觉电，穷海但生云。\n涉涧猜行潦，缘崖畏宿氛。夜来江月霁，棹唱此中闻。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "夜到润州",
        "author": "孙逖",
        "content": "夜入丹阳郡，天高气象秋。海隅云汉转，江畔火星流。\n城郭传金柝，闾阎闭绿洲。客行凡几夜，新月再如钩。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "和常州崔使君咏后庭梅二首",
        "author": "孙逖",
        "content": "闻唱梅花落，江南春意深。更传千裏外，来入越人吟。\n弱干红妆倚，繁香翠羽寻。庭中自公日，歌舞向芳阴。\n梅院重门掩，遥遥歌吹边。庭深人不见，春至曲能传。\n花落弹棋处，香来荐枕前。使君停五马，行乐此中偏。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "同和咏楼前海石榴二首",
        "author": "孙逖",
        "content": "客自新亭郡，朝来数物华。传君妓楼好，初落海榴花。\n露色珠帘映，香风粉壁遮。更宜林下雨，日晚逐行车。\n海上移珍木，楼前咏所思。遥闻下车日，正在落花时。\n旧绿香行盖，新红洒步綦。从来寒不易，终见久逾滋。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "故右丞相赠太师燕文贞公挽词二首",
        "author": "孙逖",
        "content": "海内文章伯，朝端礼乐英。一言兴宝运，三入济群生。\n命与才相偶，年将位不并。台星忽已坼，流恸轸皇情。\n甲第三重戟，高门四列侯。已成冠盖裏，更有凤凰楼。\n人世方为乐，生涯遽若休。空余掌纶地，传庆百千秋。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "故陈州刺史赠兵部尚书韦公挽词",
        "author": "孙逖",
        "content": "奕叶金章贵，连枝鼎位尊。台庭为凤穴，相府是鸰原。\n世阅空悲命，泉幽不返魂。惟余汉臣史，继术赞韦门。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "故程将军妻南阳郡夫人樊氏挽歌",
        "author": "孙逖",
        "content": "德配程休甫，名高鲁季姜。宠荣苍玉佩，宴梦郁金堂。\n白日期偕老，幽泉忽悼亡。国风犹在咏，江汉近南阳。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "和上巳连寒食有怀京洛",
        "author": "孙逖",
        "content": "天津御柳碧遥遥，轩骑相从半下朝。行乐光辉寒食借，\n坐见司空扫西第，看君侍从落花朝。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "和左司张员外自洛使入京中路先赴长安逢立春日赠韦侍御等诸公",
        "author": "孙逖",
        "content": "忽睹云间数雁回，更逢山上正花开。河边淑气迎芳草，\n共言东阁招贤地，自有西征谢傅才。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "和崔司马登称心山寺",
        "author": "孙逖",
        "content": "郡府乘休日，王城访道初。觉花迎步履，香草藉行车。\n倚阁观无际，寻山坐太虚。岩空迷禹迹，海静望秦余。\n翡翠巢珠网，鹍鸡间绮疏。地灵资净土，水若护真如。\n宝树谁攀折，禅云自卷舒。晴分五湖势，烟合九夷居。\n生灭纷无象，窥临已得鱼。尝闻宝刀赠，今日奉琼琚。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "奉和李右相中书壁画山水",
        "author": "孙逖",
        "content": "庙堂多暇日，山水契中情。欲写高深趣，还因藻绘成。\n九江临户牖，三峡绕檐楹。花柳穷年发，烟云逐意生。\n能令万里近，不觉四时行。气染荀香馥，光含乐镜清。\n咏歌齐出处，图画表冲盈。自保千年遇，何论八载荣。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "奉和李右相赏会昌林亭",
        "author": "孙逖",
        "content": "贤相初陪跸，灵山本降神。作京雄近县，开阁宠平津。\n地胜林亭好，时清宴赏频。百泉萦草木，万井布郊畛。\n德与春和盛，功将造化邻。还嗤渭滨叟，岁晚独垂纶。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "和左卫武仓曹卫中对雨创韵赠右卫李骑曹",
        "author": "孙逖",
        "content": "林父同官意，宣尼久敬交。文场刊玉篆，武事掌金铙。\n道合宜连茹，时清岂系匏。克勤居簿领，多暇屏讙譊。\n美酒怀公宴，玄谈俟客嘲。薄云生北阙，飞雨自西郊。\n院暑便清旷，庭芜觉渐苞。高门关讵闭，逸韵柱难胶。\n枳棘鸾无叹，椅梧凤必巢。忽闻征并作，观海愧堂坳。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "送新罗法师还国",
        "author": "孙逖",
        "content": "异域今无外，高僧代所稀。苦心归寂灭，宴坐得精微。\n持钵何年至，传灯是日归。上卿挥别藻，中禁下禅衣。\n海阔杯还度，云遥锡更飞。此行迷处所，何以慰虔祈。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "送赵大夫护边",
        "author": "孙逖",
        "content": "外域分都护，中台命职方。欲传清庙略，先取剧曹郎。\n已佩登坛印，犹怀伏奏香。百壶开祖饯，驷牡戒戎装。\n青海连西掖，黄河带北凉。关山瞻汉月，戈剑宿胡霜。\n体国才先着，论兵策复长。果持文武术，还继杜当阳。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "立秋日题安昌寺北山亭",
        "author": "孙逖",
        "content": "楼观倚长霄，登攀及霁朝。高如石门顶，胜拟赤城标。\n天路云虹近，人寰气象遥。山围伯禹庙，江落伍胥潮。\n徂暑迎秋薄，凉风是日飘。果林余苦李，萍水覆甘蕉。\n览古嗟夷漫，凌空爱泬寥。更闻金刹下，钟梵晚萧萧。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "登越州城",
        "author": "孙逖",
        "content": "越嶂绕层城，登临万象清。封圻沧海合，廛市碧湖明。\n晓日渔歌满，芳春棹唱行。山风吹美箭，田雨润香粳。\n代阅英灵尽，人闲吏隐并。赠言王逸少，已见曲池平。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "江行有怀",
        "author": "孙逖",
        "content": "秋水明川路，轻舟转石圻。霜多山橘熟，寒至浦禽稀。\n飞席乘风势，回流荡日晖。昼行疑海若，夕梦识江妃。\n野霁看吴尽，天长望洛非。不知何岁月，一似暮潮归。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "长洲苑",
        "author": "孙逖",
        "content": "吴王初鼎峙，羽猎骋雄才。辇道阊门出，军容茂苑来。\n山从列嶂转，江自绕林回。剑骑缘汀入，旌门隔屿开。\n合离纷若电，驰逐溢成雷。胜地虞人守，归舟汉女陪。\n可怜夷漫处，犹在洞庭隈。山静吟猿父，城空应雉媒。\n戎行委乔木，马迹尽黄埃。揽涕问遗老，繁华安在哉。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "和咏廨署有樱桃",
        "author": "孙逖",
        "content": "上林天禁裏，芳树有红樱。江国今来见，君门春意生。\n香从花绶转，色绕佩珠明。海鸟衔初实，吴姬扫落英。\n切将稀取贵，羞与众同荣。为此堪攀折，芳蹊处处成。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "同洛阳李少府观永乐公主入蕃",
        "author": "孙逖",
        "content": "边地莺花少，年来未觉新。美人天上落，龙塞始应春。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "途中口号",
        "author": "孙逖",
        "content": "邺城东北望陵台，珠翠繁华去不回。\n无复新妆艳红粉，空余故垄满青苔。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "晦日湖塘",
        "author": "孙逖",
        "content": "吉日初成晦，方塘遍是春。落花迎二月，芳树历三旬。\n公子能留客，巫阳好解神。夜还何虑暗，秉烛向城闉。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十八"
        }
    },
    {
        "title": "晦日与卢舍人同诣补阙城南林园",
        "author": "孙逖",
        "content": "芳年正月晦，假日早朝回。欲尽三春赏，还钦二阮才。\n柳迎郊骑入，花近□庭开。宛是人寰外，真情寓物来。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十二"
        }
    }
]