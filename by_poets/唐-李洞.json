[
    {
        "uuid": "f9b716db810b4bf1429b09903ebd6256",
        "title": "赠唐山人",
        "author": "李洞",
        "content": "垂鬚长似髮，七十色如黳。\n醉眼青天小，吟情太华低。\n千年松绕屋，半夜雨连溪。\n邛蜀路无限，往来琴独携。",
        "dynasty": "唐",
        "collection_info": null
    },
    {
        "uuid": "9ba2d479a90d7847d37f74715876f41f",
        "title": "送云卿上人游安南",
        "author": "李洞",
        "content": "春往海南边，秋闻半夜蝉。\n鲸吞洗钵水，犀触点灯船。\n岛屿分诸国，星河共一天。\n长安却迴日，松偃旧房前。",
        "dynasty": "唐",
        "collection_info": null
    },
    {
        "uuid": "2a25c9c752a86a073e39c298677aef26",
        "title": "郑补阙山居",
        "author": "李洞",
        "content": "高节谏垣客，白云居静坊。\n马饥餐落叶，鹤病晒残阳。\n野雾昏朝烛，溪笺惹御香。\n相招倚蒲壁，论句夜何长。",
        "dynasty": "唐",
        "collection_info": null
    },
    {
        "uuid": "e50475b1fc402a2ce20fdb0096e44814",
        "title": "送曹郎中南归时南中用军",
        "author": "李洞",
        "content": "桂水净和天，南归似谪仙。\n繫绦轻象笏，买布接蛮船。\n海气蒸鼙软，江风激箭偏。\n罢郎吟乱裏，帝远岂知贤。",
        "dynasty": "唐",
        "collection_info": null
    },
    {
        "uuid": "751c56c0fed1ff74bb02b401bf857ef7",
        "title": "锦江陪兵部郑侍郎话诗着棊",
        "author": "李洞",
        "content": "落叶溅吟身，会棊云外人。\n海枯搜不尽，天定着长新。\n月上分题遍，钟残布子匀。\n忘餐二绝境，取意铸陶钧。",
        "dynasty": "唐",
        "collection_info": null
    },
    {
        "uuid": "70fe7002aaa754a26e99104de5676a73",
        "title": "中秋月",
        "author": "李洞",
        "content": "四十五秋宵，月分千里毫。\n冷沈中岳短，光溢太行高。\n不寐清人眼，移栖湿鹤毛。\n露华台上别，吟望十年劳。",
        "dynasty": "唐",
        "collection_info": null
    },
    {
        "uuid": "746aec3e619c41920f1a709b0872fa5b",
        "title": "送沈光赴福幕",
        "author": "李洞",
        "content": "泉齐岭鸟飞，雨熟荔枝肥。\n南斗看应近，北人来恐稀。\n潮浮廉使宴，珠照岛僧归。\n幕下逢迁拜，何官着茜衣。",
        "dynasty": "唐",
        "collection_info": null
    },
    {
        "uuid": "1e34016fc6e37ea0c8e2f1c5952ac642",
        "title": "鄠郊山舍题赵处士林亭",
        "author": "李洞",
        "content": "圭峰秋后迭，乱叶落寒墟。\n四五百竿竹，二三千卷书。\n云深猿拾栗，雨霁蚁缘蔬。\n只隔门前水，如同万里余。",
        "dynasty": "唐",
        "collection_info": null
    },
    {
        "uuid": "3b8873d9a902cc7bdf6f84bc0e333f37",
        "title": "赋得送贾岛谪长江",
        "author": "李洞",
        "content": "敲驴吟雪月，谪出国西门。\n行傍长江影，愁深汨水魂。\n笻携过竹寺，琴典在花村。\n饥拾山松子，谁知贾傅孙。",
        "dynasty": "唐",
        "collection_info": null
    },
    {
        "uuid": "c0dd398f1431f7c92ebdbc9163e0f65d",
        "title": "河阳道中",
        "author": "李洞",
        "content": "衝风仍蹑冻，提辔手频呵。\n得事应须早，愁人不在多。\n雪田平入塞，烟郭曲随河。\n飜忆江涛裏，船中睡盖蓑。",
        "dynasty": "唐",
        "collection_info": null
    },
    {
        "uuid": "e3f32cdcc4e192d119ad687d4d128c36",
        "title": "送知己赴濮州",
        "author": "李洞",
        "content": "中路行僧谒，邮亭话海涛。\n劒摇林狖落，旗闪岳禽高。\n苔长空州狱，花开梦省曹。\n濮阳流政化，一半布风骚。",
        "dynasty": "唐",
        "collection_info": null
    },
    {
        "uuid": "a6c3e7e76663d414355f58b3cd04b469",
        "title": "送行脚僧",
        "author": "李洞",
        "content": "缾枕绕腰垂，出门何所之。\n毳衣霑雨重，椶笠看山欹。\n夜观入枯树，野眠逢断碑。\n邻房母泪下，相课别离词。",
        "dynasty": "唐",
        "collection_info": null
    },
    {
        "uuid": "4d6c01a5adedbb665dc352f2b07bbfc3",
        "title": "龙州送人赴举",
        "author": "李洞",
        "content": "献策赴招携，行宫积翠西。\n挈囊秋卷重，转栈晚峰齐。\n踏月趋金阙，拂云看御题。\n飞鸣岂回顾，独鹤困江泥。",
        "dynasty": "唐",
        "collection_info": null
    },
    {
        "uuid": "3274615b548f3bb3c583b8156df79a52",
        "title": "送安抚从兄夷偶中丞",
        "author": "李洞",
        "content": "奉诏向军前，朱袍暎雪鲜。\n河桥吹角冻，岳月卷旗圆。\n僧救焚经火，人修着钓船。\n六州安抚后，万户解衣眠。",
        "dynasty": "唐",
        "collection_info": null
    },
    {
        "uuid": "288e86c27a7b0cd42f00cf91c7e24194",
        "title": "送远上人",
        "author": "李洞",
        "content": "海岳两无边，去来都偶然。\n齿因吟后冷，心向静中圆。\n虫网花间井，鸿鸣雨后天。\n叶书归旧寺，应附载钟船。",
        "dynasty": "唐",
        "collection_info": null
    },
    {
        "uuid": "3ee7385bb5a609691b9e50fe1b9858bd",
        "title": "宿凤翔天柱寺穷易玄上人房",
        "author": "李洞",
        "content": "天柱暮相逢，吟思天柱峰。\n墨研青露月，茶吸白云钟。\n卧语身黏藓，行禅顶拂松。\n探玄为一决，明日去临邛。",
        "dynasty": "唐",
        "collection_info": null
    },
    {
        "uuid": "cf6e59b596095338fd743781a7c8beeb",
        "title": "下第送张霞归觐江南",
        "author": "李洞",
        "content": "此道背于时，携归一轴诗。\n树沈孤鸟远，风逆蹇驴迟。\n草入吟房坏，潮衝钓石移。\n恐伤欢觐意，半路摘愁髭。",
        "dynasty": "唐",
        "collection_info": null
    },
    {
        "uuid": "195edc3e351c48491a3b1c6426d61c2b",
        "title": "送人之天台",
        "author": "李洞",
        "content": "行李一枝藤，云边晓扣冰。\n丹经如不谬，白髮亦何能。\n浅井仙人镜，明珠海客灯。\n乃知真隐者，笑就汉廷徴。",
        "dynasty": "唐",
        "collection_info": null
    },
    {
        "uuid": "1198de26e49cbc2e26ecd400b766298b",
        "title": "维摩畅林居",
        "author": "李洞",
        "content": "诸方游几腊，五夏五峰销。\n越讲迎骑象，蕃斋忏射鵰。\n冷筇和雪倚，朽栎带云烧。\n从此西林老，瞥然三万朝。",
        "dynasty": "唐",
        "collection_info": null
    },
    {
        "uuid": "9798528dc3bc62e337c7685e1e4fd332",
        "title": "送张乔下第归宣州",
        "author": "李洞",
        "content": "诗道世难通，归宁楚浪中。\n早程残岳月，夜泊隔淮钟。\n一镜随双鬓，全家老半峰。\n无成来往过，折尽谢亭松。",
        "dynasty": "唐",
        "collection_info": null
    },
    {
        "uuid": "37faef63c99520e0a7d27f3bfc25bd84",
        "title": "送卢郎中赴金州",
        "author": "李洞",
        "content": "云明天岭高，刺郡辍仙曹。\n危栈窥猿顶，公庭埽鹤毛。\n出军青壁罅，话道白眉毫。\n远集歌谣客，州前泊几艘。",
        "dynasty": "唐",
        "collection_info": null
    },
    {
        "uuid": "4ce2a3a8fc057a6b4e40801a74e6662c",
        "title": "江干即事",
        "author": "李洞",
        "content": "病卧四更后，愁闻报早衙。\n隔关沈水鸟，侵郭噪园鸦。\n吏瘦餐溪栢，身羸凭海槎。\n满朝吟五字，应不老烟霞。",
        "dynasty": "唐",
        "collection_info": null
    },
    {
        "uuid": "712605c905a99bb1cd43137b17b59119",
        "title": "寄贺郑常侍",
        "author": "李洞",
        "content": "山亦怀恩地，高禽尽下飞。\n吏穿霞片望，僧埽月棱归。\n省拜墀烟近，林居玉漏微。\n曾令驻锡话，聊用慰攀依。",
        "dynasty": "唐",
        "collection_info": null
    },
    {
        "uuid": "b2a0b531939fdf20482f418c14ddb5d0",
        "title": "登楼",
        "author": "李洞",
        "content": "川上值楼开，寒山四面来。\n竹吹人语远，峰碍鸟飞迴。\n生死别离陌，朝昏云雨堆。\n谁知独立意，溅泪落莓苔。",
        "dynasty": "唐",
        "collection_info": null
    },
    {
        "uuid": "ec536658f05c5c558eedcad80a65caea",
        "title": "赠禅友",
        "author": "李洞",
        "content": "散花留内殿，宫女梦谈禅。\n树杪开楼锁，云中认岳莲。\n溪声过长耳，筇节出羸肩。\n飞句相招宿，多逢有月天。",
        "dynasty": "唐",
        "collection_info": null
    },
    {
        "uuid": "45e1b1d71eaed7df9079852167863ade",
        "title": "早春友人访别南归",
        "author": "李洞",
        "content": "南归来取别，穷巷坐青苔。\n一盏薄醨酒，数枝零落梅。\n潮生楚驿闭，星在越楼开。\n明日望君处，前临风月台。",
        "dynasty": "唐",
        "collection_info": null
    },
    {
        "uuid": "bfbd6f7e2815c34a61d32b8838c78210",
        "title": "题云际寺",
        "author": "李洞",
        "content": "开门风雪顶，上彻困飞禽。\n猿戏青冥裏，人行紫阁阴。\n腊泉冰下出，夜磬月中寻。\n尽欲居岩室，如何不住心。",
        "dynasty": "唐",
        "collection_info": null
    },
    {
        "uuid": "a351d705113302482cd2912f111a1cb9",
        "title": "山寺老僧",
        "author": "李洞",
        "content": "云际众僧裏，独攒眉似愁。\n护茶高夏腊，爱火老春秋。\n海浪南曾病，河冰北苦游。\n归来诸弟子，白徧后生头。",
        "dynasty": "唐",
        "collection_info": null
    },
    {
        "uuid": "c096d277a0d42fa9e4faa6616d9bc240",
        "title": "同僧宿道者院",
        "author": "李洞",
        "content": "携文过水宿，拂席四廊尘。\n坠果敲楼瓦，高萤暎鹤身。\n点灯吹叶火，谈佛悟山人。\n尽有栖霞志，好谋三教邻。",
        "dynasty": "唐",
        "collection_info": null
    },
    {
        "uuid": "05ebec622c7bed0f88b63fc068203a21",
        "title": "古栢",
        "author": "李洞",
        "content": "手植知何代，年齐偃盖松。\n结根生别树，吹子落邻峰。\n古榦经龙嗅，高烟过雁衝。\n可佳繁叶尽，声不碍秋钟。",
        "dynasty": "唐",
        "collection_info": null
    },
    {
        "uuid": "0ee6d92ff153ddfeafc95103a90232df",
        "title": "赠王凤二山人",
        "author": "李洞",
        "content": "山兄望鹤信，山弟听乌占。\n养药同开鼎，休棊各枕奁。\n相逢九江底，共到五峰尖。\n愿许为三友，羞将白髮挦。",
        "dynasty": "唐",
        "collection_info": null
    },
    {
        "uuid": "60504248c809cda8a9f0c604511ce86d",
        "title": "避地冬夜与二三禅侣吟集茅斋",
        "author": "李洞",
        "content": "四海通禅客，搜吟会草亭。\n捻髭孤烛白，闭目众山青。\n松挂敲冰杖，垆温注月缾。\n独愁悬旧斾，笏冷立残星。",
        "dynasty": "唐",
        "collection_info": null
    },
    {
        "uuid": "cfc21bf42fd454b39d299624163f37d2",
        "title": "赠道微禅师",
        "author": "李洞",
        "content": "铜缾涩泻水，出碛蹑莲层。\n猛虎降低鼠，盘鵰望小蝇。\n通禅五天日，照祖几朝灯。\n短髮归林白，何妨剃未能。",
        "dynasty": "唐",
        "collection_info": null
    },
    {
        "uuid": "9ef76a13d924a94536fc00724c0f4e91",
        "title": "弔草堂禅师",
        "author": "李洞",
        "content": "杖屦疑师在，房关四壁蛬。\n贮缾经腊水，响塔隔山钟。\n乳鸽沿苔井，斋猿散雪峰。\n如何不见性，倚徧寺前松。",
        "dynasty": "唐",
        "collection_info": null
    },
    {
        "uuid": "faa9adf89878b8b076a3a2a72abdaa5d",
        "title": "宿长安苏雍主簿厅",
        "author": "李洞",
        "content": "县对数峰云，官清主簿贫。\n听更池上鹤，伴值岳阳人。\n井锁煎茶水，厅关捣药尘。\n往来多屣步，同舍即诸邻。",
        "dynasty": "唐",
        "collection_info": null
    },
    {
        "uuid": "2aa5e46fdbad3e84ee06e179991080d1",
        "title": "秋宿润州刘处士江亭",
        "author": "李洞",
        "content": "北梦风吹断，江边处士亭。\n吟生万井月，见尽一天星。\n浪静鱼衝锁，窗高鹤听经。\n东西渺无际，世界半沧溟。",
        "dynasty": "唐",
        "collection_info": null
    },
    {
        "uuid": "c6891d394bbe7cb26d1bfd9c6c3c8094",
        "title": "秋日曲江书事",
        "author": "李洞",
        "content": "门摇枯苇影，落日共鸥归。\n园近鹿来熟，江寒人到稀。\n片云穿塔过，枯叶入城飞。\n翻怕宾鸿至，无才动礼闱。",
        "dynasty": "唐",
        "collection_info": null
    },
    {
        "uuid": "418d38bb37bf84319be23bdcb1b93f39",
        "title": "秋宿经上人房",
        "author": "李洞",
        "content": "江房无叶落，松影带山高。\n满寺中秋月，孤窗入夜涛。\n旧真悬石壁，衰髮落铜刀。\n卧听晓耕者，与师知苦劳。",
        "dynasty": "唐",
        "collection_info": null
    },
    {
        "uuid": "def615e1b588d22b6b48bedb39d92913",
        "title": "冬日题觉公牛头兰若",
        "author": "李洞",
        "content": "天寒高木静，一磬隔川闻。\n鼎水看山汲，台香埽雪焚。\n鹤归惟认剎，僧步不离云。\n石室开禅后，轮珠谢圣君。",
        "dynasty": "唐",
        "collection_info": null
    },
    {
        "uuid": "59a13f8c12c71eefacfa6e7054de8c50",
        "title": "送皇甫校书自蜀下峡归觐襄阳",
        "author": "李洞",
        "content": "蜀道波不竭，巢乌出浪痕。\n松阴盖巫峡，雨色彻荆门。\n宿寺青山尽，归林綵服翻。\n苦吟怀冻馁，为弔浩然魂。",
        "dynasty": "唐",
        "collection_info": null
    },
    {
        "uuid": "5393f82a841e33424c321fa32ec32e6f",
        "title": "题西明寺攻文僧林復上人房",
        "author": "李洞",
        "content": "谁寄湘南信，阴窗砚起津。\n烧痕碑入集，海角寺留真。\n楼憩长空鸟，钟惊半阙人。\n御沟圆月会，似在草堂身。",
        "dynasty": "唐",
        "collection_info": null
    },
    {
        "uuid": "960c1af6a1077e70eb08488606b4bb8e",
        "title": "寄翠微无可上人",
        "author": "李洞",
        "content": "远近众心归，居然占翠微。\n展经猿识字，听法虎知非。\n泉注城池梦，霞生侍卫衣。\n玄机不可学，何似总无机。",
        "dynasty": "唐",
        "collection_info": null
    },
    {
        "uuid": "32f64e294cf63f8cf391895540f1a604",
        "title": "喜鸾公自蜀归",
        "author": "李洞",
        "content": "禁院对生台，寻师到绿槐。\n寺高猿看讲，钟动鸟知斋。\n埽石月盈箒，滤泉花满筛。\n归来逢圣节，吟步上尧阶。",
        "dynasty": "唐",
        "collection_info": null
    },
    {
        "uuid": "2759418c9d4ca8bae6e53094cf29dd2b",
        "title": "题新安国寺",
        "author": "李洞",
        "content": "佛亦遇艰难，重兴迭废坛。\n偃松枝旧折，画竹粉新干。\n开讲宫娃听，抛生禁鸟餐。\n钟声入帝梦，天竺化长安。",
        "dynasty": "唐",
        "collection_info": null
    },
    {
        "uuid": "015a15cd65911a0716aa1888801e85cf",
        "title": "蕃寇侵逼南归道中",
        "author": "李洞",
        "content": "云州三万骑，南走疾飞鹰。\n迴碛星低雁，孤城月伴僧。\n敲关通汉节，倾府守河冰。\n无处论边事，归溪夜结罾。",
        "dynasty": "唐",
        "collection_info": null
    },
    {
        "uuid": "b6e6380749374188bda512135f067121",
        "title": "送东宫贾正字之蜀",
        "author": "李洞",
        "content": "南朝献晋史，东蜀瞰巴楼。\n长栈怀宫树，疎峰露劒州。\n半空飞雪化，一道白云流。\n若次江边邑，宗诗为徧搜。",
        "dynasty": "唐",
        "collection_info": null
    },
    {
        "uuid": "d9491d8bd89f65f598174c1a9c0fecac",
        "title": "弔侯圭常侍",
        "author": "李洞",
        "content": "我重君能赋，君褒我解诗。\n三堂一拜遇，四海两心知。\n影挂僧挑烛，名传鹤拂碑。\n涪江弔孤冢，片月下峨嵋。",
        "dynasty": "唐",
        "collection_info": null
    },
    {
        "uuid": "55d4d8324732aaa1560cd0e8b2567bb6",
        "title": "颜上人房",
        "author": "李洞",
        "content": "御沟临岸行，远岫见云生。\n松下度三伏，磬中销五更。\n雨淋经阁白，日闪剃刀明。\n海畔终须去，烧灯老国清。",
        "dynasty": "唐",
        "collection_info": null
    },
    {
        "uuid": "c6c92c4b07e34c5f306ad97d9244a627",
        "title": "题薛少府庄",
        "author": "李洞",
        "content": "何须凿井饮，门占古溪居。\n寂寞苔床卧，寒虚玉柄书。\n有期登白阁，又得赏红蕖。\n清浅蒲根水，时看鹭啄鱼。",
        "dynasty": "唐",
        "collection_info": null
    },
    {
        "uuid": "c24f71006bff7d08b283c9dd66175b2e",
        "title": "寄太白隐者",
        "author": "李洞",
        "content": "开闢已来雪，为山长欠春。\n高遮辞碛雁，寒噤入川人。\n栈阁交冰柱，耕樵隔日轮。\n此中栖息者，不识两京尘。",
        "dynasty": "唐",
        "collection_info": null
    },
    {
        "uuid": "5b72f81135e2b102b4dc2f94254a5691",
        "title": "秋宿青龙禅阁",
        "author": "李洞",
        "content": "前山不可望，暮色渐沉规。\n日转须弥北，蟾来渤海西。\n风铃乱僧语，霜枿欠猿啼。\n阁外千家月，分明见裏迷。",
        "dynasty": "唐",
        "collection_info": null
    },
    {
        "uuid": "bd6cb61bb44f8d891ffb74ef4ab2104c",
        "title": "登圭峰旧隐寄荐福栖白上人",
        "author": "李洞",
        "content": "返照塔轮边，残霖滴几悬。\n夜寒吟病甚，秋健讲声圆。\n粟穗干灯焰，苔根浊水泉。\n西峰埋藓石，秋月即师禅。",
        "dynasty": "唐",
        "collection_info": null
    },
    {
        "uuid": "acb861335b746609bc94f5e685e44cd8",
        "title": "将之蜀别友人",
        "author": "李洞",
        "content": "嘉陵雨色青，澹别酌参苓。\n到蜀高诸岳，窥天合四溟。\n书来应隔雪，梦觉已无星。\n若遇多吟友，何妨勘竺经。",
        "dynasty": "唐",
        "collection_info": null
    },
    {
        "uuid": "7cec90a893e7436575170b1c4720ba85",
        "title": "弔膳曹从叔郎中",
        "author": "李洞",
        "content": "华省支残俸，寒蔬办祭稀。\n安坟对白阁，买石折朱衣。\n蜀客弹琴哭，江鸥入宅飞。\n帆吹佳句远，不独徧王畿。",
        "dynasty": "唐",
        "collection_info": null
    },
    {
        "uuid": "1d3ec1285dad101e0f0e0f2d5c7b9fb3",
        "title": "乱后龙州送郑郎中兼寄郑侍御",
        "author": "李洞",
        "content": "待车登迭嶂，经乱集鸰原。\n省坏兰终洁，台寒栢有根。\n县清江入峡，楼静雪连村。\n莫隐匡山社，机云受晋恩。",
        "dynasty": "唐",
        "collection_info": null
    },
    {
        "uuid": "6ed56c34e37a671d9668620ab5d754b5",
        "title": "段秀才溪居送从弟游泾陇",
        "author": "李洞",
        "content": "抱疾寒溪卧，因循草木青。\n相留开夏蜜，辞去见秋萤。\n朔雪痕侵雍，边烽焰照泾。\n烟沈陇山色，西望涕交零。",
        "dynasty": "唐",
        "collection_info": null
    },
    {
        "uuid": "b60b2ebe4f166c580dd4808f3caeed87",
        "title": "题刘相公光德里新构茅亭",
        "author": "李洞",
        "content": "野色迷亭晓，龙墀待押班。\n带涎移海木，兼雪写湖山。\n月白吟床冷，河清直印闲。\n唐封三万里，人偃翠微间。",
        "dynasty": "唐",
        "collection_info": null
    },
    {
        "uuid": "91ad30b086b3f5c0ee70ed4da8667421",
        "title": "江峡寇乱寄怀吟僧",
        "author": "李洞",
        "content": "半锡探寒流，别师猿鹤洲。\n二三更后雨，四十字边秋。\n立塞吟霞石，敲鼙看雪楼。\n扶亲何处隐，惊梦入嵩丘。",
        "dynasty": "唐",
        "collection_info": null
    },
    {
        "uuid": "f65f1d220a43538e6b8c7030ff51b976",
        "title": "贺昭国从叔员外转本曹郎中",
        "author": "李洞",
        "content": "苔砌塔阴浓，朝回尚叫蛬。\n粟徴山县欠，官转水曹重。\n灯照楼中雨，书求海上峰。\n诗家无骤显，一一古人踪。",
        "dynasty": "唐",
        "collection_info": null
    },
    {
        "uuid": "418e9882cd52652240fd70ce84819474",
        "title": "赠宋校书",
        "author": "李洞",
        "content": "曾伴元戎猎，寒来梦北军。\n闲身不计日，病鹤放归[云]。\n石上铺碁势，船中赌酒分。\n长言买天姥，高卧谢人羣。",
        "dynasty": "唐",
        "collection_info": null
    },
    {
        "uuid": "012771cd13b376368288067a7a01b8d3",
        "title": "越公上人洛中归寄南孟家兄弟",
        "author": "李洞",
        "content": "洛下因归去，官西忆二龙。\n笠漫河岸雪，衣着虢城钟。\n睡鸭浮寒水，樵人出远峰。\n贺当化闾俗，护取草堂松。",
        "dynasty": "唐",
        "collection_info": null
    },
    {
        "uuid": "ca1daaf8f7e1829ae28e80a4ff87799c",
        "title": "龙州送裴秀才",
        "author": "李洞",
        "content": "违拜斾旗前，松阴路半千。\n楼衝高雪会，驿闭乱云眠。\n牓挂临江省，名题赴宅筵。\n人求新蜀赋，应贵浣花笺。",
        "dynasty": "唐",
        "collection_info": null
    },
    {
        "uuid": "df14fea078749151e83346f43215f7e6",
        "title": "题慈恩友人房",
        "author": "李洞",
        "content": "贾生耽此寺，胜事入诗多。\n鹤宿星千树，僧归烧一坡。\n塔棱垂雪水，江色暎茶锅。\n长久堪栖息，休言忆镜波。",
        "dynasty": "唐",
        "collection_info": null
    },
    {
        "uuid": "ca97fa550ab0753cac42040cbc13b944",
        "title": "寄窦禅山薛秀才",
        "author": "李洞",
        "content": "窦岭吟招隐，新诗满集贤。\n白衫春絮暖，红纸夏云鲜。\n琴缠江丝细，棊分海石圆。\n因知醉公子，虚写世人传。",
        "dynasty": "唐",
        "collection_info": null
    },
    {
        "uuid": "b608b86c2454ca42eb37e289b5565f6b",
        "title": "西蜀与崔先生话东洛旧游",
        "author": "李洞",
        "content": "王屋峭难名，三刀梦四更。\n日升当地缺，星尽未天明。\n度雪云林湿，穿松角韵清。\n崔家开锦浪，忆着水窗声。",
        "dynasty": "唐",
        "collection_info": null
    },
    {
        "uuid": "dbe43487cf1e88828a8ecf12159864a8",
        "title": "上昭国水部从叔郎中",
        "author": "李洞",
        "content": "极南极北游，东泛復西流。\n行匝中华地，魂销四海秋。\n题诗在琼府，附舶出青州。\n不遇一公子，弹琴弔古丘。",
        "dynasty": "唐",
        "collection_info": null
    },
    {
        "uuid": "1574760d790617d29e6bc286854f9ed7",
        "title": "题玉芝赵尊师院",
        "author": "李洞",
        "content": "晓起磬房前，真经诵百篇。\n漱流星入齿，照镜石差肩。\n静闭街西观，存思海上仙。\n闲听说五岳，穷徧一根莲。",
        "dynasty": "唐",
        "collection_info": null
    },
    {
        "uuid": "804645b682575d142ff0ef0b187cf301",
        "title": "送卢少府之任巩洛",
        "author": "李洞",
        "content": "从知东甸尉，铨注似恩除。\n带土移嵩朮，和泉送尹鱼。\n印床寒鹭宿，壁记醉僧书。\n堂下诸昆在，无妨候起居。",
        "dynasty": "唐",
        "collection_info": null
    },
    {
        "uuid": "8ad0e0fc687034fa92291b65047a4e3a",
        "title": "送人归觐河中",
        "author": "李洞",
        "content": "青门冢前别，道路武关西。\n有寺云连石，无僧叶满溪。\n河长随鸟尽，山远与人齐。\n觐省波涛县，寒窗响曙鸡。",
        "dynasty": "唐",
        "collection_info": null
    },
    {
        "uuid": "85756c4036fe3084e0bcaeacfa1a7578",
        "title": "锦城秋寄怀弘播上人",
        "author": "李洞",
        "content": "极顶云兼冻，孤城露洗初。\n共辞嵩少雪，久绝贝多书。\n远照雁行细，寒条狖挂虚。\n分泉煎月色，忆就茗林居。",
        "dynasty": "唐",
        "collection_info": null
    },
    {
        "uuid": "ade42c31f02c248bd574259084b27618",
        "title": "圭峰溪居寄怀韦曲曹秀才",
        "author": "李洞",
        "content": "南北飞山雪，万片寄相思。\n东西曲流水，千声泻别离。\n巴猿学导引，陇鸟解吟诗。\n翻羡家林赏，世人那得知。",
        "dynasty": "唐",
        "collection_info": null
    },
    {
        "uuid": "4890e91e430d28b987c297a5ca794d63",
        "title": "送舍弟之山南",
        "author": "李洞",
        "content": "南山入谷游，去彻山南州。\n下马云未尽，听猿星正稠。\n印茶泉遶石，封国角吹楼。\n远宦有何兴，贫兄无计留。",
        "dynasty": "唐",
        "collection_info": null
    },
    {
        "uuid": "50b62cba7097790c139a687627f392f5",
        "title": "题南鉴公山房",
        "author": "李洞",
        "content": "竹房开处峭，迥挂半山灯。\n石磬敲来穴，不知何代僧。\n讲归双袖雪，禅起一盂冰。\n唯说黄桑屐，当时着秣陵。",
        "dynasty": "唐",
        "collection_info": null
    },
    {
        "uuid": "796bfc985879829aa8635abd992d5b30",
        "title": "送知己",
        "author": "李洞",
        "content": "郡清官舍冷，枕席溅山泉。\n药气来人外，灯光到鹤边。\n梦秦书印斗，思越画渔船。\n掷笏南归去，波涛路几千。",
        "dynasty": "唐",
        "collection_info": null
    },
    {
        "uuid": "b7e72eae268fdbc1242d75852ae59fa2",
        "title": "送人赴职湘潭",
        "author": "李洞",
        "content": "南征虽赴辟，其奈负高科。\n水合湘潭住，山分越国多。\n梅花雪共下，文□□相和。\n白髮陪官宴，红旗影裏歌。",
        "dynasty": "唐",
        "collection_info": null
    },
    {
        "uuid": "354738f35c46b8abf0c5a916052e1c33",
        "title": "过野叟居",
        "author": "李洞",
        "content": "野人居止处，竹色与山光。\n留客羞蔬饭，洒泉开草堂。\n雨余松子落，风过朮苗香。\n尽日无炎暑，眠君青石床。",
        "dynasty": "唐",
        "collection_info": null
    },
    {
        "uuid": "7f61da15ef0ef3b6caaf8af51278dca7",
        "title": "弔郑宾客",
        "author": "李洞",
        "content": "朝行丧名节，岳色惨天风。\n待漏秋吟断，焚香夜直空。\n骨寒依壠草，家尽逐边鸿。\n一弔知音后，归来碎峄桐。",
        "dynasty": "唐",
        "collection_info": null
    },
    {
        "uuid": "0175405eb2ea16c7215296ce027af73c",
        "title": "送从叔书记山阴隐居",
        "author": "李洞",
        "content": "山顶绝茅居，云泉遶枕虚。\n烧移僧影瘦，风展鹭行疎。\n卷箔清江月，敲松紫阁书。\n由来簪组贵，不信教猿锄。",
        "dynasty": "唐",
        "collection_info": null
    },
    {
        "uuid": "f12d83f2a8c65e05be35ff999c37b3b6",
        "title": "避暑庄严禅院",
        "author": "李洞",
        "content": "定裏无烦热，吟中达性情。\n入林逢客话，上塔接僧行。\n八水皆知味，诸翁尽得名。\n常论冰井近，莫便厌浮生。",
        "dynasty": "唐",
        "collection_info": null
    },
    {
        "uuid": "51377ade65f14975947d0cb106ca2217",
        "title": "寄清演",
        "author": "李洞",
        "content": "忽闻清演病，可料苦吟身。\n不见近诗久，徒言华髮新。\n别来山已破，住处月为邻。\n几遶庭前树，于今四十春。",
        "dynasty": "唐",
        "collection_info": null
    },
    {
        "uuid": "8dff2e3ff0d145eb43cc4b1d59727151",
        "title": "迁村居二首 一",
        "author": "李洞",
        "content": "移居入村宇，树阙见城隍。\n云水虽堪画，恩私不可忘。\n猿涎滴鹤氅，麈尾拂僧床。\n弃逐随樵牧，何由报稻粱。",
        "dynasty": "唐",
        "collection_info": null
    },
    {
        "uuid": "06e1606f9cffa032cc16d86256ac846a",
        "title": "迁村居二首 二",
        "author": "李洞",
        "content": "歌乐听常稀，茅亭静掩扉。\n槎来垂钓次，月落问安归。\n远客传烧研，幽禽看衲衣。\n眼前无俗事，松雨蜀山辉。",
        "dynasty": "唐",
        "collection_info": null
    },
    {
        "uuid": "0990dd79f480ba33a8b84be4d8107cd7",
        "title": "出山覩春牓",
        "author": "李洞",
        "content": "未老鬓毛焦，心归向石桥。\n指霞辞二纪，吟雪遇三朝。\n连席频登相，分廊尚祝尧。\n迴眸旧行侣，免使负嵩樵。",
        "dynasty": "唐",
        "collection_info": null
    },
    {
        "uuid": "02469c0a67ac7ba8900c9873261fe0ff",
        "title": "贾岛墓",
        "author": "李洞",
        "content": "一第人皆得，先生岂不销。\n位卑终蜀士，诗绝占唐朝。\n旅葬新坟小，魂归故国遥。\n我来因奠洒，立石用为标。",
        "dynasty": "唐",
        "collection_info": null
    },
    {
        "uuid": "a119c9080cd8a83b2009f301e67168e4",
        "title": "观水墨障子",
        "author": "李洞",
        "content": "若非神助笔，砚水恐藏龙。\n研尽一寸墨，埽成千仞峰。\n壁根堆乱石，床罅插枯松。\n岳麓穿因鼠，湘江绽为蛬。\n挂衣岚气湿，梦枕浪头舂。\n只为少颜色，时人着意慵。",
        "dynasty": "唐",
        "collection_info": null
    },
    {
        "uuid": "c7e6c8e0ecefcf8490a8854043a89c9d",
        "title": "对棊",
        "author": "李洞",
        "content": "小槛明高雪，幽人鬬智棊。\n日斜抛作劫，月午蹙成迟。\n倚杖湘僧筭，翘松野鹤窥。\n侧楸敲醒睡，片石夹吟诗。\n雨点奁中渍，灯花局上吹。\n秋涛寒竹寺，此兴谢公知。",
        "dynasty": "唐",
        "collection_info": null
    },
    {
        "uuid": "72d6c0b23a7130fa5529f8221d8971fe",
        "title": "题竹溪禅院",
        "author": "李洞",
        "content": "溪边山一色，水拥竹千竿。\n鸟触翠微湿，人居酷暑寒。\n风摇缾影碎，沙陷履痕端。\n爽极青崖树，平流绿峡滩。\n闲来披衲数，涨后卷经看。\n三境通禅寂，嚣尘染着难。",
        "dynasty": "唐",
        "collection_info": null
    },
    {
        "uuid": "03695602c71721634132f826ee02d568",
        "title": "投献吏部张侍郎十韵",
        "author": "李洞",
        "content": "苔染马蹄青，何曾似在城。\n不于僧院宿，多傍御沟行。\n隐岫侵巴迭，租田带渭平。\n肩囊寻省寺，袖轴徧公卿。\n梦入连涛郡，书来积雪营。\n泪随边雁堕，魂逐夜蝉惊。\n发愤巡江塔，无眠数县更。\n玄都一病客，兴善几回莺。\n贡艺披沙细，酬恩戴岳轻。\n心期公子念，滴酒在雕楹。",
        "dynasty": "唐",
        "collection_info": null
    },
    {
        "uuid": "02fe6d2e8d436a9ced482022ee5d3cf7",
        "title": "终南山二十韵",
        "author": "李洞",
        "content": "关内平田窄，东西截杳冥。\n雨侵诸县黑，云破九门青。\n暂看犹无暇，长栖信有灵。\n古苔秋渍斗，积雾夜昏萤。\n怒恐撞天漏，深疑隐地形。\n盘根连北岳，转影落南溟。\n穷穴何山出，遮蛮上国宁。\n残阳高照蜀，败叶远浮泾。\n斸竹烟岚冻，偷湫雨雹腥。\n闲房僧灌顶，浴涧鹤遗翎。\n梯滑危缘索，云深静唱经。\n放泉惊鹿睡，闻磬得人醒。\n踏着神仙宅，敲开洞府扃。\n棊残秦士局，字缺晋公铭。\n一谷势当午，孤峰耸起丁。\n远平丹凤阙，冷射五侯厅。\n万丈冰声折，千寻树影停。\n望中仙岛动，行处月轮馨。\n迭石移临砌，研胶泼上屏。\n明时献君寿，不假老人星。",
        "dynasty": "唐",
        "collection_info": null
    },
    {
        "uuid": "2bfee70b8a2a74e0c9e4f3f28440f311",
        "title": "秋日同觉公上人眺慈恩塔六韵",
        "author": "李洞",
        "content": "九级耸莲宫，晴登袖拂虹。\n房廊窥井底，世界出笼中。\n照牖三山火，吹铃八极风。\n细闻槎客语，遥辨海鱼冲。\n禁静声连北，江寒影在东。\n谒师开秘锁，尘日闭虚空。",
        "dynasty": "唐",
        "collection_info": null
    },
    {
        "uuid": "23b1aeb7339d53fafdc35ed8d5805e42",
        "title": "感知上刑部郑侍郎",
        "author": "李洞",
        "content": "寄掩白云司，蜀都高卧时。\n邻僧照寒竹，宿鸟动秋池。\n帝诵嘉莲表，人吟宝劒诗。\n石渠流月断，画角截江吹。\n闲出黄金勒，前飞白鹭鹚。\n公心外国说，重望两朝推。\n静藓斜圭影，孤窗响锡枝。\n兴幽松雪见，心苦砚冰知。\n缘杖虫声切，过门马足迟。\n漏残终卷读，日下大名垂。\n平碛容鵰上，仙山许狖窥。\n数联金口出，死免愧丘为。",
        "dynasty": "唐",
        "collection_info": null
    },
    {
        "uuid": "1a15b7b5f1566adb64afe80f9b00dc43",
        "title": "叙事寄荐福栖白",
        "author": "李洞",
        "content": "险倚石屏风，秋涛梦越中。\n前朝吟会散，故国讲流终。\n北地闻巴狖，南山见碛鸿。\n楼高惊雨阔，木落觉城空。\n兔满期姚监，蝉稀别楚公。\n净缾光照客，拄杖朽生虫。\n平地塔千尺，半空灯一笼。\n祝尧谈几句，旋泻海涛东。",
        "dynasty": "唐",
        "collection_info": null
    },
    {
        "uuid": "6f76765f1515298a223804f56b1fbb7b",
        "title": "送龙州田使君旧诗家",
        "author": "李洞",
        "content": "御札轸西陲，龙州出牧时。\n度关云作雪，挂栈水成澌。\n劒淬号猿岸，弓悬宿鹤枝。\n江灯混星斗，山木乱枪旗。\n锁库休秤药，开楼又见诗。\n无心陪宴集，吟苦忆京师。",
        "dynasty": "唐",
        "collection_info": null
    },
    {
        "uuid": "4a6b6da2d9cf77938dd643e4942d4db0",
        "title": "和知己赴任华州",
        "author": "李洞",
        "content": "东门罢相郡，此拜动京华。\n落日开宵印，初灯见早麻。\n鹤身红斾拂，仙掌白云遮。\n塞色侵三县，河声聒两衙。\n松根醒客酒，莲座隐僧家。\n一道帆飞直，中筵岳影斜。\n书名寻雪石，澄鼎露金沙。\n锁合眠关吏，杯寒啄庙鸦。\n分台话嵩洛，赛雨恋烟霞。\n树谷期招隐，吟诗煮栢茶。",
        "dynasty": "唐",
        "collection_info": null
    },
    {
        "uuid": "f23ce0c7ca9d30c06ee88fc29812a90d",
        "title": "题咸阳楼",
        "author": "李洞",
        "content": "晚亚古城门，凭高黯客魂。\n塞侵秦旧国，河浸汉荒村。\n客路扬书烬，人家带水痕。\n猎频虚冢穴，耕苦露松根。\n墙外峰黏汉，冰中日晃原。\n断碑移作砌，广第灌成园。\n北马疑眠碛，南人忆钓湓。\n桥闲野鹿过，街静禁鸦翻。\n滩鼓城隍动，云衝太白昏。\n标衣多吕裔，荷锸或刘孙。\n弔问难知主，登攀强滴罇。\n不能扶壮势，冠劒惜干坤。",
        "dynasty": "唐",
        "collection_info": null
    },
    {
        "uuid": "52abf25b7e334c9e0cbe9178c335fc9b",
        "title": "赠兴善彻公上人",
        "author": "李洞",
        "content": "师资怀劒外，徒步管街东。\n九里山横烧，三条木落风。\n古池曾看鹤，新塔未吟虫。\n夜久龙髯冷，年多麈尾空。\n心宗本无碍，问学岂难同。",
        "dynasty": "唐",
        "collection_info": null
    },
    {
        "uuid": "25d3c4c506e79b9dbe1e9e10f041824f",
        "title": "龙池春草",
        "author": "李洞",
        "content": "龙池清禁裏，芳草傍池春。\n旋长方遮岸，全生不染尘。\n和风轻动色，湛露静流津。\n浅得承天步，深疑遶御轮。\n鱼寻倒影没，花带湿光新。\n肯学长河畔，绵绵思远人。",
        "dynasty": "唐",
        "collection_info": null
    },
    {
        "uuid": "9453e534a8de9eff6f45435ea13b2023",
        "title": "秋宿梓州牛头寺",
        "author": "李洞",
        "content": "月去檐三尺，川云入寺楼。\n灵山顿离众，列宿不多稠。\n篆字焚初缺，翻经诵若流。\n窗闲二江冷，帘卷半空秋。\n诏散松梢别，棊终竹节收。\n静增双阙念，高并五翁游。\n鹤梦生红日，云闲锁梓州。\n望空工部眼，搔乱广文头。\n石室僧调马，银河客问牛。\n晓楼归下界，大地一浮沤。",
        "dynasty": "唐",
        "collection_info": null
    },
    {
        "uuid": "61270713c3e8f89b41fbc977ddc5588e",
        "title": "送韦太尉自坤维除广陵",
        "author": "李洞",
        "content": "全蜀拜扬州，征东辍武侯。\n直来万里月，旁到五峰秋。\n幢冷遮高雪，旗闲卓乱流。\n谢朝明主喜，登省旧寮愁。\n隔海城通舶，连河市响楼。\n千官倚元老，虚梦法云游。",
        "dynasty": "唐",
        "collection_info": null
    },
    {
        "uuid": "5f30d23316dba047c0105a67f9d75b42",
        "title": "赠曹郎中崇贤所居",
        "author": "李洞",
        "content": "闲坊宅枕穿宫水，听水分衾盖蜀缯。\n药杵声中捣残梦，茶铛影裏煮孤灯。\n刑曹树荫千年井，华岳楼开万仞冰。\n诗句变风官渐紧，夜涛舂断海边藤。",
        "dynasty": "唐",
        "collection_info": null
    },
    {
        "uuid": "47147887aade0f9e79a13daa3adfd4c0",
        "title": "赠昭应沈少府",
        "author": "李洞",
        "content": "行宫接县判云泉，袍色虽青骨且仙。\n鄠杜忆过梨栗墅，潇湘曾棹雪霜天。\n华山僧别留茶鼎，渭水人来锁钓船。\n东送西迎终几考，新诗觅得两三联。",
        "dynasty": "唐",
        "collection_info": null
    },
    {
        "uuid": "a9847a8460b251da40f154bc32b12357",
        "title": "上司空员外",
        "author": "李洞",
        "content": "禅心高卧似疎慵，诗客经过不厌重。\n藤杖几携量碛雪，玉鞭曾把数嵩峰。\n夜眠古巷当城月，秋直清曹入省钟。\n禹凿故山归未得，河声暗老两三松。",
        "dynasty": "唐",
        "collection_info": null
    },
    {
        "uuid": "9621cca3bcacb728586a6a7b1e4fd3d6",
        "title": "叙旧游寄栖白",
        "author": "李洞",
        "content": "老着重袍坐石房，竺经休讲白眉长。\n省衝鼍没投江岛，曾看鱼飞倚海樯。\n晓炙冻盂原日气，夜挑莲椀禁灯光。\n吟诗五岭寻无可，倏忽如今四十霜。",
        "dynasty": "唐",
        "collection_info": null
    },
    {
        "uuid": "c67ca58e67b2c734cc6f8f9e121637dd",
        "title": "哭栖白供奉",
        "author": "李洞",
        "content": "闻说孤窗坐化时，白莎萝雨滴空池。\n吟诗堂裏秋关影，礼佛灯前夜照碑。\n贺雪已成金殿梦，看涛终负石桥期。\n逢山对月还惆怅，争得无言似祖师。",
        "dynasty": "唐",
        "collection_info": null
    },
    {
        "uuid": "afb9a3e258b7ae98918ed52dc89f1793",
        "title": "赠入内供奉僧",
        "author": "李洞",
        "content": "内殿谈经惬帝怀，沃州归隐计全乖。\n数条雀尾来南海，一道蝉声噪御街。\n石枕纹含山裏叶，铜缾口塞井中柴。\n因逢夏日西明讲，不觉宫人拔凤钗。",
        "dynasty": "唐",
        "collection_info": null
    },
    {
        "uuid": "338998c62c95fd69a89649501579c272",
        "title": "感恩书事寄上集义司徒相公",
        "author": "李洞",
        "content": "积雪峰西遇奖称，半家寒骨起沟塍。\n镇时贤相回人镜，报德慈亲点佛灯。\n授钺已闻诸国静，坐筹重见大河澄。\n功居第一图烟阁，依旧终南满杜陵。",
        "dynasty": "唐",
        "collection_info": null
    },
    {
        "uuid": "7f384abf86943ec2cff85fd5d02c7404",
        "title": "赠永崇李将军充襄阳制置使",
        "author": "李洞",
        "content": "拜官门外发辉光，宿卫阴符注几行。\n行处近天龙尾滑，猎时陪帝马鬃香。\n九城王气生旗队，万里寒风入箭疮。\n从此浩然声价歇，武中还有李襄阳。",
        "dynasty": "唐",
        "collection_info": null
    },
    {
        "uuid": "0f3f7f16f1d56e0ee4595b065dbed45a",
        "title": "寄淮海惠泽上人",
        "author": "李洞",
        "content": "海涛痕满旧征衣，长忆初程宿翠微。\n竹裏桥鸣知马过，塔中灯露见鸿飞。\n眉毫别后应盈尺，嵒木居来定几围。\n他日愿师容一榻，煎茶埽地学忘机。",
        "dynasty": "唐",
        "collection_info": null
    },
    {
        "uuid": "9428ade6b9b616de8f1193adfa06915a",
        "title": "春日隐居官舍感怀",
        "author": "李洞",
        "content": "风吹烧烬杂汀沙，还似青溪旧寄家。\n入户竹生床下叶，隔窗莲谢镜中花。\n苔房毳客论三学，雪岭巢禽看两衙。\n销得人间无限事，江亭月白诵南华。",
        "dynasty": "唐",
        "collection_info": null
    },
    {
        "uuid": "4262a86dffe36c2fa14f5da90665bd25",
        "title": "春日即事寄一二知己",
        "author": "李洞",
        "content": "浴马池西一带泉，开门景物似樊川。\n朱衣暎水人归县，白羽遗泥鹤上天。\n索米夜烧风折木，无车春养雪藏鞭。\n缙绅处士知章句，忍使孤窗枕泪眠。",
        "dynasty": "唐",
        "collection_info": null
    },
    {
        "uuid": "d349962e98f2f14d97c7ea466803e3ab",
        "title": "废寺闲居寄怀一二罢举知己",
        "author": "李洞",
        "content": "病居废庙冷吟烟，无力争飞类病蝉。\n槐省老郎蒙主弃，月陂孤客望谁怜。\n税房兼得调猿石，租地仍分浴鹤泉。\n处世堪惊又堪媿，一坡山色不论钱。",
        "dynasty": "唐",
        "collection_info": null
    },
    {
        "uuid": "97efca3ca116735c5d788b1600e0eb66",
        "title": "题尼大德院",
        "author": "李洞",
        "content": "云鬟早岁断金刀，戒律曾持五百条。\n台上灯红莲叶密，眉间毫白黛痕销。\n绣成佛国银为地，画出王城雪覆桥。\n清净高楼松桧寺，世雄翻媿自低腰。",
        "dynasty": "唐",
        "collection_info": null
    },
    {
        "uuid": "3a97e79bf2f72c106698b3de6899b732",
        "title": "怀张乔张霞",
        "author": "李洞",
        "content": "西风吹雨叶还飘，忆我同袍隔海涛。\n江塔眺山青入佛，边城履雪白连鵰。\n身离世界归天竺，影挂虚空度石桥。\n应念无成独流转，懒磨铜片鬓毛焦。",
        "dynasty": "唐",
        "collection_info": null
    },
    {
        "uuid": "b476b65fbf62f56da5e526cd1a8ceeba",
        "title": "赠徐山人",
        "author": "李洞",
        "content": "徐生何代降坤维，曾伴园公采紫芝。\n瓦砾变黄忧世换，髭鬚放白怕人疑。\n山房古竹麄于树，海岛灵童寿等龟。\n知叹有唐三百载，光阴未抵一先棊。",
        "dynasty": "唐",
        "collection_info": null
    },
    {
        "uuid": "4d999919cf1e955ae9a6d5fea182dfd7",
        "title": "寄南岳僧",
        "author": "李洞",
        "content": "新秋日后晒书天，白日当松影却圆。\n五字句求方寸佛，一条街擘两行蝉。\n不曾着事于机内，长合教山在眼前。\n花落俦公房外石，调猿弄虎叹无缘。",
        "dynasty": "唐",
        "collection_info": null
    },
    {
        "uuid": "c2d011165fe3eff33d57bea881a46e25",
        "title": "华山",
        "author": "李洞",
        "content": "碧山长冻地长秋，日夕泉源聒华州。\n万户烟侵关令宅，四时云在使君楼。\n风驱雷电临河震，鹤引神仙出月游。\n峰顶高眠灵药熟，自无霜雪上人头。",
        "dynasty": "唐",
        "collection_info": null
    },
    {
        "uuid": "fcf4436e94962772918a592753fd89d8",
        "title": "和曹监春晴见寄",
        "author": "李洞",
        "content": "竺庙邻钟震晓鸦，春阴盖石似仙家。\n兰台架列排书目，顾渚香浮瀹茗花。\n胶溜石松粘鹤氅，泉离冰井熨僧牙。\n功成名着扁舟去，愁覩前题罩碧纱。",
        "dynasty": "唐",
        "collection_info": null
    },
    {
        "uuid": "14b807d1a2ac93b910778af5f158425e",
        "title": "赠三惠大师",
        "author": "李洞",
        "content": "枫猿峤角别多时，二教兼修内学师。\n药树影中频缀偈，莲峰朵下几窥棊。\n游归笋长齐童子，病起巢成露鹤儿。\n诏落五天开夏讲，两街人竞礼长眉。",
        "dynasty": "唐",
        "collection_info": null
    },
    {
        "uuid": "ab8d3c556365ff5bbcebbe9c8061cb83",
        "title": "送醉画王处士",
        "author": "李洞",
        "content": "几年乘兴住南吴，狂醉兰舟夜落湖。\n别后鹤毛描转细，近来牛角饮还麄。\n同餐夏果山何处，共钓秋涛石在无。\n关下相逢怪予老，篇章役思绕寰区。",
        "dynasty": "唐",
        "collection_info": null
    },
    {
        "uuid": "c3d854cc46c59830433dc5bed94f8803",
        "title": "闻杜鹃",
        "author": "李洞",
        "content": "万古潇湘波上云，化为流血杜鹃身。\n长疑啄破青山色，秪恐啼穿白日轮。\n花落玄宗迴蜀道，雨收工部宿江津。\n声声犹得到君耳，不见千秋一甑尘。",
        "dynasty": "唐",
        "collection_info": null
    },
    {
        "uuid": "9ea2ae5dbb093b6423dc2527a1f2cd42",
        "title": "赋得送轩辕先生归罗浮山",
        "author": "李洞",
        "content": "旧山归隐浪摇青，绿鬓山童一帙经。\n诗帖布帆猿鸟看，药煎金鼎鬼神听。\n洞深头上聆仙语，船静鼻中闻海腥。\n此处先生应不住，吾君南望漫劳形。",
        "dynasty": "唐",
        "collection_info": null
    },
    {
        "uuid": "93f54d18dea65c374cfae6e260e20c82",
        "title": "送包处士",
        "author": "李洞",
        "content": "秋思枕月卧潇湘，寄宿慈恩竹裏房。\n性急却于棊上慢，身闲未免药中忙。\n休抛手网惊龙睡，曾挂头巾拂鸟行。\n闻说石门君旧隐，寒峰溅瀑坏书堂。",
        "dynasty": "唐",
        "collection_info": null
    },
    {
        "uuid": "87328c1ed36f9b96e80dce20d2197d2d",
        "title": "赠庞炼师",
        "author": "李洞",
        "content": "家住涪江汉语娇，一声歌戛玉楼箫。\n睡融春日柔金缕，妆发秋霞战翠翘。\n两脸酒醺红杏妬，半胸酥嫩白云饶。\n若能携手随仙令，皎皎银河渡鹊桥。",
        "dynasty": "唐",
        "collection_info": null
    },
    {
        "uuid": "9088ba81355dde7e25bdd619ba8877d1",
        "title": "送友罢举赴边职",
        "author": "李洞",
        "content": "出剡篇章入洛文，无人细读叹俱焚。\n莫辞秉笏随红斾，便好携家住白云。\n过水象浮蛮境见，隔江猿呌汉州闻。\n高谈阔略陈从事，盟誓边庭壮我军。",
        "dynasty": "唐",
        "collection_info": null
    },
    {
        "uuid": "ffcc6e47167dc8f6bc746eaae5a6565f",
        "title": "病猿",
        "author": "李洞",
        "content": "瘦缠金锁惹朱楼，一别巫山树几秋。\n寒想蜀门清露滴，暖怀湘岸白云流。\n罢抛檐果沉僧井，休拗崖冰溅客舟。\n啼过三声应有泪，画堂深不彻王侯。",
        "dynasty": "唐",
        "collection_info": null
    },
    {
        "uuid": "8a35366f8bfa3b815b76af0d8bc30e8a",
        "title": "毙驴",
        "author": "李洞",
        "content": "蹇驴秋毙瘗荒田，忍把敲吟旧竹鞭。\n三尺焦桐背残月，一条藜杖卓寒烟。\n通吴白浪宽围果，倚蜀青山峭入天。\n如画海门搘肘望，阿谁家卖钓鱼船。",
        "dynasty": "唐",
        "collection_info": null
    },
    {
        "uuid": "8eddd5da9b0763931596f621ae89c238",
        "title": "宿叶公棋阁",
        "author": "李洞",
        "content": "带风棊阁竹相敲，局莹无尘拂树梢。\n日到长天征未断，钟来岳顶劫须抛。\n挑灯雪客栖寒店，供茗溪僧爇废巢。\n因悟修身试贪教，不须焚火向三茅。",
        "dynasty": "唐",
        "collection_info": null
    },
    {
        "uuid": "6f4e9713d0c42dc588760c7e355d7cb3",
        "title": "送郄先辈归觐华阴",
        "author": "李洞",
        "content": "桂枝博得凤栖枝，欢觐家僮舞翠微。\n僧向瀑泉声裏贺，鸟穿仙掌指间飞。\n休停砚笔吟荒庙，永别灯笼赴锁闱。\n骚雅近来颓丧甚，送君傍觉有光辉。",
        "dynasty": "唐",
        "collection_info": null
    },
    {
        "uuid": "8d127069b5691b5d3553ec7b24f2b0f9",
        "title": "赠可上人",
        "author": "李洞",
        "content": "寺门和鹤倚香杉，月吐秋光到思嚵。\n将法传来穿泱漭，把诗吟去入嵌岩。\n糢糊书卷烟岚滴，狼籍衣裳瀑布缄。\n不断清风牙底嚼，无因内殿得名衔。",
        "dynasty": "唐",
        "collection_info": null
    },
    {
        "uuid": "1c7e3d8657b554e7171cae4ac67ec450",
        "title": "东川高仆射",
        "author": "李洞",
        "content": "油幢影裏拜清风，十里貔貅一片雄。\n三印锁开霜满地，四门关定月当空。\n泉浮山叶人家过，诏惹垆香鸟道通。\n新起画楼携客上，絃歌筵内海榴红。",
        "dynasty": "唐",
        "collection_info": null
    },
    {
        "uuid": "4966c595de93add7a3beb39aa4a0d9c7",
        "title": "宿成都松溪院",
        "author": "李洞",
        "content": "松持节操溪澄性，一炷烟岚压寺隅。\n翡翠鸟飞人不见，琉璃缾贮水疑无。\n夜闻子落真山雨，晓汲波圆入画图。\n尘拥蜀城抽锁后，此中犹梦在江湖。",
        "dynasty": "唐",
        "collection_info": null
    },
    {
        "uuid": "ece1a0eb1ed1c456b3cc6d0407737b31",
        "title": "弔曹监",
        "author": "李洞",
        "content": "宅上愁云吹不散，桂林诗骨葬云根。\n满楼山色供邻里，一洞松声付子孙。\n甘露施衣封泪点，秘书取集印苔痕。\n吟魂醉魄归何处，御水呜呜夜遶门。",
        "dynasty": "唐",
        "collection_info": null
    },
    {
        "uuid": "6738bc296fb373beee9125e6a15a0ae9",
        "title": "赠长安毕郎中",
        "author": "李洞",
        "content": "高门寒沼水连云，鹭识朱衣傍主人。\n地肺半边晴带雪，天街一面静无尘。\n朝迴座客酬琴价，衙退留僧写鹤真。\n从此几迁为计相，蓬莱三刻奏东巡。",
        "dynasty": "唐",
        "collection_info": null
    },
    {
        "uuid": "0d26f581b1ea7a6c9e873e54d72d2f7c",
        "title": "寄东蜀幕中友",
        "author": "李洞",
        "content": "官亭池碧海榴殷，遥想清才倚画栏。\n柳絮涨天笼地暖，角声经雨透云寒。\n晓侵台座香烟湿，夜草军书蜡炬干。\n为话门人吟太苦，风摧兰秀一枝残。",
        "dynasty": "唐",
        "collection_info": null
    },
    {
        "uuid": "61788869a51609bf9fbbdaec61dc34b6",
        "title": "曲江渔父",
        "author": "李洞",
        "content": "儿孙闲弄雪霜髯，浪飐南山影入檐。\n卧稳篷舟龟作枕，病来茅舍网为帘。\n值春游子怜莼滑，通蜀行人说鲙甜。\n数尺寒丝一竿竹，岂知浮世有猜嫌。",
        "dynasty": "唐",
        "collection_info": null
    },
    {
        "uuid": "3363556a6343c993ad76404fd7493351",
        "title": "和刘驾博士赠庄严律禅师",
        "author": "李洞",
        "content": "人言紫绶有光辉，不二心观似草衣。\n尘劫自营还自坏，禅门无住亦无归。\n松根穴蚁通山远，塔顶巢禽见海微。\n每话南游偏起念，五峰波上入船扉。",
        "dynasty": "唐",
        "collection_info": null
    },
    {
        "uuid": "830d80e17e3411692d3a6218bb74d0b2",
        "title": "智新上人话旧",
        "author": "李洞",
        "content": "蟋蟀灯前话旧游，师经几夏我经秋。\n金陵市合月光裏，甘露门开峰朵头。\n晴眺远帆飞入海，夜禅阴火吐当楼。\n相看未得东归去，满壁寒涛泻白鸥。",
        "dynasty": "唐",
        "collection_info": null
    },
    {
        "uuid": "5758726a3a5755c0eeac318533c26534",
        "title": "和淮南太尉留题凤州王氏别业",
        "author": "李洞",
        "content": "清秋看长鹭雏成，说向湘僧亦动情。\n节屋折将松上影，印龛移锁月中声。\n野人陪赏增诗价，太尉因居着谷名。\n闲想此中遗胜事，宿斋吟遶凤池行。",
        "dynasty": "唐",
        "collection_info": null
    },
    {
        "uuid": "bc636ca2425894ef92e2284f4c9fc913",
        "title": "乙酉岁自蜀随计趂试不及",
        "author": "李洞",
        "content": "客卧涪江蘸月厅，知音唤起进趋生。\n寒梅折后方离蜀，腊月圆前未到京。\n风卷坏亭羸仆病，雪糊危栈蹇驴行。\n文昌一试应关分，岂校褒斜两日程。",
        "dynasty": "唐",
        "collection_info": null
    },
    {
        "uuid": "5bc26c7ed6ccfbf0bcde309fa0df7bcd",
        "title": "龙州韦郎中先梦六赤后因打叶子以诗上",
        "author": "李洞",
        "content": "红蜡香烟扑画楹，梅花落尽庾楼清。\n光辉圆魄衔山冷，彩镂方牙着腕轻。\n宝帖牵来狮子镇，金盆引出凤凰倾。\n微黄喜兆庄周梦，六赤重新掷印成。",
        "dynasty": "唐",
        "collection_info": null
    },
    {
        "uuid": "0939cc6e9025d69cdd703294a1034904",
        "title": "和寿中丞伤猿",
        "author": "李洞",
        "content": "遗挂朱栏锁半寻，清声难买恨黄金。\n悬崖接果今何在，浅井窥星影已沉。\n归宅叶铺曾睡石，入朝灯照旧啼林。\n小山罢遶随湘客，高树休升对岳禽。\n天竺省怜伤倍切，亲知宽和思难任。\n相门恩重无由报，竟託仙郎日夜吟。",
        "dynasty": "唐",
        "collection_info": null
    },
    {
        "uuid": "e3070f493363c902450ab8f2d581c69b",
        "title": "上灵州令狐相公",
        "author": "李洞",
        "content": "征蛮破虏汉功臣，提劒归来万里身。\n笑倚凌烟金柱看，形容憔悴老于真。",
        "dynasty": "唐",
        "collection_info": null
    },
    {
        "uuid": "bc952eab3496d17e4248d4a36c580260",
        "title": "寓言",
        "author": "李洞",
        "content": "三千宫女露蛾眉，笑煮黄金日月迟。\n麟凤隔云攀不及，空山惆怅夕阳时。",
        "dynasty": "唐",
        "collection_info": null
    },
    {
        "uuid": "1ade86302ddc5102c0251b4a5a88a9f2",
        "title": "客亭对月",
        "author": "李洞",
        "content": "游子离魂陇上花，风飘浪卷遶天涯。\n一年十二度圆月，十一回圆不在家。",
        "dynasty": "唐",
        "collection_info": null
    },
    {
        "uuid": "bedb11b074dd55ccee4f90467e08d2dc",
        "title": "宿鄠郊赠罗处士",
        "author": "李洞",
        "content": "川静星高栎已枯，南山落石水声麤。\n白云钓客窗中宿，卧数嵩峰听五湖。",
        "dynasty": "唐",
        "collection_info": null
    },
    {
        "uuid": "2e2ce125a2262244407cc5dcd2b326d0",
        "title": "有寄",
        "author": "李洞",
        "content": "爱酒耽棊田处士，弹琴咏史贾先生。\n御沟临岸有云石，不见鹤来何处行。",
        "dynasty": "唐",
        "collection_info": null
    },
    {
        "uuid": "d123d4d7b4abbea22b992ccdbbb70875",
        "title": "送三藏归西天国",
        "author": "李洞",
        "content": "十万里程多少碛，沙中弹舌授降龙。\n五天到日应头白，月落长安半夜钟。",
        "dynasty": "唐",
        "collection_info": null
    },
    {
        "uuid": "cbb9f1908c585c158134ffba302c6ed4",
        "title": "金陵怀古",
        "author": "李洞",
        "content": "古来无此战争功，日日戈船卷海风。\n一遇灵鳌开睡眼，六朝灰尽九江空。",
        "dynasty": "唐",
        "collection_info": null
    },
    {
        "uuid": "d8b660768ef369c342c6dec9e23e7c98",
        "title": "长安县厅",
        "author": "李洞",
        "content": "主人寂寞客屯邅，愁绝终南满案前。\n乞取中庭藤五尺，为君高斸扣青天。",
        "dynasty": "唐",
        "collection_info": null
    },
    {
        "uuid": "737f822f7e3f4daf95c7a8f0dc5c3779",
        "title": "题晰上人贾岛诗卷",
        "author": "李洞",
        "content": "贾生诗卷惠休装，百叶莲花万里香。\n供得半年吟不足，长须字字顶司仓。",
        "dynasty": "唐",
        "collection_info": null
    },
    {
        "uuid": "40db3f9565845b9d083be4a30879d74a",
        "title": "送僧清演归山",
        "author": "李洞",
        "content": "毛褐斜肩背负经，晓思吟入窦山青。\n峰前野水横官道，踏着秋天三四星。",
        "dynasty": "唐",
        "collection_info": null
    },
    {
        "uuid": "16855d49c1af8e3213340cb044822454",
        "title": "赠僧",
        "author": "李洞",
        "content": "不羡王公与贵人，唯将云鹤自相亲。\n闲来石上观流水，欲洗禅衣未有尘。",
        "dynasty": "唐",
        "collection_info": null
    },
    {
        "uuid": "b81246cf1a3d545e129a00f83edf8210",
        "title": "题学公院池莲",
        "author": "李洞",
        "content": "竹引山泉玉甃池，栽莲莫怪藕生丝。\n如何不似麻衣客，坐对秋风待一枝。",
        "dynasty": "唐",
        "collection_info": null
    },
    {
        "uuid": "53be75625c98d0c0148922cec220e702",
        "title": "山居喜友人见访",
        "author": "李洞",
        "content": "入云晴斸茯苓还，日暮逢迎木石间。\n看待诗人无别物，半潭秋水一房山。",
        "dynasty": "唐",
        "collection_info": null
    },
    {
        "uuid": "22987e09d92bbbe355de07d65795cd2e",
        "title": "秋宿长安韦主簿厅",
        "author": "李洞",
        "content": "水木清凉夜直厅，愁人楼上唱寒更。\n坐劳同步帘前月，鼠动床头印锁声。",
        "dynasty": "唐",
        "collection_info": null
    },
    {
        "uuid": "19c0469abda6b0a7cf7961abdff12a05",
        "title": "冬忆友人",
        "author": "李洞",
        "content": "吟上山前数竹枝，叶翻似雪落霏霏。\n枕前明月谁动影，睡裏惊来不觉归。",
        "dynasty": "唐",
        "collection_info": null
    },
    {
        "uuid": "04b8253e2480cf5d39f01a9f714b1ceb",
        "title": "怀圭峰影林泉",
        "author": "李洞",
        "content": "吾家旧物贾生传，入内遥分锡杖泉。\n鹤去帝移宫女散，更堪呜咽过楼前。",
        "dynasty": "唐",
        "collection_info": null
    },
    {
        "uuid": "d13db77e194c0549a761586f89cf9467",
        "title": "赠青龙印禅师",
        "author": "李洞",
        "content": "雨涩秋刀剃雪时，庵前曾礼草堂师。\n居人昨日相过说，鹤已生孙竹满池。",
        "dynasty": "唐",
        "collection_info": null
    },
    {
        "uuid": "37aa7db97d674e63a0d0a2db79b92389",
        "title": "戏赠侯常侍",
        "author": "李洞",
        "content": "葛洪卷与江淹赋，名动天边傲石居。\n两蜀词人多载后，同君讳却马相如。",
        "dynasty": "唐",
        "collection_info": null
    },
    {
        "uuid": "d03aef794075b2d1396ebc0cad3eaa6a",
        "title": "绣岭宫词",
        "author": "李洞",
        "content": "春日迟迟春草绿，野棠开尽飘香玉。\n绣岭宫前鹤髮翁，犹唱开元太平曲。",
        "dynasty": "唐",
        "collection_info": null
    },
    {
        "uuid": "99a6a19a2066e5edbb21bb00765a08d1",
        "title": "中秋月",
        "author": "李洞",
        "content": "九十日秋色，今秋已半分。\n孤光吞列宿，四面绝微云。\n众木排疎影，寒流迭细纹。\n遥遥望丹桂，心绪更纷纷。",
        "dynasty": "唐",
        "collection_info": null
    },
    {
        "uuid": "fd3ca066dbde9eca04f689198d75a18a",
        "title": "宿书僧院",
        "author": "李洞",
        "content": "夜水笔前澄，时推外学能。\n书成百箇字，庭转几遭灯。\n寄墨大坛吏，分笺蜀国僧。\n为题江寺塔，牌挂入云层。",
        "dynasty": "唐",
        "collection_info": null
    },
    {
        "uuid": "9168604d09c555847513426d626bd759",
        "title": "雪",
        "author": "李洞",
        "content": "迢迢来极塞，连阙谓风吹。\n禅客呵金锡，征人擘冻旗。\n细填虫穴满，重压鹤巢欹。\n有影晴飘野，无声夜落池。\n正繁秦甸暖，渐厚楚宫饥。\n冻挹分泉涩，光凝二阁痴。\n踏遗兰署迹，听起石门思。\n用表丰年瑞，无令埽玉墀。",
        "dynasty": "唐",
        "collection_info": null
    },
    {
        "uuid": "1314302e6eeb6a39ba1a4851f2f2291a",
        "title": "述怀二十韵献覃怀相公",
        "author": "李洞",
        "content": "帝梦求良弼，生申属圣明。\n青云县器业，白日贯忠贞。\n霭霭随春动，忻忻共物荣。\n静宜浮竞息，坐觉好风生。\n万国闻应跃，千门望尽倾。\n瑞含杨柳色，气变管絃声。\n百辟寻知度，三阶正有程。\n鲁儒规蕴藉，周诰美和平。\n碧水遗幽抱，朱丝寄远情。\n风流秦印绶，仪表汉公卿。\n忠谠期登用，回邪自震惊。\n云开长劒倚，路绝一峰横。\n九野方无事，沧溟本不争。\n国将身共计，心与众为城。\n早晚中条下，红尘一顾清。\n南潭容伴鹤，西笑忽迁莺。\n折树恩难报，怀仁命甚轻。\n二年犹困辱，百口望经营。\n未在英侯选，空劳短羽征。\n知音初相国，从此免长鸣。",
        "dynasty": "唐",
        "collection_info": null
    },
    {
        "uuid": "4f6d2193467c20eb15a948fa75ed2aa2",
        "title": "岁暮自广江至新兴往復中题峡山寺",
        "author": "李洞",
        "content": "薄暮缘西峡，停桡一访僧。\n鹭巢行卧柳，猿饮倒垂藤。\n水曲岩千迭，云深树百层。\n山风寒殿磬，溪雨夜船灯。\n滩涨危槎没，泉衝怪石崩。\n中台一襟泪，岁杪别良朋。",
        "dynasty": "唐",
        "collection_info": null
    },
    {
        "uuid": "a2845b8378aeb5e8136de13a31332254",
        "title": "冬日送凉州刺史",
        "author": "李洞",
        "content": "宠饯西门外，双旌出汉陵。\n未辞金殿日，已梦雪山灯。\n地远终峰尽，天寒朔气凝。\n新年行已到，旧典听难胜。\n吏扫盘雕影，人遮散马乘。\n移军驼驮角，下塞掾河冰。\n猎近昆崙兽，吟招碛石僧。\n重输右藏实，方见左车能。\n兵聚边风急，城宽夜月澄。\n连营烟火岭，望诏几迴登。",
        "dynasty": "唐",
        "collection_info": null
    },
    {
        "uuid": "7b5c8b355518c6a5e6c3363dcf59eed6",
        "title": "过贾浪仙旧地",
        "author": "李洞",
        "content": "鹤外唐来有谪星，长江东注冷沧溟。\n境搜松雪仙人岛，吟歇林泉主簿厅。\n片月已能临榜黑，遥天何益抱坟青。\n年年谁不登高第，未胜骑驴入画屏。",
        "dynasty": "唐",
        "collection_info": null
    },
    {
        "uuid": "c71867a2a085cbef232f97daa2747a1e",
        "title": "句",
        "author": "李洞",
        "content": "公道此时如不得，昭陵恸哭一生休。",
        "dynasty": "唐",
        "collection_info": null
    },
    {
        "uuid": "7de61dff731cedd25d7cbdc9a8c2a912",
        "title": "山泉",
        "author": "李洞",
        "content": "半空飞下水，势去响如雷。\n静彻啼猨寺，高凌坐客台。\n耳同经劒阁，身若到天台。\n溅树吹成冻，凌祠触作灰。\n深中试楖栗，浅处落莓苔。\n半夜重城闭，潺湲枕上来。",
        "dynasty": "唐",
        "collection_info": null
    },
    {
        "uuid": "4c1144e4c8d5106e8f3ba83856fa753b",
        "title": "过荆山",
        "author": "李洞",
        "content": "无人分玉石，有路即荆榛。\n（见《吟窗杂录》卷十四正字王玄《诗中旨格》）。",
        "dynasty": "唐",
        "collection_info": null
    },
    {
        "uuid": "d73d5c4f2171c6547c61e684d7e425c7",
        "title": "野望",
        "author": "李洞",
        "content": "柳色舞春水，花阴香客衣。\n（同前）。",
        "dynasty": "唐",
        "collection_info": null
    },
    {
        "uuid": "b944a885f4a64dff8f620f17caec852c",
        "title": "句",
        "author": "李洞",
        "content": "鱼弄晴波影上帘。\n（见宋陈善《扪蝨新话》上集卷一）。",
        "dynasty": "唐",
        "collection_info": null
    },
    {
        "uuid": "5aae16448d76f5569302e6c02f1b56cf",
        "title": "赠唐山人",
        "author": "李洞",
        "content": "垂须长似发，七十色如黳。\n醉眼青天小，吟情太华低。\n千年松绕屋，半夜雨连溪。\n邛蜀路无限，往来琴独携。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "f917b71aa6682dfd7205bff2b2067d3e",
        "title": "送云卿上人游安南",
        "author": "李洞",
        "content": "春往海南边，秋闻半夜蝉。\n鲸吞洗钵水，犀触点灯船。\n岛屿分诸国，星河共一天。\n长安却回日，松偃旧房前。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "6a14e0d611ccce59ebb580ec50426de5",
        "title": "送曹郎中南归，时南中用军",
        "author": "李洞",
        "content": "桂水净和天，南归似谪仙。\n系绦轻象笏，买布接蛮船。\n海气蒸鼙软，江风激箭偏。\n罢郎吟乱裏，帝远岂知贤。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "93134c3b0f84827b77de593f14ef62ca",
        "title": "锦江陪兵部郑侍郎话诗着棋",
        "author": "李洞",
        "content": "落叶溅吟身，会棋云外人。\n海枯搜不尽，天定着长新。\n月上分题遍，钟残布子匀。\n忘餐二绝境，取意铸陶钧。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "5f1508ec700e03f52cc48980466aac43",
        "title": "中秋月",
        "author": "李洞",
        "content": "四十五秋宵，月分千里毫。\n冷沉中岳短，光溢太行高。\n不寐清人眼，移栖湿鹤毛。\n露华台上别，吟望十年劳。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "153ab43c762702370908cfa82fa9897f",
        "title": "赋得送贾岛谪长江",
        "author": "李洞",
        "content": "敲驴吟雪月，谪出国西门。\n行傍长江影，愁深汨水魂。\n筇携过竹寺，琴典在花村。\n饥拾山松子，谁知贾傅孙。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "a531e7416d06c203d9f5c1a293a47b15",
        "title": "河阳道中",
        "author": "李洞",
        "content": "冲风仍蹑冻，提辔手频呵。\n得事应须早，愁人不在多。\n雪田平入塞，烟郭曲随河。\n翻忆江涛裏，船中睡盖蓑。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "339565bd972b3771f48d93607c32926a",
        "title": "送知己赴濮州",
        "author": "李洞",
        "content": "中路行僧谒，邮亭话海涛。\n剑摇林狖落，旗闪岳禽高。\n苔长空州狱，花开梦省曹。\n濮阳流政化，一半布风骚。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "ee78474f07e109d84b37bf8e52ed99bc",
        "title": "送行脚僧",
        "author": "李洞",
        "content": "瓶枕绕腰垂，出门何所之。\n毳衣沾雨重，棕笠看山欹。\n夜观入枯树，野眠逢断碑。\n邻房母泪下，相课别离词。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "1b21b38baa56d29d45b2cd2e29a80212",
        "title": "送安抚从兄夷偶中丞",
        "author": "李洞",
        "content": "奉诏向军前，朱袍映雪鲜。\n河桥吹角冻，岳月卷旗圆。\n僧救焚经火，人修着钓船。\n六州安抚后，万户解衣眠。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "0d410fb8b9da4fd27990ae01e024ed49",
        "title": "宿凤翔天柱寺穷易玄上人房",
        "author": "李洞",
        "content": "天柱暮相逢，吟思天柱峰。\n墨研青露月，茶吸白云钟。\n卧语身粘藓，行禅顶拂松。\n探玄为一决，明日去临邛。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "84430c667888a480a9e60a96b4054700",
        "title": "下第送张霞归觐江南",
        "author": "李洞",
        "content": "此道背于时，携归一轴诗。\n树沈孤鸟远，风逆蹇驴迟。\n草入吟房坏，潮冲钓石移。\n恐伤欢觐意，半路摘愁髭。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "a601753baa97914155381b8a9535cb07",
        "title": "送人之天台",
        "author": "李洞",
        "content": "行李一枝藤，云边晓扣冰。\n丹经如不谬，白髮亦何能。\n浅井仙人境，明珠海客灯。\n乃知真隐者，笑就汉廷征。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "0bff57a9bd37577a4f9605b6bbfba81e",
        "title": "维摩畅林居",
        "author": "李洞",
        "content": "诸方游几腊，五夏五峰销。\n越讲迎骑象，蕃斋忏射雕。\n冷筇和雪倚，朽栎带云烧。\n从此西林老，瞥然三万朝。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "8d271496a89fb02288db7db210d127b4",
        "title": "送卢郎中赴金州",
        "author": "李洞",
        "content": "云明天岭高，刺郡辍仙曹。\n危栈窥猿顶，公庭扫鹤毛。\n出军青壁罅，话道白眉毫。\n远集歌谣客，州前泊几艘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "55f415d3f3695c047931016875ebe194",
        "title": "江干即事",
        "author": "李洞",
        "content": "病卧四更后，愁闻报早衙。\n隔关沈水鸟，侵郭噪园鸦。\n吏瘦餐溪柏，身羸凭海槎。\n满朝吟五字，应不老烟霞。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "906c87c906eff27be4d536247fc928d7",
        "title": "寄贺郑常侍",
        "author": "李洞",
        "content": "山亦怀恩地，高禽尽下飞。\n吏穿霞片望，僧扫月棱归。\n省拜墀烟近，林居玉漏微。\n曾令驻锡话，聊用慰攀依。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "8326e79fcee6a4f0ec48b4312c63cafd",
        "title": "登楼",
        "author": "李洞",
        "content": "川上值楼开，寒山四面来。\n竹吹人语远，峰碍鸟飞回。\n生死别离陌，朝昏云雨堆。\n谁知独立意，溅泪落莓苔。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "3beb0fea22f7619deb242643bd2c97c5",
        "title": "山寺老僧",
        "author": "李洞",
        "content": "云际众僧裏，独攒眉似愁。\n护茶高夏腊，爱火老春秋。\n海浪南曾病，河冰北苦游。\n归来诸弟子，白遍后生头。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "7089adfb33944214572cbe5c1466fc99",
        "title": "同僧宿道者院",
        "author": "李洞",
        "content": "携文过水宿，拂席四廊尘。\n坠果敲楼瓦，高萤映鹤身。\n点灯吹叶火，谈佛悟山人。\n尽有栖霞志，好谋三教邻。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "949159bc29483df8d1ccb5ad17bf55c3",
        "title": "古柏",
        "author": "李洞",
        "content": "手植知何代，年齐偃盖松。\n结根生别树，吹子落邻峰。\n古干经龙嗅，高烟过雁冲。\n可佳繁叶尽，声不碍秋钟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "0198ea817203b628ddff866ada6260e5",
        "title": "赠王凤二山人",
        "author": "李洞",
        "content": "山兄望鹤信，山弟听乌占。\n养药同开鼎，休棋各枕奁。\n相逢九江底，共到五峰尖。\n愿许为三友，羞将白髮挦。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "d91994d7b035d4c8cf6a7051065b5ef6",
        "title": "避地冬夜与二三禅侣吟集茅斋",
        "author": "李洞",
        "content": "四海通禅客，搜吟会草亭。\n捻髭孤烛白，闭目众山青。\n松挂敲冰杖，垆温注月瓶。\n独愁悬旧旆，笏冷立残星。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "3bc2499a50989c549e7c07d5ea17b901",
        "title": "赠道微禅师",
        "author": "李洞",
        "content": "铜瓶涩泻水，出碛蹑莲层。\n猛虎降低鼠，盘雕望小蝇。\n通禅五天日，照祖几朝灯。\n短髮归林白，何妨剃未能。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "a45837b9ad8a82cdcb8a50b0cf266cd8",
        "title": "吊草堂禅师",
        "author": "李洞",
        "content": "杖屦疑师在，房关四壁蛩。\n贮瓶经腊水，响塔隔山钟。\n乳鸽沿苔井，斋猿散雪峰。\n如何不见性，倚遍寺前松。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "51ed2ff683cf7fb8cd33d18d0567a6a1",
        "title": "秋宿润州刘处士江亭",
        "author": "李洞",
        "content": "北梦风吹断，江边处士亭。\n吟生万井月，见尽一天星。\n浪静鱼冲锁，窗高鹤听经。\n东西渺无际，世界半沧溟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "6992187aff1ecbc4a9d7cebeb94bc3a5",
        "title": "秋宿经上人房",
        "author": "李洞",
        "content": "江房无叶落，松影带山高。\n满寺中秋月，孤窗入夜涛。\n旧真悬石壁，衰发落铜刀。\n卧听晓耕者，与师知苦劳。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "f4f2db673f11a9337fec7a25c6f2589d",
        "title": "冬日题觉公牛头兰若",
        "author": "李洞",
        "content": "天寒高木静，一磬隔川闻。\n鼎水看山汲，台香扫雪焚。\n鹤归惟认刹，僧步不离云。\n石室开禅后，轮珠谢圣君。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "ce000a1b2878847104f66ce587700ac3",
        "title": "送皇甫校书自蜀下峡，归觐襄阳",
        "author": "李洞",
        "content": "蜀道波不竭，巢乌出浪痕。\n松阴盖巫峡，雨色彻荆门。\n宿寺青山尽，归林彩服翻。\n苦吟怀冻馁，为吊浩然魂。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "ef65a9707c6ad6aedebe2412b17fe902",
        "title": "喜鸾公自蜀归",
        "author": "李洞",
        "content": "禁院对生台，寻师到绿槐。\n寺高猿看讲，钟动鸟知斋。\n扫石月盈帚，滤泉花满筛。\n归来逢圣节，吟步上尧阶。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "1d6d752075e6a392c06ab11eb5a0a017",
        "title": "蕃寇侵逼，南归道中",
        "author": "李洞",
        "content": "云州三万骑，南走疾飞鹰。\n回碛星低雁，孤城月伴僧。\n敲关通汉节，倾府守河冰。\n无处论边事，归溪夜结罾。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "93c73ca59643ee8c53157d1db406c732",
        "title": "送东宫贾正字之蜀",
        "author": "李洞",
        "content": "南朝献晋史，东蜀瞰巴楼。\n长栈怀宫树，疏峰露剑州。\n半空飞雪化，一道白云流。\n若次江边邑，宗诗为遍搜。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "523c64c1934bfb062e5e7387c48fc147",
        "title": "吊侯圭常侍",
        "author": "李洞",
        "content": "我重君能赋，君褒我解诗。\n三堂一拜遇，四海两心知。\n影挂僧挑烛，名传鹤拂碑。\n涪江吊孤冢，片月下峨嵋。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十一"
        }
    },
    {
        "uuid": "a4a551b1e7e139a6f04758579958c375",
        "title": "吊膳曹从叔郎中",
        "author": "李洞",
        "content": "华省支残俸，寒蔬办祭稀。\n安坟对白阁，买石折朱衣。\n蜀客弹琴哭，江鸥入宅飞。\n帆吹佳句远，不独遍王畿。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "f7b3c403242b26203c8f69984f6317e5",
        "title": "乱后龙州送郑郎中兼寄郑侍御",
        "author": "李洞",
        "content": "待车登迭嶂，经乱集鸰原。\n省坏兰终洁，台寒柏有根。\n县清江入峡，楼静雪连村。\n莫隐匡山社，机云受晋恩。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "b42659bfe78845ecee2aef9d6f643072",
        "title": "贺昭国从叔员外转本曹郎中",
        "author": "李洞",
        "content": "苔砌塔阴浓，朝回尚叫蛩。\n粟征山县欠，官转水曹重。\n灯照楼中雨，书求海上峰。\n诗家无骤显，一一古人踪。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "e08ec0a822033f73453b13dbb1d749fd",
        "title": "赠宋校书",
        "author": "李洞",
        "content": "曾伴元戎猎，寒来梦北军。\n闲身不计日，病鹤放归云。\n石上铺棋势，船中赌酒分。\n长言买天姥，高卧谢人群。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "b3ede6bcc4b5e7d121b31218373a6132",
        "title": "越公上人洛中归寄南孟家兄弟",
        "author": "李洞",
        "content": "洛下因归去，关西忆二龙。\n笠漫河岸雪，衣着虢城钟。\n睡鸭浮寒水，樵人出远峰。\n何当化闾俗，护取草堂松。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "dc69dbe6a9f624f26b3ca3fdd4662679",
        "title": "龙州送裴秀才",
        "author": "李洞",
        "content": "违拜旆旗前，松阴路半千。\n楼冲高雪会，驿闭乱云眠。\n榜挂临江省，名题赴宅筵。\n人求新蜀赋，应贵浣花笺。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "96ee2ce7f499685376d653e6740cf1a5",
        "title": "题慈恩友人房",
        "author": "李洞",
        "content": "贾生耽此寺，胜事入诗多。\n鹤宿星千树，僧归烧一坡。\n塔棱垂雪水，江色映茶锅。\n长久堪栖息，休言忆镜波。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "957f6f4e650e31722b089a3a384c8531",
        "title": "寄窦禅山薛秀才",
        "author": "李洞",
        "content": "窦岭吟招隐，新诗满集贤。\n白衫春絮暖，红纸夏云鲜。\n琴缠江丝细，棋分海石圆。\n因知醉公子，虚写世人传。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "6140c7d51e8ddacc0bf685161bbcaa2f",
        "title": "上昭国水部从叔郎中",
        "author": "李洞",
        "content": "极南极北游，东泛复西流。\n行匝中华地，魂销四海秋。\n题诗在琼府，附舶出青州。\n不遇一公子，弹琴吊古丘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "9c8a2b3bb89281a1140813806e072f3f",
        "title": "题玉芝赵尊师院",
        "author": "李洞",
        "content": "晓起磬房前，真经诵百篇。\n漱流星入齿，照镜石差肩。\n静闭街西观，存思海上仙。\n闲听说五岳，穷遍一根莲。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "f680d0d4e7d6caad8110b5112a7a6a75",
        "title": "送卢少府之任巩洛",
        "author": "李洞",
        "content": "从知东甸尉，铨注似恩除。\n带土移嵩术，和泉送尹鱼。\n印床寒鹭宿，壁记醉僧书。\n堂下诸昆在，无妨候起居。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "88c566d171e5d49b9e0efa59030a49be",
        "title": "送舍弟之山南",
        "author": "李洞",
        "content": "南山入谷游，去彻山南州。\n下马云未尽，听猿星正稠。\n印茶泉绕石，封国角吹楼。\n远宦有何兴，贫兄无计留。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "9f4cb08f883cf3ae61b13988e90597f1",
        "title": "吊郑宾客",
        "author": "李洞",
        "content": "朝行丧名节，岳色惨天风。\n待漏秋吟断，焚香夜直空。\n骨寒依垄草，家尽逐边鸿。\n一吊知音后，归来碎峄桐。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "f193fc964122aaa924750665653b76a4",
        "title": "送从叔书记山阴隐居",
        "author": "李洞",
        "content": "山顶绝茅居，云泉绕枕虚。\n烧移僧影瘦，风展鹭行疏。\n卷箔清江月，敲松紫阁书。\n由来簪组贵，不信教猿锄。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "2e8823e0effc9d3d562f74a3239c0c0b",
        "title": "寄清演",
        "author": "李洞",
        "content": "忽闻清演病，可料苦吟身。\n不见近诗久，徒言华髮新。\n别来山已破，住处月为邻。\n几绕庭前树，于今四十春。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "cb05cd33c17afe06cfae78cf06d338c9",
        "title": "迁村居二首",
        "author": "李洞",
        "content": "移居入村宇，树阙见城隍。\n云水虽堪画，恩私不可忘。\n猿涎滴鹤氅，麈尾拂僧床。\n弃逐随樵牧，何由报稻粱。\n歌乐听常稀，茅亭静掩扉。\n槎来垂钓次，月落问安归。\n远客传烧研，幽禽看衲衣。\n眼前无俗事，松雨蜀山辉。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "7b4e9ba737ce3385b33aed56c3446a4d",
        "title": "出山睹春榜",
        "author": "李洞",
        "content": "未老鬓毛焦，心归向石桥。\n指霞辞二纪，吟雪遇三朝。\n连席频登相，分廊尚祝尧。\n回眸旧行侣，免使负嵩樵。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "0f361c9a1f7772997b9a7e896ab48cb7",
        "title": "观水墨障子",
        "author": "李洞",
        "content": "若非神助笔，砚水恐藏龙。\n研尽一寸墨，扫成千仞峰。\n壁根堆乱石，床罅插枯松。\n岳麓穿因鼠，湘江绽为蛩。\n挂衣岚气湿，梦枕浪头舂。\n只为少颜色，时人着意慵。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "c6767261a5bb07e69a7695b2c680fbff",
        "title": "对棋",
        "author": "李洞",
        "content": "小槛明高雪，幽人斗智棋。\n日斜抛作劫，月午蹙成迟。\n倚杖湘僧算，翘松野鹤窥。\n侧楸敲醒睡，片石夹吟诗。\n雨点奁中渍，灯花局上吹。\n秋涛寒竹寺，此兴谢公知。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "f0424f2cc873d7f7644fcaa09b93b1fe",
        "title": "题竹溪禅院",
        "author": "李洞",
        "content": "溪边山一色，水拥竹千竿。\n鸟触翠微湿，人居酷暑寒。\n风摇瓶影碎，沙陷履痕端。\n爽极青崖树，平流绿峡滩。\n闲来披衲数，涨后卷经看。\n三境通禅寂，嚣尘染着难。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "7729ba382fac67dc52e029dafa5cd1ee",
        "title": "投献吏部张侍郎十韵",
        "author": "李洞",
        "content": "苔染马蹄青，何曾似在城。\n不于僧院宿，多傍御沟行。\n隐岫侵巴迭，租田带渭平。\n肩囊寻省寺，袖轴遍公卿。\n梦入连涛郡，书来积雪营。\n泪随边雁堕，魂逐夜蝉惊。\n发愤巡江塔，无眠数县更。\n玄都一病客，兴善几回莺。\n贡艺披沙细，酬恩戴岳轻。\n心期公子念，滴酒在雕楹。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "9c378daf10dc963fdcced78e0178d973",
        "title": "终南山二十韵",
        "author": "李洞",
        "content": "关内平田窄，东西截杳冥。\n雨侵诸县黑，云破九门青。\n暂看犹无暇，长栖信有灵。\n古苔秋渍斗，积雾夜昏萤。\n怒恐撞天漏，深疑隐地形。\n盘根连北岳，转影落南溟。\n穷穴何山出，遮蛮上国宁。\n残阳高照蜀，败叶远浮泾。\n劚竹烟岚冻，偷湫雨雹腥。\n閒房僧灌顶，浴涧鹤遗翎。\n梯滑危缘索，云深静唱经。\n放泉惊鹿睡，闻磬得人醒。\n踏着神仙宅，敲开洞府扃。\n棋残秦士局，字缺晋公铭。\n一谷势当午，孤峰耸起丁。\n远平丹凤阙，冷射五侯厅。\n万丈冰声折，千寻树影停。\n望中仙岛动，行处月轮馨。\n迭石移临砌，研胶泼上屏。\n明时献君寿，不假老人星。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "0bced9018d71226d0c36bee24ecc417d",
        "title": "感知上刑部郑侍郎",
        "author": "李洞",
        "content": "寄掩白云司，蜀都高卧时。\n邻僧照寒竹，宿鸟动秋池。\n帝诵嘉莲表，人吟宝剑诗。\n石渠流月断，画角截江吹。\n闲出黄金勒，前飞白鹭鹚。\n公心外国说，重望两朝推。\n静藓斜圭影，孤窗响锡枝。\n兴幽松雪见，心苦砚冰知。\n缘杖虫声切，过门马足迟。\n漏残终卷读，日下大名垂。\n平碛容雕上，仙山许狖窥。\n数联金口出，死免愧丘为。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "85f9e4318c6efc86d61f1cde500f91d5",
        "title": "叙事寄荐福栖白",
        "author": "李洞",
        "content": "险倚石屏风，秋涛梦越中。\n前朝吟会散，故国讲流终。\n北地闻巴狖，南山见碛鸿。\n楼高惊雨阔，木落觉城空。\n兔满期姚监，蝉稀别楚公。\n净瓶光照客，拄杖朽生虫。\n平地塔千尺，半空灯一笼。\n祝尧谈几句，旋泻海涛东。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "2570fc2065ec68410e26d9f78ff384a2",
        "title": "送龙州田使君旧诗家",
        "author": "李洞",
        "content": "御札轸西陲，龙州出牧时。\n度关云作雪，挂栈水成澌。\n剑淬号猿岸，弓悬宿鹤枝。\n江灯混星斗，山木乱枪旗。\n锁库休秤药，开楼又见诗。\n无心陪宴集，吟苦忆京师。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "6caaddbfdbec649a709a8c4d7411c681",
        "title": "和知己赴任华州",
        "author": "李洞",
        "content": "东门罢相郡，此拜动京华。\n落日开宵印，初灯见早麻。\n鹤身红旆拂，仙掌白云遮。\n塞色侵三县，河声聒两衙。\n松根醒客酒，莲座隐僧家。\n一道帆飞直，中筵岳影斜。\n书名寻雪石，澄鼎露金沙。\n锁合眠关吏，杯寒啄庙鸦。\n分台话嵩洛，赛雨恋烟霞。\n树谷期招隐，吟诗煮柏茶。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "b914b687d40da458bbf786a228df893c",
        "title": "题咸阳楼",
        "author": "李洞",
        "content": "晚亚古城门，凭高黯客魂。\n塞侵秦旧国，河浸汉荒村。\n客路扬书烬，人家带水痕。\n猎频虚冢穴，耕苦露松根。\n墙外峰粘汉，冰中日晃原。\n断碑移作砌，广第灌成园。\n北马疑眠碛，南人忆钓湓。\n桥闲野鹿过，街静禁鸦翻。\n滩鼓城隍动，云冲太白昏。\n标衣多吕裔，荷锸或刘孙。\n吊问难知主，登攀强滴樽。\n不能扶壮势，冠剑惜干坤。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "d2b8007d802e15c9f0917d7bc4e481b8",
        "title": "赠兴善彻公上人",
        "author": "李洞",
        "content": "师资怀剑外，徒步管街东。\n九裏山横烧，三条木落风。\n古池曾看鹤，新塔未吟虫。\n夜久龙髯冷，年多麈尾空。\n心宗本无碍，问学岂难同。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "a3939737bc57e7bce48ff8423b2c2876",
        "title": "龙池春草",
        "author": "李洞",
        "content": "龙池清禁裏，芳草傍池春。\n旋长方遮岸，全生不染尘。\n和风轻动色，湛露静流津。\n浅得承天步，深疑绕御轮。\n鱼寻倒影没，花带湿光新。\n肯学长河畔，绵绵思远人。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "e08d80dc7415123a1deeeeae53bcee4f",
        "title": "秋宿梓州牛头寺",
        "author": "李洞",
        "content": "月去檐三尺，川云入寺楼。\n灵山顿离众，列宿不多稠。\n篆字焚初缺，翻经诵若流。\n窗闲二江冷，帘卷半空秋。\n诏散松梢别，棋终竹节收。\n静增双阙念，高并五翁游。\n鹤梦生红日，云闲锁梓州。\n望空工部眼，搔乱广文头。\n石室僧调马，银河客问牛。\n晓楼归下界，大地一浮沤。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十二"
        }
    },
    {
        "uuid": "85d3c5609445447b82c29dd4cdc7a8b6",
        "title": "赠曹郎中崇贤所居",
        "author": "李洞",
        "content": "闲坊宅枕穿宫水，听水分衾盖蜀缯。\n药杵声中捣残梦，诗句变风官渐紧，夜涛舂断海边藤。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "0146ea365f6dba0305ef1dadce421f6c",
        "title": "赠昭应沈少府",
        "author": "李洞",
        "content": "行宫接县判云泉，袍色虽青骨且仙。\n鄠杜忆过梨栗墅，东送西迎终几考，新诗觅得两三联。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "2219990a76d27f9e02c5b18ad6b26cbf",
        "title": "上司空员外",
        "author": "李洞",
        "content": "禅心高卧似疏慵，诗客经过不厌重。\n藤杖几携量碛雪，禹凿故山归未得，河声暗老两三松。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "96ad3bb32f5d4177d552140c6dfe2ebd",
        "title": "叙旧游寄栖白",
        "author": "李洞",
        "content": "老着重袍坐石房，竺经休讲白眉长。\n省冲鼍没投江岛，吟诗五岭寻无可，倏忽如今四十霜。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "1365c5d0c601b7eca017cd5e3ec1e3aa",
        "title": "哭栖白供奉",
        "author": "李洞",
        "content": "闻说孤窗坐化时，白莎萝雨滴空池。\n吟诗堂裏秋关影，逢山对月还惆怅，争得无言似祖师。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "d487e8b752fea38417ea7a3bd122a0d3",
        "title": "赠入内供奉僧",
        "author": "李洞",
        "content": "内殿谈经惬帝怀，沃州归隐计全乖。\n数条雀尾来南海，因逢夏日西明讲，不觉宫人拔凤钗。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "4836a60772c1497cb42e2a34f5fa34d5",
        "title": "感恩书事寄上集义司徒相公",
        "author": "李洞",
        "content": "积雪峰西遇奖称，半家寒骨起沟塍。\n镇时贤相回人镜，功居第一图烟阁，依旧终南满杜陵。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "0e766d76ae9933127684212921d34a3e",
        "title": "赠永崇李将军充襄阳制置使",
        "author": "李洞",
        "content": "拜官门外发辉光，宿卫阴符注几行。\n行处近天龙尾滑，从此浩然声价歇，武中还有李襄阳。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "96b108677224b1ae18b195f2e9efb01c",
        "title": "寄淮海惠泽上人",
        "author": "李洞",
        "content": "海涛痕满旧征衣，长忆初程宿翠微。\n竹裏桥鸣知马过，他日愿师容一榻，煎茶扫地学忘机。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "00ce43392fe75cc2132f3e0932af0609",
        "title": "春日隐居官舍感怀",
        "author": "李洞",
        "content": "风吹烧烬杂汀沙，还似青溪旧寄家。\n入户竹生床下叶，销得人间无限事，江亭月白诵南华。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "5683e44b84c2774bd382b9517c283edb",
        "title": "春日即事寄一二知己",
        "author": "李洞",
        "content": "浴马池西一带泉，开门景物似樊川。\n朱衣映水人归县，缙绅处士知章句，忍使孤窗枕泪眠。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "56b8a4dfb81a63017d0860580f308545",
        "title": "废寺閒居寄怀一二罢举知己",
        "author": "李洞",
        "content": "病居废庙冷吟烟，无力争飞类病蝉。\n槐省老郎蒙主弃，处世堪惊又堪愧，一坡山色不论钱。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "ee0ffce2553aaf34438766f33e802bb4",
        "title": "题尼大德院",
        "author": "李洞",
        "content": "云鬟早岁断金刀，戒律曾持五百条。\n台上灯红莲叶密，清净高楼松桧寺，世雄翻愧自低腰。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "6fbfbb6aceeeddde509c6a121d254b33",
        "title": "怀张乔张霞",
        "author": "李洞",
        "content": "西风吹雨叶还飘，忆我同袍隔海涛。\n江塔眺山青入佛，应念无成独流转，懒磨铜片鬓毛焦。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "9b7b4124797af3afcb584cec8f69db90",
        "title": "赠徐山人",
        "author": "李洞",
        "content": "徐生何代降坤维，曾伴园公采紫芝。\n瓦砾变黄忧世换，知叹有唐三百载，光阴未抵一先棋。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "6923633e7a0a8b115ced352fa6e80cd4",
        "title": "寄南岳僧",
        "author": "李洞",
        "content": "新秋日后晒书天，白日当松影却圆。\n五字句求方寸佛，花落俦公房外石，调猿弄虎叹无缘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "5cc3e8e1d3779dae1ea53a61da08f112",
        "title": "华山",
        "author": "李洞",
        "content": "碧山长冻地长秋，日夕泉源聒华州。\n万户烟侵关令宅，峰顶高眠灵药熟，自无霜雪上人头。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "5ef2527fab3ca292f1dff1b932092984",
        "title": "和曹监春晴见寄",
        "author": "李洞",
        "content": "竺庙邻钟震晓鸦，春阴盖石似仙家。\n兰台架列排书目，功成名着扁舟去，愁睹前题罩碧纱。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "8f670c2a7df7b9ba53ddcb67793f04e2",
        "title": "赠三惠大师",
        "author": "李洞",
        "content": "枫猿峤角别多时，二教兼修内学师。\n药树影中频缀偈，诏落五天开夏讲，两街人竞礼长眉。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "3d29d7bd14727109a1b38e63c206711d",
        "title": "送醉画王处士",
        "author": "李洞",
        "content": "几年乘兴住南吴，狂醉兰舟夜落湖。\n别后鹤毛描转细，关下相逢怪予老，篇章役思绕寰区。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "57d7881aea7020c18abb483c8ab68f38",
        "title": "闻杜鹃",
        "author": "李洞",
        "content": "万古潇湘波上云，化为流血杜鹃身。\n长疑啄破青山色，声声犹得到君耳，不见千秋一甑尘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "ddf894bc2e0bc82a83e9ce694da53730",
        "title": "赋得送轩辕先生归罗浮山",
        "author": "李洞",
        "content": "旧山归隐浪摇青，绿鬓山童一帙经。\n诗帖布帆猿鸟看，此处先生应不住，吾君南望漫劳形。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "5bef0a38b6447d8b1b8b31d83d26a051",
        "title": "送包处士",
        "author": "李洞",
        "content": "秋思枕月卧潇湘，寄宿慈恩竹裏房。\n性急却于棋上慢，闻说石门君旧隐，寒峰溅瀑坏书堂。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "3dcbf62913144b4e56890c0b00808c2b",
        "title": "赠庞炼师",
        "author": "李洞",
        "content": "家住涪江汉语娇，一声歌戛玉楼箫。\n睡融春日柔金缕，若能携手随仙令，皎皎银河渡鹊桥。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "cefac693c9af4dd90f276b4915ffc4c5",
        "title": "送友罢举赴边职",
        "author": "李洞",
        "content": "出剡篇章入洛文，无人细读叹俱焚。\n莫辞秉笏随红旆，高谈阔略陈从事，盟誓边庭壮我军。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "b4c9638a35ce18651f28564a8bafc38d",
        "title": "病猿",
        "author": "李洞",
        "content": "瘦缠金锁惹朱楼，一别巫山树几秋。\n寒想蜀门清露滴，啼过三声应有泪，画堂深不彻王侯。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "8709e29d7b1f510e23b1853c5bcf73f0",
        "title": "毙驴",
        "author": "李洞",
        "content": "蹇驴秋毙瘗荒田，忍把敲吟旧竹鞭。\n三尺焦桐背残月，如画海门支肘望，阿谁家卖钓鱼船。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "f3d336ef297a1ba11d1a8f2187e76a9e",
        "title": "宿叶公棋阁",
        "author": "李洞",
        "content": "带风棋阁竹相敲，局莹无尘拂树梢。\n日到长天征未断，因悟修身试贪教，不须焚火向三茅。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "dda9a6652f359529f79b2d5a81fa8417",
        "title": "送郄先辈归觐华阴",
        "author": "李洞",
        "content": "桂枝博得凤栖枝，欢觐家僮舞翠微。\n僧向瀑泉声裏贺，骚雅近来颓丧甚，送君傍觉有光辉。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "1e6e49cc3748f52ea723bf4731252fdf",
        "title": "赠可上人",
        "author": "李洞",
        "content": "寺门和鹤倚香杉，月吐秋光到思嚵。\n将法传来穿泱漭，不断清风牙底嚼，无因内殿得名衔。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "ba2abce8b11104bde4ea5699153166f6",
        "title": "东川高仆射",
        "author": "李洞",
        "content": "油幢影裏拜清风，十裏貔貅一片雄。\n三印锁开霜满地，新起画楼携客上，弦歌筵内海榴红。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "55d657c9b025d593ca280bf160cb5d4d",
        "title": "宿成都松溪院",
        "author": "李洞",
        "content": "松持节操溪澄性，一炷烟岚压寺隅。\n翡翠鸟飞人不见，尘拥蜀城抽锁后，此中犹梦在江湖。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "d6372af14a00e8f99876a3129940536c",
        "title": "吊曹监",
        "author": "李洞",
        "content": "宅上愁云吹不散，桂林诗骨葬云根。\n满楼山色供邻里，吟魂醉魄归何处，御水呜呜夜绕门。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "5264ea7e7610c7e648d197a2c7720cff",
        "title": "赠长安毕郎中",
        "author": "李洞",
        "content": "高门寒沼水连云，鹭识朱衣傍主人。\n地肺半边晴带雪，从此几迁为计相，蓬莱三刻奏东巡。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "aeaf7ead3d27ccf09d00dd14da9631d4",
        "title": "寄东蜀幕中友",
        "author": "李洞",
        "content": "官亭池碧海榴殷，遥想清才倚画栏。\n柳絮涨天笼地暖，为话门人吟太苦，风摧兰秀一枝残。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "ecc00990b34b8cc588cece247931e365",
        "title": "曲江渔父",
        "author": "李洞",
        "content": "儿孙闲弄雪霜髯，浪飐南山影入檐。\n卧稳篷舟龟作枕，数尺寒丝一竿竹，岂知浮世有猜嫌。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "645f3eb69671e2d9c97ebea8a33b600d",
        "title": "和刘驾博士赠庄严律禅师",
        "author": "李洞",
        "content": "人言紫绶有光辉，不二心观似草衣。\n尘劫自营还自坏，每话南游偏起念，五峰波上入船扉。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "4d8e5b360fc3e2d576b4e87343930b74",
        "title": "智新上人话旧",
        "author": "李洞",
        "content": "蟋蟀灯前话旧游，师经几夏我经秋。\n金陵市合月光裏，相看未得东归去，满壁寒涛泻白鸥。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "3bdc15d39334ad872aaf87b46c71e0c2",
        "title": "和淮南太尉留题凤州王氏别业",
        "author": "李洞",
        "content": "清秋看长鹭雏成，说向湘僧亦动情。\n节屋折将松上影，闲想此中遗胜事，宿斋吟绕凤池行。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "c053fb62465ff4c88ace63614ec93637",
        "title": "乙酉岁自蜀随计趁试不及",
        "author": "李洞",
        "content": "客卧涪江蘸月厅，知音唤起进趋生。\n寒梅折后方离蜀，文昌一试应关分，岂校褒斜两日程。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "b652832a8a3ebabde596163a2f736f8d",
        "title": "龙州韦郎中先梦六赤，后因打叶子以诗上",
        "author": "李洞",
        "content": "红蜡香烟扑画楹，梅花落尽庾楼清。\n光辉圆魄衔山冷，微黄喜兆庄周梦，六赤重新掷印成。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "5b0cd04b0f4d198291638e0b5a2b5816",
        "title": "和寿中丞伤猿",
        "author": "李洞",
        "content": "遗挂朱栏锁半寻，清声难买恨黄金。\n悬崖接果今何在，小山罢绕随湘客，高树休升对岳禽。\n天竺省怜伤倍切，",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "4af8972b26ff191b68cfbc23d0a3beb7",
        "title": "上灵州令狐相公",
        "author": "李洞",
        "content": "征蛮破虏汉功臣，提剑归来万里身。\n笑倚凌烟金柱看，形容憔悴老于真。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "e1f41bb87316113449dae04fbc2db9ef",
        "title": "客亭对月",
        "author": "李洞",
        "content": "游子离魂陇上花，风飘浪捲绕天涯。\n一年十二度圆月，十一回圆不在家。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "25f7758da8abbdeccca8240dc581dff9",
        "title": "宿鄠郊赠罗处士",
        "author": "李洞",
        "content": "川静星高栎已枯，南山落石水声粗。\n白云钓客窗中宿，卧数嵩峰听五湖。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "f1c66182cba74adfd7806c726cadafbb",
        "title": "有寄",
        "author": "李洞",
        "content": "爱酒耽棋田处士，弹琴咏史贾先生。\n御沟临岸有云石，不见鹤来何处行。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "c80352ad896a985bc928a25e71dbc448",
        "title": "长安县厅",
        "author": "李洞",
        "content": "主人寂寞客屯邅，愁绝终南满案前。\n乞取中庭藤五尺，为君高劚扣青天。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "9466441bd283546f67996e98aa92c2dc",
        "title": "山居喜友人见访",
        "author": "李洞",
        "content": "入云晴劚茯苓还，日暮逢迎木石间。\n看待诗人无别物，半潭秋水一房山。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "26726dd9c43c277aaab9dbe16a73dd25",
        "title": "绣岭宫词",
        "author": "李洞",
        "content": "春日迟迟春草绿，野棠开尽飘香玉。\n绣岭宫前鹤发翁，犹唱开元太平曲。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "fbee2df40913cce89473d36d304245f4",
        "title": "中秋月",
        "author": "李洞",
        "content": "九十日秋色，今秋已半分。\n孤光吞列宿，四面绝微云。\n众木排疏影，寒流迭细纹。\n遥遥望丹桂，心绪更纷纷。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "3f186920ba0850e42d7fb616322d5c89",
        "title": "宿书僧院",
        "author": "李洞",
        "content": "夜水笔前澄，时推外学能。\n书成百个字，庭转几遭灯。\n寄墨大坛吏，分笺蜀国僧。\n为题江寺塔，牌挂入云层。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "324d20c8a49d48b88d4303cae4e4232e",
        "title": "雪",
        "author": "李洞",
        "content": "迢迢来极塞，连阙谓风吹。\n禅客呵金锡，征人擘冻旗。\n细填虫穴满，重压鹤巢欹。\n有影晴飘野，无声夜落池。\n正繁秦甸暖，渐厚楚宫饥。\n冻挹分泉涩，光凝二阁痴。\n踏遗兰署迹，听起石门思。\n用表丰年瑞，无令扫玉墀。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "ea8e9b4705da34c41b5b1de9c3c1c25b",
        "title": "述怀二十韵献覃怀相公",
        "author": "李洞",
        "content": "帝梦求良弼，生申属圣明。\n青云县器业，白日贯忠贞。\n霭霭随春动，忻忻共物荣。\n静宜浮竞息，坐觉好风生。\n万国闻应跃，千门望尽倾。\n瑞含杨柳色，气变管弦声。\n百辟寻知度，三阶正有程。\n鲁儒规蕴藉，周诰美和平。\n碧水遗幽抱，朱丝寄远情。\n风流秦印绶，仪錶汉公卿。\n忠谠期登用，回邪自震惊。\n云开长剑倚，路绝一峰横。\n九野方无事，沧溟本不争。\n国将身共计，心与众为城。\n早晚中条下，红尘一顾清。\n南潭容伴鹤，西笑忽迁莺。\n折树恩难报，怀仁命甚轻。\n二年犹困辱，百口望经营。\n未在英侯选，空劳短羽征。\n知音初相国，从此免长鸣。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "2162bb2f61918d97f8ed223732c91bcb",
        "title": "岁暮自广江至新兴往復中题峡山寺",
        "author": "李洞",
        "content": "薄暮缘西峡，停桡一访僧。\n鹭巢行卧柳，猿饮倒垂藤。\n水曲岩千迭，云深树百层。\n山风寒殿磬，溪雨夜船灯。\n滩涨危槎没，泉冲怪石崩。\n中台一襟泪，岁杪别良朋。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "162d364545bc68e7a6d0dd288d71eae8",
        "title": "冬日送凉州刺史",
        "author": "李洞",
        "content": "宠饯西门外，双旌出汉陵。\n未辞金殿日，已梦雪山灯。\n地远终峰尽，天寒朔气凝。\n新年行已到，旧典听难胜。\n吏扫盘雕影，人遮散马乘。\n移军驼驮角，下塞掾河冰。\n猎近昆仑兽，吟招碛石僧。\n重输右藏实，方见左车能。\n兵聚边风急，城宽夜月澄。\n连营烟火岭，望诏几回登。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "ba73676c3e3cd05b77a122586fb6461a",
        "title": "过贾浪仙旧地",
        "author": "李洞",
        "content": "鹤外唐来有谪星，长江东注冷沧溟。\n境搜松雪仙人岛，年年谁不登高第，未胜骑驴入画屏。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "7ba7a4b41a8883710452e6d2c420f55e",
        "title": "句",
        "author": "李洞",
        "content": "公道此时如不得，昭陵恸哭一生休。\n（《北梦琐言》云：洞三榜，裴贽第二榜。\n策夜，帘前献诗云云。\n寻卒蜀中。\n贽无子，人谓屈洞所致）",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十三"
        }
    },
    {
        "uuid": "2dd07eda03c9d064c655c9a4fc9677a9",
        "title": "山泉",
        "author": "李洞",
        "content": "半空飞下水，势去响如雷。\n静彻啼猿寺，高凌坐客台。\n耳同经剑阁，身若到天台。\n溅树吹成冻，凌祠触作灰。\n深中试楖栗，浅处落莓苔。\n半夜重城闭，潺湲枕上来。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十六"
        }
    }
]