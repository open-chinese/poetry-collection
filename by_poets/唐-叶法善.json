[
    {
        "title": "留诗 一",
        "author": "叶法善",
        "content": "昔在禹余天，还依太上家。\n忝以掌仙录，去来乘烟霞。\n暂下宛利城，渺然思金华。\n自此非久住，云上登香车。",
        "dynasty": "唐",
        "collection_info": null
    },
    {
        "title": "留诗 二",
        "author": "叶法善",
        "content": "适向人间世，时復济苍生。\n度人初行满，辅国亦功成。\n但念清微乐，谁忻下界荣。\n门人好住此，翛然云上征。",
        "dynasty": "唐",
        "collection_info": null
    },
    {
        "title": "留诗 三",
        "author": "叶法善",
        "content": "退仙时此地，去俗久为荣。\n今日登云天，归真游上清。\n泥丸空示世，腾举不为名。\n为报学仙者，知余朝玉京。",
        "dynasty": "唐",
        "collection_info": null
    },
    {
        "title": "留诗",
        "author": "叶法善",
        "content": "昔在禹余天，还依太上家。忝以掌仙录，去来乘烟霞。\n暂下宛利城，渺然思金华。自此非久住，云上登香车。\n适向人间世，时复济苍生。度人初行满，辅国亦功成。\n但念清微乐，谁忻下界荣。门人好住此，翛然云上征。\n退仙时此地，去俗久为荣。今日登云天，归真游上清。\n泥丸空示世，腾举不为名。为报学仙者，知余朝玉京。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十"
        }
    }
]