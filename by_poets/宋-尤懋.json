[
    {
        "uuid": "c4a0dd337e0cfe5c5ac36817b9c5421b",
        "title": "石井泉次沈太守韵  其一",
        "author": "尤懋",
        "content": "不知开凿是何年，已有新亭更翼然。\n从此云岩添胜事，合教名亚第三泉。",
        "dynasty": "宋",
        "collection_info": null
    },
    {
        "uuid": "0845b7082f4053136189a8c352bfb6fd",
        "title": "石井泉次沈太守韵  其二",
        "author": "尤懋",
        "content": "烟光滉漾映林峦，井底新泉潄齿寒。\n品第试寻张陆记，却因今日又开端。",
        "dynasty": "宋",
        "collection_info": null
    },
    {
        "uuid": "6e872b97ceff8b0c1c23b32432bca490",
        "title": "石井泉次沈太守韵  其三",
        "author": "尤懋",
        "content": "灵源显晦岂无时，便有高人作已知。\n赏识先从石湖老，发扬更頼隠侯诗。",
        "dynasty": "宋",
        "collection_info": null
    }
]