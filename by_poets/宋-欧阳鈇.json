[
    {
        "uuid": "b3aef4a488a33815fe5646bde2325a4a",
        "title": "绝句  其一",
        "author": "欧阳鈇",
        "content": "恋树残红湿不飞，杨花雪落木生衣。\n年来百念成灰冷，无语送春春自归。",
        "dynasty": "宋",
        "collection_info": null
    },
    {
        "uuid": "5ffebe36579ec5a8e45d23dc49387705",
        "title": "绝句  其二",
        "author": "欧阳鈇",
        "content": "桑麻得雨更青葱，芍药留春结晚红。\n怪得鸟声如许好，此身还在乱山中。",
        "dynasty": "宋",
        "collection_info": null
    },
    {
        "uuid": "f1450e7cfdef49f46a97f28b69aa3d21",
        "title": "绝句  其三",
        "author": "欧阳鈇",
        "content": "为怜红杏亚枝斜，看到斜阳送乱鸦。\n又是一春穷不死，天教留眼看鶑花。",
        "dynasty": "宋",
        "collection_info": null
    },
    {
        "uuid": "9bc0266412478294804bf1a2064f1aea",
        "title": "绝句  其四",
        "author": "欧阳鈇",
        "content": "篷窗卧听疎疎雨，却是芭蕉夜半声。\n烟浪蔽天天倚盖，略容一点白鸥明。",
        "dynasty": "宋",
        "collection_info": null
    },
    {
        "uuid": "a8414ec884083070fb9566ca675744f0",
        "title": "示二子",
        "author": "欧阳鈇",
        "content": "先君以官贫，我仍遗以安。\n但愿两儿健，扶持一翁孱。\n何须待门生，悠然柴桑閒。",
        "dynasty": "宋",
        "collection_info": null
    },
    {
        "uuid": "7b1760497828e079312fb9184bdf74b6",
        "title": "卜居",
        "author": "欧阳鈇",
        "content": "此生老矣益飘零，汤餠来年又何所。\n是身如寓敢求安，更筑小轩名以寓。\n凭谁叫阍与帝语，有客多艰乃如许。\n水花为客啼红雨。",
        "dynasty": "宋",
        "collection_info": null
    },
    {
        "uuid": "8c0a1811d860333513491f686fd3ac9c",
        "title": "游愚堂",
        "author": "欧阳鈇",
        "content": "闻说名园尚修竹，花压颓垣笋穿屋。\n雨痕半掩壁间题，饥鼠跳梁狐昼啼。\n前人已为后人笑，后人更使谁人悼。\n呜呼全盛几时奈衰何，古人兴废何其多。",
        "dynasty": "宋",
        "collection_info": null
    },
    {
        "uuid": "b861084188f1420b92e4ab490b7e1399",
        "title": "和伍武仲",
        "author": "欧阳鈇",
        "content": "未知一岁于此水，几回照影惭栖栖。\n失身竟堕管城计，错路不为田舍儿。",
        "dynasty": "宋",
        "collection_info": null
    },
    {
        "uuid": "ff93e0dcbb6b82e5cec8aaa6d8bf3ba7",
        "title": "禾山秋兴  其一",
        "author": "欧阳鈇",
        "content": "生计嗟乌有，谁人问子虚。\n西风五更雨，南雁数行书。\n衰朽儿童笑，飘流岁月余。\n秋深新病起，吾志在吾庐。",
        "dynasty": "宋",
        "collection_info": null
    },
    {
        "uuid": "db3c6ca444eeef8d667b6723183c8b0a",
        "title": "禾山秋兴  其二",
        "author": "欧阳鈇",
        "content": "夜起集万感，胡为淹此留。\n诗成夔子国，人在仲宣楼。\n络纬声中泪，芭蕉雨裏愁。\n遥知屡门倚，应念有方游。",
        "dynasty": "宋",
        "collection_info": null
    },
    {
        "uuid": "83b8726df0dbb997c7a2e17f2c24cf7d",
        "title": "句  其一",
        "author": "欧阳鈇",
        "content": "细雨双飞鹭，寒蓑独钓船。",
        "dynasty": "宋",
        "collection_info": null
    },
    {
        "uuid": "527696a2276dc4fbf31822e517c97157",
        "title": "句  其二",
        "author": "欧阳鈇",
        "content": "梦回千里外，灯转一窗深。",
        "dynasty": "宋",
        "collection_info": null
    },
    {
        "uuid": "a05ceee13d3647bda6151fc65457c4a1",
        "title": "句  其三",
        "author": "欧阳鈇",
        "content": "谁知花过半，纔与酒相寻。",
        "dynasty": "宋",
        "collection_info": null
    },
    {
        "uuid": "66ab7d028d4b14d94473e17ea4692f0b",
        "title": "句  其四",
        "author": "欧阳鈇",
        "content": "故人惊会面，新恨说从头。",
        "dynasty": "宋",
        "collection_info": null
    },
    {
        "uuid": "d8112cacc30c884ca55c9fab7d95d037",
        "title": "句  其五",
        "author": "欧阳鈇",
        "content": "天上张公子，云间陆士龙。",
        "dynasty": "宋",
        "collection_info": null
    },
    {
        "uuid": "fb6665bc99aa476281f83ec1fb49944b",
        "title": "句  其六",
        "author": "欧阳鈇",
        "content": "月白玄猿哭，更残络纬悲。",
        "dynasty": "宋",
        "collection_info": null
    },
    {
        "uuid": "bf7df2b697c3f33f88116654c938aa4d",
        "title": "句  其七",
        "author": "欧阳鈇",
        "content": "语离遽何许，话旧復何时。",
        "dynasty": "宋",
        "collection_info": null
    },
    {
        "uuid": "1db5e6ff76ed42d0fac5ac732337615a",
        "title": "句  其八",
        "author": "欧阳鈇",
        "content": "巷南巷北人招饮，一雨一晴花耐看。",
        "dynasty": "宋",
        "collection_info": null
    },
    {
        "uuid": "35a9e8fe4640d2d3e1d007ce540a2dbe",
        "title": "句  其九",
        "author": "欧阳鈇",
        "content": "有客过门湖海士，隔篱呼酒咄嗟间。",
        "dynasty": "宋",
        "collection_info": null
    },
    {
        "uuid": "2f87daef76c85102281191ad1d528fd5",
        "title": "句  其一○",
        "author": "欧阳鈇",
        "content": "梦回金马玉堂上，文在冰瓯雪碗中。",
        "dynasty": "宋",
        "collection_info": null
    },
    {
        "uuid": "a00f6dca11ba7352b922284fb8664235",
        "title": "句  其一一",
        "author": "欧阳鈇",
        "content": "青山如故情非故，芳草唤愁诗遣愁。",
        "dynasty": "宋",
        "collection_info": null
    },
    {
        "uuid": "2f8c2992a59185e818cf870a46f4ba28",
        "title": "句  其一二",
        "author": "欧阳鈇",
        "content": "扰扰征人相顾语，萧萧落木不胜秋。",
        "dynasty": "宋",
        "collection_info": null
    },
    {
        "uuid": "1fadf940af45c96050f9536c55f1e428",
        "title": "句  其一三",
        "author": "欧阳鈇",
        "content": "风色似传花信到，夕阳微放柳梢晴。",
        "dynasty": "宋",
        "collection_info": null
    },
    {
        "uuid": "3ff657f37613420ecf09d8ae8ad05fd4",
        "title": "句  其一四",
        "author": "欧阳鈇",
        "content": "千里归来人事改，十年犹幸此身存。",
        "dynasty": "宋",
        "collection_info": null
    },
    {
        "uuid": "50c9d14f7c6126bd6b2e9c920fbb6897",
        "title": "句  其一五",
        "author": "欧阳鈇",
        "content": "爱山如爱酒，畏暑如畏虎。\n出门寻旧游，缺月四更吐。",
        "dynasty": "宋",
        "collection_info": null
    },
    {
        "uuid": "50ec9d07101cf53636b31a41e5558a5a",
        "title": "句  其一六",
        "author": "欧阳鈇",
        "content": "更阑待月华，风露寒欲僵。",
        "dynasty": "宋",
        "collection_info": null
    },
    {
        "uuid": "b87b91dca6cfaa0e7b9d760044975876",
        "title": "句  其一七",
        "author": "欧阳鈇",
        "content": "读书岂为官。",
        "dynasty": "宋",
        "collection_info": null
    },
    {
        "uuid": "a52c5d8a3831223fe53bb1721b2156d3",
        "title": "句  其一八",
        "author": "欧阳鈇",
        "content": "心清时自暑。",
        "dynasty": "宋",
        "collection_info": null
    }
]