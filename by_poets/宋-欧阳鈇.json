[
    {
        "uuid": "b6267e4b55a8ba06c111c3a9e834d759",
        "title": "绝句  其一",
        "author": "欧阳鈇",
        "content": "恋树残红湿不飞，杨花雪落木生衣。\n年来百念成灰冷，无语送春春自归。",
        "dynasty": "宋",
        "collection_info": null
    },
    {
        "uuid": "f97f869cb44c8a0e7a750bda72c6f5e7",
        "title": "绝句  其二",
        "author": "欧阳鈇",
        "content": "桑麻得雨更青葱，芍药留春结晚红。\n怪得鸟声如许好，此身还在乱山中。",
        "dynasty": "宋",
        "collection_info": null
    },
    {
        "uuid": "dafdd4b47fc10b02b83f54b593f8c16d",
        "title": "绝句  其三",
        "author": "欧阳鈇",
        "content": "为怜红杏亚枝斜，看到斜阳送乱鸦。\n又是一春穷不死，天教留眼看鶑花。",
        "dynasty": "宋",
        "collection_info": null
    },
    {
        "uuid": "464d2a076a7cd966edadb65618e35795",
        "title": "绝句  其四",
        "author": "欧阳鈇",
        "content": "篷窗卧听疎疎雨，却是芭蕉夜半声。\n烟浪蔽天天倚盖，略容一点白鸥明。",
        "dynasty": "宋",
        "collection_info": null
    },
    {
        "uuid": "56e8f8d9023c68ab2c04f99a6d81e2f4",
        "title": "示二子",
        "author": "欧阳鈇",
        "content": "先君以官贫，我仍遗以安。\n但愿两儿健，扶持一翁孱。\n何须待门生，悠然柴桑閒。",
        "dynasty": "宋",
        "collection_info": null
    },
    {
        "uuid": "93829512727eb0ce8ddfdc48733bf4c7",
        "title": "卜居",
        "author": "欧阳鈇",
        "content": "此生老矣益飘零，汤餠来年又何所。\n是身如寓敢求安，更筑小轩名以寓。\n凭谁叫阍与帝语，有客多艰乃如许。\n水花为客啼红雨。",
        "dynasty": "宋",
        "collection_info": null
    },
    {
        "uuid": "75df140c5b19833783071ec3d5c07d1e",
        "title": "游愚堂",
        "author": "欧阳鈇",
        "content": "闻说名园尚修竹，花压颓垣笋穿屋。\n雨痕半掩壁间题，饥鼠跳梁狐昼啼。\n前人已为后人笑，后人更使谁人悼。\n呜呼全盛几时奈衰何，古人兴废何其多。",
        "dynasty": "宋",
        "collection_info": null
    },
    {
        "uuid": "e467ea55af45dbfc2c464ef93127956e",
        "title": "和伍武仲",
        "author": "欧阳鈇",
        "content": "未知一岁于此水，几回照影惭栖栖。\n失身竟堕管城计，错路不为田舍儿。",
        "dynasty": "宋",
        "collection_info": null
    },
    {
        "uuid": "beac491c08e617a9d88dc1b9a2839a72",
        "title": "禾山秋兴  其一",
        "author": "欧阳鈇",
        "content": "生计嗟乌有，谁人问子虚。\n西风五更雨，南雁数行书。\n衰朽儿童笑，飘流岁月余。\n秋深新病起，吾志在吾庐。",
        "dynasty": "宋",
        "collection_info": null
    },
    {
        "uuid": "9c79521a7c06ecbe5ea0bb953c23b03f",
        "title": "禾山秋兴  其二",
        "author": "欧阳鈇",
        "content": "夜起集万感，胡为淹此留。\n诗成夔子国，人在仲宣楼。\n络纬声中泪，芭蕉雨裏愁。\n遥知屡门倚，应念有方游。",
        "dynasty": "宋",
        "collection_info": null
    },
    {
        "uuid": "79c774bcac9dee7ec42e8904b6178033",
        "title": "句  其一",
        "author": "欧阳鈇",
        "content": "细雨双飞鹭，寒蓑独钓船。",
        "dynasty": "宋",
        "collection_info": null
    },
    {
        "uuid": "554af58511969ec6f270d58557f1bc60",
        "title": "句  其二",
        "author": "欧阳鈇",
        "content": "梦回千里外，灯转一窗深。",
        "dynasty": "宋",
        "collection_info": null
    },
    {
        "uuid": "e8b786e513c58a225ee74df71f53c062",
        "title": "句  其三",
        "author": "欧阳鈇",
        "content": "谁知花过半，纔与酒相寻。",
        "dynasty": "宋",
        "collection_info": null
    },
    {
        "uuid": "7b377bd253d320b36c6ecec8edad8abb",
        "title": "句  其四",
        "author": "欧阳鈇",
        "content": "故人惊会面，新恨说从头。",
        "dynasty": "宋",
        "collection_info": null
    },
    {
        "uuid": "d71a3d1a386ffd2d48020911cb313041",
        "title": "句  其五",
        "author": "欧阳鈇",
        "content": "天上张公子，云间陆士龙。",
        "dynasty": "宋",
        "collection_info": null
    },
    {
        "uuid": "5b1fe39f3d81eab057a54f61662474a9",
        "title": "句  其六",
        "author": "欧阳鈇",
        "content": "月白玄猿哭，更残络纬悲。",
        "dynasty": "宋",
        "collection_info": null
    },
    {
        "uuid": "fd0da9e81462853540d941e7bf8b9f73",
        "title": "句  其七",
        "author": "欧阳鈇",
        "content": "语离遽何许，话旧復何时。",
        "dynasty": "宋",
        "collection_info": null
    },
    {
        "uuid": "5cd38ab69a5d9524a970d422ea077ba3",
        "title": "句  其八",
        "author": "欧阳鈇",
        "content": "巷南巷北人招饮，一雨一晴花耐看。",
        "dynasty": "宋",
        "collection_info": null
    },
    {
        "uuid": "9bc85a7a957a776f8fca180f36fd871f",
        "title": "句  其九",
        "author": "欧阳鈇",
        "content": "有客过门湖海士，隔篱呼酒咄嗟间。",
        "dynasty": "宋",
        "collection_info": null
    },
    {
        "uuid": "0c058504728c9eb1ca46ad1375d24816",
        "title": "句  其一○",
        "author": "欧阳鈇",
        "content": "梦回金马玉堂上，文在冰瓯雪碗中。",
        "dynasty": "宋",
        "collection_info": null
    },
    {
        "uuid": "dd5919608bb51dfcfa50a82a23f9b87b",
        "title": "句  其一一",
        "author": "欧阳鈇",
        "content": "青山如故情非故，芳草唤愁诗遣愁。",
        "dynasty": "宋",
        "collection_info": null
    },
    {
        "uuid": "a0eca9ad78e86dcf6f0e88d638a21a19",
        "title": "句  其一二",
        "author": "欧阳鈇",
        "content": "扰扰征人相顾语，萧萧落木不胜秋。",
        "dynasty": "宋",
        "collection_info": null
    },
    {
        "uuid": "a4bffb9592c6e0698aee1d529ad2d697",
        "title": "句  其一三",
        "author": "欧阳鈇",
        "content": "风色似传花信到，夕阳微放柳梢晴。",
        "dynasty": "宋",
        "collection_info": null
    },
    {
        "uuid": "2e81e39522a62ffa7109848743fcb79a",
        "title": "句  其一四",
        "author": "欧阳鈇",
        "content": "千里归来人事改，十年犹幸此身存。",
        "dynasty": "宋",
        "collection_info": null
    },
    {
        "uuid": "8d1b4c66c6202a1a390fbd18e05904fb",
        "title": "句  其一五",
        "author": "欧阳鈇",
        "content": "爱山如爱酒，畏暑如畏虎。\n出门寻旧游，缺月四更吐。",
        "dynasty": "宋",
        "collection_info": null
    },
    {
        "uuid": "cb75b5726f123d73e20d606441690b27",
        "title": "句  其一六",
        "author": "欧阳鈇",
        "content": "更阑待月华，风露寒欲僵。",
        "dynasty": "宋",
        "collection_info": null
    },
    {
        "uuid": "0d5f0cfb316418e17d7cffe444e00a65",
        "title": "句  其一七",
        "author": "欧阳鈇",
        "content": "读书岂为官。",
        "dynasty": "宋",
        "collection_info": null
    },
    {
        "uuid": "91027c35a89b7693d23389b14e96c143",
        "title": "句  其一八",
        "author": "欧阳鈇",
        "content": "心清时自暑。",
        "dynasty": "宋",
        "collection_info": null
    }
]