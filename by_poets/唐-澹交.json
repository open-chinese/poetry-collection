[
    {
        "uuid": "3d4b3568b312cf02fe3950cbd9b2c531",
        "title": "效古",
        "author": "澹交",
        "content": "荣辱又荣辱，一何翻与覆。\n人生百岁中，孰肯死前足。\n玄鬓忽如丝，青丛不再绿。\n自古争名徒，黄金是谁禄。",
        "dynasty": "唐",
        "collection_info": null
    },
    {
        "uuid": "bc4a8ebc820fcf39e6e93bad4d5fc789",
        "title": "病后作",
        "author": "澹交",
        "content": "未得忘身法，此身终未安。\n病肠犹可洗，瘦骨不禁寒。\n药少心情饵，经无气力看。\n悠悠片云质，独对夕阳残。",
        "dynasty": "唐",
        "collection_info": null
    },
    {
        "uuid": "464b1f3f6fd1fb2d5f01150dab9480c1",
        "title": "写真",
        "author": "澹交",
        "content": "图形期自见，自见却伤神。\n已是梦中梦，更逢身外身。\n水花凝幻质，墨彩染空尘。\n堪笑予兼尔，俱为未了人。",
        "dynasty": "唐",
        "collection_info": null
    },
    {
        "uuid": "b209868103f039344aed53a385dc6630",
        "title": "望樊川",
        "author": "澹交",
        "content": "万树叶初红，人家树色中。\n疎钟摇雨足，积水浸云容。\n雪碛回寒雁，村灯促夜舂。\n旧山归未得，生计欲何从？（《古今图书集成·职方典》五二○《西安府部》）。",
        "dynasty": "唐",
        "collection_info": null
    }
]