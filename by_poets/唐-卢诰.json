[
    {
        "uuid": "9ea59ed5daa3e6ef766dfda7a419cc6d",
        "title": "寄弟诗（唐末，卢拾遗议与郑中舍延休作赘，三年不归陕下。其兄诰以诗让之，诗意甚乖昆仲之礼。卢议呈其太山中舍，幷女遣之。诰寄弟诗曰：）",
        "author": "卢诰",
        "content": "三年作赘在京城，着箇绯衫倚势行。\n夜夜贪怜红粉女，朝朝浑忘白头兄。\n亲情别后饥寒死，仆使归来气宇生。\n世上可能容此事，算来天道不分明。\n（《鑑诫录》八《非告勒》）（〖1〗郑延休官中书舍人为咸通末年事，详岑仲勉《翰林学士壁记注补》十二，因知卢诰即其时人。\n）。",
        "dynasty": "唐",
        "collection_info": null
    }
]