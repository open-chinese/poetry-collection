[
    {
        "uuid": "6ab1a6957992166ea6949f3a580bbbd0",
        "title": "还丹口诀",
        "author": "陶埴",
        "content": "真汞非水银，还向此中得。\n若要真水银，须求坎裏力。\n（《大还丹照鑑》。\n）。",
        "dynasty": "唐",
        "collection_info": null
    },
    {
        "uuid": "947c85361001a1b33d7208f790201133",
        "title": "还金歌",
        "author": "陶埴",
        "content": "仙人拍手雪成团，黄花欲入紫河难。\n子母一时流作水，变化还同九转丹。\n（《正统道藏》本陶埴《还金述》引）。",
        "dynasty": "唐",
        "collection_info": null
    },
    {
        "uuid": "99f8310ac592807868af41992855a899",
        "title": "望江南",
        "author": "陶埴",
        "content": "还丹术，切要经手传。\n若信故方终自误，颠来倒去倒来颠，不得怨神仙。",
        "dynasty": "唐",
        "collection_info": null
    },
    {
        "uuid": "d0bae6288cde4b06ae269a09fe6bcae5",
        "title": "菩萨蛮",
        "author": "陶埴",
        "content": "家家尽有长生药，时人取用皆差错。\n气候若飞沈，问君何处寻？眼看犹不识，误向铅中觅。\n此物没黄芽，徒劳岁月赊。\n（以上二首均见《金液还丹百问诀》。\n）。",
        "dynasty": "唐",
        "collection_info": null
    }
]