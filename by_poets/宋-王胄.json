[
    {
        "uuid": "73e9f261f131fc1105bf942566bc1072",
        "title": "罗浮",
        "author": "王胄",
        "content": "传闻此山分蓬岛，锦绣青霞迭相向。\n飞云通天两绝奇，更出上界三峰上。\n凌乘汗漫不可得，倩谁图画丹青状。\n朝真学道走俗子，纪实留题出宗匠。\n何当步虚蹑太微，森列金庭五云仗。\n祇园琳宇出崔嵬，鬰葱佳气天容开。\n回头却立睨人境，渺渺瘴雾驱氛埃。\n非惟此地相引领，叹我为尔胡为来。\n他年欲访经行处，请看姓字镵岩隈。",
        "dynasty": "宋",
        "collection_info": null
    }
]