[
    {
        "uuid": "ba29732555407855a718ea815ff98e9a",
        "title": "五言奉日侍宴望海应诏",
        "author": "郑仁轨",
        "content": "御龙称曩载，仙驾纪前皇。\n直谓穷游览，非为务省方。\n大君弘覆焘，禁暴抚遐荒。\n观兵临碣石，极目眺扶桑。\n周区廓灵府，接汉委归塘。\n淼淼经纶阔，悠悠控注长。\n标空□绝岛，跨日起飞梁。\n银阙浮朝气，金台映晚光。\n荡秽符神略，安流表会昌。\n徒欣奉奇观，倾蠡讵可量？（《翰林学士集》）（按：此诗原署「左宗卫率府长史弘文馆直学士臣郑仁轨上」。\n张步云《唐代逸诗辑存》收入。\n）。",
        "dynasty": "唐",
        "collection_info": null
    }
]