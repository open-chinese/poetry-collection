[
    {
        "uuid": "af182847ce3f1151d71a890a64251223",
        "title": "越亭二十韵",
        "author": "元晦",
        "content": "乏才叨八使，徇禄非三顾。\n南服颁诏条，东林证迷误。\n未闻述职效，偶脱嚣烦趣。\n激水浚㘭塘，缘崖欹磴步。\n西岩焕朝旭，深壑囊宿雾。\n影气爽衣巾，凉飔轻杖履。\n临高神虑寂，远眺川原布。\n孤帆逗汀烟，飜鵶集江树。\n独探洞府静，怳若偓佺遇。\n一瞬契真宗，百年成妄故。\n孱颜石户启，杳霭溪云度。\n松籁韵宫商，鸳甍势翔遡。\n津梁危彴架，济物虚舟渡。\n环流驰羽觞，金英妬妆嫮。\n笳吟寒垒迥，鸟噪空山暮。\n怅望麋鹿心，低迴车马路。\n悬冠谢陶令，褫佩怀疏傅。\n遐想蜕缨緌，徒惭恤襦袴。\n福盈祸之倚，权胜道所恶。\n何必栖禅关，无言自冥悟。",
        "dynasty": "唐",
        "collection_info": null
    },
    {
        "uuid": "051616a12797a53db770b0e92c647aca",
        "title": "除浙东留题桂郡林亭",
        "author": "元晦",
        "content": "紫泥远自金銮降，朱斾翻驰镜水头。\n陶令风光偏畏夜，子牟衰鬓暗惊秋。\n西隣月色何时见，南国春光岂再游。\n莫遣艳歌催客醉，不堪回首翠蛾愁。",
        "dynasty": "唐",
        "collection_info": null
    },
    {
        "uuid": "98fca158789a4004266811b516752529",
        "title": "句",
        "author": "元晦",
        "content": "石静如开镜，山高若耸莲。\n笋竿抽玉管，花蔓缀金钿。",
        "dynasty": "唐",
        "collection_info": null
    },
    {
        "uuid": "8263824caf516744ca4023d5c9eb35db",
        "title": "越亭二十韵",
        "author": "元晦",
        "content": "乏才叨八使，徇禄非三顾。\n南服颁诏条，东林证迷误。\n未闻述职效，偶脱嚣烦趣。\n激水浚坳塘，缘崖欹磴步。\n西岩焕朝旭，深壑囊宿雾。\n影气爽衣巾，凉飔轻杖履。\n临高神虑寂，远眺川原布。\n孤帆逗汀烟，翻鸦集江树。\n独探洞府静，恍若偓佺遇。\n一瞬契真宗，百年成妄故。\n孱颜石户启，杳霭溪云度。\n松籁韵宫商，鸳甍势翔溯。\n津梁危彴架，济物虚舟渡。\n环流驰羽觞，金英妒妆嫭。\n笳吟寒垒迥，鸟噪空山暮。\n怅望麋鹿心，低回车马路。\n悬冠谢陶令，褫佩怀疏傅。\n遐想蜕缨緌，徒惭恤襦袴。\n福盈祸之倚，权胜道所恶。\n何必栖禅关，无言自冥悟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    },
    {
        "uuid": "597c11a625a81a5ba9a41795415164a7",
        "title": "除浙东留题桂郡林亭",
        "author": "元晦",
        "content": "紫泥远自金銮降，朱旆翻驰镜水头。\n陶令风光偏畏夜，莫遣艳歌催客醉，不堪回首翠蛾愁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    },
    {
        "uuid": "4e78ad7db8b31bc366e36bd7fbfd5d5c",
        "title": "句",
        "author": "元晦",
        "content": "石静如开镜，山高若耸莲。\n笋竿抽玉管，花蔓缀金钿。\n。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    }
]