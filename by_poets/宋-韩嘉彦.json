[
    {
        "uuid": "5f63e7370d2c825664721b11a6190676",
        "title": "玉漏迟 杏香消散尽",
        "author": "韩嘉彦",
        "content": "杏香消散尽，须知自昔，都门春早。\n燕子来时，绣陌乱铺芳草。\n蕙圃妖桃过雨，弄笑脸、红筛碧沼。\n深院悄。\n绿杨巷陌，莺声争巧。\n早是赋得多情，更遇酒临花，镇辜欢笑。\n数曲阑干，故国谩劳凝眺。\n汉外微云尽处，乱峰锁、一杆修竹。\n间琅玕，东风泪零多少。",
        "dynasty": "宋",
        "collection_info": null
    }
]