[
    {
        "uuid": "5c7c97f47438c10fd650aefd6bbf4749",
        "title": "輓赵秋晓  其一",
        "author": "陈庚",
        "content": "泮水题名记，灵光独此翁。\n褎衣隽曼倩，折角郭林宗。\n湖海襟期别，风涛患难同。\n斯人宁復得，些罢涕无从。",
        "dynasty": "宋",
        "collection_info": null
    },
    {
        "uuid": "fe42da9fba338af51e3dfec9c792fda2",
        "title": "輓赵秋晓  其二",
        "author": "陈庚",
        "content": "客至支筇出，俱云步履强。\n礼犹尚筋力，病忍谓膏肓。\n此别终千古，相陪苦一霜。\n萧萧亭畔柳，回首重凄凉。",
        "dynasty": "宋",
        "collection_info": null
    },
    {
        "uuid": "92eab056481350638da9fa14fd0807df",
        "title": "輓赵秋晓  其三",
        "author": "陈庚",
        "content": "取友惭何益，论昏不厌贫。\n亦公自为德，而我竟奚因。\n事巧缘何浅，言深死已濒。\n枕边呼别意，生死见情真。",
        "dynasty": "宋",
        "collection_info": null
    },
    {
        "uuid": "7f29527e4ae2e32e7010decf90efa978",
        "title": "谢友人惠犀皮胡瓶",
        "author": "陈庚",
        "content": "灵犀鳞甲鸱夷腹，块土能奇诧善埏。\n器似虞陶知不窳，规同庄埴巧成圆。\n雕镌尚喜兼文质，空洞祇堪容圣贤。\n于一器中求不器，愿珍嘉惠比韦弦。",
        "dynasty": "宋",
        "collection_info": null
    }
]