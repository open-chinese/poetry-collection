[
    {
        "uuid": "01e63cd3bcd8a910588262e7a1d9ba27",
        "title": "湖上闲居",
        "author": "窦参",
        "content": "避影将息阴，自然知音稀。\n向来深林中，偶亦有所窥。\n飞鸟口衔食，引雏上高枝。\n高枝但各有，安知宜不宜。\n止止復何云，物情何自私。",
        "dynasty": "唐",
        "collection_info": null
    },
    {
        "uuid": "4cb40cfaba46a3916306b1e7e4bf1aba",
        "title": "迁谪江表久未归",
        "author": "窦参",
        "content": "一自经放逐，裴回无所从。\n便为寒山云，不得随飞龙。\n名岂不欲保，归岂不欲早。\n苟无三月资，难适千里道。\n离心与羁思，终日常草草。\n人生年几齐，忧苦即先老。\n谁能假羽翼，使我畅怀抱。",
        "dynasty": "唐",
        "collection_info": null
    },
    {
        "uuid": "e6aa56e2e700e9ea461424c451695fdf",
        "title": "登潜山观",
        "author": "窦参",
        "content": "山势欲相抱，一条微径盘。\n攀萝歇復行，始得凌仙坛。\n闻道葛夫子，此中炼还丹。\n丹成五色光，服之生羽翰。\n灵草空自绿，余霞谁共餐。\n至今步虚处，犹有孤飞鸾。\n幽幽古殿门，下压浮云端。\n万丈水声落，四时松色寒。\n既入无何乡，转嫌人事难。\n终当远尘俗，高卧从所安。",
        "dynasty": "唐",
        "collection_info": null
    },
    {
        "uuid": "01e8421eda58d453276525e592af7660",
        "title": "湖上閒居",
        "author": "窦参",
        "content": "避影将息阴，自然知音稀。\n向来深林中，偶亦有所窥。\n飞鸟口衔食，引雏上高枝。\n高枝但各有，安知宜不宜。\n止止复何云，物情何自私。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十四"
        }
    },
    {
        "uuid": "afc0f6938cf4feb73e202e46a628ffcb",
        "title": "登潜山观",
        "author": "窦参",
        "content": "山势欲相抱，一条微径盘。\n攀萝歇复行，始得凌仙坛。\n闻道葛夫子，此中炼还丹。\n丹成五色光，服之生羽翰。\n灵草空自绿，余霞谁共餐。\n至今步虚处，犹有孤飞鸾。\n幽幽古殿门，下压浮云端。\n万丈水声落，四时松色寒。\n既入无何乡，转嫌人事难。\n终当远尘俗，高卧从所安。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十四"
        }
    }
]