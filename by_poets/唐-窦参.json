[
    {
        "uuid": "3936962d550cb201f55f3f7af7ec382e",
        "title": "湖上闲居",
        "author": "窦参",
        "content": "避影将息阴，自然知音稀。\n向来深林中，偶亦有所窥。\n飞鸟口衔食，引雏上高枝。\n高枝但各有，安知宜不宜。\n止止復何云，物情何自私。",
        "dynasty": "唐",
        "collection_info": null
    },
    {
        "uuid": "07b259133dc0ac86bc129fb77ea74c4d",
        "title": "迁谪江表久未归",
        "author": "窦参",
        "content": "一自经放逐，裴回无所从。\n便为寒山云，不得随飞龙。\n名岂不欲保，归岂不欲早。\n苟无三月资，难适千里道。\n离心与羁思，终日常草草。\n人生年几齐，忧苦即先老。\n谁能假羽翼，使我畅怀抱。",
        "dynasty": "唐",
        "collection_info": null
    },
    {
        "uuid": "3e8f1e51189e9d43817acfd52372f05e",
        "title": "登潜山观",
        "author": "窦参",
        "content": "山势欲相抱，一条微径盘。\n攀萝歇復行，始得凌仙坛。\n闻道葛夫子，此中炼还丹。\n丹成五色光，服之生羽翰。\n灵草空自绿，余霞谁共餐。\n至今步虚处，犹有孤飞鸾。\n幽幽古殿门，下压浮云端。\n万丈水声落，四时松色寒。\n既入无何乡，转嫌人事难。\n终当远尘俗，高卧从所安。",
        "dynasty": "唐",
        "collection_info": null
    },
    {
        "uuid": "60d153c19bbebe4830a70aaf7f1111cf",
        "title": "湖上閒居",
        "author": "窦参",
        "content": "避影将息阴，自然知音稀。\n向来深林中，偶亦有所窥。\n飞鸟口衔食，引雏上高枝。\n高枝但各有，安知宜不宜。\n止止复何云，物情何自私。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十四"
        }
    },
    {
        "uuid": "b09957d7838b2f7f925f9026fbac83fc",
        "title": "登潜山观",
        "author": "窦参",
        "content": "山势欲相抱，一条微径盘。\n攀萝歇复行，始得凌仙坛。\n闻道葛夫子，此中炼还丹。\n丹成五色光，服之生羽翰。\n灵草空自绿，余霞谁共餐。\n至今步虚处，犹有孤飞鸾。\n幽幽古殿门，下压浮云端。\n万丈水声落，四时松色寒。\n既入无何乡，转嫌人事难。\n终当远尘俗，高卧从所安。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十四"
        }
    }
]