[
    {
        "title": "偈四首  其一",
        "author": "释守智",
        "content": "紧峭离水靴，踏破湖湘月。\n手把铁蒺藜，打碎龙虎穴。\n翻身倒上树，始见无生灭。\n却笑老瞿昙，弹指超弥勒。",
        "dynasty": "宋",
        "collection_info": null
    },
    {
        "title": "偈四首  其二",
        "author": "释守智",
        "content": "昨日高山看钓鱼，步行骑马失却馿。\n有人拾得骆驼去，重赏千金一也无。",
        "dynasty": "宋",
        "collection_info": null
    },
    {
        "title": "偈四首  其三",
        "author": "释守智",
        "content": "不离当处常湛然，觅即知君不可见。\n虽然先圣恁么道，且作箇模子搭却。",
        "dynasty": "宋",
        "collection_info": null
    },
    {
        "title": "偈四首  其四",
        "author": "释守智",
        "content": "法门不幸法幢摧，五藴山中化作灰。\n昨夜泥牛通一线，黄龙从此入轮迴。",
        "dynasty": "宋",
        "collection_info": null
    }
]