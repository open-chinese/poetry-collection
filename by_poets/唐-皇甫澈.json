[
    {
        "title": "赋四相诗 中书令汉阳王张柬之",
        "author": "皇甫澈",
        "content": "周历革元命，天步值艰阻。\n烈烈张汉阳，左袒清诸武。\n休明神器正，文物旧仪覩。\n南向翊大君，西宫朝圣母。\n茂勋镂钟鼎，鸿劳食茅土。\n至今称五王，卓立迈万古。",
        "dynasty": "唐",
        "collection_info": null
    },
    {
        "title": "赋四相诗 中书令钟绍京",
        "author": "皇甫澈",
        "content": "景龙仙驾远，中禁奸衅结。\n谋猷叶圣朝，披鳞奋英节。\n青宫阊阖启，涤秽氛沴灭。\n紫气重昭回，皇天新日月。\n从容庙堂上，肃穆人神悦。\n唐元佐命功，辉焕何烈烈。",
        "dynasty": "唐",
        "collection_info": null
    },
    {
        "title": "赋四相诗 礼部尚书门下侍郎平章事李岘",
        "author": "皇甫澈",
        "content": "时来遇明圣，道济宁邦国。\n猗欤瑚琏器，竭我股肱力。\n进贤黜不肖，错枉举诸直。\n宦官既却坐，权奸亦移职。\n载践每若惊，三已无愠色。\n昭昭垂宪章，来世实作则。",
        "dynasty": "唐",
        "collection_info": null
    },
    {
        "title": "赋四相诗 门下侍郎平章事王缙",
        "author": "皇甫澈",
        "content": "舟檝济巨川，山河资秀气。\n服膺究儒业，屈指取高位。\n北征戮骄悍，东守辑携贰。\n论道致巍巍，持衡无事事。\n知己不易遇，宰相固有器。\n瞻事华壁中，来者谁其嗣。",
        "dynasty": "唐",
        "collection_info": null
    },
    {
        "title": "赋四相诗：中书令汉阳王张柬之",
        "author": "皇甫澈",
        "content": "周历革元命，天步值艰阻。烈烈张汉阳，左袒清诸武。\n休明神器正，文物旧仪睹。南向翊大君，西宫朝圣母。\n茂勋镂钟鼎，鸿劳食茅土。至今称五王，卓立迈万古。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十三"
        }
    },
    {
        "title": "赋四相诗：中书令钟绍京",
        "author": "皇甫澈",
        "content": "景龙仙驾远，中禁奸衅结。谋猷叶圣朝，披鳞奋英节。\n青宫阊阖启，涤秽氛沴灭。紫气重昭回，皇天新日月。\n从容庙堂上，肃穆人神悦。唐元佐命功，辉焕何烈烈。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十三"
        }
    },
    {
        "title": "赋四相诗：礼部尚书门下侍郎平章事李岘",
        "author": "皇甫澈",
        "content": "时来遇明圣，道济宁邦国。猗欤瑚琏器，竭我股肱力。\n进贤黜不肖，错枉举诸直。宦官既却坐，权奸亦移职。\n载践每若惊，三已无愠色。昭昭垂宪章，来世实作则。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十三"
        }
    },
    {
        "title": "赋四相诗：门下侍郎平章事王缙",
        "author": "皇甫澈",
        "content": "舟楫济巨川，山河资秀气。服膺究儒业，屈指取高位。\n北征戮骄悍，东守辑携贰。论道致巍巍，持衡无事事。\n知己不易遇，宰相固有器。瞻事华壁中，来者谁其嗣。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十三"
        }
    }
]