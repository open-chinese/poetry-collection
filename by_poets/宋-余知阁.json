[
    {
        "title": "绝句三首  其一",
        "author": "余知阁",
        "content": "几年魂绕浙城西，十里荷花漾锦陂。\n踏遍两峰三竺路，又随青嶂入云栖。",
        "dynasty": "宋",
        "collection_info": null
    },
    {
        "title": "绝句三首  其二",
        "author": "余知阁",
        "content": "洛邑名园歌舞沈，乱鸦啼破几深林。\n何人学得香山老，千载精庐有梵音。",
        "dynasty": "宋",
        "collection_info": null
    },
    {
        "title": "绝句三首  其三",
        "author": "余知阁",
        "content": "千里旌旗拥六飞，投簪欲上钓鱼矶。\n无端忽被闲云引，迴耀峰前掩竹扉。",
        "dynasty": "宋",
        "collection_info": null
    }
]