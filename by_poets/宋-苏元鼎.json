[
    {
        "uuid": "0e562df8450f5f1ff266c7b406a2c336",
        "title": "游齐山寺",
        "author": "苏元鼎",
        "content": "秋浦齐山寺，峰峦楚楚长。\n岩根堆雁塔，溪角架虹梁。\n雨过闻幽磬，云开见上方。\n苔侵石磴滑，花拥洞门香。\n禅客探玄切，骚人觅句忙。\n汲泉寒井废，观郡古楼荒。\n白鸟巢危树，孤猿叫断冈。\n碑珉黄阁相，诗板紫薇郎。\n踪迹依稀在，文章大半亡。\n登临正吟赏，惆怅见斜阳。",
        "dynasty": "宋",
        "collection_info": null
    }
]