[
    {
        "uuid": "7df2a24bddb4f47fcb2f3a1a2dbecb86",
        "title": "水帘泉",
        "author": "周绪",
        "content": "群峯峩峩衝北极，一水如帘泻层碧。\n岳神自古不许捲，留在眼前蒙怪石。\n綵霞倒影朝为缘，缺月遥挂当幽夕。\n非惟只助小山景，却入民田作膏泽。",
        "dynasty": "宋",
        "collection_info": null
    },
    {
        "uuid": "c9d2492b037c8507bee3cdf3552bb000",
        "title": "书事",
        "author": "周绪",
        "content": "北客乐驰驱，髀肉浑不生。\n轻风入马蹄，一瞬万里平。\n朝发长安都，暮抵受降城。\n阴山闻鬼哭，征人昼夜行。\n黄尘虽染衣，紫翠堪夺睛。\n男儿平生游，壮志多屡惊。\n荆楚岂不佳，舟楫非吾情。\n休夸鱼稻乡，莫恋烟波清。\n幸能脱毛锥，侧听匣中鸣。",
        "dynasty": "宋",
        "collection_info": null
    }
]