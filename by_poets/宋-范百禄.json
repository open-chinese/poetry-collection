[
    {
        "uuid": "3c986bba0151b9db456cc05ed29164bb",
        "title": "中秋待月夜分乃见",
        "author": "范百禄",
        "content": "十二周流数，经行自不迟。\n长圆非物理，暂晦亦天时。\n人欲终宵玩，云残逐簇移。\n祇应逢此景，无足累心期。",
        "dynasty": "宋",
        "collection_info": null
    },
    {
        "uuid": "4ecb3e647d13b3f4b7b929d7d68d14c9",
        "title": "送程给事知越州",
        "author": "范百禄",
        "content": "余事诗名敻绝尘，琐闱仙殿老成人。\n虏庭上座衣冠壮，庾岭南州雉堞新。\n太白山云旬日雨，若邪溪水四时春。\n吾皇倚待唯三九，不用夸乡诏买臣。",
        "dynasty": "宋",
        "collection_info": null
    },
    {
        "uuid": "d1b5ed0c27d82aa669078a93a1b327d0",
        "title": "剑阁",
        "author": "范百禄",
        "content": "山从开闢以来有，关是王公设险名。\n直上剑门千万仞，中开门阙数重城。",
        "dynasty": "宋",
        "collection_info": null
    },
    {
        "uuid": "a86db5c84f794c658c4834e2021ab551",
        "title": "句  其一",
        "author": "范百禄",
        "content": "携月入上清，一览无余山。",
        "dynasty": "宋",
        "collection_info": null
    },
    {
        "uuid": "f4e8ac4f1049ccd4206905e2ab7aaec2",
        "title": "句  其二",
        "author": "范百禄",
        "content": "门外清冷百社潭。",
        "dynasty": "宋",
        "collection_info": null
    },
    {
        "uuid": "6866831ac22fb3ea339e8cec04d0f083",
        "title": "句  其三",
        "author": "范百禄",
        "content": "山环襟带连秦岭，地控烟喉限蜀城。",
        "dynasty": "宋",
        "collection_info": null
    }
]