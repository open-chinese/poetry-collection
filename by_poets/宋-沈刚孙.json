[
    {
        "title": "酹江月・念奴娇 我来访古",
        "author": "沈刚孙",
        "content": "我来访古。\n把尘襟、都付一声鸣橹。\n笑把瑶觞波浩荡，却忆长鲸吞吐。\n坐挹高风，骨清毛冷，不作嚣尘语。\n客星何在，谩留遗像江渚。\n试问泽畔羊裘，当时何事，笑禹弇宫武。\n金印貂禅谁不爱，只为汉颜巢许。\n幸有高台，较他箕颍，未肯轻输与。\n酒酣长啸，翩然谁共飞举。",
        "dynasty": "宋",
        "collection_info": null
    }
]