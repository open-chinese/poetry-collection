[
    {
        "title": "夫下第",
        "author": "赵氏2",
        "content": "良人的的有奇才，何事年年被放回。\n如今妾面羞君面，君若来时近夜来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十九"
        }
    },
    {
        "title": "杂言寄杜羔",
        "author": "赵氏2",
        "content": "君从淮海游，再过兰杜秋。归来未须臾，又欲向梁州。\n梁州秦岭西，栈道与云齐。羌蛮万余落，矛戟自高低。\n已念寡俦侣，复虑劳攀跻。丈夫重志气，儿女空悲啼。\n临邛滞游地，肯顾浊水泥。人生赋命有厚薄，",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十九"
        }
    },
    {
        "title": "闻夫杜羔登第",
        "author": "赵氏2",
        "content": "长安此去无多地，郁郁葱葱佳气浮。\n良人得意正年少，今夜醉眠何处楼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十九"
        }
    },
    {
        "title": "杂言",
        "author": "赵氏2",
        "content": "上林园中青青桂，折得一枝好夫婿。\n杏花如雪柳垂丝，春风荡扬不同枝。",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十九"
        }
    }
]