[
    {
        "uuid": "7797483ca51898e7c0b02eda3f9fa93e",
        "title": "吴宫",
        "author": "殷尧藩",
        "content": "吴王爱歌舞，夜夜醉婵娟。\n见日吹红烛，和尘扫翠钿。\n徒令句践霸，不信子胥贤。\n莫问长洲草，荒凉无限年。",
        "dynasty": "唐",
        "collection_info": null
    },
    {
        "uuid": "6a37bd74104f86fc7303206491ade8c7",
        "title": "久雨",
        "author": "殷尧藩",
        "content": "云影蔽遥空，无端淡復浓。\n两旬绵密雨，二月似深冬。\n诗酒从教数，帘帏一任重。\n孰知春有地，微露小桃红。",
        "dynasty": "唐",
        "collection_info": null
    },
    {
        "uuid": "8027f4f3be3f5a99bf86ee141e78c2af",
        "title": "郊行逢社日",
        "author": "殷尧藩",
        "content": "酒熟送迎便，村村庆有年。\n妻孥亲稼穑，老稚効渔畋。\n红树青林外，黄芦白鸟边。\n稔看风景美，宁不羡归田。",
        "dynasty": "唐",
        "collection_info": null
    },
    {
        "uuid": "f73bedcd52aefbbd1a768a472e0a89db",
        "title": "过友人幽居",
        "author": "殷尧藩",
        "content": "身坐众香国，蒲团诗思新。\n一贫曾累我，此兴未输人。\n陋巷谁为俗，寒窗不染尘。\n石斋盟四友，年下顿生春。",
        "dynasty": "唐",
        "collection_info": null
    },
    {
        "uuid": "dc546068021dfe15050682b149fa83cd",
        "title": "过雍陶博士邸中饮",
        "author": "殷尧藩",
        "content": "落叶下萧萧，幽居远市朝。\n偶成投辖饮，不待致书招。\n塞鴈衝寒过，山云傍槛飘。\n此身何所似，天地一渔樵。",
        "dynasty": "唐",
        "collection_info": null
    },
    {
        "uuid": "4c2396dc2481b91d555ccdb38d9ad35d",
        "title": "游王羽士山房",
        "author": "殷尧藩",
        "content": "落日半楼明，琳宫事事清。\n山横万古色，鹤带九皋声。\n易作神仙侣，难忘父子情。\n道人应识我，未肯说长生。",
        "dynasty": "唐",
        "collection_info": null
    },
    {
        "uuid": "dcffd206262dfc84e4643879d67fe810",
        "title": "署中答武功姚合",
        "author": "殷尧藩",
        "content": "原中多阴雨，惟留一室明。\n自宜居静者，谁得问先生。\n深井泉香出，危沙药更荣。\n全家笑无辱，曾不见戈兵。",
        "dynasty": "唐",
        "collection_info": null
    },
    {
        "uuid": "61ab5df9d352d17ebcb4530299288f23",
        "title": "赠龙阳尉马戴",
        "author": "殷尧藩",
        "content": "早学全身术，惟令耕近田。\n自输官税后，常卧晚云边。\n细草沿阶长，高萝出石悬。\n向来名姓茂，空被外情牵。",
        "dynasty": "唐",
        "collection_info": null
    },
    {
        "uuid": "df647c9a07e70eae9879a6f6b109e365",
        "title": "上巳日赠都上人 一",
        "author": "殷尧藩",
        "content": "三月初三日，千家与万家。\n蝶飞秦地草，莺入汉宫花。\n鞍马皆争丽，笙歌尽鬬奢。\n吾师无所愿，惟愿老烟霞。",
        "dynasty": "唐",
        "collection_info": null
    },
    {
        "uuid": "be19e57910f9849a39385e22d24d47a5",
        "title": "上巳日赠都上人 二",
        "author": "殷尧藩",
        "content": "曲水公卿宴，香尘尽满街。\n无心修禊事，独步到禅斋。\n细草萦愁目，繁花逆旅怀。\n绮罗人走马，遗落凤皇钗。",
        "dynasty": "唐",
        "collection_info": null
    },
    {
        "uuid": "3f3af23f3032f86bab070ac7368f049d",
        "title": "送沈亚之尉南康",
        "author": "殷尧藩",
        "content": "行迈南康路，客心离怨多。\n暮烟葵叶屋，秋月竹枝歌。\n孤鹤唳残梦，惊猨啸薜萝。\n对江翘首望，愁泪迭如波。",
        "dynasty": "唐",
        "collection_info": null
    },
    {
        "uuid": "1d7d2f56b88c5d8a78e4508314d9dbe6",
        "title": "奉送刘使君王屋山隐居",
        "author": "殷尧藩",
        "content": "散髮风檐下，沈沈日渐曛。\n鹰拳擒野雀，蛛网猎飞蚊。\n羣动能归计，吾生亦谩勤。\n尘缘难着眼，晚兴寄青云。",
        "dynasty": "唐",
        "collection_info": null
    },
    {
        "uuid": "ab17c125a87faecbc88f363f82f8ed23",
        "title": "寄许浑秀才",
        "author": "殷尧藩",
        "content": "文字饥难煮，为农策最良。\n兴来鉏晓月，倦后卧斜阳。\n秋稼连千顷，春花醉几场。\n任他名利客，车马闹康庄。",
        "dynasty": "唐",
        "collection_info": null
    },
    {
        "uuid": "c4c867339971243ee51093e2cd150dc3",
        "title": "送客游吴",
        "author": "殷尧藩",
        "content": "吴国水中央，波涛白渺茫。\n衣逢梅雨渍，船入稻花香。\n海戍通盐竈，山村带蜜房。\n欲知苏小小，君试到钱塘。",
        "dynasty": "唐",
        "collection_info": null
    },
    {
        "uuid": "33826353842c5b51f924f0e9b19498e4",
        "title": "陆丞相故宅",
        "author": "殷尧藩",
        "content": "衣冠零落久，今日事堪伤。\n厨起青烟薄，门开白日长。\n残梅欹古道，名石卧颓墙。\n山色依然好，兴衰未可量。",
        "dynasty": "唐",
        "collection_info": null
    },
    {
        "uuid": "db5dd66ccdb6e711afd7f76decbe0250",
        "title": "中元日观诸道士步虚",
        "author": "殷尧藩",
        "content": "玄都开秘箓，白石礼先生。\n上界秋光净，中元夜气清。\n星辰朝帝处，鸾鹤步虚声。\n玉洞花长发，珠宫月最明。\n扫坛天地肃，投简鬼神惊。\n傥赐刀圭药，还留不死名。",
        "dynasty": "唐",
        "collection_info": null
    },
    {
        "uuid": "321f654c173c790ba9ec38c79a4c47d4",
        "title": "醉赠刘十二",
        "author": "殷尧藩",
        "content": "春草正凄凄，知君过恶溪。\n莺将吉了语，猿共猓然啼。\n别路魂先断，还家梦几迷。\n定寻雷令劒，应识越王笄。\n树色多于北，潮声少向西。\n椰花好为酒，谁伴醉如泥。",
        "dynasty": "唐",
        "collection_info": null
    },
    {
        "uuid": "4a21663bdb6478a06d808af36fc62ff1",
        "title": "早朝",
        "author": "殷尧藩",
        "content": "曙钟催入紫宸朝，列炬流虹映绛绡。\n天近鰲头花簇杖，风低豹尾乐鸣韶。\n衣冠一变无夷俗，律令重颁有正条。\n昨日钟山甘露降，玻璃满赐出宫瓢。",
        "dynasty": "唐",
        "collection_info": null
    },
    {
        "uuid": "fdf3596b7ae87be7d55d296d252d3295",
        "title": "帝京二首 一",
        "author": "殷尧藩",
        "content": "列郡征才起俊髦，万机独使圣躬劳。\n开藩上相颁龙节，破虏将军展豹韬。\n地入黄图三辅壮，天垂华盖七星高。\n迎春别赐瑶池宴，捧进金盘五色桃。",
        "dynasty": "唐",
        "collection_info": null
    },
    {
        "uuid": "d30bc925054c3b8cbcf433b2a5591299",
        "title": "帝京二首 二",
        "author": "殷尧藩",
        "content": "龙虎山河御气通，遥瞻帝阙五云红。\n英雄尽入江东籍，将相多收蓟北功。\n礼乐日稽三代盛，梯航岁贡万方同。\n都将俭德熙文治，淳俗应还太古风。",
        "dynasty": "唐",
        "collection_info": null
    },
    {
        "uuid": "baba7c6a548d74472a4218794a600438",
        "title": "宫词",
        "author": "殷尧藩",
        "content": "悄悄深宫不见人，倚阑惟见石麒麟。\n芙蓉帐冷愁长夜，翡翠帘垂隔小春。\n天远难通青鸟信，风寒欲动锦花茵。\n夜深怕有羊车过，自起笼灯看雪纹。",
        "dynasty": "唐",
        "collection_info": null
    },
    {
        "uuid": "ab45b9dcbcc74bc26310929d304431f9",
        "title": "郊居作",
        "author": "殷尧藩",
        "content": "碧树浓阴护短垣，苍江春暖渚凫喧。\n买鱼试唤鸣榔艇，寻鹤因行隔壠村。\n生理何凭文是业，世情纵遣酒盈樽。\n相逢谓我迂疎甚，欲辨还憎恐失言。",
        "dynasty": "唐",
        "collection_info": null
    },
    {
        "uuid": "d8b4e05870f9ab93356dbb7e05bd6a99",
        "title": "闲居",
        "author": "殷尧藩",
        "content": "茂苑闲居木石同，旋开小径翦蒿蓬。\n虚游心在鸿蒙外，穴处身疑培塿中。\n花影一阑吟夜月，松声半榻卧秋风。\n百年寄傲聊容膝，何必高车驷马通。",
        "dynasty": "唐",
        "collection_info": null
    },
    {
        "uuid": "d65b1e5c7f637ef6d4d18962e65a5936",
        "title": "暮春述怀",
        "author": "殷尧藩",
        "content": "为客山南二十年，愁来怳近落花天。\n阴云带雨连山脊，湿气成岚滴树巅。\n隣屋有声敲石火，野禽无语避茶烟。\n此时若遇孙阳顾，肯服盐车不受鞭。",
        "dynasty": "唐",
        "collection_info": null
    },
    {
        "uuid": "be6f074223e1d24e74077140f7898238",
        "title": "端午日",
        "author": "殷尧藩",
        "content": "少年佳节倍多情，老去谁知感慨生。\n不効艾符趋习俗，但祈蒲酒话昇平。\n鬓丝日日添头白，榴锦年年照眼明。\n千载贤愚同瞬息，几人湮没几垂名。",
        "dynasty": "唐",
        "collection_info": null
    },
    {
        "uuid": "c2f8e05ebe0f6d07196df1dd12c08216",
        "title": "九日",
        "author": "殷尧藩",
        "content": "万里飘零十二秋，不堪今倚夕阳楼。\n壮怀空掷班超笔，久客谁怜季子裘。\n瘴雨蛮烟朝暮景，平芜野草古今愁。\n酣歌欲尽登高兴，强把黄花插满头。",
        "dynasty": "唐",
        "collection_info": null
    },
    {
        "uuid": "f0820570899cfc2afc8dde87b20f1884",
        "title": "九日病起",
        "author": "殷尧藩",
        "content": "重阳开满菊花金，病起榰床惜赏心。\n紫蟹霜肥秋纵好，绿醅蚁滑晚慵斟。\n眼窥薄雾行殊倦，身怯寒风坐未禁。\n沈醉又成来岁约，遣怀聊作记时吟。",
        "dynasty": "唐",
        "collection_info": null
    },
    {
        "uuid": "94cf9b95c8836d415a7ee51348e609c1",
        "title": "寒夜",
        "author": "殷尧藩",
        "content": "云冷江空岁暮时，竹阴梅影月参差。\n鸡催梦枕司晨早，更咽寒城报点迟。\n人事纷华潜动息，天心静默运推移。\n凭谁荡涤穷残候，入眼东风喜在期。",
        "dynasty": "唐",
        "collection_info": null
    },
    {
        "uuid": "47e6a4e17124221255c744f9b2c08bf2",
        "title": "喜雨",
        "author": "殷尧藩",
        "content": "临岐终日自裴回，干我茅斋半亩苔。\n山上乱云随手变，淛东飞雨过江来。\n一元和气归中正，百怪苍渊起蛰雷。\n千里稻花应秀色，酒樽风月醉亭台。",
        "dynasty": "唐",
        "collection_info": null
    },
    {
        "uuid": "6c7c145f4c18299b47609c5fc7aaf022",
        "title": "春游",
        "author": "殷尧藩",
        "content": "明日城东看杏花，叮咛童子蚤将车。\n路从丹凤楼前过，酒向金鱼馆裏赊。\n绿水满沟生杜若，暖云将雨湿泥沙。\n绝胜羊傅襄阳道，车骑西风拥鼓笳。",
        "dynasty": "唐",
        "collection_info": null
    },
    {
        "uuid": "f041f6ef3699bef805542e19268677df",
        "title": "夜酌溪楼",
        "author": "殷尧藩",
        "content": "楼居溪上凉生早，坐对城头起暮笳。\n打鼓泊船何处客，捣衣隔竹是谁家。\n玉绳低转宵初迥，银烛高烧月近斜。\n得意引杯须痛饮，好怀那许负年华。",
        "dynasty": "唐",
        "collection_info": null
    },
    {
        "uuid": "6bc388483161d857fa1e4eb2bfc0c4fd",
        "title": "旅行",
        "author": "殷尧藩",
        "content": "烟树寒林半有无，野人行李更萧疎。\n堠长堠短逢官马，山北山南闻鹧鸪。\n万里关河成传舍，五更风雨忆呼卢。\n寂寥一点寒灯在，酒熟隣家许夜沽。",
        "dynasty": "唐",
        "collection_info": null
    },
    {
        "uuid": "1e7cbe62a4b8a8aac348f7a85dbbffcd",
        "title": "下第东归作",
        "author": "殷尧藩",
        "content": "十载驱驰倦荷锄，三年生计鬓萧疎。\n辛勤几逐英雄后，乙榜犹然姓氏虚。\n欲射狼星把弓箭，休将萤火读诗书。\n身贱自惭贫骨相，朗啸东归学钓鱼。",
        "dynasty": "唐",
        "collection_info": null
    },
    {
        "uuid": "dec2bf7c05e234f4354a648253ca7025",
        "title": "还京口",
        "author": "殷尧藩",
        "content": "黄鹤山头雪未消，行人归计在今朝。\n城高铁瓮江山壮，地接金陵草木雕。\n北府市楼闻旧酒，南桥官柳识归桡。\n吏民莫见参军面，水宿风餐鬓髮焦。",
        "dynasty": "唐",
        "collection_info": null
    },
    {
        "uuid": "6c7b80d289c2df8753e795eef3d16b7f",
        "title": "襄口阻风",
        "author": "殷尧藩",
        "content": "雪浪排空接海门，孤舟三日阻龙津。\n曹瞒曾堕周郎计，王导难遮庚亮尘。\n鸥散白云沈远浦，花飞红雨送残春。\n篙师整缆候明发，仍谒荒祠问鬼神。",
        "dynasty": "唐",
        "collection_info": null
    },
    {
        "uuid": "2918b707e6a3bbb75bede27996be81cd",
        "title": "潭州独步",
        "author": "殷尧藩",
        "content": "鹤髮垂肩懒着巾，晚凉独步楚江滨。\n一帆暝色鸥边雨，数尺筇枝物外身。\n习巧未逢医拙手，闻歌先识采莲人。\n笑看斥鷃飞翔去，乐处蓬莱便有春。",
        "dynasty": "唐",
        "collection_info": null
    },
    {
        "uuid": "940b8e2c7e0f0770e81270922a0c8a88",
        "title": "金陵怀古",
        "author": "殷尧藩",
        "content": "黄道天清拥佩珂，东南王气秣陵多。\n江吞彭蠡来三蜀，地接昆崙带九河。\n凤阙晓霞红散绮，龙池春水绿生波。\n华夷混一归真主，端拱无为乐太和。",
        "dynasty": "唐",
        "collection_info": null
    },
    {
        "uuid": "9dd9a140703538e716cf5edc46a4a91b",
        "title": "登凤凰台二首 一",
        "author": "殷尧藩",
        "content": "凤凰台上望长安，五色宫袍照水寒。\n綵笔十年留翰墨，银河一夜卧阑干。\n三山飞鸟江天暮，六代离宫草树残。\n始信人生如一梦，壮怀莫使酒杯干。",
        "dynasty": "唐",
        "collection_info": null
    },
    {
        "uuid": "7c273839c89fd02ccd7bcccb65d24ed6",
        "title": "登凤凰台二首 二",
        "author": "殷尧藩",
        "content": "梧桐叶落秋风老，人去台空凤不来。\n梁武台成芳草合，吴王宫殿野花开。\n石头城下春生水，燕子堂前雨长苔。\n莫问人间兴废事，百年相遇且衔杯。",
        "dynasty": "唐",
        "collection_info": null
    },
    {
        "uuid": "3f68efd46476661af33e207091af6e48",
        "title": "韩信庙",
        "author": "殷尧藩",
        "content": "长空鸟尽将军死，无復中原入马蹄。\n身向九泉还属汉，功超诸将合封齐。\n荒凉古庙惟松柏，咫尺长陵又鹿麋。\n此日深怜萧相国，竟无一语到金闺。",
        "dynasty": "唐",
        "collection_info": null
    },
    {
        "uuid": "81b05c0197ff54af38a84e67614e49bc",
        "title": "访许浑",
        "author": "殷尧藩",
        "content": "去郭来寻隐者居，柳阴假步小篮舆。\n每期会面初偿约，却计论心旧得书。\n浅绿垣墙绵薜荔，淡红池沼映芙蕖。\n为言肯共留连饮，涧有青芹罟有鱼。",
        "dynasty": "唐",
        "collection_info": null
    },
    {
        "uuid": "af6d06e6c028d4a0c9398cf1daa2297b",
        "title": "李舍人席上感遇",
        "author": "殷尧藩",
        "content": "微云敛雨天气清，松声出树秋泠泠。\n窗户长含碧萝色，溪流时带蛟龙腥。\n一官到手不可避，万事役我徒劳形。\n飘然曳杖出门去，无数好山江上横。",
        "dynasty": "唐",
        "collection_info": null
    },
    {
        "uuid": "3bb94597ca98e6bb0e1e2e528daca36b",
        "title": "和赵相公登鹳雀楼",
        "author": "殷尧藩",
        "content": "危楼高架泬寥天，上相闲登立綵旃。\n树色到京三百里，河流归汉几千年。\n晴峰耸日当周道，秋谷垂花满舜田。\n云路何人见高志，最看西面赤阑前。",
        "dynasty": "唐",
        "collection_info": null
    },
    {
        "uuid": "080f9372200c5dec1d2af8dc51f4b470",
        "title": "冬至酬刘使君",
        "author": "殷尧藩",
        "content": "异乡冬至又今朝，回首家山入梦遥。\n渐喜一阳从地復，却怜羣沴逐冰消。\n梅含露蘂知迎腊，柳拂宫袍忆候朝。\n多少故人承宴赏，五云堆裏听箫韶。",
        "dynasty": "唐",
        "collection_info": null
    },
    {
        "uuid": "ea8de06e81102dfc922d326ea1c18c43",
        "title": "李节度平虏诗",
        "author": "殷尧藩",
        "content": "百万王师下日边，将军雄略可图全。\n元勋未论封茅异，捷势应知破竹然。\n燕警无烽清朔漠，秦文有宝进蓝田。\n太平从此销兵甲，记取红羊换劫年。",
        "dynasty": "唐",
        "collection_info": null
    },
    {
        "uuid": "f39d9ce771dfcb8458174964b4bc1dfa",
        "title": "金陵上李公垂侍郎",
        "author": "殷尧藩",
        "content": "海国微茫散晓暾，郁葱佳气满干坤。\n六朝空据长江险，一统今归圣代尊。\n西北诸峰连朔漠，东南众水合昆崙。\n愿从吾道禧文运，再使河清俗化淳。",
        "dynasty": "唐",
        "collection_info": null
    },
    {
        "uuid": "315b9089458b2e1cbc3905961ee54b24",
        "title": "赠惟俨师",
        "author": "殷尧藩",
        "content": "焕然文采照青春，一策江湖自在身。\n云锁木龛聊息影，雪香纸袄不生尘。\n谈禅早续灯无尽，护法重编论有神。\n拟扫绿阴浮佛寺，桫椤高树结为隣。",
        "dynasty": "唐",
        "collection_info": null
    },
    {
        "uuid": "844f029f6fe2b8c813b4889638259665",
        "title": "寄许浑秀才",
        "author": "殷尧藩",
        "content": "万木惊秋叶渐稀，静探造化见玄机。\n眼前谁悟先天理，去后还知今日非。\n树拥秣陵千嶂合，云开萧寺一僧归。\n汉廷累下征贤诏，未许严陵老钓矶。",
        "dynasty": "唐",
        "collection_info": null
    },
    {
        "uuid": "270023231d2b9f4a61483d3973f9f203",
        "title": "送白舍人渡江",
        "author": "殷尧藩",
        "content": "晓发龙江第一程，诸公同济似登瀛。\n海门日上千峰出，桃叶波平一棹轻。\n横锁已沈王浚筏，投鞭难阻谢玄兵。\n片时喜得东风便，回首钟声隔凤城。",
        "dynasty": "唐",
        "collection_info": null
    },
    {
        "uuid": "adff00389af4c1e29eeab56282fcffdc",
        "title": "送刘禹锡侍御出刺连州",
        "author": "殷尧藩",
        "content": "遐荒迢遰五羊城，归兴浓消客裏情。\n家近似忘山路险，土甘殊觉瘴烟轻。\n梅花清入罗浮梦，荔子红分广海程。\n此去定知偿隐趣，石田春雨读书耕。",
        "dynasty": "唐",
        "collection_info": null
    },
    {
        "uuid": "d24e3602ee4b796b554268bbe058f775",
        "title": "送韦侍御报使西蕃",
        "author": "殷尧藩",
        "content": "归奏圣朝行万里，却衔天诏报蕃臣。\n本是诸生守文墨，今将匹马静烟尘。\n旅宿关河逢暮雨，春耕亭障识遗民。\n此去多应收故地，宁辞沙塞往来频。",
        "dynasty": "唐",
        "collection_info": null
    },
    {
        "uuid": "3bb011230e9a7da004a7f843a802a1cc",
        "title": "寒食城南即事因访蓝田韦明府",
        "author": "殷尧藩",
        "content": "闲出城南禁火天，路傍骑马独摇鞭。\n青松古墓伤碑碣，红杏春园羡管弦。\n徒说鸊鹈膏玉劒，漫夸蚨血点铜钱。\n世间尽是悠悠事，且饮韦家冷酒眠。",
        "dynasty": "唐",
        "collection_info": null
    },
    {
        "uuid": "7d9a7ab5953439a04ee7d0650a19a501",
        "title": "送源中丞使新罗",
        "author": "殷尧藩",
        "content": "赤墀奉命使殊方，官重霜台紫绶光。\n玉节在船清海怪，金函开诏抚夷王。\n云晴渐觉山川异，风便宁知道路长。\n谁得似君将雨露，海东万里洒扶桑。",
        "dynasty": "唐",
        "collection_info": null
    },
    {
        "uuid": "9cbb679dc86cf4056ca7ae9ecede61f4",
        "title": "送景玄上人还山",
        "author": "殷尧藩",
        "content": "嵩阳听罢讲经钟，远访庭闱锡度空。\n蒲履谩从归后织，衲衣犹记别时缝。\n地横龙朔连沙暝，山入乌桓碧树重。\n梵宇传来金贝叶，花前拜捧慰亲容。",
        "dynasty": "唐",
        "collection_info": null
    },
    {
        "uuid": "83b4e4598aed3f9fdf07709cb1879e1d",
        "title": "宫人入道",
        "author": "殷尧藩",
        "content": "卸却宫妆锦绣衣，黄冠素服制相宜。\n锡名近奉君王旨，佩箓新参老氏师。\n白昼无情趋玉陛，清宵有梦步瑶池。\n绿鬟女伴含愁别，释尽当年妬宠私。",
        "dynasty": "唐",
        "collection_info": null
    },
    {
        "uuid": "346c7d380f49c3ab115562baff413259",
        "title": "友人山中梅花",
        "author": "殷尧藩",
        "content": "南国看花动远情，沈郎诗苦瘦容生。\n铁心自儗山中赋，玉笛谁将月下横。\n临水一枝春占早，照人千树雪同清。\n好风吹醒罗浮梦，莫听空林翠羽声。",
        "dynasty": "唐",
        "collection_info": null
    },
    {
        "uuid": "5acbe5c5295f8dc6d8358daa2aaac4d3",
        "title": "客中有感",
        "author": "殷尧藩",
        "content": "天地一身在，头颅五十过。\n流年消壮志，空使泪成河。",
        "dynasty": "唐",
        "collection_info": null
    },
    {
        "uuid": "e2c292c28a1cc8d39932ea5a675fa95c",
        "title": "忆家二首 一",
        "author": "殷尧藩",
        "content": "新霁扬林初，苹花贴岸舒。\n故乡今夜月，犹得照孤庐。",
        "dynasty": "唐",
        "collection_info": null
    },
    {
        "uuid": "de030a7d13095690f170931b9b8cc24a",
        "title": "忆家二首 二",
        "author": "殷尧藩",
        "content": "树拥溪边阁，山浮雨后岚。\n白头归未得，梦裏望江南。",
        "dynasty": "唐",
        "collection_info": null
    },
    {
        "uuid": "cd5630c407e087e206215ba8b7ccf27c",
        "title": "江行二首 一",
        "author": "殷尧藩",
        "content": "暝色沧州迥，秋声玉峡长。\n只因江上月，不觉过浔阳。",
        "dynasty": "唐",
        "collection_info": null
    },
    {
        "uuid": "7b386c8dbe00beae3294b727f70c2ad7",
        "title": "江行二首 二",
        "author": "殷尧藩",
        "content": "晚泊长江口，寒沙白似霜。\n年光流不尽，东去水声长。",
        "dynasty": "唐",
        "collection_info": null
    },
    {
        "uuid": "6444315dbd1e9f8e7bd86709f3fdd5ee",
        "title": "偶题",
        "author": "殷尧藩",
        "content": "越女收龙眼，蛮儿拾象牙。\n长安千万里，走马送谁家。",
        "dynasty": "唐",
        "collection_info": null
    },
    {
        "uuid": "c9bec1236147d521a021ffc38cebaf52",
        "title": "关中伤乱后",
        "author": "殷尧藩",
        "content": "去岁干戈险，今年蝗旱忧。\n关西归战马，海内卖耕牛。",
        "dynasty": "唐",
        "collection_info": null
    },
    {
        "uuid": "1e4c16424598656f048f5a381bb7cc17",
        "title": "楚江怀古",
        "author": "殷尧藩",
        "content": "骚灵不可见，楚些竟谁闻。\n欲采苹花去，沧州隔暮云。",
        "dynasty": "唐",
        "collection_info": null
    },
    {
        "uuid": "7e9d9c6e957486ec2e898159d3b3330d",
        "title": "张飞庙",
        "author": "殷尧藩",
        "content": "威名垂万古，勇力冠当时。\n回首三分国，何人赋黍离。",
        "dynasty": "唐",
        "collection_info": null
    },
    {
        "uuid": "96808af4f49ab55667089e2402cb8f47",
        "title": "生公讲台",
        "author": "殷尧藩",
        "content": "暝色护楼台，阴云昼未开。\n一尘无处着，花雨遍苍苔。",
        "dynasty": "唐",
        "collection_info": null
    },
    {
        "uuid": "4a9d47f5b02adb93af879d815a0ef4dc",
        "title": "席上听琴",
        "author": "殷尧藩",
        "content": "高堂流月明，万籁不到耳。\n一听清心魂，飞絮春纷起。",
        "dynasty": "唐",
        "collection_info": null
    },
    {
        "uuid": "3fdaffe201dea645a6c3ea083f22d98b",
        "title": "酬雍秀才二首 一",
        "author": "殷尧藩",
        "content": "晚市人烟合，归帆带夕阳。\n栖迟未归客，犹着锦衣裳。",
        "dynasty": "唐",
        "collection_info": null
    },
    {
        "uuid": "960a8f34055527c1e767ee8955eb8478",
        "title": "酬雍秀才二首 二",
        "author": "殷尧藩",
        "content": "卧病茅窗下，惊闻两月过。\n兴来聊赋咏，清婉逼阴何。",
        "dynasty": "唐",
        "collection_info": null
    },
    {
        "uuid": "c115166ee1b98a0ecac2792c047a5edc",
        "title": "竹",
        "author": "殷尧藩",
        "content": "窗户尽萧森，空阶凝碧阴。\n不缘冰雪裏，为识岁寒心。",
        "dynasty": "唐",
        "collection_info": null
    },
    {
        "uuid": "bc8c1973230381fd5953b95acbe5f49c",
        "title": "春怨",
        "author": "殷尧藩",
        "content": "柳花扑帘春欲尽，绿阴障林莺乱啼。\n秖愁明日送春去，落日满园啼竹鸡。",
        "dynasty": "唐",
        "collection_info": null
    },
    {
        "uuid": "2a42b8fa08a5f3f6d4574f5002aac657",
        "title": "馆娃宫",
        "author": "殷尧藩",
        "content": "宫女三千去不回，真珠翠羽是尘埃。\n夫差旧国久破碎，红燕自归花自开。",
        "dynasty": "唐",
        "collection_info": null
    },
    {
        "uuid": "8eeeba23d7a92a091d0fadd577142570",
        "title": "汉宫词三首 一",
        "author": "殷尧藩",
        "content": "成帝夫人泪满怀，璧宫相趁落空阶。\n可怜玉貌花前死，惟有君恩白燕钗。",
        "dynasty": "唐",
        "collection_info": null
    },
    {
        "uuid": "c842a89c78015bdf2fb8b58f7f5bcd78",
        "title": "汉宫词三首 二",
        "author": "殷尧藩",
        "content": "霍家有女字成君，年少教人着绣裙。\n枉杀宫中许皇后，椒房恩泽是浮云。",
        "dynasty": "唐",
        "collection_info": null
    },
    {
        "uuid": "22bc59496bc28657b83cb480a5afd9e2",
        "title": "汉宫词三首 三",
        "author": "殷尧藩",
        "content": "骏马金鞍白玉鞭，宫中来取李延年。\n承恩直日鸳鸯殿，一曲清歌在九天。",
        "dynasty": "唐",
        "collection_info": null
    },
    {
        "uuid": "1f8976de6b949efc85af7b032dfc2dea",
        "title": "同州端午",
        "author": "殷尧藩",
        "content": "鹤髮垂肩尺许长，离家三十五端阳。\n儿童见说深惊讶，却问何方是故乡。",
        "dynasty": "唐",
        "collection_info": null
    },
    {
        "uuid": "92ccc3ccc404b0e6c1ba512c6a09ac95",
        "title": "夜过洞庭",
        "author": "殷尧藩",
        "content": "笙歌只解闹花天，谁是敲冰掉小船。\n为觅潇湘幽隐处，夜深载月听鸣泉。",
        "dynasty": "唐",
        "collection_info": null
    },
    {
        "uuid": "35fcd153cffe351ed4ad0512d4e33410",
        "title": "游山南寺二首 一",
        "author": "殷尧藩",
        "content": "山中尽日无人到，竹外交加百鸟鸣。\n昨日小楼微雨过，樱桃花落晚风晴。",
        "dynasty": "唐",
        "collection_info": null
    },
    {
        "uuid": "d3571e95ad404adc3ef7fc52a5805f91",
        "title": "游山南寺二首 二",
        "author": "殷尧藩",
        "content": "踏碎羊山黄叶堆，天飞细雨隐轻雷。\n朗陵莫讶来何晚，不忍听君话别杯。",
        "dynasty": "唐",
        "collection_info": null
    },
    {
        "uuid": "63a10c9fd693a3826a663c646c693915",
        "title": "寄太仆田卿二首 一",
        "author": "殷尧藩",
        "content": "客窗强饮太怱怱，急雨寒风意万重。\n蓦上心来消未得，梦回又听五更钟。",
        "dynasty": "唐",
        "collection_info": null
    },
    {
        "uuid": "ba8fd73c5ad4c77e988217741b4672af",
        "title": "寄太仆田卿二首 二",
        "author": "殷尧藩",
        "content": "一阳纔动伏羣阴，万物于今寓太音。\n若喜长生添线日，微微消息识天心。",
        "dynasty": "唐",
        "collection_info": null
    },
    {
        "uuid": "b3fcdcdbd01fcd662ee6c0827442f48a",
        "title": "新昌井",
        "author": "殷尧藩",
        "content": "辘轳千转劳筋力，待得甘泉渴杀人。\n且共山麋同饮涧，玉沙铺底浅磷磷。",
        "dynasty": "唐",
        "collection_info": null
    },
    {
        "uuid": "461433d8f5cfda83c8ad0b576ce5c4cf",
        "title": "经靖安里",
        "author": "殷尧藩",
        "content": "巷底萧萧绝市尘，供愁疎雨打黄昏。\n悠然一曲泉明调，浅立闲愁轻闭门。",
        "dynasty": "唐",
        "collection_info": null
    },
    {
        "uuid": "30108ac10ce449bf58e1f1363e2260d6",
        "title": "闻筝歌",
        "author": "殷尧藩",
        "content": "凄凄切切断肠声，指滑音柔万种情。\n花影深沈遮不住，度帏穿幕又残更。",
        "dynasty": "唐",
        "collection_info": null
    },
    {
        "uuid": "4433add01d5c7581c5d3984ccc630a1e",
        "title": "吹笙歌",
        "author": "殷尧藩",
        "content": "伶儿竹声愁绕空，秦女泪湿燕支红。\n玉桃花片落不住，三十六簧能唤风。",
        "dynasty": "唐",
        "collection_info": null
    },
    {
        "uuid": "73c20f43e8f16fb4d846ba603dcb9df0",
        "title": "赠歌人郭婉二首 一",
        "author": "殷尧藩",
        "content": "石家金谷旧歌人，起唱花筵泪满巾。\n红粉少年诸弟子，一时惆怅望梁尘。",
        "dynasty": "唐",
        "collection_info": null
    },
    {
        "uuid": "2580eda0c154e4d3f1c355c3eb686869",
        "title": "赠歌人郭婉二首 二",
        "author": "殷尧藩",
        "content": "云满衣裳月满身，轻盈归步过流尘。\n五更无限留连意，常恐风花又一春。",
        "dynasty": "唐",
        "collection_info": null
    },
    {
        "uuid": "b514b74049750716a8007a9bf9914d3b",
        "title": "潭州席上赠舞柘枝妓",
        "author": "殷尧藩",
        "content": "姑苏太守青娥女，流落长沙舞柘枝。\n坐满绣衣皆不识，可怜红脸泪双垂。",
        "dynasty": "唐",
        "collection_info": null
    },
    {
        "uuid": "d308cc130dc68dec2af5901b252d1cf1",
        "title": "句",
        "author": "殷尧藩",
        "content": "瘴雨出虹蝀，蛮烟渡江急。\n尝闻岛夷俗，犀象满城邑。",
        "dynasty": "唐",
        "collection_info": null
    },
    {
        "uuid": "ee847a65ac6ff1b6f3999985a44a7c53",
        "title": "句",
        "author": "殷尧藩",
        "content": "云收碧海连天水，风动红蕉滴露光。",
        "dynasty": "唐",
        "collection_info": null
    },
    {
        "uuid": "b86620616ed5ed7ac023244bb043689d",
        "title": "吴宫",
        "author": "殷尧藩",
        "content": "吴王爱歌舞，夜夜醉婵娟。\n见日吹红烛，和尘扫翠钿。\n徒令勾践霸，不信子胥贤。\n莫问长洲草，荒凉无限年。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "994357cfb0b9255b192101c49a9760ec",
        "title": "久雨",
        "author": "殷尧藩",
        "content": "云影蔽遥空，无端淡复浓。\n两旬绵密雨，二月似深冬。\n诗酒从教数，帘帏一任重。\n孰知春有地，微露小桃红。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "a14fbefe99c91e65ddfa4747f6903ee2",
        "title": "郊行逢社日",
        "author": "殷尧藩",
        "content": "酒熟送迎便，村村庆有年。\n妻孥亲稼穑，老稚效渔畋。\n红树青林外，黄芦白鸟边。\n稔看风景美，宁不羡归田。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "0bc173e032a5ad1cad2470c83cf6dc3e",
        "title": "过雍陶博士邸中饮",
        "author": "殷尧藩",
        "content": "落叶下萧萧，幽居远市朝。\n偶成投辖饮，不待致书招。\n塞雁冲寒过，山云傍槛飘。\n此身何所似，天地一渔樵。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "a922e235f4a03634b5c6f22dc8eb50bc",
        "title": "上巳日赠都上人",
        "author": "殷尧藩",
        "content": "三月初三日，千家与万家。\n蝶飞秦地草，莺入汉宫花。\n鞍马皆争丽，笙歌尽斗奢。\n吾师无所愿，惟愿老烟霞。\n曲水公卿宴，香尘尽满街。\n无心修禊事，独步到禅斋。\n细草萦愁目，繁花逆旅怀。\n绮罗人走马，遗落凤凰钗。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "0c3ff7e89cb87ef705d60620c12fa42a",
        "title": "送沈亚之尉南康",
        "author": "殷尧藩",
        "content": "行迈南康路，客心离怨多。\n暮烟葵叶屋，秋月竹枝歌。\n孤鹤唳残梦，惊猿啸薜萝。\n对江翘首望，愁泪迭如波。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "7a17233dc41964347bed4c9bc38f466a",
        "title": "奉送刘使君王屋山隐居",
        "author": "殷尧藩",
        "content": "散发风檐下，沉沉日渐曛。\n鹰拳擒野雀，蛛网猎飞蚊。\n群动能归计，吾生亦谩勤。\n尘缘难着眼，晚兴寄青云。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "11781876cd229bc22874a4f7bcf2792f",
        "title": "送客游吴",
        "author": "殷尧藩",
        "content": "吴国水中央，波涛白渺茫。\n衣逢梅雨渍，船入稻花香。\n海戍通盐灶，山村带蜜房。\n欲知苏小小，君试到钱塘。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "b06b8d6375c267968388ffcf91b782d5",
        "title": "中元日观诸道士步虚",
        "author": "殷尧藩",
        "content": "玄都开秘箓，白石礼先生。\n上界秋光净，中元夜气清。\n星辰朝帝处，鸾鹤步虚声。\n玉洞花长髮，珠宫月最明。\n扫坛天地肃，投简鬼神惊。\n倘赐刀圭药，还留不死名。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "c02fa819ec8781bd4583fbd466a10762",
        "title": "醉赠刘十二",
        "author": "殷尧藩",
        "content": "春草正凄凄，知君过恶溪。\n莺将吉了语，猿共猓然啼。\n别路魂先断，还家梦几迷。\n定寻雷令剑，应识越王笄。\n树色多于北，潮声少向西。\n椰花好为酒，谁伴醉如泥。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "82b240383fbadf10aa38e0723755292c",
        "title": "早朝",
        "author": "殷尧藩",
        "content": "曙钟催入紫宸朝，列炬流虹映绛绡。\n天近鳌头花簇仗，昨日钟山甘露降，玻璃满赐出宫瓢。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "502b0592e9c89aa040e2a76f192ad45c",
        "title": "帝京二首",
        "author": "殷尧藩",
        "content": "列郡征才起俊髦，万机独使圣躬劳。\n开藩上相颁龙节，迎春别赐瑶池宴，捧进金盘五色桃。\n龙虎山河御气通，遥瞻帝阙五云红。\n英雄尽入江东籍，都将俭德熙文治，淳俗应还太古风。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "b070b956c94007326ac7f817e37a1661",
        "title": "宫词",
        "author": "殷尧藩",
        "content": "悄悄深宫不见人，倚阑惟见石麒麟。\n芙蓉帐冷愁长夜，夜深怕有羊车过，自起笼灯看雪纹。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "82cb41134537258bca4437db4ed99371",
        "title": "郊居作",
        "author": "殷尧藩",
        "content": "碧树浓阴护短垣，苍江春暖渚凫喧。\n买鱼试唤鸣榔艇，相逢谓我迂疏甚，欲辨还憎恐失言。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "8338d05b09d842f7f69944e6d1eb8c69",
        "title": "閒居",
        "author": "殷尧藩",
        "content": "茂苑閒居木石同，旋开小径翦蒿蓬。\n虚游心在鸿蒙外，百年寄傲聊容膝，何必高车驷马通。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "3dde973e152221bd6a7d3fbbb59e714e",
        "title": "暮春述怀",
        "author": "殷尧藩",
        "content": "为客山南二十年，愁来怳近落花天。\n阴云带雨连山脊，此时若遇孙阳顾，肯服盐车不受鞭。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "0dc6af2dae36a003648a9f2042b9c675",
        "title": "端午日",
        "author": "殷尧藩",
        "content": "少年佳节倍多情，老去谁知感慨生。\n不效艾符趋习俗，千载贤愚同瞬息，几人湮没几垂名。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "3c6c397ae0ecac9959e83724186e0075",
        "title": "九日",
        "author": "殷尧藩",
        "content": "万里飘零十二秋，不堪今倚夕阳楼。\n壮怀空掷班超笔，酣歌欲尽登高兴，强把黄花插满头。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "3f57aee669bdf8ca6fb320c754d054c0",
        "title": "九日病起",
        "author": "殷尧藩",
        "content": "重阳开满菊花金，病起支床惜赏心。\n紫蟹霜肥秋纵好，沈醉又成来岁约，遣怀聊作记时吟。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "19c4bd7891c935163d5e7c22e45e9eab",
        "title": "寒夜",
        "author": "殷尧藩",
        "content": "云冷江空岁暮时，竹阴梅影月参差。\n鸡催梦枕司晨早，凭谁荡涤穷残候，入眼东风喜在期。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "10cad5dcd5283ce12a080c682d2f1972",
        "title": "喜雨",
        "author": "殷尧藩",
        "content": "临岐终日自裴回，干我茅斋半亩苔。\n山上乱云随手变，千里稻花应秀色，酒樽风月醉亭台。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "f79ecef1a1a610b26d83691433f46037",
        "title": "春游",
        "author": "殷尧藩",
        "content": "明日城东看杏花，叮咛童子蚤将车。\n路从丹凤楼前过，绝胜羊傅襄阳道，车骑西风拥鼓笳。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "6a49c3cbe546312edf74881861d21fe4",
        "title": "夜酌溪楼",
        "author": "殷尧藩",
        "content": "楼居溪上凉生早，坐对城头起暮笳。\n打鼓泊船何处客，得意引杯须痛饮，好怀那许负年华。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "6df0e49bb39f7f5451703f1b524af4b9",
        "title": "旅行",
        "author": "殷尧藩",
        "content": "烟树寒林半有无，野人行李更萧疏。\n堠长堠短逢官马，寂寥一点寒灯在，酒熟邻家许夜沽。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "2ea6c9930d10a94cfe0d01f8fbaa0c32",
        "title": "下第东归作",
        "author": "殷尧藩",
        "content": "十载驱驰倦荷锄，三年生计鬓萧疏。\n辛勤几逐英雄后，身贱自惭贫骨相，朗啸东归学钓鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "dab4e023acfb0694704396b9cc656c15",
        "title": "还京口",
        "author": "殷尧藩",
        "content": "黄鹤山头雪未消，行人归计在今朝。\n城高铁瓮江山壮，吏民莫见参军面，水宿风餐鬓髮焦。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "9c6a6cacdafcaca2e902efae4b87235f",
        "title": "襄口阻风",
        "author": "殷尧藩",
        "content": "雪浪排空接海门，孤舟三日阻龙津。\n曹瞒曾堕周郎计，篙师整缆候明发，仍谒荒祠问鬼神。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "640b0728077b2b5d028831069b457077",
        "title": "潭州独步",
        "author": "殷尧藩",
        "content": "鹤发垂肩懒着巾，晚凉独步楚江滨。\n一帆暝色鸥边雨，笑看斥鷃飞翔去，乐处蓬莱便有春。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "35a396b3e5749eade2da4d87d0c8e7a0",
        "title": "金陵怀古",
        "author": "殷尧藩",
        "content": "黄道天清拥佩珂，东南王气秣陵多。\n江吞彭蠡来三蜀，华夷混一归真主，端拱无为乐太和。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "e02cbd7d70640297cd33154959ea98bb",
        "title": "登凤凰台二首",
        "author": "殷尧藩",
        "content": "凤凰台上望长安，五色宫袍照水寒。\n彩笔十年留翰墨，始信人生如一梦，壮怀莫使酒杯干。\n梧桐叶落秋风老，人去台空凤不来。\n梁武台城芳草合，莫问人间兴废事，百年相遇且衔杯。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "38a424abb4f17edacd8f7113f098174f",
        "title": "韩信庙",
        "author": "殷尧藩",
        "content": "长空鸟尽将军死，无复中原入马蹄。\n身向九泉还属汉，此日深怜萧相国，竟无一语到金闺。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "1fd0cfc52e5ad294925bfabb686bd041",
        "title": "访许浑",
        "author": "殷尧藩",
        "content": "去郭来寻隐者居，柳阴假步小篮舆。\n每期会面初偿约，为言肯共留连饮，涧有青芹罟有鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "fcc2b18811be0704a97e14d0f5f2b4ed",
        "title": "李舍人席上感遇",
        "author": "殷尧藩",
        "content": "微云敛雨天气清，松声出树秋泠泠。\n窗户长含碧萝色，飘然曳杖出门去，无数好山江上横。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "cc1b94827ab819aec84a9c1542f5a16f",
        "title": "和赵相公登鹳雀楼",
        "author": "殷尧藩",
        "content": "危楼高架泬寥天，上相闲登立彩旃。\n树色到京三百里，云路何人见高志，最看西面赤阑前。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "b1b5740dce0dbbc71692e703a482b236",
        "title": "冬至酬刘使君",
        "author": "殷尧藩",
        "content": "异乡冬至又今朝，回首家山入梦遥。\n渐喜一阳从地复，多少故人承宴赏，五云堆裏听箫韶。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "2a641a529f1418c7ba08c4266c679424",
        "title": "李节度平虏诗",
        "author": "殷尧藩",
        "content": "百万王师下日边，将军雄略可图全。\n元勋未论封茅异，太平从此销兵甲，记取红羊换劫年。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "68aa790e00043525f24ee05ed918f231",
        "title": "金陵上李公垂侍郎",
        "author": "殷尧藩",
        "content": "海国微茫散晓暾，郁葱佳气满干坤。\n六朝空据长江险，愿从吾道禧文运，再使河清俗化淳。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "d272fe1ec3344f1771b50afb21617b16",
        "title": "赠惟俨师",
        "author": "殷尧藩",
        "content": "焕然文采照青春，一策江湖自在身。\n云锁木龛聊息影，拟扫绿阴浮佛寺，桫椤高树结为邻。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "5e0b4ec982ecccc38f640bb8af84dd62",
        "title": "寄许浑秀才",
        "author": "殷尧藩",
        "content": "万木惊秋叶渐稀，静探造化见玄机。\n眼前谁悟先天理，汉廷累下征贤诏，未许严陵老钓矶。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "4017c9dd659699f5e76aeeaae5bbf9b9",
        "title": "送白舍人渡江",
        "author": "殷尧藩",
        "content": "晓发龙江第一程，诸公同济似登瀛。\n海门日上千峰出，片时喜得东风便，回首钟声隔凤城。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "bbda4e6846b2633ef8fbc5c880e38561",
        "title": "送刘禹锡侍御出刺连州",
        "author": "殷尧藩",
        "content": "遐荒迢递五羊城，归兴浓消客裏情。\n家近似忘山路险，此去定知偿隐趣，石田春雨读书耕。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "6f7ce6c9ff55d80a14d52a3dc761c237",
        "title": "送韦侍御报使西蕃",
        "author": "殷尧藩",
        "content": "归奏圣朝行万里，却衔天诏报蕃臣。\n本是诸生守文墨，此去多应收故地，宁辞沙塞往来频。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "0a0f4432a71223e02a2062a65db86962",
        "title": "寒食城南即事因访蓝田韦明府",
        "author": "殷尧藩",
        "content": "闲出城南禁火天，路傍骑马独摇鞭。\n青松古墓伤碑碣，世间尽是悠悠事，且饮韦家冷酒眠。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "59422a81e02b608ab54ab7764856c1ca",
        "title": "送源中丞使新罗",
        "author": "殷尧藩",
        "content": "赤墀奉命使殊方，官重霜台紫绶光。\n玉节在船清海怪，谁得似君将雨露，海东万里洒扶桑。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "bf474e7d28abcfb5fc9e0a2bc47a1fe7",
        "title": "送景玄上人还山",
        "author": "殷尧藩",
        "content": "嵩阳听罢讲经钟，远访庭闱锡度空。\n蒲履谩从归后织，梵宇传来金贝叶，花前拜捧慰亲容。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "9b6f5761018fa3e61597ed0d379ac73c",
        "title": "宫人入道",
        "author": "殷尧藩",
        "content": "卸却宫妆锦绣衣，黄冠素服制相宜。\n锡名近奉君王旨，绿鬟女伴含愁别，释尽当年妒宠私。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "4602277efbe7f082f15f0e252d03dc44",
        "title": "友人山中梅花",
        "author": "殷尧藩",
        "content": "南国看花动远情，沈郎诗苦瘦容生。\n铁心自儗山中赋，好风吹醒罗浮梦，莫听空林翠羽声。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "13afe806fea6dabef729b88347959431",
        "title": "忆家二首",
        "author": "殷尧藩",
        "content": "新霁扬林初，苹花贴岸舒。\n故乡今夜月，犹得照孤庐。\n树拥溪边阁，山浮雨后岚。\n白头归未得，梦裏望江南。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "70d1fa15e1d0178153a0e97ce577a310",
        "title": "江行二首",
        "author": "殷尧藩",
        "content": "暝色沧州迥，秋声玉峡长。\n只因江上月，不觉过浔阳。\n晚泊长江口，寒沙白似霜。\n年光流不尽，东去水声长。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "54cfec90542dbc13709659c23c7e05a3",
        "title": "酬雍秀才二首",
        "author": "殷尧藩",
        "content": "晚市人烟合，归帆带夕阳。\n栖迟未归客，犹着锦衣裳。\n卧病茅窗下，惊闻两月过。\n兴来聊赋咏，清婉逼阴何。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "b2894895ad0b071560ec338e21ef665e",
        "title": "春怨",
        "author": "殷尧藩",
        "content": "柳花扑帘春欲尽，绿阴障林莺乱啼。\n只愁明日送春去，落日满园啼竹鸡。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "87d3fbd7de0ee75a6d3dedb62e0a9768",
        "title": "汉宫词三首",
        "author": "殷尧藩",
        "content": "成帝夫人泪满怀，璧宫相趁落空阶。\n可怜玉貌花前死，惟有君恩白燕钗。\n霍家有女字成君，年少教人着绣裙。\n枉杀宫中许皇后，椒房恩泽是浮云。\n骏马金鞍白玉鞭，宫中来取李延年。\n承恩直日鸳鸯殿，一曲清歌在九天。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "899e920469356750e72b3a93132dabe1",
        "title": "同州端午",
        "author": "殷尧藩",
        "content": "鹤发垂肩尺许长，离家三十五端阳。\n儿童见说深惊讶，却问何方是故乡。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "e0c62b21e5e88db12765bc220f6bee2c",
        "title": "游山南寺二首",
        "author": "殷尧藩",
        "content": "山中尽日无人到，竹外交加百鸟鸣。\n昨日小楼微雨过，樱桃花落晚风晴。\n踏碎羊山黄叶堆，天飞细雨隐轻雷。\n朗陵莫讶来何晚，不忍听君话别杯。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "3ce86d0894eed5d9d520192062c641f9",
        "title": "寄太仆田卿二首",
        "author": "殷尧藩",
        "content": "客窗强饮太匆匆，急雨寒风意万重。\n蓦上心来消未得，梦回又听五更钟。\n一阳才动伏群阴，万物于今寓太音。\n若喜长生添线日，微微消息识天心。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "5de1451d2bbb3c197a8527a35edcc369",
        "title": "经靖安裏",
        "author": "殷尧藩",
        "content": "巷底萧萧绝市尘，供愁疏雨打黄昏。\n悠然一曲泉明调，浅立閒愁轻闭门。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "3477a9f6ceb37042b3eaebfb7a743117",
        "title": "赠歌人郭婉二首",
        "author": "殷尧藩",
        "content": "石家金谷旧歌人，起唱花筵泪满巾。\n红粉少年诸弟子，一时惆怅望梁尘。\n云满衣裳月满身，轻盈归步过流尘。\n五更无限留连意，常恐风花又一春。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    },
    {
        "uuid": "be1f304df346d789f7b5073bf78ec2ef",
        "title": "句",
        "author": "殷尧藩",
        "content": "瘴雨出虹蝀，蛮烟渡江急。\n尝闻岛夷俗，犀象满城邑。\n。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十二"
        }
    }
]