[
    {
        "title": "禁林讌会之什",
        "author": "韩丕",
        "content": "鳌宫明丽倚春寒，讌会羣仙喜纵观。\n圣作照临新日月，御书飞动集龙鸾。\n绮谈雅似闻天乐，琼夜香胜饮露盘。\n坐久杳同玄圃外，吟余飘若碧云端。\n演纶视草微才怯，□□□□霈泽宽。\n因想前贤倍知幸，多云遭值太平难。",
        "dynasty": "宋",
        "collection_info": null
    },
    {
        "title": "寄岳阳刘从事",
        "author": "韩丕",
        "content": "秋来忆故人，寓目临大野。\n远近闻清商，依稀奏豳雅。\n经霜树半红，无风叶自下。\n一片洞庭心，聊凭塞鸿写。",
        "dynasty": "宋",
        "collection_info": null
    },
    {
        "title": "菊",
        "author": "韩丕",
        "content": "造化功夫异异端，自缘开晚少人看。\n若教总似陶潜眼，肯向芳春赏牡丹。",
        "dynasty": "宋",
        "collection_info": null
    }
]