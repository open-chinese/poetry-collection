[
    {
        "uuid": "76bf2339f3a15de2aaf226bb36d5ee7b",
        "title": "己未秋登城北楼",
        "author": "翁泳",
        "content": "脚底江南第一州，台城北上小淹留。\n难忘故国千年恨，不尽长江万古流。\n目断中原谁击楫，秋来多雨独登楼。\n举头忽见长安日，一醉能消太白愁。",
        "dynasty": "宋",
        "collection_info": null
    },
    {
        "uuid": "dad65888d4c8d1aac26247a16318df1d",
        "title": "陪周溪园登赏心亭",
        "author": "翁泳",
        "content": "建业城楼四面窗，赏心胜处冠南邦。\n石头西峙云藏寺，水面南浮月满江。\n故国秋深人自老，新河夜遁虏谁降。\n高人登眺同怀古，忽有飞来白鹭双。",
        "dynasty": "宋",
        "collection_info": null
    }
]