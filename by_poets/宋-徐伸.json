[
    {
        "title": "转调二郎神・二郎神 闷来弹雀",
        "author": "徐伸",
        "content": "闷来弹雀，又搅破、一帘花影。\n谩试着春衫，还思纤手，熏彻金炉烬冷。\n动是愁多如何向，但怪得、新来多病。\n想旧日沈腰，而今潘鬓，不堪临镜。\n重省。\n别时泪滴，罗衣犹凝。\n料为我厌厌，日高慵起，长托春酲未醒。\n雁翼不来，马蹄轻驻，门闭一庭芳景。\n空伫立，尽日阑干倚遍，昼长人静。",
        "dynasty": "宋",
        "collection_info": null
    }
]