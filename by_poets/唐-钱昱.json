[
    {
        "uuid": "694ce0230c34b4e16116c3bfd03cb903",
        "title": "",
        "author": "钱昱",
        "content": "。",
        "dynasty": "唐",
        "collection_info": null
    },
    {
        "uuid": "90591e51994ab5f4b7797816d333f09f",
        "title": "昇山灵岩寺（题拟）",
        "author": "钱昱",
        "content": "松杉满寺廊，栏杆倚高冈。\n郡郭晓云漠，禅斋春草长。\n涧青连竹色，山静带茶香。\n更有名僧在，茅庵住上方。\n（见《淳熙三山志》卷三八。\n）。",
        "dynasty": "唐",
        "collection_info": null
    },
    {
        "uuid": "513b6bdeee6ff7c4f3e43552dd6e5b08",
        "title": "涵虚沼留题",
        "author": "钱昱",
        "content": "景致逼神仙，心幽道亦[玄]（元）。\n僧閒来出世，松老不知年。\n放马眠岩草，移杯酌涧泉。\n浮名如脱得，终老此云边。\n（见影印文渊阁《四库全书》本《福建通志》卷七七。\n）。",
        "dynasty": "唐",
        "collection_info": null
    },
    {
        "uuid": "a4c1b168dfd5e489a2de81ecfbaee9ce",
        "title": "留题巾山明庆塔院",
        "author": "钱昱",
        "content": "数级崔嵬万木中，最堪影势似难同。\n栏杆（《赤城志》作「阑干」）夜压江心月，铃铎秋摇岳顶风。\n重迭画檐遮世界，稀疎清磬彻虚空。\n有时问着禅僧路，笑指丹霄去不穷。\n（见《天台续集》卷下、《嘉定赤城志》卷十九。\n）。",
        "dynasty": "唐",
        "collection_info": null
    }
]