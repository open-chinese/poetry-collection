[
    {
        "uuid": "a33b5e5671425a470123870784dd8a11",
        "title": "春风扇微和",
        "author": "张汇",
        "content": "木德生和气，微微入曙风。\n暗催南向叶，渐翥北归鸿。\n澹荡侵冰谷，悠扬转蕙丛。\n拂尘回广路，泛籁过遥空。\n暖上烟光际，云移律候中。\n扶摇如可借，从此戾苍穹。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十八"
        }
    },
    {
        "uuid": "b5faed232b333deddd760eb74b5d223d",
        "title": "观藏冰",
        "author": "张汇",
        "content": "寒气方穷律，阴精正结冰。\n体坚风带壮，影素月临凝。\n冬赋凌人掌，春期命妇升。\n凿来壶色彻，纳处镜光澄。\n鲁史曾留问，豳诗旧见称。\n同观裏射享，王道颂还兴。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十八"
        }
    }
]