[
    {
        "uuid": "7877c3fa1dd1eb2aeefc27dc9ea6fa31",
        "title": "颂 一",
        "author": "剋符道者",
        "content": "夺人不夺境，缘自带譊（《五灯会元》、《人天眼目》作「誵」）讹。\n拟欲求玄旨，思量反责么。\n骊珠光灿烂，蟾桂叶（《五灯会元》、《人天眼目》作「影」）婆[娑]（婆）（从《五灯会元》、《人天眼目》改）。\n觌体（《五灯会元》、《人天眼目》作「面」）无差（《人天眼目》作「回」）互，还应滞网罗。",
        "dynasty": "唐",
        "collection_info": null
    },
    {
        "uuid": "2524585d86306e576b981fa28f2df4c4",
        "title": "颂 二",
        "author": "剋符道者",
        "content": "夺境不夺人，寻言何处真？问禅是禅妄，究理理非亲。\n日照寒光澹，山摇（《人天眼目》作「遥」）翠色新。\n直饶玄会得，恬似（《五灯会元》、《人天眼目》作「也是」）眼中尘。",
        "dynasty": "唐",
        "collection_info": null
    },
    {
        "uuid": "474e527cc4286114303c94c56b2b564a",
        "title": "颂 三",
        "author": "剋符道者",
        "content": "人境两俱夺，从来正令行。\n不论佛与祖，那说圣凡情。\n拟犯吹毛剑，还伤（《五灯会元》、《人天眼目》作「如」）值木（《人天眼目》作「目」）盲。\n进前求妙会，特地打（《五灯会元》、《人天眼目》作「斩」）精灵。",
        "dynasty": "唐",
        "collection_info": null
    },
    {
        "uuid": "27378ddaf7d237d131699d379f57b4f2",
        "title": "颂 四",
        "author": "剋符道者",
        "content": "人境俱不夺，思量意不偏。\n主宾言不（《五灯会元》作「少」）异，问答理俱全。\n踏破澄潭月，穿开碧落天。\n不能明妙用，沦溺在无缘。\n（《天圣广灯录》卷十三、《五灯会元》卷十一、《人天眼目》卷一）。",
        "dynasty": "唐",
        "collection_info": null
    },
    {
        "uuid": "24bd119bc2185abf56630f44a851dd8d",
        "title": "初祖熊耳峰",
        "author": "剋符道者",
        "content": "闲佩毗卢印，人天末位尊。\n宝航横凤浦，金锡挂龙门。\n去后梁王感，来光魏主恩。\n葱山擕隻履，半偈动干坤。\n。",
        "dynasty": "唐",
        "collection_info": null
    },
    {
        "uuid": "29a3e42cbb6d42d92bab9e58ec290ef6",
        "title": "二祖漳川凤",
        "author": "剋符道者",
        "content": "别嗣神州祖，联灯又一迴。\n密传三祖印，还梦五侯街。\n玄字干坤太，慈天日月开。\n逆流漳浦上，天感泣云雷。",
        "dynasty": "唐",
        "collection_info": null
    },
    {
        "uuid": "45ec327b3aa93a58af489cf4f7e6306e",
        "title": "三祖山谷麟",
        "author": "剋符道者",
        "content": "北齐传得印，独步出人间。\n祖地江河阔，随天日月闲。\n妙音流四海，瑞气溢三山。\n一句南来信，清风撼雪关。",
        "dynasty": "唐",
        "collection_info": null
    },
    {
        "uuid": "55194226705eac433ba0cff94f8ff759",
        "title": "四祖双峯松",
        "author": "剋符道者",
        "content": "翠合鸡山树，峩峩祖岫松。\n凝霜分五叶，含雪振双峯。\n月迥金河内，珠添玉镜中。\n飕飗传细离，天下播真宗。",
        "dynasty": "唐",
        "collection_info": null
    },
    {
        "uuid": "84f50429a27b9bbe3427d4612c434bb0",
        "title": "五祖东山月",
        "author": "剋符道者",
        "content": "东山分祖印，空际月成轮。\n碧眼风光翠，黄梅树色春。\n九枝添瑞鹤，一叶拂祥麟。\n别得金僊记，曹溪第五人。",
        "dynasty": "唐",
        "collection_info": null
    },
    {
        "uuid": "52b07b61a06bf8c37ea490e82382b6ff",
        "title": "六祖曹溪宝",
        "author": "剋符道者",
        "content": "南得黄梅意，曹溪记法泉。\n三衣兼祖印，一钵尽师传。\n慈月光千海，玄河注百川。\n神洲十二代，法眼继相传。",
        "dynasty": "唐",
        "collection_info": null
    },
    {
        "uuid": "253949138387ed84563b4b190460b473",
        "title": "毗卢印",
        "author": "剋符道者",
        "content": "天中慈月三峯迥，指外悬河万派深。\n仙舸独游华藏海，无边川泽喜归心。",
        "dynasty": "唐",
        "collection_info": null
    },
    {
        "uuid": "5fce6c8cf28262034d12688e466b6236",
        "title": "熊耳岩",
        "author": "剋符道者",
        "content": "熊耳宗师葬洛阳，龙城天子[泣]（位）千行。\n迴担隻履葱山上，惊杀梁王与魏王。",
        "dynasty": "唐",
        "collection_info": null
    },
    {
        "uuid": "7131d7967f2825e4fbd9d9e583250500",
        "title": "马祖麟",
        "author": "剋符道者",
        "content": "麟眠法苑分千叶，马踏曹溪迸万泉。\n古佛传中亲授记，月转碾破海中天。",
        "dynasty": "唐",
        "collection_info": null
    },
    {
        "uuid": "46bf223f83706e4b6cb949d599d71c68",
        "title": "百丈松",
        "author": "剋符道者",
        "content": "百丈和霜岭上松，蛇盘鹤性瘦如龙。\n下堂索着称名字，不会师心一万重。",
        "dynasty": "唐",
        "collection_info": null
    },
    {
        "uuid": "f0a92f00ebe753e83c107723cf42d18c",
        "title": "临济龙",
        "author": "剋符道者",
        "content": "龙控悬河海月秋，烟霞风雨一时收。\n波涛急急人难会，截断千江水不流。",
        "dynasty": "唐",
        "collection_info": null
    },
    {
        "uuid": "9d771ff5591a7ed4efd156f34ff4509d",
        "title": "龙潭月",
        "author": "剋符道者",
        "content": "祖派波澜半偈玄，曹溪舟棹接风烟。\n一转海底龙潭月，碾破鸡山雪岭前。",
        "dynasty": "唐",
        "collection_info": null
    },
    {
        "uuid": "780e9bee9e03f884fbea92644840ebcd",
        "title": "双林桂",
        "author": "剋符道者",
        "content": "身受龙华三会主，搥开凤阁九重城。\n梁王筑倒金刚佛，更[问]（门）如何不讲经。",
        "dynasty": "唐",
        "collection_info": null
    },
    {
        "uuid": "0e0c5ac1564a5ed56792959cf1a2ef2b",
        "title": "药山刀",
        "author": "剋符道者",
        "content": "药岫龙泉照瞻清，干坤宗匠尽流行。\n格高一句难分出，蓦就云岩谷口明。\n。",
        "dynasty": "唐",
        "collection_info": null
    },
    {
        "uuid": "ffca0907bcc5b156139962efcb1781f5",
        "title": "丹霞日",
        "author": "剋符道者",
        "content": "一片丹霞见石头，麒麟双凤况难传。\n锋铓欲说宗门印，哽得师心掩耳休。",
        "dynasty": "唐",
        "collection_info": null
    },
    {
        "uuid": "1896fa50bfef3cf25538938b8135692b",
        "title": "鸟窠柏树居",
        "author": "剋符道者",
        "content": "白凤烟霞控鸟窠，骊龙珠耀祖山河。\n当初捻起布毛意，体用毗卢些子多。",
        "dynasty": "唐",
        "collection_info": null
    },
    {
        "uuid": "d8a50e04ba6c42d98f88e3d68b8fbfe9",
        "title": "石巩弓",
        "author": "剋符道者",
        "content": "龙剑雕弓祖佛威，霜锋雷电急难追。\n当初金镞胸前过，由未重玄多许为。",
        "dynasty": "唐",
        "collection_info": null
    },
    {
        "uuid": "0950adbc40dac42fb78315c0167b3b09",
        "title": "归宗石",
        "author": "剋符道者",
        "content": "雪彩霜威马祖风，虎降高格气如龙。\n谁人会得归宗路？一镞三关海内通。",
        "dynasty": "唐",
        "collection_info": null
    },
    {
        "uuid": "c35d79c826dd3ff2db9e3b65a9843b18",
        "title": "大梅霜",
        "author": "剋符道者",
        "content": "虎见烟萝透洞门，心中古佛震干坤。\n龙泉截断麒麟角，撼得毗卢海月昏。",
        "dynasty": "唐",
        "collection_info": null
    },
    {
        "uuid": "124a0fee589943c15ef42d713504a970",
        "title": "灌溪水",
        "author": "剋符道者",
        "content": "一派曹源与灌溪，龙行风雨动云霓。\n后机箭筈波澜急，撼得毗卢海岳低。",
        "dynasty": "唐",
        "collection_info": null
    },
    {
        "uuid": "19a9d019124d4564e13cd8fe3d3b91f9",
        "title": "天皇竹",
        "author": "剋符道者",
        "content": "龙吟凤彩震干坤，熊耳鸡山海内闻。\n一片雪霜三岛外，虎心半偈洒风云。",
        "dynasty": "唐",
        "collection_info": null
    },
    {
        "uuid": "187be5c1f5e3f9d24426d3099a874019",
        "title": "牛头雪",
        "author": "剋符道者",
        "content": "六叶牛头枡别栽，五天熊耳纵云雷。\n须知四祖垂机接，百鸟衔华更不来。\n。",
        "dynasty": "唐",
        "collection_info": null
    },
    {
        "uuid": "fa7b2a3b3128b82cac0b30719a95c23c",
        "title": "五泄泉",
        "author": "剋符道者",
        "content": "发意当初问石头，江河心濆渺分流。\n唤迴指出毗卢印，便得如山万事休。",
        "dynasty": "唐",
        "collection_info": null
    },
    {
        "uuid": "002bb2719b0b9ee4f49ff8347551b2d7",
        "title": "鲁祖岩",
        "author": "剋符道者",
        "content": "虎径龙泉遶行岩，凤栖霜倚鹤和杉。\n谁人会得宗师意？[扭]（纽）转干坤好不参。",
        "dynasty": "唐",
        "collection_info": null
    },
    {
        "uuid": "a08ed35e377b179002a6775a741f2287",
        "title": "汾州玉",
        "author": "剋符道者",
        "content": "龙宫鹿苑百川通，八藏三乘在掌中。\n却是江西逢马祖，迴头踏转大虚空。",
        "dynasty": "唐",
        "collection_info": null
    },
    {
        "uuid": "92eb4569bbd819108eca068e87620283",
        "title": "疎山松",
        "author": "剋符道者",
        "content": "疎岭松萝五叶云，毗卢天外别为秦。\n骊龙踏转虚空月，木马重嘶雨露新。",
        "dynasty": "唐",
        "collection_info": null
    },
    {
        "uuid": "f5b5bc3ae25f407f1bd81bbb37371185",
        "title": "关南鼓",
        "author": "剋符道者",
        "content": "锡撼风霜虎豹愁，楚王城裏倒骑牛。\n腾腾尽喝关南鼓，声压云雷动九畴。",
        "dynasty": "唐",
        "collection_info": null
    },
    {
        "uuid": "ee1eb7022b13f1d27402c5fe47de9698",
        "title": "韵山壁",
        "author": "剋符道者",
        "content": "熊耳鸡山五印玄，蛇盘凤口九瓟泉。\n紫霄峯上一轮月，照破曹溪半夜圆。",
        "dynasty": "唐",
        "collection_info": null
    },
    {
        "uuid": "4f87a382257d9a0a616cbdea43536e5f",
        "title": "南岳让禅师凤",
        "author": "剋符道者",
        "content": "别沐曹溪水，栖衡岳万重。\n有心传五叶，无意据千峯。\n洞鹤争藏翼，岩鸡息瘦容。\n一声干象外，海内继真风。\n。",
        "dynasty": "唐",
        "collection_info": null
    },
    {
        "uuid": "451949e10fbdc9dfeb6ea6d270559fdb",
        "title": "吉州鲤",
        "author": "剋符道者",
        "content": "五天慈雨细，师得润禅林。\n碧眼千灯印，清源一派心。\n有涯来敻远，无底更深沉。\n别嗣曹溪后。\n众人仰德音。",
        "dynasty": "唐",
        "collection_info": null
    },
    {
        "uuid": "d2f59f5aa8388bdf2cb35792fa5085ce",
        "title": "南泉竹",
        "author": "剋符道者",
        "content": "根蔕欲何寻？孤奇迥众林。\n凤来敲节目，龙去晓知音。\n撼雪精神别，吟风体物深。\n平常烟霭裏，动转桭虚心。",
        "dynasty": "唐",
        "collection_info": null
    },
    {
        "uuid": "18604597e459539c67cdbf60255d1c51",
        "title": "石头松",
        "author": "剋符道者",
        "content": "出石雄委迥，樛林况莫同。\n翠含烟霭外，闰布雪霜中。\n影撼千溪月，声联五叶风。\n妙音传药峤，天下定真宗。",
        "dynasty": "唐",
        "collection_info": null
    },
    {
        "uuid": "e1a1b774d6c65891e4ff59cada0a9b2f",
        "title": "夹山雷",
        "author": "剋符道者",
        "content": "澧水风涛急，参差海岳摧。\n浪中澄得月，天外振惊雷。\n龙领珠难取，溪岩宝易栽。",
        "dynasty": "唐",
        "collection_info": null
    },
    {
        "uuid": "5f684f8fa50aefaa1d775a164937b8dc",
        "title": "洞山泉",
        "author": "剋符道者",
        "content": "深沉分派异，方外一轮孤。\n海底清天镜，潭中碧眼珠。\n千重排雪岸，半偈彻冰壶。\n递印宗门后，人天作楷模。",
        "dynasty": "唐",
        "collection_info": null
    },
    {
        "uuid": "97e14feb472adf0a8d1dc7b59b2f54e6",
        "title": "赵州关",
        "author": "剋符道者",
        "content": "孤峻南泉派，师机已得闲。\n三衣传祖域，一句动人[寰]（众）。\n幽谷珠光异，蓝田玉彩班。\n未明根下蔕，难过赵州关。",
        "dynasty": "唐",
        "collection_info": null
    },
    {
        "uuid": "7a1099f5d86936e7ffa12d2cdf6537ef",
        "title": "云居月",
        "author": "剋符道者",
        "content": "素容空界外，廓落迥无边。\n玉镜同千域，金轮匝五天。\n霜凝熊耳印，冰浩鹫峯玄。\n不是龙居月，难光洞上泉。",
        "dynasty": "唐",
        "collection_info": null
    },
    {
        "uuid": "d79a149e6d1b3e5b7d76761b4cf93931",
        "title": "都颂",
        "author": "剋符道者",
        "content": "侬家住处实堪隈，吞炭藏身几万迴。\n不触波澜招庆月，动人云雨鼓山雷。\n（以上三十八首皆见《天圣广灯录》卷十三，原总题作「师颂三十八首」）。",
        "dynasty": "唐",
        "collection_info": null
    }
]