[
    {
        "uuid": "15d5eb6d07bd7f47366b0c366d0547a8",
        "title": "康判官寄螃蟹",
        "author": "毛友",
        "content": "沙头郭索众横行，岂料身归五鼎烹。\n支解樽前供大嚼，胸中戈甲也虚名。",
        "dynasty": "宋",
        "collection_info": null
    },
    {
        "uuid": "2d4471c07b0d8baa4fe5cc207ff0ed1f",
        "title": "寄显之太尉使燕山",
        "author": "毛友",
        "content": "三年淮海静妖氛，老上龙庭又勒勋。\n塞外争看真太尉，行间犹识旧将军。\n尘清漠北烽烟断，风落山前号令闻。\n预想归时如定远，争持白玉上青云。",
        "dynasty": "宋",
        "collection_info": null
    },
    {
        "uuid": "15d68694b99b6b29b7fd90ef1ccbacf2",
        "title": "冷泉亭",
        "author": "毛友",
        "content": "面山取势俯山中，亭外安亭自蔽蒙。\n眼界己通无碍物，胸中陡觉有真空。\n试寻橹响惊时变，却听猿啼与旧同。\n万事须臾成坏裏，我来阅世一初终。",
        "dynasty": "宋",
        "collection_info": null
    },
    {
        "uuid": "36a0c9ed8b0b5d9807908c9ea9afb756",
        "title": "桑",
        "author": "毛友",
        "content": "地僻柴桑古，人亡松菊存。\n不如彭泽吏，归去有田园。",
        "dynasty": "宋",
        "collection_info": null
    },
    {
        "uuid": "a53226c7769a5164279d86444b8120a3",
        "title": "玉晨鉴义芮公见访",
        "author": "毛友",
        "content": "曾看扁舟下国门，风吹玉袖欲蜚仙。\n经过弱水三万里，邂逅长安五百年。\n投老渐谙随处乐，此生只有未偿眠。\n茅山朮老堪镵斸，服食相依倘宿缘。",
        "dynasty": "宋",
        "collection_info": null
    },
    {
        "uuid": "ce09e751ea995ddf48ca89130ca8af68",
        "title": "寄陈子高",
        "author": "毛友",
        "content": "秋来目送雁南飞，不似春风雁却归。\n惭愧宜兴老居士，一生只在钓鱼矶。",
        "dynasty": "宋",
        "collection_info": null
    },
    {
        "uuid": "dce810afae9cb1e651d54c494d0094cc",
        "title": "句  其一",
        "author": "毛友",
        "content": "长安酒苦贵，蟹初臂着霜。",
        "dynasty": "宋",
        "collection_info": null
    },
    {
        "uuid": "dcf23b8fea8db7305875cd75ae11192d",
        "title": "句  其二",
        "author": "毛友",
        "content": "身缀鹓鸾集凤池，梦寻麋鹿游蟹堁。",
        "dynasty": "宋",
        "collection_info": null
    },
    {
        "uuid": "add376848a59cc89d825b640765a145a",
        "title": "句  其三",
        "author": "毛友",
        "content": "竹裏横斜一两枝。",
        "dynasty": "宋",
        "collection_info": null
    },
    {
        "uuid": "6871ad346c86bafba0e883ca26d4167e",
        "title": "句  其四",
        "author": "毛友",
        "content": "因风蛱蝶低仍起。",
        "dynasty": "宋",
        "collection_info": null
    }
]