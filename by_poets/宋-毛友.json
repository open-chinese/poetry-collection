[
    {
        "uuid": "9d02258ae9387b6c89f880d4043646e4",
        "title": "康判官寄螃蟹",
        "author": "毛友",
        "content": "沙头郭索众横行，岂料身归五鼎烹。\n支解樽前供大嚼，胸中戈甲也虚名。",
        "dynasty": "宋",
        "collection_info": null
    },
    {
        "uuid": "8c3a70eb36382e0121f0740047b38b46",
        "title": "寄显之太尉使燕山",
        "author": "毛友",
        "content": "三年淮海静妖氛，老上龙庭又勒勋。\n塞外争看真太尉，行间犹识旧将军。\n尘清漠北烽烟断，风落山前号令闻。\n预想归时如定远，争持白玉上青云。",
        "dynasty": "宋",
        "collection_info": null
    },
    {
        "uuid": "96c60d55e13cc78234b9ce3a88bf1fb3",
        "title": "冷泉亭",
        "author": "毛友",
        "content": "面山取势俯山中，亭外安亭自蔽蒙。\n眼界己通无碍物，胸中陡觉有真空。\n试寻橹响惊时变，却听猿啼与旧同。\n万事须臾成坏裏，我来阅世一初终。",
        "dynasty": "宋",
        "collection_info": null
    },
    {
        "uuid": "6325c9a9e08192f0ce020361c0046f13",
        "title": "玉晨鉴义芮公见访",
        "author": "毛友",
        "content": "曾看扁舟下国门，风吹玉袖欲蜚仙。\n经过弱水三万里，邂逅长安五百年。\n投老渐谙随处乐，此生只有未偿眠。\n茅山朮老堪镵斸，服食相依倘宿缘。",
        "dynasty": "宋",
        "collection_info": null
    },
    {
        "uuid": "e1d6de0e0974f424a82264f5b8f41182",
        "title": "寄陈子高",
        "author": "毛友",
        "content": "秋来目送雁南飞，不似春风雁却归。\n惭愧宜兴老居士，一生只在钓鱼矶。",
        "dynasty": "宋",
        "collection_info": null
    },
    {
        "uuid": "bf2de3a88ee34da906abcbedaab3465f",
        "title": "句  其一",
        "author": "毛友",
        "content": "长安酒苦贵，蟹初臂着霜。",
        "dynasty": "宋",
        "collection_info": null
    },
    {
        "uuid": "4a91c2a6a2dd6f4c7141802955f20d72",
        "title": "句  其二",
        "author": "毛友",
        "content": "身缀鹓鸾集凤池，梦寻麋鹿游蟹堁。",
        "dynasty": "宋",
        "collection_info": null
    },
    {
        "uuid": "f57a454b36d50e62d8a3e4676f94142f",
        "title": "句  其三",
        "author": "毛友",
        "content": "竹裏横斜一两枝。",
        "dynasty": "宋",
        "collection_info": null
    },
    {
        "uuid": "4ce4b48cfb0c72c51d763852ed09b2e5",
        "title": "句  其四",
        "author": "毛友",
        "content": "因风蛱蝶低仍起。",
        "dynasty": "宋",
        "collection_info": null
    }
]