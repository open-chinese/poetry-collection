[
    {
        "title": "鹧鸪天 灯火楼台处处新",
        "author": "窃杯女子",
        "content": "灯火楼台处处新。\n笑携郎手御街行。\n回头忽听传呼急，不觉鸳鸯两处分。\n天表近，帝恩荣。\n琼浆饮罢脸生春。\n归来恐被儿夫怪，愿赐金杯作证明。",
        "dynasty": "宋",
        "collection_info": null
    },
    {
        "title": "念奴娇 桂魄澄辉",
        "author": "窃杯女子",
        "content": "桂魄澄辉，禁城内、万盏花灯罗列。\n无限佳人穿绣径，几多妖艳奇绝。\n凤烛交光，银灯相射，奏箫韶初歇。\n鸣鞘响处，万民瞻仰宫阙。\n妾自闺门给假，与夫携手，共赏元宵节。\n误到玉皇金殿砌，赐酒金杯满设。\n量窄从来，红凝粉面，尊见无凭说。\n假王金盏，免公婆责罚臣妾。",
        "dynasty": "宋",
        "collection_info": null
    }
]