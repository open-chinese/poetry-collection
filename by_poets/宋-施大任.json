[
    {
        "uuid": "09aafd4f382c73c2a69cb1d0f0354457",
        "title": "题惠山寺真赏亭流觞",
        "author": "施大任",
        "content": "惠山山半有飞泉，甃石环亭泛酒船。\n只任源流自亭下，不缘机智得方圆。\n夷犹小棹翻宾榻，零乱浮华出洞天。\n六月炎蒸应恋此，二松风韵更萧然。\n江帆远渡疏林外，山鸟闲吟落照边。\n盛世正逢元佑日，清欢重继永和年。\n萦心难效公垂咏，真赏尤知子美贤。\n我是林泉自由者，时时来作醉中仙。",
        "dynasty": "宋",
        "collection_info": null
    }
]