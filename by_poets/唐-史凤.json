[
    {
        "uuid": "c478537536b7d081e8e1770b74f53c39",
        "title": "迷香洞",
        "author": "史凤",
        "content": "洞口飞琼佩羽霓，香风飘拂使人迷。\n自从邂逅芙蓉帐，不数桃花流水溪。",
        "dynasty": "唐",
        "collection_info": null
    },
    {
        "uuid": "d8fa0c9b3da6630736c1d4bc5bc8ce1e",
        "title": "神鸡枕",
        "author": "史凤",
        "content": "枕绘鸳鸯久与栖，新裁雾縠鬬神鸡。\n与郎酣梦浑忘晓，鸡亦留连不肯啼。",
        "dynasty": "唐",
        "collection_info": null
    },
    {
        "uuid": "3d89e1168ed1af7c68d6f56bde5421c4",
        "title": "锁莲灯",
        "author": "史凤",
        "content": "灯锁莲花花照罍，翠钿同醉楚台巍。\n残灰剔罢携纤手，也胜金莲送辙回。",
        "dynasty": "唐",
        "collection_info": null
    },
    {
        "uuid": "2399b2dfd331bc720d4b4fd04a44e474",
        "title": "鲛红被",
        "author": "史凤",
        "content": "肱被当年仅御寒，青楼惯染血猩纨。\n牙床舒卷鹓鸾共，正值窗櫺月一团。",
        "dynasty": "唐",
        "collection_info": null
    },
    {
        "uuid": "eab03a9d2890b3274be2711a4be9120e",
        "title": "传香枕",
        "author": "史凤",
        "content": "韩寿香从何处传，枕边芳馥恋婵娟。\n休疑粉黛加铤刃，玉女旃檀侍佛前。",
        "dynasty": "唐",
        "collection_info": null
    },
    {
        "uuid": "a8c1c10a1ecaca9cb94b9cdd178c0fcf",
        "title": "八分羊",
        "author": "史凤",
        "content": "党家风味足肥羊，绮阁留人漫较量。\n万羊亦是男儿事，莫学狂夫取次尝。",
        "dynasty": "唐",
        "collection_info": null
    },
    {
        "uuid": "d2756510eee0bb739027288d6dc1124e",
        "title": "闭门羮",
        "author": "史凤",
        "content": "一豆聊供游冶郎，去时忙唤锁仓琅。\n入门独慕相如侣，欲拨瑶琴弹凤凰。",
        "dynasty": "唐",
        "collection_info": null
    },
    {
        "uuid": "4fad09b81a6f30160a28607258887942",
        "title": "神鸡枕",
        "author": "史凤",
        "content": "枕绘鸳鸯久与栖，新裁雾縠斗神鸡。\n与郎酣梦浑忘晓，鸡亦留连不肯啼。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零二"
        }
    },
    {
        "uuid": "34251ff2346c627a1e5c36b6f13feafd",
        "title": "闭门羹",
        "author": "史凤",
        "content": "一豆聊供游冶郎，去时忙唤锁仓琅。\n入门独慕相如侣，欲拨瑶琴弹凤凰。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零二"
        }
    }
]