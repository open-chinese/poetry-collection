[
    {
        "uuid": "c18d8487596ddce206be7452979c4265",
        "title": "大涤洞天留题",
        "author": "何洞清",
        "content": "落魄人间成谩老，足茧胼胝要闻道。\n掉头不向声利场，飘飘逈出风尘表。\n嗟嗟事事不惬怀，却喜因缘饱幽讨。\n登太华兮濯沧浪，云梦湫隘鲁邾小。\n既不责人求诸己，自信玄门穷妙理。\n虚室生白悟名言，坐见吉祥来止止。\n箇中端的合干坤，几道致柔若诸水。\n要须万里可参同，坐断孤峰空弃鄙。\n潜山霍山大涤山，天柱插云人莫企。\n痴狂取笑谁氏子，不以生生而死死。\n自知踪迹类闾丘，君家可是留前轨。\n枯藤拟待挂休休，莫使风雷暗催徙。",
        "dynasty": "宋",
        "collection_info": null
    }
]