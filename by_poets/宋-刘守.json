[
    {
        "uuid": "8a5f7d3256fe18cd982de4fb483098b3",
        "title": "满江红 归去来兮",
        "author": "刘守",
        "content": "归去来兮，要待足、何时是足。\n荣对辱、饮河鼹鼠，无过满腹。\n浴月朝霞红赛锦，排云晚岫青如玉。\n更修筠、与合抱长松，依梅麓。\n森画戟，谩符竹。\n舞袖短，辕驹局。\n惟茧丝堡障，医疮剜肉。\n节对开炉应去也，钗头又有长生箓。\n算归程、恐到荔枝乡，已过熟。",
        "dynasty": "宋",
        "collection_info": null
    }
]