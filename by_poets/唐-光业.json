[
    {
        "uuid": "75f6f8e9c6821caf30dda5d88d52c56e",
        "title": "",
        "author": "光业",
        "content": "。",
        "dynasty": "唐",
        "collection_info": null
    },
    {
        "uuid": "07483be40563b58b90b3614f4746e344",
        "title": "征李怀杲（一作果）嘲道门 一",
        "author": "光业",
        "content": "云锁涪江水似天，又闻怀杲已升仙。\n强思齐见应催胆，张茂卿闻必耸肩（强与张二玄士）。\n三尺霜刀（一作锋）充绛节，两条朱棒替香烟。\n报伊广德先生道，社稷威灵不偶然。",
        "dynasty": "唐",
        "collection_info": null
    },
    {
        "uuid": "ef795c048659e070435cfd1f38623883",
        "title": "征李怀杲（一作果）嘲道门 二",
        "author": "光业",
        "content": "山上擒来镇裏收，天然模样已成囚。\n妄占气色为征兆，更引文章说御楼。\n长牓数张悬市内，短刀一队送江头。\n旋驱旋斩教随水，只此名为正道流。\n（〖1〗以上二首原作一首，从赵遂之说分为二首。\n）。",
        "dynasty": "唐",
        "collection_info": null
    },
    {
        "uuid": "ce9fdb074f7f076e243a7635f06640d7",
        "title": "嘲道门进《武成混元图》",
        "author": "光业",
        "content": "夜深灯火满坛舖，拔剑挥空乱叫呼。\n黑撒半筐兵甲豆，朱书一道厌人符。\n重臣餧饲刚教活，圣主慈悲未忍诛。\n佛说毘卢三界了（一作「乃三界」），如何更有《混元图》。",
        "dynasty": "唐",
        "collection_info": null
    }
]