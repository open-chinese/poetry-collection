[
    {
        "uuid": "cdd25ed5eec3b04a66451bc2d5ed0e33",
        "title": "双调・雁儿落过得胜令闲适",
        "author": "邓玉宾子",
        "content": "穷通一日恩，好弱十年运。\n身闲道义尊，心远山林近。\n尘世不同群，惟与道相亲。\n一钵千家饭，双凫万里云。\n经纶，斗许黄金印；逡巡，回头不见人。\n干坤一转丸，日月双飞箭。\n浮生梦一场，世事云千变。\n万里玉门关，七里钓鱼滩。\n晓日长安近，秋风蜀道难。\n休干，误杀英雄汉；看看，星星两鬓斑。\n晴风雨气收，满眼山光秀。\n寻苗枸杞香，曳杖桄榔瘦。\n识破抱官囚，谁更事王侯？甲子无拘击，干坤只自由。\n无忧，醉了还依旧；归休，湖天风月秋。",
        "dynasty": "元",
        "collection_info": null
    }
]