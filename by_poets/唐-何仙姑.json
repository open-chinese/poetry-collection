[
    {
        "uuid": "87ee67c47c549fe79c8beb243e6c23bf",
        "title": "",
        "author": "何仙姑",
        "content": "空（原案：《太平广记》：广州有何二娘，以织鞋为业。\n后飞去上罗浮山为仙。\n唐开元中勅令黄门使往广州求何氏，得之。\n后又踊身而去，不知所之。\n《孔氏六帖》：增城何氏女，有神仙之术云云。\n《舆地纪胜》：女仙中增城何氏女下有何仙云。\n《会仙观记》：昔有何仙居此，食云母。\n唐景龙中白日昇仙。\n窃疑何二娘、何氏女、何仙乃一人，即世俗八仙中之何仙姑也。\n今按：《古今图书集成·神仙部》及《中国人名大辞典》又杂引《安庆府志》、《歙县志》、《祁阳县志》、《浙江通志》及《福建通志》，各有异说。\n）。",
        "dynasty": "唐",
        "collection_info": null
    },
    {
        "uuid": "abc6ebc6bd27f2f0c302691371a8b7f4",
        "title": "凤台云母（所居春冈，地产云母。尝梦老人授服饵丹法，渐觉身轻健。有诗曰〖见下〗。后果有凤来集其上，遂改名凤台云。）",
        "author": "何仙姑",
        "content": "凤台云母似天花，炼作芙蓉白云芽。\n笑杀狂游勾漏令，更从何处觅丹砂？。",
        "dynasty": "唐",
        "collection_info": null
    },
    {
        "uuid": "2899bad6b7e6ddf3b5646537c71ace69",
        "title": "将游罗浮留诗（江北与罗浮山相望，尝曰：「将游罗浮。」父母怪之，私为择配。结缡之夕，忽不知所之。留诗屏砚间曰〖见下〗。明早起视家侧井径，有遗履而已。）",
        "author": "何仙姑",
        "content": "麻姑怪我恋尘嚣，一隔仙凡道路遥。\n去去沧洲弄明月，倒骑黄鹤听鸾箫。",
        "dynasty": "唐",
        "collection_info": null
    },
    {
        "uuid": "529fdc2ef26630d776c4a9c92a74b178",
        "title": "有道士自罗浮之增城口占三绝寄家（顷之，有道士来自罗浮，见姑在麻姑石上，顾谓道士曰：「而之增城，属吾亲收拾井上履，口占三绝寄其家曰〖见下〗。」其后增城李令世英与谢草堂者表其事。李令为天台黄岩人，始悟仙语无一不有验云。） 一",
        "author": "何仙姑",
        "content": "铁桥风景胜天台，千树万树梅花开。\n玉箫吹过黄岩洞，勾引长庚跨鹤来。",
        "dynasty": "唐",
        "collection_info": null
    },
    {
        "uuid": "e95194fd081fde7f7274222117fdf7f7",
        "title": "有道士自罗浮之增城口占三绝寄家（顷之，有道士来自罗浮，见姑在麻姑石上，顾谓道士曰：「而之增城，属吾亲收拾井上履，口占三绝寄其家曰〖见下〗。」其后增城李令世英与谢草堂者表其事。李令为天台黄岩人，始悟仙语无一不有验云。） 二",
        "author": "何仙姑",
        "content": "寄语童童与阿琼，休将尘事恼閒情。\n蓬莱弱水今清浅，满地花阴护月明。",
        "dynasty": "唐",
        "collection_info": null
    },
    {
        "uuid": "57ae820f6dc77c63cadb8a34cb583ed6",
        "title": "有道士自罗浮之增城口占三绝寄家（顷之，有道士来自罗浮，见姑在麻姑石上，顾谓道士曰：「而之增城，属吾亲收拾井上履，口占三绝寄其家曰〖见下〗。」其后增城李令世英与谢草堂者表其事。李令为天台黄岩人，始悟仙语无一不有验云。） 三",
        "author": "何仙姑",
        "content": "已趁羣真入紫微，故乡回首尚迟迟。\n千年留取井边履，说与草堂仙子知。",
        "dynasty": "唐",
        "collection_info": null
    },
    {
        "uuid": "3eb100f0501f9749ac88b796707c2f35",
        "title": "柔珠庵东壁题诗（句）（仙姑又尝于柔珠庵壁题一绝，字比晋人差，清婉少骨。壁后半毁，惟余「百尺」十三字，其下必「风」字也。后二句无人能续之者。）",
        "author": "何仙姑",
        "content": "百尺水帘飞白虹，笙箫松柏语天[风]。\n（嘉庆《广东通志》三二九《释老传》转引《罗浮山志会编》引明孙蕡《何仙姑记》）（〖1〗何仙姑诸诗，当皆出宋以后人依託。\n）。",
        "dynasty": "唐",
        "collection_info": null
    }
]