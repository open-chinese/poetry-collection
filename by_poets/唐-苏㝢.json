[
    {
        "uuid": "0a5fa5ad74da4adc597bc471f9be858c",
        "title": "喜陆侍御破石埭草寇东峰亭赋诗",
        "author": "苏㝢",
        "content": "独坐理戎行，安边策最长。\n霜台雷电振，云汉翼箕张。\n决策威千里，除妖静一方。\n林峦开罨画，泉石韵宫商。\n戍罢泾川外，烽闲句水阳。\n肃清淮海后，谁不咏时康。\n（见嘉庆十一年刊洪亮吉纂《泾县志》卷三十）（按：赵绍祖《泾川金石记》载北宋熙宁二年蒋之奇跋此诗文，知之奇当时曾重刻此碑。\n清代碑已不存，而诸诗则载于县志中。\n同唱五人，惟㝢诗《全唐诗》失收。\n）。",
        "dynasty": "唐",
        "collection_info": null
    }
]