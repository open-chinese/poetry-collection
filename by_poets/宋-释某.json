[
    {
        "title": "问诠禅师",
        "author": "释某",
        "content": "觌面难逢处，如何顾鉴咦。\n乞师垂半偈，免使后人疑。",
        "dynasty": "宋",
        "collection_info": null
    },
    {
        "title": "石𨖷",
        "author": "释某",
        "content": "路绕崖悬万仞头，檐泉带月几时休。\n箇中拨转通天窍，人自安閒水自流。",
        "dynasty": "宋",
        "collection_info": null
    },
    {
        "title": "罗隠题诗石",
        "author": "释某",
        "content": "峭壁巉岩枕碧溪，昔贤曾过此留题。\n一时章句今人忆，万古声名与日齐。\n山色浅深来白鹤，水光溜泻漾金鸡。\n我来弔古寻遗迹，只有渔翁傍石梯。",
        "dynasty": "宋",
        "collection_info": null
    }
]