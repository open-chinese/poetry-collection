[
    {
        "title": "游洞霄",
        "author": "李彙",
        "content": "至真方域古今传，琳馆兴从汉武年。\n石作双门何突兀，山为九锁自迴环。\n仙人隐迹留中路，处士灵坛閟远巅。\n甘洁三泉齐涌地，峥嵘一柱独擎天。\n群峯缭绕更相挹，五洞萦迂暗接连。\n当日高崖曾虎伏，于今深穴有龙眠。\n茂林葱鬰曾鸣凤，邃宇清虚每聚仙。\n地贮金丹藏箬下，芝翻白鼠走岩前。\n宫随劫火虽灰矣，境异尘寰尚俨然。\n稍待昇平名遂后，便来居此结良缘。",
        "dynasty": "宋",
        "collection_info": null
    }
]