[
    {
        "uuid": "43bfff26a0fc0bd8081dbbe779aef148",
        "title": "题桐柏观",
        "author": "元积中",
        "content": "九峯巍绝乱云屯，石室琼台旧址存。\n山险密盘之字径，洞深高闢丙方门。\n碧桃花烂春溪暖，紫玉箫沉月榭昏。\n未觉壶中光景晚，人间归去见来孙。",
        "dynasty": "宋",
        "collection_info": null
    },
    {
        "uuid": "71869eaeba01e055cf625a83e1308170",
        "title": "题安国寺",
        "author": "元积中",
        "content": "绕县江山翠翦裁，檥舟亭下重徘徊。\n昔承官乏因曾到，今按刑章得再来。\n井邑半迷新巷陌，园林犹认旧亭台。\n静思三十年前事，恍若邯郸一梦回。",
        "dynasty": "宋",
        "collection_info": null
    },
    {
        "uuid": "90ba8ef2c01d270465b2689ef4184097",
        "title": "句",
        "author": "元积中",
        "content": "江东一十州，宜城名善地。",
        "dynasty": "宋",
        "collection_info": null
    }
]