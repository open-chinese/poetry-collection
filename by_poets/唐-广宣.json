[
    {
        "title": "皇太子频赐存问幷索唱和新诗因有陈谢",
        "author": "广宣",
        "content": "望苑招延后，禅扉访道余。\n祗言俟文雅，何意及庸虚。\n率性多非学，缘情偶自书。\n清风闻寺响，白日见心初。\n重道逢轩后，崇儒过魏储。\n青宫列芳梓，玄圃积琼琚。\n郑鼠宁容者，齐竽久舍诸。\n龙怀受恩感，含思几踌躇。",
        "dynasty": "唐",
        "collection_info": null
    },
    {
        "title": "禁中法会应制",
        "author": "广宣",
        "content": "天上万年枝，人间不可窥。\n道场三教会，心地百王期。\n侍读霑恩早，传香驻日迟。\n在筵还向道，通籍许言诗。\n空媿陪仙列，何阶答圣慈。\n从今精至理，长愿契无为。",
        "dynasty": "唐",
        "collection_info": null
    },
    {
        "title": "降诞日内庭献寿应制",
        "author": "广宣",
        "content": "庆寿千龄远，敷仁万国通。\n登霄欣有路，捧日媿无功。\n仙驾三山上，龙生二月中。\n修斋长乐殿，讲道大明宫。\n此地人难到，诸天事不同。\n法筵花散后，空界满香风。",
        "dynasty": "唐",
        "collection_info": null
    },
    {
        "title": "寺中柿树一蒂四颗咏应制",
        "author": "广宣",
        "content": "珍木生奇亩，低枝拂梵宫。\n因开四界分，本自百花中。\n当夏阴涵绿，临秋色变红。\n君看药草喻，何减太阳功。",
        "dynasty": "唐",
        "collection_info": null
    },
    {
        "title": "早秋降诞日献寿二首应制 一",
        "author": "广宣",
        "content": "秋蓂开六叶，元圣诞千年。\n绕殿祥风起，当空瑞日悬。\n道光中国主，人识大罗仙。\n敢赞无疆寿，香花上法筵。",
        "dynasty": "唐",
        "collection_info": null
    },
    {
        "title": "早秋降诞日献寿二首应制 二",
        "author": "广宣",
        "content": "万方瞻圣日，九土仰清光。\n磬地山河壮，弥天福寿长。\n瑞烟熏法界，真偈启仁王。\n看献千秋乐，千秋乐未央。",
        "dynasty": "唐",
        "collection_info": null
    },
    {
        "title": "驾幸天长寺应制",
        "author": "广宣",
        "content": "天界宜春赏，禅门不掩关。\n宸游双阙外，僧引百花间。\n车马喧长路，烟云净远山。\n观空復观俗，皇鉴此中闲。",
        "dynasty": "唐",
        "collection_info": null
    },
    {
        "title": "九月菊花咏应制",
        "author": "广宣",
        "content": "可讶东篱菊，能知节候芳。\n细枝青玉润，繁蘂碎金香。\n爽气浮朝露，浓姿带夜霜。\n泛杯传寿酒，应共乐时康。",
        "dynasty": "唐",
        "collection_info": null
    },
    {
        "title": "驾幸圣容院应制",
        "author": "广宣",
        "content": "大唐国裏千年圣，王舍城中百亿身。\n却指容颜非我相，自言空色是吾真。\n深殿虔心随宝辇，广庭徐步引金轮。\n古来贵重缘亲近，狂客惭为侍从臣。",
        "dynasty": "唐",
        "collection_info": null
    },
    {
        "title": "圣恩顾问独游月磴阁直书其事应制",
        "author": "广宣",
        "content": "禅居河畔无多地，来往寻春物正华。\n磴道上盘千亩竹，栏干低压万人家。\n檐前施饭来飞鸟，林下行香踏落花。\n自解剎那知佛性，不劳更喻几尘沙。",
        "dynasty": "唐",
        "collection_info": null
    },
    {
        "title": "安国寺随驾幸兴唐观应制",
        "author": "广宣",
        "content": "东林何殿是西邻，禅客垣墙接羽人。\n万乘游仙宗有道，三车引路本无尘。\n初传宝诀长生术，已证金刚不坏身。\n两地尽修天上事，共瞻銮驾重来巡。",
        "dynasty": "唐",
        "collection_info": null
    },
    {
        "title": "贺王起",
        "author": "广宣",
        "content": "从辞凤阁掌丝纶，便向青云领贡宾。\n再闢文场无枉路，两开金榜绝冤人。\n眼看龙化门前水，手放莺飞谷口春。\n明日定归台席去，鹡鸰原上共陶钧。",
        "dynasty": "唐",
        "collection_info": null
    },
    {
        "title": "贺幸普济寺应制",
        "author": "广宣",
        "content": "南方宝界几由旬，八部同瞻一佛身。\n寺压山河天宇静，楼悬日月镜光新。\n重城柳暗东风曙，复道花明上苑春。\n向晚銮舆归凤阙，曲江池上动青苹。",
        "dynasty": "唐",
        "collection_info": null
    },
    {
        "title": "红楼院应制",
        "author": "广宣",
        "content": "红楼疑见白毫光，寺逼宸居福盛唐。\n支遁爱山情谩切，昙摩泛海路空长。\n经声夜息闻天语，鑪气晨飘接御香。\n谁道此中难可到，自怜深院得徊翔。",
        "dynasty": "唐",
        "collection_info": null
    },
    {
        "title": "再入道场纪事应制",
        "author": "广宣",
        "content": "南方归去再生天，内殿今年异昔年。\n见闢干坤新定位，看题日月更高悬。\n行随车辇登仙路，坐近炉烟讲法筵。\n自喜恩深陪侍从，两朝长在圣人前。",
        "dynasty": "唐",
        "collection_info": null
    },
    {
        "title": "寺中赏花应制",
        "author": "广宣",
        "content": "东风万里送香来，上界千花向日开。\n却笑霞楼紫芝侣，桃源仙洞访仙才。",
        "dynasty": "唐",
        "collection_info": null
    },
    {
        "title": "九月十五日夜宿郑尚书絪东亭望月寄杜给事",
        "author": "广宣",
        "content": "霜天晴夜宿东斋，松竹交阴惬素怀。\n迥出风尘心得地，可怜三五月当阶。\n清光满院恩情见，寒色临门笑语谐。\n霄汉路殊从道合，往来人事不相乖。",
        "dynasty": "唐",
        "collection_info": null
    },
    {
        "title": "皇太子频赐存问，并索唱和新诗，因有陈谢",
        "author": "广宣",
        "content": "望苑招延后，禅扉访道余。祗言俟文雅，何意及庸虚。\n率性多非学，缘情偶自书。清风闻寺响，白日见心初。\n重道逢轩后，崇儒过魏储。青宫列芳梓，玄圃积琼琚。\n郑鼠宁容者，齐竽久舍诸。空怀受恩感，含思几踌躇。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    },
    {
        "title": "禁中法会应制",
        "author": "广宣",
        "content": "天上万年枝，人间不可窥。道场三教会，心地百王期。\n侍读沾恩早，传香驻日迟。在筵还向道，通籍许言诗。\n空愧陪仙列，何阶答圣慈。从今精至理，长愿契无为。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    },
    {
        "title": "降诞日内庭献寿应制",
        "author": "广宣",
        "content": "庆寿千龄远，敷仁万国通。登霄欣有路，捧日愧无功。\n仙驾三山上，龙生二月中。修斋长乐殿，讲道大明宫。\n此地人难到，诸天事不同。法筵花散后，空界满香风。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    },
    {
        "title": "寺中柿树一蒂四颗咏应制",
        "author": "广宣",
        "content": "珍木生奇亩，低枝拂梵宫。因开四界分，本自百花中。\n当夏阴涵绿，临秋色变红。君看药草喻，何减太阳功。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    },
    {
        "title": "早秋降诞日献寿二首应制",
        "author": "广宣",
        "content": "秋蓂开六叶，元圣诞千年。绕殿祥风起，当空瑞日悬。\n道光中国主，人识大罗仙。敢赞无疆寿，香花上法筵。\n万方瞻圣日，九土仰清光。磬地山河壮，弥天福寿长。\n瑞烟熏法界，真偈启仁王。看献千秋乐，千秋乐未央。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    },
    {
        "title": "驾幸天长寺应制",
        "author": "广宣",
        "content": "天界宜春赏，禅门不掩关。宸游双阙外，僧引百花间。\n车马喧长路，烟云净远山。观空复观俗，皇鉴此中闲。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    },
    {
        "title": "九月菊花咏应制",
        "author": "广宣",
        "content": "可讶东篱菊，能知节候芳。细枝青玉润，繁蕊碎金香。\n爽气浮朝露，浓姿带夜霜。泛杯传寿酒，应共乐时康。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    },
    {
        "title": "驾幸圣容院应制",
        "author": "广宣",
        "content": "大唐国裏千年圣，王舍城中百亿身。却指容颜非我相，\n古来贵重缘亲近，狂客惭为侍从臣。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    },
    {
        "title": "圣恩顾问，独游月磴阁，直书其事应制",
        "author": "广宣",
        "content": "禅居河畔无多地，来往寻春物正华。磴道上盘千亩竹，\n自解刹那知佛性，不劳更喻几尘沙。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    },
    {
        "title": "安国寺随驾幸兴唐观应制",
        "author": "广宣",
        "content": "东林何殿是西邻，禅客垣墙接羽人。万乘游仙宗有道，\n两地尽修天上事，共瞻銮驾重来巡。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    },
    {
        "title": "贺王起",
        "author": "广宣",
        "content": "从辞凤阁掌丝纶，便向青云领贡宾。再辟文场无枉路，\n明日定归台席去，鹡鸰原上共陶钧。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    },
    {
        "title": "贺幸普济寺应制",
        "author": "广宣",
        "content": "南方宝界几由旬，八部同瞻一佛身。寺压山河天宇静，\n向晚銮舆归凤阙，曲江池上动青苹。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    },
    {
        "title": "红楼院应制",
        "author": "广宣",
        "content": "红楼疑见白毫光，寺逼宸居福盛唐。支遁爱山情谩切，\n谁道此中难可到，自怜深院得徊翔。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    },
    {
        "title": "再入道场纪事应制",
        "author": "广宣",
        "content": "南方归去再生天，内殿今年异昔年。见辟干坤新定位，\n自喜恩深陪侍从，两朝长在圣人前。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    },
    {
        "title": "寺中赏花应制",
        "author": "广宣",
        "content": "东风万里送香来，上界千花向日开。\n却笑霞楼紫芝侣，桃源深洞访仙才。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    },
    {
        "title": "九月十五日夜宿郑尚书絪东亭，望月寄杜给事",
        "author": "广宣",
        "content": "霜天晴夜宿东斋，松竹交阴惬素怀。迥出风尘心得地，\n霄汉路殊从道合，往来人事不相乖。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十二"
        }
    }
]