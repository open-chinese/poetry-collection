[
    {
        "uuid": "1484afc588f3695e4231f9b7a9dea1f4",
        "title": "送赵南仲出视江淮",
        "author": "郭庭芝",
        "content": "剑戟翩翩铁骑攒，前军飞渡润州湾。\n烽连淮陆胡尘远，月照金山汉垒寒。\n虎旅亦知平□易，龙庭不数靖边难。\n来威显允歌方叔，愿附诗人唱凯还。",
        "dynasty": "宋",
        "collection_info": null
    },
    {
        "uuid": "126d497e26986702cd5a4118a39d005e",
        "title": "佛牙寺看桂因赠许秀才",
        "author": "郭庭芝",
        "content": "何来仙女散天花，剩得余香伴佛牙。\n留取高枝青汉上，秋风吹送到君家。",
        "dynasty": "宋",
        "collection_info": null
    },
    {
        "uuid": "3b99e74cb5d4237d6a4da93bf544c4a6",
        "title": "自然仙井  其一",
        "author": "郭庭芝",
        "content": "仙翁去不还，石井烟雾白。\n谁能蹑其踪，勾漏良吾宅。",
        "dynasty": "宋",
        "collection_info": null
    },
    {
        "uuid": "06a7b55e50eba99d80f01bbd21a88445",
        "title": "自然仙井  其二",
        "author": "郭庭芝",
        "content": "井空寒不流，汲取不知夏。\n披襟醉瑶华，白榆历历下。",
        "dynasty": "宋",
        "collection_info": null
    }
]