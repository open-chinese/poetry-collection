[
    {
        "title": "题遗直轩",
        "author": "余淳礼",
        "content": "二苏翰墨仙，同谪百蛮裏。\n时有田舍翁，结茅住行李。\n迩来三十年，闻名辄掩耳。\n天定能胜人，稍復蒙料理。\n公卿寻断编，台隶藏敝屣。\n败屋亦见修，变故乃如此。\n开轩画遗像，凛凛有生气。\n却恨封德彝，不见盛时死。\n兄弟对床眠，此意孤一世。\n骑鲸傥相逢，笑人真好事。",
        "dynasty": "宋",
        "collection_info": null
    }
]