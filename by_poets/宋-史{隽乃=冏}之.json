[
    {
        "uuid": "3e83b5af489c3f0ed9d8c2aa6520d3e2",
        "title": "季子庙",
        "author": "史{隽乃=冏}之",
        "content": "千载江滨季子宫，联镳款谒骤西风。\n清名长逐秋潮壮，遗蹟应随夕照空。\n管领物华输酒圣，平章古意属诗翁。\n想君岸帻风尘表，笑我埋头雁鹜中。",
        "dynasty": "宋",
        "collection_info": null
    },
    {
        "uuid": "40a14a67290c44a5f3b713aba729c43a",
        "title": "君山",
        "author": "史{隽乃=冏}之",
        "content": "酾酒临江望石湾，松风引上白云关。\n潮吹海雨来无际，帆遂天风去不还。\n千仞振衣聊遣兴，一江如带敢偷闲。\n老怀抚事偏多感，莫拮中原几点山。",
        "dynasty": "宋",
        "collection_info": null
    }
]