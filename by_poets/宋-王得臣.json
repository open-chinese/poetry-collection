[
    {
        "uuid": "75375cb49a57a7e5841faa820584e640",
        "title": "黄鹤楼",
        "author": "王得臣",
        "content": "昔人已乘白云去，旧国连天不知处。\n思量费子真仙子，从他浮世悲生死。\n黄鹤一去不復返，光阴流转忽已晚。",
        "dynasty": "宋",
        "collection_info": null
    },
    {
        "uuid": "9905d4f97389ab51ce0b31745198104a",
        "title": "柴皇洗脚石",
        "author": "王得臣",
        "content": "柴皇徒步奔埃尘，风云未至时方屯。\n石上无聊谩濯足，泥蟠留此潜其神。",
        "dynasty": "宋",
        "collection_info": null
    },
    {
        "uuid": "b68b96d87d1d4d9b10e80ab09f95f3eb",
        "title": "诗三首  其一",
        "author": "王得臣",
        "content": "大别山前拍湖水，坐觉烟波几千里。\n碧山亭上秋兴多，四时清景森云罗。\n故人领麾江沔口，公暇登临频入手。",
        "dynasty": "宋",
        "collection_info": null
    },
    {
        "uuid": "4570b43131797a5c9e944380c4f717ca",
        "title": "诗三首  其二",
        "author": "王得臣",
        "content": "忽来汉阳称刺史，又值鱼肥酒偏美。\n酒给公厨不用酤，朝吟暮醉醉復醒。\n郎官湖上秋兴亭，江山四向尽可眺。",
        "dynasty": "宋",
        "collection_info": null
    },
    {
        "uuid": "2bfc63acf3db746d48a340313920af70",
        "title": "诗三首  其三",
        "author": "王得臣",
        "content": "故人隔阔在东州，烟波渺漫使人愁。\n朝朝眼望头陀寺，夜夜魂飞黄鹤楼。",
        "dynasty": "宋",
        "collection_info": null
    },
    {
        "uuid": "c7b419e476937180bd561ef9310b7f2b",
        "title": "过少林辄书四韵兼诒长老庆禾士",
        "author": "王得臣",
        "content": "天入千岩碧，林收曼古春。\n静中深有境，险外绝无邻。\n宦牒婴污色，禅关脱世尘。\n安心无觅处，断臂为何人。",
        "dynasty": "宋",
        "collection_info": null
    },
    {
        "uuid": "ed454fcec36ab9e34032d0a77f756713",
        "title": "句  其一",
        "author": "王得臣",
        "content": "春风三月暮，寂寞大椿庭。",
        "dynasty": "宋",
        "collection_info": null
    },
    {
        "uuid": "3942c07aaf775406991c27e691985d21",
        "title": "句  其二",
        "author": "王得臣",
        "content": "高高苍苍高不极，黄鹤楼中吹玉笛。",
        "dynasty": "宋",
        "collection_info": null
    },
    {
        "uuid": "4b354d81e7a72f7e336cecab2c675908",
        "title": "句  其三",
        "author": "王得臣",
        "content": "汉阳太守文章伯，政事多闲爱宾客。",
        "dynasty": "宋",
        "collection_info": null
    }
]