[
    {
        "uuid": "225db52bf69a51e090297eb82b84656d",
        "title": "久阴初晴奉陪宫使枢密观梅",
        "author": "范冲",
        "content": "扫尽阴氛尽见春，荒山风物一时新。\n谪仙自是和羹手，聊与梅花作主人。",
        "dynasty": "宋",
        "collection_info": null
    },
    {
        "uuid": "0d690cae24d92e6208c1f950b4ed8957",
        "title": "石桥  其一",
        "author": "范冲",
        "content": "石梁杰出望南州，登览从公破旅愁。\n棋罢未应消一日，人归无奈已千秋。\n尘缨自喜临流濯，车辖仍逢好事投。\n莫怪神仙近如许，当年此地绝深幽。",
        "dynasty": "宋",
        "collection_info": null
    },
    {
        "uuid": "d81aae2cbbf388dcfcdcea25d86e8f8a",
        "title": "石桥  其二",
        "author": "范冲",
        "content": "秋风吹上景华天，醉梦醒来一洒然。\n万古林泉招我老，百年风雨復谁怜。\n顿除热恼初无病，剩买安闲不用钱。\n寻得青霞是归处，漫修岩穴小乘禅。",
        "dynasty": "宋",
        "collection_info": null
    },
    {
        "uuid": "71b36af65641373c3453e1b21bd6f788",
        "title": "赠永平寺僧了空",
        "author": "范冲",
        "content": "几回飞锡入红尘，一任随缘自在身。\n琢句不妨明日用，援琴谁与听阳春。\n扬眉瞬目如相委，捧腹狂歌即是真。\n汤餠藜羹奉朝夕，自怜担板小乘人。",
        "dynasty": "宋",
        "collection_info": null
    }
]