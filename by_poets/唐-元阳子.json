[
    {
        "uuid": "f62cb0c880863913b5ce186e9510e402",
        "title": "还丹口诀",
        "author": "元阳子",
        "content": "还丹篇，还丹篇，欲得黄芽先炬铅。\n阳壬不去火中走，阴丙如何得作烟。\n鸡抱卵兮日数足，母生子兮十月全。\n但得坤来为屋宅，坤至何愁不作干？伏吾此法在目前，违吾此法饶万年。\n八石须向火中走，莫弄水饱费君钱。\n还丹不是世难学，自是时人志不坚。\n若明魏君謌十首，千回海水变桑田。\n（《大还丹照鑑》）。",
        "dynasty": "唐",
        "collection_info": null
    },
    {
        "uuid": "139085715b4eae31d4592e45dfecfef8",
        "title": "金液还丹歌（题拟） 一",
        "author": "元阳子",
        "content": "真阴真阳是其道，只在目前何还讨？凡流岁岁炼神丹，或见青黄自云好。",
        "dynasty": "唐",
        "collection_info": null
    },
    {
        "uuid": "ad76b809d6ac9cfdc08f8d53a626b4d1",
        "title": "金液还丹歌（题拟） 二",
        "author": "元阳子",
        "content": "志士应须承法则，莫损心神须见道。\n但知求得真黄芽，人得食之寿无老。",
        "dynasty": "唐",
        "collection_info": null
    },
    {
        "uuid": "80d56510fe0adf5b0545377c9062a400",
        "title": "金液还丹歌（题拟） 三",
        "author": "元阳子",
        "content": "神水华池世所稀，流传不许俗人知。\n还将世上凡铅汞，相似令教人不疑。\n（以上三首又见《金液还丹问诀》）。",
        "dynasty": "唐",
        "collection_info": null
    },
    {
        "uuid": "42189565deb77d66bbe07241db4cb356",
        "title": "金液还丹歌（题拟） 四",
        "author": "元阳子",
        "content": "黄芽不与世铅同，徒以劳神不见功。",
        "dynasty": "唐",
        "collection_info": null
    },
    {
        "uuid": "3522485bf7f27b3a5d3f395c9dc5983c",
        "title": "金液还丹歌（题拟） 五",
        "author": "元阳子",
        "content": "青龙逐虎虎随龙，赤禽交会声嗈嗈。\n调气运火逐离宫，丹砂入腹身自冲。",
        "dynasty": "唐",
        "collection_info": null
    },
    {
        "uuid": "161c1d7bee01673365457b8ea8e6037f",
        "title": "金液还丹歌（题拟） 六",
        "author": "元阳子",
        "content": "五行深妙义难知，龙虎隐藏在坎离，还丹之术数过百，最妙须得金华池。",
        "dynasty": "唐",
        "collection_info": null
    },
    {
        "uuid": "fd7648fd29d8e0121fa8c776f7d8c907",
        "title": "金液还丹歌（题拟） 七",
        "author": "元阳子",
        "content": "丹砂其位元非赤，四季排来在南宅。\n流珠本性无定居，若识其原似秋石。\n。",
        "dynasty": "唐",
        "collection_info": null
    },
    {
        "uuid": "0e67e3105340bbbf0fe5854fc8f962b1",
        "title": "金液还丹歌（题拟） 八",
        "author": "元阳子",
        "content": "日魂月华二气真，含胎育子自堪神。\n变转欲终君自见，分明化作明窗尘。",
        "dynasty": "唐",
        "collection_info": null
    },
    {
        "uuid": "a45046d02c86faf48d55b42a9a241bac",
        "title": "金液还丹歌（题拟） 九",
        "author": "元阳子",
        "content": "铅汞一门不可依，金丹秘诀圣无知。\n莫将世上凡铅汞，论年运火竞相持。",
        "dynasty": "唐",
        "collection_info": null
    },
    {
        "uuid": "2714dd7fb1aca644cf1bb082c3862c94",
        "title": "金液还丹歌（题拟） 十",
        "author": "元阳子",
        "content": "天生二物应虚无，为妻为子復为夫。\n二五之门唯日月，能分卯酉座为初。",
        "dynasty": "唐",
        "collection_info": null
    },
    {
        "uuid": "9f040c7ff72c2244427cfce937ef453c",
        "title": "金液还丹歌（题拟） 十一",
        "author": "元阳子",
        "content": "含养天然禀至神，冲和之气结成身。\n富贵只缘怀五彩，心知铅汞共成亲。",
        "dynasty": "唐",
        "collection_info": null
    },
    {
        "uuid": "1c1f931a79cbb92281fef41cb6fe9e22",
        "title": "金液还丹歌（题拟） 十二",
        "author": "元阳子",
        "content": "干坤不许相为避，志士元知在天地。",
        "dynasty": "唐",
        "collection_info": null
    },
    {
        "uuid": "9f96253fc38f52d42cb77ede67fac2dd",
        "title": "金液还丹歌（题拟） 十三",
        "author": "元阳子",
        "content": "玄黄冥寞不可辩，铅汞之门义难显。\n世人不晓定其原，细思至行自然见。",
        "dynasty": "唐",
        "collection_info": null
    },
    {
        "uuid": "52c96a585edf1b5931a256a4667eaf97",
        "title": "金液还丹歌（题拟） 十四",
        "author": "元阳子",
        "content": "婴儿漠漠不可悟，徒以劳神虎见苦。\n但知会得圣人言，即是分明上天路。",
        "dynasty": "唐",
        "collection_info": null
    },
    {
        "uuid": "eee980020e4e6959a0182b5e5ed8013b",
        "title": "金液还丹歌（题拟） 十五",
        "author": "元阳子",
        "content": "三四同居共一室，一二夫妻为偶匹。\n要假良媒方得亲，遂使交游情意密。",
        "dynasty": "唐",
        "collection_info": null
    },
    {
        "uuid": "c096b454c67509a03ac6f04fe382f9e9",
        "title": "金液还丹歌（题拟） 十六",
        "author": "元阳子",
        "content": "浮沉恍惚性难辨，误取迷途年月远。\n欲知灵药何日成，阳数终须归九转。",
        "dynasty": "唐",
        "collection_info": null
    },
    {
        "uuid": "904299a7fa23764a1aa045c3b5303b50",
        "title": "金液还丹歌（题拟） 十七",
        "author": "元阳子",
        "content": "阴阳冥寞不可知，青龙白虎自相持。\n年终被转自相噉，白虎制龙龙渐希。",
        "dynasty": "唐",
        "collection_info": null
    },
    {
        "uuid": "3b32b1ebab703ae1273f00124cd02d08",
        "title": "金液还丹歌（题拟） 十八",
        "author": "元阳子",
        "content": "干天为父坤为母，南方朱雀北玄武。",
        "dynasty": "唐",
        "collection_info": null
    },
    {
        "uuid": "0ee2ebbbf7713f52a2707f3fbc0fe25e",
        "title": "金液还丹歌（题拟） 十九",
        "author": "元阳子",
        "content": "三人义合同为宗，常饮日月照其中。\n已过三花金再液，九转须终岁月功。",
        "dynasty": "唐",
        "collection_info": null
    },
    {
        "uuid": "18f3b9cf0a059e364bef4d7b54753ca8",
        "title": "金液还丹歌（题拟） 二十",
        "author": "元阳子",
        "content": "青龙本质在东宫，配合干坤震位中。\n白虎自兹相见后，流珠那肯不相从。",
        "dynasty": "唐",
        "collection_info": null
    },
    {
        "uuid": "83c70105f47dbde4b962c0476f4b8df3",
        "title": "金液还丹歌（题拟） 二十一",
        "author": "元阳子",
        "content": "龙虎修来五转强，炉中渐觉菊花香。\n如今修炼正当节，莫恨悠悠岁月长。",
        "dynasty": "唐",
        "collection_info": null
    },
    {
        "uuid": "17081b9ee199d965a2dc1ba9d0939710",
        "title": "金液还丹歌（题拟） 二十二",
        "author": "元阳子",
        "content": "欲（一作「要」）识丹砂是木精，移来西位与金幷。\n凡（一作「迷」）人何处寻踪迹（一作「龙虎」），恍惚中（一作「之」）间在（一作「是」）杳冥。\n（此首又见《金液还丹百问诀》。\n）。",
        "dynasty": "唐",
        "collection_info": null
    },
    {
        "uuid": "9e5620db9f9d0701364f1d01b1ed3ace",
        "title": "金液还丹歌（题拟） 二十三",
        "author": "元阳子",
        "content": "悟者犹如返歧踪，迷途不易寻路苦。",
        "dynasty": "唐",
        "collection_info": null
    },
    {
        "uuid": "d7f759bf63b495e4ccfa352e9f367e75",
        "title": "金液还丹歌（题拟） 二十四",
        "author": "元阳子",
        "content": "一人本有一人无，金公为妇木为夫。\n玄冥深奥不可度，志士何曾肯语图。",
        "dynasty": "唐",
        "collection_info": null
    },
    {
        "uuid": "314e38bdc54d2afa478398d06be5ce80",
        "title": "金液还丹歌（题拟） 二十五",
        "author": "元阳子",
        "content": "玄天汪汪配地黄，男精和合并同房。\n白液炉中随月化，时人服者莹心凉。",
        "dynasty": "唐",
        "collection_info": null
    },
    {
        "uuid": "e031d2cfc8433e5870b8d6e08adb069e",
        "title": "金液还丹歌（题拟） 二十六",
        "author": "元阳子",
        "content": "金木相伤谁定原，五行相返自相连。",
        "dynasty": "唐",
        "collection_info": null
    },
    {
        "uuid": "2dffab287125924501b7bbf4bc6370ae",
        "title": "金液还丹歌（题拟） 二十七",
        "author": "元阳子",
        "content": "世间铅汞不相依，志士元知在坎离。\n贤者共藏人不见，淮南修秘在华池。",
        "dynasty": "唐",
        "collection_info": null
    },
    {
        "uuid": "9200358eff69392a4a917311ce959ba1",
        "title": "金液还丹歌（题拟） 二十八",
        "author": "元阳子",
        "content": "九转丹成岁欲终，开炉忽见药花红。",
        "dynasty": "唐",
        "collection_info": null
    },
    {
        "uuid": "9640b17dd8c8fbc7eba9d1e6ec8bab9a",
        "title": "金液还丹歌（题拟） 二十九",
        "author": "元阳子",
        "content": "铅汞相传世所希，丹砂玉质雪为衣。\n朦胧只在君家舍，日日君看君不知。",
        "dynasty": "唐",
        "collection_info": null
    },
    {
        "uuid": "53faa51bc42239faad21d958e7a91dab",
        "title": "金液还丹歌（题拟） 三十",
        "author": "元阳子",
        "content": "还丹入口身自轻，能销久病去祅精。\n贪爱自兹无所染，能改愚人世与情。",
        "dynasty": "唐",
        "collection_info": null
    },
    {
        "uuid": "27187e5a1478feda35e294b60b6d55c8",
        "title": "金液还丹歌（题拟） 三十一",
        "author": "元阳子",
        "content": "谁悟灵丹出世尘，三花合会与龙亲。\n君看前后炼丹者，误煞千人与万人。\n（以上皆见《正统道藏》珠字号《元阳子金液集》。\n）。",
        "dynasty": "唐",
        "collection_info": null
    },
    {
        "uuid": "56cb2a96cd91fe606df827c5cf432ea6",
        "title": "还丹金液歌",
        "author": "元阳子",
        "content": "和气和太初，初气终归一。\n母子本相生，相生又相失。\n阴炼玄阴精，月旬嫁于日。\n日月既相交，还丹赩然出。\n北方取河车，南方朱雀一。\n碧水生妙花，白花怀玉质。\n龙虬入相交，刀圭须谨密。\n独弄在干坤，能滋于万物。\n姹女玄阴精，二种皆归一。\n河上无水银，乃合着阴律。\n荡荡赤龙蟠，火候看容质。\n变作裏蹄金，黄芽无根术。\n火记三百篇，知之万不失。\n如骡怀姙驹，自怀其形质。\n（《正统道藏》珠芓号《还丹金液歌註》。\n原有张果註。\n）。",
        "dynasty": "唐",
        "collection_info": null
    }
]