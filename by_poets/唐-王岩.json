[
    {
        "uuid": "cf77c8bb96f9c239c183a418b8741e5d",
        "title": "山中有所思",
        "author": "王岩",
        "content": "零零夜雨渍愁根，触物伤离好断魂。\n莫怪杜鹃飞去尽，紫微花裏有啼猿。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "add0a0afc19a97a617b068e212048769",
        "title": "贫女",
        "author": "王岩",
        "content": "难把菱花照素颜，试临春水插花看。\n木兰船上游春子，笑把荆钗下远滩。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "d57ca6fb7789d8c999ea5546b4267f56",
        "title": "回旧山",
        "author": "王岩",
        "content": "庾家楼上谢家池，处处风烟少旧知。\n明日落花谁共醉，野溪猿鸟恨归迟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    }
]