[
    {
        "uuid": "51fb9f701357d3d7335ae1b6e4c550f2",
        "title": "游玉岩  其一",
        "author": "陈谨",
        "content": "预作重阳半日游，行厨望客属鰲头。\n樽前绿橘当时果，岭下清泉彻夜流。\n新竹未斑秋正好，晚禾纔熟岁仍收。\n使君须尽登临兴，行捧天书未许留。",
        "dynasty": "宋",
        "collection_info": null
    },
    {
        "uuid": "7f8161e5a11a4806255f735263829a17",
        "title": "游玉岩  其二",
        "author": "陈谨",
        "content": "同向天岩最上游，诗翁来见九螭头。\n僧房为映川原好，野水空随岁月流。\n玉节朝天行日促，金风驱雨暮云收。\n已摹大字镌山骨，要与匡庐万古留。",
        "dynasty": "宋",
        "collection_info": null
    }
]