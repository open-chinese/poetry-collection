[
    {
        "uuid": "1648f6d3086cfcd9dba3665a95040743",
        "title": "和谒孔子庙",
        "author": "刘斌",
        "content": "性与虽天纵，主世乃无由。\n何言泰山毁，空惊逝水流。\n及门思往烈，入室想前修。\n寂寞荒阶暮，摧残古木秋。\n遗风暧如此，聊以慰蒸求。",
        "dynasty": "唐",
        "collection_info": null
    },
    {
        "uuid": "81e16d431b2e9f868ed1d843ebf5f542",
        "title": "和许给事伤牛尚书",
        "author": "刘斌",
        "content": "名臣不世出，百工之所求。\n况乃非常器，遭逢兴运秋。\n符彩照千里，铨衡综九流。\n经纶资百物，樽俎寄皇猷。\n韶濩倾復理，典礼紊还修。\n虽贞栋梁任，兼好艺文游。\n伫闻和鼎实，行当奉介丘。\n高衢翻税驾，阅水遽迁舟。\n传呼更何日，曳履闻无由。\n归魂藐修路，征棹舣邗沟。\n林薄长风惨，江上寒云愁。\n夜台终不曙，遗芳徒自留。",
        "dynasty": "唐",
        "collection_info": null
    },
    {
        "uuid": "99c7248cc6169c7834f00e53a48025d8",
        "title": "送刘散员同赋陈思王诗得好鸟鸣高枝",
        "author": "刘斌",
        "content": "春林已自好，时鸟復和鸣。\n枝交难奋翼，谷静易流声。\n间关纔得性，[矰]缴遽相惊。\n安知背飞远，拂雾独晨征。",
        "dynasty": "唐",
        "collection_info": null
    },
    {
        "uuid": "763816e7e10b20fa71e16060ad56812d",
        "title": "咏山",
        "author": "刘斌",
        "content": "灵山峙千仞，蔽日且嵯峨。\n紫盖云阴远，香炉烟气多。\n石梁高鸟路，瀑水近天河。\n欲知闻道里，别自有仙歌。",
        "dynasty": "唐",
        "collection_info": null
    },
    {
        "uuid": "46e595dc540652d291de78ac748e3346",
        "title": "登楼望月二首 一",
        "author": "刘斌",
        "content": "圆月当新霁，高楼见最明。\n素波流粉壁，丹桂拂飞甍。\n下瞰千门静，旁观万象生。\n梧桐窗下影，鸟鹊槛前声。\n啸逸刘琨兴，吟资庾亮情。\n游人莫登眺，迢递故乡程。",
        "dynasty": "唐",
        "collection_info": null
    },
    {
        "uuid": "6856e1c94bc4c25df3d456c817d30afb",
        "title": "登楼望月二首 二",
        "author": "刘斌",
        "content": "皎洁三秋月，巍峨百丈楼。\n下分征客路，上有美人愁。\n帐卷芙蓉带，帘褰玳瑁钩。\n倚窗情渺渺，凭槛思悠悠。\n末得金波转，俄成玉筯流。\n不堪三五夕，夫壻在边州。",
        "dynasty": "唐",
        "collection_info": null
    },
    {
        "uuid": "f7b704dc50884f7e78a29f051e76ee9f",
        "title": "和许给事伤牛尚书",
        "author": "刘斌",
        "content": "名臣不世出，百工之所求。\n况乃非常器，遭逢兴运秋。\n符彩照千里，铨衡综九流。\n经纶资百物，樽俎寄皇猷。\n韶濩倾复理，典礼紊还修。\n虽贞栋樑任，兼好艺文游。\n伫闻和鼎实，行当奉介丘。\n高衢翻税驾，阅水遽迁舟。\n传呼更何日，曳履闻无由。\n归魂藐修路，征棹舣邗沟。\n林薄长风惨，江上寒云愁。\n夜台终不曙，遗芳徒自留。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十三"
        }
    },
    {
        "uuid": "d0890a199be2eef0cb2a6acaf62790e8",
        "title": "送刘散员同赋陈思王诗，得好鸟鸣高枝",
        "author": "刘斌",
        "content": "春林已自好，时鸟复和鸣。\n枝交难奋翼，谷静易流声。\n间关才得性，矰缴遽相惊。\n安知背飞远，拂雾独晨征。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十三"
        }
    },
    {
        "uuid": "6639c56a52fee71b2d71f0b6354f9137",
        "title": "咏山",
        "author": "刘斌",
        "content": "灵山峙千仞，蔽日且嵯峨。\n紫盖云阴远，香炉烟气多。\n石樑高鸟路，瀑水近天河。\n欲知闻道裏，别自有仙歌。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十三"
        }
    }
]