[
    {
        "uuid": "1eda4847baba6fb6075a46475fefd89d",
        "title": "澹山岩",
        "author": "尹瞻",
        "content": "岌嶪元化精，崭岩大块坼。\n骇若盘古时，呀然巨灵擘。\n状怪呕风雷，势邈吞山泽。\n寒暑中外分，居僧甘窟宅。",
        "dynasty": "宋",
        "collection_info": null
    },
    {
        "uuid": "fef38d89d6d20e44bcf38bf5b9155dbd",
        "title": "火星岩",
        "author": "尹瞻",
        "content": "郡古时和诤讼销，使君乘兴忽相招。\n画船载妓游岩寺，红旆摇风过野桥。\n就石开樽偎树脚，拨云策杖上山腰。\n鸣驺未许归城去，更望寒林隔□遥。",
        "dynasty": "宋",
        "collection_info": null
    },
    {
        "uuid": "b4c2d6dc446020e243839c45d02ee9ee",
        "title": "火星岩联句",
        "author": "尹瞻",
        "content": "千里熙醇政，灵岩嘉访寻。\n登亭云拥坐，穿径笋成林。\n乐逐天风远，尘随宿雾沉。\n绮罗红作锦，冠盖绿交阴。\n下顾关河小，寒知洞壑深。\n松枯存旧节，花老见初心。\n旌棨岚光润，樽罍野气侵。\n自愧翁归拙，难攀子厚吟。\n城楼传暮角，南陌骑骎骎。",
        "dynasty": "宋",
        "collection_info": null
    }
]