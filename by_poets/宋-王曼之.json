[
    {
        "uuid": "f2d9be07496eba863d60a6e0ef44a21d",
        "title": "西窗",
        "author": "王曼之",
        "content": "西窗枕寒池，池边老松树。\n渴猿下偷泉，见影忽惊去。",
        "dynasty": "宋",
        "collection_info": null
    },
    {
        "uuid": "3a2c7a103ecea83caeff9168d3d5f920",
        "title": "春日郊行",
        "author": "王曼之",
        "content": "出门逢柳色，忽过野桥西。\n坐石看潮长，隔花闻鸟啼。\n地随芳草尽，树与夕阳齐。\n不是桃源路，行人亦自迷。",
        "dynasty": "宋",
        "collection_info": null
    }
]