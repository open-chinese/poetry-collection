[
    {
        "uuid": "8d698d32c892c08785dc3369dc7cfe89",
        "title": "咏未开牡丹赠李氏  其一",
        "author": "张浩",
        "content": "迎日香苞四五枝，我来恰见未开时。\n包藏春色独无语，分付芳心更待谁。",
        "dynasty": "宋",
        "collection_info": null
    },
    {
        "uuid": "2713af5fba45043690ac00316f3c3494",
        "title": "咏未开牡丹赠李氏  其二",
        "author": "张浩",
        "content": "碧玉蔀中藏蜀锦，东吴宫裏锁西施。\n神功造化有先后，倚槛王孙休怨迟。",
        "dynasty": "宋",
        "collection_info": null
    },
    {
        "uuid": "9fbb5dc21519c38a5ddeb5ded06febc5",
        "title": "戏李氏",
        "author": "张浩",
        "content": "华胥佳梦惟闻说，解佩江皋浪得声。\n一夕东轩多少事，韩郎虚负窃香名。",
        "dynasty": "宋",
        "collection_info": null
    }
]