[
    {
        "uuid": "ab30cb276f338ab9268cab3f38190efb",
        "title": "秀野亭",
        "author": "范端杲",
        "content": "高着春山最蔚蓝，截然屹立白云端。\n小亭为爱依青壁，野色当窗指点看。",
        "dynasty": "宋",
        "collection_info": null
    },
    {
        "uuid": "eaa5aa69484d48cde8a4a7bbb658250b",
        "title": "游宝惠寺山",
        "author": "范端杲",
        "content": "不到兹山久，寒梅又着花。\n白烟丛古木，乌鹊倚枯槎。\n路转衝危石，泉流涨浅沙。\n不堪回首处，樵唱起呕哑。",
        "dynasty": "宋",
        "collection_info": null
    },
    {
        "uuid": "2eeaf1b4e3158a8a96aa3705d6393c70",
        "title": "香山塔院",
        "author": "范端杲",
        "content": "招提登览处，野客兴偏浓。\n路入千层翠，窗涵万迭峰。\n溪声来小院，云影落长松。\n幸对老僧榻，焚香话苦空。",
        "dynasty": "宋",
        "collection_info": null
    }
]