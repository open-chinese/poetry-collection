[
    {
        "uuid": "a1d93ca89552f33fed9ebede94be91e9",
        "title": "题玉岩次韵  其一",
        "author": "郑藴",
        "content": "乱山环绕疑无路，却望人家岭上村。\n古寺性躭泉石趣，孤城不见水烟昏。\n早行携杖雪初起，夜诵挑灯景尚暄。\n遥问隠居何处是，满岩松竹至今存。",
        "dynasty": "宋",
        "collection_info": null
    },
    {
        "uuid": "4ae2d30726f1c86c1bed1ff1f6c53224",
        "title": "题玉岩次韵  其二",
        "author": "郑藴",
        "content": "世路从来疏散甚，江山好处且归休。\n饭余正好远寻景，棋罢何妨閒倚楼。\n岭外梅疏初破腊，岩前松老不知秋。\n晚风落日催归兴，更约闲时取次游。",
        "dynasty": "宋",
        "collection_info": null
    }
]