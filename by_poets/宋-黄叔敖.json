[
    {
        "uuid": "441de63811b6487456d9e83ab022e768",
        "title": "建炎丞相成国吕忠穆公退老堂  其一",
        "author": "黄叔敖",
        "content": "今代勋名第一人，聊从小筑艺松筠。\n风云天上千龄运，雨露人閒万井春。\n莫倚丘园甘独乐，须知海宇仰洪钧。\n行闻勉为苍生起，衮绣来归耸搢绅。",
        "dynasty": "宋",
        "collection_info": null
    },
    {
        "uuid": "dc40d00b944c63f32cca65192045739f",
        "title": "建炎丞相成国吕忠穆公退老堂  其二",
        "author": "黄叔敖",
        "content": "望隆江左谢太傅，功冠淮西裴晋公。\n何事东山却高卧，空余绿野想遗风。\n矫情镇物端谁似，晚节全身与俗同。\n再拜祝公追往辙，中兴周室頼元功。",
        "dynasty": "宋",
        "collection_info": null
    }
]