[
    {
        "title": "双调・蟾宫曲",
        "author": "刘唐卿",
        "content": "博山铜细袅香风，两行纱笼，烛影摇红。\n翠袖殷勤捧金钟，半露春葱。\n畅好是会受用文章巨公，绮罗业醉眼朦胧。\n夜宴将终，十二帘栊，月转梧桐。",
        "dynasty": "元",
        "collection_info": null
    },
    {
        "title": "降桑椹蔡顺奉母・仙吕/点绛唇",
        "author": "刘唐卿",
        "content": "见如今雨顺风调，万民安乐，年光好。\n圣德过尧，则他这文共武行忠孝。\n(旦儿云)蔡顺，是好雪也。\n恰便是银妆成世界，粉填满山川。\n这雪润陇亩，滋禾稼，天下黎民皆喜也。\n(正末唱)。",
        "dynasty": "元",
        "collection_info": null
    },
    {
        "title": "降桑椹蔡顺奉母・混江龙",
        "author": "刘唐卿",
        "content": "上合天道，常垂甘露润田苗。\n这雪单注着多收五谷，广剩仓廒。\n乡下农民斟村洒，城中上户饮香醪。\n好收成端的民欢乐，托赖着一人有庆，因此上万国来朝。",
        "dynasty": "元",
        "collection_info": null
    },
    {
        "title": "降桑椹蔡顺奉母・醉中天",
        "author": "刘唐卿",
        "content": "这雪更塞拥蓝关道，尽蔽了九重霄，岭畔寒梅恰便似舒玉梢。\n(云)将酒来，仇员外满饮一杯。\n(仇彦达云)老夫饮。\n这雪真乃国家祥瑞也。\n(正末唱)这雪普四海添吉兆，仰圣德黎民安乐。\n满斟白醪，贺丰年万姓歌瑶。",
        "dynasty": "元",
        "collection_info": null
    },
    {
        "title": "降桑椹蔡顺奉母・清江引",
        "author": "刘唐卿",
        "content": "这雪白来白似白厮赖，(云)这雪若还下在席子上，(唱)恰便似一床白绫被。\n铺在热炕上，盖着和衣儿睡，醒来时化了一身水。",
        "dynasty": "元",
        "collection_info": null
    },
    {
        "title": "降桑椹蔡顺奉母・那咤令",
        "author": "刘唐卿",
        "content": "有钱人最好，锦貂裘暖帽；无钱人困遭，穿补衣衲袄；绕人家乞讨，忍饥寒冻倒。\n数九天怎过遣？大街上高声叫，战兢兢性命难逃。\n(夏德闰云)人生在天地之间，贫富分其两等，乃自然之理也。\n(正末唱)。",
        "dynasty": "元",
        "collection_info": null
    },
    {
        "title": "降桑椹蔡顺奉母・鹊踏枝",
        "author": "刘唐卿",
        "content": "富家郎逞英豪，显奢骄，他每便语话言谈，气势偏高。\n腆着脯向人前气傲，他把这贫民每当作儿曹。",
        "dynasty": "元",
        "collection_info": null
    },
    {
        "title": "降桑椹蔡顺奉母・寄生草",
        "author": "刘唐卿",
        "content": "有钱的高堂上常奢侈，无钱的遭贫寒居瓦窑。\n有钱的列金钗弦管可便心欢乐，无钱的受忄西惶寂寞伤怀抱。\n有钱的逞轩昂马践红尘道，无钱的向人前缩手口难开，则他这贫穷富贵是天道。\n(蔡员外云)众位长者，慢慢的饮酒。\n看有甚么人来？(解子押延岑上)(延岑云)猛烈刚强自古无，平生慷慨不尘俗。\n见义当为真男子，则是我正直无私大丈夫。\n某姓延，名岑，字均义。\n我早生好汉，刚强性鲁，膂力过人。\n我在那长街市上闲行，因见个年少的后生，赶着个年老的打。\n我路见不平，将那年少拉将过来，三拳两脚，过打死了。\n我出首到官，饶我死罪，脊杖了六十，罚我去郑州迭配牢城。\n时遇冬暮天气，纷纷扬扬的下着这般大雪，身上单寒，肚里无食。\n解子哥哥，你看这家儿人家，高房子，大门楼，门前马车嚷闹，必是个豪富之家。\n俺去讨些茶饭食用。\n(解子云)延岑，你可休走了。\n(延岑云)哥哥，小人身做身当，岂敢带累你也？(解子云)你若这般，便好。\n(延岑云)来到门首也。\n我试叫一声。\n大主人家，有那怜悯之心，用不了的茶饭，乞讨些食用。\n(正末云)甚么人在门首，大惊小怪的？我试看去者。\n(蔡员外云)孩儿也，你试看去。\n(正末出门见科，云)一条好汉也。\n兀那壮士，你因何带锁披枷来？(延岑云)哥哥不知。\n小人平昔之间，刚强怀勇，膂力过人。\n一日街上闲行，见一个年少后生，赶着个年老的打。\n我路见不平，把那年少的拉将过来，三拳两脚打死了。\n我出首到官，免我死罪，脊杖了六十，罚去郑州迭配牢城。\n身上单寒，肚中饥馁。\n路打门首过，见车马盈门，小人来乞讨些茶饭食用。\n(正末云)壮士，你少待片时。\n(正末进门科，云)俺这家私里外，无人照管。\n若得这个壮士，与我做护臂，可也好也。\n我对父亲母亲说去。\n(正末见蔡员外科)(蔡员外云)孩儿也，甚么人吵闹？(正末云)父亲，门首有小壮士，迭配郑州牢城去。\n身上单寒，肚中饥馁，来乞讨些茶饭食用。\n父亲，俺家私卫外，无人照觑。\n若得这个壮士，与我做了护臂，可也好也。\n(蔡员外云)孩儿也，与我唤过那壮士来。\n(正末云)理会的。\n(正末见延岑云)兀那壮士，俺父亲唤你哩。\n(延岑云)理会的。\n(见众长者科，云)众位老长者，小人施礼哩。\n(蔡员外云)兀那壮士，那里人氏？姓甚名谁？因甚带锁披枷？你说一遍者。\n(延岑云)小人姓延，名岑，字均义，乃济州历阳人也。\n我平日之间，刚直性勇，膂力过人。\n忽朝一日街上闲行，见一个年少的后生，赶着年老的打。\n我路见不平，将那年少的，三拳两脚打死了。\n小人出首到官，免我死罪，脊杖了六十，罚去郑州迭配牢城。\n下着如此。",
        "dynasty": "元",
        "collection_info": null
    },
    {
        "title": "降桑椹蔡顺奉母・金盏儿",
        "author": "刘唐卿",
        "content": "哥哥你是英豪，逞雄骁。\n(延岑云)兄弟，我路见不平，把那年少的三拳两脚，就打死了也。\n(正末唱)致伤人命官司行告，郑州迭配见些功劳。\n有一日身荣为官爵。\n青史把名标。\n博一个马靴白象简，金带紫罗袍。",
        "dynasty": "元",
        "collection_info": null
    },
    {
        "title": "降桑椹蔡顺奉母・尾声",
        "author": "刘唐卿",
        "content": "俺可便离了画阁兰堂，举步登途道，赏瑞雪排筵罢却。\n(蔡员外云)孩儿也，为人在世，得欢当作乐，莫负眼前光景也。\n(正末唱)咱人便休把时光虚度了，(蔡员外云)今日赏雪饮酒，都皆沉醉也。\n(正末唱)尽今生乐酶酶，饮香醪，满捧羊羔。\n宝鼎龙涎香未消，则他这银台上蜡烧。\n他每都觥筹欢笑，(旦儿云)蔡顺，今日父母十分欢喜也。\n(正末云)俺为子者，要孝当竭力也。\n(唱)则愿的一双父母寿年高。\n(同下)。",
        "dynasty": "元",
        "collection_info": null
    },
    {
        "title": "降桑椹蔡顺奉母・商调/集贤宾",
        "author": "刘唐卿",
        "content": "则俺那老萱亲在堂年迈高，小生我想恩养育痛悲号。\n俺母亲偎于湿三年乳哺，更怀耽十月劬劳。\n我母亲抬举的立志成名，生长的貌类清标。\n方信养生送死防备老，忆深恩我未报分毫。\n谁承望尊堂病已深，则俺这幼子泪如浇。",
        "dynasty": "元",
        "collection_info": null
    },
    {
        "title": "降桑椹蔡顺奉母・逍遥乐",
        "author": "刘唐卿",
        "content": "俺母亲骨岩岩身躯老耄，(带云)叹母亲这病，(唱)恰便似风里杨花，水亡幻泡。\n(兴儿云)小哥不要心焦，到家里把奶奶的病，我替他害了罢。\n(正末唱)好教我便展转的添焦，俺母亲眼睁睁病枕难熬。\n我可便心似油煎身如火燎，仰穹苍痛哭嚎啕。\n(带云)蔡顺一片孝心，惟天可表也。\n(唱)则愿的母病安妥，父命延长，子寿愿夭。",
        "dynasty": "元",
        "collection_info": null
    },
    {
        "title": "降桑椹蔡顺奉母・南青哥儿",
        "author": "刘唐卿",
        "content": "入门来审了他这八脉，(糊突虫拿卜儿右手科)(唱)瘦伶仃有如麻秸。\n(太医唱)俺快把这药包儿忙解开。\n(糊突虫云)可怜也，脉息不好了。\n(唱)快疾忙去买，(太医唱)快疾忙占买。\n(正末云)太医，买甚么？(太医唱)去买一个棺材，(糊突虫唱)去买一个棺材。",
        "dynasty": "元",
        "collection_info": null
    },
    {
        "title": "降桑椹蔡顺奉母・后庭花",
        "author": "刘唐卿",
        "content": "我怎消的众神灵下紫霄，驾祥云香雾绕。\n凛凛神威人，堂堂美像貌。\n赴天朝，亲传敕诏。\n为慈亲病重倒，因愚男尽孝道。\n后园中诚意祷，感天神来护保。\n枯桑上长出嫩条，香甘甘子结的饱。\n我摘将来盘内托，母亲行将孝意表，母亲行将孝意表。\n(增福神云)你那母亲，若食了这桑椹子，可自然病体安乐也。\n(正末唱)。",
        "dynasty": "元",
        "collection_info": null
    },
    {
        "title": "降桑椹蔡顺奉母・青哥儿",
        "author": "刘唐卿",
        "content": "吃了呵但能得尊堂、尊堂安乐，我做一坛水陆、水陆大醮。\n(增福神做推正末科，云)休推睡里梦里。\n(众神随下)(正末醒科)(唱)呀！原来是一枕南柯梦已觉。\n恰才那空中神道，与小生梦里相交，细说根苗，着我欢展眉梢。\n小生这些时耽着忧怀着闷受煎熬，恰才呵听说罢喜孜孜开怀抱。",
        "dynasty": "元",
        "collection_info": null
    },
    {
        "title": "降桑椹蔡顺奉母・尾声",
        "author": "刘唐卿",
        "content": "可又早飕飕的风力峭，惨惨的冻云罩。\n他道是三更时分雪花飘，小生我深山中摘桑我可也不惮劳。\n怎敢把神灵违拗？(云)小生摘将那桑椹子来，母亲若吃下去呵。\n(唱)恰便是灵丹入腹可又早病儿消。\n(同旦儿下)。",
        "dynasty": "元",
        "collection_info": null
    },
    {
        "title": "降桑椹蔡顺奉母・中吕/粉蝶儿",
        "author": "刘唐卿",
        "content": "每日家腹内思量，则我这孝心肠岂能敢忘？忧的是老尊堂卧枕眠床。\n我可便受驱驰，耽辛苦，满腹愁何曾展放？不由我心内忄西惶。\n俺母亲害的个病容颜，全不是旧时模样。",
        "dynasty": "元",
        "collection_info": null
    },
    {
        "title": "降桑椹蔡顺奉母・醉春风",
        "author": "刘唐卿",
        "content": "有一个董永卖亲身，黄香扇枕凉，郯子鹿乳奉萱堂。\n这三人万代可便讲，讲。\n则愿的老母安康，病体健，町便是俺子孙兴旺。",
        "dynasty": "元",
        "collection_info": null
    },
    {
        "title": "降桑椹蔡顺奉母・迎仙客",
        "author": "刘唐卿",
        "content": "昨夜个瑞雪飘，雨汪洋，仰天外黑黯黯可便云雾长。\n融融的便暖如春，轰轰的便雷震响，影影的便电走金光，感应的祥瑞舞甘泽降。\n(兴儿云)小哥，你看这山林中，青山绿水，有如画意，堪入丹青之手也。\n(正末云)不觉的来到这大山中，是一派好山色景致也。\n(唱)。",
        "dynasty": "元",
        "collection_info": null
    },
    {
        "title": "降桑椹蔡顺奉母・红绣鞋",
        "author": "刘唐卿",
        "content": "看山色晴岚一样，看山峰高彻空苍，看山景叠翠蕊芬芳。\n看山林难描画，看山涧水流长，端的是山中堪玩赏。",
        "dynasty": "元",
        "collection_info": null
    },
    {
        "title": "降桑椹蔡顺奉母・耍孩儿",
        "author": "刘唐卿",
        "content": "愿哥哥腰金衣紫为卿相，稳做着皇家栋梁。\n三檐伞下气昂昂，保忠臣护国安邦。\n则愿的功高位至官一品，竭力芳名万载扬。\n非夸奖，博一个乌靴象简，五带罗裳。\n(延岑云)兄弟言者当也，我则今日星夜长行也。\n(兴儿做背砌末科，云)这个东西，定是我背着。\n我说老延，你就不与我个牛蹄儿吃？(延岑云)兄弟稳登前路，多多拜上父母也。\n(正末云)哥哥，您兄弟知道了也。\n(唱)。",
        "dynasty": "元",
        "collection_info": null
    },
    {
        "title": "降桑椹蔡顺奉母・尾声",
        "author": "刘唐卿",
        "content": "哥哥你说的是壮士言，到京师见帝王。\n则要你去邪归正为良将，治国安邦万人讲。\n(同下)(延岑云)兄弟去了也。\n则今日将手下众兄弟都散了，某星夜起程，往京师见圣人，走一遭去。\n则今日便索登程，促行装亲赴神京。\n若为官举荐蔡顺，俺两个享富贵青史标名。\n(同下)。",
        "dynasty": "元",
        "collection_info": null
    },
    {
        "title": "降桑椹蔡顺奉母・正宫/端正好",
        "author": "刘唐卿",
        "content": "想怀耽，生身意，我可也报不的老母驱驰。\n则我这孝心肠感动天和地，俺可便行孝道无邪伪。",
        "dynasty": "元",
        "collection_info": null
    },
    {
        "title": "降桑椹蔡顺奉母・滚绣球",
        "author": "刘唐卿",
        "content": "我焚香祭赛天，不觉的睡似痴，见一位增福神降临凡世。\n他说道半夜间响一阵春雷，他道是纷纷雪乱飞，淙淙雨下的疾。\n两般儿委实奇异，我醒来时心内猜疑。\n到天明我走到山间下，谁承望园内开花结果肥，椹子皆垂。",
        "dynasty": "元",
        "collection_info": null
    },
    {
        "title": "降桑椹蔡顺奉母・倘秀才",
        "author": "刘唐卿",
        "content": "这桑椹子犹如蜜水，(卜儿云)孩儿也，我吃了他呵，正是如渴思浆，如热思凉也。\n(正末云)母亲，这桑椹子，休看的他轻也。\n(唱)他可便蒙雨露开花蕊。\n(卜儿云)将来，我吃几个。\n(兴儿云)你倒会吃也。\n(正末唱)母亲心内思想腹内饥。\n(卜儿云)孩儿也，我这病看看的好将来了也。\n(正末唱)好着我生欢悦，展愁眉，请街坊庆喜。",
        "dynasty": "元",
        "collection_info": null
    },
    {
        "title": "降桑椹蔡顺奉母・叨叨令",
        "author": "刘唐卿",
        "content": "母亲，也你似那旧时节脉息通胸胃；恰才无半霎，就把你灾除退；(卜儿云)孩儿也，多亏你行这等孝顺之心也。\n(正末唱)则我这孝心肠，感动天和地。\n则愿的母亲年高百岁身荣贵。\n兀的不喜欢杀也波哥，喜欢杀也波哥，俺一家儿办诚心酬谢天和地。\n(卜儿云)孩儿，我不问你别。\n这牛蹄、粳米，是那里来的？(正末云)母亲，您孩儿大山之中，遇着延岑哥哥来。\n(卜儿云)延岑？他不去郑州迭配牢城，他在山中做些甚么那？(正末唱)。",
        "dynasty": "元",
        "collection_info": null
    },
    {
        "title": "降桑椹蔡顺奉母・脱布衫",
        "author": "刘唐卿",
        "content": "他在那大山里落草为贼，领半垓人马围随。\n枪刀摆旗幡招展，狼虎般显耀威势。\n(卜儿云)他在山中落草为寇，你可怎生撞见他来？(正末唱)。",
        "dynasty": "元",
        "collection_info": null
    },
    {
        "title": "降桑椹蔡顺奉母・小梁州",
        "author": "刘唐卿",
        "content": "他把我拿到营中要整理，谁承望认的真实。\n从前已往说端的，他喜则喜今日会，他说道相见在山溪。",
        "dynasty": "元",
        "collection_info": null
    },
    {
        "title": "降桑椹蔡顺奉母・幺篇",
        "author": "刘唐卿",
        "content": "我说道母亲病体实难退，俺哥哥听说罢两泪双垂。\n他说道老母的恩，心中记，他将这牛蹄和粳米，奉老母病将息。",
        "dynasty": "元",
        "collection_info": null
    },
    {
        "title": "降桑椹蔡顺奉母・尾声",
        "author": "刘唐卿",
        "content": "传宣降诏非容易，整办行装不可迟。\n俺可便盼程途去得疾，到朝中文武齐。\n见圣人习礼仪，受官爵加重职，俺博一个衣紫腰金贺声喜。\n(同众下)。",
        "dynasty": "元",
        "collection_info": null
    },
    {
        "title": "降桑椹蔡顺奉母・双调/新水令",
        "author": "刘唐卿",
        "content": "圣明天子重英贤，选儒流武十两件。\n文官扶社稷，良将保山川。\n端的是万载流传，今日个排筵会没佳宴。",
        "dynasty": "元",
        "collection_info": null
    },
    {
        "title": "降桑椹蔡顺奉母・驻马听",
        "author": "刘唐卿",
        "content": "幼小轻年，腹内孤穷学问浅。\n(殿头官云)久闻贤士广览诗书，堪为辅弼之臣也。\n(正末唱)你不劳挂念，我是个白衣人怎到得玉阶前？(殿头官云)说贤士文胜颜回，孝越曾参也。\n(正末云)大人，小人怎敢比先贤古人也？(唱)鸾鸣胜似鹊声喧，凤飞比雁先腾远。\n我自言小生腹空虚，怎敢比高儒选？(殿头官云)蔡秀才，你与延岑厮见者。\n(二人做见科)(正末云)呀、呀，哥哥，受您兄弟两拜。\n(做拜科，云)您兄弟多亏哥哥，在圣人跟前举荐。\n若不是哥哥，小生焉能得到此也？(延岑云)不敢。\n虽是某举荐，况贤弟忠孝双全，名播于朝。\n据贤弟胸怀锦绣，口吐珠玑，乃翰林之魁首，堪可国家任用。\n今日峥嵘，方称贤弟之志也。\n(正末云)多谢了哥哥抬举也。\n(殿头官云)蔡秀才，当日你母亲不安，冬寒天气，思想桑椹子食用，你可怎生得桑椹子来？你说一遍，我试听者。\n(正末唱)。",
        "dynasty": "元",
        "collection_info": null
    },
    {
        "title": "降桑椹蔡顺奉母・雁儿落",
        "author": "刘唐卿",
        "content": "想当日萱亲疾病缠，他可便思绫锦当时见。\n小生我焚香祷上苍，一梦里神灵现。\n(殿头官云)你梦中见神灵，说甚么来？(正末唱)。",
        "dynasty": "元",
        "collection_info": null
    },
    {
        "title": "降桑椹蔡顺奉母・得胜令",
        "author": "刘唐卿",
        "content": "呀！他道是冬寒月变做春天，半夜里雪花舞雨涟涟。\n枯桑上生棋子，我醒来时把梦圆。\n走到那山前，桑椹子都生遍。\n摘将来新鲜，俺母亲吃了体自然。",
        "dynasty": "元",
        "collection_info": null
    },
    {
        "title": "降桑椹蔡顺奉母・沽美酒",
        "author": "刘唐卿",
        "content": "感大恩重呵怜，招杰士纳英贤。\n端的足德似尧汤千古传，万万载江山固坚，好收成谢冲天。",
        "dynasty": "元",
        "collection_info": null
    },
    {
        "title": "降桑椹蔡顺奉母・太平令",
        "author": "刘唐卿",
        "content": "四海内年年纳献，掌山河一统安然。\n万回来偏邦朝见，文共武随龙迁转。\n呀，谢圣恩可怜，就传将俺来便宣，一一的拜舞金銮宝殿。",
        "dynasty": "元",
        "collection_info": null
    }
]