[
    {
        "uuid": "a567901a2497bb4604fa7dcf77790832",
        "title": "闻兄茂钦靖节蕲州报",
        "author": "李大同",
        "content": "狼烽递驿浩茫茫，遂以孤城为国亡。\n骨肉空教撑远目，貔貅何自□岩疆。\n飞缨惨绝羁南越，宝剑谁能借上方。\n挥泪汨罗招不得，恼人风雨旧池塘。",
        "dynasty": "宋",
        "collection_info": null
    },
    {
        "uuid": "935f8d2e1b7b0a7016877c6ee97874c0",
        "title": "白泽荷花",
        "author": "李大同",
        "content": "故老相传白泽湖，旌阳一濯洁难污。\n只今尚见荷花在，未识神仙更有无。",
        "dynasty": "宋",
        "collection_info": null
    },
    {
        "uuid": "3aedbdf9e8121add830765f7f998f06b",
        "title": "蔡谟公归田赠别",
        "author": "李大同",
        "content": "法持三尺弼皇尧，盛德英风满市朝。\n千里关山思召伯，十年海内重皋陶。\n遨游上界星辰近，出入中天雨露饶。\n何用烧灯歌法活，只须洗耳听鸣韶。",
        "dynasty": "宋",
        "collection_info": null
    },
    {
        "uuid": "3ef9fd6cd0dcead179e1038550fdbf31",
        "title": "句  其一",
        "author": "李大同",
        "content": "曾上蓬莱第一峰，夕阳留住且从容。",
        "dynasty": "宋",
        "collection_info": null
    },
    {
        "uuid": "b387375444586892e6db278e64ea16ef",
        "title": "句  其二",
        "author": "李大同",
        "content": "鹿脚花去泣关山，回首沉香一梦閒。",
        "dynasty": "宋",
        "collection_info": null
    }
]