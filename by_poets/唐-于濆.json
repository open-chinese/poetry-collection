[
    {
        "title": "鼓吹曲辞 巫山高",
        "author": "于濆",
        "content": "何山无朝云，彼云亦悠扬。\n何山无暮雨，彼雨亦苍茫。\n宋玉恃才者，凭云构高唐。\n自重文赋名，荒淫归楚襄。\n峨峨十二峰，永作妖鬼乡。",
        "dynasty": "唐",
        "collection_info": null
    },
    {
        "title": "横吹曲辞 陇头水",
        "author": "于濆",
        "content": "借问陇头水，终年恨何事。\n深疑呜咽声，中有征人泪。\n昨日上山下，达曙不能寐。\n何处接长波？东流入清渭。",
        "dynasty": "唐",
        "collection_info": null
    },
    {
        "title": "相和歌辞 宫怨",
        "author": "于濆",
        "content": "妾家望江口，少年家财厚。\n临江起珠楼，不卖文君酒。\n当年乐贞独，巢燕时为友。\n父兄未许人，畏妾事姑舅。\n西墙邻宋玉，窥见妾眉宇。\n一旦及天聪，恩光生户牖。\n谓言入汉宫，富贵可长久。\n君王纵有情，不奈陈皇后。\n谁怜颊似桃，孰知腰胜柳。\n今日在长门，从来不如丑。",
        "dynasty": "唐",
        "collection_info": null
    },
    {
        "title": "杂曲歌辞 古别离二首 一",
        "author": "于濆",
        "content": "入室少情意，出门多路岐。\n黄鹤有归日，荡子无还时。\n人谁无分命，妾身何太奇。\n君为东南风，妾作西北枝。\n青楼邻里妇，终年画长眉。\n自倚对良匹，笑妾空罗帏。",
        "dynasty": "唐",
        "collection_info": null
    },
    {
        "title": "杂曲歌辞 古别离二首 二",
        "author": "于濆",
        "content": "郎本东家儿，妾本西家女。\n对门中道间，终谓无离阻。\n岂知中道间，遣作空闺主。\n自是爱封侯，非关备胡虏。",
        "dynasty": "唐",
        "collection_info": null
    },
    {
        "title": "青楼曲",
        "author": "于濆",
        "content": "青楼临大道，一上一回老。\n所思终不来，极目伤春草。",
        "dynasty": "唐",
        "collection_info": null
    },
    {
        "title": "塞下曲",
        "author": "于濆",
        "content": "紫塞晓屯兵，黄沙披甲卧。\n战鼓声未齐，乌鸢已相贺。\n燕然山上云，半是离乡魂。\n卫霍待富贵，岂能无干坤。",
        "dynasty": "唐",
        "collection_info": null
    },
    {
        "title": "山村晓思",
        "author": "于濆",
        "content": "开门省禾黍，邻翁水头住。\n今朝南涧波，昨夜西川雨。\n牧童披短蓑，腰笛期烟渚。\n不问水边人，骑牛傍山去。",
        "dynasty": "唐",
        "collection_info": null
    },
    {
        "title": "马嵬驿",
        "author": "于濆",
        "content": "常经马嵬驿，见说坡前客。\n一从屠贵妃，生女愁倾国。\n是日芙蓉花，不如秋草色。\n当时嫁匹夫，不妨得头白。",
        "dynasty": "唐",
        "collection_info": null
    },
    {
        "title": "苦辛吟",
        "author": "于濆",
        "content": "壠上扶犂儿，手种腹长饥。\n窗下抛梭女，手织身无衣。\n我愿燕赵姝，化为嫫母姿。\n一笑不值钱，自然家国肥。",
        "dynasty": "唐",
        "collection_info": null
    },
    {
        "title": "野蚕",
        "author": "于濆",
        "content": "野蚕食青桑，吐丝亦成茧。\n无功及生人，何异偷饱暖。\n我愿均尔丝，化为寒者衣。",
        "dynasty": "唐",
        "collection_info": null
    },
    {
        "title": "秦原览古",
        "author": "于濆",
        "content": "耕者戮力地，龙虎曾角逐。\n火德道将亨，夜逢虵母哭。\n昔日望夷宫，是处寻桑谷。\n汉祖竟为龙，赵高徒指鹿。\n当时行路人，已合伤心目。\n汉祚又千年，秦原草还绿。",
        "dynasty": "唐",
        "collection_info": null
    },
    {
        "title": "古宴曲",
        "author": "于濆",
        "content": "雉扇合蓬莱，朝车回紫陌。\n重门集嘶马，言宴金张宅。\n燕娥奉巵酒，低鬟若无力。\n十户手胼胝，凤凰钗一隻。\n高楼齐下视，日照罗衣色。\n笑指负薪人，不信生中国。",
        "dynasty": "唐",
        "collection_info": null
    },
    {
        "title": "南越谣",
        "author": "于濆",
        "content": "迢迢东南天，巨浸无津壖。\n雄风卷昏雾，干戈满楼船。\n此时尉佗心，儿童待幽燕。\n三寸陆贾舌，万里汉山川。\n若令交趾货，尽生虞芮田。\n天意苟如此，遐人谁肯怜。",
        "dynasty": "唐",
        "collection_info": null
    },
    {
        "title": "述己叹",
        "author": "于濆",
        "content": "不长不成人，及长老逼身。\n履善本求乐，及善尤苦辛。\n如何幽幷儿，一箭取功勋。",
        "dynasty": "唐",
        "collection_info": null
    },
    {
        "title": "辽阳行",
        "author": "于濆",
        "content": "辽阳在何处，妾欲随君去。\n义合齐死生，本不夸机杼。\n谁能守空闺，虚问辽阳路。",
        "dynasty": "唐",
        "collection_info": null
    },
    {
        "title": "旅馆秋思",
        "author": "于濆",
        "content": "旅馆坐孤寂，出门成苦吟。\n何事觉归晚，黄花秋意深。\n寒蝶恋衰草，轸我离乡心。\n更见庭前树，南枝巢宿禽。",
        "dynasty": "唐",
        "collection_info": null
    },
    {
        "title": "长城",
        "author": "于濆",
        "content": "秦皇岂无德，蒙氏非不武。\n岂将版筑功，万里遮胡虏。\n团沙世所难，作垒明知苦。\n死者倍堪伤，僵尸犹抱杵。\n十年居上郡，四海谁为主。\n纵使骨为尘，冤名不入土。",
        "dynasty": "唐",
        "collection_info": null
    },
    {
        "title": "田翁叹",
        "author": "于濆",
        "content": "手植千树桑，文杏作中梁。\n频年徭役重，尽属富家郎。\n富家田业广，用此买金章。\n昨日门前过，轩车满垂杨。\n归来说向家，儿孙竟咨嗟。\n不见千树桑，一浦芙蓉花。",
        "dynasty": "唐",
        "collection_info": null
    },
    {
        "title": "沙场夜",
        "author": "于濆",
        "content": "城上更声发，城下杵声歇。\n征人烧断蓬，对泣沙中月。\n耕牛朝輓甲，战马夜衔铁。\n士卒浣戎衣，交河水为血。\n轻裘两都客，洞房愁宿别。\n何况远辞家，生死犹未决。",
        "dynasty": "唐",
        "collection_info": null
    },
    {
        "title": "里中女",
        "author": "于濆",
        "content": "吾闻池中鱼，不识海水深。\n吾闻桑下女，不识华堂阴。\n贫窗苦机杼，富家鸣杵砧。\n天与双明眸，只教识蒿簪。\n徒惜越娃貌，亦蕴韩娥音。\n珠玉不到眼，遂无奢侈心。\n岂知赵飞燕，满髻钗黄金。",
        "dynasty": "唐",
        "collection_info": null
    },
    {
        "title": "寒食",
        "author": "于濆",
        "content": "二月野中芳，凡花亦能香。\n素娥哭新冢，樵柯鸣柔桑。\n田父引黄犬，寻狐上高冈。\n坟前呼犬归，不知头似霜。",
        "dynasty": "唐",
        "collection_info": null
    },
    {
        "title": "边游录戍卒言",
        "author": "于濆",
        "content": "二十属卢龙，三十防沙漠。\n平生爱功业，不觉从军恶。\n今来客鬓改，知学弯弓错。\n赤肉痛金疮，他人成卫霍。\n目断望君门，君门苦寥廓。",
        "dynasty": "唐",
        "collection_info": null
    },
    {
        "title": "古征战",
        "author": "于濆",
        "content": "高峰凌青冥，深穴万丈坑。\n皇天自山谷，焉得人心平。\n齐鲁足兵甲，燕赵多娉婷。\n仍闻丽水中，日日黄金生。\n苟非夷齐心，岂得无战争。",
        "dynasty": "唐",
        "collection_info": null
    },
    {
        "title": "山村叟",
        "author": "于濆",
        "content": "古凿岩居人，一廛称有产。\n虽霑巾覆形，不及贵门犬。\n驱牛耕白石，课女经黄茧。\n岁暮霜霰浓，画楼人饱暖。",
        "dynasty": "唐",
        "collection_info": null
    },
    {
        "title": "戍客南归",
        "author": "于濆",
        "content": "北别黄榆塞，南归白云乡。\n孤舟下彭蠡，楚月沈沧浪。\n为子惜功业，满身刀箭疮。\n莫渡汨罗水，回君忠孝肠。",
        "dynasty": "唐",
        "collection_info": null
    },
    {
        "title": "经馆娃宫",
        "author": "于濆",
        "content": "馆娃宫畔顾，国变生娇妒。\n句践胆未尝，夫差心已误。\n吴亡甘已矣，越胜今何处？\n当时二国君，一种江边墓。",
        "dynasty": "唐",
        "collection_info": null
    },
    {
        "title": "村居晏起",
        "author": "于濆",
        "content": "村舍少闻事，日高犹闭关。\n起来花满地，戴胜鸣桑间。\n居安即永业，何者为故山。\n朱门与蓬户，六十头尽斑。",
        "dynasty": "唐",
        "collection_info": null
    },
    {
        "title": "感怀",
        "author": "于濆",
        "content": "采薇易为山，何必登首阳。\n濯缨易为水，何必泛沧浪。\n贵崇已难慕，谄笑何所长。\n东堂桂欲空，犹有收萤光。",
        "dynasty": "唐",
        "collection_info": null
    },
    {
        "title": "金谷感怀",
        "author": "于濆",
        "content": "黄金骄石崇，与晋争国力。\n更欲住人间，一日买不得。\n行为忠信主，身是文章宅。\n四者俱不闻，空传堕楼客。",
        "dynasty": "唐",
        "collection_info": null
    },
    {
        "title": "恨从军",
        "author": "于濆",
        "content": "不嫁白衫儿，爱君新紫衣。\n早知遽相别，何用假光辉。\n已闻都万骑，又道出重围。\n一轴金装字，致君终不归。",
        "dynasty": "唐",
        "collection_info": null
    },
    {
        "title": "烧金曲",
        "author": "于濆",
        "content": "天寿畏不永，烧金希长年。\n积土培枯根，自谓松柏坚。\n南陌试腰褭，西楼歌婵娟。\n岂知蔓草中，日日开夜泉。",
        "dynasty": "唐",
        "collection_info": null
    },
    {
        "title": "子从军",
        "author": "于濆",
        "content": "男作乡中丁，女作乡男妇。\n南村与北里，日日见父母。\n岂似从军儿，一去便白首。\n何当铸剑戟，尽得丁男力。",
        "dynasty": "唐",
        "collection_info": null
    },
    {
        "title": "越溪女",
        "author": "于濆",
        "content": "会稽山上云，化作越溪人。\n枉破吴王国，徒为西子身。\n江边浣纱伴，黄金扼双腕。\n倏忽不相期，思倾赵飞燕。\n妾家基业薄，空有如花面。\n嫁尽绿窗人，独自盘金线。",
        "dynasty": "唐",
        "collection_info": null
    },
    {
        "title": "巫山高",
        "author": "于濆",
        "content": "何山无朝云，彼云亦悠扬。\n何山无暮雨，彼雨亦苍茫。\n宋玉恃才者，凭虚构高唐。\n自垂文赋名，荒淫归楚襄。\n峨峨十二峰，永作妖鬼乡。",
        "dynasty": "唐",
        "collection_info": null
    },
    {
        "title": "织素谣",
        "author": "于濆",
        "content": "贫女苦筋力，缲丝夜夜织。\n万梭为一素，世重韩娥色。\n五侯初买笑，建章方落籍。\n一曲古凉州，六亲长血食。\n劝尔画长眉，学歌饱亲戚。",
        "dynasty": "唐",
        "collection_info": null
    },
    {
        "title": "拟古讽",
        "author": "于濆",
        "content": "洛阳大道傍，甲第何深邃。\n南亩无一廛，东园有余地。\n春溪化桃李，秋沼生荷芰。\n草木本无情，此时如有为。\n旱苗当垄死，流水资嘉致。\n余心甘至愚，不会皇天意。",
        "dynasty": "唐",
        "collection_info": null
    },
    {
        "title": "赠太行开路者",
        "author": "于濆",
        "content": "手斸太行山，心齐太行巅。\n斸尽太行险，君心更摩天。\n何如回苦辛，自凿东皋田。",
        "dynasty": "唐",
        "collection_info": null
    },
    {
        "title": "戍卒伤春",
        "author": "于濆",
        "content": "连年戍边塞，过却芳菲节。\n东风气力尽，不减阴山雪。\n萧条柳一株，南枝叶微发。\n为带故乡情，依依籍攀折。\n晚风吹碛沙，夜泪啼乡月。\n凌烟阁上人，未必皆忠烈。",
        "dynasty": "唐",
        "collection_info": null
    },
    {
        "title": "",
        "author": "于濆",
        "content": "长闻乡人语，此家胜良贾。\n骨肉化饥魂，仓中有饱鼠。\n青春满桑柘，旦夕鸣机杼。\n秋风一夜来，累累闻砧杵。\n西邻有原宪，蓬蒿遶环堵。\n自乐固穷心，天意在何处？\n当门见堆子，已作桑田主。\n安得四海中，尽为虞芮土。",
        "dynasty": "唐",
        "collection_info": null
    },
    {
        "title": "早发",
        "author": "于濆",
        "content": "绿野含曙光，东北云如茜。\n栖鸦林际起，落月水中见。\n此身何自苦，日日凌霜霰。\n流苏帐裏人，犹在阳台畔。",
        "dynasty": "唐",
        "collection_info": null
    },
    {
        "title": "季夏逢朝客",
        "author": "于濆",
        "content": "浐水桃李熟，杜曲芙蓉老。\n九天休沐归，腰玉垂杨道。\n避路迴绮罗，迎风嘶騕褭。\n岂知山谷中，日日吹瑶草。",
        "dynasty": "唐",
        "collection_info": null
    },
    {
        "title": "陇头水",
        "author": "于濆",
        "content": "行人何彷徨，陇头水呜咽。\n寒沙战鬼愁，白骨风霜切。\n薄日朦胧秋，怨气阴云结。\n杀成边将名，名着生灵灭。",
        "dynasty": "唐",
        "collection_info": null
    },
    {
        "title": "古别离 一",
        "author": "于濆",
        "content": "入室少情意，出门多路岐。\n黄鹤有归日，荡子无还时。\n人谁无分命，妾身何太奇。\n君为东南风，妾作西北枝。\n青楼邻里妇，终年画长眉。\n自倚对良匹，笑妾空罗帏。",
        "dynasty": "唐",
        "collection_info": null
    },
    {
        "title": "古别离 二",
        "author": "于濆",
        "content": "郎本东家儿，妾本西家女。\n对门中道间，终谓无离阻。\n岂知中道间，遣作空闺主。\n自是爱封侯，非关备胡虏。",
        "dynasty": "唐",
        "collection_info": null
    },
    {
        "title": "拟古意",
        "author": "于濆",
        "content": "白玉若无玷，花颜须及时。\n国色久在室，良媒亦生疑。\n鸦鬟未成髻，鸾镜徒相知。\n翻惭效颦者，却笑从人迟。",
        "dynasty": "唐",
        "collection_info": null
    },
    {
        "title": "陇头吟",
        "author": "于濆",
        "content": "借问陇头水，终年恨何事。\n深疑呜咽声，中有征人泪。\n自古蕴长策，况我非才智。\n无计谢潺湲，一宵空不寐。",
        "dynasty": "唐",
        "collection_info": null
    },
    {
        "title": "思归引",
        "author": "于濆",
        "content": "不耕南亩田，为爱东堂桂。\n身同树上花，一落又经岁。\n交亲日相薄，知己恩潜替。\n日开十二门，自是无归计。",
        "dynasty": "唐",
        "collection_info": null
    },
    {
        "title": "秦富人",
        "author": "于濆",
        "content": "高高起华堂，远远引流水。\n粪土视金珍，犹嫌未奢侈。\n陋巷满蓬蒿，谁怜有颜子。",
        "dynasty": "唐",
        "collection_info": null
    },
    {
        "title": "对花",
        "author": "于濆",
        "content": "花开蝶满枝，花落蝶还稀。\n惟有旧巢燕，主人贫亦归。",
        "dynasty": "唐",
        "collection_info": null
    },
    {
        "title": "宫怨",
        "author": "于濆",
        "content": "妾家望江口，少年家财厚。\n临江起珠楼，不卖文君酒。\n当年乐贞独，巢燕时为友。\n父兄未许人，畏妾事姑舅。\n西墙邻宋玉，窥见妾眉宇。\n一旦及天聪，恩光生户牖。\n谓言入汉宫，富贵可长久。\n君王纵有情，不奈陈皇后。\n谁怜颊似桃，孰知腰胜柳。\n今日在长门，从来不如丑。",
        "dynasty": "唐",
        "collection_info": null
    },
    {
        "title": "乐府杂曲：鼓吹曲辞：巫山高",
        "author": "于濆",
        "content": "何山无朝云，彼云亦悠扬。何山无暮雨，彼雨亦苍茫。\n宋玉恃才者，凭云构高唐。自重文赋名，荒淫归楚襄。\n峨峨十二峰，永作妖鬼乡。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "横吹曲辞：陇头水",
        "author": "于濆",
        "content": "借问陇头水，终年恨何事。深疑呜咽声，中有征人泪。\n昨日上山下，达曙不能寐。何处接长波，东流入清渭。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "相和歌辞：宫怨",
        "author": "于濆",
        "content": "妾家望江口，少年家财厚。临江起珠楼，不卖文君酒。\n当年乐贞独，巢燕时为友。父兄未许人，畏妾事姑舅。\n西墙邻宋玉，窥见妾眉宇。一旦及天聪，恩光生户牖。\n谓言入汉宫，富贵可长久。君王纵有情，不奈陈皇后。\n谁怜颊似桃，孰知腰胜柳。今日在长门，从来不如丑。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "杂曲歌辞：古别离二首",
        "author": "于濆",
        "content": "入室少情意，出门多路岐。黄鹤有归日，荡子无还时。\n人谁无分命，妾身何太奇。君为东南风，妾作西北枝。\n青楼邻里妇，终年画长眉。自倚对良匹，笑妾空罗帏。\n郎本东家儿，妾本西家女。对门中道间，终谓无离阻。\n岂知中道间，遣作空闺主。自是爱封侯，非关备胡虏。\n知子去从军，何处无良人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "青楼曲",
        "author": "于濆",
        "content": "青楼临大道，一上一回老。所思终不来，极目伤春草。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "塞下曲",
        "author": "于濆",
        "content": "紫塞晓屯兵，黄沙披甲卧。战鼓声未齐，乌鸢已相贺。\n燕然山上云，半是离乡魂。卫霍待富贵，岂能无干坤。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "山村晓思",
        "author": "于濆",
        "content": "开门省禾黍，邻翁水头住。今朝南涧波，昨夜西川雨。\n牧童披短蓑，腰笛期烟渚。不问水边人，骑牛傍山去。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "马嵬驿",
        "author": "于濆",
        "content": "常经马嵬驿，见说坡前客。一从屠贵妃，生女愁倾国。\n是日芙蓉花，不如秋草色。当时嫁匹夫，不妨得头白。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "苦辛吟",
        "author": "于濆",
        "content": "垄上扶犁儿，手种腹长饥。窗下抛梭女，手织身无衣。\n我愿燕赵姝，化为嫫母姿。一笑不值钱，自然家国肥。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "野蚕",
        "author": "于濆",
        "content": "野蚕食青桑，吐丝亦成茧。无功及生人，何异偷饱暖。\n我愿均尔丝，化为寒者衣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "秦原览古",
        "author": "于濆",
        "content": "耕者戮力地，龙虎曾角逐。火德道将亨，夜逢蛇母哭。\n昔日望夷宫，是处寻桑谷。汉祖竟为龙，赵高徒指鹿。\n当时行路人，已合伤心目。汉祚又千年，秦原草还绿。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "古宴曲",
        "author": "于濆",
        "content": "雉扇合蓬莱，朝车回紫陌。重门集嘶马，言宴金张宅。\n燕娥奉卮酒，低鬟若无力。十户手胼胝，凤凰钗一隻。\n高楼齐下视，日照罗衣色。笑指负薪人，不信生中国。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "南越谣",
        "author": "于濆",
        "content": "迢迢东南天，巨浸无津壖。雄风卷昏雾，干戈满楼船。\n此时尉佗心，儿童待幽燕。三寸陆贾舌，万里汉山川。\n若令交趾货，尽生虞芮田。天意苟如此，遐人谁肯怜。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "述己叹",
        "author": "于濆",
        "content": "不长不成人，及长老逼身。履善本求乐，及善尤苦辛。\n如何幽并儿，一箭取功勋。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "辽阳行",
        "author": "于濆",
        "content": "辽阳在何处，妾欲随君去。义合齐死生，本不夸机杼。\n谁能守空闺，虚问辽阳路。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "旅馆秋思",
        "author": "于濆",
        "content": "旅馆坐孤寂，出门成苦吟。何事觉归晚，黄花秋意深。\n寒蝶恋衰草，轸我离乡心。更见庭前树，南枝巢宿禽。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "长城",
        "author": "于濆",
        "content": "秦皇岂无德，蒙氏非不武。岂将版筑功，万里遮胡虏。\n团沙世所难，作垒明知苦。死者倍堪伤，僵尸犹抱杵。\n十年居上郡，四海谁为主。纵使骨为尘，冤名不入土。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "田翁叹",
        "author": "于濆",
        "content": "手植千树桑，文杏作中梁。频年徭役重，尽属富家郎。\n富家田业广，用此买金章。昨日门前过，轩车满垂杨。\n归来说向家，儿孙竟咨嗟。不见千树桑，一浦芙蓉花。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "沙场夜",
        "author": "于濆",
        "content": "城上更声发，城下杵声歇。征人烧断蓬，对泣沙中月。\n耕牛朝挽甲，战马夜衔铁。士卒浣戎衣，交河水为血。\n轻裘两都客，洞房愁宿别。何况远辞家，生死犹未决。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "裏中女",
        "author": "于濆",
        "content": "吾闻池中鱼，不识海水深。吾闻桑下女，不识华堂阴。\n贫窗苦机杼，富家鸣杵砧。天与双明眸，只教识蒿簪。\n徒惜越娃貌，亦蕴韩娥音。珠玉不到眼，遂无奢侈心。\n岂知赵飞燕，满髻钗黄金。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "寒食",
        "author": "于濆",
        "content": "二月野中芳，凡花亦能香。素娥哭新冢，樵柯鸣柔桑。\n田父引黄犬，寻狐上高冈。坟前呼犬归，不知头似霜。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "边游录戍卒言",
        "author": "于濆",
        "content": "二十属卢龙，三十防沙漠。平生爱功业，不觉从军恶。\n今来客鬓改，知学弯弓错。赤肉痛金疮，他人成卫霍。\n目断望君门，君门苦寥廓。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "古征战",
        "author": "于濆",
        "content": "高峰凌青冥，深穴万丈坑。皇天自山谷，焉得人心平。\n齐鲁足兵甲，燕赵多娉婷。仍闻丽水中，日日黄金生。\n苟非夷齐心，岂得无战争。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "山村叟",
        "author": "于濆",
        "content": "古凿岩居人，一廛称有产。虽沾巾覆形，不及贵门犬。\n驱牛耕白石，课女经黄茧。岁暮霜霰浓，画楼人饱暖。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "戍客南归",
        "author": "于濆",
        "content": "北别黄榆塞，南归白云乡。孤舟下彭蠡，楚月沈沧浪。\n为子惜功业，满身刀箭疮。莫渡汨罗水，回君忠孝肠。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "经馆娃宫",
        "author": "于濆",
        "content": "馆娃宫畔顾，国变生娇妒。勾践胆未尝，夫差心已误。\n吴亡甘已矣，越胜今何处。当时二国君，一种江边墓。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "村居晏起",
        "author": "于濆",
        "content": "村舍少闻事，日高犹闭关。起来花满地，戴胜鸣桑间。\n居安即永业，何者为故山。朱门与蓬户，六十头尽斑。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "感怀",
        "author": "于濆",
        "content": "采薇易为山，何必登首阳。濯缨易为水，何必泛沧浪。\n贵崇已难慕，谄笑何所长。东堂桂欲空，犹有收萤光。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "金谷感怀",
        "author": "于濆",
        "content": "黄金骄石崇，与晋争国力。更欲住人间，一日买不得。\n行为忠信主，身是文章宅。四者俱不闻，空传堕楼客。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "恨从军",
        "author": "于濆",
        "content": "不嫁白衫儿，爱君新紫衣。早知遽相别，何用假光辉。\n已闻都万骑，又道出重围。一轴金装字，致君终不归。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "烧金曲",
        "author": "于濆",
        "content": "天寿畏不永，烧金希长年。积土培枯根，自谓松柏坚。\n南陌试腰褭，西楼歌婵娟。岂知蔓草中，日日开夜泉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "子从军",
        "author": "于濆",
        "content": "男作乡中丁，女作乡男妇。南村与北裏，日日见父母。\n岂似从军儿，一去便白首。何当铸剑戟，尽得丁男力。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "越溪女",
        "author": "于濆",
        "content": "会稽山上云，化作越溪人。枉破吴王国，徒为西子身。\n江边浣纱伴，黄金扼双腕。倏忽不相期，思倾赵飞燕。\n妾家基业薄，空有如花面。嫁尽绿窗人，独自盘金线。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "巫山高",
        "author": "于濆",
        "content": "何山无朝云，彼云亦悠扬。何山无暮雨，彼雨亦苍茫。\n宋玉恃才者，恁虚构高唐。自垂文赋名，荒淫归楚襄。\n峨峨十二峰，永作妖鬼乡。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "织素谣",
        "author": "于濆",
        "content": "贫女苦筋力，缲丝夜夜织。万梭为一素，世重韩娥色。\n五侯初买笑，建章方落籍。一曲古凉州，六亲长血食。\n劝尔画长眉，学歌饱亲戚。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "拟古讽",
        "author": "于濆",
        "content": "洛阳大道傍，甲第何深邃。南亩无一廛，东园有余地。\n春溪化桃李，秋沼生荷芰。草木本无情，此时如有为。\n旱苗当垄死，流水资嘉致。余心甘至愚，不会皇天意。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "赠太行开路者",
        "author": "于濆",
        "content": "手劚太行山，心齐太行巅。劚尽太行险，君心更摩天。\n何如回苦辛，自凿东皋田。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "戍卒伤春",
        "author": "于濆",
        "content": "连年戍边塞，过却芳菲节。东风气力尽，不减阴山雪。\n萧条柳一株，南枝叶微发。为带故乡情，依依藉攀折。\n晚风吹碛沙，夜泪啼乡月。凌烟阁上人，未必皆忠烈。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "富农诗",
        "author": "于濆",
        "content": "长闻乡人语，此家胜良贾。骨肉化饥魂，仓中有饱鼠。\n青春满桑柘，旦夕鸣机杼。秋风一夜来，累累闻砧杵。\n西邻有原宪，蓬蒿绕环堵。自乐固穷心，天意在何处。\n当门见堆子，已作桑田主。安得四海中，尽为虞芮土。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "早发",
        "author": "于濆",
        "content": "绿野含曙光，东北云如茜。栖鸦林际起，落月水中见。\n此身何自苦，日日凌霜霰。流苏帐裏人，犹在阳台畔。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "季夏逢朝客",
        "author": "于濆",
        "content": "浐水桃李熟，杜曲芙蓉老。九天休沐归，腰玉垂杨道。\n避路回绮罗，迎风嘶騕褭。岂知山谷中，日日吹瑶草。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "陇头水",
        "author": "于濆",
        "content": "行人何彷徨，陇头水呜咽。寒沙战鬼愁，白骨风霜切。\n薄日朦胧秋，怨气阴云结。杀成边将名，名着生灵灭。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "古别离",
        "author": "于濆",
        "content": "入室少情意，出门多路岐。黄鹤有归日，荡子无还时。\n人谁无分命，妾身何太奇。君为东南风，妾作西北枝。\n青楼邻里妇，终年画长眉。自倚对良匹，笑妾空罗帏。\n郎本东家儿，妾本西家女。对门中道间，终谓无离阻。\n岂知中道间，遣作空闺主。自是爱封侯，非关备胡虏。\n知子去从军，何处无良人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "拟古意",
        "author": "于濆",
        "content": "白玉若无玷，花颜须及时。国色久在室，良媒亦生疑。\n鸦鬟未成髻，鸾镜徒相知。翻惭效颦者，却笑从人迟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "陇头吟",
        "author": "于濆",
        "content": "借问陇头水，终年恨何事。深疑呜咽声，中有征人泪。\n自古蕴长策，况我非才智。无计谢潺湲，一宵空不寐。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "思归引",
        "author": "于濆",
        "content": "不耕南亩田，为爱东堂桂。身同树上花，一落又经岁。\n交亲日相薄，知己恩潜替。日开十二门，自是无归计。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "秦富人",
        "author": "于濆",
        "content": "高高起华堂，远远引流水。粪土视金珍，犹嫌未奢侈。\n陋巷满蓬蒿，谁怜有颜子。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "对花",
        "author": "于濆",
        "content": "花开蝶满枝，花落蝶还稀。惟有旧巢燕，主人贫亦归。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    },
    {
        "title": "宫怨",
        "author": "于濆",
        "content": "妾家望江口，少年家财厚。临江起珠楼，不卖文君酒。\n当年乐贞独，巢燕时为友。父兄未许人，畏妾事姑舅。\n西墙邻宋玉，窥见妾眉宇。一旦及天聪，恩光生户牖。\n谓言入汉宫，富贵可长久。君王纵有情，不奈陈皇后。\n谁怜颊似桃，孰知腰胜柳。今日在长门，从来不如丑。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十九"
        }
    }
]