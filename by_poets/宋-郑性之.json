[
    {
        "title": "落梅",
        "author": "郑性之",
        "content": "夜来几阵隔窗风，便恐明朝已扫空。\n点在青苔真可惜，不如吹入酒杯中。",
        "dynasty": "宋",
        "collection_info": null
    },
    {
        "title": "梅花",
        "author": "郑性之",
        "content": "先生多在山中宿，为爱横斜影上窗。\n茁髮僧从深涧徙，赪肩奴过别峰扛。\n和羹宰相调金鼎，止渴将军拥碧幢。\n空谷不知如许艷，沽来村酒且开缸。",
        "dynasty": "宋",
        "collection_info": null
    },
    {
        "title": "南枝开北枝未开",
        "author": "郑性之",
        "content": "山北云衣裹萼红，山南莫恨雪乘风。\n眼前开谢人心别，醉裏吟哦我辈同。\n春意收香归鼎实，月梢留影印阶空。\n诸君行试调羹手，来岁花边独钓翁。",
        "dynasty": "宋",
        "collection_info": null
    }
]