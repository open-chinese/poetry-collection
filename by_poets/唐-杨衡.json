[
    {
        "uuid": "7c980b0b33c78be053ab91d220486489",
        "title": "舞曲歌辞 白纻辞二首 一",
        "author": "杨衡",
        "content": "玉缨翠佩杂轻罗，香汗微渍朱颜酡，为君起唱白纻歌。\n清声褭云思繁多，凝笳哀琴时相和。\n金壶半倾芳夜促，梁尘霏霏暗红烛。\n令君安坐听终曲，坠叶飘花难再復。",
        "dynasty": "唐",
        "collection_info": null
    },
    {
        "uuid": "844ee854c91378e0daa953e4395a442e",
        "title": "舞曲歌辞 白纻辞二首 二",
        "author": "杨衡",
        "content": "蹑珠履，步琼筵。\n轻身起舞红烛前，芳姿艳态妖且妍。\n迴眸转袖暗催弦，凉风萧萧流水急。\n月华泛艳红莲湿，牵裙揽带翻成泣。",
        "dynasty": "唐",
        "collection_info": null
    },
    {
        "uuid": "e3fc423bb551b74b605658d80f64c80d",
        "title": "卢十五竹亭送侄偁归山",
        "author": "杨衡",
        "content": "落叶寒拥壁，清霜夜霑石。\n正是忆山时，復送归山客。\n殷勤一尊酒，晓月当窗白。",
        "dynasty": "唐",
        "collection_info": null
    },
    {
        "uuid": "1a06103ff921cfc03f4ae297f3fd526a",
        "title": "旅次江亭",
        "author": "杨衡",
        "content": "扣舷不能寐，皓露清衣襟。\n弥伤孤舟夜，远结万里心。\n幽兴惜瑶草，素怀寄鸣琴。\n三奏月初上，寂寥寒江深。",
        "dynasty": "唐",
        "collection_info": null
    },
    {
        "uuid": "d6fcc6cc1854918a2704a9e9bed50225",
        "title": "赋得夜雨滴空阶送魏秀才",
        "author": "杨衡",
        "content": "委檐方滴滴，霑红復洒绿。\n醉听乍朦胧，愁闻多断续。\n始兼泉嚮细，稍杂更声促。\n百虑自萦心，况有人如玉。",
        "dynasty": "唐",
        "collection_info": null
    },
    {
        "uuid": "b5956e8f59e765c96c3c0f78da8e4301",
        "title": "征人",
        "author": "杨衡",
        "content": "西风屡鸣雁，东郊未升日。\n繁烟幕幕昏，暗骑萧萧出。\n望云愁玉塞，眠月想蕙质。\n借问露霑衣，何如香满室。",
        "dynasty": "唐",
        "collection_info": null
    },
    {
        "uuid": "214b703c3847dac83da8f3e01f40e30a",
        "title": "游陆先生故岩居",
        "author": "杨衡",
        "content": "独壑临万嶂，苍苔绝行迹。\n仰窥猨挂树，俯对鹤巢石。\n上有一岩屋，相传灵人宅。\n深林无阳晖，幽水转鲜碧。\n拾薪遇遗鼎，探穴得古籍。\n结念候云兴，烧香坐终夕。",
        "dynasty": "唐",
        "collection_info": null
    },
    {
        "uuid": "d94f02358533895bb480384fbeb17c05",
        "title": "题玄和师仙药室",
        "author": "杨衡",
        "content": "山边萧寂室，石掩浮云扃。\n遶室微有路，松烟深冥冥。\n入松汲寒水，对鹤问仙经。\n石几香未尽，水花风欲零。\n何年去华表，几度穷苍冥。\n却顾宦游子，眇如霜中萤。",
        "dynasty": "唐",
        "collection_info": null
    },
    {
        "uuid": "ce08b17e7ca158bebca49ebe83798006",
        "title": "宿陆氏斋赋得残灯诗",
        "author": "杨衡",
        "content": "殷勤照永夜，属思未成眠。\n余晖含薄雾，落烬迸空筵。\n谁比秦楼晓，缄愁别幌前。",
        "dynasty": "唐",
        "collection_info": null
    },
    {
        "uuid": "6c7b56516bf4af020315f1e795bca42f",
        "title": "夷陵郡内叙别",
        "author": "杨衡",
        "content": "礼娶嗣明德，同牢夙所钦。\n况蒙生死契，岂顾蓬蒿心。\n雁币任野薄，恩爱缘义深。\n同声若鼓瑟，合韵似鸣琴。\n将迓空未立，就赘意难任。\n皎月託言誓，沧波信浮沈。\n荆台理晨辙，巫渚疑宵襟。\n悯悯百虑起，回回万恨深。\n候更促徒侣，先晓彻夜禽。\n灯彩凝寒风，蝉思噪密林。\n留念同心带，赠远芙蓉簪。\n抚怀极投漆，感物重黄金。\n分鸾岂遐阻，别劒念相寻。\n傥甘蓬户贱，愿俟故山岑。",
        "dynasty": "唐",
        "collection_info": null
    },
    {
        "uuid": "68f15a427c25ee9dacfa36f5323e7ed5",
        "title": "将之荆州南与张伯刚马惣钟陵夜别",
        "author": "杨衡",
        "content": "荆台别路长，密绪分离状。\n莫诉杯来促，更筹屡已倡。\n烛花侵雾暗，瑟调寒风亮。\n谁念晓帆开，默睇参差浪。",
        "dynasty": "唐",
        "collection_info": null
    },
    {
        "uuid": "35c4ca9dc5c7f8212bfe939420fcf10c",
        "title": "经端溪峡中",
        "author": "杨衡",
        "content": "阴岸东流水，上有微风生。\n素羽漾翠涧，碧苔敷丹英。\n重林宿雨晦，远岫孤霞明。\n飞猱相攀牵，白云乱纵横。\n有客泝轻檝，阅胜匪羁程。\n逍遥一息间，粪土五侯荣。\n搴茗庶蠲热，漱泉聊析酲。\n寄言丝竹者，讵识松风声。",
        "dynasty": "唐",
        "collection_info": null
    },
    {
        "uuid": "2c27f6b3666e38cc48a902714efd5c73",
        "title": "南海苦雨寄赠王四侍御",
        "author": "杨衡",
        "content": "炎风杂海气，暑雨每成霖。\n涂泥亲杖屦，苔藓渍衣襟。\n念近剧怀远，涉浅定知深。\n暗沟夜滴滴，荒庭昼霪霪。\n折简展离旷，理径俟招寻。\n处阴诚多惨，况乃触隅禽。",
        "dynasty": "唐",
        "collection_info": null
    },
    {
        "uuid": "52d598365b57e879ef8e7913744ca977",
        "title": "秋夜闲居即事寄庐山郑员外蜀郡符处士",
        "author": "杨衡",
        "content": "忧思繁未整，良辰会无由。\n引领迟佳音，星纪屡以周。\n蓬阆绝华耀，况乃处穷愁。\n坠叶寒拥砌，灯火夜悠悠。\n开琴弄清弦，窥月俯澄流。\n冉冉鸿雁度，萧萧帷箔秋。\n怅怀石门咏，缅慕碧鸡游。\n髣髴蒙颜色，崇兰隐芳洲。",
        "dynasty": "唐",
        "collection_info": null
    },
    {
        "uuid": "897e6e145f270d0c753b518936555782",
        "title": "寄赠田仓曹湾",
        "author": "杨衡",
        "content": "芳兰媚庭除，灼灼红英舒。\n身为陋巷客，门有绛辕车。\n朝览夷胡传，暮习颍阳书。\n盻云高羽翼，待贾蕴璠玙。\n缨弁虽云阻，音尘岂復疎。\n若因风雨晦，应念寂寥居。",
        "dynasty": "唐",
        "collection_info": null
    },
    {
        "uuid": "c42e40f9e24977d8898f46f9714751f9",
        "title": "咏春色",
        "author": "杨衡",
        "content": "霭霭復蒙蒙，非雾满晴空。\n密添宫柳翠，暗泄路桃红。\n萦丝光乍失，缘隟影纔通。\n夕迷鸳枕上，朝漫绮弦中。\n促驷驰香陌，劳莺转艳丛。\n可怜肠断望，併在洛城东。",
        "dynasty": "唐",
        "collection_info": null
    },
    {
        "uuid": "497a9dcb6e3c7a71cb1cde56c6e25171",
        "title": "送春",
        "author": "杨衡",
        "content": "三月三十日，春归日復暮。\n惆怅问春风，明朝应不住。\n送春曲江上，眷眷东西顾。\n但见扑水花，纷纷不知数。\n人生似行客，两足无停步。\n日日进前程，前程几多路。\n兵刃与水火，尽可违之去。\n惟有老到来，人间无避处。\n感时良未已，独倚池南树。\n今日送春心，心如别亲故。",
        "dynasty": "唐",
        "collection_info": null
    },
    {
        "uuid": "39b1bbc0b8133f3d650755b067e9544e",
        "title": "游峡山寺",
        "author": "杨衡",
        "content": "结构天南畔，胜绝固难俦。\n幸蒙时所漏，遂得恣闲游。\n路石荫松盖，槛藤维鹤舟。\n雨霁花木润，风和景气柔。\n宝殿敞丹扉，灵幡垂绛旒。\n照曜芙蓉壶，金人居上头。\n翔禽拂危剎，落日避层楼。\n端溪瀰漫驶，曲涧潺湲流。\n高居何重沓，登览自夷犹。\n烟霞无隐态，岩洞讵遗幽。\n奔驷非久耀，驰波肯暂留。\n会从香火缘，灭迹此山丘。",
        "dynasty": "唐",
        "collection_info": null
    },
    {
        "uuid": "b95221e7715c05e78759f70240889346",
        "title": "宿陟岵寺云律师院",
        "author": "杨衡",
        "content": "像宇郁参差，宝林疎復密。\n中有弥天子，燃灯坐虚室。\n心证红莲喻，迹羁青眼律。\n玉炉扬翠烟，金经开缥帙。\n肆陈坚固学，破我梦幻质。\n碧水洒尘缨，凉扇当夏日。\n宿禽讵相保，迸火烟欲失。\n愿迴戚促劳，趋隅事休逸。",
        "dynasty": "唐",
        "collection_info": null
    },
    {
        "uuid": "e107d07894ee97494956bed82039020b",
        "title": "秋夜桂州宴送郑十九侍御",
        "author": "杨衡",
        "content": "秋至触物愁，况当离别筵。\n短歌销夜烛，繁绪遍高弦。\n桂水舟始泛，兰堂榻讵悬。\n一杯勾离阻，三载奉周旋。\n鸦噪更漏飒，露濡风景鲜。\n斯须不共此，且为更留连。",
        "dynasty": "唐",
        "collection_info": null
    },
    {
        "uuid": "1948ac9b4c731b0c75f80b0e39af3de1",
        "title": "九日陪樊尚书龙山宴集",
        "author": "杨衡",
        "content": "孟嘉从宴地，千乘復登临。\n缘危陟高步，凭旷写幽襟。\n黄花翫初馥，翠物喜盈斟。\n云杂组绣色，乐和山水音。\n斾摇秋吹急，筵卷夕光沈。\n都人瞻骑火，犹知隔寺深。",
        "dynasty": "唐",
        "collection_info": null
    },
    {
        "uuid": "c85519a9b2f8f2416c218d8d5d8c4f34",
        "title": "江陵送客归河北",
        "author": "杨衡",
        "content": "远客归故里，临路结裴回。\n山长水復阔，无因重此来。\n聊将歌一曲，送子手中杯。",
        "dynasty": "唐",
        "collection_info": null
    },
    {
        "uuid": "7437eceb94b437d7da36491dc984dfbb",
        "title": "送郑丞之罗浮中习业",
        "author": "杨衡",
        "content": "百年泛飘忽，万事繫衰荣。\n高鸿脱矰缴，达士去簪缨。\n始从天目游，復作罗浮行。\n云卧石林密，月窥花洞明。\n全形在气和，习默凭境清。\n夙秘绛囊诀，屡投金简名。\n钟管促离觞，烟霞随去程。\n何当真府内，重得欵平生。",
        "dynasty": "唐",
        "collection_info": null
    },
    {
        "uuid": "82acd8c9359089615734a233370cccdc",
        "title": "送王秀才往安南",
        "author": "杨衡",
        "content": "君为蹈海客，客路谁谙悉。\n鲸度乍疑山，鸡鸣先见日。\n所嗟迴棹晚，倍结离情密。\n无贪合浦珠，念守江陵橘。",
        "dynasty": "唐",
        "collection_info": null
    },
    {
        "uuid": "c6f717ac89573cc285b1f43747925797",
        "title": "送公孙器自桂林归蜀",
        "author": "杨衡",
        "content": "桂林浅復碧，潺湲半露石。\n将乘触物舟，暂驻飞空锡。\n蜀乡异青眼，蓬户高朱戟。\n风度杳难寻，云飘讵留迹。\n旧户闲花草，驯鸽傍檐隟。\n挥手共忘怀，日堕千山夕。",
        "dynasty": "唐",
        "collection_info": null
    },
    {
        "uuid": "ac5d39f25ec19ecb60598b747491cf9d",
        "title": "赠罗浮易炼师",
        "author": "杨衡",
        "content": "海上多仙峤，灵人信长生。\n荣卫冰雪姿，嚥嚼日月精。\n默书绛符遍，晦步斗文成。\n翠髮披肩长，金盖凌风轻。\n晓籁息尘响，天鸡叱幽声。\n碧树来户阴，丹霞照窗明。\n焚香叩虚寂，稽首迴太清。\n鸾鹭振羽仪，飞翻拂斾旌。\n左挹玉泉液，右搴云芝英。\n念得参龙驾，攀天度赤城。",
        "dynasty": "唐",
        "collection_info": null
    },
    {
        "uuid": "7a5004a78835bae4ea1feb9655cd3807",
        "title": "登紫霄峰赠黄仙师",
        "author": "杨衡",
        "content": "紫霄不可涉，灵峯信穹崇。\n下有琼树枝，上有翠髮翁。\n鸡鸣秋汉侧，日出红霞中。\n璨璨真仙子，执旄为侍童。\n焚香杳忘言，默念合太空。\n世华徒熠耀，虚室自朦胧。\n云飞琼瑶圃，龟息芝兰藂。\n玉箓掩不开，天窗微微风。\n兹焉悟佳旨，尘境亦幽通。\n浩渺临广津，永用挹无穷。",
        "dynasty": "唐",
        "collection_info": null
    },
    {
        "uuid": "00f56f93d4022f4be2973c3e693bd23d",
        "title": "乌啼曲",
        "author": "杨衡",
        "content": "可怜杨叶復杨花，雪净烟深碧玉家。\n乌栖不定枝条弱，城头夜半声哑哑。\n浮萍流荡门前水，任罥芙蓉莫浣纱。",
        "dynasty": "唐",
        "collection_info": null
    },
    {
        "uuid": "022694ce509e8a651aa84a908cd50eec",
        "title": "白纻歌二首 一",
        "author": "杨衡",
        "content": "玉缨翠佩杂轻罗，香汗微渍朱颜酡，为君起唱白纻歌。\n清声褭云繁思多，凝笳哀瑟时相和。\n金壶半倾芳夜促，梁尘霏霏暗红烛。\n令君安坐听终曲，坠叶飘花难再復。",
        "dynasty": "唐",
        "collection_info": null
    },
    {
        "uuid": "80dca9124bac0c5fda9225e968733df0",
        "title": "白纻歌二首 二",
        "author": "杨衡",
        "content": "蹑珠履，步琼筵轻身起舞红烛前，芳姿艳态妖且妍。\n迴眸转袖暗催弦，凉风萧萧漏水急。\n月华泛艳红莲湿，牵裙揽带翻成泣。",
        "dynasty": "唐",
        "collection_info": null
    },
    {
        "uuid": "95be5c8afa7d5eb2ee2eec2cc0a11bc6",
        "title": "长门怨",
        "author": "杨衡",
        "content": "丝声繁兮管声急，珠帘不捲风吹入。\n万遍凝愁枕上听，千迴候命花间立。\n望望昭阳信不来，迴眸独掩红巾泣。",
        "dynasty": "唐",
        "collection_info": null
    },
    {
        "uuid": "6506560a6209dab680d469a9f1bb834b",
        "title": "寄彻公",
        "author": "杨衡",
        "content": "北风吹霜霜月明，荷叶枯尽越水清。\n别来几度龙宫宿，雪山童子应相逐。",
        "dynasty": "唐",
        "collection_info": null
    },
    {
        "uuid": "09adc165550ffbe093f72492e6358dc7",
        "title": "哭李象",
        "author": "杨衡",
        "content": "白鸡黄犬不将去，寂寞空余葬时路。\n草死花开年復年，后人知是何人墓。\n忆君思君独不眠，夜寒月照青枫树。",
        "dynasty": "唐",
        "collection_info": null
    },
    {
        "uuid": "45b55b50cde5b7254174ef67c55de977",
        "title": "宿云溪观赋得秋灯引送客",
        "author": "杨衡",
        "content": "云房寄宿秋夜客，一灯荧荧照虚壁。\n虫声呼客客未眠，几人语话清景侧。\n不可离别愁纷多，秋灯秋灯奈别何。",
        "dynasty": "唐",
        "collection_info": null
    },
    {
        "uuid": "a3e3154f5b4308528474b36c11b5a350",
        "title": "采莲曲",
        "author": "杨衡",
        "content": "凝鲜雾渚夕，阳艳绿波风。\n鱼游乍散藻，露重稍欹红。\n楚客伤暮节，吴娃泣败藂。\n促令芳本固，宁望雪霜中。",
        "dynasty": "唐",
        "collection_info": null
    },
    {
        "uuid": "2d2ec7ada659d0a096a6467f7a6f833d",
        "title": "他乡七夕",
        "author": "杨衡",
        "content": "汉渚常多别，山桥忽重游。\n向云迎翠辇，当月拜珠旒。\n寝幌凝宵态，妆奁闭晓愁。\n不堪鸣杼日，空对白榆秋。",
        "dynasty": "唐",
        "collection_info": null
    },
    {
        "uuid": "d762e1d2ec4a0c8773bae8b11e465c95",
        "title": "春日偶题",
        "author": "杨衡",
        "content": "何处春先到，桥东水北亭。\n[冻]花开未得，冷酒酌难醒。\n就日移轻榻，遮风展小屏。\n更无人劝饮，莺语渐叮咛。",
        "dynasty": "唐",
        "collection_info": null
    },
    {
        "uuid": "0daa30283c89ec8d483694ad2f1af7f3",
        "title": "题山寺",
        "author": "杨衡",
        "content": "千峯白露后，云壁挂残灯。\n曙色海边日，经声松下僧。\n意闲门不闭，年去水空澄。\n稽首如何问，森罗尽一乘。",
        "dynasty": "唐",
        "collection_info": null
    },
    {
        "uuid": "f4e4bf2e63dd18611f20273f5f0ab587",
        "title": "广州石门寺重送李尚赴朝时兼宗正卿",
        "author": "杨衡",
        "content": "象阙趋云陛，龙宫憩石门。\n清铙犹启路，黄髮重攀辕。\n藻变朝天服，珠怀委地言。\n那令蓬蒿客，兹席未离尊。",
        "dynasty": "唐",
        "collection_info": null
    },
    {
        "uuid": "f96c1c488183c8e3492897e6870ad53d",
        "title": "送孔周之南海谒王尚书",
        "author": "杨衡",
        "content": "泛棹若流萍，桂寒山更青。\n望云生碧落，看日下沧溟。\n潮尽收珠母，沙闲拾翠翎。\n自趋龙戟下，再为诵芳馨。",
        "dynasty": "唐",
        "collection_info": null
    },
    {
        "uuid": "b9ec98772ea22d090044a1d860d42675",
        "title": "冬夜举公房送崔秀才归南阳",
        "author": "杨衡",
        "content": "闻君动征棹，犯夜故来寻。\n强置一尊酒，重欵百年心。\n灯白霜气冷，室虚松韵深。\n南阳三顾地，幸偶价千金。",
        "dynasty": "唐",
        "collection_info": null
    },
    {
        "uuid": "e1b8ffd8657eb36ba5e13fb039c5d597",
        "title": "送陈房谒抚州周使君",
        "author": "杨衡",
        "content": "匡山一亩宫，尚有桂兰丛。\n凿壁年虽异，穿杨志幸同。\n貌羸缘塞苦，道蹇为囊空。\n去谒临川守，因怜鹤在笼。",
        "dynasty": "唐",
        "collection_info": null
    },
    {
        "uuid": "2ea8b9cd8e62a38d5980678785427428",
        "title": "山斋独宿赠晏上人",
        "author": "杨衡",
        "content": "幢幢云树秋，黄叶下山头。\n虫响夜难度，梦闲神不游。\n窗灯寒几尽，帘雨晓阶愁。\n何以禅栖客，灰心在沃州。",
        "dynasty": "唐",
        "collection_info": null
    },
    {
        "uuid": "653335789931d207c7246c897bee8445",
        "title": "桂州与陈羽念别",
        "author": "杨衡",
        "content": "惨戚损志抱，因君时解颜。\n重叹今夕会，復在几夕间。\n碧桂水连海，苍梧云满山。\n茫茫从此去，何路入秦关。",
        "dynasty": "唐",
        "collection_info": null
    },
    {
        "uuid": "6c4a22f3171102d0e173999524d980a3",
        "title": "经赵处士居",
        "author": "杨衡",
        "content": "云居避世客，髮白习儒经。\n有地水空绿，无人山自青。\n废梁悲逝水，卧木思荒庭。\n向夕霏烟敛，徒看处士星。",
        "dynasty": "唐",
        "collection_info": null
    },
    {
        "uuid": "d33d298ce8e2ea70eb49012bec7716ee",
        "title": "病中赴袁州次香馆",
        "author": "杨衡",
        "content": "病舆憩上馆，缭绕向山隅。\n荒葛漫欹壁，幽禽啄朽株。\n力微怯升降，意欲结踟躇。\n谁能挹香水，一为濯烦纡。",
        "dynasty": "唐",
        "collection_info": null
    },
    {
        "uuid": "f0d0356062a8e3a94f3101298e8455b0",
        "title": "送人流雷州",
        "author": "杨衡",
        "content": "逐客指天涯，人间此路赊。\n地图经大庾，水驿过长沙。\n腊月雷州雨，秋风桂岭花。",
        "dynasty": "唐",
        "collection_info": null
    },
    {
        "uuid": "daca8e5b41953ac578653e138f11cfb0",
        "title": "送彻公",
        "author": "杨衡",
        "content": "白首年空度，幽居俗岂知。\n败蕉依晚日，孤鹤立秋墀。\n久客何由造，禅门不可窥。\n会同尘外友，斋沐奉威仪。",
        "dynasty": "唐",
        "collection_info": null
    },
    {
        "uuid": "1e0140cccf43c03e00ae3f3a593c1964",
        "title": "赠庐山道士",
        "author": "杨衡",
        "content": "寂寥高室古松寒，松下仙人字委鸾。\n头垂白髮朝鸣磬，手把青芝夜遶坛。\n物像自随尘外灭，真源长向性中看。\n悠悠万古皆如此，秋比松枝春比兰。",
        "dynasty": "唐",
        "collection_info": null
    },
    {
        "uuid": "f85f8131dc4d18d2dc087b00d4ef20f1",
        "title": "赋得直如朱丝弦",
        "author": "杨衡",
        "content": "寂寞瑶琴上，深知直者情。\n幸传朱鹭曲，那止素丝名。\n瑞草人空仰，王言世久行。\n大方闻正位，乐府动清声。\n文武音初合，宫商调屡更。\n谁能向机杼，终日泣无成。",
        "dynasty": "唐",
        "collection_info": null
    },
    {
        "uuid": "43e0522edf30f33510c4b387c26cdba5",
        "title": "早春即事",
        "author": "杨衡",
        "content": "眼重朝眠足，头轻宿醉醒。\n阳光满前户，雪水半中庭。\n候变随天气，春生逐地形。\n北檐梅晚白，东岸柳先青。\n葱壠抽羊角，松巢堕鹤翎。\n老来诗更拙，吟罢少人听。",
        "dynasty": "唐",
        "collection_info": null
    },
    {
        "uuid": "91571b5f21bb4d5d8ec8646caf68f9d7",
        "title": "题花树",
        "author": "杨衡",
        "content": "都无看花意，偶到树边来。\n可怜枝上色，一一为愁开。",
        "dynasty": "唐",
        "collection_info": null
    },
    {
        "uuid": "a5c8f6be98e19b13ee073458c7eaa9c5",
        "title": "宿吉祥寺寄庐山隐者",
        "author": "杨衡",
        "content": "风鸣云外钟，鹤宿千年松。\n相思杳不见，月出山重重。",
        "dynasty": "唐",
        "collection_info": null
    },
    {
        "uuid": "cb9af368d34be867cd41b40eac3250f5",
        "title": "边思",
        "author": "杨衡",
        "content": "苏武节旄尽，李陵音信稀。\n梅当陇上发，人向陇头归。",
        "dynasty": "唐",
        "collection_info": null
    },
    {
        "uuid": "6a985a8cf06ced7fd7ffce93661425e5",
        "title": "夜半步次古城",
        "author": "杨衡",
        "content": "茫茫死復生，惟有古时城。\n夜半无鸟雀，花枝当月明。",
        "dynasty": "唐",
        "collection_info": null
    },
    {
        "uuid": "0caa95035a65c29132b0d4a38fe9a41e",
        "title": "春梦",
        "author": "杨衡",
        "content": "空庭日照花如锦，红妆美人当昼寝。\n傍人不知梦中事，唯见玉钗时坠枕。",
        "dynasty": "唐",
        "collection_info": null
    },
    {
        "uuid": "14205571342ad70080fd21b8d65ac462",
        "title": "宿青牛谷",
        "author": "杨衡",
        "content": "随云步入青牛谷，青牛道士留我宿。\n可怜夜久月明中，唯有坛边一枝竹。",
        "dynasty": "唐",
        "collection_info": null
    },
    {
        "uuid": "8062a9b2a644fc9ff56092dcc58c33d2",
        "title": "槿",
        "author": "杨衡",
        "content": "自用金钱买槿栽，二年方始一花开。\n怜红未许家人见，胡蜨争知早到来。",
        "dynasty": "唐",
        "collection_info": null
    },
    {
        "uuid": "3ed32f532179468a2345158f4cfe4e67",
        "title": "九日",
        "author": "杨衡",
        "content": "黄菊紫菊傍篱落，摘菊泛酒爱芳新。\n不堪今日望乡意，强插茱萸随众人。",
        "dynasty": "唐",
        "collection_info": null
    },
    {
        "uuid": "32ebfd449144bdee194b66d261e9a22e",
        "title": "仙女词",
        "author": "杨衡",
        "content": "玉京初侍紫皇君，金缕鸳鸯满绛裙。\n仙宫一闭无消息，遥结芳心向碧云。",
        "dynasty": "唐",
        "collection_info": null
    },
    {
        "uuid": "65dba8914203738f380a943c0e364a82",
        "title": "句",
        "author": "杨衡",
        "content": "贤人处霄汉，荒泽自耕耘。\n陇首降时雨，雷声出夏云。\n一一鹤声飞上天。",
        "dynasty": "唐",
        "collection_info": null
    },
    {
        "uuid": "35acb0a500ba87bc573571c11bb6c60c",
        "title": "白纻辞 二",
        "author": "杨衡",
        "content": "蹑珠履，步琼筵。\n轻身起舞红烛前，芳姿艳态妖且妍。\n迴眸转袖暗催弦，凉风萧萧漏水急。\n月华泛溢红莲湿，牵裙揽带翻成泣。",
        "dynasty": "唐",
        "collection_info": null
    },
    {
        "uuid": "573a193b284743ba5087c2651c672d01",
        "title": "伤蔡处士",
        "author": "杨衡",
        "content": "箧中遗草是琅玕，对此令人洒泪看。\n三径尚疑行迹在，数萤犹自映书残。\n晨光不借泉门晓，暝色空添陇树寒。\n欲问皇天天更远，有才无命说应难。",
        "dynasty": "唐",
        "collection_info": null
    },
    {
        "uuid": "aa5824cd3d44cd5b56aa448fe8e86868",
        "title": "上阳春辞",
        "author": "杨衡",
        "content": "圣皇自在（《千载佳句》卷下作「有」）长生殿，不向蓬莱王母家。\n（见《日本古典文学大系》七三册藤原公任《和汉朗咏集》卷下《帝王》）（〖1〗川口久雄校注云：架藏私注本题作《上阳春辞》，《千载佳句·禁中》作《上春词》，柿村本作《上阳春词》）。",
        "dynasty": "唐",
        "collection_info": null
    },
    {
        "uuid": "75e51d385e068c5a4137a09de2f6b5e9",
        "title": "句",
        "author": "杨衡",
        "content": "欲问皇天天更远。\n（胡伟《宫词》）。",
        "dynasty": "唐",
        "collection_info": null
    },
    {
        "uuid": "98f506d8423e81271013debd2922ea02",
        "title": "舞曲歌辞：白纻辞二首",
        "author": "杨衡",
        "content": "玉缨翠佩杂轻罗，香汗微渍朱颜酡。\n为君起唱白纻歌，蹑珠履，步琼筵。\n轻身起舞红烛前，芳姿艳态妖且妍。\n回眸转袖暗催弦，凉风萧萧流水急。\n月华泛艳红莲湿，",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "uuid": "bc89a53c3c39a9ffb052dcce3b3c3253",
        "title": "卢十五竹亭送侄偁归山",
        "author": "杨衡",
        "content": "落叶寒拥壁，清霜夜沾石。\n正是忆山时，复送归山客。\n殷勤一尊酒，晓月当窗白。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "dfaee874fd7b56adb7f8eeddf3d91e66",
        "title": "赋得夜雨滴空阶送魏秀才",
        "author": "杨衡",
        "content": "委檐方滴滴，沾红复洒绿。\n醉听乍朦胧，愁闻多断续。\n始兼泉向细，稍杂更声促。\n百虑自萦心，况有人如玉。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "d475e724eb63a458b3139403a35bf1a2",
        "title": "征人",
        "author": "杨衡",
        "content": "西风屡鸣雁，东郊未升日。\n繁烟幕幕昏，暗骑萧萧出。\n望云愁玉塞，眠月想蕙质。\n借问露沾衣，何如香满室。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "647773afb7b416b6a7129b426b95bb86",
        "title": "游陆先生故岩居",
        "author": "杨衡",
        "content": "独壑临万嶂，苍苔绝行迹。\n仰窥猿挂树，俯对鹤巢石。\n上有一岩屋，相传灵人宅。\n深林无阳晖，幽水转鲜碧。\n拾薪遇遗鼎，探穴得古籍。\n结念候云兴，烧香坐终夕。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "a7befac36ab34cfb02cf1942c1edd287",
        "title": "题玄和师仙药室",
        "author": "杨衡",
        "content": "山边萧寂室，石掩浮云扃。\n绕室微有路，松烟深冥冥。\n入松汲寒水，对鹤问仙经。\n石几香未尽，水花风欲零。\n何年去华表，几度穷苍冥。\n却顾宦游子，眇如霜中萤。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "93cf15500f87b2152852504fb8e99438",
        "title": "宿陆氏斋赋得残灯诗",
        "author": "杨衡",
        "content": "殷勤照永夜，属思未成眠。\n余辉含薄雾，落烬迸空筵。\n谁比秦楼晓，缄愁别幌前。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "0c02918e7fd183a628c628e623c39378",
        "title": "夷陵郡内叙别",
        "author": "杨衡",
        "content": "礼娶嗣明德，同牢夙所钦。\n况蒙生死契，岂顾蓬蒿心。\n雁币任野薄，恩爱缘义深。\n同声若鼓瑟，合韵似鸣琴。\n将迓空未立，就赘意难任。\n皎月托言誓，沧波信浮沉。\n荆台理晨辙，巫渚疑宵襟。\n悯悯百虑起，回回万恨深。\n候更促徒侣，先晓彻夜禽。\n灯彩凝寒风，蝉思噪密林。\n留念同心带，赠远芙蓉簪。\n抚怀极投漆，感物重黄金。\n分鸾岂遐阻，别剑念相寻。\n倘甘蓬户贱，愿俟故山岑。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "a5a17e87a599ce689632f625cf1d62a4",
        "title": "经端溪峡中",
        "author": "杨衡",
        "content": "阴岸东流水，上有微风生。\n素羽漾翠涧，碧苔敷丹英。\n重林宿雨晦，远岫孤霞明。\n飞猱相攀牵，白云乱纵横。\n有客溯轻楫，阅胜匪羁程。\n逍遥一息间，粪土五侯荣。\n搴茗庶蠲热，漱泉聊析酲。\n寄言丝竹者，讵识松风声。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "23cb796d7c6b283cd78bd3b1ad77ba21",
        "title": "寄赠田仓曹湾",
        "author": "杨衡",
        "content": "芳兰媚庭除，灼灼红英舒。\n身为陋巷客，门有绛辕车。\n朝览夷胡传，暮习颍阳书。\n盻云高羽翼，待贾蕴璠玙。\n缨弁虽云阻，音尘岂复疏。\n若因风雨晦，应念寂寥居。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "3f2face0ca3e49ce7d5c13da16a7faf5",
        "title": "咏春色",
        "author": "杨衡",
        "content": "霭霭复蒙蒙，非雾满晴空。\n密添宫柳翠，暗泄路桃红。\n萦丝光乍失，缘隙影才通。\n夕迷鸳枕上，朝漫绮弦中。\n促驷驰香陌，劳莺转艳丛。\n可怜肠断望，并在洛城东。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "d028d9434123ef23c10d1b00596ece72",
        "title": "送春",
        "author": "杨衡",
        "content": "三月三十日，春归日复暮。\n惆怅问春风，明朝应不住。\n送春曲江上，眷眷东西顾。\n但见扑水花，纷纷不知数。\n人生似行客，两足无停步。\n日日进前程，前程几多路。\n兵刃与水火，尽可违之去。\n惟有老到来，人间无避处。\n感时良未已，独倚池南树。\n今日送春心，心如别亲故。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "fa102b6b98682edfd51120f1658854cc",
        "title": "游峡山寺",
        "author": "杨衡",
        "content": "结构天南畔，胜绝固难俦。\n幸蒙时所漏，遂得恣閒游。\n路石荫松盖，槛藤维鹤舟。\n雨霁花木润，风和景气柔。\n宝殿敞丹扉，灵幡垂绛旒。\n照曜芙蓉壶，金人居上头。\n翔禽拂危刹，落日避层楼。\n端溪弥漫驶，曲涧潺湲流。\n高居何重沓，登览自夷犹。\n烟霞无隐态，岩洞讵遗幽。\n奔驷非久耀，驰波肯暂留。\n会从香火缘，灭迹此山丘。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "d06767a2e09fc8519817941e820612f0",
        "title": "宿陟岵寺云律师院",
        "author": "杨衡",
        "content": "像宇郁参差，宝林疏复密。\n中有弥天子，燃灯坐虚室。\n心证红莲喻，迹羁青眼律。\n玉炉扬翠烟，金经开缥帙。\n肆陈坚固学，破我梦幻质。\n碧水洒尘缨，凉扇当夏日。\n宿禽讵相保，迸火烟欲失。\n愿回戚促劳，趋隅事休逸。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "3b260a4eb97507ea21853b19a16c84a0",
        "title": "九日陪樊尚书龙山宴集",
        "author": "杨衡",
        "content": "孟嘉从宴地，千乘复登临。\n缘危陟高步，凭旷写幽襟。\n黄花玩初馥，翠物喜盈斟。\n云杂组绣色，乐和山水音。\n旆摇秋吹急，筵卷夕光沉。\n都人瞻骑火，犹知隔寺深。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "0113b85f7f083ff6b6000545d1c022fc",
        "title": "江陵送客归河北",
        "author": "杨衡",
        "content": "远客归故里，临路结裴回。\n山长水复阔，无因重此来。\n聊将歌一曲，送子手中杯。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "18203888c2475e07e15339ce29f2dc7b",
        "title": "送郑丞之罗浮中习业",
        "author": "杨衡",
        "content": "百年泛飘忽，万事系衰荣。\n高鸿脱矰缴，达士去簪缨。\n始从天目游，复作罗浮行。\n云卧石林密，月窥花洞明。\n全形在气和，习默凭境清。\n夙秘绛囊诀，屡投金简名。\n钟管促离觞，烟霞随去程。\n何当真府内，重得款平生。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "acadbb56cf5cb803d7c5235c7e4b5052",
        "title": "送王秀才往安南",
        "author": "杨衡",
        "content": "君为蹈海客，客路谁谙悉。\n鲸度乍疑山，鸡鸣先见日。\n所嗟回棹晚，倍结离情密。\n无贪合浦珠，念守江陵橘。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "395e766169c0ffed926caf8bf72c26bc",
        "title": "送公孙器自桂林归蜀",
        "author": "杨衡",
        "content": "桂林浅复碧，潺湲半露石。\n将乘触物舟，暂驻飞空锡。\n蜀乡异青眼，蓬户高朱戟。\n风度杳难寻，云飘讵留迹。\n旧户闲花草，驯鸽傍檐隙。\n挥手共忘怀，日堕千山夕。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "a196d42e600cf2435fc83dbf72c71aac",
        "title": "赠罗浮易炼师",
        "author": "杨衡",
        "content": "海上多仙峤，灵人信长生。\n荣卫冰雪姿，咽嚼日月精。\n默书绛符遍，晦步斗文成。\n翠发披肩长，金盖凌风轻。\n晓籁息尘响，天鸡叱幽声。\n碧树来户阴，丹霞照窗明。\n焚香叩虚寂，稽首回太清。\n鸾鹭振羽仪，飞翻拂旆旌。\n左挹玉泉液，右搴云芝英。\n念得参龙驾，攀天度赤城。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "5c98787e8b2938b44423e2c8c357bcf6",
        "title": "登紫霄峰赠黄仙师",
        "author": "杨衡",
        "content": "紫霄不可涉，灵峰信穹崇。\n下有琼树枝，上有翠发翁。\n鸡鸣秋汉侧，日出红霞中。\n璨璨真仙子，执旄为侍童。\n焚香杳忘言，默念合太空。\n世华徒熠耀，虚室自朦胧。\n云飞琼瑶圃，龟息芝兰丛。\n玉箓掩不开，天窗微微风。\n兹焉悟佳旨，尘境亦幽通。\n浩渺临广津，永用挹无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "cb57ae3c70dda5dccda2b46165253ad7",
        "title": "白纻歌二首",
        "author": "杨衡",
        "content": "玉缨翠佩杂轻罗，香汗微渍朱颜酡。\n为君起唱白纻歌，蹑珠履，步琼筵，轻身起舞红烛前。\n芳姿艳态妖且妍，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "ea48db59282696f21d9a01dfc5e7dab4",
        "title": "长门怨",
        "author": "杨衡",
        "content": "丝声繁兮管声急，珠帘不卷风吹入。\n万遍凝愁枕上听，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "86ff90371f7d6bc3d23eb2ffbb559135",
        "title": "哭李象",
        "author": "杨衡",
        "content": "白鸡黄犬不将去，寂寞空余葬时路。\n草死花开年复年，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "8d192de3965138c4ba2dbe2df1d9c648",
        "title": "宿云溪观，赋得秋灯引送客",
        "author": "杨衡",
        "content": "云房寄宿秋夜客，一灯荧荧照虚壁。\n虫声呼客客未眠，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "37166d66bc5663458e30253feb058c3e",
        "title": "采莲曲",
        "author": "杨衡",
        "content": "凝鲜雾渚夕，阳艳绿波风。\n鱼游乍散藻，露重稍欹红。\n楚客伤暮节，吴娃泣败丛。\n促令芳本固，宁望雪霜中。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "2143ceecf87d5683e235176b2e84920c",
        "title": "春日偶题",
        "author": "杨衡",
        "content": "何处春先到，桥东水北亭。\n冻花开未得，冷酒酌难醒。\n就日移轻榻，遮风展小屏。\n更无人劝饮，莺语渐叮咛。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "843a26b5e2b41fef8bd90daa53e571f7",
        "title": "题山寺",
        "author": "杨衡",
        "content": "千峰白露后，云壁挂残灯。\n曙色海边日，经声松下僧。\n意闲门不闭，年去水空澄。\n稽首如何问，森罗尽一乘。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "47eb3f6e080e3bd6e49122dd6998a9b0",
        "title": "广州石门寺重送李尚赴朝，时兼宗正卿",
        "author": "杨衡",
        "content": "象阙趋云陛，龙宫憩石门。\n清铙犹启路，黄发重攀辕。\n藻变朝天服，珠怀委地言。\n那令蓬蒿客，兹席未离尊。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "784699afc65e010e235b412c6dbea37d",
        "title": "冬夜举公房送崔秀才归南阳",
        "author": "杨衡",
        "content": "闻君动征棹，犯夜故来寻。\n强置一尊酒，重款百年心。\n灯白霜气冷，室虚松韵深。\n南阳三顾地，幸偶价千金。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "d8714e8db7d201c3f5b1f87fa20fc466",
        "title": "桂州与陈羽念别",
        "author": "杨衡",
        "content": "惨戚损志抱，因君时解颜。\n重叹今夕会，复在几夕间。\n碧桂水连海，苍梧云满山。\n茫茫从此去，何路入秦关。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "0d5f62736bb25223d1f266dae378dab6",
        "title": "经赵处士居",
        "author": "杨衡",
        "content": "云居避世客，发白习儒经。\n有地水空绿，无人山自青。\n废梁悲逝水，卧木思荒庭。\n向夕霏烟敛，徒看处士星。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "c94fe1f4e35d63764a36b68b93377214",
        "title": "送人流雷州",
        "author": "杨衡",
        "content": "逐客指天涯，人间此路赊。\n地图经大庾，水驿过长沙。\n腊月雷州雨，秋风桂岭花。\n不知荒徼外，何处有人家。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "9f00ed623b0e79fca93ed2751a0b1c5e",
        "title": "赠庐山道士",
        "author": "杨衡",
        "content": "寂寥高室古松寒，松下仙人字委鸾。\n头垂白髮朝鸣磬，悠悠万古皆如此，秋比松枝春比兰。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "e4ffab7c4db0e7cba8d534bd709797e1",
        "title": "早春即事",
        "author": "杨衡",
        "content": "眼重朝眠足，头轻宿醉醒。\n阳光满前户，雪水半中庭。\n候变随天气，春生逐地形。\n北檐梅晚白，东岸柳先青。\n葱垄抽羊角，松巢堕鹤翎。\n老来诗更拙，吟罢少人听。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "45e3142b2e7bc65800dc63f68ce80774",
        "title": "夜半步次古城",
        "author": "杨衡",
        "content": "茫茫死复生，惟有古时城。\n夜半无鸟雀，花枝当月明。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    },
    {
        "uuid": "31cbce26fcfe1efa1ade036827d3a9c4",
        "title": "槿",
        "author": "杨衡",
        "content": "自用金钱买槿栽，二年方始一花开。\n怜红未许家人见，蝴蝶争知早到来。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十五"
        }
    }
]