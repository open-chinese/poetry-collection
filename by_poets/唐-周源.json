[
    {
        "uuid": "a379b672cd91a4252ad3850c33c4dc5e",
        "title": "访李真人",
        "author": "周源",
        "content": "八十康强鬓未华，琴书图史是生涯。\n是非应不关心虑，名利何曾挂齿牙。\n野鹤无心栖道院，岩花流水入仙家。\n□□□□□□□，近闻巢许出烟霞。\n（见道光《宝庆府志》卷一○三《艺文略四·金石一》。\n此诗承陶敏先生录示。\n）（按：《宝庆府志》云此诗刻石在郡南百里高霞山。\n李真人名震，显庆间修真于此，白昼衝举。\n周尚书源过访留诗，勒碑新甲山仙宅。\n万历间江涸碑见，获此诗，泐第七句。\n）。",
        "dynasty": "唐",
        "collection_info": null
    }
]