[
    {
        "uuid": "b07042ecdd9ad7855c7916fa17e3841d",
        "title": "偈三首  其一",
        "author": "释慧照",
        "content": "龙安山下，道路纵横。\n兜率宫中，楼阁重迭。\n虽非天上，不是人间。\n到者心安，全忘诸念。\n善行者不移双足，善入者不动双扉。\n自能笑傲烟萝，谁管坐消岁月。\n莫教推落岩前石，打破下方遮日云。",
        "dynasty": "宋",
        "collection_info": null
    },
    {
        "uuid": "65ab4de17ba8ab8658dba747cbab4b1f",
        "title": "偈三首  其二",
        "author": "释慧照",
        "content": "端午龙安亦鼓桡，青山云裏得逍遥。\n饥餐渴饮无穷乐，谁爱争先夺锦标。",
        "dynasty": "宋",
        "collection_info": null
    },
    {
        "uuid": "686c71a60f193f4cb7f304110935cd63",
        "title": "偈三首  其三",
        "author": "释慧照",
        "content": "兜率都无伎俩，也斅诸方榜样。\n五日一度升堂，起动许多龙象。\n禅道佛法又无，到此将何供养。\n须知达磨西来，分付一条拄杖。",
        "dynasty": "宋",
        "collection_info": null
    }
]