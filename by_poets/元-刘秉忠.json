[
    {
        "uuid": "1af3ead8de6911e10b157ec24fa7dffc",
        "title": "双调・蟾宫曲",
        "author": "刘秉忠",
        "content": "盼和风春雨如膏，花发南枝，北岸冰销。\n夭桃似火，杨柳如烟，穰穰桑条。\n初出谷黄莺弄巧，乍衔泥燕子寻巢。\n宴赏东郊，杜甫游春，散诞逍遥。\n炎天地热如烧，散发披襟，纨扇轻摇。\n积雪敲冰，沉李浮瓜，不用百尺楼高。\n避暑凉亭静扫，树阴稠绿波池沼。\n流水溪桥，右军观鹅，散诞逍遥。\n梧桐一叶初凋，菊绽东篱，佳节登高。\n金风飒飒，寒雁呀呀，促织叨叨。\n满目黄花衰草，一川红叶飘飘。\n秋景萧萧，赏菊陶潜，散诞逍遥。\n朔风瑞雪飘飘，暖阁红炉，酒泛羊羔。\n如飞柳絮，似舞胡蝶，乱剪鹅毛。\n银砌就楼台殿阁，粉妆成野外荒郊。\n冬景寂寥，浩然踏雪，散诞逍遥。\n中国诗歌库中华诗库中国诗典中国诗人中国诗坛首页,{Connection=[close],Content-Type=[text/html;charset=gb2312],Last-Modified=[Thu,12Apr201807:09:17GMT],Accept-Ranges=[bytes],Vary=[Accept-Encoding],Date=[Sun,29Sep201904:38:49GMT],Server=[LiteSpeed],Alt-Svc=[quic=\":443\";ma=2592000;v=\"39,43,46\",h3-22=\":443\";ma=2592000]}>。",
        "dynasty": "元",
        "collection_info": null
    }
]