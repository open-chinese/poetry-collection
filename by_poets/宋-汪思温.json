[
    {
        "uuid": "42b9afbb65fadeafbd4e8e9c8677f54d",
        "title": "和潘良贵题明州三江亭韵",
        "author": "汪思温",
        "content": "危亭耸观与云侵，胜概何劳杖屦寻。\n回合江山真有意，去来鸥鹭本无心。\n欢声洋溢均千里，好句清新抵万金。\n四海倚需经济手，岂容长对白头吟。",
        "dynasty": "宋",
        "collection_info": null
    },
    {
        "uuid": "2db25fa45a2e4616c90db800d9f4f598",
        "title": "次唐彦猷顾亭林韵",
        "author": "汪思温",
        "content": "云间更深处，独见古人居。\n想像风猷远，荒寒景物疏。\n书成千卷帙，往事一邱墟。\n唯有清名在，流行百岁余。",
        "dynasty": "宋",
        "collection_info": null
    }
]