[
    {
        "uuid": "dad6c4cd93211133a426ec13f1ac639c",
        "title": "瑶台第一层 西母池边宴罢",
        "author": "赵顼",
        "content": "西母池边宴罢，赠南枝、步玉霄。\n绪风和扇，冰华发秀，雪质孤高。\n汉陂呈练影，问是谁、独立江皋。\n便凝望、壶中珪璧，天下琼瑶。\n清标。\n曾陪胜赏，坐望愁、解使尘消。\n况双成与乳丹点染，都付香梢。\n寿妆酥冷，郢韵佩举，麝卷云绡。\n乐逍遥。\n凤凰台畔，取次忆吹箫。",
        "dynasty": "宋",
        "collection_info": null
    }
]