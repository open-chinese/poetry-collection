[
    {
        "uuid": "76fc3b2aa18be0551f25c56e26fbcfda",
        "title": "颂鲁",
        "author": "苏拯",
        "content": "天推鲁仲尼，周游布典坟。\n游遍七十国，不令遇一君。\n一国如一遇，单车不转轮。\n良由至化力，为国不为身。\n礼乐行未足，邅迴厄于陈。\n礼乐今有余，衮旒当圣人。\n伤哉绝粮议，千载误云云。",
        "dynasty": "唐",
        "collection_info": null
    },
    {
        "uuid": "9462883d50ecc18b69cd5616b0d0f964",
        "title": "医人",
        "author": "苏拯",
        "content": "古人医在心，心正药自真。\n今人医在手，手滥药不神。\n我愿天地鑪，多衔扁鹊身。\n遍行君臣药，先从冻馁均。\n自然六合内，少闻贫病人。",
        "dynasty": "唐",
        "collection_info": null
    },
    {
        "uuid": "3612d608ddf5e536af6dac82bd1ffa4a",
        "title": "西施",
        "author": "苏拯",
        "content": "吴王从骄佚，天产西施出。\n岂徒伐一人，所希救羣物。\n良由上天意，恶盈戒奢侈。\n不独破吴国，不独生越水。\n在周名襃姒，在纣名妲己。\n变化本多涂，生杀亦如此。\n君王政不修，立地生西子。",
        "dynasty": "唐",
        "collection_info": null
    },
    {
        "uuid": "70fd508168534d8ecfbf52c1d9d44328",
        "title": "金谷园",
        "author": "苏拯",
        "content": "积金累作山，山高小于址。\n栽花比绿珠，花落还相似。\n徒有敌国富，不能买东市。\n徒有绝世容，不能楼上死。\n秪此上高楼，何如在平地。",
        "dynasty": "唐",
        "collection_info": null
    },
    {
        "uuid": "a26d6384d44fe9c313bd801d7a5d1907",
        "title": "巫山",
        "author": "苏拯",
        "content": "昔时亦云雨，今时亦云雨。\n自是荒淫多，梦得巫山女。\n从来圣明君，可听妖魅语。\n只今峰上云，徒自生容与。",
        "dynasty": "唐",
        "collection_info": null
    },
    {
        "uuid": "ba2e069cfce67b2f04830586c06360ae",
        "title": "贾客",
        "author": "苏拯",
        "content": "长帆挂短舟，所愿疾如箭。\n得丧一惊飘，生死无良贱。\n不谓天不佑，自是人苟患。\n尝言海利深，利深不如浅。",
        "dynasty": "唐",
        "collection_info": null
    },
    {
        "uuid": "5614ae06ca694a01e6cdd250fd909cc4",
        "title": "狡兔行",
        "author": "苏拯",
        "content": "秋来无骨肥，鹰犬遍原野。\n草中三穴无处藏，何况平田无穴者。",
        "dynasty": "唐",
        "collection_info": null
    },
    {
        "uuid": "f86f5b4a93a050acc3f64609f914fffd",
        "title": "长城",
        "author": "苏拯",
        "content": "嬴氏设防胡，烝沙筑冤垒。\n蒙公取勋名，岂算生民死。\n运畚力不禁，碎身砂碛裏。\n黔黎欲半空，长城舂未已。\n皇天潜鼓怒，力化一女子。\n遂使万雉崩，不尽数行泪。\n自古进身者，本非陷物致。\n当时文德修，不到三世地。",
        "dynasty": "唐",
        "collection_info": null
    },
    {
        "uuid": "e8e545acea8ea02b0ccfcd80a2fe59f2",
        "title": "织妇女",
        "author": "苏拯",
        "content": "伊余尽少女，一种饰螓首。\n徒能事机杼，与之作歌舞。\n歌舞片时间，黄金翻袖取。\n秪看舞者乐，岂念织者苦。\n感此尝忆古人言，一妇不织天下寒。",
        "dynasty": "唐",
        "collection_info": null
    },
    {
        "uuid": "053227854c0b7ca5b472e50946e2a3c3",
        "title": "古塞下",
        "author": "苏拯",
        "content": "百战已休兵，寒云愁未歇。\n血染长城沙，马踏征人骨。\n早得用蛾眉，免陷边戍卒。\n始知髦头星，不在弯弓没。",
        "dynasty": "唐",
        "collection_info": null
    },
    {
        "uuid": "4d1bec6c56ee6d0fa4e0218c15636c6d",
        "title": "水旱祷",
        "author": "苏拯",
        "content": "祷祈勿告天，酒浆勿浇地。\n阴阳和也无妖气，阴阳愆期乃人致。\n病生心腹不自医，古屋澄潭何神祟。",
        "dynasty": "唐",
        "collection_info": null
    },
    {
        "uuid": "81b0f3e81e33efb1a3d910dca7848d5d",
        "title": "邹律",
        "author": "苏拯",
        "content": "邹律暖燕谷，青史徒编录。\n人心不变迁，空吹闲草木。\n世患有三惑，尔律莫能抑。\n边苦有长征，尔律莫能息。\n斯术未济时，斯律亦何益。\n争如至公一开口，吹起贤良霸邦国。",
        "dynasty": "唐",
        "collection_info": null
    },
    {
        "uuid": "79a7db6db54a9bd2c0cc8cd885e48a2f",
        "title": "蜘蛛谕",
        "author": "苏拯",
        "content": "春蚕吐出丝，济世功不绝。\n蜘蛛吐出丝，飞虫成聚血。\n蚕丝何专利，尔丝何专孽。\n映日张网罗，遮天亦何别。\n傥居要地门，害物可堪说。\n网成虽福己，网败还祸尔。\n小人与君子，利害一如此。",
        "dynasty": "唐",
        "collection_info": null
    },
    {
        "uuid": "0f48a22bbb10ae7b64e3163f6a042267",
        "title": "猎犬行",
        "author": "苏拯",
        "content": "猎犬未成行，狐兔无奈何。\n猎犬今盈羣，狐兔依旧多。\n自尔初跳跃，人言多拏躩。\n常指天外狼，立可口中嚼。\n骨长毛衣重，烧残烟草薄。\n狡兔何曾擒，时把家鸡捉。\n食尽者饭翻，增养者恶壮。\n可嗟猎犬壮復壮，不堪兔绝良弓丧。",
        "dynasty": "唐",
        "collection_info": null
    },
    {
        "uuid": "13c3de4b4db74432e290fd1b2174fbfb",
        "title": "断火谣",
        "author": "苏拯",
        "content": "谁谓之推贤，于世何功果。\n绝尔晋侯交，禁我唐虞火。\n国闭檀榆烟，大礼成隳堕。\n暗室枯槁饭，冷面相看坐。\n阳昇既非佑，阴伏若为佐。\n焉冻羣生腹，将止天下祸。\n但究冤滥刑，天道无不可。\n鄙哉前朝翊赞臣，吁谟之规何琐琐。",
        "dynasty": "唐",
        "collection_info": null
    },
    {
        "uuid": "16c669c89ced629f93fdd65e8c192e42",
        "title": "思妇吟",
        "author": "苏拯",
        "content": "秋风雁又归，边信一何早。\n揽衣出门望，落叶满长道。\n一从秉箕箒，十载孤怀抱。\n可堪日日醉宠荣，不说思君令人老。",
        "dynasty": "唐",
        "collection_info": null
    },
    {
        "uuid": "d5846a851a69a0d5c9fa020c4785df94",
        "title": "雉兔者",
        "author": "苏拯",
        "content": "所猎一何酷，终年耗林麓。\n飞走如未空，贪残岂知足。\n尝闻猎书史，可以鉴荣辱。\n尝闻猎贤良，可以霸邦国。\n如何纵网罗，空成肥骨肉。\n和济俱不闻，曷所禳颠覆。\n谁能为扣天地鑪，铸此伤生其可乎。",
        "dynasty": "唐",
        "collection_info": null
    },
    {
        "uuid": "3effb9beeb1a7c0d5c71bf1c5dc4cf12",
        "title": "药草",
        "author": "苏拯",
        "content": "天子恤疲瘵，坤灵奉其职。\n年年济世功，贵贱相兼植。\n因产众草中，所希采者识。\n一枝当若神，千金亦何直。\n生草不生药，无以彰土德。\n生药不生草，无以彰奇特。\n国忠在臣贤，民患凭药力。\n灵草犹如此，贤人岂多得。",
        "dynasty": "唐",
        "collection_info": null
    },
    {
        "uuid": "2b583a23ae93f47ac66b3279c2fd3ded",
        "title": "凡草诫",
        "author": "苏拯",
        "content": "野草凡不凡，亦应生和出。\n鉏夫耘药栏，根不留其一。\n良由本芜秽，着地成弃物。\n人生行不修，何门可容膝。\n不唯不尔容，得无凡草嫉。\n贤愚偃仰间，鉴之宜日日。",
        "dynasty": "唐",
        "collection_info": null
    },
    {
        "uuid": "a7c80c8904c498cd4f78efac2b396458",
        "title": "明禁忌",
        "author": "苏拯",
        "content": "阴阳家有书，卜筑多禁忌。\n土中若有神，穴处何无祟。\n我识先贤意，本诫骄侈地。\n恣欲剏楼台，率情染朱翠。\n四面兴土功，四时妨农事。\n可以没凶灾，四隅通一二。\n一年省修营，万民停困踬。\n动若契于理，福匪神之遗。\n动若越于常，祸乃身之致。\n神在虚无间，土中非神位。",
        "dynasty": "唐",
        "collection_info": null
    },
    {
        "uuid": "da44ca89c5ad336c0cea8339e9d6f81d",
        "title": "伤彩饰",
        "author": "苏拯",
        "content": "朝见亦光彩，暮见亦光彩。\n一旦风雨飘，十分无一在。\n尔形才似削，尔貌不如昨。\n本为是凡姿，谁教染丹雘。\n虚饰片时间，天意以为恶。\n物假犹如此，人假争堪作。",
        "dynasty": "唐",
        "collection_info": null
    },
    {
        "uuid": "853ad66c81cb8edcde9c317a4e288e50",
        "title": "世迷",
        "author": "苏拯",
        "content": "乌兔日夜行，与人运枯荣。\n为善不常缺，为恶不常盈。\n天道无阿党，人心自覆倾。\n所以多迁变，宁合天地情。\n我愿造化手，莫放狐兔走。\n恣海产珍奇，纵地生花柳。\n美者一齐美，丑者一齐丑。\n民心归大朴，战争亦何有。",
        "dynasty": "唐",
        "collection_info": null
    },
    {
        "uuid": "4843d1c7c41ca3c44076d246de72423a",
        "title": "鸱枭",
        "author": "苏拯",
        "content": "为害未为害，其如汚物类。\n斯言之一玷，流传极天地。\n良木不得栖，清波不得戏。\n曾戏水堪疑，曾栖树终弃。\n天不歼尔族，与夫恶相济。\n地若默尔声，与夫妖为讳。\n一时怀害心，千古不能替。\n伤哉丑行人，兹禽亦为譬。",
        "dynasty": "唐",
        "collection_info": null
    },
    {
        "uuid": "6a688fc00ea071b262f1279ff9e5a1cf",
        "title": "山中道者",
        "author": "苏拯",
        "content": "筇杖六尺许，坐石流泉所。\n举头看古松，似对仙鹤语。\n是时天气清，四迥无尘侣。\n顾我笑相迎，知有丹砂异。",
        "dynasty": "唐",
        "collection_info": null
    },
    {
        "uuid": "4c6e09eb32e9ab0a77b034b9cd49c1fb",
        "title": "渔人",
        "author": "苏拯",
        "content": "垂竿朝与暮，披簑卧横楫。\n不问清平时，自乐沧波业。\n长畏不得闲，几度避游畋。\n当笑钓台上，逃名名却传。",
        "dynasty": "唐",
        "collection_info": null
    },
    {
        "uuid": "29d41003bf555904ee276a05a257601d",
        "title": "闻猨",
        "author": "苏拯",
        "content": "秋风飒飒猨声起，客恨猨哀一相似。\n漫向孤危惊客心，何曾解入笙歌耳。",
        "dynasty": "唐",
        "collection_info": null
    },
    {
        "uuid": "13a27d9df00b6580dc0a9d592d6faeeb",
        "title": "经马嵬坡",
        "author": "苏拯",
        "content": "一从杀贵妃，春来花无意。\n此地纵千年，土香犹破鼻。\n宠既出常理，辱岂同常死。\n一等异于众，倾覆皆如此。",
        "dynasty": "唐",
        "collection_info": null
    },
    {
        "uuid": "1fc174857f6043d51e73ad2abce195d8",
        "title": "经鹤台",
        "author": "苏拯",
        "content": "筑台非谓贤，独聚乘轩鹤。\n六马不能驭，九皋欲何託。\n一旦敌兵来，万民同陨濩。\n如何警露禽，不似衔环雀。\n一物欲误时，众类皆成恶。\n至今台基上，飞鸟不至泊。",
        "dynasty": "唐",
        "collection_info": null
    },
    {
        "uuid": "cc052987907b7a59dc1be434737fdfcb",
        "title": "寄远",
        "author": "苏拯",
        "content": "游子虽惜别，一去何时见。\n飞鸟犹恋巢，万里亦何远。\n妾愿化为霜，日日下河梁。\n若能侵鬓色，先染薄情郎。",
        "dynasty": "唐",
        "collection_info": null
    },
    {
        "uuid": "ae8c2128de90867c575c05d37abf2075",
        "title": "颂鲁",
        "author": "苏拯",
        "content": "天推鲁仲尼，周游布典坟。\n游遍七十国，不令遇一君。\n一国如一遇，单车不转轮。\n良由至化力，为国不为身。\n礼乐行未足，邅回厄于陈。\n礼乐今有余，衮旒当圣人。\n伤哉绝粮议，千载误云云。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "752fa6d36a97770af25c6a29ca3baab8",
        "title": "医人",
        "author": "苏拯",
        "content": "古人医在心，心正药自真。\n今人医在手，手滥药不神。\n我愿天地炉，多衔扁鹊身。\n遍行君臣药，先从冻馁均。\n自然六合内，少闻贫病人。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "a5a54d53f51cc706ea79ffa6922575ad",
        "title": "西施",
        "author": "苏拯",
        "content": "吴王从骄佚，天产西施出。\n岂徒伐一人，所希救群物。\n良由上天意，恶盈戒奢侈。\n不独破吴国，不独生越水。\n在周名褒姒，在纣名妲己。\n变化本多涂，生杀亦如此。\n君王政不修，立地生西子。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "09a12784a41a3ce005c69653be1ce92a",
        "title": "金谷园",
        "author": "苏拯",
        "content": "积金累作山，山高小于址。\n栽花比绿珠，花落还相似。\n徒有敌国富，不能买东市。\n徒有绝世容，不能楼上死。\n只此上高楼，何如在平地。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "e20a5c7fed5f860e73f3b8fc7cd80898",
        "title": "狡兔行",
        "author": "苏拯",
        "content": "秋来无骨肥，鹰犬遍原野。\n草中三穴无处藏，",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "13120a44a6772ca1dbafb2000b5fd5a3",
        "title": "织妇女",
        "author": "苏拯",
        "content": "伊余尽少女，一种饰螓首。\n徒能事机杼，与之作歌舞。\n歌舞片时间，黄金翻袖取。\n只看舞者乐，岂念织者苦。\n感此尝忆古人言，一妇不织天下寒。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "260ff165b06d419c1596efc58eeca855",
        "title": "水旱祷",
        "author": "苏拯",
        "content": "祷祈勿告天，酒浆勿浇地。\n阴阳和也无妖气，",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "310cfb2a4ef708bc9530073be06fecfc",
        "title": "邹律",
        "author": "苏拯",
        "content": "邹律暖燕谷，青史徒编录。\n人心不变迁，空吹闲草木。\n世患有三惑，尔律莫能抑。\n边苦有长征，尔律莫能息。\n斯术未济时，斯律亦何益。\n争如至公一开口，",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "a6c86d89186693fa9951e72f4f222b6f",
        "title": "猎犬行",
        "author": "苏拯",
        "content": "猎犬未成行，狐兔无奈何。\n猎犬今盈群，狐兔依旧多。\n自尔初跳跃，人言多拏躩。\n常指天外狼，立可口中嚼。\n骨长毛衣重，烧残烟草薄。\n狡兔何曾擒，时把家鸡捉。\n食尽者饭翻，增养者恶壮。\n可嗟猎犬壮復壮，",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "ac593c5edd4fe848c6372f3742ebbc69",
        "title": "断火谣",
        "author": "苏拯",
        "content": "谁谓之推贤，于世何功果。\n绝尔晋侯交，禁我唐虞火。\n国闭檀榆烟，大礼成隳堕。\n暗室枯槁饭，冷面相看坐。\n阳升既非佑，阴伏若为佐。\n焉冻群生腹，将止天下祸。\n但究冤滥刑，天道无不可。\n鄙哉前朝翊赞臣，",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "20c9f3a411e4fcec29641b37f8d5a46f",
        "title": "思妇吟",
        "author": "苏拯",
        "content": "秋风雁又归，边信一何早。\n揽衣出门望，落叶满长道。\n一从秉箕帚，十载孤怀抱。\n可堪日日醉宠荣，",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "c8a31e50f69c48964f53a1f9fb979623",
        "title": "雉兔者",
        "author": "苏拯",
        "content": "所猎一何酷，终年耗林麓。\n飞走如未空，贪残岂知足。\n尝闻猎书史，可以鉴荣辱。\n尝闻猎贤良，可以霸邦国。\n如何纵网罗，空成肥骨肉。\n和济俱不闻，曷所禳颠覆。\n谁能为扣天地炉，铸此伤生其可乎！",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "34a45b797984f5930ee33ac989f11c51",
        "title": "药草",
        "author": "苏拯",
        "content": "天子恤疲瘵，坤灵奉其职。\n年年济世功，贵贱相兼植。\n因产众草中，所希采者识。\n一枝当若神，千金亦何直。\n生草不生药，无以彰士德。\n生药不生草，无以彰奇特。\n国忠在臣贤，民患凭药力。\n灵草犹如此，贤人岂多得。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "6fc23a2ba977fd5fb1fe6708e5131edf",
        "title": "凡草诫",
        "author": "苏拯",
        "content": "野草凡不凡，亦应生和出。\n锄夫耘药栏，根不留其一。\n良田本芜秽，着地成弃物。\n人生行不修，何门可容膝。\n不唯不尔容，得无凡草嫉。\n贤愚偃仰间，鉴之宜日日。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "5d450959c49be09ff62490b93180137c",
        "title": "明禁忌",
        "author": "苏拯",
        "content": "阴阳家有书，卜筑多禁忌。\n土中若有神，穴处何无祟。\n我识先贤意，本诫骄侈地。\n恣欲创楼台，率情染朱翠。\n四面兴土功，四时妨农事。\n可以没凶灾，四隅通一二。\n一年省修营，万民停困踬。\n动若契于理，福匪神之遗。\n动若越于常，祸乃身之致。\n神在虚无间，土中非神位。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "4baf2a6f708748c03f29496ad1b06768",
        "title": "鸱枭",
        "author": "苏拯",
        "content": "为害未为害，其如污物类。\n斯言之一玷，流传极天地。\n良木不得栖，清波不得戏。\n曾戏水堪疑，曾栖树终弃。\n天不歼尔族，与夫恶相济。\n地若默尔声，与夫妖为讳。\n一时怀害心，千古不能替。\n伤哉丑行人，兹禽亦为譬。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "a52bfca2dbd6df96bb4e1d25c1346e59",
        "title": "渔人",
        "author": "苏拯",
        "content": "垂竿朝与暮，披蓑卧横楫。\n不问清平时，自乐沧波业。\n长畏不得閒，几度避游畋。\n当笑钓台上，逃名名却传。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "92fd2b3585616037c5755a27ef3a86b6",
        "title": "闻猿",
        "author": "苏拯",
        "content": "秋风飒飒猿声起，客恨猿哀一相似。\n漫向孤危惊客心，何曾解入笙歌耳。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    },
    {
        "uuid": "f7170d7363b3ad9a8ce68daa4810a5b0",
        "title": "经鹤台",
        "author": "苏拯",
        "content": "筑台非谓贤，独聚乘轩鹤。\n六马不能驭，九皋欲何托。\n一旦敌兵来，万民同陨濩。\n如何警露禽，不似衔环雀。\n一物欲误时，众类皆成恶。\n至今台基上，飞鸟不至泊。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十八"
        }
    }
]