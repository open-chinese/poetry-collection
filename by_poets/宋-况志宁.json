[
    {
        "uuid": "eb81c5b4b8aa76205c24f83ab115f272",
        "title": "豫章台",
        "author": "况志宁",
        "content": "城阴零落豫章台，平地晴沙捲雪来。\n欲访邻翁问尘迹，小园荒径长莓苔。",
        "dynasty": "宋",
        "collection_info": null
    },
    {
        "uuid": "26bad5fcdb14f5c062ecf85149ef4389",
        "title": "天宝洞",
        "author": "况志宁",
        "content": "风雨池边古木寒，千年枸芑当晨餐。\n岩前石壁谁扃锁，岁岁秋风长蕙兰。",
        "dynasty": "宋",
        "collection_info": null
    },
    {
        "uuid": "31f04c7f4984527bedee1f3e3c48342e",
        "title": "梅仙坛",
        "author": "况志宁",
        "content": "上疏归来事可叹，岭头谁为筑星坛。\n先生不食炎刘禄，自拾松花当晚餐。",
        "dynasty": "宋",
        "collection_info": null
    },
    {
        "uuid": "d64ea4885417bd298ab5cf0854dc0398",
        "title": "百花桥",
        "author": "况志宁",
        "content": "波光清浅玉虹横，过客谁题柱上名。\n锦锈铺张春色满，小车花下丽人行。",
        "dynasty": "宋",
        "collection_info": null
    },
    {
        "uuid": "8c73bf605422ad2dfd5e0557b21542e2",
        "title": "春风楼",
        "author": "况志宁",
        "content": "晴日游丝拂画栏，酒帘轻扬碧云端。\n春风蝴蝶知何处，愁切江南曲已残。",
        "dynasty": "宋",
        "collection_info": null
    }
]