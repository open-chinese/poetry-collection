[
    {
        "uuid": "e05df28c89317762c8be8f2a2990e1b6",
        "title": "买陂塘・摸鱼儿 闻掀髯、岭头长啸",
        "author": "赵癯斋",
        "content": "闻掀髯、岭头长啸，梅花一夜香吐。\n正看鸣凤朝阳影，何事惊鸿翩举。\n来又去。\n但赢得、儿童拍手笑无据。\n人间何处。\n有九曲栽芹，一峰横砚，江上听春雨。\n功名事，不信朝鳞暮羽。\n九关虎豹如许。\n午桥见有闲风月，正自不妨嘉趣。\n君记取。\n人尽道、东山安石难留住。\n伏龙三顾。\n待报了君恩，勋铭彝鼎，归作子期侣。",
        "dynasty": "宋",
        "collection_info": null
    }
]