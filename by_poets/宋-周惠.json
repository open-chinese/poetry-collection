[
    {
        "title": "风井",
        "author": "周惠",
        "content": "寰中风穴不一处，斯井乳化能伏流。\n暗接高源常秘惜，不离陌路自清幽。\n土囊空艳高人赋，水品难逢处士收。\n宴坐岩头默斟取，清凉此意与谁谋。",
        "dynasty": "宋",
        "collection_info": null
    },
    {
        "title": "油溪岭",
        "author": "周惠",
        "content": "油溪何淼漫，油岭復巑坃。\n白日蛇龙起，青林虎豹抟。\n干坤谁设险，登陟壮遐观。\n刀剑今牛犊，须知帝德宽。",
        "dynasty": "宋",
        "collection_info": null
    },
    {
        "title": "萧岩",
        "author": "周惠",
        "content": "万里藏云境界宽，仙源江上起峰峦。\n鶑啼翠柳三春暖，松隠清风六月寒。\n飞雁忽惊天柱过，蛰龙犹向石潭蟠。\n宦游争道兹岩好，林下何曾得共欢。",
        "dynasty": "宋",
        "collection_info": null
    }
]