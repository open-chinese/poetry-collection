[
    {
        "uuid": "7f2cd15a7065fc4f7b690bf4570009c9",
        "title": "满庭芳 莺老梅黄",
        "author": "刘颉",
        "content": "莺老梅黄，水寒烟淡，断香谁与添温。\n宝缸初上，花影伴芳尊。\n细细轻帘半卷，凭阑对、山色黄昏。\n人千里，小楼幽草，何处梦王孙。\n十年，羁旅兴，舟前水峄，马上烟村。\n记小亭香墨，题恨犹存。\n几夜江湖旧梦，空凄怨、多少销魂。\n归鸦被，角声惊起，微雨暗重门。",
        "dynasty": "宋",
        "collection_info": null
    }
]