[
    {
        "uuid": "33b1c46e209e5267ccf7e8bdf272c776",
        "title": "奉和九日幸临渭亭登高应制得风字",
        "author": "李迥秀",
        "content": "重九临商节，登高出汉宫。\n正逢萸实满，还对菊花丛。\n霁云开就日，仙藻丽秋风。\n微臣预在镐，窃抃遂无穷。",
        "dynasty": "唐",
        "collection_info": null
    },
    {
        "uuid": "11f3752909fd4bd3c50f807091aa27cd",
        "title": "奉和九月九日登慈恩寺浮图应制",
        "author": "李迥秀",
        "content": "沙界人王塔，金绳梵帝游。\n言从[祇]树赏，行翫菊丛秋。\n御酒调甘露，天花拂綵旒。\n尧年将佛日，同此庆时休。",
        "dynasty": "唐",
        "collection_info": null
    },
    {
        "uuid": "e6541622f636e120945a4b7104383822",
        "title": "奉和幸安乐公主山庄应制",
        "author": "李迥秀",
        "content": "诘旦重门闻警跸，传言太主奏山林。\n是日迴舆罗万骑，此时欢喜赐千金。\n鹭羽凤箫参乐曲，荻园竹径接帷阴。\n手舞足蹈方无已，万年千岁奉熏琴。",
        "dynasty": "唐",
        "collection_info": null
    },
    {
        "uuid": "836b3abb67792b40af35b69a2de078e7",
        "title": "夜宴安乐公主宅",
        "author": "李迥秀",
        "content": "金牓岧嶤云裏开，玉箫参差天际迴。\n莫惊侧弁还归路，秖为平阳歌舞催。",
        "dynasty": "唐",
        "collection_info": null
    },
    {
        "uuid": "289df3acf912324404e621d20e2dc356",
        "title": "奉和九月九日登慈恩寺浮图应制",
        "author": "李迥秀",
        "content": "沙界人王塔，金绳梵帝游。\n言从祇树赏，行玩菊丛秋。\n御酒调甘露，天花拂彩旒。\n尧年将佛日，同此庆时休。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "uuid": "45decbdc430f8e7031a7b0d64353a2a0",
        "title": "奉和幸安乐公主山庄应制",
        "author": "李迥秀",
        "content": "诘旦重门闻警跸，传言太主奏山林。\n是日回舆罗万骑，手舞足蹈方无已，万年千岁奉熏琴。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "uuid": "c4c53ac02000464a143ec29893a660ba",
        "title": "夜宴安乐公主宅",
        "author": "李迥秀",
        "content": "金榜岧峣云裏开，玉箫参差天际回。\n莫惊侧弁还归路，只为平阳歌舞催。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    }
]