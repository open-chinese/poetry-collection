[
    {
        "uuid": "31a36e5360c674f42e3468f6e09145fc",
        "title": "赠颜诩",
        "author": "孟宾于",
        "content": "园林萧爽闻来久，欲访因循二十秋。\n此日开襟吟不尽，碧山重迭水长流。",
        "dynasty": "宋",
        "collection_info": null
    },
    {
        "uuid": "6b998f3f3f10ea5372dbfb56fe83afa3",
        "title": "磻溪怀古",
        "author": "孟宾于",
        "content": "良哉吕尚父，深隠始归周。\n钓石千年在，春风一水流。\n松根盘藓石，花影卧沙鸥。\n谁更怀韬术，追思古渡头。",
        "dynasty": "宋",
        "collection_info": null
    },
    {
        "uuid": "b6f6da1e75df2afe065a1d13b31a738c",
        "title": "怀连上旧居",
        "author": "孟宾于",
        "content": "閒思连上景难齐，树遶仙乡路遶溪。\n明月夜舟渔父唱，春风平野鹧鸪啼。\n城边寄信归云外，花下倾杯到日西。\n更忆海阳垂钓侣，昔年相遇草萋萋。",
        "dynasty": "宋",
        "collection_info": null
    },
    {
        "uuid": "97fc9a52978529b5c094a8f7f49d8155",
        "title": "第四举",
        "author": "孟宾于",
        "content": "失意从他桃李春，嵩阳经过歇行尘。\n云僧不见城中事，问是今年第几人。",
        "dynasty": "宋",
        "collection_info": null
    },
    {
        "uuid": "dc82cf40d90f0ccbee7cee274b876f34",
        "title": "题梅仙馆",
        "author": "孟宾于",
        "content": "仙界路遥云缥缈，古坛风冷叶萧骚。\n后来岂合言淹滞，一尉昇腾道最高。",
        "dynasty": "宋",
        "collection_info": null
    },
    {
        "uuid": "0052d90bbc7be2dc483074689757a7e1",
        "title": "公子行",
        "author": "孟宾于",
        "content": "锦衣红夺彩霞明，侵晓春游向野庭。\n不识农夫辛苦力，骄骢踏烂麦青青。",
        "dynasty": "宋",
        "collection_info": null
    },
    {
        "uuid": "c71be6429d89e7568fc89c4195b08c89",
        "title": "耒阳杜工部祠堂",
        "author": "孟宾于",
        "content": "南游何感思，更甚叶缤纷。\n一夜耒江雨，百年工部文。\n青山当日见，白酒至今闻。\n惟有为诗者，经过时弔君。",
        "dynasty": "宋",
        "collection_info": null
    },
    {
        "uuid": "69efa31d2b042d2a157611f23de53ba4",
        "title": "句  其一",
        "author": "孟宾于",
        "content": "匝地人家凭槛见，远山秋色捲帘看。",
        "dynasty": "宋",
        "collection_info": null
    },
    {
        "uuid": "3147f2854323b7f33173c33d51886d5f",
        "title": "句  其二",
        "author": "孟宾于",
        "content": "蟾宫空手下，泽国更谁来。",
        "dynasty": "宋",
        "collection_info": null
    },
    {
        "uuid": "a795cd4d6ad1599459a35f7cb79967ee",
        "title": "句  其三",
        "author": "孟宾于",
        "content": "水国两亲应探榜，龙门三月又伤春。",
        "dynasty": "宋",
        "collection_info": null
    },
    {
        "uuid": "e382bf16ac5ebe3ace273e3585493a4c",
        "title": "句  其四",
        "author": "孟宾于",
        "content": "仙岛却回空说梦，清朝未达自嫌身。",
        "dynasty": "宋",
        "collection_info": null
    },
    {
        "uuid": "bbd9f3028d27af1c10b2077ea831cf15",
        "title": "句  其五",
        "author": "孟宾于",
        "content": "因逢日者教重应，忍被云僧劝却归。",
        "dynasty": "宋",
        "collection_info": null
    },
    {
        "uuid": "324ceef3885142c930c3b530d5bd54be",
        "title": "句  其六",
        "author": "孟宾于",
        "content": "去年曾折处，今日又垂条。",
        "dynasty": "宋",
        "collection_info": null
    },
    {
        "uuid": "0fd5aac04fcc41520580dee1f7c81165",
        "title": "句  其七",
        "author": "孟宾于",
        "content": "远寺连沙静，閒舟入浦迟。",
        "dynasty": "宋",
        "collection_info": null
    },
    {
        "uuid": "6a55d0b4bc801545bf6faa74d87c135b",
        "title": "句  其八",
        "author": "孟宾于",
        "content": "帘垂羣吏散，苔长讼庭閒。",
        "dynasty": "宋",
        "collection_info": null
    },
    {
        "uuid": "1409e3fbcc015356d263201a5870f8e3",
        "title": "句  其九",
        "author": "孟宾于",
        "content": "早知落处随疏雨，悔得开时顺暖风。",
        "dynasty": "宋",
        "collection_info": null
    },
    {
        "uuid": "0e3f5a45e45bb7c76834c583742d8727",
        "title": "句  其一○",
        "author": "孟宾于",
        "content": "千家帘幕春空在，几处楼台月自明。",
        "dynasty": "宋",
        "collection_info": null
    },
    {
        "uuid": "8fdb5c1ec01f3b0a4ea4daf22424d2fc",
        "title": "句  其一一",
        "author": "孟宾于",
        "content": "腊雪化为流水去，春风吹出好山来。",
        "dynasty": "宋",
        "collection_info": null
    },
    {
        "uuid": "7b828adb66d8d5a9688279542952df95",
        "title": "句  其一二",
        "author": "孟宾于",
        "content": "吾祖并州隔万山，吾家多难谪郴连。",
        "dynasty": "宋",
        "collection_info": null
    },
    {
        "uuid": "aadf16970ac5056d22808c27d65f5b55",
        "title": "句  其一三",
        "author": "孟宾于",
        "content": "十载恋明主。",
        "dynasty": "宋",
        "collection_info": null
    },
    {
        "uuid": "16662e0eead8ad0f9d2b0eaef695b669",
        "title": "句  其一四",
        "author": "孟宾于",
        "content": "两京游寺曾题榜，五举逢知始看花。",
        "dynasty": "宋",
        "collection_info": null
    },
    {
        "uuid": "22a9aa9f206ade5a5608436a4441ba11",
        "title": "句  其一五",
        "author": "孟宾于",
        "content": "自怜成事攀仙桂，谁似投闲向草莱。",
        "dynasty": "宋",
        "collection_info": null
    },
    {
        "uuid": "294ff3f8b06ffab51150cd6a5643ccc6",
        "title": "句  其一六",
        "author": "孟宾于",
        "content": "众星不如孤月明，牛羊满山畏独虎。",
        "dynasty": "宋",
        "collection_info": null
    }
]