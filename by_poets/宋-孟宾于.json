[
    {
        "uuid": "993017429410509c0a2f5ebce3fbcf66",
        "title": "赠颜诩",
        "author": "孟宾于",
        "content": "园林萧爽闻来久，欲访因循二十秋。\n此日开襟吟不尽，碧山重迭水长流。",
        "dynasty": "宋",
        "collection_info": null
    },
    {
        "uuid": "879637c653a251b11089666af2a12e49",
        "title": "磻溪怀古",
        "author": "孟宾于",
        "content": "良哉吕尚父，深隠始归周。\n钓石千年在，春风一水流。\n松根盘藓石，花影卧沙鸥。\n谁更怀韬术，追思古渡头。",
        "dynasty": "宋",
        "collection_info": null
    },
    {
        "uuid": "dbf030ff05de12d0aab2ef44a882f7b1",
        "title": "怀连上旧居",
        "author": "孟宾于",
        "content": "閒思连上景难齐，树遶仙乡路遶溪。\n明月夜舟渔父唱，春风平野鹧鸪啼。\n城边寄信归云外，花下倾杯到日西。\n更忆海阳垂钓侣，昔年相遇草萋萋。",
        "dynasty": "宋",
        "collection_info": null
    },
    {
        "uuid": "6c6253b655322846fc091a3c07ce4395",
        "title": "第四举",
        "author": "孟宾于",
        "content": "失意从他桃李春，嵩阳经过歇行尘。\n云僧不见城中事，问是今年第几人。",
        "dynasty": "宋",
        "collection_info": null
    },
    {
        "uuid": "bf53ad2e92a939ad25f2cc69f1d9e312",
        "title": "题梅仙馆",
        "author": "孟宾于",
        "content": "仙界路遥云缥缈，古坛风冷叶萧骚。\n后来岂合言淹滞，一尉昇腾道最高。",
        "dynasty": "宋",
        "collection_info": null
    },
    {
        "uuid": "a60887dd4a8101251d16951a4ad4f00f",
        "title": "公子行",
        "author": "孟宾于",
        "content": "锦衣红夺彩霞明，侵晓春游向野庭。\n不识农夫辛苦力，骄骢踏烂麦青青。",
        "dynasty": "宋",
        "collection_info": null
    },
    {
        "uuid": "d46bddae1fdbd74fe92eb358a415122a",
        "title": "耒阳杜工部祠堂",
        "author": "孟宾于",
        "content": "南游何感思，更甚叶缤纷。\n一夜耒江雨，百年工部文。\n青山当日见，白酒至今闻。\n惟有为诗者，经过时弔君。",
        "dynasty": "宋",
        "collection_info": null
    },
    {
        "uuid": "eb854397d43bb52338ab6aa7ac0418a1",
        "title": "句  其一",
        "author": "孟宾于",
        "content": "匝地人家凭槛见，远山秋色捲帘看。",
        "dynasty": "宋",
        "collection_info": null
    },
    {
        "uuid": "c4cefa1158eba861cbcd91f11e0aaba7",
        "title": "句  其二",
        "author": "孟宾于",
        "content": "蟾宫空手下，泽国更谁来。",
        "dynasty": "宋",
        "collection_info": null
    },
    {
        "uuid": "1fab7f8bd6a8f4e95f383db03bc800be",
        "title": "句  其三",
        "author": "孟宾于",
        "content": "水国两亲应探榜，龙门三月又伤春。",
        "dynasty": "宋",
        "collection_info": null
    },
    {
        "uuid": "7359766305d90b3b2b007a2862979904",
        "title": "句  其四",
        "author": "孟宾于",
        "content": "仙岛却回空说梦，清朝未达自嫌身。",
        "dynasty": "宋",
        "collection_info": null
    },
    {
        "uuid": "80b61e15b9589e0c4fb8e40cc9b8c023",
        "title": "句  其五",
        "author": "孟宾于",
        "content": "因逢日者教重应，忍被云僧劝却归。",
        "dynasty": "宋",
        "collection_info": null
    },
    {
        "uuid": "35dc1f6f469ed33b2bffef93f0a6034c",
        "title": "句  其六",
        "author": "孟宾于",
        "content": "去年曾折处，今日又垂条。",
        "dynasty": "宋",
        "collection_info": null
    },
    {
        "uuid": "522e43c0fe329145acb7e38a50a6b225",
        "title": "句  其七",
        "author": "孟宾于",
        "content": "远寺连沙静，閒舟入浦迟。",
        "dynasty": "宋",
        "collection_info": null
    },
    {
        "uuid": "1246fc6594db3773c7b1ace7f016fb51",
        "title": "句  其八",
        "author": "孟宾于",
        "content": "帘垂羣吏散，苔长讼庭閒。",
        "dynasty": "宋",
        "collection_info": null
    },
    {
        "uuid": "909f104f49c2d1f966455e3f723b225f",
        "title": "句  其九",
        "author": "孟宾于",
        "content": "早知落处随疏雨，悔得开时顺暖风。",
        "dynasty": "宋",
        "collection_info": null
    },
    {
        "uuid": "b482220695f563287981fd933851888b",
        "title": "句  其一○",
        "author": "孟宾于",
        "content": "千家帘幕春空在，几处楼台月自明。",
        "dynasty": "宋",
        "collection_info": null
    },
    {
        "uuid": "3a8141d25cddb8480981474d1ee724d8",
        "title": "句  其一一",
        "author": "孟宾于",
        "content": "腊雪化为流水去，春风吹出好山来。",
        "dynasty": "宋",
        "collection_info": null
    },
    {
        "uuid": "d47aa520864b774eed901f5201bf1121",
        "title": "句  其一二",
        "author": "孟宾于",
        "content": "吾祖并州隔万山，吾家多难谪郴连。",
        "dynasty": "宋",
        "collection_info": null
    },
    {
        "uuid": "663a968ca960b259e5a99975ee840ce9",
        "title": "句  其一四",
        "author": "孟宾于",
        "content": "两京游寺曾题榜，五举逢知始看花。",
        "dynasty": "宋",
        "collection_info": null
    },
    {
        "uuid": "e103ccb58a8f4a0032233b971025b0ad",
        "title": "句  其一五",
        "author": "孟宾于",
        "content": "自怜成事攀仙桂，谁似投闲向草莱。",
        "dynasty": "宋",
        "collection_info": null
    },
    {
        "uuid": "9f4acde91f50a56826acd863c5785870",
        "title": "句  其一六",
        "author": "孟宾于",
        "content": "众星不如孤月明，牛羊满山畏独虎。",
        "dynasty": "宋",
        "collection_info": null
    }
]