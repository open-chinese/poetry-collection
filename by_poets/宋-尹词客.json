[
    {
        "title": "西江月 韩愈文章盖世",
        "author": "尹词客",
        "content": "韩愈文章盖世，谢安才貌风流。\n良辰开宴在西楼。\n敢劝一卮芳酒。\n记得南宫高第，弟兄都占鳌头。\n金炉玉殿瑞香浮。\n名在甲科第九。",
        "dynasty": "宋",
        "collection_info": null
    },
    {
        "title": "玉楼春 浣花溪上风光主",
        "author": "尹词客",
        "content": "浣花溪上风光主。\n燕集瀛洲开幕府。\n商岩本是作霖人，也使闲花沾雨露。\n谁怜氏族传簪组。\n狂迹偶为风月误。\n愿教朱户柳藏春，免作飘零堤上絮。",
        "dynasty": "宋",
        "collection_info": null
    }
]