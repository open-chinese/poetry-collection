[
    {
        "uuid": "5a51e892b2c7ef0937fb0cd0640b5a0e",
        "title": "题定慧院",
        "author": "史声",
        "content": "寺名定慧知何代，桥古碑横不记年。\n古树乱鸦啼晚照，故园新蝶舞春烟。\n十层宝塔化尘路，五色云衢散上天。\n惟有玉莲池内水，沧浪深处老龙眠。",
        "dynasty": "宋",
        "collection_info": null
    },
    {
        "uuid": "2dfbc3366c682f3e027ea052323b6b4a",
        "title": "送别严希孟",
        "author": "史声",
        "content": "岁暮送行舟，寒烟古渡头。\n渚禽衝客起，野水带冰流。\n经史探深趣，江山属壮游。\n莫将和氏璧，轻向暗中投。",
        "dynasty": "宋",
        "collection_info": null
    },
    {
        "uuid": "5c247c1b9a0c0682a7a5e09453ea7164",
        "title": "句",
        "author": "史声",
        "content": "施食池腥龙戏钵，长明灯暗鼠偷油。",
        "dynasty": "宋",
        "collection_info": null
    }
]