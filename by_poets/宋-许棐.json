[
    {
        "uuid": "67ef00040b579ff7471fa9a23b730ee5",
        "title": "三台春曲 昨夜微风细雨",
        "author": "许棐",
        "content": "昨夜微风细雨，今朝薄霁轻寒。\n檐外一声啼鸟，报知花柳平安。",
        "dynasty": "宋",
        "collection_info": null
    },
    {
        "uuid": "6dd7ca2c355bc51ce9b0985fa204c9d6",
        "title": "三台春曲 春是人间过客",
        "author": "许棐",
        "content": "春是人间过客，花随春不多时。\n人比花尤易老，那堪终日相思。",
        "dynasty": "宋",
        "collection_info": null
    },
    {
        "uuid": "6d8630fdd23a78d93d4eb18d12e0678d",
        "title": "谒金门 微雨后",
        "author": "许棐",
        "content": "微雨后。\n染得杏腮红透。\n春色好时人却瘦。\n镜寒妆不就。\n柳外一莺啼昼。\n约略情怀中酒。\n困起半弯眉袖。\n髻松簪玉溜。",
        "dynasty": "宋",
        "collection_info": null
    },
    {
        "uuid": "4326e4580b26afcbe5924e0e868f3735",
        "title": "鹧鸪天 翠凤金鸾绣欲成",
        "author": "许棐",
        "content": "翠凤金鸾绣欲成。\n沈香亭下款新晴。\n绿随杨柳阴边去，红踏桃花片上行。\n莺意绪，蝶心情。\n一时分付小银筝。\n归来玉醉花柔困，月滤窗纱约半更。",
        "dynasty": "宋",
        "collection_info": null
    },
    {
        "uuid": "bf9fa41a73b8e7b0cae64b58ca19867d",
        "title": "柳枝・杨柳枝 冷迫春宵一半床",
        "author": "许棐",
        "content": "冷迫春宵一半床。\n懒熏香。\n不如屏里画鸳鸯。\n永成双。\n重叠衾罗犹未暖。\n红烛短。\n明朝春雨足池塘。\n落花忙。",
        "dynasty": "宋",
        "collection_info": null
    },
    {
        "uuid": "838ebc84056909ccd670211fb89bfa1a",
        "title": "小重山 正是拈芳采艳时",
        "author": "许棐",
        "content": "正是拈芳采艳时。\n连朝风雨里，掩朱扉。\n强排春恨剪新词。\n词未就，莺唱缕金衣。\n云薄弄晴晖。\n试穿花迳去，拣双枝。\n紫香红腻着罗衣。\n簪不尽，瓶里顿将归。",
        "dynasty": "宋",
        "collection_info": null
    },
    {
        "uuid": "2ba8de548f133b010765fb47d84ec462",
        "title": "满宫春 懒抟香",
        "author": "许棐",
        "content": "懒抟香，慵弄粉。\n犹带浅酲微困。\n金鞍何处掠新欢，偷倩燕寻莺问。\n柳供愁，花献恨。\n衮絮猎红成阵。\n碧楼能有几番春，又是一番春尽。",
        "dynasty": "宋",
        "collection_info": null
    },
    {
        "uuid": "d6dcb1b8ec5d230265a7418afa160293",
        "title": "浣溪沙 欲把香缯暖缬裁",
        "author": "许棐",
        "content": "欲把香缯暖缬裁。\n玉箱金锁又慵开。\n一杯茶罢上春台。\n方向柳边揉碧缕，又从花畔并红腮。\n不知凝待阿谁来。",
        "dynasty": "宋",
        "collection_info": null
    },
    {
        "uuid": "84415687d209e50dd5585928aea2f578",
        "title": "更漏子 泪淹红",
        "author": "许棐",
        "content": "泪淹红，腮褪粉。\n等得玉销花损。\n羞阮凤，怯筝鸾。\n指寒无好弹。\n一庭雪。\n半窗月。\n又是独眠时节。\n孤枕怨，小屏愁。\n天涯梦里游。",
        "dynasty": "宋",
        "collection_info": null
    },
    {
        "uuid": "a46a0cb7435a8fdea7642b5b051f3bd3",
        "title": "荷叶杯 鹊踏画檐双噪",
        "author": "许棐",
        "content": "鹊踏画檐双噪。\n书到。\n和笑拆封看。\n归程能隔几重山。\n远约数宵间。\n准备绣轮雕辔。\n游戏。\n说与百花知。\n莫教枝上一红飞。\n留伴玉东西。",
        "dynasty": "宋",
        "collection_info": null
    },
    {
        "uuid": "e0190a4201e76edbb5d01ed4cb4c9d98",
        "title": "夜行船 一辔东风留不住",
        "author": "许棐",
        "content": "一辔东风留不住。\n离歌断、日斜春暮。\n多事啼莺，妒情飞燕，一路送人归去。\n文君自被琴心误。\n却惆怅、落花飞絮。\n锦字机寒，玉炉烟冷，门外乱山无数。",
        "dynasty": "宋",
        "collection_info": null
    },
    {
        "uuid": "9fdc1f04e22661b9f5024e5906ab7582",
        "title": "应天长 溅紫飘红风又雨",
        "author": "许棐",
        "content": "溅紫飘红风又雨。\n一刻韶芳留不住。\n燕吞声，莺谇语。\n待得晴来人已去。\n怯新歌，怜旧舞。\n冷落艳腔芳谱。\n要识此时情绪。\n豆梅酸更苦。",
        "dynasty": "宋",
        "collection_info": null
    },
    {
        "uuid": "d4b5f3d211f25a734aee90f75a99954e",
        "title": "喜迁莺 鸠雨细",
        "author": "许棐",
        "content": "鸠雨细，燕风斜。\n春悄谢娘家。\n一重帘外即天涯。\n何必暮云遮。\n钏金寒，钗玉冷。\n薄醉欲成还醒。\n一春梳洗不簪花。\n孤负几韶华。",
        "dynasty": "宋",
        "collection_info": null
    },
    {
        "uuid": "cf9d3934ce880d0554c6e308cf618cd0",
        "title": "虞美人 杏花窗底人中酒",
        "author": "许棐",
        "content": "杏花窗底人中酒。\n花与人相守。\n帘衣不肯护春寒。\n一声娇嚏两眉攒。\n拥衾眠。\n明朝又有秋千约。\n恐未忺梳掠。\n倩谁传语画楼风。\n略吹丝雨湿春红。\n绊游踪。",
        "dynasty": "宋",
        "collection_info": null
    },
    {
        "uuid": "0830b342408dfe781ca64e8e1b3e06a6",
        "title": "清平乐 凤双鸾偶",
        "author": "许棐",
        "content": "凤双鸾偶。\n天上人间有。\n檐玉无声花影瘦。\n夜浅春浓时候。\n别来几度寒宵。\n六桥风月迢迢。\n灯下有谁相伴，一方红湿鲛绡。",
        "dynasty": "宋",
        "collection_info": null
    },
    {
        "uuid": "023c31bd40bfecb5fb8a604a15bef000",
        "title": "山花子 挼柳揉花旋染衣",
        "author": "许棐",
        "content": "挼柳揉花旋染衣。\n丝丝红翠扑春辉。\n罗绮丛中无此艳，小西施。\n腰细最便围舞帊，袖寒时复罩香え。\n误点一痕残泪粉，怕人知。",
        "dynasty": "宋",
        "collection_info": null
    },
    {
        "uuid": "6cf826b587718a5e3a720e28c49223ec",
        "title": "相思引 组绣盈箱锦满机",
        "author": "许棐",
        "content": "组绣盈箱锦满机。\n倩谁缝作护花衣。\n恐花飞去，无复上芳枝。\n已恨远山迷望眼，不须更画远山眉。\n正无聊赖，雨外一鸠啼。",
        "dynasty": "宋",
        "collection_info": null
    },
    {
        "uuid": "11e337e96da830d62140430a6a340035",
        "title": "画堂春 一绡香暖看灯衣",
        "author": "许棐",
        "content": "一绡香暖看灯衣。\n领珠襟翠争辉。\n金球斜亸雪梅枝。\n着带都宜。\n桃艳妆成醉脸，柳娇移上歌眉。\n一轮蟾玉堕花西。\n携手同归。",
        "dynasty": "宋",
        "collection_info": null
    },
    {
        "uuid": "fda148bbd7be6176d6eb31ab130ebbe6",
        "title": "相见欢 绣围春水锦笼山",
        "author": "许棐",
        "content": "绣围春水锦笼山。\n冶游天。\n可惜连朝中酒、怯秋千。\n妆楼暖。\n朱帘卷。\n燕斜穿。\n冲落两三花片、镜台边。",
        "dynasty": "宋",
        "collection_info": null
    },
    {
        "uuid": "717a6315a98862b594e6bc55a9865a97",
        "title": "后庭花 一春不识西湖面",
        "author": "许棐",
        "content": "一春不识西湖面。\n翠羞红倦。\n雨窗和泪摇湘管。\n意长笺短。\n知心惟有雕梁燕。\n自来相伴。\n东风不管琵琶怨。\n落花吹遍。",
        "dynasty": "宋",
        "collection_info": null
    },
    {
        "uuid": "c67bd7c32ab6df57964a5fc3ac109613",
        "title": "夜泊长河",
        "author": "许棐",
        "content": "黄帽贪程夜泊迟，市楼灯火歇多时。\n满怀风月无分付，却借渔翁短笛吹。",
        "dynasty": "宋",
        "collection_info": null
    },
    {
        "uuid": "69ac16c9d6b929a5bae35f7569f0c663",
        "title": "访潘叔明",
        "author": "许棐",
        "content": "一室宽于养鹤笼，荻帘疏透雪花风。\n怪来几案无寒色，春在题诗卷子中。",
        "dynasty": "宋",
        "collection_info": null
    },
    {
        "uuid": "39dc2a4fb00eaacffed43c8de6d7a34b",
        "title": "明妃",
        "author": "许棐",
        "content": "汉宫眉斧息边尘，功压貔貅百万人。\n好把香闺旧脂粉，艳妆颜色上麒麟。",
        "dynasty": "宋",
        "collection_info": null
    },
    {
        "uuid": "3287c98efacf1be9e4d2ed760a7150fd",
        "title": "醉起",
        "author": "许棐",
        "content": "午醉醺醺到日晡，起呼茶盌炷熏炉。\n隔窗几点敲花雨，子细听时却又无。",
        "dynasty": "宋",
        "collection_info": null
    },
    {
        "uuid": "085afc969294936482a38c36e0afe92d",
        "title": "帕子",
        "author": "许棐",
        "content": "万缕纵横如妾恨，一方轻薄似郎恩。\n多时不繫纤腰舞，却对花前拭泪痕。",
        "dynasty": "宋",
        "collection_info": null
    },
    {
        "uuid": "456406e82fc7127e46a64a2552d25810",
        "title": "晚泊临平",
        "author": "许棐",
        "content": "晚卸风帆泊市桥，税亭民屋总萧条。\n秦封不到河边柳，送往迎来枉折腰。",
        "dynasty": "宋",
        "collection_info": null
    },
    {
        "uuid": "72d9882b893032d2fdf2f59d9290f748",
        "title": "元夕后湖上作",
        "author": "许棐",
        "content": "自从楼阁罢烧灯，未有今朝一日晴。\n暖拆葑边冰翼破，寒留山顶雪痕轻。\n娇骢已印寻芳迹，小妓新翻鬻唱声。\n每箇旗亭商一醉，也应排日到清明。",
        "dynasty": "宋",
        "collection_info": null
    },
    {
        "uuid": "d928da08b411be1170d523f785cdf50d",
        "title": "沈子寿郊居",
        "author": "许棐",
        "content": "屋外犹余地百弓，经锄知费几年工。\n栽蔬少似于陵仲，种菊多于靖节翁。\n偃屈溪山诗卷裏，破除风月酒杯中。\n近来又喜禅机透，一顾丛林万衲空。",
        "dynasty": "宋",
        "collection_info": null
    },
    {
        "uuid": "0469ae08ed3401d86b216e85f0be2de3",
        "title": "赠叶靖逸",
        "author": "许棐",
        "content": "借得城居一丈宽，五车书向腹中安。\n声华馥似当风桂，气味清于着露兰。\n朝士时将余俸赠，铺家传得近诗刊。\n回看旧隠西湖上，谁伴沙鸥度岁寒。",
        "dynasty": "宋",
        "collection_info": null
    },
    {
        "uuid": "41933b507e04bd1d44bba5ec29d0f5b3",
        "title": "郑介道见访",
        "author": "许棐",
        "content": "步头杨柳种多年，今日方维胜客船。\n扫石共看山色坐，枕书同听雨声眠。\n溪羹旋煮莼丝滑，野饭新炊芡玉圆。\n不管归心忙似箭，强留吟过菊花天。",
        "dynasty": "宋",
        "collection_info": null
    },
    {
        "uuid": "18cc8805896dc0dd7d570fb9067ffff6",
        "title": "赠龚彦质",
        "author": "许棐",
        "content": "慈湖分与半窗灯，照得襟怀彻底明。\n蒲座夜闲猫占卧，笋舆春暖鹤随行。\n炉香欲尽经犹诵，砚墨才浓句已成。\n岁晚弟兄俱白首，一楼风雨话深更。",
        "dynasty": "宋",
        "collection_info": null
    },
    {
        "uuid": "824b6e90de6bddaec1a921abce409c87",
        "title": "题常穆仲蘸碧",
        "author": "许棐",
        "content": "舫样一亭小，依山復靠池。\n每来分席坐，须忆下湖时。\n竹弄当窗影，花添蘸水枝。\n人间风浪恶，泛宅几天涯。",
        "dynasty": "宋",
        "collection_info": null
    },
    {
        "uuid": "5243d44b0ef5ec6b191554a3dfe3050c",
        "title": "赵叔鲁",
        "author": "许棐",
        "content": "天上除书骆驿飞，谪僊何事得来迟。\n旅怀宽似居家日，学力高于未第时。\n山带晴霏横画轴，水流清响入琴丝。\n世间多少王孙贵，无我寒泉一句诗。",
        "dynasty": "宋",
        "collection_info": null
    },
    {
        "uuid": "d54ba8e5045c84ca581aa63fa78c826e",
        "title": "秋江渔父",
        "author": "许棐",
        "content": "小舟轻似一鸥飞，恋月随风惯不归。\n困卧芦花深雪裏，夜寒添盖旧蓑衣。",
        "dynasty": "宋",
        "collection_info": null
    },
    {
        "uuid": "75c2ffcaa6c08f88534d99f7c46290a3",
        "title": "山间",
        "author": "许棐",
        "content": "趁得山间笋蕨春，借厨烹煮自吹薪。\n倩谁分我杯羹去，寄与中朝食肉人。",
        "dynasty": "宋",
        "collection_info": null
    },
    {
        "uuid": "2e7a1a24ee6789ca8848cc1cdff5077c",
        "title": "木山父书院",
        "author": "许棐",
        "content": "占得文房一丈强，地幽虽夏亦清凉。\n瓶花误倒水侵案，书叶乱掀风满床。\n薜长密藤遮半壁，桐分疏影出低墙。\n客来莫道无祗待，只啜茶瓯却味长。",
        "dynasty": "宋",
        "collection_info": null
    },
    {
        "uuid": "7bdcf7bddc0302241821f55855a04203",
        "title": "蜡梅江梅同瓶",
        "author": "许棐",
        "content": "苗裔元从庾岭分，两般标致一般春。\n淡妆西子呈娇态，黄面瞿昙现小身。\n不羡腰金横玉贵，来寻嚼蜡饮冰人。\n只愁花谢香狼籍，桃李如何接后陈。",
        "dynasty": "宋",
        "collection_info": null
    },
    {
        "uuid": "743e0cffe45bdfbe4eb2be6a7a20bb5a",
        "title": "赠画鱼沈秀才",
        "author": "许棐",
        "content": "写字摛文不疗饥，生涯换得颇新奇。\n锦心暗织临渊网，蓬鬓潜缫钓雨丝。\n落笔易于投饵处，得钱多似出罾时。\n渔翁枉占烟波阔，不及君家小砚池。",
        "dynasty": "宋",
        "collection_info": null
    },
    {
        "uuid": "184f32ba9d493f4ea8d85667a7e1a1f9",
        "title": "赠北磵",
        "author": "许棐",
        "content": "天下名山行脚遍，依然形影瘦伶俜。\n支吾寒暑袈裟耐，变眩烟霞笔砚灵。\n对客敬如堂上佛，读书通似藏中经。\n石头路滑终难到，不是诗禅莫扣扃。",
        "dynasty": "宋",
        "collection_info": null
    },
    {
        "uuid": "59a6c678253af1a3a87ef9f686d54d67",
        "title": "雪晓",
        "author": "许棐",
        "content": "腊雪连宵接晓飞，锦衾公子未曾知。\n起来携杖敲梅树，扶得轻盈压损枝。",
        "dynasty": "宋",
        "collection_info": null
    },
    {
        "uuid": "5d30d9adf5a2f747ea2f9f635a89dabf",
        "title": "闺怨五首  其一",
        "author": "许棐",
        "content": "眉锁从春不暂开，懒移心事向妆台。\n恩情恰似残花片，去逐东流更不迴。",
        "dynasty": "宋",
        "collection_info": null
    },
    {
        "uuid": "a6351aa31240de4985122159edcafa22",
        "title": "闺怨五首  其二",
        "author": "许棐",
        "content": "别后相思瘦玉肌，不堪重着看花衣。\n恨君得似梁间燕，社日辞家社日归。",
        "dynasty": "宋",
        "collection_info": null
    },
    {
        "uuid": "ef199fba991cdcd3ec9dc44bb38f2765",
        "title": "闺怨五首  其三",
        "author": "许棐",
        "content": "月引庭花影上窗，闷和簪朶卧空床。\n春寒翠被无人共，闲却熏炉一字香。",
        "dynasty": "宋",
        "collection_info": null
    },
    {
        "uuid": "aac335020e0b991cea55df52fb77e4c2",
        "title": "闺怨五首  其四",
        "author": "许棐",
        "content": "离愁一点浓如黛，强把金篦扫不开。\n新月几番呈巧样，薄情夫壻未归来。",
        "dynasty": "宋",
        "collection_info": null
    },
    {
        "uuid": "4722c55a514405d032d66a9842e107b3",
        "title": "闺怨五首  其五",
        "author": "许棐",
        "content": "小院东风去住中，春愁元不隔帘栊。\n自家颜色凋零尽，却对花枝惜堕红。",
        "dynasty": "宋",
        "collection_info": null
    },
    {
        "uuid": "ec6ddde540fbb89356c633a696cafcef",
        "title": "枯荷",
        "author": "许棐",
        "content": "万柄绿荷衰飒尽，雨中无可盖眠鸥。\n当时乍迭青钱满，肯信池塘有暮秋。",
        "dynasty": "宋",
        "collection_info": null
    },
    {
        "uuid": "4330e40f9dd904ba2bb2505a255207ed",
        "title": "庭树",
        "author": "许棐",
        "content": "今年庭树着花稀，因是耽书失事治。\n何处结巢双喜鹊，却来删得几枯枝。",
        "dynasty": "宋",
        "collection_info": null
    },
    {
        "uuid": "2c08a50a9573e92780c14567c9ff30c1",
        "title": "春晚",
        "author": "许棐",
        "content": "推过诗编把酒斟，挽春佳句让鶑吟。\n门前却喜无人扫，积得残花一寸深。",
        "dynasty": "宋",
        "collection_info": null
    },
    {
        "uuid": "4e7482a863bc164c64fe3753bc3aacad",
        "title": "赠临上人",
        "author": "许棐",
        "content": "遶湖山迭翠，师住最高层。\n野偈书林叶，茶铛煮涧冰。\n松筠为道友，日月是禅灯。\n傥许分峰隠，甘为有髮僧。",
        "dynasty": "宋",
        "collection_info": null
    },
    {
        "uuid": "d74f33adcf55385b4a101209d8881753",
        "title": "客路",
        "author": "许棐",
        "content": "客路久驱驰，秋深两鬓知。\n田家投夜宿，渔竈寄晨炊。\n契分灯前影，生涯橐裏诗。\n遥怜故园菊，荒草没霜枝。",
        "dynasty": "宋",
        "collection_info": null
    },
    {
        "uuid": "79a46f2f149b626019d81f68197ace76",
        "title": "钟俊卿见访",
        "author": "许棐",
        "content": "荒圃知非延客地，谩分苔石坐移时。\n杯中浅注三行酒，几上同看数板诗。\n树未经霜飞叶早，菊因闰月放花迟。\n自无景物留君住，却恨西山日半规。",
        "dynasty": "宋",
        "collection_info": null
    },
    {
        "uuid": "2e01ca2774decb1f34f348de3edbfa91",
        "title": "题倦庵",
        "author": "许棐",
        "content": "自扁庵为倦，斯名恐未然。\n醉巾频漉破，游屐几磨穿。\n新种竹都活，旧栽花更妍。\n门前春水涨，催发孝廉船。",
        "dynasty": "宋",
        "collection_info": null
    },
    {
        "uuid": "7050a08e21bde505c665490e0caee5bc",
        "title": "赠元耘轩",
        "author": "许棐",
        "content": "白髮萧萧客帝都，故园闲却种瓜鉏。\n平时不信为儒误，今日方知涉世疏。\n烟浦未寻归去艇，雪窗犹读借来书。\n诗名压尽江湖客，要在唐人向上居。",
        "dynasty": "宋",
        "collection_info": null
    },
    {
        "uuid": "2cd4901c2b51b1c4f03e86db0dc134b1",
        "title": "题吴叔清郊居",
        "author": "许棐",
        "content": "哦松未了赋归欤，旋买田园结草庐。\n数亩竹阴惟欠鹤，半池山影不妨鱼。\n举杯多是沽来酒，插架无非读过书。\n我已倦为都下客，愿君分与把茅居。",
        "dynasty": "宋",
        "collection_info": null
    },
    {
        "uuid": "af900dbeae6b8d63a54d444aff5f8986",
        "title": "书郭子度壁",
        "author": "许棐",
        "content": "禁苑精庐是切邻，衣巾虽旧不沾尘。\n钟鱼声裏吟连晓，花柳香中醉过春。\n和土重泥烧药竈，买丝新接钓鱼纶。\n遶湖十万人家住，如此清闲有几人。",
        "dynasty": "宋",
        "collection_info": null
    },
    {
        "uuid": "0e3d195818bdfaf1f525c0ad56319f70",
        "title": "雁字",
        "author": "许棐",
        "content": "点画分明印碧空，迴鸾返鹊势差同。\n月边映得银鈎体，雪裏摹成玉箸工。\n断续似经秦火后，悲凉如在楚词中。\n愁人笔砚俱荒废，倩写相思寄便风。",
        "dynasty": "宋",
        "collection_info": null
    },
    {
        "uuid": "5a039f6e1216407c9ddf62cad62670c7",
        "title": "宫词二首  其一",
        "author": "许棐",
        "content": "卧听羊车辊夜雷，知从谁处燕酣回。\n蟾光也解君王意，隔箇帘栊不入来。",
        "dynasty": "宋",
        "collection_info": null
    },
    {
        "uuid": "49c63046b3d80da7dd5600d76586be61",
        "title": "宫词二首  其二",
        "author": "许棐",
        "content": "同入宫来几许人，因何遣妾护长门。\n云鬟半脱香腮瘦，却爱菱花镜子昏。",
        "dynasty": "宋",
        "collection_info": null
    },
    {
        "uuid": "5f35a616e44f63f5a4a29cf4cdf89a5b",
        "title": "古墓",
        "author": "许棐",
        "content": "石人犹自立蒿莱，拂读残碑字字哀。\n邻冢已浇寒食酒，野风分送纸钱来。",
        "dynasty": "宋",
        "collection_info": null
    },
    {
        "uuid": "52840678d394137f6c02e6be23b32320",
        "title": "忆郑元甫",
        "author": "许棐",
        "content": "别后黄花两度残，天涯彼此寄书难。\n几行雁字斜阳裏，聊当平安一纸看。",
        "dynasty": "宋",
        "collection_info": null
    },
    {
        "uuid": "0966ca911c554ff6df7318b80823ff88",
        "title": "赠芸窗",
        "author": "许棐",
        "content": "能书能画又能诗，除却芸窗别数谁。\n只是霜毫冰茧纸，才经拈起便新奇。",
        "dynasty": "宋",
        "collection_info": null
    },
    {
        "uuid": "4a004d5ede9c4b098bb5bd94657ce6a4",
        "title": "戍妇词一首",
        "author": "许棐",
        "content": "半落釭花午夜闲，戍衣裁就寄君难。\n雁来不带平安字，却带边风入帐寒。",
        "dynasty": "宋",
        "collection_info": null
    },
    {
        "uuid": "da64fb3701cfb64132db4e14934e1f57",
        "title": "赠陈宗之",
        "author": "许棐",
        "content": "六月长安热似焚，廛中清趣总输君。\n买书人散桐阴晚，卧看风行水上文。",
        "dynasty": "宋",
        "collection_info": null
    },
    {
        "uuid": "6d7cae282e42cb5c6a2982beaa916be3",
        "title": "伤春曲",
        "author": "许棐",
        "content": "日日望郎郎未归，玉肌宽尽缕金衣。\n春心撩乱强拘束，碎剪红绡补旧枝。\n红绡才向枝头住，残花又逐东风去。\n愿花飞入笑筵中，莫入愁人断肠处。\n愁人见花人自羞，花见愁人花也愁。\n花飞有尽愁无尽，柳外一声黄栗留。",
        "dynasty": "宋",
        "collection_info": null
    },
    {
        "uuid": "b80b3201a1ee0af45dc055683f8c61fa",
        "title": "四时宫词各一首  其一",
        "author": "许棐",
        "content": "因见落花心觉悟，薄罗襟上泪痕干。\n容颜纵似花枝好，能得君王几日看。",
        "dynasty": "宋",
        "collection_info": null
    },
    {
        "uuid": "5422b7cf22dcc283790b95192f61acc0",
        "title": "四时宫词各一首  其二",
        "author": "许棐",
        "content": "碧玉凉梳落枕边，懒梳双鬓学新蝉。\n恩情不及班姬扇，纵是炎天亦弃捐。",
        "dynasty": "宋",
        "collection_info": null
    },
    {
        "uuid": "0fb09dd0a07733ae9d2965ef7efb855d",
        "title": "四时宫词各一首  其三",
        "author": "许棐",
        "content": "凉夜谁同玉簟眠，湘波冷浸一枝莲。\n君王不学中秋月，处处分身处处圆。",
        "dynasty": "宋",
        "collection_info": null
    },
    {
        "uuid": "2bb9eb48e9076cb0f5b9fbb5bbe487d5",
        "title": "四时宫词各一首  其四",
        "author": "许棐",
        "content": "雪压长门消未尽，夜衾堆尽旧宫罗。\n鸳鸯瓦下垂冰筯，未抵思君玉筯多。",
        "dynasty": "宋",
        "collection_info": null
    },
    {
        "uuid": "8cc5681c8cb54e3a69bee54eaafb6e36",
        "title": "郭评事",
        "author": "许棐",
        "content": "廷评满腹贮阳春，笔下从来活几人。\n厅小似分幽寺住，俸轻如在旧山贫。\n堆书教子犹疑少，倒屣迎宾不厌频。\n欲效林宗巾角垫，自嫌双鬓有红尘。",
        "dynasty": "宋",
        "collection_info": null
    },
    {
        "uuid": "e7b6a7f05c6f3983ea8ab04a515871e6",
        "title": "挽吴春伯",
        "author": "许棐",
        "content": "入门诸子哭褰衣，痛说严君属纩时。\n病重刀圭难作效，家贫衾含不如仪。\n从春屡有登临约，近日方无唱和诗。\n执绋南屏山下路，悲风吹乱绿杨丝。",
        "dynasty": "宋",
        "collection_info": null
    },
    {
        "uuid": "533b46b7cc7645d36a149271397165e9",
        "title": "挽郭子度",
        "author": "许棐",
        "content": "连年染患貌栀黄，卢扁犹无起死方。\n稚女自敲尸畔磬，邻僧来炷佛前香。\n生涯谩有千书卷，受用惟存一奠觞。\n听说茶毗心更苦，拭干清泪又成行。",
        "dynasty": "宋",
        "collection_info": null
    },
    {
        "uuid": "db8650e63ea3648ab67ca576a74a7691",
        "title": "寄吴宜之",
        "author": "许棐",
        "content": "文公徒弟无多在，学术应如寿数高。\n好句先教诸子和，垫巾翻被俗人嘲。\n湖边茶店同谁坐，井畔柴扉欠我敲。\n昨夜相思眠不稳，月眉斜印落花梢。",
        "dynasty": "宋",
        "collection_info": null
    },
    {
        "uuid": "58d11ce741ac4c1bb7ed787f0a61bb48",
        "title": "瑛上人",
        "author": "许棐",
        "content": "十二三时便出家，何曾顷刻离烟霞。\n晨持数卷日方上，夜梵千声月未斜。\n洗钵不经鸥浴水，插瓶嫌采蝶残花。\n儒冠误我骎骎老，何日蒲团共结跏。",
        "dynasty": "宋",
        "collection_info": null
    },
    {
        "uuid": "2a34d2c4475af9d3191a6fe7e027817f",
        "title": "木芙蓉",
        "author": "许棐",
        "content": "芙蓉艳金谷，秋色锦机中。\n霜树不知丑，叶与花争红。",
        "dynasty": "宋",
        "collection_info": null
    },
    {
        "uuid": "0a0a08e6dd01087659dc4b0e36573c36",
        "title": "东归道中",
        "author": "许棐",
        "content": "芙蓉波面出罾鱼，廉似城中买担蔬。\n欲试脍刀还不忍，恐伤千里寄人书。",
        "dynasty": "宋",
        "collection_info": null
    },
    {
        "uuid": "31e7ad520acdabf30a557b9b39fb517f",
        "title": "笼禽怨",
        "author": "许棐",
        "content": "千金新购入雕笼，恨在娇声断续中。\n昨夜羁雌何处宿，落花残月故巢空。",
        "dynasty": "宋",
        "collection_info": null
    },
    {
        "uuid": "634892f12d280aa95c1452f698d29101",
        "title": "破镜词",
        "author": "许棐",
        "content": "宝镜一从分破后，不堪磨拭照妆钿。\n倩谁携上青云去，补得今宵缺月圆。",
        "dynasty": "宋",
        "collection_info": null
    },
    {
        "uuid": "b27046f906e7678a4381ccd93f4d8c4d",
        "title": "龚彦质恕可二丈",
        "author": "许棐",
        "content": "两龚当暑客秦溪，旋买黄綀替熟衣。\n想见西湖风月裏，藕花凝望载诗归。",
        "dynasty": "宋",
        "collection_info": null
    },
    {
        "uuid": "f732d4753a6121c23aaf049249029bd5",
        "title": "张声父",
        "author": "许棐",
        "content": "城中破屋妻儿住，自向招提借小房。\n壁上碑文皆古篆，案头书册半僊方。\n月嫌碎竹遮窗暗，风款飞花入座香。\n点检未如僧相处，只多髭鬓几茎霜。",
        "dynasty": "宋",
        "collection_info": null
    },
    {
        "uuid": "60d0638d3376d046486c70dbe3c1ce33",
        "title": "秋斋即事",
        "author": "许棐",
        "content": "桂香吹过中秋了，菊傍重阳未肯开。\n几日铜瓶无可浸，赚他饥蝶入窗来。",
        "dynasty": "宋",
        "collection_info": null
    },
    {
        "uuid": "3d4add723120d02dafa6be9907c43c97",
        "title": "泛剡",
        "author": "许棐",
        "content": "水阔无风似有风，芦花摇落橹声中。\n鸥无一点惊猜意，认作当时载雪翁。",
        "dynasty": "宋",
        "collection_info": null
    },
    {
        "uuid": "aed679cf47b119b0ab85d2fca0735423",
        "title": "醉归",
        "author": "许棐",
        "content": "半醉归来卧不成，月华霜彩烂中庭。\n茶铛冻结香匜冷，只把梅花嗅得醒。",
        "dynasty": "宋",
        "collection_info": null
    },
    {
        "uuid": "31bc533d22c91f0adca9e6f8925044ac",
        "title": "湖上曲",
        "author": "许棐",
        "content": "新晴旋蜡游春屐，半湿香泥恰好行。\n琢得小词腔未稳，往来花下怯歌鶑。",
        "dynasty": "宋",
        "collection_info": null
    },
    {
        "uuid": "8a7468d9caf8cdbef3290c6ff4ca3bc1",
        "title": "赵野云",
        "author": "许棐",
        "content": "载雨驾雷翻覆顷，漏星藏月卷舒间。\n若将云与诗人比，政恐云无日日闲。",
        "dynasty": "宋",
        "collection_info": null
    },
    {
        "uuid": "2f9e7978f4517d1e2365539cea51eff2",
        "title": "古砚送赵明府",
        "author": "许棐",
        "content": "一片端州古砚砖，翁孙相授当良田。\n寒梅磵下和冰洗，秋桂窗前滴露研。\n学字不工空费纸，吟诗虽苦未成编。\n赠君携去薇花畔，草诏闲时枕匣眠。",
        "dynasty": "宋",
        "collection_info": null
    },
    {
        "uuid": "ca2d903b36cc2cd34d448faa9508dced",
        "title": "戏题花片",
        "author": "许棐",
        "content": "一片落花题一字，凑成一首怨春诗。\n纵横贴在窗纱上，巧似迴文织锦时。",
        "dynasty": "宋",
        "collection_info": null
    },
    {
        "uuid": "ee92eae28a2078e48ff7f11ec378ebc2",
        "title": "寄衣曲",
        "author": "许棐",
        "content": "芦花风紧雁飞飞，便寄边衣也是迟。\n妾把剪刀犹觉冷，况君披甲枕戈时。\n愿君百战图勋业，馘项歼嬴频献捷。\n博取貂蝉金印归，无负君王无负妾。",
        "dynasty": "宋",
        "collection_info": null
    },
    {
        "uuid": "66bee91c7d3525f5379e692b89b4d7e7",
        "title": "画眉曲",
        "author": "许棐",
        "content": "日印花枝欲满窗，旋磨鸾镜试新妆。\n恩情只似春宵短，眉黛空如柳叶长。",
        "dynasty": "宋",
        "collection_info": null
    },
    {
        "uuid": "6cae6e2db1bec85b316c4ef8413d4e3f",
        "title": "宿闲林步",
        "author": "许棐",
        "content": "山禽栖定涧蛙鸣，时復鸱枭杂数声。\n昨夜酒添春睡重，幸无憎爱到天明。",
        "dynasty": "宋",
        "collection_info": null
    },
    {
        "uuid": "7e04a1bb3f7e0ede39236bcf3fded907",
        "title": "宫女词",
        "author": "许棐",
        "content": "妍丑三千众，恩情一例轻。\n妾身虽寂寞，天下却升平。",
        "dynasty": "宋",
        "collection_info": null
    },
    {
        "uuid": "e5d19af02b25b50334a6a46d954470c3",
        "title": "真珠园",
        "author": "许棐",
        "content": "芭蕉叶上题诗字，雨后来看半不全。\n余湿未胜浓墨补，且携巵酒到花前。",
        "dynasty": "宋",
        "collection_info": null
    },
    {
        "uuid": "1cacc3bc701f61622d6d2cc2adfaa8e5",
        "title": "湖边",
        "author": "许棐",
        "content": "湖边开到木芙蓉，攘尽荷花十里红。\n红蓼莫惭颜色浅，荣枯同是一秋风。",
        "dynasty": "宋",
        "collection_info": null
    },
    {
        "uuid": "5ff33b5b75f4bf4d2c9e722b324750d2",
        "title": "读南岳新稿",
        "author": "许棐",
        "content": "春来游未遍湖山，已是风光一半残。\n细把刘郎诗读后，鶑花虽好不须看。",
        "dynasty": "宋",
        "collection_info": null
    },
    {
        "uuid": "2aa0be39966b16284d8e91632e81e3fc",
        "title": "花",
        "author": "许棐",
        "content": "墙头新露一枝红，压尽隋人万綵工。\n香艳便栖云鬓老，也胜飘泊晚西风。",
        "dynasty": "宋",
        "collection_info": null
    },
    {
        "uuid": "a515f5ebf7d05027ad62c1e348f5a0df",
        "title": "别友",
        "author": "许棐",
        "content": "分付离觞莫满斟，酒深还与恨同深。\n自怜不及春江燕，一路相随伴好吟。",
        "dynasty": "宋",
        "collection_info": null
    },
    {
        "uuid": "ac37c71cb2196b94c36581cca3b90b52",
        "title": "不语僧",
        "author": "许棐",
        "content": "默坐蒲龛若塑成，客来惟听小钟鸣。\n却嫌庭树无禅力，时有风枝雨叶声。",
        "dynasty": "宋",
        "collection_info": null
    },
    {
        "uuid": "388285d4822f8e9c2277fe41ab9d7ce2",
        "title": "孔海翁",
        "author": "许棐",
        "content": "鑑湖湖上寄闲身，好景应同贺监分。\n梅下有船供载雪，荷边无地可鉏云。\n吟人多倩删诗稿，名士争求作序文。\n画卷书编藏满屋，其他生计尽输君。",
        "dynasty": "宋",
        "collection_info": null
    },
    {
        "uuid": "c7866e023017b4024e44054be079da1d",
        "title": "题县楼呈丘竹坡",
        "author": "许棐",
        "content": "令君聊试栋梁材，结就谯楼亦壮哉。\n疑是海宫新涌出，不然僊府乍移来。\n无人敢带私心入，万户皆知正道开。\n细数代瓜能几日，晓筹昏鼓莫相催。",
        "dynasty": "宋",
        "collection_info": null
    },
    {
        "uuid": "0558bec8cbe1d10b6be4cc53bc7de765",
        "title": "寄题竹坡",
        "author": "许棐",
        "content": "郭外移来费俸金，几年抬举玉成林。\n更无余地栽闲树，尽有高枝着卧禽。\n寒影似传东野貌，清声如写伯夷心。\n呼童少杀青瑶简，染月濡云寄我吟。",
        "dynasty": "宋",
        "collection_info": null
    },
    {
        "uuid": "845f1ca892deeafcd3506f8e09a4d4e9",
        "title": "数椽",
        "author": "许棐",
        "content": "数椽茅屋傍林塘，幽似山僧独住房。\n夜静只凭猿守宅，昼闲时有鹤升堂。\n旋收落叶供茶爨，细捣枯花作印香。\n书册满床诗满橐，别无生计亦何妨。",
        "dynasty": "宋",
        "collection_info": null
    },
    {
        "uuid": "fe5cdb1232ca18f12d0a30e6ebf2f6b1",
        "title": "送友人为僧",
        "author": "许棐",
        "content": "知心朋友云霄裏，三尺官绫取不难。\n禅衲乍披身愈瘦，儒冠新脱顶微寒。\n数编诗稿聊收起，一藏经文旋取看。\n惟我尘缘推不去，萧萧华髮倦渔竿。",
        "dynasty": "宋",
        "collection_info": null
    },
    {
        "uuid": "8375f21f52539adda2d9063ec94b4d29",
        "title": "地炉",
        "author": "许棐",
        "content": "穴地为炉了一寒，肉屏毡帐任无缘。\n晨烧树下沾霜叶，夜煮山头泻月泉。\n已借阳和归故絮，更分光焰到残编。\n百年贫富灰埃尽，荒冢纍纍野烧边。",
        "dynasty": "宋",
        "collection_info": null
    },
    {
        "uuid": "c552a2f4b9a0df148fac12105c4cd8d5",
        "title": "春雪",
        "author": "许棐",
        "content": "东风吹雨作花飞，寒勒芳程几日迟。\n惟有庭前老梅树，谢渠添补落残枝。",
        "dynasty": "宋",
        "collection_info": null
    },
    {
        "uuid": "001e283da1ebb380d79223cd667afd37",
        "title": "挽沈晏如",
        "author": "许棐",
        "content": "不信诗人一例穷，如公半世又成空。\n湖边便欠寻梅友，篱下应无采菊翁。\n雪片堆平闲药竈，雨声敲碎旧渔篷。\n墓铭吟稿儿封寄，血泪斑斑浣纸红。",
        "dynasty": "宋",
        "collection_info": null
    },
    {
        "uuid": "019542e086da0ee3920841895591e3b5",
        "title": "赠相士",
        "author": "许棐",
        "content": "涧水溪冰似镜清，自看寒貌已分明。\n烦君别相江湖友，来岁谁魁淡墨名。",
        "dynasty": "宋",
        "collection_info": null
    },
    {
        "uuid": "e265aeca4c608cc9fde956be740fe85d",
        "title": "陈裕斋墨戏",
        "author": "许棐",
        "content": "临帖钞书外，尤深破墨工。\n万峰千嶂趣，片纸尺绡中。\n云暗孤村月，潮生满树风。\n自嫌吾已老，摩砚一无功。",
        "dynasty": "宋",
        "collection_info": null
    },
    {
        "uuid": "53c37d9ec1d2502099917fd8c9c6c279",
        "title": "题吴秋潭隠居图",
        "author": "许棐",
        "content": "到处有茅堪盖屋，谁家迁槿不成篱。\n秋潭何事经营晚，应是无人会买诗。",
        "dynasty": "宋",
        "collection_info": null
    },
    {
        "uuid": "6f062516fcd8e7b6a899acddb3efc78a",
        "title": "题摩云",
        "author": "许棐",
        "content": "老松阴下访摩云，仰望青云隔几尘。\n不是倚空梯百尺，只缘中有道高人。",
        "dynasty": "宋",
        "collection_info": null
    },
    {
        "uuid": "0fe5121cd894a6ee47edd03777542767",
        "title": "田间",
        "author": "许棐",
        "content": "田间久不到，草木半萧疏。\n鸥占沉舟浴，蛩分破壁居。\n仆温携到酒，邻送卖残蔬。\n未说催租事，黏窗且读书。",
        "dynasty": "宋",
        "collection_info": null
    },
    {
        "uuid": "08fd4ea9ae137713134d2db07a61923e",
        "title": "题野处",
        "author": "许棐",
        "content": "数亩家园枕碧波，树桑疏处补花窠。\n檐低不碍儒冠入，桥矮才通钓艇过。\n云笛旋裁门外竹，雨衣新织槛前莎。\n有时牛背看书罢，一曲春风宁戚歌。",
        "dynasty": "宋",
        "collection_info": null
    },
    {
        "uuid": "6fb051b506444aa763f212012c5746f2",
        "title": "孙祺卿新居",
        "author": "许棐",
        "content": "几年铢累束修钱，才向湖边置一廛。\n种竹庭深难得月，养鱼池小易为泉。\n山呈好画当书案，柳撒轻丝罩钓船。\n酒力半酣诗思倦，矮床相对白鸥眠。",
        "dynasty": "宋",
        "collection_info": null
    },
    {
        "uuid": "e9dff1e0063e426682a66163e4fea141",
        "title": "招高菊涧",
        "author": "许棐",
        "content": "归买秦溪屋一间，才如都下僦楼宽。\n门前养草如花赏，壁上黏碑当画看。\n自改旧诗多未稳，独斟新酒不成欢。\n髯仙只在渊明宅，泥泞相邀寸步难。",
        "dynasty": "宋",
        "collection_info": null
    },
    {
        "uuid": "6189849eddd44e90452f747de7a884f7",
        "title": "李明府雪中小阅",
        "author": "许棐",
        "content": "令君蒙雪教千兵，一点妖氛不敢生。\n和气旋回弓力软，寒光微映剑花明。\n民居似倚银城壮，海道如铺玉簟平。\n入蔡归来方夜半，画堂歌管未收声。",
        "dynasty": "宋",
        "collection_info": null
    },
    {
        "uuid": "d2744e833565f8d6f6d0ba76d440a90b",
        "title": "西真图",
        "author": "许棐",
        "content": "翠水池边宴早秋，云谣声裏月西流。\n醉归不信乘鸾稳，却擘莲花作采舟。",
        "dynasty": "宋",
        "collection_info": null
    },
    {
        "uuid": "f540d7d08e1ee6f1121485aacdf3c74c",
        "title": "书北庵门",
        "author": "许棐",
        "content": "十度来敲九不应，隔篱空见竹青青。\n不知池裏黄金鲫，听讲楞伽几卷经。",
        "dynasty": "宋",
        "collection_info": null
    },
    {
        "uuid": "f5c94197b3eef85f05549b83e79e46f2",
        "title": "赠术士张痴",
        "author": "许棐",
        "content": "伶俐不如痴，从来我亦知。\n才吟诗好日，便是命穷时。\n鼠笑瓶无粟，蜗嫌壁有碑。\n五行修得否，髭鬓已丝丝。",
        "dynasty": "宋",
        "collection_info": null
    },
    {
        "uuid": "b8a8ea1906fa3a726c6f0c764fa7487a",
        "title": "谢毓斋李尚书惠诗序",
        "author": "许棐",
        "content": "绿野堂边种药成，已斑髭鬓復青青。\n谢庭子弟皆英物，汉殿公卿半学生。\n争捧溪藤求妙画，竞磨崖石乞新铭。\n如何海角孤吟者，文集中间也挂名。",
        "dynasty": "宋",
        "collection_info": null
    },
    {
        "uuid": "e0f02bde01fd0f4d8495fc2260820189",
        "title": "叶充斋",
        "author": "许棐",
        "content": "歙浦租船只载诗，一廉如此似君稀。\n双亲犹道行装重，多带罗纹一砚归。",
        "dynasty": "宋",
        "collection_info": null
    },
    {
        "uuid": "de8018282d70649f5785502ed7a02005",
        "title": "题赵子固春山上寺图",
        "author": "许棐",
        "content": "望得招提见，程犹半日间。\n马嘶曾到处，仆指未行山。\n风递松声远，云连草色闲。\n何如添箇我，坐石听潺湲。",
        "dynasty": "宋",
        "collection_info": null
    },
    {
        "uuid": "3fc35764a90257e1487160799a2cc459",
        "title": "汤婆子",
        "author": "许棐",
        "content": "一冬专宠道人房，不藉华清赐浴汤。\n皤腹却无璋瓦分，矮身难称绮罗妆。\n春生蝴蝶半床梦，暖迫梅花一帐香。\n醉倚肉屏君莫羡，北邙多少黑头郎。",
        "dynasty": "宋",
        "collection_info": null
    },
    {
        "uuid": "fd4b2efad2a808a47e385862a5ce2632",
        "title": "送写神李肖岩入道",
        "author": "许棐",
        "content": "一掣尘缘去学仙，鹤程风露渐高寒。\n白玉楼中逢鼻祖，为传吟貌寄予看。",
        "dynasty": "宋",
        "collection_info": null
    },
    {
        "uuid": "b21a414562e823becb3aee770c15f037",
        "title": "寄赵仓",
        "author": "许棐",
        "content": "麾节交迎出帝城，满朝皆羡板舆荣。\n一州暂辍春风暖，八郡同瞻霁月明。\n吴苑鶑花新管领，秦溪桃李旧生成。\n应怜倦卧寒窗者，煮药炉边听雪声。",
        "dynasty": "宋",
        "collection_info": null
    },
    {
        "uuid": "8214f10a1b3f6d846b1cf3dd7b1eb877",
        "title": "送赵子梁",
        "author": "许棐",
        "content": "梅福舟行速，离觞不暇斟。\n虽然交日浅，颇觉别情深。\n宿处雁相伴，到时鶑对吟。\n水心新冢下，替我一沾襟。",
        "dynasty": "宋",
        "collection_info": null
    },
    {
        "uuid": "3e32f8ca19d5d7e5c5dc7412d9e7261c",
        "title": "得闲亭",
        "author": "许棐",
        "content": "柳风虽小丝丝袅，花雨无多点点香。\n惟有吟毫闲未得，染红濡绿一春忙。",
        "dynasty": "宋",
        "collection_info": null
    },
    {
        "uuid": "62aab2841aef65f8833e6b7c16295679",
        "title": "题钱庆丰醒庵",
        "author": "许棐",
        "content": "不向杯中物，吟边仅有君。\n自无沉醉分，非效独醒人。\n捲箔进明月，开门放宿云。\n拣茶敲未遍，又摘露芽春。",
        "dynasty": "宋",
        "collection_info": null
    },
    {
        "uuid": "22a3ccf6d130be24f9a1cc1ea213a326",
        "title": "挽周倅",
        "author": "许棐",
        "content": "真是分风月，归来无俸钱。\n人皆嗤拙宦，天又啬长年。\n旧宅寒潮外，新茔古树边。\n一诗哀不尽，檐雨对潸然。",
        "dynasty": "宋",
        "collection_info": null
    },
    {
        "uuid": "ba911c6cf4dc33770a6663700a4c5693",
        "title": "上赵兰坡",
        "author": "许棐",
        "content": "身迫云霄自不知，只如师友讲论时。\n驱龙驾凤阳冰字，剪月裁霞太白诗。\n雨院炷香熏画卷，晴窗添水浸花枝。\n十年漫走江湖上，只尺兰坡却到迟。",
        "dynasty": "宋",
        "collection_info": null
    },
    {
        "uuid": "6188dc99a60e383107f8724c5d5cae19",
        "title": "上嘉禾赵守",
        "author": "许棐",
        "content": "邦君一念只宽民，真箇龚黄现后身。\n和气蒸为千耒雨，暖云裁作万襦春。\n座中长有清吟客，庭下浑无健讼人。\n诸郡尽能依此样，世间那有一家贫。",
        "dynasty": "宋",
        "collection_info": null
    },
    {
        "uuid": "364bc6b925f20f913dcff5d45a00397d",
        "title": "剑言",
        "author": "许棐",
        "content": "朝润郅支膏，暮泽楼兰血。\n何如沉土中，蚀为无用铁。",
        "dynasty": "宋",
        "collection_info": null
    },
    {
        "uuid": "2b2abb8d7e0b9ca210fdd15ee6f7c61c",
        "title": "题常宣仲草堂",
        "author": "许棐",
        "content": "隔市能几步，幽趣踰山林。\n凿池小如斗，水浅鱼自深。\n檐任树枝碍，阶从草色侵。\n不肯一锄斫，恐伤春风心。\n朝出货仁义，暮归炊古今。\n客来无可款，石炉添水沉。",
        "dynasty": "宋",
        "collection_info": null
    },
    {
        "uuid": "55d18203392a07925949ae9bb64b8086",
        "title": "题张俞仲竹屋",
        "author": "许棐",
        "content": "削成千蠹简，此屋是余材。\n长有清风至，浑无俗客来。\n猿当吟案立，鹤趁钓船迴。\n添足岁寒计，栽松復种梅。",
        "dynasty": "宋",
        "collection_info": null
    },
    {
        "uuid": "2cf98d82811cef20e32a45247ef094dd",
        "title": "李方庵款梅",
        "author": "许棐",
        "content": "梅花惆怅三年别，香锁空庭几风月。\n今年花发主人归，依旧主人贫彻骨。\n小枝分立砚屏边，无酒酬春烛焰寒。\n数叶残书翻未了，唤起山童敲凤团。",
        "dynasty": "宋",
        "collection_info": null
    },
    {
        "uuid": "ce2dde4886f3b81f476234bd72808ed4",
        "title": "乐府  其一",
        "author": "许棐",
        "content": "妾心如镜面，一规秋水清。\n郎心如镜背，磨杀不分明。",
        "dynasty": "宋",
        "collection_info": null
    },
    {
        "uuid": "d474842d5b6cfa8a9c3447b23d6eeb6d",
        "title": "乐府  其二",
        "author": "许棐",
        "content": "小窗寒烛夜，结纽缀郎襟。\n不结寻常纽，结郎长远心。",
        "dynasty": "宋",
        "collection_info": null
    },
    {
        "uuid": "fa61a76d08b3f424dcc7ee700837c5b2",
        "title": "乐府  其三",
        "author": "许棐",
        "content": "郎身如纸鸢，断线随风去。\n愿得上林枝，为妾萦留住。",
        "dynasty": "宋",
        "collection_info": null
    },
    {
        "uuid": "106a412e5a55e7d5aefbe5c4a81f082b",
        "title": "题舒王游半山图",
        "author": "许棐",
        "content": "馿载新诗仆抱书，松声禽语当传呼。\n不知邂逅耕田者，问着青苗免役无。",
        "dynasty": "宋",
        "collection_info": null
    },
    {
        "uuid": "a9b18b5ef0a3b11eaa44fe324c75edf4",
        "title": "题钱叔恭立斋铭后",
        "author": "许棐",
        "content": "拄义撑仁难着脚，十人着脚九斜欹。\n此铭不特为君助，今古儒家砥柱碑。",
        "dynasty": "宋",
        "collection_info": null
    },
    {
        "uuid": "42bd280cfebe243285f7590345b3529e",
        "title": "旧渔竿",
        "author": "许棐",
        "content": "掣断江湖几线风，蓑衣闲挂饵瓢空。\n何因献入君王手，持向磻溪钓太公。",
        "dynasty": "宋",
        "collection_info": null
    },
    {
        "uuid": "f4693f4fdbc2c887f7ba822bc165a59d",
        "title": "草屦",
        "author": "许棐",
        "content": "江湖蓑笠旧交情，石滑泥深步转轻。\n恰是革华踪迹险，宦程高处越难行。",
        "dynasty": "宋",
        "collection_info": null
    },
    {
        "uuid": "e0081be3415ed560490fd350952f3af0",
        "title": "赠刘相士",
        "author": "许棐",
        "content": "满镜秋霜鬓影寒，此生堪笑復堪怜。\n烦君只相看书眼，更对青灯得几年。",
        "dynasty": "宋",
        "collection_info": null
    },
    {
        "uuid": "4ed6803c86cf6c0b8dbc60bdc443b5b5",
        "title": "宗之惠梅窠水玉笺",
        "author": "许棐",
        "content": "百幅吴冰千蘂雪，对吟终日不成诗。\n忆君同在孤山下，商略春风弄笔时。",
        "dynasty": "宋",
        "collection_info": null
    },
    {
        "uuid": "8c49b65fd06e4f74f5da1b2f643d3aff",
        "title": "月涧惠砚滴梅脑  其一",
        "author": "许棐",
        "content": "手不题诗已数年，砚砖相伴学枯禅。\n为君蘸湿玄晖笔，写出江山雪后天。",
        "dynasty": "宋",
        "collection_info": null
    },
    {
        "uuid": "34a069b30d4d95043301b7c65511f20d",
        "title": "月涧惠砚滴梅脑  其二",
        "author": "许棐",
        "content": "踏雪寻梅兴未偿，衣襟頼有隔年香。\n铜𠤷更炷冰花脑，不到孤山也不妨。",
        "dynasty": "宋",
        "collection_info": null
    },
    {
        "uuid": "65d1923e22f58dd9ce6d2e8b86f682ec",
        "title": "春思",
        "author": "许棐",
        "content": "嫁得萧郎不恋家，几年流落在天涯。\n满怀多少伤春事，嫌杀门前叫卖花。",
        "dynasty": "宋",
        "collection_info": null
    },
    {
        "uuid": "94fbb3fdc793f8c801d304d7828eace4",
        "title": "送赵丞",
        "author": "许棐",
        "content": "竹梢风露松梢月，未抵吟丞气味清。\n笑问两年何所得，锦囊诗重俸囊轻。",
        "dynasty": "宋",
        "collection_info": null
    },
    {
        "uuid": "9624b765e2ea8b1f4c388359ebeee1fc",
        "title": "赠墨僧",
        "author": "许棐",
        "content": "老砚磨穿事不成，万书堆裏鬓星星。\n愿随君去柯山下，收拾残烟写佛经。",
        "dynasty": "宋",
        "collection_info": null
    },
    {
        "uuid": "16a9206bf71ea8e4cfcf6686f18c1645",
        "title": "重阳乏酒",
        "author": "许棐",
        "content": "黄花冷笑竹篱边，笑我床头乏酒钱。\n带雨折来无用处，碎挼金屑和茶煎。",
        "dynasty": "宋",
        "collection_info": null
    },
    {
        "uuid": "eee73497f823c4943e3f0d2f9511b229",
        "title": "烛",
        "author": "许棐",
        "content": "长身夜占银台立，焰焰光摇顶上珠。\n贪向华堂照歌舞，不知灰得寸心无。",
        "dynasty": "宋",
        "collection_info": null
    },
    {
        "uuid": "a82a810fccdea1a2b316609657ff55a2",
        "title": "代术者言",
        "author": "许棐",
        "content": "不闻沸鼎烹夷叔，那有云台画四凶。\n自与心君消息了，却将甲乙问穷通。",
        "dynasty": "宋",
        "collection_info": null
    },
    {
        "uuid": "3fc5f703c224bdfc3fef1abd48860857",
        "title": "赠钱相士",
        "author": "许棐",
        "content": "我貌君容一种寒，鹭漂鸥泊廿来年。\n我诗吟就无人买，君相公卿煞得钱。",
        "dynasty": "宋",
        "collection_info": null
    },
    {
        "uuid": "c97e1c10e9cbaba2e2c0a7d5881c0c5e",
        "title": "观松岩画卷",
        "author": "许棐",
        "content": "老屐相随四十年，惯看苍翠听潺湲。\n今朝细玩松岩画，犹有吟行未到山。",
        "dynasty": "宋",
        "collection_info": null
    },
    {
        "uuid": "6fe7037882d0c8c4f9fe69b21cb56572",
        "title": "吴江道中",
        "author": "许棐",
        "content": "一别吴松二十秋，败荷枯柳总新愁。\n白头交友凋零尽，頼有寒江几箇鸥。",
        "dynasty": "宋",
        "collection_info": null
    },
    {
        "uuid": "ef0536723661160a23afb3a8b741d5f6",
        "title": "题陆宣公堂",
        "author": "许棐",
        "content": "一编奏议从头读，句句冰联玉缀成。\n不是德宗嫌切直，自缘唐室未升平。\n谄魂尽逐残星灭，义魄长随霁月明。\n我亦爱君忧国者，岁时来一拜先生。",
        "dynasty": "宋",
        "collection_info": null
    },
    {
        "uuid": "fd53b590e35cf6f8f055bbdd74b7f354",
        "title": "送赵兰坡",
        "author": "许棐",
        "content": "弟判嘉兴蔼政声，兰坡兄又出专城。\n如将天上一蟾影，分作人间两郡明。\n江冷雪随帆幅去，路晴梅夹轿窗行。\n开藩便拜归班诏，也与玉山添重名。",
        "dynasty": "宋",
        "collection_info": null
    },
    {
        "uuid": "5774190573f66322c7148fc565778b61",
        "title": "题赵恕可山台",
        "author": "许棐",
        "content": "绕宅无非罨画山，吟台更对好峰峦。\n锦囊低挂花梢上，玉子轻敲竹荫间。\n小砚买来猿解捧，异书编就鹤同看。\n主人出赴功名会，涧水自清云自闲。",
        "dynasty": "宋",
        "collection_info": null
    },
    {
        "uuid": "51d69a69ef2a6cb03c3b77a2ab8f294c",
        "title": "小蓑道人",
        "author": "许棐",
        "content": "满面疮痍瘢，胸中一泓雪。\n醒吟鹤背风，醉卧鸥边月。\n不卖吓鬼符，不试{熝/匕}金诀。\n笑问旧蓑衣，秋来添几结。",
        "dynasty": "宋",
        "collection_info": null
    },
    {
        "uuid": "255a35a9066adb49998a12d62259b163",
        "title": "题丘竹坡新第",
        "author": "许棐",
        "content": "长安富贵海，十客九倦还。\n君去不着意，君归无愧颜。\n旧圃一二亩，新居十数间。\n花寻直树种，竹简斜枝删。\n诗句满壁写，书编到处安。\n冬檐日春暖，夏户风昼寒。\n不是时令舛，自缘心地宽。\n天下政多事，未须牢闭关。",
        "dynasty": "宋",
        "collection_info": null
    },
    {
        "uuid": "ba35d96aa4dfff4ee60a9d4cf852bce9",
        "title": "题雪林画卷",
        "author": "许棐",
        "content": "乱洒春霙着纸寒，玉成天地片时间。\n有人谙尽江湖冷，却爱寻常罨画山。",
        "dynasty": "宋",
        "collection_info": null
    },
    {
        "uuid": "8fa7b7ad6db3738d1dd7611b5910a0e1",
        "title": "兰花",
        "author": "许棐",
        "content": "竹底松根惯寂寥，肯随桃李媚儿曹。\n高名压尽离骚卷，不入离骚更自高。",
        "dynasty": "宋",
        "collection_info": null
    },
    {
        "uuid": "9483f48fb0f6ea55dd5fa0bb27cfa7b4",
        "title": "郭南湖见访却适有出一绝为谢",
        "author": "许棐",
        "content": "一篷风雨偶归迟，见说君来扣我扉。\n童子困眠梅树下，不曾放得鹤双飞。",
        "dynasty": "宋",
        "collection_info": null
    },
    {
        "uuid": "0d43deec44f83c7f546539debb7661b2",
        "title": "枯树",
        "author": "许棐",
        "content": "几年柴立荒塍下，春雨秋风总不知。\n一点阳和到桃李，红红白白便盈枝。",
        "dynasty": "宋",
        "collection_info": null
    },
    {
        "uuid": "949e4fc35a73b89aa9e3560e5d00886b",
        "title": "钱谦斋新居",
        "author": "许棐",
        "content": "住破吴松江上屋，杭州城外结新庐。\n未寻陆羽烹茶具，先借渊明种菊鉏。\n山入楼中成好句，月来窗下伴残书。\n御街车马无行处，谁肯抽身觅退居。",
        "dynasty": "宋",
        "collection_info": null
    },
    {
        "uuid": "f4edfbb645a3679633cbb29046d1019e",
        "title": "上赵克家太守",
        "author": "许棐",
        "content": "说着嘉兴太守贤，野梅官柳亦欢然。\n贫民不识重租苦，老吏难将一事瞒。\n但有诗书堆几上，更无歌舞到樽前。\n凡为郡者皆如此，天下何由不治安。",
        "dynasty": "宋",
        "collection_info": null
    },
    {
        "uuid": "79bbdd6e01bc880d7fc2acf54f4e0ff7",
        "title": "赵宰琼花图",
        "author": "许棐",
        "content": "祠下灵根无别种，凡花谁敢斗荣枯。\n被君分种鹅溪上，从此人间有两株。",
        "dynasty": "宋",
        "collection_info": null
    },
    {
        "uuid": "6e51591f235ce3d8a6dacd8727d003af",
        "title": "寄然镜潭",
        "author": "许棐",
        "content": "镜潭炯炯秋无底，着一纤云也是多。\n禅外当无些子事，如何犹有作诗魔。",
        "dynasty": "宋",
        "collection_info": null
    },
    {
        "uuid": "a98434d66c50e2450d7d3794725b8a17",
        "title": "茉莉",
        "author": "许棐",
        "content": "荔枝乡裏玲珑雪，来助长安一夏凉。\n情味于人最浓处，梦回犹觉鬓边香。",
        "dynasty": "宋",
        "collection_info": null
    },
    {
        "uuid": "40d4b31861c50edbf838a90fc85773a4",
        "title": "题猗绿堂",
        "author": "许棐",
        "content": "萧萧万竿玉，深护读书堂。\n梦趁秋声薄，诗搀夜色凉。\n敲茶风递响，滴砚露涵香。\n不杂有花树，花红不久长。",
        "dynasty": "宋",
        "collection_info": null
    },
    {
        "uuid": "e8b4e1f1f9f668934448c7f75d99152d",
        "title": "赵山台寄诗集",
        "author": "许棐",
        "content": "海雁叫将秋色去，山台钞寄好诗来。\n菊花过了梅花未，自有花从笔底开。",
        "dynasty": "宋",
        "collection_info": null
    },
    {
        "uuid": "5d7f6471eb18b94024931f165b0fcef6",
        "title": "寄题东津",
        "author": "许棐",
        "content": "东津占得江山胜，安顿亭台到处宜。\n夜夜中秋明月影，朝朝寒食好花枝。\n长笺短轴真行字，旧轴新编倡和诗。\n只隔一潮飞不去，怅怀惟有白鸥知。",
        "dynasty": "宋",
        "collection_info": null
    },
    {
        "uuid": "78d8949098187b5e12e72e23b08e27a1",
        "title": "寄友",
        "author": "许棐",
        "content": "已奏春班名字了，不妨闲作几时游。\n家僮未要装诗担，见说三高索倡酬。",
        "dynasty": "宋",
        "collection_info": null
    },
    {
        "uuid": "50cafb36f569c6a66f0b3f804e33978b",
        "title": "红梅",
        "author": "许棐",
        "content": "不堪冷照黄昏月，强倚春风作杏粧。\n虽得容颜暂时好，欠他肌骨旧来香。",
        "dynasty": "宋",
        "collection_info": null
    },
    {
        "uuid": "46b89b54498ea36be0bbae1a9a506efc",
        "title": "迓张宰",
        "author": "许棐",
        "content": "倦骨畏寒如畏虎，可曾一步出柴扉。\n因迎令尹西郊外，折得梅花满把归。",
        "dynasty": "宋",
        "collection_info": null
    },
    {
        "uuid": "7599fd91ea67d33795ae8eb0ff537b94",
        "title": "谢施云溪寄诗",
        "author": "许棐",
        "content": "折得桂花三数枝，云溪又寄几篇诗。\n诗香入在花香裏，韵似龙涎火暖时。",
        "dynasty": "宋",
        "collection_info": null
    },
    {
        "uuid": "9276cc8b7d5da60b04d5f0443cb5d77b",
        "title": "饯梅",
        "author": "许棐",
        "content": "十日九风雪，差见今春寒。\n梅花办归计，一点心欲酸。\n所秉太孤洁，有此末路难。\n来年復相见，一笑贺平安。",
        "dynasty": "宋",
        "collection_info": null
    },
    {
        "uuid": "2afce2081748beb1196f91de6a498f2e",
        "title": "筑城曲",
        "author": "许棐",
        "content": "日将西，杵声急，一声声自死肠出。\n城高不特土累成，半是铺填怨夫骨。\n儒坑战地骨更多，十二金人随鬼泣。",
        "dynasty": "宋",
        "collection_info": null
    },
    {
        "uuid": "2e3b351b82ad63e5e5fcf6e84803bea8",
        "title": "乌夜啼",
        "author": "许棐",
        "content": "丈人屋侵云，乌爱丈人屋。\n涂人亦爱乌，乌声喜相续。\n屋底间蛾眉，环坐理丝竹。\n丝竹无新腔，写汝声为曲。\n丈人一赏音，瓦砾弃珠玉。\n移噪邻翁家，闻者皆唾逐。",
        "dynasty": "宋",
        "collection_info": null
    },
    {
        "uuid": "085d93c33a63e61ccc119187b76cf2e1",
        "title": "马塍种花翁",
        "author": "许棐",
        "content": "东塍白髮翁，勤朴种花户。\n盆卖有根花，价重无人顾。\n西塍年少郎，荒嬉度朝暮。\n盆卖无根花，价廉争夺去。\n年少传语翁，同业勿相妬。\n卖假不卖真，何独是花树。",
        "dynasty": "宋",
        "collection_info": null
    },
    {
        "uuid": "1b71e5e2d2f5da0706b6e40d7976ef3d",
        "title": "泥孩儿",
        "author": "许棐",
        "content": "牧渎一块泥，装塑恣华侈。\n所恨肌体微，金珠载不起。\n双罩红纱厨，娇立瓶花底。\n少妇初尝酸，一玩一心喜。\n潜乞大士灵，生子愿如尔。\n岂知贫家儿，呱呱瘦于鬼。\n弃卧桥巷间，谁或顾生死。\n人贱不如泥，三叹而已矣。",
        "dynasty": "宋",
        "collection_info": null
    },
    {
        "uuid": "731765efc4c0820dbf4e0f200b10e408",
        "title": "染丝上春机  其一",
        "author": "许棐",
        "content": "染丝上春机，春浓丝色浅。\n妾心随梭飞，郎心如轴转。",
        "dynasty": "宋",
        "collection_info": null
    },
    {
        "uuid": "e3540da8ed32133d8dc14c3dd8d7f743",
        "title": "染丝上春机  其二",
        "author": "许棐",
        "content": "染丝上春机，锦成贵无价。\n不忍裁成衣，怕剪鸳鸯破。",
        "dynasty": "宋",
        "collection_info": null
    },
    {
        "uuid": "4fc5f8fa17cb126bf4d7f8d20fe8435e",
        "title": "长门怨  其一",
        "author": "许棐",
        "content": "妾身如莲根，沉埋淤泥底。\n虽有白玉姿，无人为拈洗。",
        "dynasty": "宋",
        "collection_info": null
    },
    {
        "uuid": "59f498be0d5c6fd88de4ba73853b6159",
        "title": "长门怨  其二",
        "author": "许棐",
        "content": "妾身如乱丝，卷藏箱箧底。\n愿上鸳鸯机，无人为分理。",
        "dynasty": "宋",
        "collection_info": null
    },
    {
        "uuid": "6e4d694447c3c04c818f46a8de91bb36",
        "title": "秋风辞  其一",
        "author": "许棐",
        "content": "飒飒秋风来，一叶两叶坠。\n燕子动归心，薄情知也未。",
        "dynasty": "宋",
        "collection_info": null
    },
    {
        "uuid": "643d124ae086069921410bba971133b2",
        "title": "秋风辞  其二",
        "author": "许棐",
        "content": "飒飒秋风来，衣衾愁未整。\n莫作闺中寒，且作天涯冷。",
        "dynasty": "宋",
        "collection_info": null
    },
    {
        "uuid": "c3e951bec14ac838d2a2d17f7fda8a56",
        "title": "三台春曲  其一",
        "author": "许棐",
        "content": "昨夜微风细雨，今朝薄霁轻寒。\n檐外一声啼鸟，报知花柳平安。",
        "dynasty": "宋",
        "collection_info": null
    },
    {
        "uuid": "e4b8cbfa042de9a27d15777fbf81c63e",
        "title": "三台春曲  其二",
        "author": "许棐",
        "content": "春是人间过客，花随春不多时。\n人比花尤易老，那堪终日相思。",
        "dynasty": "宋",
        "collection_info": null
    },
    {
        "uuid": "2b6680da83197a67db1eff93848cd572",
        "title": "胡蝶飞",
        "author": "许棐",
        "content": "胡蝶飞，胡蝶飞，红边迷了紫边迷，粉老香干何处归。\n不学蜜蜂做家计，勤苦之中有甘味。",
        "dynasty": "宋",
        "collection_info": null
    },
    {
        "uuid": "6e0a370b7384dfb859691ee5176d38e5",
        "title": "破琴",
        "author": "许棐",
        "content": "幸逃煮鹤烟，枯羸卧乌几。\n向来千万音，今在何人耳。\n旧谱传不真，零落几张纸。\n瓦缶空雷鸣，牙夔唤不起。",
        "dynasty": "宋",
        "collection_info": null
    },
    {
        "uuid": "c0c4ef8e36e5e9b933af039c9be8159b",
        "title": "破砚",
        "author": "许棐",
        "content": "碌碌礲硙间，得此一隽石。\n磨我三十年，貌黧双鬓白。\n渠亦苦我磨，眼穿流泪墨。\n老蟾在傍笑，两穷自相厄。",
        "dynasty": "宋",
        "collection_info": null
    },
    {
        "uuid": "c47d6b62e5945874dab9eba36cbfe0b5",
        "title": "对镜词",
        "author": "许棐",
        "content": "烟护杏腮寒，日衬桃腮暖。\n惟有镜中花，东风都不管。",
        "dynasty": "宋",
        "collection_info": null
    },
    {
        "uuid": "93765cfd6a6b540d89d615648b701816",
        "title": "织锦词",
        "author": "许棐",
        "content": "綵丝愁绪杂春机，咿𠵣声中日又西。\n织到花枝连理处，玉骢门外一娇嘶。",
        "dynasty": "宋",
        "collection_info": null
    },
    {
        "uuid": "59b08994c1d0912bd2e33b5037cfb2ba",
        "title": "母忌",
        "author": "许棐",
        "content": "一别音容岁几更，纸灰飞尽泪犹倾。\n最怜春雨相将足，绵上有田谁共耕。",
        "dynasty": "宋",
        "collection_info": null
    },
    {
        "uuid": "ecc1244184ffaa709ca45a6f2b009663",
        "title": "春思",
        "author": "许棐",
        "content": "朝来一阵无情雨，敲得庭花半欲残。\n燕子不知人冷落，飞来帘底避春寒。",
        "dynasty": "宋",
        "collection_info": null
    },
    {
        "uuid": "5d28fb2046185750063feb4a8a50b2cc",
        "title": "春雨",
        "author": "许棐",
        "content": "老来慵把种花锄，片紫纤红一任无。\n不忍今春孤负雨，自收檐水浸菖蒲。",
        "dynasty": "宋",
        "collection_info": null
    },
    {
        "uuid": "9bcad22772319590765ccffa809bd117",
        "title": "燕",
        "author": "许棐",
        "content": "处处亭台宴好春，唱花歌柳调争新。\n梁间不用多言语，回耳听君有几人。",
        "dynasty": "宋",
        "collection_info": null
    },
    {
        "uuid": "d3442415a5ed26e2a7e1b5eb0e6eda81",
        "title": "石菖蒲",
        "author": "许棐",
        "content": "一碧生涯水石滨，缕风丝雨瘦精神。\n前身恐是巢由辈，怕着人间半点尘。",
        "dynasty": "宋",
        "collection_info": null
    },
    {
        "uuid": "b6b0b69a6d6a130af50b6521b05506ba",
        "title": "草  其一",
        "author": "许棐",
        "content": "生长冷阶閒砌畔，一春知见几花飞。\n虽霑雨露无多子，却到秋来绿转肥。",
        "dynasty": "宋",
        "collection_info": null
    },
    {
        "uuid": "fb9b2449f264593fa63cb0a51be2c126",
        "title": "草  其二",
        "author": "许棐",
        "content": "不是东风有爱憎，为怜微细颇加情。\n胚红孕紫宁交晚，且放青青寸草生。",
        "dynasty": "宋",
        "collection_info": null
    },
    {
        "uuid": "7ee3eedf253a025f5a4e1fc688c34cec",
        "title": "池鱼",
        "author": "许棐",
        "content": "深浅生涯足，浮沉世念轻。\n莫贪鈎上饵，去作鼎中羹。",
        "dynasty": "宋",
        "collection_info": null
    },
    {
        "uuid": "253538e9431a410325f19044e0156c5f",
        "title": "柳",
        "author": "许棐",
        "content": "青青得意春三月，撩弄东风舞腰活。\n莫道长条舞得多，长条先被行人折。",
        "dynasty": "宋",
        "collection_info": null
    },
    {
        "uuid": "f5e987f779ac78c026a41cd264b66296",
        "title": "小盆花",
        "author": "许棐",
        "content": "小小盆中花，春风随分足。\n花肥无剩红，叶瘦无欠绿。\n心倾几点香，也饱游蜂腹。\n太盛必易衰，荒烟锁金谷。",
        "dynasty": "宋",
        "collection_info": null
    },
    {
        "uuid": "77558dc923845348d4b46dcd0e6641a3",
        "title": "花愿",
        "author": "许棐",
        "content": "未到无生无灭地，聊为春风露红紫。\n不愿随风趁蝶飞，愿就枝头抱香死。",
        "dynasty": "宋",
        "collection_info": null
    },
    {
        "uuid": "182970a0e7ba10395bb58e34a2307f6a",
        "title": "谕柳",
        "author": "许棐",
        "content": "不须娇逞舞腰支，不须巧画宫粧眉。\n只把千丝万丝结，结住行人无别离。",
        "dynasty": "宋",
        "collection_info": null
    },
    {
        "uuid": "3bbee5328c57a2e3e9fbed3e666a147a",
        "title": "选官图",
        "author": "许棐",
        "content": "排衔累职甚分明，除罢皆由彩色行。\n纵有黄金无好采，也难平白到公卿。",
        "dynasty": "宋",
        "collection_info": null
    },
    {
        "uuid": "c5629ce1fec193b25d81b1647352b1ba",
        "title": "猗绿惠烛",
        "author": "许棐",
        "content": "剪剪春生万卷堂，一花知胜几萤光。\n痴儿不识半行字，只解高烧照海棠。",
        "dynasty": "宋",
        "collection_info": null
    },
    {
        "uuid": "d5349ed630304cf745d7fa4c94c28170",
        "title": "落花",
        "author": "许棐",
        "content": "落花传语五更风，能旁亭台几日红。\n把似匆匆又飞去，不销裁染费春工。",
        "dynasty": "宋",
        "collection_info": null
    },
    {
        "uuid": "9ef5da73a23fadd92baa431cc35d8f33",
        "title": "落梅",
        "author": "许棐",
        "content": "红杏枝枝娇似染，绿杨处处密成围。\n苦无颜色相追逐，自趁东风作雪飞。",
        "dynasty": "宋",
        "collection_info": null
    },
    {
        "uuid": "dbc15e6ce9f82ef970d439e183175d57",
        "title": "赠寿医师",
        "author": "许棐",
        "content": "轩窗开处总湖光，诵罢难经纳晚凉。\n雨溅荷香沾古衲，月移松影罩禅床。\n燃灯就取烧丹火，煮药先留瀹茗汤。\n二竖三彭都见佛，人间无病亦无方。",
        "dynasty": "宋",
        "collection_info": null
    },
    {
        "uuid": "fd4b63501790aa45dfa40f6da2f387f2",
        "title": "陈宗之迭寄书籍小诗为谢",
        "author": "许棐",
        "content": "江海归来二十春，闭门为学转辛勤。\n自怜两鬓空成白，犹喜双眸未肯昏。\n君有新刊须寄我，我逢佳处必思君。\n城南昨夜闻秋雨，又拜新凉到骨恩。",
        "dynasty": "宋",
        "collection_info": null
    },
    {
        "uuid": "081423b27121ee774cee1f32cea41540",
        "title": "送赵竹潭",
        "author": "许棐",
        "content": "已彊诗仙一夜留，任教侵早放船休。\n恨身不似梅花片，飞入寒篷伴远游。",
        "dynasty": "宋",
        "collection_info": null
    },
    {
        "uuid": "6a0bd50611811a1f9aee1d0414c653ae",
        "title": "赠僧",
        "author": "许棐",
        "content": "僧趁雪前到，梅花犹恨迟。\n略谭残岁梦，便和早春诗。\n僵雁依船宿，寒猿捧砚随。\n吟单未须捲，重见是何时。",
        "dynasty": "宋",
        "collection_info": null
    },
    {
        "uuid": "e93695f1c91ac9cf220d58c76c512260",
        "title": "琏市废宅",
        "author": "许棐",
        "content": "双槐枝叶似飘蓬，奕世荣华一旦空。\n燕绕故基寻画栋，鸟栖荒树忆金笼。\n书分几处青灯下，剑入谁家宝匣中。\n遥睇钱塘三尺墓，离离枯草泣低风。",
        "dynasty": "宋",
        "collection_info": null
    },
    {
        "uuid": "f79c94d516a490c3dd358f322e0248a8",
        "title": "寿张倅",
        "author": "许棐",
        "content": "明日方重九，先期菊已花。\n固知天有意，欲祝寿无涯。\n玉斝浮金蕊，冰姿映脸霞。\n长生此真术，不用紫河车。",
        "dynasty": "宋",
        "collection_info": null
    }
]