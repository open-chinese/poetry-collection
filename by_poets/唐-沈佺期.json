[
    {
        "uuid": "eff0c24c2e949860d1d9d7230b6362bd",
        "title": "郊庙歌辞 享龙池乐章 第三章",
        "author": "沈佺期",
        "content": "龙池跃龙龙已飞，龙德[光]天天不违。\n池开天汉分黄道，龙向天门入紫微。\n邸第楼台多气色，君王凫雁有光辉。\n为报寰中百川水，来朝此地莫东归。",
        "dynasty": "唐",
        "collection_info": null
    },
    {
        "uuid": "cbbe64216e40768db682bdd6b74fb74c",
        "title": "鼓吹曲辞 巫山高二首 一",
        "author": "沈佺期",
        "content": "巫山峰十二，环合隐昭回。\n俯眺琵琶峡，平看云雨台。\n古槎天外倚，瀑水日边来。\n何忽啼猨夜，荆王枕席开。",
        "dynasty": "唐",
        "collection_info": null
    },
    {
        "uuid": "34b21022662dd864d069faf32dbb668e",
        "title": "鼓吹曲辞 巫山高二首 二",
        "author": "沈佺期",
        "content": "神女向高唐，巫山下夕阳。\n裴回作行雨，婉娈逐荆王。\n电影江前落，雷声峡外长。\n霁云无处所，台馆晓苍苍。",
        "dynasty": "唐",
        "collection_info": null
    },
    {
        "uuid": "22a42395474c8e11305b005857278f5c",
        "title": "鼓吹曲辞 芳树",
        "author": "沈佺期",
        "content": "何地早芳菲？宛在长门殿。\n夭桃色若绶，秾李光如练。\n啼鸟弄花疎，游蠭饮香徧。\n叹息春风起，飘零君不见。",
        "dynasty": "唐",
        "collection_info": null
    },
    {
        "uuid": "717d164c28eb5a2ea486c46513778fec",
        "title": "鼓吹曲辞 有所思",
        "author": "沈佺期",
        "content": "君子事行役，再空芳岁期。\n美人旷延伫，万里浮云思。\n园槿绽红艳，郊桑柔绿滋。\n坐看长夏晚，秋月生罗帏。",
        "dynasty": "唐",
        "collection_info": null
    },
    {
        "uuid": "354f11c13fe53a48e57c90783ba65a2d",
        "title": "鼓吹曲辞 钓竿篇",
        "author": "沈佺期",
        "content": "朝日敛红烟，垂竿向绿川。\n人疑天上坐，鱼似镜中悬。\n避檝时惊透，猜钩每误牵。\n湍危不理辖，潭静欲留船。\n钓玉君徒尚，征金我未贤。\n为看芳饵下，贪得会无全。",
        "dynasty": "唐",
        "collection_info": null
    },
    {
        "uuid": "c203a718964a9df9b5f68f8549065d91",
        "title": "横吹曲辞 出塞",
        "author": "沈佺期",
        "content": "十年通大漠，万里出长平。\n寒日生戈劒，阴云摇斾旌。\n饥乌啼旧垒，疲马恋空城。\n辛苦[皋兰]北，胡霜损汉兵。",
        "dynasty": "唐",
        "collection_info": null
    },
    {
        "uuid": "4c3d094e9945be274e4e706ba8504d97",
        "title": "横吹曲辞 折杨柳",
        "author": "沈佺期",
        "content": "玉窗朝日映，罗帐春风吹。\n拭泪攀杨柳，长条宛地垂。\n白花飞历乱，黄鸟思参差。\n妾自肝肠断，旁人那得知。",
        "dynasty": "唐",
        "collection_info": null
    },
    {
        "uuid": "262774e9c9032af939b01e49a61837aa",
        "title": "横吹曲辞 关山月",
        "author": "沈佺期",
        "content": "汉月生辽海，曈昽出半晖。\n合昏玄兔郡，中夜白登围。\n晕落关山迥，光合霜霰微。\n将军听晓角，战马欲南归。",
        "dynasty": "唐",
        "collection_info": null
    },
    {
        "uuid": "70a97b3f20df5de8891089bf81973716",
        "title": "横吹曲辞 长安道",
        "author": "沈佺期",
        "content": "秦地平如掌，层城出云汉。\n楼阁九衢春，车马千门旦。\n绿柳开復合，红尘聚还散。\n日晚鬬鸡回，经过狭斜看。",
        "dynasty": "唐",
        "collection_info": null
    },
    {
        "uuid": "e0b3af891c64802cade39799b5f51179",
        "title": "横吹曲辞 梅花落",
        "author": "沈佺期",
        "content": "铁骑几时回，金闺怨早梅。\n雪中花已落，风暖叶应开。\n夕逐新春管，香迎小岁杯。\n感时何足贵，书裏报轮台。",
        "dynasty": "唐",
        "collection_info": null
    },
    {
        "uuid": "194ee7633dd86bd45586e4f59abc8ba6",
        "title": "相和歌辞 王昭君",
        "author": "沈佺期",
        "content": "非君惜鸾殿，非妾妬蛾眉。\n薄命由骄虏，无情是画师。\n嫁来胡地恶，不并汉宫时。\n心苦无聊赖，何堪上马辞。",
        "dynasty": "唐",
        "collection_info": null
    },
    {
        "uuid": "eb11c6a1ee34a54fd4c66f28d2415c99",
        "title": "相和歌辞 铜雀妓",
        "author": "沈佺期",
        "content": "昔年分鼎地，今日望陵台。\n一旦雄图尽，千秋遗令开。\n绮罗君不见，歌舞妾空来。\n恩共漳河水，东流无重迴。",
        "dynasty": "唐",
        "collection_info": null
    },
    {
        "uuid": "cc1c34d080de6d79808b4696fef75eb2",
        "title": "相和歌辞 长门怨",
        "author": "沈佺期",
        "content": "月皎风泠泠，长门次掖庭。\n玉阶闻坠叶，罗幌见飞萤。\n清露凝珠缀，流尘下翠屏。\n妾心君未察，秋叹剧繁星。",
        "dynasty": "唐",
        "collection_info": null
    },
    {
        "uuid": "2f764815256a23a521f8e3f5cc0c2e47",
        "title": "相和歌辞 凤笙曲",
        "author": "沈佺期",
        "content": "忆昔王子晋，凤笙游云空。\n挥手弄白日，安能恋青宫。\n岂无婵娟子，结念罗帐中。\n怜寿不贵色，身世两无穷。",
        "dynasty": "唐",
        "collection_info": null
    },
    {
        "uuid": "1f661ae946d1ee21d0b2e0f1b97afacc",
        "title": "琴曲歌辞 霹雳引",
        "author": "沈佺期",
        "content": "岁七月，火伏而金生。\n客有鼓瑟于门者，奏霹雳之商声。\n始戛羽以騞砉，终扣宫而砰駖。\n电耀耀兮龙跃，雷阗阗兮雨冥。\n气呜唅以会雅，态歘翕以横生。\n有如驱千旗，制五兵，截荒虺，斮长鲸。\n孰与广陵比，意别鹤俦精而已。\n俾我雄子魄动，毅夫髮立，怀恩不浅，武义双辑，视胡若芥，翦羯如拾。\n岂徒慨慷中筵，备羣娱之翕习哉。",
        "dynasty": "唐",
        "collection_info": null
    },
    {
        "uuid": "db9328a0fb9961c86d6befe34da69b57",
        "title": "杂曲歌辞 古别离",
        "author": "沈佺期",
        "content": "白水东悠悠，中有西行舟。\n舟行有返棹，水去无还流。\n奈何生别者，戚戚怀远游。\n远游谁当惜，所悲会难收。\n自君间芳躧，青阳四五遒。\n皓月掩兰室，光风虚蕙楼。\n相思无明晦，长叹累冬秋。\n离居分迟暮，驾高何淹留。",
        "dynasty": "唐",
        "collection_info": null
    },
    {
        "uuid": "c0a8ecfbcf728ec20b2dc1e0ea0c845e",
        "title": "杂曲歌辞 独不见",
        "author": "沈佺期",
        "content": "卢家小妇郁金堂，海燕双栖玳瑁梁。\n九月寒砧催下叶，十年征戍忆辽阳。\n白狼河北音书断，丹凤城南秋夜长。\n谁知含愁独不见，使妾明月照流黄。",
        "dynasty": "唐",
        "collection_info": null
    },
    {
        "uuid": "3d2ec56295286cb3bfc320754005c4b8",
        "title": "杂歌谣辞 古歌",
        "author": "沈佺期",
        "content": "落叶流风向玉台，夜寒秋思洞房开。\n水精帘外金波下，云母窗前银汉迴。\n玉阶阴阴苔藓色，君王履綦难再得。\n璇闺窈窕秋夜长，绣户徘徊秋月光。\n燕姬綵帐芙蓉色，秦子金炉兰麝香。\n北斗七星横夜半，清歌一曲断君肠。",
        "dynasty": "唐",
        "collection_info": null
    },
    {
        "uuid": "63c0451498a7b797b625b63c09b4d94f",
        "title": "芳树",
        "author": "沈佺期",
        "content": "何地早芳菲，宛在长门殿。\n夭桃色若绶，秾李光如练。\n啼鸟弄花疎，游蜂饮香遍。\n叹息春风起，飘零君不见。",
        "dynasty": "唐",
        "collection_info": null
    },
    {
        "uuid": "d040bc87126929888c22022c32610722",
        "title": "长安道",
        "author": "沈佺期",
        "content": "秦地平如掌，层城入云汉。\n楼阁九衢春，车马千门旦。\n绿槐开復合，红尘聚还散。\n日晚鬬鸡还，经过狭斜看。",
        "dynasty": "唐",
        "collection_info": null
    },
    {
        "uuid": "dd9159eb1bc4100777dbc9efd95a1785",
        "title": "有所思",
        "author": "沈佺期",
        "content": "君子事行役，再空芳岁期。\n美人旷延伫，万里浮云思。\n园槿绽红艳，郊桑柔绿滋。\n坐看长夏晚，秋月照罗帏。",
        "dynasty": "唐",
        "collection_info": null
    },
    {
        "uuid": "6bf13f3998e5d6b3087de2755de64861",
        "title": "临高台",
        "author": "沈佺期",
        "content": "高台临广陌，车马纷相续。\n回首思旧乡，云山乱心曲。\n远望河流缓，周看原野绿。\n向夕林鸟还，忧来飞景促。",
        "dynasty": "唐",
        "collection_info": null
    },
    {
        "uuid": "1a64cd27a8984a42f4b771edef6794cc",
        "title": "凤笙曲",
        "author": "沈佺期",
        "content": "忆昔王子晋，凤笙游云空。\n挥手弄白日，安能恋青宫。\n岂无婵娟子，结念罗帏中。\n怜寿不贵色，身世两无穷。",
        "dynasty": "唐",
        "collection_info": null
    },
    {
        "uuid": "5d6161faeb76c6e83b69ce04628ce11b",
        "title": "拟古别离",
        "author": "沈佺期",
        "content": "白水东悠悠，中有西行舟。\n舟行有返棹，水去无还流。\n奈何生别者，戚戚怀远游。\n远游谁当惜，所悲会难收。\n自君阒芳躧，青阳四五遒。\n皓月掩兰室，光风虚蕙楼。\n相思无明晦，长叹累冬秋。\n离居久迟暮，高驾何淹留。",
        "dynasty": "唐",
        "collection_info": null
    },
    {
        "uuid": "16d9be9730b8c814aa9f8d9acf5106ba",
        "title": "辛丑岁十月上幸长安时扈从出西岳作",
        "author": "沈佺期",
        "content": "西镇何穹崇，壮哉信灵造。\n诸岭皆峻秀，中峯特美好。\n傍见巨掌存，势如石东倒。\n颇闻首阳去，开坼此河道。\n磅礴压洪源，巍峨壮清昊。\n云泉纷乱瀑，天磴屹横抱。\n子先呼其巅，宫女世不老。\n下有府君庙，历载传洒扫。\n皇明应天游，十月戒丰镐。\n微未忝闲从，兼得事苹藻。\n宿心爱兹山，意欲拾灵草。\n阴壑已永閟，云窦绝探讨。\n芳月期来过，迴策思方浩。",
        "dynasty": "唐",
        "collection_info": null
    },
    {
        "uuid": "b7f42ed8d84ca362181f8e9f79755301",
        "title": "和杜麟台元志春情",
        "author": "沈佺期",
        "content": "嘉树满中园，氛氲罗秀色。\n不见仙山云，倚琴空太息。\n沈思若在梦，缄怨似无忆。\n青春坐南移，白日忽西匿。\n蛾眉返清镜，闺中不相识。",
        "dynasty": "唐",
        "collection_info": null
    },
    {
        "uuid": "c5ec31660a369273a9a83b14e981d6c8",
        "title": "别侍御严凝",
        "author": "沈佺期",
        "content": "七泽云梦林，三湘洞庭水。\n自古传剽俗，有时逋恶子。\n令君出使车，行迈方靡靡。\n静言芟枳棘，慎勿伤兰芷。",
        "dynasty": "唐",
        "collection_info": null
    },
    {
        "uuid": "96ac7b081f93142a9d00221b4e9406d5",
        "title": "送乔随州侃",
        "author": "沈佺期",
        "content": "结交三十载，同游一万里。\n情为契阔生，心由别离死。\n拜恩前后人，从宦差池起。\n今尔归汉东，明珠报知己。",
        "dynasty": "唐",
        "collection_info": null
    },
    {
        "uuid": "0808ed6914da114ae7e2010439dcc4bd",
        "title": "送友人任括州",
        "author": "沈佺期",
        "content": "青春浩无际，白日乃迟迟。\n胡为赏心客，叹迈此芳时。\n瓯粤迫兹守，京阙从此辞。\n茫茫理云帆，草草念行期。\n纷吾结远佩，帐饯出河湄。\n太息东流水，盈觞难再持。",
        "dynasty": "唐",
        "collection_info": null
    },
    {
        "uuid": "63a43361697374f136918c99de05e399",
        "title": "饯远",
        "author": "沈佺期",
        "content": "任子徇遐禄，结友开旧襟。\n撰酌辍行叹，指途勤远心。\n秋皛澄回壑，霁色肃明林。\n暧然青轩暮，浩思非所任。",
        "dynasty": "唐",
        "collection_info": null
    },
    {
        "uuid": "5ba21295c7c19e40da1803645b867dbc",
        "title": "同工部李侍郎适访司马子微",
        "author": "沈佺期",
        "content": "紫微降天仙，丹地投云藻。\n上言华顶事，中问长生道。\n华顶居最高，大壑朝阳早。\n长生术何妙，童颜后天老。\n清晨朝凤京，静夜思鸿宝。\n凭崖饮蕙气，过涧摘灵草。\n人非冢已荒，海变田应燥。\n昔尝游此郡，三霜弄溟岛。\n绪言霞上开，机事尘外扫。\n顷来迫世务，清旷未云保。\n崎岖待漏恩，怵惕司言造。\n轩皇重斋拜，汉武爱祈祷。\n顺风怀崆峒，承露在丰镐。\n泠然魏轻驭，復得散幽抱。\n柱下留伯阳，储闱登四皓。",
        "dynasty": "唐",
        "collection_info": null
    },
    {
        "uuid": "b414a71a21ce310f99643612f1808455",
        "title": "自昌乐郡泝流至白石岭下行入郴州",
        "author": "沈佺期",
        "content": "兹山界夷夏，天险横寥廓。\n太史漏登探，文命限开凿。\n北流自南泻，羣峰回众壑。\n驰波如电腾，激石似雷落。\n崖留盘古树，涧蓄神农药。\n乳窦何淋漓，苔藓更彩错。\n娟娟潭裏虹，渺渺滩边鹤。\n岁杪应流火，天高云物薄。\n金风吹绿梢，玉露洗红箨。\n泝舟始兴廨，登践桂阳郭。\n匍匐缘修坂，穹窿曳长䋏。\n碍林阻往来，遇堰每前却。\n救艰不遑饭，毕昏无暇泊。\n濯溪宁足惧，磴道谁云恶。\n我行山水间，湍险皆不若。\n安能独见闻，书此贻京洛。",
        "dynasty": "唐",
        "collection_info": null
    },
    {
        "uuid": "c705ea799693f50a66c2782f39443199",
        "title": "过蜀龙门",
        "author": "沈佺期",
        "content": "龙门非禹凿，诡怪乃天功。\n西南出巴峡，不与众山同。\n长窦亘五里，宛转復嵌空。\n伏湍喣潜石，瀑水生轮风。\n流水无昼夜，喷薄龙门中。\n潭河势不测，藻葩垂彩虹。\n我行当季月，烟景共舂融。\n江关勤亦甚，巘崿意难穷。\n势将息机事，炼药此山东。",
        "dynasty": "唐",
        "collection_info": null
    },
    {
        "uuid": "003dfa7937fd21e6986a193c8d21c043",
        "title": "入衞作",
        "author": "沈佺期",
        "content": "淇上风日好，纷纷沿岸多。\n绿芳幸未歇，泛滥此明波。\n采蘩忆幽吹，理棹想荆歌。\n郁然怀君子，浩旷将如何。",
        "dynasty": "唐",
        "collection_info": null
    },
    {
        "uuid": "d401094cc8475745a90df0fce4c2c41a",
        "title": "回波乐",
        "author": "沈佺期",
        "content": "回波尔时佺期，流向岭外生归。\n身名已蒙齿录，袍笏未復牙绯。",
        "dynasty": "唐",
        "collection_info": null
    },
    {
        "uuid": "e617bae5cc807e2764e0fdabda3dcc48",
        "title": "夜泊越州逢北使",
        "author": "沈佺期",
        "content": "天地降雷雨，放逐还国都。\n重以风潮事，年月戒回舻。\n容颜荒外老，心想域中愚。\n憩泊在兹夜，炎云逐斗枢。\n䬓{风兪}萦海若，霹雳耿天吴。\n鳌抃羣岛失，鲸吞众流输。\n偶逢金华使，握手泪相濡。\n饥共噬齐枣，眠共席秦蒲。\n既北思攸济，将南睿所图。\n往来固无咎，何忽惮前桴。",
        "dynasty": "唐",
        "collection_info": null
    },
    {
        "uuid": "54d91871758f594de4e771d837641aef",
        "title": "绍隆寺",
        "author": "沈佺期",
        "content": "吾从释迦久，无上师涅槃。\n探道三十载，得道天南端。\n非胜适殊方，起諠归理难。\n放弃乃良缘，世虑不曾干。\n香界萦北渚，花龛隐南峦。\n危昂阶下石，演漾窗中澜。\n云盖看木秀，天空见藤盘。\n处俗勒宴坐，居贫业行坛。\n试将有漏躯，聊作无生观。\n了然究诸品，弥觉静者安。",
        "dynasty": "唐",
        "collection_info": null
    },
    {
        "uuid": "b54337dc6f4293cdc9c4b44a299fc740",
        "title": "神龙初废逐南荒途出郴口北望苏耽山",
        "author": "沈佺期",
        "content": "少曾读仙史，知有苏耽君。\n流望来南国，依然会昔闻。\n泊舟问耆老，遥指孤山云。\n孤山郴郡北，不与众山羣。\n重崖下萦映，嶛峣上乣纷。\n碧峰泉附落，红壁树傍分。\n选地今方尔，昇天因可云。\n不才予窜迹，羽化子遗芬。\n将览成麟凤，旋惊御鬼文。\n此中迷出处，含思独氛氲。",
        "dynasty": "唐",
        "collection_info": null
    },
    {
        "uuid": "365c22843a59d20f8635e9a7ef0cb574",
        "title": "初达驩州",
        "author": "沈佺期",
        "content": "流子一十八，命予偏不偶。\n配远天遂穷，到迟日最后。\n水行儋耳国，陆行雕题薮。\n魂魄游鬼门，骸骨遗鲸口。\n夜则忍饥卧，朝则抱病走。\n搔首向南荒，拭泪看北斗。\n何年赦书来？重饮洛阳酒。",
        "dynasty": "唐",
        "collection_info": null
    },
    {
        "uuid": "fa22744aff7307b31722e55b2730950c",
        "title": "被弹",
        "author": "沈佺期",
        "content": "知人昔不易，举非贵易失。\n尔何按国章，无罪见呵叱。\n平生守直道，遂为众所嫉。\n少以文作吏，手不曾开律。\n一旦法相持，荒忙意如漆。\n幼子双囹圄，老夫一念室。\n昆弟两三人，相次俱囚桎。\n万铄当众怒，千谤无片实。\n庶以白黑谗，显此泾渭质。\n劾吏何咆哮，晨夜闻扑抶。\n事间拾虚证，理外存枉笔。\n怀痛不见伸，抱冤竟难悉。\n穷囚多垢腻，愁坐饶虮虱。\n三日唯一饭，两旬不再栉。\n是时盛夏中，暵赫多瘵疾。\n瞪目眠欲闭，暗呜气不出。\n有风自扶摇，鼓荡无伦匹。\n安得吹浮云，令我见白日。",
        "dynasty": "唐",
        "collection_info": null
    },
    {
        "uuid": "115ba7c3101f60b1509c53df30345d6e",
        "title": "枉繫二首 一",
        "author": "沈佺期",
        "content": "吾怜曾家子，昔有投杼疑。\n吾怜姬公旦，非无鸱鸮诗。\n臣子竭忠孝，君亲惑谗欺。\n萋斐离骨肉，含愁兴此辞。",
        "dynasty": "唐",
        "collection_info": null
    },
    {
        "uuid": "aebe4b7dee0c29a369d2a98bb48c811f",
        "title": "枉繫二首 二",
        "author": "沈佺期",
        "content": "昔日公冶长，非罪遇缧绁。\n圣人降其子，古来叹独绝。\n我无毫髪瑕，苦心怀冰雪。\n今代多秀士，谁能继明辙。",
        "dynasty": "唐",
        "collection_info": null
    },
    {
        "uuid": "9da19eec6c7d2e56cf0143ed2fbc35a1",
        "title": "黄鹤",
        "author": "沈佺期",
        "content": "黄鹤佐丹凤，不能羣白鷴。\n拂云游四海，弄影到三山。\n遥忆君轩上，来下天池间。\n明珠世不重，知有报恩环。",
        "dynasty": "唐",
        "collection_info": null
    },
    {
        "uuid": "82370d601bc4ce4a3074e76e52a43b44",
        "title": "伤王学土",
        "author": "沈佺期",
        "content": "闭囚断外事，昧坐半余朞。\n有言颕叔子，亡来已一时。\n初闻宛不信，中话涕涟洏。\n痛哉玄夜重，何遽青春姿。\n忆汝曾旅食，屡空瀍涧湄。\n吾徒禄未厚，筲斗愧相贻。\n原宪贫无愁，颜回乐自持。\n诏书择才善，君为王子师。\n宠儒名可尚，论秩官犹欺。\n化往不復见，情来安可思。\n目绝毫翰洒，耳无歌讽期。\n灵柩寄何处，精魂今何之？恨予在丹棘，不得看素旗。\n孀妻知己叹，幼子路人悲。\n感游值商日，绝弦留此词。",
        "dynasty": "唐",
        "collection_info": null
    },
    {
        "uuid": "33e1ad0114ae80de1118b29e2f772979",
        "title": "古镜",
        "author": "沈佺期",
        "content": "莓苔翳清池，虾蟆蚀明月。\n埋落今如此，照心未尝歇。\n愿垂拂拭恩，为君鉴玄髪。",
        "dynasty": "唐",
        "collection_info": null
    },
    {
        "uuid": "0fee5be06b0f4523e2e59cd55937d6f5",
        "title": "凤箫曲",
        "author": "沈佺期",
        "content": "八月凉风动高阁，千金丽人捲绡幕。\n已怜池上歇芳菲，不念君恩坐摇落。\n世上荣华如转蓬，朝随阡陌暮云中。\n飞燕侍寝昭阳殿，班姬饮恨长信宫。\n长信宫，昭阳殿，春来歌舞妾自知，秋至帘栊君不见。\n昔时嬴女厌世纷，学吹凤箫乘彩云。\n含情转睐向萧史，千载红颜持赠君。",
        "dynasty": "唐",
        "collection_info": null
    },
    {
        "uuid": "e33555b425a27f91a356b51b80025272",
        "title": "古歌",
        "author": "沈佺期",
        "content": "落叶流风向玉台，夜寒秋思洞房开。\n水晶帘外金波下，云母窗前银汉回。\n玉阶阴阴苔藓色，君王屡綦难再得。\n璇闺窈窕秋夜长，绣户徘徊明月光。\n燕姬綵帐芙蓉色，秦女金炉兰麝香。\n北斗七星横夜半，清歌一曲断君肠。",
        "dynasty": "唐",
        "collection_info": null
    },
    {
        "uuid": "7b2356c55fd3587f1fbf00af5942e915",
        "title": "七夕曝衣篇",
        "author": "沈佺期",
        "content": "君不见昔日宜春太液边，披香画阁与天连。\n灯火灼烁九微暎，香气氛氲百和然。\n此夜星繁河正白，人传织女牵牛客。\n宫中扰扰曝衣楼，天上娥娥红粉席。\n曝衣何许曛半黄，宫中綵女提玉箱。\n珠履奔腾上兰砌，金梯宛转出梅梁。\n绛河裏，碧烟上，双花伏兔画屏风，四子盘龙擎斗帐。\n舒罗散縠云雾开，缀玉垂珠星汉回。\n朝霞散彩羞衣架，晚月分光劣镜台。\n上有仙人长命绺，中看玉女迎欢绣。\n玳瑁帘中别作春，珊瑚窗裏翻成昼。\n椒房金屋宠新流，意气娇奢不自由。\n汉文宜惜露台费，晋武须焚前殿裘。",
        "dynasty": "唐",
        "collection_info": null
    },
    {
        "uuid": "baeef23d502ff6c54b7e3a1bdca866cf",
        "title": "入少密溪",
        "author": "沈佺期",
        "content": "云峯苔壁绕溪斜，江路香风夹岸花。\n树密不言通鸟道，鸡鸣始觉有人家。\n人家更在深岩口，涧水周流宅前后。\n游鱼瞥瞥双钓童，伐木丁丁一樵叟。\n自言避喧非避秦，薜衣耕凿帝尧人。\n相留且待鸡黍熟，夕卧深山萝月春。",
        "dynasty": "唐",
        "collection_info": null
    },
    {
        "uuid": "488aa8218543816e640ad2ed4f93227a",
        "title": "霹雳引",
        "author": "沈佺期",
        "content": "岁七月，火伏而金生。\n客有鼓琴于门者，奏霹雳之商声。\n始戛羽以騞砉，终扣宫而砰駖。\n电耀耀兮龙跃，雷阗阗兮雨冥。\n气呜唅以会雅，态歘翕以横生。\n有如驱千旗，制五兵。\n截荒虺，斮长鲸。\n孰与广陵比，意别鹤俦精而已。\n俾我雄子魄动，毅夫髪立。\n怀恩不浅，武义双辑。\n视胡若芥，剪羯如拾。\n岂徒慷慨中筵，备羣娱之翕习哉。",
        "dynasty": "唐",
        "collection_info": null
    },
    {
        "uuid": "3901b8c130435907ea5d7ada39179167",
        "title": "立春日内出綵花应制",
        "author": "沈佺期",
        "content": "合殿春应早，开箱綵预知。\n花迎宸翰发，叶待御筵披。\n梅讶香全少，桃惊色顿移。\n轻生承剪拂，长伴万年枝。",
        "dynasty": "唐",
        "collection_info": null
    },
    {
        "uuid": "4967918bc3dcb515aa060a2e256e2335",
        "title": "晦日浐水应制",
        "author": "沈佺期",
        "content": "素浐接宸居，青门盛祓除。\n摘兰喧凤野，浮藻溢龙渠。\n苑蝶飞殊懒，宫莺啭不疎。\n星移天上入，歌舞向储胥。",
        "dynasty": "唐",
        "collection_info": null
    },
    {
        "uuid": "78354c7feb32672402a92910d63b4dfe",
        "title": "奉和洛阳翫雪应制",
        "author": "沈佺期",
        "content": "周王甲子旦，汉后德阳宫。\n洒瑞天庭裏，惊春御苑中。\n氛氲生浩气，飒杳舞回风。\n宸藻光盈尺，赓歌乐岁丰。",
        "dynasty": "唐",
        "collection_info": null
    },
    {
        "uuid": "9a4a99c1bba85c0c2ddc7b7071315eb4",
        "title": "三日梨园侍宴",
        "author": "沈佺期",
        "content": "九重驰道出，三巳禊堂开。\n画鹢中流动，青龙上苑来。\n野花飘御座，河柳拂天杯。\n日晚迎祥处，笙镛下帝台。",
        "dynasty": "唐",
        "collection_info": null
    },
    {
        "uuid": "2041723d5e8118b1639d8734ca42efc4",
        "title": "幸梨园亭观打毬应制",
        "author": "沈佺期",
        "content": "今春芳苑游，接武上琼楼。\n宛转萦香骑，飘飖拂画毬。\n俯身迎未落，迴辔逐傍流。\n秖为看花鸟，时时误失筹。",
        "dynasty": "唐",
        "collection_info": null
    },
    {
        "uuid": "d64b7d8a4591ee51fe51b10165766d6c",
        "title": "九日临渭亭侍宴应制得长字",
        "author": "沈佺期",
        "content": "御气幸金方，凭高荐羽觞。\n魏文颁菊蕋，汉武赐萸房。\n秋变铜池色，晴添银树光。\n年年重九庆，日月奉天长。",
        "dynasty": "唐",
        "collection_info": null
    },
    {
        "uuid": "050ccb772e39f5a3d4f189a9a340d27b",
        "title": "岁夜安乐公主满月侍宴",
        "author": "沈佺期",
        "content": "除夜子星回，天孙满月杯。\n咏歌麟趾合，箫管凤雏来。\n岁炬常然桂，春盘预折梅。\n圣皇千万寿，垂晓御楼开。",
        "dynasty": "唐",
        "collection_info": null
    },
    {
        "uuid": "13dcb58558c302534386e5457287306a",
        "title": "安乐公主移入新宅",
        "author": "沈佺期",
        "content": "初闻衡汉来，移住斗城隈。\n锦帐迎风转，琼筵拂雾开。\n马香遗旧埒，凤吹绕新台。",
        "dynasty": "唐",
        "collection_info": null
    },
    {
        "uuid": "566cb2ba235c4fe75e08eb7f43b62df0",
        "title": "仙萼亭初成侍宴应制",
        "author": "沈佺期",
        "content": "山中气色和，宸赏第中过。\n辇路披仙掌，帷宫拂帝萝。\n泉临香涧落，峰入翠云多。\n无异登玄圃，东南望白河。",
        "dynasty": "唐",
        "collection_info": null
    },
    {
        "uuid": "621990eccec7654824a624cf881ae54c",
        "title": "送金城公主适西蕃应制",
        "author": "沈佺期",
        "content": "金牓扶丹掖，银河属紫阍。\n那堪将凤女，还以嫁乌孙。\n玉就歌中怨，珠辞掌上恩。\n西戎非我匹，明主至公存。",
        "dynasty": "唐",
        "collection_info": null
    },
    {
        "uuid": "049f8e14d7b2e548913ccff4aba3a604",
        "title": "幸白鹿观应制",
        "author": "沈佺期",
        "content": "紫凤真人府，斑龙太上家。\n天流芝盖下，山转桂旗斜。\n圣藻垂寒露，仙杯落晚霞。\n唯应问王母，桃作几时花。",
        "dynasty": "唐",
        "collection_info": null
    },
    {
        "uuid": "67b4a996e722e20400af1957d69b574b",
        "title": "洛阳道",
        "author": "沈佺期",
        "content": "九门开洛邑，双阙对河桥。\n白日青春道，轩裳半下朝。\n乘羊稚子看，拾翠美人娇。\n行乐归恆晚，香尘扑地遥。",
        "dynasty": "唐",
        "collection_info": null
    },
    {
        "uuid": "98bc61bd85f821c4fe72b03f344142ab",
        "title": "骢马",
        "author": "沈佺期",
        "content": "西北五花骢，来时道向东。\n四蹄碧玉片，双眼黄金瞳。\n鞍上留明月，嘶间动朔风。\n借君驰沛艾，一战取云中。",
        "dynasty": "唐",
        "collection_info": null
    },
    {
        "uuid": "ba035d8fcfdd9a23e775969190ceeafc",
        "title": "铜雀台",
        "author": "沈佺期",
        "content": "昔年分鼎地，今日望陵台。\n一旦雄图尽，千秋遗令开。\n绮罗君不见，歌舞妾空来。\n恩共漳河水，东流无重回。",
        "dynasty": "唐",
        "collection_info": null
    },
    {
        "uuid": "725b761525f702d2e47bdb839a07f9a7",
        "title": "长门怨",
        "author": "沈佺期",
        "content": "月皎风泠泠，长门次掖庭。\n玉阶闻坠叶，罗幌见飞萤。\n清露凝珠缀，流尘下翠屏。\n妾心君未察，愁叹剧繁星。",
        "dynasty": "唐",
        "collection_info": null
    },
    {
        "uuid": "e217d7144c45f2615b26ea22b3c2efcd",
        "title": "巫山高二首 一",
        "author": "沈佺期",
        "content": "巫山峯十二，合沓隐昭回。\n俯眺琵琶峡，平看云雨台。\n古槎天外倚，瀑水日边来。\n何忍猿啼夜，荆王枕席开。",
        "dynasty": "唐",
        "collection_info": null
    },
    {
        "uuid": "16bffec580288ab9fc3ec2c7f6e4decf",
        "title": "巫山高二首 二",
        "author": "沈佺期",
        "content": "神女向高唐，巫山下夕阳。\n裴回作行雨，婉娈逐荆王。\n电影江前落，雷声峡外长。\n霁云无处所，台馆晓苍苍。",
        "dynasty": "唐",
        "collection_info": null
    },
    {
        "uuid": "b11b4afa2cd845ed7dbd036d7ae2ce01",
        "title": "巫山高",
        "author": "沈佺期",
        "content": "巫山高不极，合沓状奇新。\n暗谷疑风雨，阴崖若鬼神。\n月明三峡曙，潮满九江春。\n为问阳台客，应知入梦人。",
        "dynasty": "唐",
        "collection_info": null
    },
    {
        "uuid": "bae4d2fb32cdc954f8539c9a10499695",
        "title": "七夕",
        "author": "沈佺期",
        "content": "秋近雁行稀，天高鹊夜飞。\n妆成应懒织，今夕渡河归。\n月皎宜穿线，风轻得曝衣。\n来时不可觉，神验有光辉。",
        "dynasty": "唐",
        "collection_info": null
    },
    {
        "uuid": "a0d075eca6f3f0903d4265ec4e136e2d",
        "title": "春闺",
        "author": "沈佺期",
        "content": "铁马三军去，金闺二月还。\n边愁离上国，春梦失阳关。\n池水琉璃净，园花玳瑁斑。\n岁华空自掷，忧思不胜颜。",
        "dynasty": "唐",
        "collection_info": null
    },
    {
        "uuid": "c2d263314598632c92b3432f2f7d8c42",
        "title": "奉和圣制同皇太子游慈恩寺应制",
        "author": "沈佺期",
        "content": "肃肃莲花界，荧荧贝叶宫。\n金人来梦裏，白马出城中。\n涌塔初从地，焚香欲遍空。\n天歌应春籥，非是为春风。",
        "dynasty": "唐",
        "collection_info": null
    },
    {
        "uuid": "b17af1ef0a7e83d9e06cd9d8aa9654d5",
        "title": "和洛州康士曹庭芝望月有怀",
        "author": "沈佺期",
        "content": "天使下西楼，光含万象秋。\n台前疑挂镜，帘外似悬钩。\n张尹将眉学，班姬取扇俦。\n佳期应借问，为报在刀头。",
        "dynasty": "唐",
        "collection_info": null
    },
    {
        "uuid": "fb694dbd0fef49a7dc7f2ba09606f128",
        "title": "寿阳王花烛",
        "author": "沈佺期",
        "content": "仙媛乘龙夕，天孙捧雁来。\n可怜桃李树，更遶凤皇台。\n烛送香车入，花临宝扇开。\n莫令银箭晓，为尽合欢杯。",
        "dynasty": "唐",
        "collection_info": null
    },
    {
        "uuid": "856c2fd0ac34b93a8654529891ece2b4",
        "title": "陇头水",
        "author": "沈佺期",
        "content": "陇山飞落叶，陇雁度寒天。\n愁见三秋水，分为两地泉。\n西流入羗郡，东下向秦川。\n征客重回首，肝肠空自怜。",
        "dynasty": "唐",
        "collection_info": null
    },
    {
        "uuid": "e80d2f8017fffb69e7ad91ba0501be6b",
        "title": "关山月",
        "author": "沈佺期",
        "content": "汉月生辽海，朣胧出半晖。\n合昏玄菟郡，中夜白登围。\n晕落关山迥，光含霜霰微。\n将军听晓角，战马欲南归。",
        "dynasty": "唐",
        "collection_info": null
    },
    {
        "uuid": "42291d47a6d6ecf81d5a34d72aed1c59",
        "title": "折杨柳",
        "author": "沈佺期",
        "content": "玉窗朝日暎，罗帐春风吹。\n拭泪攀杨柳，长条踠地垂。\n白花飞历乱，黄鸟思参差。\n妾自肝肠断，傍人那得知。",
        "dynasty": "唐",
        "collection_info": null
    },
    {
        "uuid": "3cc9e744e0e2e6a41da59e7fcfa1b82c",
        "title": "梅花落",
        "author": "沈佺期",
        "content": "铁骑几时回，金闺怨早梅。\n雪寒花已落，风暖叶应开。\n夕逐新春管，香迎小岁杯。\n盛时何足贵，书裏报轮台。",
        "dynasty": "唐",
        "collection_info": null
    },
    {
        "uuid": "e2a9dbf2aa919daa23bf6a383c50693e",
        "title": "紫骝马",
        "author": "沈佺期",
        "content": "青玉紫骝鞍，骄多影屡盘。\n荷君能剪拂，躞蹀喷桑干。\n踠足追奔易，长鸣遇赏难。\n摐金一万里，霜露不辞寒。",
        "dynasty": "唐",
        "collection_info": null
    },
    {
        "uuid": "9acb6296a2bd6b269859c0e324c0a9a0",
        "title": "上之回",
        "author": "沈佺期",
        "content": "制书下关右，天子问回中。\n坛墠经过远，威仪侍从雄。\n黄麾摇昼日，青幰曳松风。\n迴望甘泉道，龙山隐汉宫。",
        "dynasty": "唐",
        "collection_info": null
    },
    {
        "uuid": "900c23314008b5eee067d4e307073262",
        "title": "王昭君",
        "author": "沈佺期",
        "content": "非君惜鸾殿，非妾妬蛾眉。\n薄命由骄虏，无情是画师。\n嫁来胡地日，不并汉宫时。\n心苦无聊赖，何堪马上辞。",
        "dynasty": "唐",
        "collection_info": null
    },
    {
        "uuid": "38a9ace7b79ba34fb0c2dbb435f8190f",
        "title": "被试出塞",
        "author": "沈佺期",
        "content": "十年通大漠，万里出长平。\n寒日生戈劒，阴云拂斾旌。\n饥乌啼旧垒，疲马恋空城。\n辛苦皋兰北，胡霜损汉兵。",
        "dynasty": "唐",
        "collection_info": null
    },
    {
        "uuid": "20179e22726adff812e652273922f5e5",
        "title": "牛女",
        "author": "沈佺期",
        "content": "粉席秋期缓，针楼别怨多。\n奔龙争度日，飞鹊乱填河。\n失喜先临镜，含羞未解罗。\n谁能留夜色，来夕倍还梭。",
        "dynasty": "唐",
        "collection_info": null
    },
    {
        "uuid": "07321d5755cfb8b483203631f981076f",
        "title": "杂诗三首 一",
        "author": "沈佺期",
        "content": "落叶惊秋妇，高砧促暝机。\n蜘蛛寻月度，萤火傍人飞。\n清镜红埃入，孤灯绿焰微。\n怨啼能至晓，独自懒缝衣。",
        "dynasty": "唐",
        "collection_info": null
    },
    {
        "uuid": "b96e61780a6b41143d4ba2469db37ba8",
        "title": "杂诗三首 二",
        "author": "沈佺期",
        "content": "妾家临渭北，春梦着辽西。\n何苦朝鲜郡，年年事鼓鼙。\n燕来红壁语，莺向绿窗啼。\n为许长相忆，阑干玉筯齐。",
        "dynasty": "唐",
        "collection_info": null
    },
    {
        "uuid": "83be209bbfcb4211a0d239bfe43aef50",
        "title": "杂诗三首 三",
        "author": "沈佺期",
        "content": "闻道黄龙戍，频年不解兵。\n可怜闺裏月，长在汉家营。\n少妇今春意，良人昨夜情。\n谁能将旗鼓，一为取龙城。",
        "dynasty": "唐",
        "collection_info": null
    },
    {
        "uuid": "7b728ceb22d3228708848bd2c8a901a3",
        "title": "剪綵",
        "author": "沈佺期",
        "content": "宫女怜芳树，裁花竞早荣。\n寒依刀尺尽，春向绮罗生。\n弱蔕盘丝发，香蕤结素成。\n纤枝幸不弃，长就玉阶倾。",
        "dynasty": "唐",
        "collection_info": null
    },
    {
        "uuid": "d8752a472bbb1235cc4c1b69da447696",
        "title": "和中书侍郎杨再思春夜宿直",
        "author": "沈佺期",
        "content": "西禁青春满，南端皓月微。\n千庐宵驾合，五夜晓钟稀。\n星斗横纶阁，天河度琐闱。\n烟光章奏裏，纷向夕郎飞。",
        "dynasty": "唐",
        "collection_info": null
    },
    {
        "uuid": "1bc161286fb0725fb87c0ec5c1d43c26",
        "title": "和常州崔使君寒食夜",
        "author": "沈佺期",
        "content": "闻道清明近，春闱向夕阑。\n行游昼不厌，风物夜宜看。\n斗柄更初转，梅香暗裏残。\n无劳秉华烛，晴月在南端。",
        "dynasty": "唐",
        "collection_info": null
    },
    {
        "uuid": "2ba7d63c118a8bfe2e7a418d919591c7",
        "title": "和崔正谏登秋日早朝",
        "author": "沈佺期",
        "content": "鸡鸣朝谒满，露白禁门秋。\n爽气临旌戟，朝光暎冕旒。\n河宗来献宝，天子命焚裘。\n独负池阳议，言从建礼游。",
        "dynasty": "唐",
        "collection_info": null
    },
    {
        "uuid": "f4d2ddc81e668a5e8bbd5ebd9e4dc0a7",
        "title": "答宁处州书",
        "author": "沈佺期",
        "content": "书报天中赦，人从海上闻。\n九泉开白日，六翮起青云。\n质幸恩先贷，情孤枉未分。\n自怜泾渭别，谁与奏明君。",
        "dynasty": "唐",
        "collection_info": null
    },
    {
        "uuid": "6ddac486ed97832f1bd63499ef8fdb49",
        "title": "李舍人山园送庞邵",
        "author": "沈佺期",
        "content": "符传有光辉，諠諠出帝畿。\n东隣借山水，南陌驻骖騑。\n握手凉风至，当歌秋日微。\n高幨去勿缓，人吏待霜威。",
        "dynasty": "唐",
        "collection_info": null
    },
    {
        "uuid": "17fb01b5a9fc9563f5a8385a0f3fe130",
        "title": "送陆侍御余庆北使",
        "author": "沈佺期",
        "content": "古人贵将命，之子出輶轩。\n受委当不辱，随时敢赠言。\n朔途际辽海，春思绕轘辕。\n安得回白日，留欢尽绿樽。",
        "dynasty": "唐",
        "collection_info": null
    },
    {
        "uuid": "749d4131f81126ea57c44b4026b568bd",
        "title": "洛州萧司兵谒兄还赴洛成礼",
        "author": "沈佺期",
        "content": "棠棣日光辉，高襟应序归。\n来成鸿雁聚，去作凤皇飞。\n细草乘轻传，惊花惨别衣。\n灞亭春有酒，岐路惜芬菲。",
        "dynasty": "唐",
        "collection_info": null
    },
    {
        "uuid": "15bdb5eae9b2ae3e2204a45eb01aa597",
        "title": "饯高唐州询",
        "author": "沈佺期",
        "content": "弱冠相知早，中年不见多。\n生涯在王事，客鬓各蹉跎。\n良守初分岳，嘉声即润河。\n还从汉阙下，倾耳听中和。",
        "dynasty": "唐",
        "collection_info": null
    },
    {
        "uuid": "8cbb351ed8e9cc6ac05264d8a50143a2",
        "title": "饯唐郎中洛阳令",
        "author": "沈佺期",
        "content": "一台推往妙，三史伫来修。\n应宰凫还集，辞郎雉少留。\n郊筵乘落景，亭传理残秋。\n愿以弦歌暇，芝兰想旧游。",
        "dynasty": "唐",
        "collection_info": null
    },
    {
        "uuid": "91dc7385d93427c73174f1149181e58e",
        "title": "乐城白鹤寺",
        "author": "沈佺期",
        "content": "碧海开龙藏，青云起雁堂。\n潮声迎法鼓，雨气湿天香。\n树接前山暗，溪承瀑水凉。\n无言谪居远，清净得空王。",
        "dynasty": "唐",
        "collection_info": null
    },
    {
        "uuid": "8daa6dcae70184404e879852eaf45a3d",
        "title": "游少林寺",
        "author": "沈佺期",
        "content": "长歌游宝地，徙倚对珠林。\n雁塔风霜古，龙池岁月深。\n绀园澄夕霁，碧殿下秋阴。\n归路烟霞晚，山蝉处处吟。",
        "dynasty": "唐",
        "collection_info": null
    },
    {
        "uuid": "e1e77fd57c49cb6517734d5d5547cf4d",
        "title": "岳馆",
        "author": "沈佺期",
        "content": "洞壑仙人馆，孤峰玉女台。\n空蒙朝气合，窈窕夕阳开。\n流涧含轻雨，虚岩应薄雷。\n正逢鸾与鹤，歌舞出天来。",
        "dynasty": "唐",
        "collection_info": null
    },
    {
        "uuid": "06a0106a8c22ec69be5802ae0cf79674",
        "title": "早发平昌岛",
        "author": "沈佺期",
        "content": "解缆春风后，鸣榔晓涨前。\n阳乌出海树，云雁下江烟。\n积气衝长岛，浮光溢大川。\n不能怀魏阙，心赏独泠然。",
        "dynasty": "唐",
        "collection_info": null
    },
    {
        "uuid": "e5ada9a5d455556ff0ebd18533eb9e57",
        "title": "夜宿七盘岭",
        "author": "沈佺期",
        "content": "独游千里外，高卧七盘西。\n晓月临窗近，天河入户低。\n芳春平仲绿，清夜子规啼。\n浮客空留听，褒城闻曙鸡。",
        "dynasty": "唐",
        "collection_info": null
    },
    {
        "uuid": "fa8a2daa11acdf876185fb13cc531167",
        "title": "十三四时尝从巫峡过他日偶然有思",
        "author": "沈佺期",
        "content": "小度巫山峡，荆南春欲分。\n使君滩上草，神女馆前云。\n树悉江中见，猿多天外闻。\n别来如梦裏，一想一氛氲。",
        "dynasty": "唐",
        "collection_info": null
    },
    {
        "uuid": "236bd1cbbb6228a890470a6d1a1c0187",
        "title": "初达驩州",
        "author": "沈佺期",
        "content": "自昔闻铜柱，行来向一年。\n不知林邑地，犹隔道明天。\n雨露何时及？京华若个边。\n思君无限泪，堪作日南泉。",
        "dynasty": "唐",
        "collection_info": null
    },
    {
        "uuid": "1744f553f309c2a39c926402bf739f23",
        "title": "岭表逢寒食",
        "author": "沈佺期",
        "content": "岭外无寒食，春来不见饧。\n洛阳新甲子，何日是清明？花柳争朝发，轩车满路迎。\n帝乡遥可念，肠断报亲情。",
        "dynasty": "唐",
        "collection_info": null
    },
    {
        "uuid": "fb601bc8abd934a741d7b9af7da2cf85",
        "title": "驩州南亭夜望",
        "author": "沈佺期",
        "content": "昨夜南亭望，分明梦洛中。\n室家谁道别，儿女案尝同。\n忽觉犹言是，沈思始悟空。\n肝肠余几寸，拭泪坐春风。",
        "dynasty": "唐",
        "collection_info": null
    },
    {
        "uuid": "5c02e74f91eee4856c857e6305285ec9",
        "title": "少游荆湘因有是题",
        "author": "沈佺期",
        "content": "岘北焚蛟浦，巴东射雉田。\n岁时宜楚俗，耆旧在襄川。\n忆昨经过处，离今二十年。\n因君访生死，相识几人全。",
        "dynasty": "唐",
        "collection_info": null
    },
    {
        "uuid": "154a857ca451421b8fd8cc8c8ae8347d",
        "title": "咸阳览古",
        "author": "沈佺期",
        "content": "咸阳秦帝居，千载坐盈虚。\n版筑林光尽，坛场溜听疎。\n野桥疑望日，山火类焚书。\n唯有骊峰在，空闻厚葬余。",
        "dynasty": "唐",
        "collection_info": null
    },
    {
        "uuid": "0f9058550cfbaa4e545b309ebf7167f7",
        "title": "览镜",
        "author": "沈佺期",
        "content": "霏霏日摇蕙，骚骚风洒莲。\n时芳固相夺，俗态岂恆坚。\n恍忽夜川裏，蹉跎朝镜前。\n红颜与壮志，太息此流年。",
        "dynasty": "唐",
        "collection_info": null
    },
    {
        "uuid": "0bc222602d70a1900b42b80faee5f695",
        "title": "题椰子树",
        "author": "沈佺期",
        "content": "日南椰子树，香褭出风尘。\n丛生调木首，圆实槟榔身。\n玉房九霄露，碧叶四时春。\n不及涂林果，移根随汉臣。",
        "dynasty": "唐",
        "collection_info": null
    },
    {
        "uuid": "13aa6551c5d9ee9f27dfbef6bc1f9f94",
        "title": "同狱者叹狱中无燕",
        "author": "沈佺期",
        "content": "何许乘春燕，多知辨夏台。\n三时欲併尽，双影未尝来。\n食蕋嫌丛棘，衔泥怯死灰。\n不如黄雀语，能雪冶长猜。",
        "dynasty": "唐",
        "collection_info": null
    },
    {
        "uuid": "d9bf0102bd85fbc8ca48df9b493fc3ef",
        "title": "则天门赦改年",
        "author": "沈佺期",
        "content": "圣人宥天下，幽钥动圜狴。\n六甲迎黄气，三元降紫泥。\n笼僮上西鼓，振迅广阳鸡。\n歌舞将金帛，汪洋被远黎。",
        "dynasty": "唐",
        "collection_info": null
    },
    {
        "uuid": "5d1fc754fe11a804c2b246555a4e5789",
        "title": "喜赦",
        "author": "沈佺期",
        "content": "去岁投荒客，今春肆眚归。\n律通幽谷暖，盆举太阳辉。\n喜气迎冤气，青衣报白衣。\n还将合浦叶，俱向洛城飞。",
        "dynasty": "唐",
        "collection_info": null
    },
    {
        "uuid": "ea26534ba7dd95612cb5645f6c83e0ab",
        "title": "秦州薛都督挽词",
        "author": "沈佺期",
        "content": "十里绛山幽，千年汾水流。\n碑传门客建，劒是故人留。\n陇树烟含夕，山门月对秋。\n古来钟鼎盛，共尽一蒿丘。",
        "dynasty": "唐",
        "collection_info": null
    },
    {
        "uuid": "20ca49fa8bb7090bfb1c0d2eda1cef4a",
        "title": "天官崔侍郎夫人卢氏挽歌",
        "author": "沈佺期",
        "content": "偕老言何谬，香魂事永违。\n潘鱼从此隔，陈凤宛然飞。\n埋镜泉中暗，藏镫地下微。\n犹凭少君术，彷佛覩容辉。",
        "dynasty": "唐",
        "collection_info": null
    },
    {
        "uuid": "25d463c4d13a200d28794de42376c5e5",
        "title": "章怀太子靖妃挽词",
        "author": "沈佺期",
        "content": "彤史佳声载，青宫懿范留。\n形将鸾镜隐，魂伴凤笙游。\n送马嘶残日，新萤落晚秋。\n不知蒿里曙，空见陇云愁。",
        "dynasty": "唐",
        "collection_info": null
    },
    {
        "uuid": "5afda14ca273bff994b1ea32be68f525",
        "title": "奉和立春游苑迎春",
        "author": "沈佺期",
        "content": "东郊暂转迎春仗，上苑初飞行庆杯。\n风射蛟冰千片断，气衝鱼钥九关开。\n林中觅草纔生蕙，殿裏争花併是梅。\n歌吹衔恩归路晚，栖乌半下凤城来。",
        "dynasty": "唐",
        "collection_info": null
    },
    {
        "uuid": "e236e1d54f264a55e98dd126ca91816b",
        "title": "人日重宴大明宫赐綵缕人胜应制",
        "author": "沈佺期",
        "content": "拂旦鸡鸣仙衞陈，凭高龙首帝城春。\n千官黼帐杯前寿，百福香奁胜裏人。\n山鸟初来犹怯啭，林花未发已偷新。\n天文正应韶光转，设报悬知用此辰。",
        "dynasty": "唐",
        "collection_info": null
    },
    {
        "uuid": "c2e2737d51d281d8fe1b9c454318df7b",
        "title": "奉和春初幸太平公主南庄应制",
        "author": "沈佺期",
        "content": "主家山第早春归，御辇春游绕翠微。\n买地铺金曾作埒，寻河取石旧支机。\n云间树色千花满，竹裏泉声百道飞。\n自有神仙鸣凤曲，併将歌舞报恩晖。",
        "dynasty": "唐",
        "collection_info": null
    },
    {
        "uuid": "cea29935deae6bda8372127ca804cc21",
        "title": "奉和春日幸望春宫应制",
        "author": "沈佺期",
        "content": "芳郊绿野散春晴，复道离宫烟雾生。\n杨柳千条花欲绽，蒲萄百丈蔓初萦。\n林香酒气元相入，鸟啭歌声各自成。\n定是风光牵宿醉，来晨復得幸昆明。",
        "dynasty": "唐",
        "collection_info": null
    },
    {
        "uuid": "56ae25f84df0b2332517f1b2f1f5205b",
        "title": "侍宴安乐公主新宅应制",
        "author": "沈佺期",
        "content": "皇家贵主好神仙，别业初开云汉边。\n山出尽如鸣凤岭，池成不让饮龙川。\n妆楼翠幌教春住，舞阁金铺借日悬。\n敬从乘舆来此地，称觞献寿乐钧天。",
        "dynasty": "唐",
        "collection_info": null
    },
    {
        "uuid": "91cb4ff79e3afbf70c58f328d52e746e",
        "title": "龙池篇",
        "author": "沈佺期",
        "content": "龙池跃龙龙已飞，龙德先天天不违。\n池开天汉分黄道，龙向天门入紫微。\n邸第楼台多气色，君王凫雁有光辉。\n为报寰中百川水，来朝此地莫东归。",
        "dynasty": "唐",
        "collection_info": null
    },
    {
        "uuid": "765b94213bba485fd230d8b20e491526",
        "title": "兴庆池侍宴应制",
        "author": "沈佺期",
        "content": "碧水澄潭暎远空，紫云香驾御微风。\n汉家城阙疑天上，秦地山川似镜中。\n向浦回舟萍已绿，分林蔽殿槿初红。\n古来徒羡横汾赏，今日宸游圣藻雄。",
        "dynasty": "唐",
        "collection_info": null
    },
    {
        "uuid": "d9dd9b3f80835d6de0834958ba487c77",
        "title": "从幸香山寺应制",
        "author": "沈佺期",
        "content": "南山奕奕通丹禁，北阙峨峨连翠云。\n岭上楼台千地起，城中钟鼓四天闻。\n旃檀晓阁金舆度，鹦鹉晴林采眊分。\n愿以醍醐参圣酒，还将[只]苑当秋汾。",
        "dynasty": "唐",
        "collection_info": null
    },
    {
        "uuid": "f0a79159c05563e81356119b1c35e37f",
        "title": "红楼院应制",
        "author": "沈佺期",
        "content": "红楼疑见白毫光，寺逼宸居福盛唐。\n支遁爱山情谩切，昙摩泛海路空长。\n经声夜息闻天语，炉气晨飘接御香。\n谁谓此中难可到，自怜深院得徊翔。",
        "dynasty": "唐",
        "collection_info": null
    },
    {
        "uuid": "c22280183df9ef5403a8d7d47a6f6f29",
        "title": "再入道场纪事应制",
        "author": "沈佺期",
        "content": "南方归去再生天，内殿今年异昔年。\n见闢干坤新定位，看题日月更高悬。\n行随香辇登仙路，坐近炉烟讲法筵。\n自喜恩深陪侍从，两朝长在圣人前。",
        "dynasty": "唐",
        "collection_info": null
    },
    {
        "uuid": "aad8b2479896411c9a00789b5754cc93",
        "title": "嵩山石淙侍宴应制",
        "author": "沈佺期",
        "content": "金舆旦下绿云衢，綵殿晴临碧涧隅。\n溪水泠泠杂行漏，山烟片片绕香炉。\n仙人六膳调神鼎，玉女三浆捧帝壶。\n自惜汾阳纡道驾，无如太室览真图。",
        "dynasty": "唐",
        "collection_info": null
    },
    {
        "uuid": "56b2a812dde9d9603695c8da743b67cb",
        "title": "古意呈补阙乔知之",
        "author": "沈佺期",
        "content": "卢家少妇郁金堂，海燕双栖玳瑁梁。\n九月寒砧催木叶，十年征戍忆辽阳。\n白狼河北音书断，丹凤城南秋夜长。\n谁谓含愁独不见，更教明月照流黄。",
        "dynasty": "唐",
        "collection_info": null
    },
    {
        "uuid": "e55cb844cb9ddf7fb66718d62579b917",
        "title": "遥同杜员外审言过岭",
        "author": "沈佺期",
        "content": "天长地阔岭头分，去国离家见白云。\n洛浦风光何所似，崇山瘴疠不堪闻。\n南浮涨海人何处？北望衡阳雁几羣。",
        "dynasty": "唐",
        "collection_info": null
    },
    {
        "uuid": "2b21b40c4abc5adfefb1ee5088211dd1",
        "title": "和上巳连寒食有怀京洛",
        "author": "沈佺期",
        "content": "天津御柳碧遥遥，轩骑相从半下朝。\n行乐光辉寒食借，太平歌舞晚春饶。\n红妆楼下东迴辇，青草洲边南渡桥。\n坐见司空扫西第，看君侍从落花朝。",
        "dynasty": "唐",
        "collection_info": null
    },
    {
        "uuid": "1c6bae96f1e322dd1da595cd1fd3d3d8",
        "title": "陪幸太平公主南庄诗",
        "author": "沈佺期",
        "content": "主第山门起灞川，宸游风景入初年。\n凤皇楼下交天仗，乌鹊桥头敞御筵。\n往往花间逢綵石，时时竹裏见红泉。\n今朝扈跸平阳馆，不羡乘槎云汉边。",
        "dynasty": "唐",
        "collection_info": null
    },
    {
        "uuid": "77fa639f50a045a598c791d311cac301",
        "title": "守岁应制",
        "author": "沈佺期",
        "content": "南渡轻冰解渭桥，东方树色起招摇。\n天子迎春取今夜，王公献寿用明朝。\n殿上灯人争烈火，宫中侲子乱驱妖。\n宜将岁酒调神药，圣祚千春万国朝。",
        "dynasty": "唐",
        "collection_info": null
    },
    {
        "uuid": "41f9b1c3ada361dae3c56f51ebc83902",
        "title": "陪幸韦嗣立山庄",
        "author": "沈佺期",
        "content": "台阶好赤松，别业对青峯。\n茆室承三顾，花源接九重。\n虹旗萦秀木，凤辇拂疎筇。\n径直千官拥，溪长万骑容。\n水堂开禹膳，山阁献尧钟。\n皇鑑清居远，天文睿奖浓。\n岩泉他夕梦，渔钓往年逢。\n共荣丞相府，偏降逸人封。",
        "dynasty": "唐",
        "collection_info": null
    },
    {
        "uuid": "085652378a268964803674e32e35ba89",
        "title": "扈从出长安应制",
        "author": "沈佺期",
        "content": "汉宅规模壮，周都景命隆。\n西宾让东主，法驾幸天中。\n太史占星应，春官奏日同。\n旌门起长乐，帐殿出新丰。\n翕习黄山下，纡徐清渭东。\n金麾张画月，珠幰戴松风。\n是节严阴始，寒郊散野蓬。\n薄霜沾上路，残雪绕离宫。\n赐帛矜耆老，褰旒问小童。\n復除恩载洽，望秩礼新崇。\n臣忝承明召，多惭献赋雄。",
        "dynasty": "唐",
        "collection_info": null
    },
    {
        "uuid": "cee64d356a18fad3c931c793e886948d",
        "title": "初冬从幸汉故青门应制",
        "author": "沈佺期",
        "content": "汉王建都邑，渭水对青门。\n朝市俱东逝，坟陵共北原。\n荒凉萧相阙，芜没邵平园。\n全盛今何在，英雄难重论。\n故基仍岳立，遗堞尚云屯。\n当极土功壮，安知人力烦。\n天游戒东首，怀昔驻龙轩。\n何必金汤固，无如道德藩。\n微臣谅多幸，参乘偶殊恩。\n预此陈古事，敢奏兴亡言。",
        "dynasty": "唐",
        "collection_info": null
    },
    {
        "uuid": "47e904040340e9fbbf8d05deab295017",
        "title": "昆明池侍宴应制",
        "author": "沈佺期",
        "content": "武帝伐昆明，穿池习五兵。\n水同河汉在，馆有豫章名。\n我后光天德，垂衣文教成。\n黩兵非帝念，劳物岂皇情。\n春仗过鲸沼，云旗出凤城。\n灵鱼衔宝跃，仙女废机迎。\n柳拂旌门暗，兰依帐殿生。\n还如流水曲，日晚棹歌清。",
        "dynasty": "唐",
        "collection_info": null
    },
    {
        "uuid": "644a7cbb9bbd9fe5c7b0c77f0eb1085e",
        "title": "白莲花亭侍宴应制",
        "author": "沈佺期",
        "content": "九日陪天仗，三秋幸禁林。\n霜威变绿树，云气落青岑。\n水殿黄花合，山亭绛叶深。\n朱旗夹小径，宝马驻清浔。\n苑吏收寒果，饔人膳野禽。\n承欢不觉暝，遥响素秋砧。",
        "dynasty": "唐",
        "collection_info": null
    },
    {
        "uuid": "6eed015a3262311608e8d1f057840a63",
        "title": "仙萼池亭侍宴应制",
        "author": "沈佺期",
        "content": "步辇寻丹嶂，行宫在翠微。\n川长看鸟灭，谷转听猿稀。\n天磴扶阶迥，云泉透户飞。\n闲花开石竹，幽叶吐蔷薇。\n径狭难留骑，亭寒欲进衣。\n白龟来献寿，仙吹返彤闱。",
        "dynasty": "唐",
        "collection_info": null
    },
    {
        "uuid": "d1f4647d641b501e5aedc1e500cf6fc5",
        "title": "奉和晦日驾幸昆明池应制",
        "author": "沈佺期",
        "content": "法驾乘春转，神池象汉回。\n双星移旧石，孤月隐残灰。\n战鹢逢时去，恩鱼望幸来。\n山花缇骑绕，堤柳幔城开。\n思逸横汾唱，欢留宴镐杯。\n微臣雕朽质，羞覩豫章材。",
        "dynasty": "唐",
        "collection_info": null
    },
    {
        "uuid": "63d94c884b26302d61833c90be355419",
        "title": "奉和圣制幸礼部尚书窦希玠宅",
        "author": "沈佺期",
        "content": "北阙垂旒暇，南宫听履回。\n天临翔凤转，恩向跃龙开。\n兰气熏仙帐，榴花引御杯。\n水从金穴吐，云是玉衣来。\n池影摇歌席，林香散舞台。\n不知行漏晚，清跸尚裴徊。",
        "dynasty": "唐",
        "collection_info": null
    },
    {
        "uuid": "9bc15f1aa393fa7be5835775a3067046",
        "title": "钓竿篇",
        "author": "沈佺期",
        "content": "朝日敛红烟，垂竿向绿川。\n人疑天上坐，鱼似镜中悬。\n避檝时惊透，猜钩每误牵。\n湍危不理辖，潭静欲留船。\n钓玉君徒尚，征金我未贤。\n为看芳饵下，贪得会无筌。",
        "dynasty": "唐",
        "collection_info": null
    },
    {
        "uuid": "a13b9af99e588efbf1001b5a326abc96",
        "title": "和户部岑尚书参迹枢揆",
        "author": "沈佺期",
        "content": "大君制六合，良佐参万机。\n大业永开泰，臣道日光辉。\n盐梅和鼎食，家声众所归。\n汉章题楚劒，郑武袭缁衣。\n理识当朝远，文华振古希。\n风云神契合，舟檝道心微。\n庙堂喜容与，时物逓芳菲。\n御柳垂仙掖，公槐覆礼闱。\n昔陪鹓鹭后，今望鵾鹏飞。\n徒御清风颂，巴歌聊自挥。",
        "dynasty": "唐",
        "collection_info": null
    },
    {
        "uuid": "259c1099f0cab657914ba612c8593fcd",
        "title": "同李舍人冬日集安乐公主山池",
        "author": "沈佺期",
        "content": "尝闻天女贵，家即帝宫连。\n亭插宜春果，山衝太液泉。\n桥低乌鹊夜，台起凤皇年。\n故事犹如此，新图更可怜。\n紫岩妆阁透，青嶂妓楼悬。\n峰夺香炉巧，池偷明镜圆。\n梅花寒待雪，桂叶晚留烟。\n兴尽方投辖，金声还復传。",
        "dynasty": "唐",
        "collection_info": null
    },
    {
        "uuid": "45aaa7992ddd644120c9fdff31ed65f6",
        "title": "酬苏员外味道夏晚寓直省中见赠",
        "author": "沈佺期",
        "content": "并命登仙阁，分曹直礼闱。\n大官供宿膳，侍史护朝衣。\n卷幔天河入，开窗月露微。\n小池残暑退，高树早凉归。\n冠劒无时释，轩车待漏飞。\n明朝题汉柱，三署有光辉。",
        "dynasty": "唐",
        "collection_info": null
    },
    {
        "uuid": "8fa9acead066e4d00be0290f019e7d35",
        "title": "和韦舍人早朝",
        "author": "沈佺期",
        "content": "阊阖连云起，岩廊拂雾开。\n玉珂龙影度，珠履雁行来。\n长乐宵钟尽，明光晓奏催。\n一经推旧德，五字擢英才。\n俨若神仙去，纷从霄汉回。\n千春奉休历，分禁喜趋陪。",
        "dynasty": "唐",
        "collection_info": null
    },
    {
        "uuid": "82856134b941e1ae3e686dd0eda71e74",
        "title": "自考功员外授给事中",
        "author": "沈佺期",
        "content": "南省推丹地，东曹拜琐闱。\n惠移双管笔，恩降五时衣。\n出入宜真选，遭逢每滥飞。\n器惭公理拙，才谢子云微。\n案牍遗常礼，朋僚隔等威。\n上台行揖让，中禁动光辉。\n旭日千门起，初春八舍归。\n赠兰闻宿昔，谈树隐芳菲。\n何幸盐梅处，唯忧对问机。\n省躬知任重，宁止冒荣非。",
        "dynasty": "唐",
        "collection_info": null
    },
    {
        "uuid": "64ab5b0413cc7febf0e777d73d6c26e7",
        "title": "和元舍人万顷临池翫月戏为新体",
        "author": "沈佺期",
        "content": "春风摇碧树，秋雾卷丹台。\n復有相宜夕，池清月正开。\n玉流含吹动，金魄度云来。\n熠爚光如沸，翩翾景若摧。\n半环投积草，碎璧聚流杯。\n夜久平无焕，天晴皎未隤。\n镜将池作匣，珠以岸为胎。\n有美司言暇，高兴独悠哉。\n挥翰初难拟，飞名岂易陪。\n夜光殊在握，了了见沈灰。",
        "dynasty": "唐",
        "collection_info": null
    },
    {
        "uuid": "3d40da48be0e9961993bbd51ee4ebeb8",
        "title": "酬杨给事兼见赠台中",
        "author": "沈佺期",
        "content": "子云推辨博，公理擅词雄。\n始自尚书省，旋闻给事中。\n言从温室秘，籍向琐闱通。\n顾我叨郎署，惭无草奏功。\n分曹八舍断，解袂五时空。\n宿昔陪余论，平生赖击蒙。\n神仙应东掖，云雾限南宫。\n忽枉琼瑶赠，长歌兰渚风。",
        "dynasty": "唐",
        "collection_info": null
    },
    {
        "uuid": "9711a364f5098f609e1ae9c17d0135f1",
        "title": "九真山净居寺谒无碍上人",
        "author": "沈佺期",
        "content": "大士生天竺，分身化日南。\n人中出烦恼，山下即伽蓝。\n小涧香为剎，危峰石作龛。\n候禅青鸽乳，窥讲白猿参。\n藤爱云间壁，花怜石下潭。\n泉行幽供好，林挂浴衣堪。\n弟子哀无识，医王惜未谈。\n机疑闻不二，蒙昧即朝三。\n欲究因缘理，聊宽放弃惭。\n超然虎溪夕，双树下虚岚。",
        "dynasty": "唐",
        "collection_info": null
    },
    {
        "uuid": "b01b34141056fe88a356c0a4635bdf9e",
        "title": "夜游",
        "author": "沈佺期",
        "content": "今夕重门启，游春得夜芳。\n月华连昼色，灯影杂星光。\n南陌青丝骑，东邻红粉妆。\n管弦遥辨曲，罗绮暗闻香。\n人拥行歌路，车攒鬬舞场。\n经过犹未已，钟鼓出长杨。",
        "dynasty": "唐",
        "collection_info": null
    },
    {
        "uuid": "34fb7f9ebf820387811e883da0ce0fc4",
        "title": "登瀛州南城楼寄远",
        "author": "沈佺期",
        "content": "层城起丽谯，凭览出重霄。\n兹地多形胜，中天宛寂寥。\n四荣摩鹳鹤，百拱厉风飙。\n北际燕王馆，东连秦帝桥。\n晴光七郡满，春色两河遥。\n傲睨非吾土，踌躇适远嚣。\n离居欲有赠，春草寄长谣。",
        "dynasty": "唐",
        "collection_info": null
    },
    {
        "uuid": "9f7f8ad5553ebe1175b8c5ca372b45ce",
        "title": "塞北二首 一",
        "author": "沈佺期",
        "content": "虏障天骄起，秦城地脉分。\n柏坛飞五将，梅吹动三军。\n锋刃奔涛色，旌旗焰火文。\n朔风吹汗漫，飘砾洒轒輼。\n海气如秋雨，边烽似夏云。\n二庭无岁月，百战有功勋。\n形影随鱼贯，音书在雁羣。\n归来拜天子，凯乐助南熏。",
        "dynasty": "唐",
        "collection_info": null
    },
    {
        "uuid": "6a09f4e33507188ad1c1e1d98daf3c83",
        "title": "塞北二首 二",
        "author": "沈佺期",
        "content": "胡骑犯边埃，风从丑上来。\n五原烽火急，六郡羽书催。\n冰壮飞狐[冷]，霜浓候雁哀。\n将军朝授钺，战士夜衔枚。\n紫塞金河裏，葱山铁勒隈。\n莲花秋劒发，桂叶晓旗开。\n秘略三军动，妖氛百战摧。\n何言投笔去，终作勒铭回。",
        "dynasty": "唐",
        "collection_info": null
    },
    {
        "uuid": "1f1a27b09becdac5b99c317a3d4ed72e",
        "title": "李员外秦援宅观妓",
        "author": "沈佺期",
        "content": "盈盈粉署郎，五日宴春光。\n选客虚前馆，征声徧后堂。\n玉钗翠羽饰，罗袖郁金香。\n拂黛随时广，挑鬟出意长。\n啭歌遥合态，度舞暗成行。\n巧落梅庭裏，斜光暎晓妆。",
        "dynasty": "唐",
        "collection_info": null
    },
    {
        "uuid": "b83069c707b64ed5f3cf566deb964642",
        "title": "送韦商州弼",
        "author": "沈佺期",
        "content": "会府应文昌，商山镇国阳。\n闻君监郡史，蹔罢尚书郎。\n王事嗟相失，人情贵不忘。\n累年同画省，四海接文场。\n点翰芳春色，传杯明月光。\n故交从此去，遥忆紫芝香。",
        "dynasty": "唐",
        "collection_info": null
    },
    {
        "uuid": "7ef4abe7dc857f19c13767487b459930",
        "title": "夏日梁王席送张岐州",
        "author": "沈佺期",
        "content": "秦鸡常下雍，周凤昔鸣岐。\n此地推雄抚，惟良寄在斯。\n家传七豹贵，人擅八龙奇。\n高传生光彩，长林叹别离。\n天人开祖席，朝寀候征麾。\n翠帟当郊敞，彤幨向野披。\n芃芃秋麦盛，苒苒夏条垂。\n奏计何时入？台阶望羽仪。",
        "dynasty": "唐",
        "collection_info": null
    },
    {
        "uuid": "2ac884ed21c480f71ede58474677a390",
        "title": "夏日都门送司马员外逸客孙员外佺北征",
        "author": "沈佺期",
        "content": "二庭追虏骑，六月动周师。\n庙略天人授，军麾相国持。\n復言征二妙，才命重当时。\n画省连征橐，横门共别词。\n云迎出塞马，风卷度河旗。\n计日方夷寇，旋闻杕杜诗。",
        "dynasty": "唐",
        "collection_info": null
    },
    {
        "uuid": "32730dcf95111e110edd572c1a13afeb",
        "title": "送卢管记仙客北伐",
        "author": "沈佺期",
        "content": "羽檄西北飞，交城日夜围。\n庙堂盛征选，戎幕生光辉。\n雁行度函谷，马首向金微。\n湛湛山川暮，萧萧凉气稀。\n饯途予悯默，赴敌子英威。\n今日杨朱泪，无将洒铁衣。",
        "dynasty": "唐",
        "collection_info": null
    },
    {
        "uuid": "4313c84d85abf7a798c8946974c5f1a4",
        "title": "移禁司刑",
        "author": "沈佺期",
        "content": "畴昔参乡赋，中年忝吏途。\n丹唇曾学史，白首不成儒。\n天子开昌箓，羣生偶大炉。\n散材仍葺厦，弱羽遽[抟]扶。\n宠迈乘轩鹤，荣过食稻凫。\n何功游画省，何德理黄枢。\n弔影惭非据，倾心事远图。\n盗泉宁止渴，恶木匪投躯。\n任直翻多毁，安身遂少徒。\n一朝逢糺谬，三省竟无虞。\n白简初心屈，黄纱始望孤。\n患平终不怒，持劾每相驱。\n埋劒谁当辨，偷金以自诬。\n诱言虽委答，流议亦真符。\n首夏方忧圄，高秋独向隅。\n严城看熠耀，圜户对蜘蛛。\n累饷唯妻子，披冤是友于。\n物情牵倚伏，人事限荣枯。\n门客心谁在，隣交迹倘无。\n抚襟双涕落，危坐日忧趋。\n圣旨垂明德，冤囚岂滥诛。\n会希恩免理，终望罪矜愚。\n司寇宜哀狱，台庭幸恤辜。\n汉皇虚诏上，容有报恩珠。",
        "dynasty": "唐",
        "collection_info": null
    },
    {
        "uuid": "5d87e0c504946b3159a0748ec26f0a41",
        "title": "入鬼门关",
        "author": "沈佺期",
        "content": "昔传瘴江路，今到鬼门关。\n土地无人老，流移几客还。\n自从别京洛，颓鬓与衰颜。\n夕宿含沙裏，晨行冈路间。\n马危千仞谷，舟险万重湾。\n问我投何地？西南尽百蛮。",
        "dynasty": "唐",
        "collection_info": null
    },
    {
        "uuid": "da43040b2dda3b4f51a678d9684ff4ec",
        "title": "三日独坐驩州思忆旧游",
        "author": "沈佺期",
        "content": "两京多节物，三日最遨游。\n丽日风徐卷，香尘雨暂收。\n红桃初下地，绿柳半垂沟。\n童子成春服，宫人罢射鞲。\n禊堂通汉苑，解席绕秦楼。\n束皙言谈妙，张华史汉遒。\n无亭不驻马，何浦不横舟。\n舞籥千门度，帷屏百道流。\n金丸向鸟落，芳饵接鱼投。\n濯秽怜清浅，迎祥乐献酬。\n灵刍陈欲弃，神药曝应休。\n谁念招魂节，翻为御魅囚。\n朋从天外尽，心赏日南求。\n铜柱威丹徼，朱崖镇火陬。\n炎蒸连晓夕，瘴疠满冬秋。\n西水何时贷？南方讵可留。\n无人对炉酒，宁缓去乡忧。",
        "dynasty": "唐",
        "collection_info": null
    },
    {
        "uuid": "336ca200036d3a011ddf4b3d34c00b60",
        "title": "从驩州廨宅移住山间水亭赠苏使君",
        "author": "沈佺期",
        "content": "遇坎即乘流，西南到火洲。\n鬼门应苦夜，瘴浦不宜秋。\n岁贷胸穿老，朝飞鼻饮头。\n死生离骨肉，荣辱间朋游。\n弃置一身在，平生万事休。\n鹰鹯遭误逐，豺虎怯真投。\n忆昨京华子，伤今边地囚。\n愿陪鹦鹉乐，希并鹧鸪留。\n日月渝乡思，烟花换客愁。\n幸逢苏伯玉，回借水亭幽。\n山柏张青盖，江蕉卷绿油。\n乘闲无火宅，因放有渔舟。\n适越心当是，居夷迹可求。\n古来尧禅舜，何必罪驩兜。",
        "dynasty": "唐",
        "collection_info": null
    },
    {
        "uuid": "2c1778e578ef7c9950baf038e2e7fa1b",
        "title": "赦到不得归题江上石",
        "author": "沈佺期",
        "content": "家住东京裏，身投南海西。\n风烟万里隔，朝夕几行啼。\n圣主讴歌洽，贤臣法令齐。\n忽闻铜柱使，走马报金鸡。\n弃市沾皇渥，投荒漏紫泥。\n魂疲山鹤路，心醉[跕]鸢溪。\n天鉴诛元恶，宸慈恤远黎。\n五方思寄刃，万姓喜然脐。\n自幼输丹恳，何尝玷白圭。\n承言窜遐魅，雪枉间深狴。\n坟壠无由谒，京华岂重跻。\n炎方谁谓广，地尽觉天低。\n百卉杂殊怪，昆虫理赖暌。\n闭藏元不蛰，摇落反生荑。\n疟瘴因兹苦，穷愁益復迷。\n火云蒸毒雾，阳雨濯阴霓。\n周乘安交趾，王恭辑画题。\n少宽穷涸鲋，犹愍触藩羝。\n配宅隣州廨，斑苗接野畦。\n山空闻鬬象，江静见游犀。\n翰墨思诸季，裁缝忆老妻。\n小儿应离褓，幼女未攀筓。\n梦蝶翻无定，蓍龟讵有倪。\n谁能竟此曲，曲尽气酸嘶。",
        "dynasty": "唐",
        "collection_info": null
    },
    {
        "uuid": "81b0a358ff8feec210ad966d9fef8e7f",
        "title": "答魑魅代书寄家人",
        "author": "沈佺期",
        "content": "魑魅来相问，君何失帝乡。\n龙钟辞北阙，蹭蹬守南荒。\n览镜怜双鬓，沾衣惜万行。\n抱愁那去国，将老更垂裳。\n影答余他岁，恩私宦洛阳。\n三春给事省，五载尚书郎。\n黄閤游鸾署，青缣御史香。\n扈巡行太液，陪宴坐明光。\n渭北昇高苑，河南祓禊场。\n烟花恆献赋，泉石每称觞。\n暇日从休澣，高车暎道傍。\n迎宾就丞相，选士谒昭王。\n侍宠言犹得，承欢谓不忘。\n一朝贻厚谴，五宅竟同防。\n凶竖曾躯策，权豪岂易当。\n款颜因侍从，接武在文章。\n且惧威非贙，宁知心是狼。\n身犹纳履误，情为覆盆伤。\n可叹缘成业，非关行昧藏。\n喜逢今改旦，正朔復归唐。\n河谶随龙马，天书逐凤皇。\n朝容欣旧则，宸化美初纲。\n告善雕旌建，收冤锦斾张。\n宰臣更献纳，郡守各明扬。\n礼乐移三统，舟车会八方。\n云沙降白遂，秦陇献烧当。\n三赦重天造，千推极国详。\n大招思復楚，于役限维桑。\n涨海缘真腊，崇山压古棠。\n雕题飞栋宇，儋耳间衣裳。\n伏枕神余劣，加餐力未强。\n空庭游翡翠，穷巷倚桄榔。\n缘体分殊昔，回眸宛异常。\n吉凶恆委郑，年寿会询唐。\n家本传清白，官移重挂床。\n上京无薄产，故里绝穷庄。\n碧玉先时费，苍头此自将。\n兴言叹家口，何处待赢粮？计吏从都出，传闻大小康。\n降除沾二弟，离拆已三房。\n劒外悬销骨，荆南预断肠。\n音尘黄耳间，梦想白眉良。\n復此单栖鹤，衔雏愿远翔。\n何堪万里外，云海已溟茫。\n戚属甘胡越，声名任粃糠。\n由来休愤命，命也信苍苍。\n独坐寻周易，清晨咏老庄。\n此中因悟道，无问入猖狂。",
        "dynasty": "唐",
        "collection_info": null
    },
    {
        "uuid": "3108beb49b64b5db93b491b64a4fb1f9",
        "title": "度安海入龙编",
        "author": "沈佺期",
        "content": "我来交趾郡，南与贯胸连。\n四气分寒少，三光置日偏。\n尉佗曾驭国，翁仲久游泉。\n邑屋遗甿在，鱼盐旧产传。\n越人遥捧翟，汉将下看鸢。\n北斗崇山挂，南风涨海牵。\n别离频破月，容鬓骤催年。\n昆弟推由命，妻孥割付缘。\n梦来魂尚扰，愁委疾空缠。\n虚道崩城泪，明心不应天。",
        "dynasty": "唐",
        "collection_info": null
    },
    {
        "uuid": "b9d3e96a52ab0ff7544deb7311234bf8",
        "title": "从崇山向越常",
        "author": "沈佺期",
        "content": "朝发崇山下，暮坐越常阴。\n西从杉谷度，北上竹溪深。\n竹溪道明水，杉谷古崇岑。\n差池将不合，缭绕復相寻。\n桂叶藏金屿，藤花闭石林。\n天窗虚的的，云窦下沈沈。\n造化功偏厚，真仙迹每临。\n岂徒探怪异，聊欲缓归心。",
        "dynasty": "唐",
        "collection_info": null
    },
    {
        "uuid": "6925efb3321ccb7c5390600cff761f4b",
        "title": "哭苏眉州崔司业二公",
        "author": "沈佺期",
        "content": "涣汗天中发，伶俜海外旋。\n长沙遇太守，问旧几人全。\n国宝亡双杰，天才丧两贤。\n大名齐弱岁，高德并中年。\n礼乐羊叔子，文章王仲宣。\n相看尚玄鬓，相次入黄泉。\n流放蛮陬阔，乡关帝里偏。\n亲朋云雾拥，生死岁时传。\n崔昔挥宸翰，苏尝济巨川。\n绛衣陪下列，黄閤谬差肩。\n及此俱冥昧，云谁叙播迁。\n隼舆怀旧辙，鳣馆想虚筵。\n家爱方休杵，皇慈更撤县。\n铭旌西蜀路，骑吹北邙田。\n陇树应秋矣，江帆故杳然。\n罢琴明月夜，留劒白云天。\n涕泗湘潭水，凄凉衡峤烟。\n古来修短分，神理竟难筌。",
        "dynasty": "唐",
        "collection_info": null
    },
    {
        "uuid": "14bc5cdade1a6457044e3f153caf0d88",
        "title": "哭道土刘无得",
        "author": "沈佺期",
        "content": "闻有玄都客，成仙不易祈。\n蓬莱向清浅，桃杏欲芳菲。\n缩地黄泉出，昇天白日飞。\n少微星夜落，高掌露朝晞。\n吐甲龙应出，衔符鸟自归。\n国人思负局，天子惜被衣。\n花月留丹洞，琴笙阁翠微。\n嗟来子桑扈，尔独返于几。",
        "dynasty": "唐",
        "collection_info": null
    },
    {
        "uuid": "bc00b99a658d6f5d4b47298a4fdbb7b9",
        "title": "寒食",
        "author": "沈佺期",
        "content": "普天皆灭焰，匝地尽藏烟。\n不知何处火？来就客心然。",
        "dynasty": "唐",
        "collection_info": null
    },
    {
        "uuid": "3fb052ac548db4e8e5f82d45b6deb532",
        "title": "回波词",
        "author": "沈佺期",
        "content": "回波尔时佺期，流向岭外生归。\n身名已蒙齿录，袍笏未復牙绯。",
        "dynasty": "唐",
        "collection_info": null
    },
    {
        "uuid": "119d8ff102170e52cdba22c4abc6c4d1",
        "title": "上巳日祓禊渭滨应制",
        "author": "沈佺期",
        "content": "宝马香车清渭滨，红桃碧柳禊堂春。\n皇情尚忆垂竿佐，天祚先呈捧劒人。",
        "dynasty": "唐",
        "collection_info": null
    },
    {
        "uuid": "471d581522cea8bd1d6fa17b19b7eb84",
        "title": "奉和幸韦嗣立山庄应制",
        "author": "沈佺期",
        "content": "东山朝日翠屏开，北阙晴空綵仗来。\n喜遇天文七曜动，少微今夜近三台。",
        "dynasty": "唐",
        "collection_info": null
    },
    {
        "uuid": "0687f53df56724bb7def63dc76cc7f97",
        "title": "夜宴安乐公主宅",
        "author": "沈佺期",
        "content": "濯龙门外主家亲，鸣凤楼中天上人。\n自有金杯迎甲夜，还将绮席代阳春。",
        "dynasty": "唐",
        "collection_info": null
    },
    {
        "uuid": "a335040f3b632399186a31bc36e51e35",
        "title": "苑中遇雪应制",
        "author": "沈佺期",
        "content": "北阙彤云掩曙霞，东风吹雪舞仙家。\n琼章定少千人和，银树长芳六出花。",
        "dynasty": "唐",
        "collection_info": null
    },
    {
        "uuid": "e050b143a5cc0860b4edb10c32131e88",
        "title": "饯唐永昌",
        "author": "沈佺期",
        "content": "洛阳旧有神明宰，辇毂由来天地中。\n余邑政成何足贵，因君取则四方同。",
        "dynasty": "唐",
        "collection_info": null
    },
    {
        "uuid": "cdbcf3ada182e5ff747c0818d6355d4c",
        "title": "狱中闻驾幸长安二首 一",
        "author": "沈佺期",
        "content": "传闻圣旨向秦京，谁念羁囚滞洛城。\n扈从由来是方朔，为申冤气在长平。",
        "dynasty": "唐",
        "collection_info": null
    },
    {
        "uuid": "a5afd16fd4ff807a5daa571bffff6646",
        "title": "狱中闻驾幸长安二首 二",
        "author": "沈佺期",
        "content": "无事今朝来下狱，谁期十月是横河。\n君看鹰隼俱堪击，为报蜘蛛收网罗。",
        "dynasty": "唐",
        "collection_info": null
    },
    {
        "uuid": "9a5b8ec85a71688f734eaca4ee2b9462",
        "title": "邙山",
        "author": "沈佺期",
        "content": "北邙山上列坟茔，万古千秋对洛城。\n城中日夕歌钟起，山上唯闻松栢声。",
        "dynasty": "唐",
        "collection_info": null
    },
    {
        "uuid": "4f8cab320c5e0dab11d947768adbe4ef",
        "title": "句",
        "author": "沈佺期",
        "content": "周原五稼起，云海百川归。\n愿此零陵燕，长随征斾飞。",
        "dynasty": "唐",
        "collection_info": null
    },
    {
        "uuid": "b690c57f0efe0e2511e02d64aef1922a",
        "title": "古镜",
        "author": "沈佺期",
        "content": "凿井遘古坟，古坟衬沦没。\n谁家青铜镜，送此长波月。\n长河何冥冥，千岁光不彻。\n玉匣历穷泉，金龙潜幽窟。\n鞶组已销散，锦衣亦亏阙。\n莓苔翳清池，虾蟆蚀明月。\n埋落今如此，照心未当歇。\n愿垂拂拭恩，为君鑑云髮。\n（见斯二七一七《珠英学士集》残卷，据吴企明先生录本〖未刊〗。\n《全唐诗》卷九五仅存末六句，今补全重录。\n残卷原缺题，今从《全唐诗》补。\n）。",
        "dynasty": "唐",
        "collection_info": null
    },
    {
        "uuid": "4cd55dcb232cf2daa3ade7a0493d5f70",
        "title": "琼州（题拟）",
        "author": "沈佺期",
        "content": "异哉寸波中，露此横海脊。\n举首玉簪插，忽去银钉掷。\n身大何时见，夭矫翔霹雳。\n铜柱威丹徼，朱崖镇火陬。\n（见《舆地纪胜》卷一二四《琼州》）。",
        "dynasty": "唐",
        "collection_info": null
    },
    {
        "uuid": "d0a252c41a08771c5b12d423dd060fd1",
        "title": "句",
        "author": "沈佺期",
        "content": "先朝六驾日，远虞附已深。\n（见《海录碎事》卷十）。",
        "dynasty": "唐",
        "collection_info": null
    },
    {
        "uuid": "e124bdaa664c6fcbdf44e0948a5e7478",
        "title": "诗（附存）",
        "author": "沈佺期",
        "content": "万里赴戎机，关山度若飞。\n朔气传金柝，寒光照铁衣。\n（见明刻本宋佚名编《锦绣万花谷后集》卷十四「将帅」类）（按：此四句即《木兰诗》中后人以为极似唐人所作之句。\n《万花谷》收佺期《塞北二首》摘句后，又收此四句，署「前人」。\n未祥编者另有所据抑疏忽致误。\n今人或主《木兰诗》为唐初人所作。\n今姑录出附存佺期名下，以供研究者）（采择。\n又按：同治《泉州府志》卷七有沈佺期大小潘山七律二首。\n佺期未入闽，二诗亦不类初唐诗，疑为后代同名者作，今不录，附识于此。\n）。",
        "dynasty": "唐",
        "collection_info": null
    },
    {
        "uuid": "2566c910533f6fd308f2f81bff6f6903",
        "title": "郊庙歌辞：享龙池乐章：第三章",
        "author": "沈佺期",
        "content": "龙池跃龙龙已飞，龙德光天天不违。\n池开天汉分黄道，为报寰中百川水，来朝此地莫东归。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "uuid": "0350550e3de99e53f5cc328ca80f24f4",
        "title": "乐府杂曲：鼓吹曲辞：巫山高二首",
        "author": "沈佺期",
        "content": "巫山峰十二，环合隐昭回。\n俯眺琵琶峡，平看云雨台。\n古槎天外倚，瀑水日边来。\n何忽啼猿夜，荆王枕席开。\n神女向高唐，巫山下夕阳。\n裴回作行雨，婉娈逐荆王。\n电影江前落，雷声峡外长。\n霁云无处所，台馆晓苍苍。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "53f937f1044f5af29216656ceeed69d0",
        "title": "乐府杂曲：鼓吹曲辞：芳树",
        "author": "沈佺期",
        "content": "何地早芳菲，宛在长门殿。\n夭桃色若绶，秾李光如练。\n啼鸟弄花疏，游蜂饮香遍。\n叹息春风起，飘零君不见。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "35c10d3fbbfbdbe04ff91b0d94e1a994",
        "title": "乐府杂曲：鼓吹曲辞：有所思",
        "author": "沈佺期",
        "content": "君子事行役，再空芳岁期。\n美人旷延伫，万里浮云思。\n园槿绽红艳，郊桑柔绿滋。\n坐看长夏晚，秋月生罗帏。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "e29c3ef73a84dc8b7294058fef83beed",
        "title": "乐府杂曲：鼓吹曲辞：钓竿篇",
        "author": "沈佺期",
        "content": "朝日敛红烟，垂竿向绿川。\n人疑天上坐，鱼似镜中悬。\n避楫时惊透，猜钩每误牵。\n湍危不理辖，潭静欲留船。\n钓玉君徒尚，征金我未贤。\n为看芳饵下，贪得会无全。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "74bccec68912f3aca29c5907da148d5a",
        "title": "横吹曲辞：出塞",
        "author": "沈佺期",
        "content": "十年通大漠，万里出长平。\n寒日生戈剑，阴云摇旆旌。\n饥乌啼旧垒，疲马恋空城。\n辛苦皋兰北，胡霜损汉兵。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "uuid": "f28d80575a1d44f89ae29f3917377212",
        "title": "横吹曲辞：折杨柳",
        "author": "沈佺期",
        "content": "玉窗朝日映，罗帐春风吹。\n拭泪攀杨柳，长条宛地垂。\n白花飞历乱，黄鸟思参差。\n妾自肝肠断，旁人那得知。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "uuid": "ff2f93e9575b60d68bf5cf56794f53ea",
        "title": "横吹曲辞：关山月",
        "author": "沈佺期",
        "content": "汉月生辽海，曈昽出半晖。\n合昏玄兔郡，中夜白登围。\n晕落关山迥，光含霜霰微。\n将军听晓角，战马欲南归。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "uuid": "b9ec98f287e82d860fa5b82d4a042313",
        "title": "横吹曲辞：长安道",
        "author": "沈佺期",
        "content": "秦地平如掌，层城出云汉。\n楼阁九衢春，车马千门旦。\n绿柳开复合，红尘聚还散。\n日晚斗鸡回，经过狭斜看。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "uuid": "3b25539e2876a956ef21210084543f31",
        "title": "横吹曲辞：梅花落",
        "author": "沈佺期",
        "content": "铁骑几时回，金闺怨早梅。\n雪中花已落，风暖叶应开。\n夕逐新春管，香迎小岁杯。\n感时何足贵，书裏报轮台。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "uuid": "1e590083d81f0f58e8aefc6f719cb800",
        "title": "相和歌辞：王昭君",
        "author": "沈佺期",
        "content": "非君惜鸾殿，非妾妒蛾眉。\n薄命由骄虏，无情是画师。\n嫁来胡地恶，不并汉宫时。\n心苦无聊赖，何堪上马辞。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "df4b9a331c6dc5d5b017fdb071f65fd5",
        "title": "相和歌辞：铜雀妓",
        "author": "沈佺期",
        "content": "昔年分鼎地，今日望陵台。\n一旦雄图尽，千秋遗令开。\n绮罗君不见，歌舞妾空来。\n恩共漳河水，东流无重回。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "badb3656677ee0a3c6ec484dd0d24707",
        "title": "相和歌辞：长门怨",
        "author": "沈佺期",
        "content": "月皎风泠泠，长门次掖庭。\n玉阶闻坠叶，罗幌见飞萤。\n清露凝珠缀，流尘下翠屏。\n妾心君未察，愁叹剧繁星。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "9b07ff3dd8760694996241b6a1c8df93",
        "title": "相和歌辞：凤笙曲",
        "author": "沈佺期",
        "content": "忆昔王子晋，凤笙游云空。\n挥手弄白日，安能恋青宫。\n岂无婵娟子，结念罗帐中。\n怜寿不贵色，身世两无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "uuid": "ad131b2ee2e98a21704f226404b7741d",
        "title": "琴曲歌辞：霹雳引",
        "author": "沈佺期",
        "content": "岁七月，火伏而金生。\n客有鼓瑟于门者，奏霹雳之商声。\n始戛羽以騞砉，终扣宫而砰駖。\n电耀耀兮龙跃，有如驱千旗，制五兵，截荒虺，斫长鲸。\n孰与广陵比，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "uuid": "9dba6a7d6d73a7f2b8203a8c0ffcb6b6",
        "title": "杂曲歌辞：古别离",
        "author": "沈佺期",
        "content": "白水东悠悠，中有西行舟。\n舟行有返棹，水去无还流。\n奈何生别者，戚戚怀远游。\n远游谁当惜，所悲会难收。\n自君间芳屣，青阳四五遒。\n皓月掩兰室，光风虚蕙楼。\n相思无明晦，长叹累冬秋。\n离居分迟暮，驾高何淹留。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "3cdb94a38f7b28926461dd0b6559b1ed",
        "title": "杂曲歌辞：独不见",
        "author": "沈佺期",
        "content": "卢家小妇郁金堂，海燕双栖玳瑁梁。\n九月寒砧催下叶，谁知含愁独不见，使妾明月照流黄。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "cabaa48e04a17be780e904ee0e2a2744",
        "title": "杂歌谣辞：古歌",
        "author": "沈佺期",
        "content": "落叶流风向玉台，夜寒秋思洞房开。\n水精帘外金波下，璇闺窈窕秋夜长，绣户徘徊秋月光。\n燕姬彩帐芙蓉色，",
        "dynasty": "唐",
        "collection_info": {
            "collection": "御定全唐诗",
            "volume": "卷二十九"
        }
    },
    {
        "uuid": "51a242deb4b65a8d945ab09054d66115",
        "title": "芳树",
        "author": "沈佺期",
        "content": "何地早芳菲，宛在长门殿。\n夭桃色若绶，秾李光如练。\n啼鸟弄花疏，游蜂饮香遍。\n叹息春风起，飘零君不见。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "f0681caa73c4333cb1eb86d78b49f84f",
        "title": "长安道",
        "author": "沈佺期",
        "content": "秦地平如掌，层城入云汉。\n楼阁九衢春，车马千门旦。\n绿槐开复合，红尘聚还散。\n日晚斗鸡还，经过狭斜看。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "78d6dc9610e3a5b37670ad9f9ca41e1f",
        "title": "辛丑岁十月上幸长安时扈从出西岳作",
        "author": "沈佺期",
        "content": "西镇何穹崇，壮哉信灵造。\n诸岭皆峻秀，中峰特美好。\n傍见巨掌存，势如石东倒。\n颇闻首阳去，开坼此河道。\n磅礴压洪源，巍峨壮清昊。\n云泉纷乱瀑，天磴屹横抱。\n子先呼其巅，宫女世不老。\n下有府君庙，历载传洒扫。\n皇明应天游，十月戒丰镐。\n微末忝闲从，兼得事苹藻。\n宿心爱兹山，意欲拾灵草。\n阴壑已永閟，云窦绝探讨。\n芳月期来过，回策思方浩。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "4876522e380f5fecd5ba5fd165c96bbb",
        "title": "和杜麟台元志春情",
        "author": "沈佺期",
        "content": "嘉树满中园，氛氲罗秀色。\n不见仙山云，倚琴空太息。\n沉思若在梦，缄怨似无忆。\n青春坐南移，白日忽西匿。\n蛾眉返清镜，闺中不相识。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "a318bd8591f7e96b7fa321495eccfc2e",
        "title": "同工部李侍郎适访司马子微",
        "author": "沈佺期",
        "content": "紫微降天仙，丹地投云藻。\n上言华顶事，中问长生道。\n华顶居最高，大壑朝阳早。\n长生术何妙，童颜后天老。\n清晨朝凤京，静夜思鸿宝。\n凭崖饮蕙气，过涧摘灵草。\n人非冢已荒，海变田应燥。\n昔尝游此郡，三霜弄溟岛。\n绪言霞上开，机事尘外扫。\n顷来迫世务，清旷未云保。\n崎岖待漏恩，怵惕司言造。\n轩皇重斋拜，汉武爱祈祷。\n顺风怀崆峒，承露在丰镐。\n泠然委轻驭，复得散幽抱。\n柱下留伯阳，储闱登四皓。\n闻有参同契，何时一探讨。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "ecae55cb9502f62dd0b7fa196fa506a4",
        "title": "自昌乐郡溯流至白石岭下行入郴州",
        "author": "沈佺期",
        "content": "兹山界夷夏，天险横寥廓。\n太史漏登探，文命限开凿。\n北流自南泻，群峰回众壑。\n驰波如电腾，激石似雷落。\n崖留盘古树，涧蓄神农药。\n乳窦何淋漓，苔藓更彩错。\n娟娟潭裏虹，渺渺滩边鹤。\n岁杪应流火，天高云物薄。\n金风吹绿梢，玉露洗红箨。\n溯舟始兴廨，登践桂阳郭。\n匍匐缘修阪，穹窿曳长dh。\n碍林阻往来，遇堰每前却。\n救艰不遑饭，毕昏无暇泊。\n濯溪宁足惧，磴道谁云恶。\n我行山水间，湍险皆不若。\n安能独见闻，书此贻京洛。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "9f9529f54bf6daf580046365df2e6ef5",
        "title": "过蜀龙门",
        "author": "沈佺期",
        "content": "龙门非禹凿，诡怪乃天功。\n西南出巴峡，不与众山同。\n长窦亘五裏，宛转复嵌空。\n伏湍喣潜石，瀑水生轮风。\n流水无昼夜，喷薄龙门中。\n潭河势不测，藻葩垂彩虹。\n我行当季月，烟景共舂融。\n江关勤亦甚，巘崿意难穷。\n势将息机事，炼药此山东。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "1448d68d9d87012809947c87f8d924b0",
        "title": "入卫作",
        "author": "沈佺期",
        "content": "淇上风日好，纷纷沿岸多。\n绿芳幸未歇，氾滥此明波。\n采蘩忆幽吹，理棹想荆歌。\n郁然怀君子，浩旷将如何。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "d92fcd95ddf0b04737d5d11f89294d1d",
        "title": "夜泊越州逢北使",
        "author": "沈佺期",
        "content": "天地降雷雨，放逐还国都。\n重以风潮事，年月戒回舻。\n容颜荒外老，心想域中愚。\n憩泊在兹夜，炎云逐斗枢。\nk3k4萦海若，霹雳耿天吴。\n鳌抃群岛失，鲸吞众流输。\n偶逢金华使，握手泪相濡。\n饥共噬齐枣，眠共席秦蒲。\n既北思攸济，将南睿所图。\n往来固无咎，何忽惮前桴。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "409e325bcea127913e5c50670a8babe4",
        "title": "绍隆寺",
        "author": "沈佺期",
        "content": "吾从释迦久，无上师涅盘。\n探道三十载，得道天南端。\n非胜适殊方，起喧归理难。\n放弃乃良缘，世虑不曾干。\n香界萦北渚，花龛隐南峦。\n危昂阶下石，演漾窗中澜。\n云盖看木秀，天空见藤盘。\n处俗勒宴坐，居贫业行坛。\n试将有漏躯，聊作无生观。\n了然究诸品，弥觉静者安。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "a615e09f63c2641ebf1371a67f322dc5",
        "title": "神龙初废逐南荒途出郴口北望苏耽山",
        "author": "沈佺期",
        "content": "少曾读仙史，知有苏耽君。\n流望来南国，依然会昔闻。\n泊舟问耆老，遥指孤山云。\n孤山郴郡北，不与众山群。\n重崖下萦映，嶛峣上纠纷。\n碧峰泉附落，红壁树傍分。\n选地今方尔，升天因可云。\n不才予窜迹，羽化子遗芬。\n将览成麟凤，旋惊御鬼文。\n此中迷出处，含思独氛氲。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "4812f3733eaf0c5015d82e6ba1e596f5",
        "title": "初达驩州",
        "author": "沈佺期",
        "content": "流子一十八，命予偏不偶。\n配远天遂穷，到迟日最后。\n水行儋耳国，陆行雕题薮。\n魂魄游鬼门，骸骨遗鲸口。\n夜则忍饥卧，朝则抱病走。\n搔首向南荒，拭泪看北斗。\n何年赦书来，重饮洛阳酒。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "063c004b73307c4bccdd556abbfc39de",
        "title": "被弹",
        "author": "沈佺期",
        "content": "知人昔不易，举非贵易失。\n尔何按国章，无罪见呵叱。\n平生守直道，遂为众所嫉。\n少以文作吏，手不曾开律。\n一旦法相持，荒忙意如漆。\n幼子双囹圄，老夫一念室。\n昆弟两三人，相次俱囚桎。\n万铄当众怒，千谤无片实。\n庶以白黑谗，显此泾渭质。\n劾吏何咆哮，晨夜闻扑抶。\n事间拾虚证，理外存枉笔。\n怀痛不见伸，抱冤竟难悉。\n穷囚多垢腻，愁坐饶虮虱。\n三日唯一饭，两旬不再栉。\n是时盛夏中，暵赫多瘵疾。\n瞪目眠欲闭，喑呜气不出。\n有风自扶摇，鼓荡无伦匹。\n安得吹浮云，令我见白日。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "f773d8fb93480f97037a9c7362c5929c",
        "title": "枉系二首",
        "author": "沈佺期",
        "content": "吾怜曾家子，昔有投杼疑。\n吾怜姬公旦，非无鸱鸮诗。\n臣子竭忠孝，君亲惑谗欺。\n萋斐离骨肉，含愁兴此辞。\n昔日公冶长，非罪遇缧绁。\n圣人降其子，古来叹独绝。\n我无毫髮瑕，苦心怀冰雪。\n今代多秀士，谁能继明辙。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "bfcd7e2054a9c0a4f914e97ef5e6199c",
        "title": "黄鹤",
        "author": "沈佺期",
        "content": "黄鹤佐丹凤，不能群白鹇。\n拂云游四海，弄影到三山。\n遥忆君轩上，来下天池间。\n明珠世不重，知有报恩环。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "8ce6450e37d076200d801a9647e431af",
        "title": "伤王学士",
        "author": "沈佺期",
        "content": "闭囚断外事，昧坐半余期。\n有言颖叔子，亡来已一时。\n初闻宛不信，中话涕涟洏。\n痛哉玄夜重，何遽青春姿。\n忆汝曾旅食，屡空瀍涧湄。\n吾徒禄未厚，筲斗愧相贻。\n原宪贫无愁，颜回乐自持。\n诏书择才善，君为王子师。\n宠儒名可尚，论秩官犹欺。\n化往不復见，情来安可思。\n目绝毫翰洒，耳无歌讽期。\n灵柩寄何处，精魂今何之。\n恨予在丹棘，不得看素旗。\n孀妻知己叹，幼子路人悲。\n感游值商日，绝弦留此词。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "e9308837b4af169edca6f5d5aa43af16",
        "title": "古镜",
        "author": "沈佺期",
        "content": "莓苔翳清池，虾蟆蚀明月。\n埋落今如此，照心未尝歇。\n愿垂拂拭恩，为君鉴玄发。",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "364ea04fb7e412c479136ae8a902242c",
        "title": "凤箫曲",
        "author": "沈佺期",
        "content": "八月凉风动高阁，千金丽人卷绡幕。\n已怜池上歇芳菲，飞燕侍寝昭阳殿，班姬饮恨长信宫。\n长信宫，昭阳殿，",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "eeb53321eb8f154c2b29693467e97194",
        "title": "古歌",
        "author": "沈佺期",
        "content": "落叶流风向玉台，夜寒秋思洞房开。\n水晶帘外金波下，璇闺窈窕秋夜长，绣户徘徊明月光。\n燕姬彩帐芙蓉色，",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "6261d49b6826e7382228b95c6d5444e5",
        "title": "七夕曝衣篇",
        "author": "沈佺期",
        "content": "君不见昔日宜春太液边，披香画阁与天连。\n灯火灼烁九微映，香气氛氲百和然。\n此夜星繁河正白，曝衣何许曛半黄，宫中彩女提玉箱。\n珠履奔腾上兰砌，朝霞散彩羞衣架，晚月分光劣镜台。\n上有仙人长命绺，椒房金屋宠新流，意气骄奢不自由。\n汉文宜惜露台费，",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "1c8a6cb9b2465e560df527148d255bb8",
        "title": "入少密溪",
        "author": "沈佺期",
        "content": "云峰苔壁绕溪斜，江路香风夹岸花。\n树密不言通鸟道，游鱼瞥瞥双钓童，伐木丁丁一樵叟。\n自言避喧非避秦，",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "10bcfbf5b6083e3577ccc4b7f42a0c76",
        "title": "霹雳引",
        "author": "沈佺期",
        "content": "岁七月，火伏而金生。\n客有鼓琴于门者，奏霹雳之商声。\n始戛羽以騞砉，终扣宫而砰駖。\n电耀耀兮龙跃，有如驱千旗，制五兵；截荒虺，斫长鲸。\n孰与广陵比，",
        "dynasty": "唐",
        "collection_info": {
            "collection": "御定全唐诗",
            "volume": "卷九十五"
        }
    },
    {
        "uuid": "d278b0b2b0da2cf8c78eac5c47e92ca2",
        "title": "立春日内出彩花应制",
        "author": "沈佺期",
        "content": "合殿春应早，开箱彩预知。\n花迎宸翰发，叶待御筵披。\n梅讶香全少，桃惊色顿移。\n轻生承剪拂，长伴万年枝。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "9834f1d748037a1193dee365eb66f232",
        "title": "晦日浐水应制",
        "author": "沈佺期",
        "content": "素浐接宸居，青门盛祓除。\n摘兰喧凤野，浮藻溢龙渠。\n苑蝶飞殊懒，宫莺啭不疏。\n星移天上入，歌舞向储胥。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "d263e53f47b0c7670e7129e1695e470e",
        "title": "奉和洛阳玩雪应制",
        "author": "沈佺期",
        "content": "周王甲子旦，汉后德阳宫。\n洒瑞天庭裏，惊春御苑中。\n氛氲生浩气，飒沓舞回风。\n宸藻光盈尺，赓歌乐岁丰。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "a1133cbc5909e3b11c1680570d79aec8",
        "title": "幸梨园亭观打球应制",
        "author": "沈佺期",
        "content": "今春芳苑游，接武上琼楼。\n宛转萦香骑，飘飖拂画球。\n俯身迎未落，回辔逐傍流。\n只为看花鸟，时时误失筹。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "053ef8a1fa1d4f245d4309f7444dad64",
        "title": "九日临渭亭侍宴应制得长字",
        "author": "沈佺期",
        "content": "御气幸金方，凭高荐羽觞。\n魏文颁菊蕊，汉武赐萸房。\n秋变铜池色，晴添银树光。\n年年重九庆，日月奉天长。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "e11540e4d7e61a74687436a731060256",
        "title": "安乐公主移入新宅",
        "author": "沈佺期",
        "content": "初闻衡汉来，移住斗城隈。\n锦帐迎风转，琼筵拂雾开。\n马香遗旧埒，风吹绕新台。\n为问沈冥子，仙槎何处回。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "a60c7545bd753e71604cba7438c2980c",
        "title": "送金城公主适西蕃应制",
        "author": "沈佺期",
        "content": "金榜扶丹掖，银河属紫阍。\n那堪将凤女，还以嫁乌孙。\n玉就歌中怨，珠辞掌上恩。\n西戎非我匹，明主至公存。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "9d0b657d387e979afc790ea944af0edf",
        "title": "洛阳道",
        "author": "沈佺期",
        "content": "九门开洛邑，双阙对河桥。\n白日青春道，轩裳半下朝。\n乘羊稚子看，拾翠美人娇。\n行乐归恒晚，香尘扑地遥。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "f71d334b4810f07293b6f1ef8bbdfc6e",
        "title": "巫山高二首",
        "author": "沈佺期",
        "content": "巫山峰十二，合沓隐昭回。\n俯眺琵琶峡，平看云雨台。\n古槎天外倚，瀑水日边来。\n何忍猿啼夜，荆王枕席开。\n神女向高唐，巫山下夕阳。\n裴回作行雨，婉娈逐荆王。\n电影江前落，雷声峡外长。\n霁云无处所，台馆晓苍苍。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "befc5e1030d979129b7a81a2a8281758",
        "title": "奉和圣制同皇太子游慈恩寺应制",
        "author": "沈佺期",
        "content": "肃肃莲花界，荧荧贝叶宫。\n金人来梦裏，白马出城中。\n涌塔初从地，焚香欲遍空。\n天歌应春钥，非是为春风。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "267479a0758ca4d7cb2690cd6c6ebdc1",
        "title": "寿阳王花烛",
        "author": "沈佺期",
        "content": "仙媛乘龙夕，天孙捧雁来。\n可怜桃李树，更绕凤凰台。\n烛送香车入，花临宝扇开。\n莫令银箭晓，为尽合欢杯。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "9c70aa6776da924d582473587c44d631",
        "title": "陇头水",
        "author": "沈佺期",
        "content": "陇山飞落叶，陇雁度寒天。\n愁见三秋水，分为两地泉。\n西流入羌郡，东下向秦川。\n征客重回首，肝肠空自怜。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "3a8d17a5eb7165bb383f19d0baca05c8",
        "title": "折杨柳",
        "author": "沈佺期",
        "content": "玉窗朝日映，罗帐春风吹。\n拭泪攀杨柳，长条踠地垂。\n白花飞历乱，黄鸟思参差。\n妾自肝肠断，傍人那得知。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "268cd17e204f9ca53a3c757d8eaf0343",
        "title": "上之回",
        "author": "沈佺期",
        "content": "制书下关右，天子问回中。\n坛墠经过远，威仪侍从雄。\n黄麾摇昼日，青幰曳松风。\n回望甘泉道，龙山隐汉宫。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "71d98a4171e9f6da2469d1838b8bf9ae",
        "title": "王昭君",
        "author": "沈佺期",
        "content": "非君惜鸾殿，非妾妒蛾眉。\n薄命由骄虏，无情是画师。\n嫁来胡地日，不并汉宫时。\n心苦无聊赖，何堪马上辞。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "9a7d3e3b627e84441dbb6038948285c7",
        "title": "被试出塞",
        "author": "沈佺期",
        "content": "十年通大漠，万里出长平。\n寒日生戈剑，阴云拂旆旌。\n饥乌啼旧垒，疲马恋空城。\n辛苦皋兰北，胡霜损汉兵。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "a2bf8756b52bd73ba54bfa167b6bee58",
        "title": "杂诗三首",
        "author": "沈佺期",
        "content": "落叶惊秋妇，高砧促暝机。\n蜘蛛寻月度，萤火傍人飞。\n清镜红埃入，孤灯绿焰微。\n怨啼能至晓，独自懒缝衣。\n妾家临渭北，春梦着辽西。\n何苦朝鲜郡，年年事鼓鼙。\n燕来红壁语，莺向绿窗啼。\n为许长相忆，阑干玉箸齐。\n闻道黄龙戍，频年不解兵。\n可怜闺裏月，长在汉家营。\n少妇今春意，良人昨夜情。\n谁能将旗鼓，一为取龙城。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "4d2439485376240439df840ee3b4e92a",
        "title": "剪綵",
        "author": "沈佺期",
        "content": "宫女怜芳树，裁花竞早荣。\n寒依刀尺尽，春向绮罗生。\n弱蒂盘丝发，香蕤结素成。\n纤枝幸不弃，长就玉阶倾。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "34215c199c007cb47a75e149f4118286",
        "title": "和崔正谏登秋日早朝",
        "author": "沈佺期",
        "content": "鸡鸣朝谒满，露白禁门秋。\n爽气临旌戟，朝光映冕旒。\n河宗来献宝，天子命焚裘。\n独负池阳议，言从建礼游。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "81d99035543a88c741b1fddaec7f0a28",
        "title": "李舍人山园送庞邵",
        "author": "沈佺期",
        "content": "符传有光辉，喧喧出帝畿。\n东邻借山水，南陌驻骖騑。\n握手凉风至，当歌秋日微。\n高幨去勿缓，人吏待霜威。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "24a5e01527b1d92b088198e86ecac7f0",
        "title": "洛州萧司兵谒兄还赴洛成礼",
        "author": "沈佺期",
        "content": "棠棣日光辉，高襟应序归。\n来成鸿雁聚，去作凤凰飞。\n细草承轻传，惊花惨别衣。\n灞亭春有酒，岐路惜芬菲。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "babdf4a2cb773d49c6ec924e26adb7e8",
        "title": "早发平昌岛",
        "author": "沈佺期",
        "content": "解缆春风后，鸣榔晓涨前。\n阳乌出海树，云雁下江烟。\n积气冲长岛，浮光溢大川。\n不能怀魏阙，心赏独泠然。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "375e059ce99840a5797c804ced94ec1e",
        "title": "夜宿七盘岭",
        "author": "沈佺期",
        "content": "独游千裏外，高卧七盘西。\n晓月临窗近，天河入户低。\n芳春平仲绿，清夜子规啼。\n浮客空留听，褒城闻曙鸡。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "b562341cf1044c6608afbd8a6f93b588",
        "title": "初达驩州",
        "author": "沈佺期",
        "content": "自昔闻铜柱，行来向一年。\n不知林邑地，犹隔道明天。\n雨露何时及，京华若个边。\n思君无限泪，堪作日南泉。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "add1d68329e878a2debda9d0ab2732af",
        "title": "岭表逢寒食",
        "author": "沈佺期",
        "content": "岭外无寒食，春来不见饧。\n洛阳新甲子，何日是清明。\n花柳争朝发，轩车满路迎。\n帝乡遥可念，肠断报亲情。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "4056a5b8880238b4d2c5c4db8b055044",
        "title": "驩州南亭夜望",
        "author": "沈佺期",
        "content": "昨夜南亭望，分明梦洛中。\n室家谁道别，儿女案尝同。\n忽觉犹言是，沉思始悟空。\n肝肠余几寸，拭泪坐春风。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "3fb3fae1552bb7d2dfde2b2d60d57856",
        "title": "咸阳览古",
        "author": "沈佺期",
        "content": "咸阳秦帝居，千载坐盈虚。\n版筑林光尽，坛场溜听疏。\n野桥疑望日，山火类焚书。\n唯有骊峰在，空闻厚葬余。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "95fd6c08d132417de9c20d9218f7cfb6",
        "title": "览镜",
        "author": "沈佺期",
        "content": "霏霏日摇蕙，骚骚风洒莲。\n时芳固相夺，俗态岂恒坚。\n恍忽夜川裏，蹉跎朝镜前。\n红颜与壮志，太息此流年。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "9dd1d7a7176f5b48fa289ebabbf8c6bf",
        "title": "题椰子树",
        "author": "沈佺期",
        "content": "日南椰子树，香袅出风尘。\n丛生调木首，圆实槟榔身。\n玉房九霄露，碧叶四时春。\n不及涂林果，移根随汉臣。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "65ec9fb7b910855ca4cced4632662f6b",
        "title": "同狱者叹狱中无燕",
        "author": "沈佺期",
        "content": "何许乘春燕，多知辨夏台。\n三时欲并尽，双影未尝来。\n食蕊嫌丛棘，衔泥怯死灰。\n不如黄雀语，能雪冶长猜。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "2dc01ab758b114ae559ab253e782621d",
        "title": "秦州薛都督挽词",
        "author": "沈佺期",
        "content": "十裏绛山幽，千年汾水流。\n碑传门客建，剑是故人留。\n陇树烟含夕，山门月对秋。\n古来钟鼎盛，共尽一蒿丘。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "cafebfa0c3ad146545a79570bea8b7ab",
        "title": "天官崔侍郎夫人卢氏挽歌",
        "author": "沈佺期",
        "content": "偕老言何谬，香魂事永违。\n潘鱼从此隔，陈凤宛然飞。\n埋镜泉中暗，藏镫地下微。\n犹凭少君术，仿佛睹容辉。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "53b77ae58229466bcfdf3be472092dd0",
        "title": "章怀太子靖妃挽词",
        "author": "沈佺期",
        "content": "彤史佳声载，青宫懿范留。\n形将鸾镜隐，魂伴凤笙游。\n送马嘶残日，新萤落晚秋。\n不知蒿裏曙，空见陇云愁。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "ee7790df862d0772908caecedc1113ec",
        "title": "奉和立春游苑迎春",
        "author": "沈佺期",
        "content": "东郊暂转迎春仗，上苑初飞行庆杯。\n风射蛟冰千片断，歌吹衔恩归路晚，栖乌半下凤城来。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "35ad795de998ff44fddc6d1c3655490a",
        "title": "人日重宴大明宫赐彩缕人胜应制",
        "author": "沈佺期",
        "content": "拂旦鸡鸣仙卫陈，凭高龙首帝城春。\n千官黼帐杯前寿，天文正应韶光转，设报悬知用此辰。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "23402f4d01c7aea58b67cd80e7abeee3",
        "title": "奉和春初幸太平公主南庄应制",
        "author": "沈佺期",
        "content": "主家山第早春归，御辇春游绕翠微。\n买地铺金曾作埒，自有神仙鸣凤曲，并将歌舞报恩晖。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "7bb79dc9dd4516b16d920e3c74895174",
        "title": "奉和春日幸望春宫应制",
        "author": "沈佺期",
        "content": "芳郊绿野散春晴，复道离宫烟雾生。\n杨柳千条花欲绽，定是风光牵宿醉，来晨复得幸昆明。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "16b8b20b665c612f54c67e873ca4f6a5",
        "title": "侍宴安乐公主新宅应制",
        "author": "沈佺期",
        "content": "皇家贵主好神仙，别业初开云汉边。\n山出尽如鸣凤岭，敬从乘舆来此地，称觞献寿乐钧天。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "7d4043185467c166cf124d379f41f19a",
        "title": "龙池篇",
        "author": "沈佺期",
        "content": "龙池跃龙龙已飞，龙德先天天不违。\n池开天汉分黄道，为报寰中百川水，来朝此地莫东归。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "2c890de3473ee9428e5a365628970bd8",
        "title": "兴庆池侍宴应制",
        "author": "沈佺期",
        "content": "碧水澄潭映远空，紫云香驾御微风。\n汉家城阙疑天上，古来徒羡横汾赏，今日宸游圣藻雄。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "779e61dfe51a5f3fb2b7141c99c22d55",
        "title": "从幸香山寺应制",
        "author": "沈佺期",
        "content": "南山奕奕通丹禁，北阙峨峨连翠云。\n岭上楼台千地起，愿以醍醐参圣酒，还将祇苑当秋汾。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "233786090b7c11e606843f101b816e6c",
        "title": "红楼院应制",
        "author": "沈佺期",
        "content": "红楼疑见白毫光，寺逼宸居福盛唐。\n支遁爱山情谩切，谁谓此中难可到，自怜深院得徊翔。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "3b434c5123620316766b8a426967bebc",
        "title": "再入道场纪事应制",
        "author": "沈佺期",
        "content": "南方归去再生天，内殿今年异昔年。\n见辟干坤新定位，自喜恩深陪侍从，两朝长在圣人前。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "d488b51bd054b9fd612d3212b4bf4553",
        "title": "嵩山石淙侍宴应制",
        "author": "沈佺期",
        "content": "金舆旦下绿云衢，彩殿晴临碧涧隅。\n溪水泠泠杂行漏，自惜汾阳纡道驾，无如太室览真图。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "9306da61e860a71562b4f0606c5f1f57",
        "title": "古意呈补阙乔知之",
        "author": "沈佺期",
        "content": "卢家少妇郁金堂，海燕双栖玳瑁梁。\n九月寒砧催木叶，谁谓含愁独不见，更教明月照流黄。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "41e49bb573af5ed0ca709f9cadf1e08e",
        "title": "遥同杜员外审言过岭",
        "author": "沈佺期",
        "content": "天长地阔岭头分，去国离家见白云。\n洛浦风光何所似，两地江山万余裏，何时重谒圣明君。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "bcfdce8a6c065f369a1cdbee6a2f0322",
        "title": "和上巳连寒食有怀京洛",
        "author": "沈佺期",
        "content": "天津御柳碧遥遥，轩骑相从半下朝。\n行乐光辉寒食借，坐见司空扫西第，看君侍从落花朝。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "607ee61443e67a288c0baa85cee2596c",
        "title": "陪幸太平公主南庄诗",
        "author": "沈佺期",
        "content": "主第山门起灞川，宸游风景入初年。\n凤凰楼下交天仗，今朝扈跸平阳馆，不羡乘槎云汉边。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "910b1634ca991843a545d0169e9ec603",
        "title": "守岁应制",
        "author": "沈佺期",
        "content": "南渡轻冰解渭桥，东方树色起招摇。\n天子迎春取今夜，宜将岁酒调神药，圣祚千春万国朝。",
        "dynasty": "唐",
        "collection_info": {
            "collection": "御定全唐诗",
            "volume": "卷九十六"
        }
    },
    {
        "uuid": "254c4522c5eb3319f70b35d363486648",
        "title": "陪幸韦嗣立山庄",
        "author": "沈佺期",
        "content": "台阶好赤松，别业对青峰。\n茆室承三顾，花源接九重。\n虹旗萦秀木，凤辇拂疏筇。\n径直千官拥，溪长万骑容。\n水堂开禹膳，山阁献尧钟。\n皇鉴清居远，天文睿奖浓。\n岩泉他夕梦，渔钓往年逢。\n共荣丞相府，偏降逸人封。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "db4675d268e67c596453dceb76128388",
        "title": "扈从出长安应制",
        "author": "沈佺期",
        "content": "汉宅规模壮，周都景命隆。\n西宾让东主，法驾幸天中。\n太史占星应，春官奏日同。\n旌门起长乐，帐殿出新丰。\n翕习黄山下，纡徐清渭东。\n金麾张画月，珠幰戴松风。\n是节严阴始，寒郊散野蓬。\n薄霜沾上路，残雪绕离宫。\n赐帛矜耆老，褰旒问小童。\n复除恩载洽，望秩礼新崇。\n臣忝承明召，多惭献赋雄。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "03201d990c7e497d087a8298b6404864",
        "title": "奉和晦日驾幸昆明池应制",
        "author": "沈佺期",
        "content": "法驾乘春转，神池象汉回。\n双星移旧石，孤月隐残灰。\n战鹢逢时去，恩鱼望幸来。\n山花缇绮绕，堤柳幔城开。\n思逸横汾唱，欢留宴镐杯。\n微臣雕朽质，羞睹豫章材。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "aefa23d59b361b797581a1b4bbbbf591",
        "title": "钓竿篇",
        "author": "沈佺期",
        "content": "朝日敛红烟，垂竿向绿川。\n人疑天上坐，鱼似镜中悬。\n避楫时惊透，猜钩每误牵。\n湍危不理辖，潭静欲留船。\n钓玉君徒尚，征金我未贤。\n为看芳饵下，贪得会无筌。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "3e84e5241843d25303a8c627a7a49d4e",
        "title": "和户部岑尚书参迹枢揆",
        "author": "沈佺期",
        "content": "大君制六合，良佐参万机。\n大业永开泰，臣道日光辉。\n盐梅和鼎食，家声众所归。\n汉章题楚剑，郑武袭缁衣。\n理识当朝远，文华振古希。\n风云神契合，舟楫道心微。\n庙堂喜容与，时物递芳菲。\n御柳垂仙掖，公槐覆礼闱。\n昔陪鹓鹭后，今望鹍鹏飞。\n徒御清风颂，巴歌聊自挥。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "8e05cb5cb90714c958ed0bef7c262b6d",
        "title": "同李舍人冬日集安乐公主山池",
        "author": "沈佺期",
        "content": "尝闻天女贵，家即帝宫连。\n亭插宜春果，山冲太液泉。\n桥低乌鹊夜，台起凤凰年。\n故事犹如此，新图更可怜。\n紫岩妆阁透，青嶂妓楼悬。\n峰夺香炉巧，池偷明镜圆。\n梅花寒待雪，桂叶晚留烟。\n兴尽方投辖，金声还复传。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "7c0536d1016a7a35a8b1feb36c52b82e",
        "title": "酬苏员外味道夏晚寓直省中见赠",
        "author": "沈佺期",
        "content": "并命登仙阁，分曹直礼闱。\n大官供宿膳，侍史护朝衣。\n卷幔天河入，开窗月露微。\n小池残暑退，高树早凉归。\n冠剑无时释，轩车待漏飞。\n明朝题汉柱，三署有光辉。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "e7c6c69c8fcd986782442d5c5eca6c3d",
        "title": "和元舍人万顷临池玩月戏为新体",
        "author": "沈佺期",
        "content": "春风摇碧树，秋雾卷丹台。\n复有相宜夕，池清月正开。\n玉流含吹动，金魄度云来。\n熠爚光如沸，翩翾景若摧。\n半环投积草，碎璧聚流杯。\n夜久平无焕，天晴皎未隤。\n镜将池作匣，珠以岸为胎。\n有美司言暇，高兴独悠哉。\n挥翰初难拟，飞名岂易陪。\n夜光殊在握，了了见沉灰。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "e1af23678be4751f1d41bf8e60a6174e",
        "title": "九真山净居寺谒无碍上人",
        "author": "沈佺期",
        "content": "大士生天竺，分身化日南。\n人中出烦恼，山下即伽蓝。\n小涧香为刹，危峰石作龛。\n候禅青鸽乳，窥讲白猿参。\n藤爱云间壁，花怜石下潭。\n泉行幽供好，林挂浴衣堪。\n弟子哀无识，医王惜未谈。\n机疑闻不二，蒙昧即朝三。\n欲究因缘理，聊宽放弃惭。\n超然虎溪夕，双树下虚岚。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "a027b495865770b4510b2e915c903726",
        "title": "夜游",
        "author": "沈佺期",
        "content": "今夕重门启，游春得夜芳。\n月华连昼色，灯影杂星光。\n南陌青丝骑，东邻红粉妆。\n管弦遥辨曲，罗绮暗闻香。\n人拥行歌路，车攒斗舞场。\n经过犹未已，钟鼓出长杨。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "eb9ac60d8bc277f22218893da0c54075",
        "title": "塞北二首",
        "author": "沈佺期",
        "content": "虏障天骄起，秦城地脉分。\n柏坛飞五将，梅吹动三军。\n锋刃奔涛色，旌旗焰火文。\n朔风吹汗漫，飘砾洒轒辒。\n海气如秋雨，边峰似夏云。\n二庭无岁月，百战有功勋。\n形影随鱼贯，音书在雁群。\n归来拜天子，凯乐助南熏。\n胡骑犯边埃，风从丑上来。\n五原烽火急，六郡羽书催。\n冰壮飞狐冷，霜浓候雁哀。\n将军朝授钺，战士夜衔枚。\n紫塞金河裏，葱山铁勒隈。\n莲花秋剑发，桂叶晓旗开。\n秘略三军动，妖氛百战摧。\n何言投笔去，终作勒铭回。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "62dc45a875e678dd082e423a2839f6a8",
        "title": "李员外秦援宅观妓",
        "author": "沈佺期",
        "content": "盈盈粉署郎，五日宴春光。\n选客虚前馆，征声遍后堂。\n玉钗翠羽饰，罗袖郁金香。\n拂黛随时广，挑鬟出意长。\n啭歌遥合态，度舞暗成行。\n巧落梅庭裏，斜光映晓妆。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "38dea32b4a105a6c830d9812e1931425",
        "title": "送韦商州弼",
        "author": "沈佺期",
        "content": "会府应文昌，商山镇国阳。\n闻君监郡史，暂罢尚书郎。\n王事嗟相失，人情贵不忘。\n累年同画省，四海接文场。\n点翰芳春色，传杯明月光。\n故交从此去，遥忆紫芝香。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "cfdec571fffbce59be31b899478e788c",
        "title": "夏日梁王席送张岐州",
        "author": "沈佺期",
        "content": "秦鸡常下雍，周凤昔鸣岐。\n此地推雄抚，惟良寄在斯。\n家传七豹贵，人擅八龙奇。\n高传生光彩，长林叹别离。\n天人开祖席，朝寀候征麾。\n翠帟当郊敞，彤幨向野披。\n芃芃秋麦盛，苒苒夏条垂。\n奏计何时入，台阶望羽仪。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "467880b996ffeea2b31d14650868b2cc",
        "title": "夏日都门送司马员外逸客孙员外佺北征",
        "author": "沈佺期",
        "content": "二庭追虏骑，六月动周师。\n庙略天人授，军麾相国持。\n复言征二妙，才命重当时。\n画省连征橐，横门共别词。\n云迎出塞马，风卷度河旗。\n计日方夷寇，旋闻杕杜诗。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "978d41e3dc2b90232c4251462d1cbe30",
        "title": "移禁司刑",
        "author": "沈佺期",
        "content": "畴昔参乡赋，中年忝吏途。\n丹唇曾学史，白首不成儒。\n天子开昌箓，群生偶大炉。\n散材仍葺厦，弱羽遽抟扶。\n宠迈乘轩鹤，荣过食稻凫。\n何功游画省，何德理黄枢。\n吊影惭非据，倾心事远图。\n盗泉宁止渴，恶木匪投躯。\n任直翻多毁，安身遂少徒。\n一朝逢纠谬，三省竟无虞。\n白简初心屈，黄纱始望孤。\n患平终不怒，持劾每相驱。\n埋剑谁当辨，偷金以自诬。\n诱言虽委答，流议亦真符。\n首夏方忧圄，高秋独向隅。\n严城看熠耀，圜户对蜘蛛。\n累饷唯妻子，披冤是友于。\n物情牵倚伏，人事限荣枯。\n门客心谁在，邻交迹倘无。\n抚襟双涕落，危坐日忧趋。\n圣旨垂明德，冤囚岂滥诛。\n会希恩免理，终望罪矜愚。\n司寇宜哀狱，台庭幸恤辜。\n汉皇虚诏上，容有报恩珠。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "a92347460423e644777fc1917e9028b5",
        "title": "入鬼门关",
        "author": "沈佺期",
        "content": "昔传瘴江路，今到鬼门关。\n土地无人老，流移几客还。\n自从别京洛，颓鬓与衰颜。\n夕宿含沙裏，晨行冈路间。\n马危千仞谷，舟险万重湾。\n问我投何地，西南尽百蛮。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "990d41d2c1c8b6bf07769d3b8b1254bd",
        "title": "三日独坐驩州思忆旧游",
        "author": "沈佺期",
        "content": "两京多节物，三日最遨游。\n丽日风徐卷，香尘雨暂收。\n红桃初下地，绿柳半垂沟。\n童子成春服，宫人罢射鞴。\n禊堂通汉苑，解席绕秦楼。\n束皙言谈妙，张华史汉遒。\n无亭不驻马，何浦不横舟。\n舞钥千门度，帷屏百道流。\n金丸向鸟落，芳饵接鱼投。\n濯秽怜清浅，迎祥乐献酬。\n灵刍陈欲弃，神药曝应休。\n谁念招魂节，翻为御魅囚。\n朋从天外尽，心赏日南求。\n铜柱威丹徼，朱崖镇火陬。\n炎蒸连晓夕，瘴疠满冬秋。\n西水何时贷，南方讵可留。\n无人对炉酒，宁缓去乡忧。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "1719c0c2f88d5ce495d64259591adc25",
        "title": "赦到不得归题江上石",
        "author": "沈佺期",
        "content": "家住东京裏，身投南海西。\n风烟万里隔，朝夕几行啼。\n圣主讴歌洽，贤臣法令齐。\n忽闻铜柱使，走马报金鸡。\n弃市沾皇渥，投荒漏紫泥。\n魂疲山鹤路，心醉跕鸢溪。\n天鉴诛元恶，宸慈恤远黎。\n五方思寄刃，万姓喜然脐。\n自幼输丹恳，何尝玷白圭。\n承言窜遐魅，雪枉间深狴。\n坟垄无由谒，京华岂重跻。\n炎方谁谓广，地尽觉天低。\n百卉杂殊怪，昆虫理赖暌。\n闭藏元不蛰，摇落反生荑。\n疟瘴因兹苦，穷愁益复迷。\n火云蒸毒雾，阳雨濯阴霓。\n周乘安交趾，王恭辑画题。\n少宽穷涸鲋，犹愍触藩羝。\n配宅邻州廨，斑苗接野畦。\n山空闻斗象，江静见游犀。\n翰墨思诸季，裁缝忆老妻。\n小儿应离褓，幼女未攀笄。\n梦蝶翻无定，蓍龟讵有倪。\n谁能竟此曲，曲尽气酸嘶。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "223bfe07711ba3c3474de29573b0dbbf",
        "title": "答魑魅代书寄家人",
        "author": "沈佺期",
        "content": "魑魅来相问，君何失帝乡。\n龙钟辞北阙，蹭蹬守南荒。\n览镜怜双鬓，沾衣惜万行。\n抱愁那去国，将老更垂裳。\n影答余他岁，恩私宦洛阳。\n三春给事省，五载尚书郎。\n黄阁游鸾署，青缣御史香。\n扈巡行太液，陪宴坐明光。\n渭北升高苑，河南祓禊场。\n烟花恒献赋，泉石每称觞。\n暇日从休浣，高车映道傍。\n迎宾就丞相，选士谒昭王。\n侍宠言犹得，承欢谓不忘。\n一朝贻厚谴，五宅竟同防。\n凶竖曾驱策，权豪岂易当。\n款颜因侍从，接武在文章。\n且惧威非rP，宁知心是狼。\n身犹纳履误，情为覆盆伤。\n可叹缘成业，非关行昧藏。\n喜逢今改旦，正朔复归唐。\n河谶随龙马，天书逐凤凰。\n朝容欣旧则，宸化美初纲。\n告善雕旌建，收冤锦旆张。\n宰臣更献纳，郡守各明扬。\n礼乐移三统，舟车会八方。\n云沙降白遂，秦陇献烧当。\n三赦重天造，千推极国详。\n大招思复楚，于役限维桑。\n涨海缘真腊，崇山压古棠。\n雕题飞栋宇，儋耳间衣裳。\n伏枕神余劣，加餐力未强。\n空庭游翡翠，穷巷倚桄榔。\n缘体分殊昔，回眸宛异常。\n吉凶恒委郑，年寿会询唐。\n家本传清白，官移重挂床。\n上京无薄产，故里绝穷庄。\n碧玉先时费，苍头此自将。\n兴言叹家口，何处待赢粮。\n计吏从都出，传闻大小康。\n降除沾二弟，离拆已三房。\n剑外悬销骨，荆南预断肠。\n音尘黄耳间，梦想白眉良。\n复此单栖鹤，衔雏愿远翔。\n何堪万里外，云海已溟茫。\n戚属甘胡越，声名任秕糠。\n由来休愤命，命也信苍苍。\n独坐寻周易，清晨咏老庄。\n此中因悟道，无问入倡狂。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "0ff75105871361057c0f3cd833c48a90",
        "title": "从崇山向越常",
        "author": "沈佺期",
        "content": "朝发崇山下，暮坐越常阴。\n西从杉谷度，北上竹溪深。\n竹溪道明水，杉谷古崇岑。\n差池将不合，缭绕复相寻。\n桂叶藏金屿，藤花闭石林。\n天窗虚的的，云窦下沉沉。\n造化功偏厚，真仙迹每临。\n岂徒探怪异，聊欲缓归心。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "3d85651710e2e0201449a9b74623b997",
        "title": "哭苏眉州崔司业二公",
        "author": "沈佺期",
        "content": "涣汗天中发，伶俜海外旋。\n长沙遇太守，问旧几人全。\n国宝亡双杰，天才丧两贤。\n大名齐弱岁，高德并中年。\n礼乐羊叔子，文章王仲宣。\n相看尚玄鬓，相次入黄泉。\n流放蛮陬阔，乡关帝裏偏。\n亲朋云雾拥，生死岁时传。\n崔昔挥宸翰，苏尝济巨川。\n绛衣陪下列，黄阁谬差肩。\n及此俱冥昧，云谁叙播迁。\n隼舆怀旧辙，鳣馆想虚筵。\n家爱方休杵，皇慈更撤县。\n铭旌西蜀路，骑吹北邙田。\n陇树应秋矣，江帆故杳然。\n罢琴明月夜，留剑白云天。\n涕泗湘潭水，凄凉衡峤烟。\n古来修短分，神理竟难筌。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "6eb32de7719fac6e7e916e4ca794677e",
        "title": "哭道士刘无得",
        "author": "沈佺期",
        "content": "闻有玄都客，成仙不易祈。\n蓬莱向清浅，桃杏欲芳菲。\n缩地黄泉出，升天白日飞。\n少微星夜落，高掌露朝晞。\n吐甲龙应出，衔符鸟自归。\n国人思负局，天子惜被衣。\n花月留丹洞，琴笙阁翠微。\n嗟来子桑扈，尔独返于几。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "dd993bb565f51a804874229f569a21dc",
        "title": "寒食",
        "author": "沈佺期",
        "content": "普天皆灭焰，匝地尽藏烟。\n不知何处火，来就客心然。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "6d46b7496adfb437257d5875e38bc958",
        "title": "回波词",
        "author": "沈佺期",
        "content": "回波尔时佺期，流向岭外生归。\n身名已蒙齿录，袍笏未复牙绯。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "c1700397c76799f2daa39a4ea92ce129",
        "title": "上巳日祓禊渭滨应制",
        "author": "沈佺期",
        "content": "宝马香车清渭滨，红桃碧柳禊堂春。\n皇情尚忆垂竿佐，天祚先呈捧剑人。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "a4d604b6bfd4caef730599d8215081a2",
        "title": "奉和幸韦嗣立山庄应制",
        "author": "沈佺期",
        "content": "东山朝日翠屏开，北阙晴空彩仗来。\n喜遇天文七曜动，少微今夜近三台。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "ff934bed506be9504caa028b15958715",
        "title": "狱中闻驾幸长安二首",
        "author": "沈佺期",
        "content": "传闻圣旨向秦京，谁念羁囚滞洛城。\n扈从由来是方朔，为申冤气在长平。\n无事今朝来下狱，谁期十月是横河。\n君看鹰隼俱堪击，为报蜘蛛收网罗。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "095fa74ffe9b79065cbb9d3a89a24ed9",
        "title": "邙山",
        "author": "沈佺期",
        "content": "北邙山上列坟茔，万古千秋对洛城。\n城中日夕歌钟起，山上唯闻松柏声。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "4f553f440f62ae2261f2fe0cdd470ae7",
        "title": "句",
        "author": "沈佺期",
        "content": "周原五稼起，云海百川归。\n愿此零陵燕，长随征旆飞。",
        "dynasty": "唐",
        "collection_info": {
            "collection": "御定全唐诗",
            "volume": "卷九十七"
        }
    },
    {
        "uuid": "2b2977a5347d93f8fb1ad31e413c8b08",
        "title": "回波乐",
        "author": "沈佺期",
        "content": "回波尔时佺期，流向岭外生归。\n身名已蒙齿录，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十"
        }
    }
]