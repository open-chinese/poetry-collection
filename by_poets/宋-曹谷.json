[
    {
        "uuid": "bc03f69da3690c5c0ce41f1969c4aef0",
        "title": "送张无梦归天台",
        "author": "曹谷",
        "content": "几载仙山下，无机世莫分。\n因为天市客，方识帝乡云。\n炼气壶中见，还元海内闻。\n名高赤城洞，歌赐紫皇君。\n步逐飈轮健，香随斗极焚。\n何当挹蓬阆，鸾鹤自成羣。",
        "dynasty": "宋",
        "collection_info": null
    },
    {
        "uuid": "c2ecf9add73483b8e09207ef82507386",
        "title": "为王钦若作命书  其一",
        "author": "曹谷",
        "content": "七十年中一一加，弄珠滩上事堪夸。\n碧油幢下闻啼鸟，千日招还上汉槎。",
        "dynasty": "宋",
        "collection_info": null
    },
    {
        "uuid": "2485296485d358d9b2c18f8a9fa83258",
        "title": "为王钦若作命书  其二",
        "author": "曹谷",
        "content": "周匝将临壬戌岁，定鼎门前春色异。\n一千日上少三镮，再入和羹宜尽瘁。",
        "dynasty": "宋",
        "collection_info": null
    },
    {
        "uuid": "8fa9d0106d34cca318bdfed19932ebc6",
        "title": "句",
        "author": "曹谷",
        "content": "临去尚犹闻禁漏，异姓嘉名在史书。",
        "dynasty": "宋",
        "collection_info": null
    }
]