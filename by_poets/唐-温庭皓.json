[
    {
        "title": "观山灯献徐尚书 一",
        "author": "温庭皓",
        "content": "一峰当胜地，万点照严城。\n势异昆冈发，光疑玄圃生。\n焚书翻见字，举燧不招兵。\n况遇新春夜，何劳秉烛行。",
        "dynasty": "唐",
        "collection_info": null
    },
    {
        "title": "观山灯献徐尚书 二",
        "author": "温庭皓",
        "content": "九枝应并耀，午夜忽潜然。\n景集青山外，萤分碧草前。\n辉华侵月影，历乱写星躔。\n望极高楼上，摇光满绮筵。",
        "dynasty": "唐",
        "collection_info": null
    },
    {
        "title": "观山灯献徐尚书 三",
        "author": "温庭皓",
        "content": "春山收暝色，爝火集余辉。\n丽景饶红焰，祥光出翠微。\n白榆行自比，青桂影相依。\n唯有偷光客，追游欲忘归。",
        "dynasty": "唐",
        "collection_info": null
    },
    {
        "title": "梅",
        "author": "温庭皓",
        "content": "一树寒林外，何人此地栽。\n春光先自暖，阳艳暗相催。\n晓觉霜添白，寒迷月借开。\n余香低惹袖，堕蘂逐流杯。\n零落移新暖，飘扬上故台。\n雪繁莺不识，风袅蝶空迴。\n羌吹应愁起，征徒异渴来。\n莫贪题咏兴，商鼎待盐梅。",
        "dynasty": "唐",
        "collection_info": null
    },
    {
        "title": "观山灯献徐尚书",
        "author": "温庭皓",
        "content": "一峰当胜地，万点照严城。势异昆冈发，光疑玄圃生。\n焚书翻见字，举燧不招兵。况遇新春夜，何劳秉烛行。\n九枝应并耀，午夜忽潜然。景集青山外，萤分碧草前。\n辉华侵月影，历乱写星躔。望极高楼上，摇光满绮筵。\n春山收暝色，爝火集余辉。丽景饶红焰，祥光出翠微。\n白榆行自比，青桂影相依。唯有偷光客，追游欲忘归。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十七"
        }
    },
    {
        "title": "梅",
        "author": "温庭皓",
        "content": "一树寒林外，何人此地栽。春光先自暖，阳艳暗相催。\n晓觉霜添白，寒迷月借开。余香低惹袖，堕蕊逐流杯。\n零落移新暖，飘扬上故台。雪繁莺不识，风袅蝶空回。\n羌吹应愁起，征徒异渴来。莫贪题咏兴，商鼎待盐梅。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十七"
        }
    }
]