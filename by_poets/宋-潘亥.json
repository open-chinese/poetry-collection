[
    {
        "uuid": "88e3d3aad5faf7f9736f5a2b2a33478f",
        "title": "寄赵紫芝",
        "author": "潘亥",
        "content": "长安独跨馿，一别二年余。\n朝士不能荐，承明空有庐。\n窗虚桐影薄，棹冷桂花初。\n莫怪无书札，心亲迹任疎。",
        "dynasty": "宋",
        "collection_info": null
    },
    {
        "uuid": "54ea57c32061c826561818423c8a0c9c",
        "title": "送兄赴饶",
        "author": "潘亥",
        "content": "草堂荒芜未春暮，乳燕安巢雁北去。\n回首蜃水桃始花，及至螺江柳飞絮。\n江东绣衣真御史，闻者纷纷毛髮起。\n日长惟抱空瓮眠，头白应怜故人子。",
        "dynasty": "宋",
        "collection_info": null
    },
    {
        "uuid": "1ca3674b367721bb03418fd85c3114fa",
        "title": "社日",
        "author": "潘亥",
        "content": "听得东风急，吹干小径泥。\n雨多花放早，水满燕飞低。\n贫女不知纬，幽人只此栖。\n依依怀去岁，摘茗白坛西。",
        "dynasty": "宋",
        "collection_info": null
    },
    {
        "uuid": "86e22a27455df3fe0c2816aa82eb6fa0",
        "title": "赠善书记",
        "author": "潘亥",
        "content": "不见十年久，缘师懒入城。\n庵移五峰近，病去一身轻。\n弟子新传业，诗人旧识名。\n依然难驻屐，空復重予情。",
        "dynasty": "宋",
        "collection_info": null
    }
]