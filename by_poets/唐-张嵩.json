[
    {
        "title": "云中古城赋附歌 一",
        "author": "张嵩",
        "content": "魏家美人闻姓元，新声巧妙今古传。\n昔日流音遍华夏，可怜埋骨委山樊。\n城阙摧残犹可惜，荒郊处处生荆棘。\n寒飈动地胡马嘶，若个征夫不沾臆。\n人生荣耀当及时，白髮须臾乱如丝。\n君不见魏都行乐处，祇今空有野风吹。",
        "dynasty": "唐",
        "collection_info": null
    },
    {
        "title": "云中古城赋附歌 二",
        "author": "张嵩",
        "content": "云中古城郁嵯峨，塞上行吟麦秀歌。\n感时伤古今如此，报主怀恩奈老何！（见《文苑英华》卷四五）。",
        "dynasty": "唐",
        "collection_info": null
    }
]