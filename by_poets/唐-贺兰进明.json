[
    {
        "uuid": "25cd972ba6be3939931000fa6c1d5cff",
        "title": "杂曲歌辞 行路难五首 一",
        "author": "贺兰进明",
        "content": "君不见嵒下井，百尺不及泉。\n君不见山上蒿，数寸凌云烟。\n人生相命亦如此，何苦太息自忧煎。\n但愿亲友长含笑，相逢莫吝杖头钱。\n寒夜邀欢须秉烛，岂得空思花柳年。",
        "dynasty": "唐",
        "collection_info": null
    },
    {
        "uuid": "222617342ef25c7e78d5477179f6dd3c",
        "title": "杂曲歌辞 行路难五首 二",
        "author": "贺兰进明",
        "content": "君不见门前柳，荣曜暂时萧索久。\n君不见陌上花，狂风吹去落谁家。\n谁家思妇见之叹，蓬首不梳心历乱。\n盛年夫壻长别离，岁暮相逢色凋换。",
        "dynasty": "唐",
        "collection_info": null
    },
    {
        "uuid": "30f9a6528c991254a7f6b2e916595cb1",
        "title": "杂曲歌辞 行路难五首 三",
        "author": "贺兰进明",
        "content": "君不见荒树枝，春花落尽蜂不窥。\n君不见梁上泥，秋风始高燕不栖。\n荡子从军事征战，蛾眉婵娟空守闺。\n独宿自然堪下泪，况復时闻乌夜啼。",
        "dynasty": "唐",
        "collection_info": null
    },
    {
        "uuid": "e91e02ef771d5ffc9094cf7704a522af",
        "title": "杂曲歌辞 行路难五首 四",
        "author": "贺兰进明",
        "content": "君不见云间月，暂盈还復缺。\n君不见林下风，声远意难穷。\n亲故平生欲聚散，欢娱未尽尊酒空。\n自叹青青陵上柏，岁寒能与几人同。",
        "dynasty": "唐",
        "collection_info": null
    },
    {
        "uuid": "bbec964103098394cfaded4881763e74",
        "title": "杂曲歌辞 行路难五首 五",
        "author": "贺兰进明",
        "content": "君不见东流水，一去无穷已。\n君不见西郊云，日夕空氛氲。\n羣雁裴回不能去，一雁悲鸣復失羣。\n人生结交在终始，莫为升沈中路分。",
        "dynasty": "唐",
        "collection_info": null
    },
    {
        "uuid": "1bb06bfba47f73ba77be10683c5bfeec",
        "title": "古意二首 一",
        "author": "贺兰进明",
        "content": "秦庭初指鹿，羣盗满山东。\n忤意皆诛死，所言谁肯忠。\n武关犹未启，兵入望夷宫。\n为祟非泾水，人君道自穷。",
        "dynasty": "唐",
        "collection_info": null
    },
    {
        "uuid": "5eca14a15782c2bd826fd6013a24b143",
        "title": "古意二首 二",
        "author": "贺兰进明",
        "content": "崇兰生涧底，香气满幽林。\n采采欲为赠，何人是同心。\n日暮徙盈把，裴回忧思深。\n慨然纫杂佩，重奏丘中琴。",
        "dynasty": "唐",
        "collection_info": null
    },
    {
        "uuid": "0048af92f54c3105d5dc3fda6f4f7f9b",
        "title": "行路难五首 一",
        "author": "贺兰进明",
        "content": "君不见岩下井，百尺不及泉。\n君不见山上苗，数寸凌云烟。\n人生赋命亦如此，何苦太息自忧煎。\n但愿亲友长含笑，相逢不乏杖头钱。\n寒夜邀欢须秉烛，岂得常思花柳年。",
        "dynasty": "唐",
        "collection_info": null
    },
    {
        "uuid": "3340c24d60c0745b792e2efcc13c15cb",
        "title": "行路难五首 二",
        "author": "贺兰进明",
        "content": "君不见门前柳，荣耀暂时萧索久。\n君不见陌上花，狂风吹去落谁家。\n邻家思妇见之叹，蓬首不梳心历乱。\n盛年夫壻长别离，岁暮相逢色已换。",
        "dynasty": "唐",
        "collection_info": null
    },
    {
        "uuid": "8236851b62f972db9057c9fa18936853",
        "title": "行路难五首 三",
        "author": "贺兰进明",
        "content": "君不见芳树枝，春花落尽蜂不窥。\n君不见梁上泥，秋风始高燕不栖。\n荡子从军事征战，[蛾]眉婵娟守空闺。\n独宿自然堪下泪，况復时闻乌夜啼。",
        "dynasty": "唐",
        "collection_info": null
    },
    {
        "uuid": "7d594c88284c233ac134ef47f41e4a89",
        "title": "行路难五首 四",
        "author": "贺兰进明",
        "content": "君不见云中月，暂盈还復缺。\n君不见林下风，声远意难穷。\n亲故平生或聚散，欢娱未尽尊酒空。\n叹息青青陵上柏，岁寒能有几人同。",
        "dynasty": "唐",
        "collection_info": null
    },
    {
        "uuid": "725094194d2b33ab38c3dab612414214",
        "title": "行路难五首 五",
        "author": "贺兰进明",
        "content": "君不见东流水，一去无穷已。\n君不见西郊云，日夕空氛氲。\n羣鴈裴回不能去，一鴈悲鸣復失羣。\n人生结交在终始，莫以升沈中路分。",
        "dynasty": "唐",
        "collection_info": null
    },
    {
        "uuid": "afa82dfe86b5dc31f32d2d87939e2f51",
        "title": "杂曲歌辞：行路难五首",
        "author": "贺兰进明",
        "content": "君不见岩下井，百尺不及泉。\n君不见山上蒿，但愿亲友长含笑，相逢莫吝杖头钱。\n寒夜邀欢须秉烛，君不见门前柳，荣曜暂时萧索久。\n君不见陌上花，盛年夫婿长别离，岁暮相逢色凋换。\n君不见荒树枝，春花落尽蜂不窥。\n君不见梁上泥，独宿自然堪下泪，况复时闻乌夜啼。\n君不见云间月，暂盈还复缺。\n君不见林下风，自叹青青陵上柏，岁寒能与几人同。\n君不见东流水，一去无穷已。\n君不见西郊云，人生结交在终始，莫为升沉中路分。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "uuid": "65d24ae4acc4aa3b249f80a677598788",
        "title": "古意二首",
        "author": "贺兰进明",
        "content": "秦庭初指鹿，群盗满山东。\n忤意皆诛死，所言谁肯忠。\n武关犹未启，兵入望夷宫。\n为祟非泾水，人君道自穷。\n崇兰生涧底，香气满幽林。\n采采欲为赠，何人是同心。\n日暮徒盈把，裴回忧思深。\n慨然纫杂佩，重奏丘中琴。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十八"
        }
    },
    {
        "uuid": "f11c11625afd78a7f5fd00f3c27e35e9",
        "title": "行路难五首",
        "author": "贺兰进明",
        "content": "君不见岩下井，百尺不及泉。\n君不见山上苗，但愿亲友长含笑，相逢不乏杖头钱。\n寒夜邀欢须秉烛，君不见门前柳，荣耀暂时萧索久。\n君不见陌上花，盛年夫婿长别离，岁暮相逢色已换。\n君不见芳树枝，春花落尽蜂不窥。\n君不见梁上泥，独宿自然堪下泪，况复时闻乌夜啼。\n君不见云中月，暂盈还复缺。\n君不见林下风，叹息青青陵上柏，岁寒能有几人同。\n君不见东流水，一去无穷已。\n君不见西郊云，人生结交在终始，莫以升沈中路分。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十八"
        }
    }
]