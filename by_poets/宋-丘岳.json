[
    {
        "uuid": "3f722353de41c9d6d09561287365c4c0",
        "title": "自淮捆代归领累偕亲友游虎丘偶成数语以纪岁月时淳佑庚戌七月廿五日",
        "author": "丘岳",
        "content": "一目四苍莽，突然见林丘。\n飞来灵鹫峰，幻出蓬莱洲。\n浮图高崒嵂，石径通深幽。\n生公讲经台，曾闻石点头。\n剑池杳无底，修绠汲寒流。\n千古诧奇传，兹事还是不。\n我来秋向深，良苗帀平畴。\n忧国愿年丰，一稔销百忧。",
        "dynasty": "宋",
        "collection_info": null
    }
]