[
    {
        "uuid": "611bd8e92b6823e8ce323a230ff6e13b",
        "title": "咏和亲",
        "author": "苏郁",
        "content": "关月夜悬青冢镜，寒云秋薄汉宫罗。\n君王莫信和亲策，生得胡雏虏更多。",
        "dynasty": "唐",
        "collection_info": null
    },
    {
        "uuid": "f9fc78b27159359d693ee4575229ed5f",
        "title": "鹦鹉词",
        "author": "苏郁",
        "content": "莫把金笼闭鹦鹉，箇箇分明解人语。\n忽然更向君前言，三十六宫愁几许。",
        "dynasty": "唐",
        "collection_info": null
    },
    {
        "uuid": "5cd19775c4b80708caaf6e1c32fc6e5d",
        "title": "步虚词",
        "author": "苏郁",
        "content": "十二楼藏玉堞中，凤凰双宿碧芙蓉。\n流霞浅酌谁同醉，今夜笙歌第几重。",
        "dynasty": "唐",
        "collection_info": null
    },
    {
        "uuid": "ac3a9b0031f6a1fd57a4a43d9678231d",
        "title": "句",
        "author": "苏郁",
        "content": "吟倚雨残树，月收山下村。",
        "dynasty": "唐",
        "collection_info": null
    },
    {
        "uuid": "e822f3ad9d29e821d51f8de3e7e1cecc",
        "title": "鹦鹉词",
        "author": "苏郁",
        "content": "莫把金笼闭鹦鹉，个个分明解人语。\n忽然更向君前言，三十六宫愁几许。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    }
]