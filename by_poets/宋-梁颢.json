[
    {
        "uuid": "d4d403642653861bf7cd65e86efd3b33",
        "title": "寒食值雨",
        "author": "梁颢",
        "content": "春波微绿草连门，寒食烟光可断魂。\n细雨隔帘烟火灭，落花风动欲黄昏。",
        "dynasty": "宋",
        "collection_info": null
    },
    {
        "uuid": "c6a59fd58b5bdddf062e27e13abf2b3e",
        "title": "寒食寓怀",
        "author": "梁颢",
        "content": "明日一百五，春风余几何。\n愁随新火出，病忆故人多。\n草色墙阴合，花香宿雨和。\n耿怀殊不寐，终夕扣壶歌。",
        "dynasty": "宋",
        "collection_info": null
    },
    {
        "uuid": "7b4f26ae917c5fb2d4770c604e8d157f",
        "title": "赠淳于公归养",
        "author": "梁颢",
        "content": "恳辞浮宦振家声，悬忆高堂指去程。\n选籍便通闺籍美，綵衣兼映锦衣荣。\n推恩半俸供甘旨，守道全家试满盈。\n我恨无亲可归养，与君言别若为情。",
        "dynasty": "宋",
        "collection_info": null
    },
    {
        "uuid": "103bbea86900eda2f2a5d96a852ea891",
        "title": "厌气台",
        "author": "梁颢",
        "content": "天生王气何能厌，嬴氏空劳筑此台。\n今日我来台上看，残春寂寞野花开。",
        "dynasty": "宋",
        "collection_info": null
    },
    {
        "uuid": "8df9a214da162340fc8fd6115535a74c",
        "title": "存目",
        "author": "梁颢",
        "content": "诗题：谢恩诗诗句：天福三年来应举，熙雍二载始成名。\n饶他白髮巾中满，且喜青云足下生。\n观榜更无朋辈在，归家惟有子孙迎。\n也知年少登科好，争奈龙头属老成。",
        "dynasty": "宋",
        "collection_info": null
    }
]