[
    {
        "uuid": "6fa65afa80c84da93285be50a6a195df",
        "title": "寒食值雨",
        "author": "梁颢",
        "content": "春波微绿草连门，寒食烟光可断魂。\n细雨隔帘烟火灭，落花风动欲黄昏。",
        "dynasty": "宋",
        "collection_info": null
    },
    {
        "uuid": "ee2f6267c9e95d87fadc2a6170d298d9",
        "title": "寒食寓怀",
        "author": "梁颢",
        "content": "明日一百五，春风余几何。\n愁随新火出，病忆故人多。\n草色墙阴合，花香宿雨和。\n耿怀殊不寐，终夕扣壶歌。",
        "dynasty": "宋",
        "collection_info": null
    },
    {
        "uuid": "fc4a3f1178d82dd003e3c8c3a44c9c3f",
        "title": "赠淳于公归养",
        "author": "梁颢",
        "content": "恳辞浮宦振家声，悬忆高堂指去程。\n选籍便通闺籍美，綵衣兼映锦衣荣。\n推恩半俸供甘旨，守道全家试满盈。\n我恨无亲可归养，与君言别若为情。",
        "dynasty": "宋",
        "collection_info": null
    },
    {
        "uuid": "81cad7cadc29dae31c0da06a73cfc8f2",
        "title": "厌气台",
        "author": "梁颢",
        "content": "天生王气何能厌，嬴氏空劳筑此台。\n今日我来台上看，残春寂寞野花开。",
        "dynasty": "宋",
        "collection_info": null
    },
    {
        "uuid": "c5d3b48f2570908ad87c1d7693205527",
        "title": "存目",
        "author": "梁颢",
        "content": "诗题：谢恩诗诗句：天福三年来应举，熙雍二载始成名。\n饶他白髮巾中满，且喜青云足下生。\n观榜更无朋辈在，归家惟有子孙迎。\n也知年少登科好，争奈龙头属老成。",
        "dynasty": "宋",
        "collection_info": null
    }
]