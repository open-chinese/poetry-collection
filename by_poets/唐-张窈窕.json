[
    {
        "uuid": "1dda8a9a30f24e52b1d496daf2900e78",
        "title": "寄故人",
        "author": "张窈窕",
        "content": "淡淡春风花落时，不堪愁望更相思。\n无金可买长门赋，有恨空吟团扇诗。",
        "dynasty": "唐",
        "collection_info": null
    },
    {
        "uuid": "e913a5d1590af60ed0a49bff88569dfb",
        "title": "上成都在事",
        "author": "张窈窕",
        "content": "昨日卖衣裳，今日卖衣裳。\n衣裳浑卖尽，羞见嫁时箱。\n有卖愁仍缓，无时心转伤。",
        "dynasty": "唐",
        "collection_info": null
    },
    {
        "uuid": "8c41417b9ae81d2a5e2318843977253c",
        "title": "春思二首 一",
        "author": "张窈窕",
        "content": "门前梅柳烂春辉，闭妾深闺绣舞衣。\n双燕不知肠欲断，衔泥故故傍人飞。",
        "dynasty": "唐",
        "collection_info": null
    },
    {
        "uuid": "86672a6ecc70aa4be505c675b4a25a13",
        "title": "春思二首 二",
        "author": "张窈窕",
        "content": "井上梧桐是妾移，夜来花发最高枝。\n若教不向深闺种，春过门前争得知。",
        "dynasty": "唐",
        "collection_info": null
    },
    {
        "uuid": "f12a220f8ecc3bf3f4c761880be65df9",
        "title": "西江行",
        "author": "张窈窕",
        "content": "日下西塞山，南来洞庭客。\n晴空白鸟度，万里秋光碧。",
        "dynasty": "唐",
        "collection_info": null
    },
    {
        "uuid": "d77257ff08cf9e3b97bc8927d716ee5b",
        "title": "赠所思",
        "author": "张窈窕",
        "content": "与君咫尺长离别，遣妾容华为谁说。\n夕望层城眼欲穿，晓临明镜肠堪绝。",
        "dynasty": "唐",
        "collection_info": null
    },
    {
        "uuid": "5fdb0032ac05510a72f5463ee20a9900",
        "title": "句",
        "author": "张窈窕",
        "content": "满院花飞人不到，含情欲语燕双双。",
        "dynasty": "唐",
        "collection_info": null
    },
    {
        "uuid": "4ac1bc5d7a4a26d3ff61a224b145b113",
        "title": "上成都在事",
        "author": "张窈窕",
        "content": "昨日卖衣裳，今日卖衣裳。\n衣裳浑卖尽，羞见嫁时箱。\n有卖愁仍缓，无时心转伤。\n故园有虏隔，何处事蚕桑。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零二"
        }
    },
    {
        "uuid": "32b394c9e5117d5f1f2724bdca58015e",
        "title": "春思二首",
        "author": "张窈窕",
        "content": "门前梅柳烂春辉，闭妾深闺绣舞衣。\n双燕不知肠欲断，衔泥故故傍人飞。\n井上梧桐是妾移，夜来花发最高枝。\n若教不向深闺种，春过门前争得知。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零二"
        }
    },
    {
        "uuid": "5eadd0efda8179396ccaf26990b829e5",
        "title": "句",
        "author": "张窈窕",
        "content": "满院花飞人不到，含情欲语燕双双。\n（《春情》，",
        "dynasty": "唐",
        "collection_info": {
            "collection": "御定全唐诗",
            "volume": "卷八百零二"
        }
    }
]