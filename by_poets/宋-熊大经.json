[
    {
        "uuid": "982954a40dbccf70cea41df64af6e71d",
        "title": "酹江月・念奴娇 人生八十",
        "author": "熊大经",
        "content": "人生八十，自儿时祝愿，这般年数。\n滴露研朱轻点笔，个个眉心丹字。\n萱草丛边，梅花香里，真有人如此。\n红颜青鬓，儿时依旧相似。\n堪笑生子愚痴，投身枳棘，欲了官中事。\n万叠关山遥望眼，遐瞬白云飞处。\n膝下称觞，门前问寝，幸有嵩谟子。\n更望此去，十分好学彭祖。",
        "dynasty": "宋",
        "collection_info": null
    }
]