[
    {
        "uuid": "683f025649b04a87f3728e5d57cb630b",
        "title": "登第遗乡人",
        "author": "李巽",
        "content": "当年踪迹困泥尘，不意乘时亦化鳞。\n为报乡闾亲戚道，如今席帽已离身。",
        "dynasty": "宋",
        "collection_info": null
    },
    {
        "uuid": "f4c9104833fd688bc30a84b122245dc0",
        "title": "题义门胡氏华林书院",
        "author": "李巽",
        "content": "孝义门风累世修，帝恩旌表耀南州。\n藏书不特延多士，贡币仍闻亚列侯。\n高阁声寒慈竹雨，小池香老瑞莲秋。\n人来辱示朝贤什，吟咏浑消万斛愁。",
        "dynasty": "宋",
        "collection_info": null
    }
]