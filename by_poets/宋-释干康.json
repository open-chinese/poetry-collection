[
    {
        "title": "经方干旧居",
        "author": "释干康",
        "content": "镜湖中有月，处士后无人。\n荻笋抽高节，鲈鱼跃老鳞。",
        "dynasty": "宋",
        "collection_info": null
    },
    {
        "title": "赋残雪",
        "author": "释干康",
        "content": "六出奇花已住开，郡城相次见楼台。\n时人莫把和泥看，一片飞从天上来。",
        "dynasty": "宋",
        "collection_info": null
    },
    {
        "title": "诗一首",
        "author": "释干康",
        "content": "隔岸红尘忙似火，当轩青嶂冷如冰。\n烹茶童子休相问，报道门前是衲僧。",
        "dynasty": "宋",
        "collection_info": null
    }
]