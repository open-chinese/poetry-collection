[
    {
        "uuid": "48f57f8fc2e434dbe65a636832eb4b2f",
        "title": "题韩左军马图",
        "author": "吴觌",
        "content": "韩公画马称神笔，矫首昂藏山鬼泣。\n眼明见此饮马图，乃知榘度不可轶。\n定嫌昔日徐庾体，渴骥奔泉超法律。\n骐骥骅骝志千里，屹立天闲甘伏枥。\n气势相宜适操纵，肉骨兼匀称肥瘠。\n世人但以骊黄求，翠驳玉花烦剪剔。\n苦论右军爱鹅趣，知公爱马应成癖。\n山阴道士不换经，已悟黄庭养生术。\n持将此卷参马祖，待须一口西江吸。",
        "dynasty": "宋",
        "collection_info": null
    }
]