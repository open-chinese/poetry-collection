[
    {
        "uuid": "9460b597fb0079011fed357a8fb8457a",
        "title": "寄无着",
        "author": "释清壹",
        "content": "逢人称宿腊，玄解少人知。\n俗浊唯贪隠，禅高不碍诗。\n水边秋杖屦，石上雪须眉。\n鸡犬添邻曲，还同赋紫芝。",
        "dynasty": "宋",
        "collection_info": null
    },
    {
        "uuid": "fe85849cd2f9fa9a4adc252243c1c9fc",
        "title": "寄万先辈",
        "author": "释清壹",
        "content": "归从衡岳此身清，老校群书眼倍明。\n白屋有田供伏腊，青云无梦到公卿。\n频挑野菜招僧至，少着深衣入郭行。\n早岁自嗟行役远，失将诗律问先生。",
        "dynasty": "宋",
        "collection_info": null
    }
]