[
    {
        "uuid": "d555809b7d394b56cbbf324ab166a390",
        "title": "题明庆塔院",
        "author": "孔淘",
        "content": "古寺寻清赏，梯云出薜萝。\n举头知日近，极目得天多。\n别嶂千屏列，长江一带过。\n常闻净居境，况此復如何。",
        "dynasty": "宋",
        "collection_info": null
    },
    {
        "uuid": "024cc7dca4a89a799d94b24ce9e4c8e0",
        "title": "送梵才上人归天台",
        "author": "孔淘",
        "content": "飞锡来穷岫，驰声满上京。\n衣从麟德赐，诗入集仙评。\n虎老文弥炳，松孤格愈清。\n投人夜光宝，按剑但频惊。",
        "dynasty": "宋",
        "collection_info": null
    }
]