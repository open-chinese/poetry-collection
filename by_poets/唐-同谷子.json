[
    {
        "uuid": "3156adff46dc5ba42c2dd592011e5f4a",
        "title": "五子之歌 一",
        "author": "同谷子",
        "content": "邦惟固本自安宁，临下常须驭朽惊。\n何事十旬游不返，祸胎从此召殷兵。",
        "dynasty": "唐",
        "collection_info": null
    },
    {
        "uuid": "b032eb6af4c2b6c6a3151f2ea412e788",
        "title": "五子之歌 二",
        "author": "同谷子",
        "content": "酒色声禽号四荒，那堪峻宇又雕墙。\n静思今古为君者，未或因兹不灭亡。",
        "dynasty": "唐",
        "collection_info": null
    },
    {
        "uuid": "4c435bf08a7a3f57b5151ae90f5718e9",
        "title": "五子之歌 三",
        "author": "同谷子",
        "content": "唯彼陶唐有冀方，少年都不解思量。\n如今算得当时事，首为盘游乱纪纲。",
        "dynasty": "唐",
        "collection_info": null
    },
    {
        "uuid": "eacd9d1c04de221c7cce568eaf863bc0",
        "title": "五子之歌 四",
        "author": "同谷子",
        "content": "明明我祖万邦君，典则贻将示子孙。\n惆怅太康荒坠后，覆宗绝祀灭其门。",
        "dynasty": "唐",
        "collection_info": null
    },
    {
        "uuid": "6e383cd64b1e5eaa62260b0a98bccb54",
        "title": "五子之歌 五",
        "author": "同谷子",
        "content": "仇讐万姓遂无依，颜厚何曾解忸怩。\n五子既歌邦已失，一场前事悔难追。",
        "dynasty": "唐",
        "collection_info": null
    },
    {
        "uuid": "2cfd5df0beff56eaa1a0e4296c22078d",
        "title": "五子之歌",
        "author": "同谷子",
        "content": "邦惟固本自安宁，临下常须驭朽惊。\n何事十旬游不返，祸胎从此召殷兵。\n酒色声禽号四荒，那堪峻宇又雕墙。\n静思今古为君者，未或因兹不灭亡。\n唯彼陶唐有冀方，少年都不解思量。\n如今算得当时事，首为盘游乱纪纲。\n明明我祖万邦君，典则贻将示子孙。\n惆怅太康荒坠后，覆宗绝祀灭其门。\n仇雠万姓遂无依，颜厚何曾解忸怩。\n五子既歌邦已失，一场前事悔难追。",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十四"
        }
    }
]