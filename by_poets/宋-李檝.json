[
    {
        "uuid": "93a9f1a0f05454ce552e31578c958111",
        "title": "落花",
        "author": "李檝",
        "content": "拾得红英不忍残，殷勤更觅旧枝安。\n情知不似开时好，犹胜溪头水面看。",
        "dynasty": "宋",
        "collection_info": null
    },
    {
        "uuid": "ef3f017de3d7d7035f4a7c4be7dd275f",
        "title": "山家",
        "author": "李檝",
        "content": "日长无客到山家，藓晕封苔一径斜。\n睡美不知中夜雨，起来惊落半岩花。",
        "dynasty": "宋",
        "collection_info": null
    },
    {
        "uuid": "b001683cde0e541446b8b608deb0f3ab",
        "title": "晚春曲",
        "author": "李檝",
        "content": "春欲归何处，流鶑也不知。\n只应江上水，暗与落花期。",
        "dynasty": "宋",
        "collection_info": null
    },
    {
        "uuid": "d3ee13b9486d50461799151b38f6553d",
        "title": "有约",
        "author": "李檝",
        "content": "杨柳垂堤水遶门，可人清景近黄昏。\n明朝有约谁先到，手掐花梢记月痕。",
        "dynasty": "宋",
        "collection_info": null
    }
]