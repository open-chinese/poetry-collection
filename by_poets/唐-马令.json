[
    {
        "title": "早春陪敕使麻先生祭岳",
        "author": "马令",
        "content": "我皇盛文物，道化天地先。\n鞭挞走神鬼，玉帛礼山川。\n忽下袁州使，来游紫洞前。\n青羊得处所，白鹤□时年。\n虔恳飞龙记，昭彰化鸟篇。\n□风半山水，□气总云烟。\n光抱昇中日，霞明五色天。\n山横翠微外，室在绿潭边。\n缇幕灰初庪，焚林火欲然。\n年光着草树，春色换山泉。\n伊水来何日，嵩岩去几千。\n山疑小天下，人是会神仙。\n叶令乘凫入，浮丘驾鹤旋。\n麻姑几年岁，三见海成田。",
        "dynasty": "唐",
        "collection_info": null
    },
    {
        "title": "早春陪敕使麻先生祭岳",
        "author": "马令",
        "content": "我皇盛文物，道化天地先。鞭挞走神鬼，玉帛礼山川。\n忽下袁州使，来游紫洞前。青羊得处所，白鹤□时年。\n虔恳飞龙记，昭彰化鸟篇。□风半山水，□气总云烟。\n光抱升中日，霞明五色天。山横翠微外，室在绿潭边。\n缇幕灰初庪，焚林火欲然。年光着草树，春色换山泉。\n伊水来何日，嵩岩去几千。山疑小天下，人是会神仙。\n叶令乘凫入，浮丘驾鹤旋。麻姑几年岁，三见海成田。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十七"
        }
    }
]