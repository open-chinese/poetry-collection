[
    {
        "uuid": "7e0b9efbc4fb44d9d4951890aced94b9",
        "title": "荅问读书居",
        "author": "莫宣卿",
        "content": "书屋倚麒麟，不同牛马路。\n床头万卷书，溪上五龙渡。\n井汲冽寒泉，桂花香玉露。\n茅檐无外物，只见青云护。",
        "dynasty": "唐",
        "collection_info": null
    },
    {
        "uuid": "4a026da662ad815fa967941451d03e55",
        "title": "百官乘月早朝听残漏",
        "author": "莫宣卿",
        "content": "建礼俨朝冠，重门耿夜阑。\n碧空蟾魄度，清禁漏声残。\n候晓车舆合，凌霜剑佩寒。\n星河犹皎皎，银箭尚珊珊。\n杳霭祥光起，霏微瑞气攒。\n忻逢圣明代，长愿接鹓鸾。",
        "dynasty": "唐",
        "collection_info": null
    },
    {
        "uuid": "0947c3ede590fb21d9b87d26d9ca87a5",
        "title": "赋得水怀珠",
        "author": "莫宣卿",
        "content": "长川含媚色，波底孕灵珠。\n素魄生苹末，圆规照水隅。\n沦涟冰彩动，荡漾瑞光铺。\n迥夜星同贯，清秋岸不枯。\n江妃思在掌，海客亦忘躯。\n合浦当还日，恩威信已敷。",
        "dynasty": "唐",
        "collection_info": null
    },
    {
        "uuid": "d98116bacd6e228d92165959a2b31291",
        "title": "句",
        "author": "莫宣卿",
        "content": "我本南山凤，岂同凡鸟羣。",
        "dynasty": "唐",
        "collection_info": null
    },
    {
        "uuid": "c805d8facde41a86b6c28c3f5b429775",
        "title": "答问读书居",
        "author": "莫宣卿",
        "content": "书屋倚麒麟，不同牛马路。\n床头万卷书，溪上五龙渡。\n井汲冽寒泉，桂花香玉露。\n茅檐无外物，只见青云护。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十六"
        }
    },
    {
        "uuid": "ec9a3f33734d7b047daf62d6446bcec0",
        "title": "句",
        "author": "莫宣卿",
        "content": "我本南山凤，岂同凡鸟群。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十六"
        }
    }
]