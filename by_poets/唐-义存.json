[
    {
        "uuid": "d55391ce938886cc3a5a943ba2a8d2b6",
        "title": "住山后作（题从《小草斋诗话》卷四）",
        "author": "义存",
        "content": "光阴倏忽（《小草斋诗话》作「迅速」）暂须臾，浮世那（《小草斋诗话》作「何」）能得久居。\n出岭年登（《祖庭事苑》卷四作「始年」）三十二，入闽（《祖庭事苑》作「如今」）蚤是四旬余。\n他非不用频频检（《祖庭事苑》、《小草斋诗话》作「举」），已过还（《祖庭事苑》作「当」）须旋旋除。\n为报满朝（《小草斋诗话》作「报与满朝」）朱紫道，阎王（《祖庭事苑》作「罗」）不怕佩金鱼。\n（按：《语录》原缺题。\n）。",
        "dynasty": "唐",
        "collection_info": null
    },
    {
        "uuid": "513fee32836e1c94b6f2d63f48b6b2d0",
        "title": "游柽洋",
        "author": "义存",
        "content": "青山无适莫，四畔无来路。\n安居不到处，出身终有余。",
        "dynasty": "唐",
        "collection_info": null
    },
    {
        "uuid": "aebe2e1a9aa89a719f199dba3babbe28",
        "title": "因学人问事",
        "author": "义存",
        "content": "佗事佗人断，己事己自裁。",
        "dynasty": "唐",
        "collection_info": null
    },
    {
        "uuid": "72a6317a385b5e88f781d0b66b4c8683",
        "title": "送澄沼",
        "author": "义存",
        "content": "忽告归乡去，崎岖枉涉途。\n雪岭三秋外，澄沼一事无。",
        "dynasty": "唐",
        "collection_info": null
    },
    {
        "uuid": "04aabb28c1ac000333e6fcdfea36c94f",
        "title": "因读寒山诗",
        "author": "义存",
        "content": "可怜寒山子，多言復多语。",
        "dynasty": "唐",
        "collection_info": null
    },
    {
        "uuid": "3fdb18f557d63e568b828bcdc598fbba",
        "title": "咏鱼鼓二首 一",
        "author": "义存",
        "content": "我暂作鱼鼓，悬头为众苦。\n师僧吃茶饭，拈槌打我肚。\n身虽披鳞甲，心中一物无。\n鸬鷀横溪望，我誓不入湖。",
        "dynasty": "唐",
        "collection_info": null
    },
    {
        "uuid": "5f81dc4bd1ee16a377984a8e1b24035e",
        "title": "咏鱼鼓二首 二",
        "author": "义存",
        "content": "可怜鱼鼓子，天生从地养。\n粥饭不能{歹肖}，空肚作声响。\n时时惊僧睡，懒者烦恼长。\n住持闹喧喧，不如打游漾。",
        "dynasty": "唐",
        "collection_info": null
    },
    {
        "uuid": "e0800a35589228fb0165ab26a666be12",
        "title": "放牛",
        "author": "义存",
        "content": "早朝放牛承露草，直至日昼干饱好。\n牛饱更无思食念，牛儿无事唱牛歌。\n。",
        "dynasty": "唐",
        "collection_info": null
    },
    {
        "uuid": "930587163aac700cef57d8d7c01f00f4",
        "title": "劝人 一",
        "author": "义存",
        "content": "莫道肯去易，肯去也大难。\n虚空满天下，迷人坐不安。",
        "dynasty": "唐",
        "collection_info": null
    },
    {
        "uuid": "e1d9d7ce92559eab6960de804778a293",
        "title": "劝人 二",
        "author": "义存",
        "content": "若切老婆心，劝君莫掠虚。\n忽遇明眼人，相逢笑杀渠。",
        "dynasty": "唐",
        "collection_info": null
    },
    {
        "uuid": "4233dbe327d80bffb60267b1d57df40f",
        "title": "劝人 三",
        "author": "义存",
        "content": "枯树解藏龙，贪睡不闻钟。\n一朝侵早起，忽觉是何龙。",
        "dynasty": "唐",
        "collection_info": null
    },
    {
        "uuid": "a31d2d19dc9c536a55d8952925f65bd5",
        "title": "劝人 四",
        "author": "义存",
        "content": "低头不见地，仰面不见天。\n欲知白牛处（《林间录》作「欲识金刚体」），但看髑髅前。\n（《林间录》卷上云此篇为见亡僧后作。\n）。",
        "dynasty": "唐",
        "collection_info": null
    },
    {
        "uuid": "f94d575e6574e0bdfe066f63429effb6",
        "title": "劝人 五",
        "author": "义存",
        "content": "达摩来路远，汝莫辜负佗。\n子细审思观，忽然悟去好。",
        "dynasty": "唐",
        "collection_info": null
    },
    {
        "uuid": "978aabfd918568e490d89822eaaa4fac",
        "title": "劝人 六",
        "author": "义存",
        "content": "人人尽有干坤眼，莫随妄境颠倒窥。\n恒沙国土总吞尽，吞尽不我何旨旨。",
        "dynasty": "唐",
        "collection_info": null
    },
    {
        "uuid": "d0c71dcd6d23ffb3f8b330b9beae958b",
        "title": "劝人 七",
        "author": "义存",
        "content": "枯木藏龙，雷动必惊。\n惊者是少，不惊者多。",
        "dynasty": "唐",
        "collection_info": null
    },
    {
        "uuid": "db8d6c238b746e8c0fcba829140c98d0",
        "title": "劝人 八",
        "author": "义存",
        "content": "绝顶白似雪，众水一源深。\n道场平如掌，我宗超佛心。",
        "dynasty": "唐",
        "collection_info": null
    },
    {
        "uuid": "f3084357d8916e88e4529745a458107c",
        "title": "劝人 九",
        "author": "义存",
        "content": "长江抛钓子，游鱼带丝绦。\n恩重钩头饵，轻欺上祖歌。",
        "dynasty": "唐",
        "collection_info": null
    },
    {
        "uuid": "35a8274872fdee204f094345862ef1f6",
        "title": "劝人 十",
        "author": "义存",
        "content": "脚踏香积壠，头枕马鸣崎。\n身卧白云裏，神光万里秘。\n会我最后句，与汝同一枝。",
        "dynasty": "唐",
        "collection_info": null
    },
    {
        "uuid": "455b1b33eca03032f5f581d41ab68bb9",
        "title": "劝人 十一",
        "author": "义存",
        "content": "冬瓜长儱侗，葫芦剔突圝。\n玲珑满天下，览子黑漫漫。",
        "dynasty": "唐",
        "collection_info": null
    },
    {
        "uuid": "2ed0e26bc4fa767d8bde4d225682bc92",
        "title": "劝人 十二",
        "author": "义存",
        "content": "君不见（《祖堂集》卷七「不见」二字作「觅」）路边华表柱，天下忙忙总一般。\n琵琶柦棙（《祖堂集》作「拗捩」）随手转，广陵妙曲无人弹。\n若有人能解弹得，一弹弹尽天下曲。",
        "dynasty": "唐",
        "collection_info": null
    },
    {
        "uuid": "161c82092772ebc2127128669e954aa5",
        "title": "劝人 十三",
        "author": "义存",
        "content": "世中（《祖堂集》卷七作「间」）有一事，奉劝学者取。\n虽无半钱活，流传历劫富。",
        "dynasty": "唐",
        "collection_info": null
    },
    {
        "uuid": "982a465aa63cd6a657958c27e0b4f847",
        "title": "劝人 十四",
        "author": "义存",
        "content": "登天不惜梯，遍地无行路。\n包尽干坤处，禅子火急悟。\n（又见《祖堂集》卷七。\n）。",
        "dynasty": "唐",
        "collection_info": null
    },
    {
        "uuid": "528f6c4074178aa8f2a37a916b990b1f",
        "title": "劝人 十五",
        "author": "义存",
        "content": "寅朝不肯起，贪坐昏黄晡。\n鱼被网[裹]（裏）（从《祖堂集》卷七改）却，胀（《祖堂集》作「张」）破猎师肚。",
        "dynasty": "唐",
        "collection_info": null
    },
    {
        "uuid": "7239361f4eb8a08f27364fe5383be3eb",
        "title": "劝人 十六",
        "author": "义存",
        "content": "满天不见路，万里迷也没。",
        "dynasty": "唐",
        "collection_info": null
    },
    {
        "uuid": "03c71b4ac3cdf3750e701a03e7286b96",
        "title": "劝人 十七",
        "author": "义存",
        "content": "磨砖不成镜，虚空终有月。\n火急自提取，莫受多生屑。",
        "dynasty": "唐",
        "collection_info": null
    },
    {
        "uuid": "57c86e1d525e8b2d5a39c2ef96378a2b",
        "title": "劝人 十八",
        "author": "义存",
        "content": "高抛不至天，低掷岂着地？日轮隐山去，回头更觅鼻。",
        "dynasty": "唐",
        "collection_info": null
    },
    {
        "uuid": "fe088f4027a7f6bba379a23db4b0ec2a",
        "title": "劝人 十九",
        "author": "义存",
        "content": "我今劝汝道，汝休念文字。\n兼劝采樵人，努力莫相欺。",
        "dynasty": "唐",
        "collection_info": null
    },
    {
        "uuid": "3aa979cb75842d51f1bf904a02dd8b84",
        "title": "劝人 二十",
        "author": "义存",
        "content": "多生不出家，万劫受辛苦。\n今日舍恩爱，誓愿莫回顾。",
        "dynasty": "唐",
        "collection_info": null
    },
    {
        "uuid": "d3d07f651433da7562cb45a22b676a1f",
        "title": "劝人 二十一",
        "author": "义存",
        "content": "春霜满天寒，览子黑漫漫。\n白牛常在髑髅前，劝君审细看。",
        "dynasty": "唐",
        "collection_info": null
    },
    {
        "uuid": "96fbd02ab905d939a5cc667e490202ee",
        "title": "劝人 二十二",
        "author": "义存",
        "content": "报汝等知乎，真性不在途。\n色身祇要闲，何用苦区区。",
        "dynasty": "唐",
        "collection_info": null
    },
    {
        "uuid": "a7e652db1f745dfa30aa218835e13e5c",
        "title": "劝人 二十三",
        "author": "义存",
        "content": "须知不从人处得，何劳昼夜苦求人。\n己珠迥然越三界，不是圣人非色尘。",
        "dynasty": "唐",
        "collection_info": null
    },
    {
        "uuid": "77eca89d0e1d3060ab895a16332012ba",
        "title": "劝人 二十四",
        "author": "义存",
        "content": "天色晴明绿嶂分，万里虚空绝点云。\n可惜时人何不悟，肯者同游此法门。\n（此首又见《石仓历代诗选》卷一一一。\n）。",
        "dynasty": "唐",
        "collection_info": null
    },
    {
        "uuid": "3b2846da54027d9c884b234326658c3b",
        "title": "劝人 二十五",
        "author": "义存",
        "content": "万里无寸草，迥迥绝烟霞。",
        "dynasty": "唐",
        "collection_info": null
    },
    {
        "uuid": "1e89228241e6e080143eef91b036f792",
        "title": "辞曾氏",
        "author": "义存",
        "content": "昔年曾许郁多罗，直至如今未动梭。\n此日且随云水去，谁能待得鸭成鹅。",
        "dynasty": "唐",
        "collection_info": null
    },
    {
        "uuid": "a5a3c2c5b2c3e90719f6f11e801e3e1d",
        "title": "赠实师伯",
        "author": "义存",
        "content": "善哉道者，顿息大机。\n堂堂密密，将何显伊？千山绝顶，万重绿衣。\n风云抱合，我终不知。\n以此浮幻，随处徉痴。\n严霜欲至，放髮齐眉。\n僧俗不辩，怀量任疑。\n晓我微功，雨势云飞。\n。",
        "dynasty": "唐",
        "collection_info": null
    },
    {
        "uuid": "80cab187c64e98df82abc1a99687f23f",
        "title": "幽州未得授戒",
        "author": "义存",
        "content": "一十出家未是时，二十出家正是时。\n今遇官坛缘未合，躘踵且作老沙弥。",
        "dynasty": "唐",
        "collection_info": null
    },
    {
        "uuid": "f554fa6e282cbe50beae826d4f098fea",
        "title": "自述",
        "author": "义存",
        "content": "思量未到雪峰时，爱把浮生取次疑。\n及至法门非法法，到头无我亦无师。\n（此首又见《石仓历代诗选》卷一一一。\n）。",
        "dynasty": "唐",
        "collection_info": null
    },
    {
        "uuid": "71941302a66ea14a3140587c032c38a2",
        "title": "师亲写版牌云 一",
        "author": "义存",
        "content": "妄身临镜照影，影与妄身不殊。\n若欲去影留身，不知身影常虚。\n身影从来不异，不得一有一无。\n若拟憎凡爱圣，生死海裏常浮。",
        "dynasty": "唐",
        "collection_info": null
    },
    {
        "uuid": "8174dbb617a58f7bf1cfd0db2daf3c0e",
        "title": "师亲写版牌云 二",
        "author": "义存",
        "content": "欲得不招无间业，莫谤如来正法轮。\n有物密救人，争奈人不知。",
        "dynasty": "唐",
        "collection_info": null
    },
    {
        "uuid": "38cfd49810cb6a7fe9ec7ae65f389c48",
        "title": "题枯木庵（题拟）",
        "author": "义存",
        "content": "庵前永日无狼子，磨下终年绝雀儿。\n（按：原题作：「师在枯木庵坐禅，于水磨坊前晒麦，乃亲题云。\n」句后云：「山中至今并无狼虎，凡于磨坊前晒麦，亦无鸟雀，皆如师言。\n」）。",
        "dynasty": "唐",
        "collection_info": null
    },
    {
        "uuid": "1743177e59538c68bfca4c983535d4b4",
        "title": "题僧堂前樑",
        "author": "义存",
        "content": "今朝不保明朝，常作千载遮头。\n（以上均见《卍续藏经》本《雪峰真觉禅师语录》卷下。\n是书附北宋王随、孙觉等人序。\n）。",
        "dynasty": "唐",
        "collection_info": null
    },
    {
        "uuid": "9c996aaba3bf6bdcaca28ad896a6549e",
        "title": "偈 一",
        "author": "义存",
        "content": "心镜明，鑑无碍，廓然莹彻周沙界。\n万像森罗影现中，一性圆光非内外。\n（见《宋镜录》卷十。\n）。",
        "dynasty": "唐",
        "collection_info": null
    },
    {
        "uuid": "065ee9c8dbcab4deea97e828d8b2e1a3",
        "title": "偈 二",
        "author": "义存",
        "content": "苦屈世间错用心，低头曲躬寻文章。\n妄情牵引何年了，辜负灵台一点光。\n（见《祖堂集》卷七。\n）。",
        "dynasty": "唐",
        "collection_info": null
    },
    {
        "uuid": "936bc895700f7ddb01251823550713d8",
        "title": "偈 三",
        "author": "义存",
        "content": "𪫧怜徒懃子，时人笑作昏。\n神清如镜像，迥然与物分。\n（同前卷六。\n）。",
        "dynasty": "唐",
        "collection_info": null
    },
    {
        "uuid": "c5b5cd20da5aae49a10b0397883dbc3b",
        "title": "和双峰偈",
        "author": "义存",
        "content": "非但抛僧去，云岭不相关。\n虚空无隔碍，放旷任纵横。\n神光迥物外，岂非秋月明。\n禅子出身处，雷罢不停声。\n（同前卷七。\n）。",
        "dynasty": "唐",
        "collection_info": null
    }
]