[
    {
        "uuid": "2d5a2a9e1f6378b8ef00e1d2c2592245",
        "title": "挽故知容州朝请陶公章二首  其一",
        "author": "易中行",
        "content": "平塘古君子，出处一渊明。\n诗句月般好，宦情云样轻。\n从教五马贵，不博几鸥轻。\n满目西山恨，遥途驻降旌。",
        "dynasty": "宋",
        "collection_info": null
    },
    {
        "uuid": "5248e5e5c13b8a4c6399527a344399e5",
        "title": "挽故知容州朝请陶公章二首  其二",
        "author": "易中行",
        "content": "顾予生最后，相去又临川。\n欠识先生面，幸亲令子贤。\n典型端有自，衣钵岂无传。\n德似君家好，清修一节坚。",
        "dynasty": "宋",
        "collection_info": null
    }
]