[
    {
        "title": "随驾游青城",
        "author": "李舜弦",
        "content": "因随八马上仙山，顿隔尘埃物象闲。\n只恐西追王母宴，却忧难得到人间。",
        "dynasty": "唐",
        "collection_info": null
    },
    {
        "title": "蜀宫应制",
        "author": "李舜弦",
        "content": "浓树禁花开后庭，饮筵中散酒微醒。\n蒙蒙雨草瑶阶湿，钟晓愁吟独倚屏。",
        "dynasty": "唐",
        "collection_info": null
    },
    {
        "title": "钓鱼不得",
        "author": "李舜弦",
        "content": "尽日池边钓锦鳞，芰荷香裏暗消魂。\n依稀纵有寻香饵，知是金钩不肯吞。",
        "dynasty": "唐",
        "collection_info": null
    }
]