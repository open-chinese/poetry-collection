[
    {
        "title": "上吴平章",
        "author": "邵允祥",
        "content": "嚙雪沙场倦牧羝，空山流涕冷凄凄。\n上林不见朝来雁，函谷空闻夜半鸡。\n沽酒每怀浇管鲍，买丝端拟绣夷齐。\n忠贞反被忠贞误，愿借元龙百丈梯。",
        "dynasty": "宋",
        "collection_info": null
    },
    {
        "title": "上王平章",
        "author": "邵允祥",
        "content": "武陵春暖浩无涯，城下楼船陌上车。\n礼乐远传吴季札，衣冠旧是汉长沙。\n秋高剑气横千里，夜静书声启万家。\n非是避秦前日路，行人何必问桃花。",
        "dynasty": "宋",
        "collection_info": null
    }
]