[
    {
        "uuid": "5a848c99a298c4b7367ffd818d652eaa",
        "title": "南山",
        "author": "贺朝",
        "content": "湖北雨初晴，湖南山尽见。\n岩岩石帆影，如得海风便。\n仙穴茅山峯，彩云时一见。\n邀君共探此，异箓残几卷。",
        "dynasty": "唐",
        "collection_info": null
    },
    {
        "uuid": "c3ad4ae0c31a1124be86967da80fd6f0",
        "title": "孤兴",
        "author": "贺朝",
        "content": "晴日暖珠箔，夭桃色正新。\n红粉青镜中，娟娟可怜嚬。\n君子在遐险，蕙心谁见珍。\n罗幕空掩昼，玉颜静移春。\n江瑟语幽独，再三情未申。\n黄鹄千里翅，芳音迟所因。",
        "dynasty": "唐",
        "collection_info": null
    },
    {
        "uuid": "24d211b3a27a3c4c65ed210d345ec121",
        "title": "从军行",
        "author": "贺朝",
        "content": "朔胡乘月寇边城，军书插羽刺中京。\n天子金坛拜飞将，单于玉塞振佳兵。\n骑射先鸣推任侠，龙韬决胜伫时英。\n闻有河湟客，愔愔理帷帟。\n常山启霸图，汜水先天策。\n衔珠浴铁向桑干，衅旗膏劒指乌丸。\n鸣鸡已报关山晓，来雁遥传沙塞寒。\n直为甘心从苦节，陇头流水鸣呜咽。\n边树萧萧不觉春，天山漠漠长飞雪。\n鱼丽阵接塞云平，雁翼营通海月明。\n始看晋幕飞鹅入，旋闻齐垒啼乌声。\n自从一戍燕支山，春光几度晋阳关。\n金河未转青丝骑，玉筯应啼红粉颜。\n鸿归燕相续，池边芳草绿。\n已见氛清细柳营，莫更春歌落梅曲。\n烽沈竈减静边亭，海[晏]山空肃已宁。\n行望凤京旋凯捷，重来麟阁画丹青。",
        "dynasty": "唐",
        "collection_info": null
    },
    {
        "uuid": "3b54f0c8c97171e3e5dc1bf01477c349",
        "title": "赋得游人久不归",
        "author": "贺朝",
        "content": "乡关眇天末，引领怅怀归。\n羇旅久淫滞，物色屡芳菲。\n稍觉出意尽，行看蓬鬓稀。\n如何千里外，伫立霑裳衣。",
        "dynasty": "唐",
        "collection_info": null
    },
    {
        "uuid": "2ea3bc2e6a5dc46f38ddccab8930d41f",
        "title": "宿香山阁",
        "author": "贺朝",
        "content": "暝上春山阁，梯云宿半空。\n轩窗闭潮海，枕席拂烟虹。\n朱网防栖鸽，纱灯护夕虫。\n一闻鸡唱晓，已见日曈曈。",
        "dynasty": "唐",
        "collection_info": null
    },
    {
        "uuid": "362c97d2fb704de1042a6f2b0e09be7c",
        "title": "赠酒店胡姬",
        "author": "贺朝",
        "content": "胡姬春酒店，弦管夜锵锵。\n红毾铺新月，貂裘坐薄霜。\n玉盘初鲙鲤，金鼎正烹羊。\n上客无劳散，听歌乐世娘。",
        "dynasty": "唐",
        "collection_info": null
    },
    {
        "uuid": "8f8000a6edeb596a0008e05dd5aeeb79",
        "title": "赋得春莺送友人二首 一",
        "author": "贺朝",
        "content": "翅掩飞莺舞，啼恼婕妤悲。\n料取金闺意，因君问所思。",
        "dynasty": "唐",
        "collection_info": null
    },
    {
        "uuid": "c2892dd6974953b5d6c2930135ea1c53",
        "title": "赋得春莺送友人二首 二",
        "author": "贺朝",
        "content": "流莺拂绣羽，二月上林期。\n待雪销金禁，衔花向玉墀。",
        "dynasty": "唐",
        "collection_info": null
    },
    {
        "uuid": "a9ebc975d1725fbebe54cc7c57d7ce8a",
        "title": "南山",
        "author": "贺朝",
        "content": "湖北雨初晴，湖南山尽见。\n岩岩石帆影，如得海风便。\n仙穴茅山峰，彩云时一见。\n邀君共探此，异箓残几卷。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十七"
        }
    },
    {
        "uuid": "caa1b1f183f10d85bcdff47c4b6de207",
        "title": "从军行",
        "author": "贺朝",
        "content": "朔胡乘月寇边城，军书插羽刺中京。\n天子金坛拜飞将，闻有河湟客，愔愔理帷帟。\n常山启霸图，汜水先天策，边树萧萧不觉春，天山漠漠长飞雪。\n鱼丽阵接塞云平，自从一戍燕支山，春光几度晋阳关。\n金河未转青丝骑，已见氛清细柳营，莫更春歌落梅曲。\n烽沉灶减静边亭，",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十七"
        }
    },
    {
        "uuid": "972fb3c65cbcd605b9aae7b90fdad7b6",
        "title": "赋得游人久不归",
        "author": "贺朝",
        "content": "乡关眇天末，引领怅怀归。\n羁旅久淫滞，物色屡芳菲。\n稍觉出意尽，行看蓬鬓稀。\n如何千裏外，伫立沾裳衣。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十七"
        }
    },
    {
        "uuid": "3ca455eaea8825506147e3f90d6b50cd",
        "title": "赠酒店胡姬",
        "author": "贺朝",
        "content": "胡姬春酒店，弦管夜锵锵。\n红l1铺新月，貂裘坐薄霜。\n玉盘初鲙鲤，金鼎正烹羊。\n上客无劳散，听歌乐世娘。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十七"
        }
    },
    {
        "uuid": "d369113457ccd079f1c91d55570c6c76",
        "title": "赋得春莺送友人二首",
        "author": "贺朝",
        "content": "翅掩飞莺舞，啼恼婕妤悲。\n料取金闺意，因君问所思。\n流莺拂绣羽，二月上林期。\n待雪销金禁，衔花向玉墀。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十七"
        }
    }
]