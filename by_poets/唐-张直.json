[
    {
        "uuid": "a34418e103246bb5774691ddde649825",
        "title": "宿顾城二首 一",
        "author": "张直",
        "content": "绿草展青裀，樾影连春树。\n茅屋八九家，农器六七具。\n主人有好怀，搴衣留我住。\n春酒新泼醅，香美连糟滤。\n一醉卧花阴，明朝送君去。",
        "dynasty": "唐",
        "collection_info": null
    },
    {
        "uuid": "b103dc5bd2c9decc18bf3ed8ac4eec6d",
        "title": "宿顾城二首 二",
        "author": "张直",
        "content": "醉卧夜将半，土底闻鸡啼。\n惊骇问主人，为我剖荒迷。\n武汤东伐韦，固君含悲悽。\n神夺悔悟魄，幻化为石鸡。\n形骸仅盈寸，咿喔若啁蜺。\n吾村耕耘叟，多获于锄犂。",
        "dynasty": "唐",
        "collection_info": null
    },
    {
        "uuid": "56952cc2f40aab4b7e536eb69a575a9b",
        "title": "宿顾城二首",
        "author": "张直",
        "content": "绿草展青裀，樾影连春树。\n茅屋八九家，农器六七具。\n主人有好怀，搴衣留我住。\n春酒新泼醅，香美连糟滤。\n一醉卧花阴，明朝送君去。\n醉卧夜将半，土底闻鸡啼。\n惊骇问主人，为我剖荒迷。\n武汤东伐韦，固君含悲凄。\n神夺悔悟魄，幻化为石鸡。\n形骸仅盈寸，咿喔若啁蜺。\n吾村耕耘叟，多获于锄犁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    }
]