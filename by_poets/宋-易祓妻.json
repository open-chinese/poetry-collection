[
    {
        "title": "一翦梅 染泪修书寄彦章",
        "author": "易祓妻",
        "content": "染泪修书寄彦章。\n贪做前廊。\n忘却回廊。\n功名成就不还乡。\n铁做心肠。\n石做心肠。\n红日三竿懒画妆。\n虚度韶光。\n瘦损容光。\n不知何日得成双。\n羞对鸳鸯。\n懒对鸳鸯。",
        "dynasty": "宋",
        "collection_info": null
    },
    {
        "title": "对雪",
        "author": "易祓妻",
        "content": "纷纷瑞雪压山河，特出新奇和郢歌。\n乐道幽人方闭户，高歌渔父正披蓑。\n自嗟老景光阴速，谁使佳时感怆多。\n更念鳏居憔悴客，映书无寐奈愁何。",
        "dynasty": "宋",
        "collection_info": null
    }
]