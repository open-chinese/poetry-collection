[
    {
        "uuid": "c233addad048b18c954a96ab05a2dfd6",
        "title": "颂",
        "author": "刘子羽",
        "content": "赵州柏树太无端，境上追寻也大难。\n处处绿杨堪繫马，家家门底透长安。",
        "dynasty": "宋",
        "collection_info": null
    },
    {
        "uuid": "3bbe4de16a814ebdf18cb4bb8a95df1b",
        "title": "题武夷山钟模石",
        "author": "刘子羽",
        "content": "谁铸三钟栾乳形，不须笋簴自能鸣。\n仙君欲奏宾云曲，只感清霜便发声。",
        "dynasty": "宋",
        "collection_info": null
    },
    {
        "uuid": "cb0f96999836dab85c8944068bb220bd",
        "title": "题瑞岩扣冰古佛",
        "author": "刘子羽",
        "content": "古木千章覆地阴，微风披拂递幽吟。\n化身大士久圆寂，归命群黎无古今。\n能使兵戈长偃息，要知愿力本宏深。\n中原赤子方鱼肉，愿广当年济物心。",
        "dynasty": "宋",
        "collection_info": null
    }
]