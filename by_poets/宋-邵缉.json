[
    {
        "uuid": "209c5133e9fdd3e5bd454175832748e0",
        "title": "满庭芳 落日旌旗",
        "author": "邵缉",
        "content": "落日旌旗，清霜剑戟，塞角声唤严更。\n论兵慷慨，齿颊带风生。\n坐拥貔貅十万，衔枚勇、云槊交横。\n笑谈顷，匈奴授首，千里静欃枪。\n荆襄，人按堵，提壶劝酒，布谷催耕。\n芝夫荛子，歌舞威名。\n好是轻裘缓带，驱营阵、绝漠横行。\n功谁纪，风神宛转，麟阁画丹青。",
        "dynasty": "宋",
        "collection_info": null
    },
    {
        "uuid": "48426e6b0ab2dccda42fb877d45bc307",
        "title": "题长兴吴城",
        "author": "邵缉",
        "content": "高台无地曲池平，漂泊勾吴宿古城。\n一岸湿云沈夜色，四山凉叶下秋声。",
        "dynasty": "宋",
        "collection_info": null
    }
]