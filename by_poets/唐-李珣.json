[
    {
        "uuid": "d9a2fe30e9fccb98592003db3a1c0ba3",
        "title": "杂歌谣辞 渔父歌 一",
        "author": "李珣",
        "content": "水接衡门十里余，信船归去卧看书。\n轻爵禄，慕玄虚，莫道渔人只为鱼。",
        "dynasty": "唐",
        "collection_info": null
    },
    {
        "uuid": "a24e07bf26d2a83258733374cff1f81f",
        "title": "杂歌谣辞 渔父歌 二",
        "author": "李珣",
        "content": "避世垂纶不记年，官高争得似君闲。\n倾白酒，对青山，笑指柴门待月还。",
        "dynasty": "唐",
        "collection_info": null
    },
    {
        "uuid": "a76e992e7f76d54cef533bbdd9ef9451",
        "title": "杂歌谣辞 渔父歌 三",
        "author": "李珣",
        "content": "棹警鸥飞水溅袍，影侵潭面柳垂绦。\n终日醉，绝尘劳，曾见钱塘八月涛。",
        "dynasty": "唐",
        "collection_info": null
    },
    {
        "uuid": "16f4cb7fb3501d85e9ce97ddfde5f36f",
        "title": "渔父歌三首 三",
        "author": "李珣",
        "content": "棹警鸥飞水溅袍，影侵潭面柳垂条。\n终日醉，绝尘劳，曾见钱塘八月涛。",
        "dynasty": "唐",
        "collection_info": null
    },
    {
        "uuid": "67f01c69fdd5759bbec8dbbbdd736601",
        "title": "渔父 三",
        "author": "李珣",
        "content": "棹警鸥飞水溅袍，影随潭面柳垂縚。\n终日醉，绝尘劳，曾见钱塘八月涛。",
        "dynasty": "唐",
        "collection_info": null
    },
    {
        "uuid": "642226bab7799584857b89f622fed93e",
        "title": "南乡子 一",
        "author": "李珣",
        "content": "烟漠漠，雨凄凄，岸花零落鹧鸪啼。\n远客扁舟临野渡，思乡处，潮退水平春色暮。",
        "dynasty": "唐",
        "collection_info": null
    },
    {
        "uuid": "9a170cfa5fabf9050ffefe219a1a8efd",
        "title": "南乡子 二",
        "author": "李珣",
        "content": "兰桡举，水文开，竞携藤笼采莲来。\n回塘深处遥相见，邀同宴，渌酒一巵红上面。",
        "dynasty": "唐",
        "collection_info": null
    },
    {
        "uuid": "c696c0185bc2919f86fb781ad478755d",
        "title": "南乡子 三",
        "author": "李珣",
        "content": "归路近，扣舷歌，采真珠处水风多。\n曲岸小桥山月过，烟深锁，豆蔻花垂千万朵。",
        "dynasty": "唐",
        "collection_info": null
    },
    {
        "uuid": "bb513194b7c3888ff2d85b7a8e1d063f",
        "title": "南乡子 四",
        "author": "李珣",
        "content": "乘綵舫，过莲塘，棹歌惊起睡鸳鸯。\n带香游女偎伴笑，争窈窕，竞折团荷遮晚照。",
        "dynasty": "唐",
        "collection_info": null
    },
    {
        "uuid": "7d503c69cba1b284cfce136d8fe4cee7",
        "title": "南乡子 五",
        "author": "李珣",
        "content": "倾绿蚁，泛红螺，闲邀女伴簇笙歌。\n避暑信船轻浪裏，闲游戏，夹岸荔支红蘸水。",
        "dynasty": "唐",
        "collection_info": null
    },
    {
        "uuid": "7dd008d80ef730bbd51e59cb49e2bb24",
        "title": "南乡子 六",
        "author": "李珣",
        "content": "云带雨，浪迎风，钓翁回棹碧湾中。\n春酒香熟鲈鱼美，谁同醉，缆却扁舟篷底睡。",
        "dynasty": "唐",
        "collection_info": null
    },
    {
        "uuid": "994668be776191b529cdb58e53f11e10",
        "title": "南乡子 七",
        "author": "李珣",
        "content": "沙月静，水烟轻，芰荷香裏夜船行。\n绿鬟红脸谁家女，遥相顾，缓唱棹歌极浦去。",
        "dynasty": "唐",
        "collection_info": null
    },
    {
        "uuid": "c945df579b72aa43f3ced08d43b47812",
        "title": "南乡子 八",
        "author": "李珣",
        "content": "渔市散，渡船稀，越南云树望中微。\n行客待潮天欲暮，送春浦，愁听猩猩啼瘴雨。",
        "dynasty": "唐",
        "collection_info": null
    },
    {
        "uuid": "65af7b82129ad7054a140cddbc7fb2eb",
        "title": "南乡子 九",
        "author": "李珣",
        "content": "拢云髻，背犀梳，焦红衫映绿罗裾。\n越王台下春风暖，花盈岸，游赏每邀邻女伴。",
        "dynasty": "唐",
        "collection_info": null
    },
    {
        "uuid": "80bd97daf0ea06e5db17848eb2c52665",
        "title": "南乡子 十",
        "author": "李珣",
        "content": "相见处，晚晴天，刺桐花下越台前。\n暗裏回眸深属意，遗双翠，骑象背人先过水。",
        "dynasty": "唐",
        "collection_info": null
    },
    {
        "uuid": "73e8c1ce7e524b866701b157b5942034",
        "title": "南乡子 十一",
        "author": "李珣",
        "content": "携笼去，采菱归，碧波风起雨霏霏。\n趁岸小船齐棹急，罗衣湿，出向桄榔树下立。",
        "dynasty": "唐",
        "collection_info": null
    },
    {
        "uuid": "034a2de77df0bef2366cd14313ce7cbd",
        "title": "南乡子 十二",
        "author": "李珣",
        "content": "云髻重，葛衣轻，见人微笑亦多情。\n拾翠采珠能几许，来还去，争及村居织机女。",
        "dynasty": "唐",
        "collection_info": null
    },
    {
        "uuid": "7defe4d759a883b32bcd8122b9c960d6",
        "title": "南乡子 十三",
        "author": "李珣",
        "content": "登画舸，泛清波，采莲时唱采莲歌。\n拦棹声齐罗袖敛，池光飐，惊起沙鸥八九点。",
        "dynasty": "唐",
        "collection_info": null
    },
    {
        "uuid": "7a90cb8aa6339cefcf03667135d9ac16",
        "title": "南乡子 十四",
        "author": "李珣",
        "content": "双髻坠，小眉弯，笑随女伴下春山。\n玉纤遥指花深处，争回顾，孔雀双双迎日舞。",
        "dynasty": "唐",
        "collection_info": null
    },
    {
        "uuid": "e3cdf0fac43344c59fdc379ba41c19ea",
        "title": "南乡子 十五",
        "author": "李珣",
        "content": "红豆蔻，紫玫瑰，谢娘家接越王台。\n一曲乡歌齐抚掌，堪游赏，酒酌螺杯流水上。",
        "dynasty": "唐",
        "collection_info": null
    },
    {
        "uuid": "df77d009fe6d97733c09c35c3766d07e",
        "title": "南乡子 十六",
        "author": "李珣",
        "content": "山果熟，水花香，家家风景有池塘。\n木兰舟上珠帘卷，歌声远，椰子酒倾鹦鹉醆。",
        "dynasty": "唐",
        "collection_info": null
    },
    {
        "uuid": "8e06ccb5cbe15e5885c7d6735c28ffc2",
        "title": "南乡子 十七",
        "author": "李珣",
        "content": "新月上，远烟开，惯随潮水采珠来。\n棹穿花过归溪口，酤春酒，小艇缆牵垂岸柳。",
        "dynasty": "唐",
        "collection_info": null
    },
    {
        "uuid": "78ee23136229492023312e995afe5db9",
        "title": "西溪子 一",
        "author": "李珣",
        "content": "金缕翠钿浮动，妆罢小窗圆梦。\n日高时，春已老，人来到，满地落花慵埽。\n无语倚屏风，泣残红。",
        "dynasty": "唐",
        "collection_info": null
    },
    {
        "uuid": "33773ca408a0b4fe22b9b3fb0de99d0e",
        "title": "西溪子 二",
        "author": "李珣",
        "content": "马上见时如梦，认得脸波相送。\n柳堤长，无限意，夕阳裏，醉把金鞭欲坠。\n归去想娇娆，暗魂销。",
        "dynasty": "唐",
        "collection_info": null
    },
    {
        "uuid": "2fe1fb8969e4fe1030ec595ccfb0d457",
        "title": "女冠子 一",
        "author": "李珣",
        "content": "星高月午，丹桂青松深处，醮坛开。\n金磬敲清露，珠幢立翠苔。\n步虚声缥缈，相像思徘徊。\n晓天归去路，指蓬莱。",
        "dynasty": "唐",
        "collection_info": null
    },
    {
        "uuid": "d10edbd8ec30870ed594732867a5feee",
        "title": "女冠子 二",
        "author": "李珣",
        "content": "春山夜静，愁闻洞天疎磬，玉堂虚。\n细雾垂珠佩，轻烟曳翠裾。\n对花情脉脉，望月步徐徐。\n刘阮今何处，绝来书。",
        "dynasty": "唐",
        "collection_info": null
    },
    {
        "uuid": "e1f383c9f02ce73ffb35575423de878a",
        "title": "中兴乐",
        "author": "李珣",
        "content": "后庭寂寂日初长，翩翩蝶舞红芳。\n绣帘垂地，金鸭无香，谁知春思如狂，忆萧郎。\n等闲一去，程遥信断，五岭三湘。\n休开鸾镜学宫妆，可能更理笙簧。\n倚屏凝睇，泪落成行，手寻裙带鸳鸯，暗思量。\n忍孤前约，教人花貌，虚老风光。",
        "dynasty": "唐",
        "collection_info": null
    },
    {
        "uuid": "f831dbb9110066b93d8f9ff7c21354eb",
        "title": "酒泉子 一",
        "author": "李珣",
        "content": "寂寞青楼，风触绣帘珠碎撼。\n月朦胧，花暗澹，锁春愁。\n寻思往事依稀梦，泪脸露桃红色重。\n鬓欹蝉，钗坠凤，思悠悠。",
        "dynasty": "唐",
        "collection_info": null
    },
    {
        "uuid": "863eefa3eaee68631694becddef9048a",
        "title": "酒泉子 二",
        "author": "李珣",
        "content": "雨渍花零，红散香凋池两岸。\n别情遥，春歌断，掩银屏。\n孤帆早晚离三楚，闲理钿筝愁几许。\n曲中情，弦上语，不堪听。",
        "dynasty": "唐",
        "collection_info": null
    },
    {
        "uuid": "a6d6535acc28fd428a77af31fb600bbf",
        "title": "酒泉子 三",
        "author": "李珣",
        "content": "秋雨连绵，声散败荷丛裏。\n那堪深夜枕前听，酒初醒。\n牵愁惹思更无停，烛暗香凝天欲曙。\n细和烟，冷和雨，透帘旌。",
        "dynasty": "唐",
        "collection_info": null
    },
    {
        "uuid": "59f21de6c3025d060cf20654829df432",
        "title": "酒泉子 四",
        "author": "李珣",
        "content": "秋月婵娟，皎洁碧纱窗外。\n照花穿竹冷沈沈，印池心。\n凝露滴，砌蛩吟。\n惊觉谢娘残梦，夜深斜傍枕前来，影徘徊。",
        "dynasty": "唐",
        "collection_info": null
    },
    {
        "uuid": "5d9ba5c97c38997e47184c04e325d85f",
        "title": "浣溪沙 一",
        "author": "李珣",
        "content": "入夏偏宜澹薄妆，越罗衣褪郁金黄，翠钿檀注助容光。\n相见无言还有恨，几回判却又思量，月窗香径梦悠扬。",
        "dynasty": "唐",
        "collection_info": null
    },
    {
        "uuid": "194d6b4e71da2b762ed5b1abd87d2d5d",
        "title": "浣溪沙 二",
        "author": "李珣",
        "content": "晚出闲庭看海棠，风流学得内家妆，小钗横戴一枝芳。\n镂玉梳斜云鬓腻，缕金衣透雪肌香，暗思何事立残阳。",
        "dynasty": "唐",
        "collection_info": null
    },
    {
        "uuid": "392363f49ea4faab2b51de587c920757",
        "title": "浣溪沙 三",
        "author": "李珣",
        "content": "访旧伤离欲断魂，无因重见玉楼人，六街微雨镂香尘。\n早为不逢巫峡梦，那堪虚度锦江春，遇花倾酒莫辞频。",
        "dynasty": "唐",
        "collection_info": null
    },
    {
        "uuid": "b0e650bd807eb9198e936c5f2696fe27",
        "title": "浣溪沙 四",
        "author": "李珣",
        "content": "红藕花香到槛频，可堪闲忆似花人，旧欢如梦绝音尘。",
        "dynasty": "唐",
        "collection_info": null
    },
    {
        "uuid": "7624080fc6a17089092197eac2b55b70",
        "title": "巫山一段云 一",
        "author": "李珣",
        "content": "有客经巫峡，停桡向水湄。\n楚王曾此梦瑶姬，一梦杳无期。\n尘暗珠帘卷，香销翠幄垂。\n西风回首不胜悲，暮雨洒空祠。",
        "dynasty": "唐",
        "collection_info": null
    },
    {
        "uuid": "a2af490f377796544b170c15bd5e9ea5",
        "title": "巫山一段云 二",
        "author": "李珣",
        "content": "古庙依青嶂，行宫枕碧流。\n水声山色锁妆楼，往事思悠悠。\n云雨朝还暮，烟花春復秋。\n啼猨何必近孤舟，行客自多愁。",
        "dynasty": "唐",
        "collection_info": null
    },
    {
        "uuid": "46cd3df1806df2d038e41830a10b911a",
        "title": "菩萨蛮 一",
        "author": "李珣",
        "content": "回塘风起波文细，刺桐花裏门斜闭。\n残日照平芜，双双飞鹧鸪。\n征帆何处客，相见还相隔。\n不语欲魂销，望中烟水遥。",
        "dynasty": "唐",
        "collection_info": null
    },
    {
        "uuid": "7d13afd98936253d756fc2d3fcd92810",
        "title": "菩萨蛮 二",
        "author": "李珣",
        "content": "等闲将度三春景，帘垂碧砌参差影。\n曲槛日初斜，杜鹃啼落花。\n恨君容易处，又话潇湘去。\n凝思倚屏山，泪流红脸斑。",
        "dynasty": "唐",
        "collection_info": null
    },
    {
        "uuid": "d28c8315621d96a4efabc0e8be560f56",
        "title": "菩萨蛮 三",
        "author": "李珣",
        "content": "隔帘微雨双飞燕，砌花零落红深浅。\n捻得宝筝调，心随征棹遥。\n楚天云外路，动便经年去。\n香断画屏深，旧欢何处寻。",
        "dynasty": "唐",
        "collection_info": null
    },
    {
        "uuid": "25250d39e9527a87a652e0113d42f412",
        "title": "渔歌子 一",
        "author": "李珣",
        "content": "楚山青，湘水渌，春风澹荡看不足。\n草芊芊，花簇簇，渔艇棹歌相续。\n信浮沈，无管束，钓回乘月归湾曲。\n酒盈尊，云满屋，不见人间荣辱。",
        "dynasty": "唐",
        "collection_info": null
    },
    {
        "uuid": "736ab05486c746776794998bf26d47b0",
        "title": "渔歌子 二",
        "author": "李珣",
        "content": "荻花秋，潇湘夜，橘洲佳景如屏画。\n碧烟中，明月下，小艇垂纶初罢。\n水为乡，蓬作舍，鱼羹稻饭常飡也。\n酒盈杯，书满架，名利不将心挂。",
        "dynasty": "唐",
        "collection_info": null
    },
    {
        "uuid": "415fe9220c8171c8a4f385dcfa94ad56",
        "title": "渔歌子 三",
        "author": "李珣",
        "content": "柳垂丝，花满树，莺啼楚岸春天暮。\n棹轻舟，出深浦，缓唱渔郎归去。\n罢垂纶，还酌醑，孤村遥指云遮处。\n下长汀，临深渡，惊起一行沙鹭。",
        "dynasty": "唐",
        "collection_info": null
    },
    {
        "uuid": "20dcbd841651571ec7101062b9bcf191",
        "title": "渔歌子 四",
        "author": "李珣",
        "content": "九疑山，三湘水，芦花时节秋风起。\n水云间，山月裏，棹月穿云游戏。\n鼓清琴，倾渌蚁，扁舟自得逍遥志。\n任东西，无定止，不议人间醒醉。",
        "dynasty": "唐",
        "collection_info": null
    },
    {
        "uuid": "d67d75b4bd861e13fa271ac8d2bb8966",
        "title": "望远行 一",
        "author": "李珣",
        "content": "春日迟迟思寂寥，行客关山路遥。\n琼窗时听语莺娇，柳丝牵恨一条条。\n休晕绣，罢吹箫，貌逐残花暗凋。\n同心犹结旧帬腰，忍孤风月度良宵。",
        "dynasty": "唐",
        "collection_info": null
    },
    {
        "uuid": "30151eb47ad0c3aa0333e27c064d4330",
        "title": "望远行 二",
        "author": "李珣",
        "content": "露滴幽庭落叶时，愁聚萧娘柳眉。\n玉郎一去负佳期，水云迢遰雁书迟。\n屏半掩，枕斜欹，蜡泪无言对垂。\n吟蛩断续漏频移，入窗明月鉴空帏。",
        "dynasty": "唐",
        "collection_info": null
    },
    {
        "uuid": "98cbcc132017a8f4fa9738bbc7dc6025",
        "title": "河传 一",
        "author": "李珣",
        "content": "去去，何处。\n迢迢巴楚，山水相连。\n朝云暮雨，依旧十二峰前，猨声到客船。\n愁肠岂异丁香结，因离别，故国音书绝。\n想佳人花下，对明月春风，恨应同。",
        "dynasty": "唐",
        "collection_info": null
    },
    {
        "uuid": "84d55655a3c966f3d42f6eb7599093f1",
        "title": "河传 二",
        "author": "李珣",
        "content": "春暮，微雨。\n送君南浦，愁敛双蛾。\n落花深处，啼鸟似逐离歌，粉檀珠泪和。\n临流更把同心结，情哽咽，后会何时节。\n不堪回首相望，已隔汀洲，橹声幽。",
        "dynasty": "唐",
        "collection_info": null
    },
    {
        "uuid": "6d1f6154617423e706cf2fa64eba45fa",
        "title": "虞美人",
        "author": "李珣",
        "content": "金笼莺报天将曙，惊起分飞处。\n夜来潜与玉郎期，多情不觉酒醒迟，失归期。\n映花避月遥相送，腻髻偏垂凤。\n却回娇步入香闺，倚屏无语捻云箆，翠眉低。",
        "dynasty": "唐",
        "collection_info": null
    },
    {
        "uuid": "b6dd48cdd83988d534ff5fbc3b0cc9d6",
        "title": "临江仙 一",
        "author": "李珣",
        "content": "帘卷池心小阁虚，暂凉闲步徐徐。\n芰荷经雨半凋疎，拂堤垂柳，蝉噪夕阳余。\n不语低鬟幽思远，玉钗斜坠双鱼。\n几回偷看寄来书，离情别恨，相隔欲何如。",
        "dynasty": "唐",
        "collection_info": null
    },
    {
        "uuid": "e75542d850ccd8e8e1029f6c111c1da0",
        "title": "临江仙 二",
        "author": "李珣",
        "content": "莺报帘前暖日红，玉炉残麝犹浓。\n起来闺思尚疎慵，[别]愁春梦，谁解此情悰。\n彊整娇姿临宝镜，小池一朵芙蓉。\n旧欢无处再寻踪，更堪回顾，屏画九疑峰。",
        "dynasty": "唐",
        "collection_info": null
    },
    {
        "uuid": "2706440933b6300fc2e8528aa1ebb72a",
        "title": "定风波 一",
        "author": "李珣",
        "content": "志在烟霞慕隐沦，功成归看五湖春。\n一叶舟中吟復醉，云水，此时方认自由身。\n花岛为邻鸥作侣，深处，经年不见市朝人。\n已得希夷微妙旨，潜喜，荷衣蕙带绝纤尘。",
        "dynasty": "唐",
        "collection_info": null
    },
    {
        "uuid": "3cd432ba7a67d07a2635a5def6482156",
        "title": "定风波 二",
        "author": "李珣",
        "content": "十载逍遥物外居，白云流水似相于。\n乘兴有时携短棹，江岛，谁知求道不求鱼。\n到处等闲邀鹤伴，春岸，野花香气扑琴书。\n更饮一杯红霞酒，回首，半钩新月贴清虚。",
        "dynasty": "唐",
        "collection_info": null
    },
    {
        "uuid": "bcb60c3ad553471e1bfabf062bbea233",
        "title": "定风波 三",
        "author": "李珣",
        "content": "又见辞巢燕子归，阮郎何事绝音徽。\n帘外西风黄叶落，池阁，隐莎蛩叫雨霏霏。\n愁坐算程千万里，频跂，等闲经岁两相违。\n听鹊凭龟无定处，不知，泪痕流在画罗衣。",
        "dynasty": "唐",
        "collection_info": null
    },
    {
        "uuid": "841c8b9d6aeb0dfbd2c7540a73cddb41",
        "title": "定风波 四",
        "author": "李珣",
        "content": "雁过秋空夜未央，隔窗烟月锁莲塘。\n往事岂堪容易想，惆怅，故人迢遰在潇湘。\n纵有回文重迭意，谁寄，解鬟临镜泣残妆。\n沈水香消金鸭冷，愁永，候虫声接杵声长。",
        "dynasty": "唐",
        "collection_info": null
    },
    {
        "uuid": "705e47610d6274d8a76f6221335327d6",
        "title": "定风波 五",
        "author": "李珣",
        "content": "帘外烟和月满庭，此时闲坐若为情。\n小阁拥炉残酒醒，愁听，寒风叶落一声声。\n惟恨玉人芳信阻，云雨，屏帷寂寞梦难成。\n斗转更阑心杳杳，将晓，银釭斜照绮琴横。",
        "dynasty": "唐",
        "collection_info": null
    },
    {
        "uuid": "2597eefe3f384d6523b0473b04cd8b74",
        "title": "句",
        "author": "李珣",
        "content": "猺女鬅松卍字螺。\n（清沈雄《古今词话·词品》下卷。\n）。",
        "dynasty": "唐",
        "collection_info": null
    },
    {
        "uuid": "22adce5f5f978f9eef8e00acea68bb39",
        "title": "杂歌谣辞：渔父歌",
        "author": "李珣",
        "content": "水接衡门十裏余，信船归去卧看书。\n轻爵禄，慕玄虚，避世垂纶不记年，官高争得似君闲。\n倾白酒，对青山，棹警鸥飞水溅袍，影侵潭面柳垂绦。\n终日醉，绝尘劳，",
        "dynasty": "唐",
        "collection_info": {
            "collection": "御定全唐诗",
            "volume": "卷二十九"
        }
    },
    {
        "uuid": "7d838ac6e3c6f1a1b25dbb76f4f46a05",
        "title": "渔父歌三首",
        "author": "李珣",
        "content": "水接衡门十裏余，信船归去卧看书。\n轻爵禄，慕玄虚，莫道渔人只为鱼。\n避世垂纶不记年，官高争得似君闲。\n倾白酒，对青山，笑指柴门待月还。\n棹警鸥飞水溅袍，影侵潭面柳垂绦。\n终日醉，绝尘劳，曾见钱塘八月涛。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十"
        }
    },
    {
        "uuid": "81ee7b06b705afc87a3f3ea2284c52a8",
        "title": "渔父",
        "author": "李珣",
        "content": "水接衡门十裏余，信船归去卧看书。\n轻爵禄，慕玄虚，避世垂纶不记年，官高争得似君闲。\n倾白酒，对青山，棹警鸥飞水溅袍，影随潭面柳垂绦。\n终日醉，绝尘劳，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十六"
        }
    },
    {
        "uuid": "882780049dde108df95323f94483df44",
        "title": "南乡子",
        "author": "李珣",
        "content": "烟漠漠，雨凄凄，岸花零落鹧鸪啼。\n远客扁舟临野渡，兰桡举，水文开，竞携藤笼采莲来。\n回塘深处遥相见，归路近，扣舷歌，采真珠处水风多。\n曲岸小桥山月过，乘彩舫，过莲塘，棹歌惊起睡鸳鸯。\n带香游女偎伴笑，倾绿蚁，泛红螺，闲邀女伴簇笙歌。\n避暑信船轻浪裏，云带雨，浪迎风，钓翁回棹碧湾中。\n春酒香熟鲈鱼美，沙月静，水烟轻，芰荷香裏夜船行。\n绿鬟红脸谁家女，渔市散，渡船稀，越南云树望中微。\n行客待潮天欲暮，拢云髻，背犀梳，焦红衫映绿罗裾。\n越王台下春风暖，相见处，晚晴天，刺桐花下越台前。\n暗裏回眸深属意，携笼去，采菱归，碧波风起雨霏霏。\n趁岸小船齐棹急，云髻重，葛衣轻，见人微笑亦多情。\n拾翠采珠能几许，登画舸，泛清波，采莲时唱采莲歌。\n拦棹声齐罗袖敛，双髻坠，小眉弯，笑随女伴下春山。\n玉纤遥指花深处，红豆蔻，紫玫瑰，谢娘家接越王台。\n一曲乡歌齐抚掌，山果熟，水花香，家家风景有池塘。\n木兰舟上珠帘卷，新月上，远烟开，惯随潮水采珠来。\n棹穿花过归溪口，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十六"
        }
    },
    {
        "uuid": "e6eb680182981b9f4ff73a5d505fa7e2",
        "title": "西溪子",
        "author": "李珣",
        "content": "金缕翠钿浮动，妆罢小窗圆梦。\n日高时，春已老，马上见时如梦，认得脸波相送。\n柳堤长，无限意，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十六"
        }
    },
    {
        "uuid": "259c9790f46429a7fb420508945a56cb",
        "title": "女冠子",
        "author": "李珣",
        "content": "星高月午，丹桂青松深处。\n醮坛开，金磬敲清露，步虚声缥缈，想像思徘徊。\n晓天归去路，指蓬莱。\n春山夜静，愁闻洞天疏磬。\n玉堂虚，细雾垂珠佩，对花情脉脉，望月步徐徐。\n刘阮今何处，绝来书。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十六"
        }
    },
    {
        "uuid": "8175fce22999acb1428761cf44c8a3be",
        "title": "中兴乐",
        "author": "李珣",
        "content": "后庭寂寂日初长，翩翩蝶舞红芳。\n绣帘垂地，金鸭无香。\n谁知春思如狂，忆萧郎。\n等閒一去，程遥信断，五岭三湘。\n休开鸾镜学宫妆，可能更理笙簧。\n倚屏凝睇，泪落成行。\n手寻裙带鸳鸯，暗思量。\n忍孤前约，教人花貌，虚老风光。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十六"
        }
    },
    {
        "uuid": "d4c85c5763db4ea9dcfde1a43c550daa",
        "title": "酒泉子",
        "author": "李珣",
        "content": "寂寞青楼，风触绣帘珠碎撼。\n月朦胧，花暗澹，锁春愁。\n寻思往事依稀梦，泪脸露桃红色重。\n鬓欹蝉，钗坠凤，雨渍花零，红散香凋池两岸。\n别情遥，春歌断，掩银屏。\n孤帆早晚离三楚，闲理钿筝愁几许。\n曲中情，弦上语，秋雨连绵，声散败荷丛裏，那堪深夜枕前听，酒初醒。\n牵愁惹思更无停，烛暗香凝天欲曙。\n细和烟，冷和雨，秋月婵娟，皎洁碧纱窗外，照花穿竹冷沉沉，印池心。\n凝露滴，砌蛩吟。\n惊觉谢娘残梦，夜深斜傍枕前来，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十六"
        }
    },
    {
        "uuid": "f36df7688981b1c225fd02a65493ce02",
        "title": "浣溪沙",
        "author": "李珣",
        "content": "入夏偏宜澹薄妆，越罗衣褪郁金黄，翠钿檀注助容光。\n相见无言还有恨，几回判却又思量，月窗香径梦悠扬。\n晚出閒庭看海棠，风流学得内家妆，小钗横戴一枝芳。\n镂玉梳斜云鬓腻，缕金衣透雪肌香，暗思何事立残阳。\n访旧伤离欲断魂，无因重见玉楼人，六街微雨镂香尘。\n早为不逢巫峡梦，那堪虚度锦江春，遇花倾酒莫辞频。\n红藕花香到槛频，可堪闲忆似花人，旧欢如梦绝音尘。\n翠迭画屏山隐隐，冷铺文簟水潾潾，断魂何处一蝉新。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十六"
        }
    },
    {
        "uuid": "dd6c7eee8449ca471c5554cc933c6c50",
        "title": "巫山一段云",
        "author": "李珣",
        "content": "有客经巫峡，停桡向水湄。\n楚王曾此梦瑶姬，一梦杳无期。\n尘暗珠帘卷，香销翠幄垂。\n西风回首不胜悲，暮雨洒空祠。\n古庙依青嶂，行宫枕碧流。\n水声山色锁妆楼，往事思悠悠。\n云雨朝还暮，烟花春复秋。\n啼猿何必近孤舟，行客自多愁。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十六"
        }
    },
    {
        "uuid": "7715a419b58bb91f4e74bc9f8f19101c",
        "title": "菩萨蛮",
        "author": "李珣",
        "content": "回塘风起波文细，刺桐花裏门斜闭。\n残日照平芜，征帆何处客，相见还相隔。\n不语欲魂销，望中烟水遥。\n等閒将度三春景，帘垂碧砌参差影。\n曲槛日初斜，恨君容易处，又话潇湘去。\n凝思倚屏山，泪流红脸斑。\n隔帘微雨双飞燕，砌花零落红深浅。\n捻得宝筝调，楚天云外路，动便经年去。\n香断画屏深，旧欢何处寻。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十六"
        }
    },
    {
        "uuid": "65af2ea0bf6fdf00338cfaadd11d2cef",
        "title": "渔歌子",
        "author": "李珣",
        "content": "楚山青，湘水渌，春风澹荡看不足。\n草芊芊，花簇簇，信浮沉，无管束，钓回乘月归湾曲。\n酒盈尊，云满屋，荻花秋，潇湘夜，橘洲佳景如屏画。\n碧烟中，明月下，水为乡，蓬作舍，鱼羹稻饭常餐也。\n酒盈杯，书满架，柳垂丝，花满树，莺啼楚岸春天暮。\n棹轻舟，出深浦，罢垂纶，还酌醑，孤村遥指云遮处。\n下长汀，临深渡，九疑山，三湘水，芦花时节秋风起。\n水云间，山月裏，鼓清琴，倾渌蚁，扁舟自得逍遥志。\n任东西，无定止，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十六"
        }
    },
    {
        "uuid": "1b37c55655c74d5415fc6cb9859db664",
        "title": "望远行",
        "author": "李珣",
        "content": "春日迟迟思寂寥，行客关山路遥。\n琼窗时听语莺娇，休晕绣，罢吹箫，貌逐残花暗凋。\n同心犹结旧裙腰，露滴幽庭落叶时，愁聚萧娘柳眉。\n玉郎一去负佳期，屏半掩，枕斜欹，蜡泪无言对垂。\n吟跫断续漏频移，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十六"
        }
    },
    {
        "uuid": "81ced7ef796d853473de0d4b36b91bd1",
        "title": "河传",
        "author": "李珣",
        "content": "去去，何处，迢迢巴楚，山水相连。\n朝云暮雨，愁肠岂异丁香结，因离别，故国音书绝。\n想佳人花下。\n对明月春风，恨应同。\n春暮，微雨，送君南浦，愁敛双蛾。\n落花深处，临流更把同心结。\n情哽咽，后会何时节？不堪回首相望，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十六"
        }
    },
    {
        "uuid": "baa514428717d782ac833df6bd3bb1ff",
        "title": "虞美人",
        "author": "李珣",
        "content": "金笼莺报天将曙，惊起分飞处。\n夜来潜与玉郎期，映花避月遥相送，腻髻偏垂凤。\n却回娇步入香闺，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十六"
        }
    },
    {
        "uuid": "02c23aa2a58701610979a5674d20e173",
        "title": "临江仙",
        "author": "李珣",
        "content": "帘卷池心小阁虚，暂凉閒步徐徐。\n芰荷经雨半凋疏。\n拂堤垂柳，蝉噪夕阳余。\n不语低鬟幽思远，玉钗斜坠双鱼。\n几回偷看寄来书。\n离情别恨，相隔欲何如。\n莺报帘前暖日红，玉炉残麝犹浓。\n起来闺思尚疏慵。\n别愁春梦，谁解此情悰。\n强整娇姿临宝镜，小池一朵芙蓉。\n旧欢无处再寻踪。\n更堪回顾，屏画九疑峰。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十六"
        }
    },
    {
        "uuid": "594debae57daeda5f223f352bcebf285",
        "title": "定风波",
        "author": "李珣",
        "content": "志在烟霞慕隐沦，功成归看五湖春。\n一叶舟中吟复醉，花岛为邻鸥作侣，深处，经年不见市朝人。\n已得希夷微妙旨，潜喜，荷衣蕙带绝纤尘。\n十载逍遥物外居，白云流水似相于。\n乘兴有时携短棹，到处等閒邀鹤伴，春岸，野花香气扑琴书。\n更饮一杯红霞酒，回首，半钩新月贴清虚。\n又见辞巢燕子归，阮郎何事绝音徽。\n帘外西风黄叶落，愁坐算程千万里，频跂，等閒经岁两相违。\n听鹊凭龟无定处，不知，泪痕流在画罗衣。\n雁过秋空夜未央，隔窗烟月锁莲塘。\n往事岂堪容易想，纵有回文重迭意，谁寄？解鬟临镜泣残妆。\n沉水香消金鸭冷，愁永，候虫声接杵声长。\n帘外烟和月满庭，此时闲坐若为情。\n小阁拥炉残酒醒，惟恨玉人芳信阻，云雨，屏帷寂寞梦难成。\n斗转更阑心杳杳，将晓，银釭斜照绮琴横。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十六"
        }
    }
]