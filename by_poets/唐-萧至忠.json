[
    {
        "uuid": "2afc48a23d813a022eb4fc1511db9907",
        "title": "奉和九日幸临渭亭登高应制得余字",
        "author": "萧至忠",
        "content": "望幸三秋暮，登高九日初。\n朱旗巡汉苑，翠帟俯秦墟。\n宠极萸房遍，恩深菊酎余。\n承欢何以荅，万亿奉宸居。",
        "dynasty": "唐",
        "collection_info": null
    },
    {
        "uuid": "50dbec6daa4f8403b805021cbba9db21",
        "title": "奉和九月九日登慈恩寺浮图应制",
        "author": "萧至忠",
        "content": "天跸三乘启，星舆六辔行。\n登高凌宝塔，极目徧王城。\n神衞空中遶，仙歌云外清。\n重阳千万寿，率舞颂昇平。",
        "dynasty": "唐",
        "collection_info": null
    },
    {
        "uuid": "c0c8ebf5155d4427b8f188c6eb382929",
        "title": "奉和幸安乐公主山庄应制",
        "author": "萧至忠",
        "content": "西郊窈窕凤皇台，北渚平明法驾来。\n匝地金声初度曲，周堂玉溜好传杯。\n湾路分游画舟转，岸门相向碧亭开。\n微臣此时承宴乐，髣髴疑从星汉迴。",
        "dynasty": "唐",
        "collection_info": null
    },
    {
        "uuid": "04de8be3827f6619609f247e34094479",
        "title": "送张亶赴朔方应制",
        "author": "萧至忠",
        "content": "命将择耆年，图功胜必全。\n光辉万乘饯，威武二庭宣。\n中衢横鼓角，旷野蔽旌旃。\n推食天厨至，投醪御酒传。\n凉风过鴈苑，杀气下鸡田。\n分阃恩何极，临岐动睿篇。",
        "dynasty": "唐",
        "collection_info": null
    },
    {
        "uuid": "e49a3e4d946ff38ed26effd090501899",
        "title": "陪幸长宁公主林亭",
        "author": "萧至忠",
        "content": "公主林亭地，清晨降玉舆。\n画桥飞渡水，仙阁逈临虚。\n新晴看蛱蝶，早夏摘芙蕖。\n文酒娱游盛，忻叨侍从余。",
        "dynasty": "唐",
        "collection_info": null
    },
    {
        "uuid": "10d32e96af42efa9b6b37da4dd6f013e",
        "title": "陪幸五王宅",
        "author": "萧至忠",
        "content": "北斗枢机任，西京肺腑亲。\n畴昔王门下，今兹制幸晨。\n恩来山水被，圣作管弦新。\n遶座熏红药，当轩暗绿筠。\n摘荷纔早夏，听鸟尚余春。\n行漏金徒晓，风烟是观津。",
        "dynasty": "唐",
        "collection_info": null
    },
    {
        "uuid": "4af67b2f90cdb6e480d224a5f6acf0b2",
        "title": "三会寺应制",
        "author": "萧至忠",
        "content": "岧嶤仓史台，敞朗绀园开。\n戒旦壶人警，翻霜羽骑来。\n下辇登三袭，褰旒望九垓。\n林披馆陶牓，水浸昆明灰。\n网户飞花缀，幡竿度鸟迴。\n豫游仙唱动，潇洒初尘埃。",
        "dynasty": "唐",
        "collection_info": null
    },
    {
        "uuid": "9d2aae22592d103432ef5a96ad980976",
        "title": "荐福寺应制",
        "author": "萧至忠",
        "content": "地灵传景福，天驾俨钩陈。\n佳哉藩邸旧，赫矣梵宫新。\n香塔鱼山下，禅堂鴈水滨。\n珠幡映白日，镜殿写青春。\n甚懽延故吏，大觉拯生人。\n幸承歌颂末，长奉属车[尘]。",
        "dynasty": "唐",
        "collection_info": null
    },
    {
        "uuid": "a6cb44c00b7442d3e4048627136eb9ba",
        "title": "陪游上苑遇雪",
        "author": "萧至忠",
        "content": "龙骖晓入望春宫，正逢春雪舞春风。\n花光倂在天文上，寒气行销御酒中。",
        "dynasty": "唐",
        "collection_info": null
    },
    {
        "uuid": "aef65bf29b3dbc59ea4dcc3a897c93bc",
        "title": "奉和九日幸临渭亭登高应制得余字",
        "author": "萧至忠",
        "content": "望幸三秋暮，登高九日初。\n朱旗巡汉苑，翠帟俯秦墟。\n宠极萸房遍，恩深菊酎余。\n承欢何以答，万亿奉宸居。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "uuid": "a28e24c8e1e37516f9a5ede92a2fb2e2",
        "title": "奉和九月九日登慈恩寺浮图应制",
        "author": "萧至忠",
        "content": "天跸三乘启，星舆六辔行。\n登高凌宝塔，极目遍王城。\n神卫空中绕，仙歌云外清。\n重阳千万寿，率舞颂升平。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "uuid": "d9e962190c7ef61e0ca9403f2094c9d1",
        "title": "奉和幸安乐公主山庄应制",
        "author": "萧至忠",
        "content": "西郊窈窕凤凰台，北渚平明法驾来。\n匝地金声初度曲，微臣此时承宴乐，仿佛疑从星汉回。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "uuid": "d93a2b4280feee7e61976bbae4ab57c5",
        "title": "陪幸长宁公主林亭",
        "author": "萧至忠",
        "content": "公主林亭地，清晨降玉舆。\n画桥飞渡水，仙阁迥临虚。\n新晴看蛱蝶，早夏摘芙蕖。\n文酒娱游盛，忻叨侍从余。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "uuid": "3606f8591d2e4264c3f18b3c9b8f193b",
        "title": "陪幸五王宅",
        "author": "萧至忠",
        "content": "北斗枢机任，西京肺腑亲。\n畴昔王门下，今兹制幸晨。\n恩来山水被，圣作管弦新。\n绕座熏红药，当轩暗绿筠。\n摘荷才早夏，听鸟尚余春。\n行漏金徒晓，风烟是观津。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "uuid": "24f305e2efa06df9ec3dfb1095b8010d",
        "title": "三会寺应制",
        "author": "萧至忠",
        "content": "岧峣仓史台，敞朗绀园开。\n戒旦壶人警，翻霜羽骑来。\n下辇登三袭，褰旒望九垓。\n林披馆陶榜，水浸昆明灰。\n网户飞花缀，幡竿度鸟回。\n豫游仙唱动，潇洒出尘埃。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "uuid": "f229da2cbe0bd36340420011f439beb3",
        "title": "陪游上苑遇雪",
        "author": "萧至忠",
        "content": "龙骖晓入望春宫，正逢春雪舞春风。\n花光并在天文上，寒气行销御酒中。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    }
]