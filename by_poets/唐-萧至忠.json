[
    {
        "title": "奉和九日幸临渭亭登高应制得余字",
        "author": "萧至忠",
        "content": "望幸三秋暮，登高九日初。\n朱旗巡汉苑，翠帟俯秦墟。\n宠极萸房遍，恩深菊酎余。\n承欢何以荅，万亿奉宸居。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "萧至忠",
        "content": "天跸三乘启，星舆六辔行。\n登高凌宝塔，极目徧王城。\n神衞空中遶，仙歌云外清。\n重阳千万寿，率舞颂昇平。",
        "dynasty": "唐",
        "collection_info": null
    },
    {
        "title": "奉和幸安乐公主山庄应制",
        "author": "萧至忠",
        "content": "西郊窈窕凤皇台，北渚平明法驾来。\n匝地金声初度曲，周堂玉溜好传杯。\n湾路分游画舟转，岸门相向碧亭开。\n微臣此时承宴乐，髣髴疑从星汉迴。",
        "dynasty": "唐",
        "collection_info": null
    },
    {
        "title": "送张亶赴朔方应制",
        "author": "萧至忠",
        "content": "命将择耆年，图功胜必全。\n光辉万乘饯，威武二庭宣。\n中衢横鼓角，旷野蔽旌旃。\n推食天厨至，投醪御酒传。\n凉风过鴈苑，杀气下鸡田。\n分阃恩何极，临岐动睿篇。",
        "dynasty": "唐",
        "collection_info": null
    },
    {
        "title": "陪幸长宁公主林亭",
        "author": "萧至忠",
        "content": "公主林亭地，清晨降玉舆。\n画桥飞渡水，仙阁逈临虚。\n新晴看蛱蝶，早夏摘芙蕖。\n文酒娱游盛，忻叨侍从余。",
        "dynasty": "唐",
        "collection_info": null
    },
    {
        "title": "陪幸五王宅",
        "author": "萧至忠",
        "content": "北斗枢机任，西京肺腑亲。\n畴昔王门下，今兹制幸晨。\n恩来山水被，圣作管弦新。\n遶座熏红药，当轩暗绿筠。\n摘荷纔早夏，听鸟尚余春。\n行漏金徒晓，风烟是观津。",
        "dynasty": "唐",
        "collection_info": null
    },
    {
        "title": "三会寺应制",
        "author": "萧至忠",
        "content": "岧嶤仓史台，敞朗绀园开。\n戒旦壶人警，翻霜羽骑来。\n下辇登三袭，褰旒望九垓。\n林披馆陶牓，水浸昆明灰。\n网户飞花缀，幡竿度鸟迴。\n豫游仙唱动，潇洒初尘埃。",
        "dynasty": "唐",
        "collection_info": null
    },
    {
        "title": "荐福寺应制",
        "author": "萧至忠",
        "content": "地灵传景福，天驾俨钩陈。\n佳哉藩邸旧，赫矣梵宫新。\n香塔鱼山下，禅堂鴈水滨。\n珠幡映白日，镜殿写青春。\n甚懽延故吏，大觉拯生人。\n幸承歌颂末，长奉属车[尘]。",
        "dynasty": "唐",
        "collection_info": null
    },
    {
        "title": "陪游上苑遇雪",
        "author": "萧至忠",
        "content": "龙骖晓入望春宫，正逢春雪舞春风。\n花光倂在天文上，寒气行销御酒中。",
        "dynasty": "唐",
        "collection_info": null
    },
    {
        "title": "奉和九日幸临渭亭登高应制得余字",
        "author": "萧至忠",
        "content": "望幸三秋暮，登高九日初。朱旗巡汉苑，翠帟俯秦墟。\n宠极萸房遍，恩深菊酎余。承欢何以答，万亿奉宸居。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "title": "奉和九月九日登慈恩寺浮图应制",
        "author": "萧至忠",
        "content": "天跸三乘启，星舆六辔行。登高凌宝塔，极目遍王城。\n神卫空中绕，仙歌云外清。重阳千万寿，率舞颂升平。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "title": "奉和幸安乐公主山庄应制",
        "author": "萧至忠",
        "content": "西郊窈窕凤凰台，北渚平明法驾来。匝地金声初度曲，\n微臣此时承宴乐，仿佛疑从星汉回。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "title": "送张亶赴朔方应制",
        "author": "萧至忠",
        "content": "命将择耆年，图功胜必全。光辉万乘饯，威武二庭宣。\n中衢横鼓角，旷野蔽旌旃。推食天厨至，投醪御酒传。\n凉风过雁苑，杀气下鸡田。分阃恩何极，临岐动睿篇。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "title": "陪幸长宁公主林亭",
        "author": "萧至忠",
        "content": "公主林亭地，清晨降玉舆。画桥飞渡水，仙阁迥临虚。\n新晴看蛱蝶，早夏摘芙蕖。文酒娱游盛，忻叨侍从余。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "title": "陪幸五王宅",
        "author": "萧至忠",
        "content": "北斗枢机任，西京肺腑亲。畴昔王门下，今兹制幸晨。\n恩来山水被，圣作管弦新。绕座熏红药，当轩暗绿筠。\n摘荷才早夏，听鸟尚余春。行漏金徒晓，风烟是观津。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "title": "三会寺应制",
        "author": "萧至忠",
        "content": "岧峣仓史台，敞朗绀园开。戒旦壶人警，翻霜羽骑来。\n下辇登三袭，褰旒望九垓。林披馆陶榜，水浸昆明灰。\n网户飞花缀，幡竿度鸟回。豫游仙唱动，潇洒出尘埃。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "title": "荐福寺应制",
        "author": "萧至忠",
        "content": "地灵传景福，天驾俨钩陈。佳哉藩邸旧，赫矣梵宫新。\n香塔鱼山下，禅堂雁水滨。珠幡映白日，镜殿写青春。\n甚欢延故吏，大觉拯生人。幸承歌颂末，长奉属车尘。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    },
    {
        "title": "陪游上苑遇雪",
        "author": "萧至忠",
        "content": "龙骖晓入望春宫，正逢春雪舞春风。\n花光并在天文上，寒气行销御酒中。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    }
]