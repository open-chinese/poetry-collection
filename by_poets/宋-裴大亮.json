[
    {
        "uuid": "86a12744f0fda73e361a7a96bfb062fc",
        "title": "题西岩寺三绝  其一",
        "author": "裴大亮",
        "content": "清溪如鑑照行人，谷鸟山花景渐新。\n五马频来无别事，为思江上若邪春。",
        "dynasty": "宋",
        "collection_info": null
    },
    {
        "uuid": "42f7e821c7f95be7298a923d06071b01",
        "title": "题西岩寺三绝  其二",
        "author": "裴大亮",
        "content": "几领笙歌来赏胜，为怜山水每忘归。\n洞中时与林僧语，不信红尘有是非。",
        "dynasty": "宋",
        "collection_info": null
    },
    {
        "uuid": "f8231dfd1671e6fd686100f09b84d45d",
        "title": "题西岩寺三绝  其三",
        "author": "裴大亮",
        "content": "□□□□送行人，山水清音益怆神。\n莫惜少留题石□，□□□□□红尘。",
        "dynasty": "宋",
        "collection_info": null
    },
    {
        "uuid": "9c4061a566cad17571f0f5088f2e5a5f",
        "title": "广慧教寺",
        "author": "裴大亮",
        "content": "政余飞棹入烟村，数里菰蒲接寺门。\n惟爱弁峰供醉眼，役人诗思到黄昏。",
        "dynasty": "宋",
        "collection_info": null
    }
]