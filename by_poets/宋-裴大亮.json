[
    {
        "uuid": "ab56e8aac139e0f08dfa4038cc3dd1e7",
        "title": "题西岩寺三绝  其一",
        "author": "裴大亮",
        "content": "清溪如鑑照行人，谷鸟山花景渐新。\n五马频来无别事，为思江上若邪春。",
        "dynasty": "宋",
        "collection_info": null
    },
    {
        "uuid": "7bc34749028e9202b1717d400d8b9237",
        "title": "题西岩寺三绝  其二",
        "author": "裴大亮",
        "content": "几领笙歌来赏胜，为怜山水每忘归。\n洞中时与林僧语，不信红尘有是非。",
        "dynasty": "宋",
        "collection_info": null
    },
    {
        "uuid": "836a56f948bce4110abd75a31e3971d0",
        "title": "题西岩寺三绝  其三",
        "author": "裴大亮",
        "content": "□□□□送行人，山水清音益怆神。\n莫惜少留题石□，□□□□□红尘。",
        "dynasty": "宋",
        "collection_info": null
    },
    {
        "uuid": "48b545c07de5b9fb82d00453e6ef859c",
        "title": "广慧教寺",
        "author": "裴大亮",
        "content": "政余飞棹入烟村，数里菰蒲接寺门。\n惟爱弁峰供醉眼，役人诗思到黄昏。",
        "dynasty": "宋",
        "collection_info": null
    }
]