[
    {
        "title": "霓裳中序第一 园林罢组织",
        "author": "姜个翁",
        "content": "园林罢组织。\n树树东风翠云滴。\n草满旧家行迹。\n时听得声声，晓莺如觅。\n愁红半湿。\n煞憔悴、墙根堪惜。\n可念我、飘零如此，一地送岑寂。\n龟石。\n当年第一。\n也似老、人间风日。\n馀葩选甚颜色。\n羞拈江南，断肠词笔。\n留春浑未得。\n翻些入、啼鹃夜泣。\n清江晚，绿杨归思，隔岸数峰出。",
        "dynasty": "宋",
        "collection_info": null
    }
]