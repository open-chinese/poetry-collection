[
    {
        "uuid": "c955522f346a085394cef7b0d5ac6fd4",
        "title": "向湖边 万里烟堤",
        "author": "张拭",
        "content": "万里烟堤，百花风榭，游女翩翩羽盖。\n彩挂秋千，向花梢娇对。\n矧门外、森立乔松，日花争丽，犹若当年文会。\n廊庙夔龙，暂卜邻交外。\n共讲真率，玉糁金齑脍。\n同萧散寄傲，樽罍倾北海。\n佳处难忘，约追欢须再。\n况风月不用一钱买。\n但回首，七虎堂中心欲碎。\n千里相思，幸前盟犹在。",
        "dynasty": "宋",
        "collection_info": null
    }
]