[
    {
        "title": "答郡守赵师夔",
        "author": "金梁之",
        "content": "王侯门户懒开颜，斗酒千钱一笑间。\n无雪可欺青桧老，有天难管白云闲。\n丹霄作客曾骑鹤，紫府为家不买山。\n京口相逢又相别，隻琴孤剑几时还。",
        "dynasty": "宋",
        "collection_info": null
    },
    {
        "title": "郡侯雪天开宴即席以填字韵索诗",
        "author": "金梁之",
        "content": "昨夜嫦娥弄玉纤，也应掐月作花钿。\n为嫌梅影太清瘦，几片飞来疎处填。",
        "dynasty": "宋",
        "collection_info": null
    },
    {
        "title": "赠郡士张梦锡赴南宫试",
        "author": "金梁之",
        "content": "秧针刺水麦锋齐，漠漠平沙白鹭飞。\n尽道春光已归去，清香犹有野蔷薇。",
        "dynasty": "宋",
        "collection_info": null
    },
    {
        "title": "句",
        "author": "金梁之",
        "content": "寄语月溪朱逸士，他年同赏水仙花。",
        "dynasty": "宋",
        "collection_info": null
    }
]