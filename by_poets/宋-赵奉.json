[
    {
        "title": "过乌江",
        "author": "赵奉",
        "content": "晓望泰山云，暮饮乌江水。\n云水寄萍踪，何日归根处。",
        "dynasty": "宋",
        "collection_info": null
    },
    {
        "title": "乘舟中述怀",
        "author": "赵奉",
        "content": "醉中忽忽到吴头，怀见金陵却倦游。\n不逐波流赴沧海，挽兹神水上中洲。",
        "dynasty": "宋",
        "collection_info": null
    },
    {
        "title": "初秋喜雨  其一",
        "author": "赵奉",
        "content": "长风吹出万山云，酿作甘霖四野均。\n畦背蓑衣牛背笛，津津喜色洽吾民。",
        "dynasty": "宋",
        "collection_info": null
    },
    {
        "title": "初秋喜雨  其二",
        "author": "赵奉",
        "content": "柴门过雨稻花香，一抹轻烟锁绿杨。\n四句吟成谁与和，怀人日日九迴肠。",
        "dynasty": "宋",
        "collection_info": null
    }
]