[
    {
        "uuid": "e4e7aefb542952c99ce9d5acbb9a9019",
        "title": "谒梅都官墓  其一",
        "author": "滕珂",
        "content": "百年诗老卧空山，犹忆当时语带酸。\n赢得儿童唤夫子，可怜名位祇都官。\n手编新史唐文备，骨立残碑汉籀漫。\n落日牛羊上丘陇，草埋翁仲独峨冠。",
        "dynasty": "宋",
        "collection_info": null
    },
    {
        "uuid": "8866e488a5274abe88638cdc2cebf608",
        "title": "谒梅都官墓  其二",
        "author": "滕珂",
        "content": "宛陵城南柏山寺，行到西厢见旧祠。\n人物欲观嘉佑老，铭文空有醉翁辞。\n银章粉墨谁舒卷，金薤琳琅自陆离。\n每见河豚起春岸，永怀风致细哦诗。",
        "dynasty": "宋",
        "collection_info": null
    }
]