[
    {
        "title": "北固楼",
        "author": "李公异",
        "content": "北固横江尽，东南第一州。\n六朝都在望，回首倦登楼。",
        "dynasty": "宋",
        "collection_info": null
    },
    {
        "title": "花山魏公园",
        "author": "李公异",
        "content": "当年花草径，满目旧林亭。\n无復东山妓，空门苔藓青。",
        "dynasty": "宋",
        "collection_info": null
    },
    {
        "title": "万岁楼",
        "author": "李公异",
        "content": "万岁名虚得，兴亡已屡移。\n楼头秋夜月，当只似当时。",
        "dynasty": "宋",
        "collection_info": null
    },
    {
        "title": "句",
        "author": "李公异",
        "content": "海门碍日山双耸，江北迎人树几行。",
        "dynasty": "宋",
        "collection_info": null
    }
]