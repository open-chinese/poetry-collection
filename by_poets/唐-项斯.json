[
    {
        "uuid": "b2d394bc5f1fa9a9a793378c63b8ca17",
        "title": "寄石桥僧",
        "author": "项斯",
        "content": "逢师入山日，道在石桥边。\n别后何人见，秋来几处禅。\n溪中云隔寺，夜半雪添泉。\n生有天台约，知无却出缘。",
        "dynasty": "唐",
        "collection_info": null
    },
    {
        "uuid": "dfb3763f2eedd99b2174a1762cd4e7e4",
        "title": "送欧阳衮归闽中",
        "author": "项斯",
        "content": "秦城几年住，犹着故乡衣。\n失意时相识，成名后独归。\n海秋蛮树黑，岭夜瘴禽飞。\n为学心难满，知君更掩扉。",
        "dynasty": "唐",
        "collection_info": null
    },
    {
        "uuid": "9fd033dd81de956ac9a4336178ea08a2",
        "title": "古观",
        "author": "项斯",
        "content": "置观碑已折，看松年不分。\n洞中谁识药，门外日添坟。\n放去龟随水，呼来鹿怕熏。\n坛边见灰火，几烧祭星文。",
        "dynasty": "唐",
        "collection_info": null
    },
    {
        "uuid": "4216d72f32ced54bee3b4002414d87cc",
        "title": "题令狐处士溪居",
        "author": "项斯",
        "content": "白髮已过半，无心离此溪。\n病尝山药徧，贫起草堂低。\n为月窗从破，因诗壁重泥。\n近来常夜坐，寂莫与僧齐。",
        "dynasty": "唐",
        "collection_info": null
    },
    {
        "uuid": "fd6275e5f5e6185cdcc16f13c24d1cc5",
        "title": "送僧归南岳",
        "author": "项斯",
        "content": "心知衡岳路，不怕去人稀。\n船裏谁鸣磬，沙头自曝衣。\n有家从小别，是寺即言归。\n料得逢春住，当禅云满扉。",
        "dynasty": "唐",
        "collection_info": null
    },
    {
        "uuid": "5f4fc557809a31306bff02afc9ec578c",
        "title": "宁州春思",
        "author": "项斯",
        "content": "失意离城早，边城任见花。\n初为断酒客，旧识卖书家。\n寒寺稀无雪，春风亦有沙。\n思归频入梦，即路不言赊。",
        "dynasty": "唐",
        "collection_info": null
    },
    {
        "uuid": "06e3d1b6500d735312fe8f98874562b1",
        "title": "山友赠藓花冠",
        "author": "项斯",
        "content": "尘污出华髮，惭君青藓冠。\n此身闲未得，终日戴应难。\n好就松阴挂，宜当枕石看。\n会须寻道士，簪去绕霜坛。",
        "dynasty": "唐",
        "collection_info": null
    },
    {
        "uuid": "95c303bb3238ec354590bceeb1c0ca5f",
        "title": "蛮家",
        "author": "项斯",
        "content": "领得卖珠钱，还归铜柱边。\n看儿调小象，打鼓试新船。\n醉后眠神树，耕时语瘴烟。\n不逢寒便老，相问莫知年。",
        "dynasty": "唐",
        "collection_info": null
    },
    {
        "uuid": "5bd185f1f481afa9f0a0e0b130f15c4c",
        "title": "早春题湖上顾氏新居二首 一",
        "author": "项斯",
        "content": "近得水云看，门长侵早开。\n到时微有雪，行处又无苔。\n劝酒客初醉，留茶僧未来。\n每逢晴暖日，唯见乞花栽。",
        "dynasty": "唐",
        "collection_info": null
    },
    {
        "uuid": "6a1cc8ffa7690bc1f0f7a83dfea864ff",
        "title": "早春题湖上顾氏新居二首 二",
        "author": "项斯",
        "content": "门不当官道，行人到亦稀。\n故从餐后出，方至夜深归。\n开箧拣书卷，扫床移褐衣。\n几时同买宅，相近有柴扉。",
        "dynasty": "唐",
        "collection_info": null
    },
    {
        "uuid": "f4eb120c5c3ced4d6b04efd82276c7e2",
        "title": "苍梧云气",
        "author": "项斯",
        "content": "何年化作愁，漠漠便难收。\n数点山能远，平铺水不流。\n湿连湘竹暮，浓盖舜坟秋。\n亦有思归客，看来尽白头。",
        "dynasty": "唐",
        "collection_info": null
    },
    {
        "uuid": "72670751a7f5f77ee3ead905c7ed071f",
        "title": "晚春花",
        "author": "项斯",
        "content": "阴洞日光薄，花开不及时。\n当春无半树，经烧足空枝。\n疎与香风会，细将泉影移。\n此中人到少，开尽几人知。",
        "dynasty": "唐",
        "collection_info": null
    },
    {
        "uuid": "6152270a7c1095ce98f1c8fa013c35f3",
        "title": "宿胡氏溪亭",
        "author": "项斯",
        "content": "独住水声裏，有亭无热时。\n客来因月宿，床势向山移。\n鹤睡松枝定，萤归葛叶垂。\n寂寥犹欠伴，谁为报僧知。",
        "dynasty": "唐",
        "collection_info": null
    },
    {
        "uuid": "9c6b314de9dbbdd0722210d354f8bcae",
        "title": "送华阴隐者",
        "author": "项斯",
        "content": "往往到城市，得非征药钱。\n世人空识面，弟子莫知年。\n自说能医死，相期更学仙。\n近来移住处，毛女旧峰前。",
        "dynasty": "唐",
        "collection_info": null
    },
    {
        "uuid": "962ec3afd07ffb8c520b53d1159adb16",
        "title": "落第后寄江南亲友",
        "author": "项斯",
        "content": "古巷槐阴合，愁多昼掩扉。\n独存过江马，强拂看花衣。\n送客心先醉，寻僧夜不归。\n龙钟易惆怅，莫遣寄书稀。",
        "dynasty": "唐",
        "collection_info": null
    },
    {
        "uuid": "6d4363f915c11f2c2f6b58384860b71d",
        "title": "欲别",
        "author": "项斯",
        "content": "花时人欲别，每日醉樱桃。\n买酒金钱尽，弹筝玉指劳。\n归期无岁月，客路有风涛。\n锦缎裁衣赠，麒麟落剪刀。",
        "dynasty": "唐",
        "collection_info": null
    },
    {
        "uuid": "07b31fd0036a1440c76bc2a123968c47",
        "title": "留别张水部籍",
        "author": "项斯",
        "content": "省中重拜别，兼领寄人书。\n已念此行远，不应相问疎。\n子城西并宅，御水北同渠。\n要取春前到，乘闲候起居。",
        "dynasty": "唐",
        "collection_info": null
    },
    {
        "uuid": "8b6e8eb582cb3ff68cb1452fe9a637df",
        "title": "小古镜",
        "author": "项斯",
        "content": "字已无人识，唯应记铸年。\n见来深似水，携去重于钱。\n鸾翅巢空月，菱花徧小天。\n宫中照黄帝，曾得化为仙。",
        "dynasty": "唐",
        "collection_info": null
    },
    {
        "uuid": "5f7e1da63ad8f2c5cff592bc40778962",
        "title": "题太白山隐者",
        "author": "项斯",
        "content": "高居在幽岭，人得见时稀。\n写箓扃虚白，寻僧到翠微。\n扫坛星下宿，收药雨中归。\n从服小还后，自疑身解飞。",
        "dynasty": "唐",
        "collection_info": null
    },
    {
        "uuid": "6ae44ec0037803a1a2b530232bb1d2c4",
        "title": "病中怀王展先辈在天台",
        "author": "项斯",
        "content": "枕上用心静，唯应改旧诗。\n强行休去早，暂卧起还迟。\n因说来归处，却愁初病时。\n赤城山下寺，无计得相随。",
        "dynasty": "唐",
        "collection_info": null
    },
    {
        "uuid": "9e7d7e59b0226493dec6e833b42db0d0",
        "title": "鲤鱼",
        "author": "项斯",
        "content": "似龙鳞又足，只是欠登门。\n月裏腮犹湿，泥中目未昏。\n乞锄防蚁穴，望水写金盆。\n他日能为雨，公田报此恩。",
        "dynasty": "唐",
        "collection_info": null
    },
    {
        "uuid": "bbc43405edf3b1e7a0a3ac2a49e6f1ec",
        "title": "子规",
        "author": "项斯",
        "content": "游魂自相叫，宁復记前身。\n飞过人家月，声连客路春。\n梦边催晓急，愁外送风频。\n自有霑花血，相和泪滴新。",
        "dynasty": "唐",
        "collection_info": null
    },
    {
        "uuid": "e743b873ea979460f242ae055a2da98a",
        "title": "边州客舍",
        "author": "项斯",
        "content": "开门不成出，麦色徧前坡。\n自小诗名在，如今白髮多。\n经年无越信，终日厌蕃歌。\n近寺居僧少，春来亦懒过。",
        "dynasty": "唐",
        "collection_info": null
    },
    {
        "uuid": "eadb5903a0326225c7065617b342bdd6",
        "title": "赠道者",
        "author": "项斯",
        "content": "晏来知养气，度日语时稀。\n到处留丹井，终寒不絮衣。\n病乡多惠药，鬼俗有符威。\n自说身轻健，今年数梦飞。",
        "dynasty": "唐",
        "collection_info": null
    },
    {
        "uuid": "c2d02b5054efdcb3a92d70c2ced0715a",
        "title": "边游",
        "author": "项斯",
        "content": "古镇门前去，长安路在东。\n天寒明堠火，日晚裂旗风。\n塞馆皆无事，儒装亦有弓。\n防秋故乡卒，暂喜语音同。",
        "dynasty": "唐",
        "collection_info": null
    },
    {
        "uuid": "2739ed39b13e90b57c63a7ae3936d799",
        "title": "夜泊淮阴",
        "author": "项斯",
        "content": "夜入楚家烟，烟中人未眠。\n望来淮岸尽，坐到酒楼前。\n灯影半临水，筝声多在船。\n乘流向东去，别此易经年。",
        "dynasty": "唐",
        "collection_info": null
    },
    {
        "uuid": "7d6a353ee9759a4b4d3cc0b860d23a5f",
        "title": "远水",
        "author": "项斯",
        "content": "渺渺浸天色，一边生晚光。\n阔浮萍思远，寒入鴈愁长。\n北极连平地，东流即故乡。\n扁舟来宿处，髣髴似潇湘。",
        "dynasty": "唐",
        "collection_info": null
    },
    {
        "uuid": "9ee826a0475e60388ebb7e7058fdc994",
        "title": "黄州暮愁",
        "author": "项斯",
        "content": "凌澌衝泪眼，重迭自西来。\n即夜寒应合，非春暖不开。\n岂无登陆计，宜弃济川材。\n愿寄浮天外，高风万里回。",
        "dynasty": "唐",
        "collection_info": null
    },
    {
        "uuid": "ba62d46b9b102700bf8755aaed8f21d1",
        "title": "晓发昭应",
        "author": "项斯",
        "content": "行人见雪愁，初作帝乡游。\n旅店开偏早，乡帆去未收。\n灯残催卷席，手冷怕梳头。\n是物寒无色，汤泉正自流。",
        "dynasty": "唐",
        "collection_info": null
    },
    {
        "uuid": "e558cd072cb327bca296a27b5422ece0",
        "title": "赠金州姚合使君",
        "author": "项斯",
        "content": "为郎名更重，领郡是蹉跎。\n官壁题诗尽，衙庭看鹤多。\n城池连草堑，篱落带椒坡。\n未觉旗旛贵，闲行触处过。",
        "dynasty": "唐",
        "collection_info": null
    },
    {
        "uuid": "3630dad9effac494881dd785e02c3097",
        "title": "送殷中丞游边",
        "author": "项斯",
        "content": "话别无长夜，灯前闻曙鵶。\n已行难避雪，何处合逢花？野寺门多闭，羌楼酒不赊。\n还须见边将，谁拟静尘沙。",
        "dynasty": "唐",
        "collection_info": null
    },
    {
        "uuid": "d7fc02bbdce08aefdffe1c96150af993",
        "title": "寄坐夏僧",
        "author": "项斯",
        "content": "坐夏日偏长，知师在律堂。\n多因束带热，更忆剃头凉。\n苔色侵经架，松阴到簟床。\n还应炼诗句，借卧石池傍。",
        "dynasty": "唐",
        "collection_info": null
    },
    {
        "uuid": "520cbdfbc7d356130f31ebbc822630e6",
        "title": "寄卢式",
        "author": "项斯",
        "content": "到处久南望，未知何日回。\n寄书频到海，得梦忽闻雷。\n岭日当秋暗，蛮花近腊开。\n白身居瘴疠，谁不惜君才。",
        "dynasty": "唐",
        "collection_info": null
    },
    {
        "uuid": "0df3c2642b43ed92f948a7141f5386fa",
        "title": "日东病僧",
        "author": "项斯",
        "content": "云水绝归路，来时风送船。\n不言身后事，犹坐病中禅。\n深壁藏灯影，空窗出艾烟。\n已无乡土信，起塔寺门前。",
        "dynasty": "唐",
        "collection_info": null
    },
    {
        "uuid": "534f0ed80db3440ee40f063ba6e435b8",
        "title": "泛溪",
        "author": "项斯",
        "content": "溪船泛渺瀰，渐觉灭炎辉。\n动水花连影，逢人鸟背飞。\n深犹见白石，凉好换生衣。\n未得多诗句，终须隔宿归。",
        "dynasty": "唐",
        "collection_info": null
    },
    {
        "uuid": "5fcdaf4ee8fe806c0efd9b39286271f3",
        "title": "送顾少府",
        "author": "项斯",
        "content": "作尉年犹少，无辞去路赊。\n渔舟县前泊，山吏日高衙。\n幽景临溪寺，秋蝉织杼家。\n行程须过越，先醉镜湖花。",
        "dynasty": "唐",
        "collection_info": null
    },
    {
        "uuid": "c6778736d1195d789966eb96012c0b97",
        "title": "咸阳别李处士",
        "author": "项斯",
        "content": "古道自迢迢，咸阳离别桥。\n越人闻水处，秦树带霜朝。\n驻马言难尽，分程望易遥。\n秋前未相见，此意转萧条。",
        "dynasty": "唐",
        "collection_info": null
    },
    {
        "uuid": "ba69983ad9c62e42bac432a3b5387109",
        "title": "寄流人",
        "author": "项斯",
        "content": "毒草不曾枯，长添客健无。\n雾开蛮市合，船散海城孤。\n象迹频藏齿，龙涎远蔽珠。\n家人秦地老，泣对日南图。",
        "dynasty": "唐",
        "collection_info": null
    },
    {
        "uuid": "dab97979e8e2d308a866ee9c5e4c9164",
        "title": "华顶道者",
        "author": "项斯",
        "content": "仙人掌中住，生有上天期。\n已废烧丹处，犹多种杏时。\n养龙于浅水，寄鹤在高枝。\n得道復无事，相逢尽日棊。",
        "dynasty": "唐",
        "collection_info": null
    },
    {
        "uuid": "4b68f1fdf9357455fd9ac95c11ccd352",
        "title": "酬从叔听夜泉见寄",
        "author": "项斯",
        "content": "梦罢更开户，寒泉声隔云。\n共谁寻最远，独自坐偏闻。\n岩际和风滴，溪中泛月分。\n岂知当此夜，流念到江濆。",
        "dynasty": "唐",
        "collection_info": null
    },
    {
        "uuid": "fe0bb6e9e686c5108de1400595a87275",
        "title": "和李用夫栽小松",
        "author": "项斯",
        "content": "移来未换叶，已胜在空山。\n静对心标直，遥吟境助闲。\n影侵残雪际，声透小窗间。\n即耸凌空干，翛翛岂易攀。",
        "dynasty": "唐",
        "collection_info": null
    },
    {
        "uuid": "df7249b393bfe2bcdf18238147086927",
        "title": "哭南流人",
        "author": "项斯",
        "content": "遥见南来使，江头哭问君。\n临终时有雪，旅葬处无云。\n官库空收劒，蛮僧共起坟。\n知名人尚少，谁为录遗文。",
        "dynasty": "唐",
        "collection_info": null
    },
    {
        "uuid": "92c6fc5fcfe80a7de8ebafd28e89cef0",
        "title": "经李白墓",
        "author": "项斯",
        "content": "夜郎归未老，醉死此江边。\n葬阙官家礼，诗残乐府篇。\n游魂应到蜀，小碣岂旌贤。\n身没犹何罪，遗坟野火燃。",
        "dynasty": "唐",
        "collection_info": null
    },
    {
        "uuid": "f4532aa92160efd570882b3849bf80c4",
        "title": "春夜樊川竹亭陪诸同年讌",
        "author": "项斯",
        "content": "相知皆是旧，每恨独游频。\n幸此同芳夕，宁辞倒醉身。\n灯光遥映烛，萼粉暗飘茵。\n明月分归骑，重来更几春。",
        "dynasty": "唐",
        "collection_info": null
    },
    {
        "uuid": "13967e0b42a9440964c80658c0ac4fe4",
        "title": "送僧",
        "author": "项斯",
        "content": "灵山巡未徧，不作住持心。\n逢寺暂投宿，是山皆独寻。\n有时过静界，在处想空林。\n从小即行脚，出家来至今。",
        "dynasty": "唐",
        "collection_info": null
    },
    {
        "uuid": "168c9f5e834e187ac090a75f750c334e",
        "title": "送苏处士归西山",
        "author": "项斯",
        "content": "南游何所为，一箧又空归。\n守道安清世，无心换白衣。\n深林蝉噪暮，绝顶客来稀。\n早晚重相见，论持更及微。",
        "dynasty": "唐",
        "collection_info": null
    },
    {
        "uuid": "2098219b7c5996d73adf89743b52ebf4",
        "title": "游烂柯山",
        "author": "项斯",
        "content": "步步出尘氛，溪山别是春。\n坛边时过鹤，碁处寂无人。\n访古碑多缺，探幽路不真。\n翻疑归去晚，清世累移晨。",
        "dynasty": "唐",
        "collection_info": null
    },
    {
        "uuid": "aef3967dc465defec05d5dc241a6cda4",
        "title": "送友人之永嘉",
        "author": "项斯",
        "content": "长贫知不易，去计拟何逃。\n相对人愁别，经过几处劳。\n城连沙岫远，山断夏云高。\n犹想成诗处，秋灯半照涛。",
        "dynasty": "唐",
        "collection_info": null
    },
    {
        "uuid": "850b1ced3386b2f7dc8d8c7eecf3f870",
        "title": "巴中逢故人",
        "author": "项斯",
        "content": "劳思空积岁，偶会更无由。\n以分难相舍，将行且暂留。\n路歧何处极，江峡半猨愁。\n到此分南北，离怀岂易收。",
        "dynasty": "唐",
        "collection_info": null
    },
    {
        "uuid": "fe4c5db575870b5c63812b8c233453e6",
        "title": "送归江州友人初下第",
        "author": "项斯",
        "content": "名高不俟召，收采献君门。\n偶屈应缘数，他人尽为冤。\n新春城外路，旧隐水边村。\n归去无劳久，知君更待论。",
        "dynasty": "唐",
        "collection_info": null
    },
    {
        "uuid": "961de926da837d1bb9ed8fe59523aa74",
        "title": "舜城怀古",
        "author": "项斯",
        "content": "禅禹逊尧聪，巍巍盛此中。\n四隅咸启圣，万古赖成功。\n道德去弥远，山河势不穷。\n停车一再拜，帝业即今同。",
        "dynasty": "唐",
        "collection_info": null
    },
    {
        "uuid": "5ab0b83a74a5723e864054e3d6e34c9a",
        "title": "送刘道士之成都严真观",
        "author": "项斯",
        "content": "严君名不朽，道出二经中。\n归去精诚恳，还应梦寐通。\n池台镜定月，松桧雨余风。\n想对灵玄忆，人间恋若空。",
        "dynasty": "唐",
        "collection_info": null
    },
    {
        "uuid": "73b63814910b36bee64bd20b8dc023f1",
        "title": "汉南遇友人",
        "author": "项斯",
        "content": "此身西復东，何计此相逢。\n梦尽吴越水，恨深襄汉钟。\n积云开去路，曙雪迭前峰。\n谁即知非旧，怜君忽见容。",
        "dynasty": "唐",
        "collection_info": null
    },
    {
        "uuid": "498f64cd1c04bf21d38c45332bcb96d2",
        "title": "游头陀寺上方",
        "author": "项斯",
        "content": "高步陟崔嵬，吟闲路惜迴。\n寺知何代有，僧见梵天来。\n暮霭连沙积，余霞徧槛开。\n更期招静者，长啸上南台。",
        "dynasty": "唐",
        "collection_info": null
    },
    {
        "uuid": "61c0427596f70249e9ee918e310f1756",
        "title": "送友人游河东",
        "author": "项斯",
        "content": "停车晓烛前，一语几潸然。\n路去干戈日，乡遥饥馑年。\n湖波晴见鴈，槐驿晚无蝉。\n莫纵经时住，东南书信偏。",
        "dynasty": "唐",
        "collection_info": null
    },
    {
        "uuid": "bf3dca49d8a53a3c70089506c048973c",
        "title": "中秋夜怀",
        "author": "项斯",
        "content": "趋驰早晚休，一岁又残秋。\n若只如今日，何难至白头。\n沧波归处远，旅食尚边愁。\n赖见前贤说，穷通不自由。",
        "dynasty": "唐",
        "collection_info": null
    },
    {
        "uuid": "a23f5d5ff4634e43e66566a242da14ae",
        "title": "寄富春孙路处士",
        "author": "项斯",
        "content": "平生醉与吟，谁是见君心。\n上国一归去，沧江闲至今。\n钟繁秋寺近，峰阔晚涛深。\n疎放长如此，何人长得寻。",
        "dynasty": "唐",
        "collection_info": null
    },
    {
        "uuid": "d0a86a72942e74addea0793fb6eb0b54",
        "title": "送客归新罗",
        "author": "项斯",
        "content": "君家沧海外，一别见何因。\n风土虽知敎，程途自致贫。\n浸天波色晚，横笛鸟行春。\n明发千樯下，应无更远人。",
        "dynasty": "唐",
        "collection_info": null
    },
    {
        "uuid": "d30e284cd80d9fdb21021389a895f69d",
        "title": "杭州江亭留题登眺",
        "author": "项斯",
        "content": "处处日驰销，凭轩夕似朝。\n渔翁闲鼓棹，沙鸟戏迎潮。\n树间津亭密，城连坞寺遥。\n因谁报隐者，向此得耕樵。",
        "dynasty": "唐",
        "collection_info": null
    },
    {
        "uuid": "c0de2e4a00e4fc472ec178997651050f",
        "title": "荆州夜与友亲相遇",
        "author": "项斯",
        "content": "山海两分歧，停舟偶似期。\n别来何限意，相见却无辞。\n坐永神凝梦，愁繁鬓欲丝。\n趋名易迟晚，此去莫经时。",
        "dynasty": "唐",
        "collection_info": null
    },
    {
        "uuid": "f1d8f9c5c9628e7ef12fcaf7cbdd2e37",
        "title": "送友人游边",
        "author": "项斯",
        "content": "方春到帝京，有恋有愁幷。\n万里江海思，半年沙塞程。\n绿阴斜向驿，残照远侵城。\n自可资新课，还期振盛名。",
        "dynasty": "唐",
        "collection_info": null
    },
    {
        "uuid": "3c2bfecb98bd73e5f462b70863e665e7",
        "title": "题赠宣州亢拾遗",
        "author": "项斯",
        "content": "传骑一何催，山门昼未开。\n高人终避世，圣主不遗才。\n坐次欹临水，门中独举杯。\n谁为旦夕侣，深寺数僧来。",
        "dynasty": "唐",
        "collection_info": null
    },
    {
        "uuid": "e47cf35f277f7356ad60a466acec4ab4",
        "title": "姚氏池亭",
        "author": "项斯",
        "content": "池馆饶嘉致，幽人惬所闲。\n篠风能动浪，岸树不遮山。\n啸槛鱼惊后，眠窗鹤语间。\n何须说庐阜，深处更跻攀。",
        "dynasty": "唐",
        "collection_info": null
    },
    {
        "uuid": "9d0344317ef4d3d8b0ee746dedf56b78",
        "title": "送友人之江南",
        "author": "项斯",
        "content": "东南路苦辛，去路见无因。\n万里此相送，故交谁更亲。\n日浮汀草绿，烟霁海山春。\n握手无别赠，为予书札频。",
        "dynasty": "唐",
        "collection_info": null
    },
    {
        "uuid": "b49f7b33d51bb262e48b8cb391b17962",
        "title": "彭蠡湖春望",
        "author": "项斯",
        "content": "湖亭东极望，远棹不须迴。\n遍草新湖落，连天众鴈来。\n芦洲残照尽，云障积烟开。\n更想鸱夷子，扁舟安在哉。",
        "dynasty": "唐",
        "collection_info": null
    },
    {
        "uuid": "5c14b8151a1762eec50fb7a82e1ac6a8",
        "title": "闻友人会裴明府县楼",
        "author": "项斯",
        "content": "闲阁雨吹尘，陶家揖上宾。\n湖山万迭翠，门树一行春。\n景遍归檐燕，歌喧已醉身。\n登临兴不足，喜有数来因。",
        "dynasty": "唐",
        "collection_info": null
    },
    {
        "uuid": "150758968fdbb260ba64ffea8431c203",
        "title": "归家山行",
        "author": "项斯",
        "content": "献赋才何拙，经时不耻归。\n能知此意是，甘取众人非。\n遍陇耕无圃，缘溪钓有矶。\n此怀难自遣，期在振儒衣。",
        "dynasty": "唐",
        "collection_info": null
    },
    {
        "uuid": "f88ee2f7b523aabb73969753e7d2bdec",
        "title": "长安书怀呈知己",
        "author": "项斯",
        "content": "江湖归不易，京邑计长贫。\n独夜有知己，论心无故人。\n一灯愁裏梦，九陌病中春。\n为问清平日，无门致出身。",
        "dynasty": "唐",
        "collection_info": null
    },
    {
        "uuid": "224190229bea27db292c6e3213873cd0",
        "title": "闻蝉",
        "author": "项斯",
        "content": "动叶復惊神，声声断续匀。\n坐来同听者，俱是未归人。\n一棹三湘浪，单车二蜀尘。\n伤秋各有日，千可念因循。",
        "dynasty": "唐",
        "collection_info": null
    },
    {
        "uuid": "1ad9c787dc61065a96609867ece9390a",
        "title": "李处土道院南楼",
        "author": "项斯",
        "content": "霜晚復秋残，楼明近远山。\n满壶邀我醉，一榻为僧闲。\n树簇孤汀眇，帆欹积浪间。\n从容更南望，殊欲外人寰。",
        "dynasty": "唐",
        "collection_info": null
    },
    {
        "uuid": "811618c10c19dadadca73e81d8b4557b",
        "title": "送顾非熊及第归茅山",
        "author": "项斯",
        "content": "吟诗三十载，成此一名难。\n自有恩门入，全无帝里欢。\n湖光愁裏碧，岩景梦中寒。\n到后松杉月，何人共晓看。",
        "dynasty": "唐",
        "collection_info": null
    },
    {
        "uuid": "39533bdd8fb23a917232c32ac51c232f",
        "title": "春日题李中丞樊川别墅",
        "author": "项斯",
        "content": "心知受恩地，到此亦裴回。\n上路移时立，中轩隔宿来。\n川光通沼沚，寺影带楼台。\n无限成蹊树，花多向客开。",
        "dynasty": "唐",
        "collection_info": null
    },
    {
        "uuid": "fa903c02f00a9b74368140bb1b43c26b",
        "title": "龙州与韩将军夜会",
        "author": "项斯",
        "content": "庭绿草纤纤，边州白露沾。\n别歌缘劒起，客泪是愁添。\n见月鹊啼树，避风云满帘。\n将军尽尊酒，楼上赋星占。",
        "dynasty": "唐",
        "collection_info": null
    },
    {
        "uuid": "d978b324941ad4a21f225688bfc23344",
        "title": "途中逢友人",
        "author": "项斯",
        "content": "长大有南北，山川各所之。\n相逢孤馆夜，共忆少年时。\n烂醉百花酒，狂题几首诗。\n来朝又分袂，后会鬓应丝。",
        "dynasty": "唐",
        "collection_info": null
    },
    {
        "uuid": "3b9fbed00990582d6115ba68d3629b6b",
        "title": "送友人下第归襄阳",
        "author": "项斯",
        "content": "失意已春残，归愁与别难。\n山分关路细，江遶夜城寒。\n草色连晴坂，鼍声离晓滩。\n差池是秋赋，何以暂怀安。",
        "dynasty": "唐",
        "collection_info": null
    },
    {
        "uuid": "8e2efd0138b686ac72bc648bf542f625",
        "title": "宿山寺",
        "author": "项斯",
        "content": "栗叶重重覆翠微，黄昏溪上语人稀。\n月明古寺客初到，风度闲门僧未归。\n山果经霜多自落，水萤穿竹不停飞。\n中宵能得几时睡，又被钟声催着衣。",
        "dynasty": "唐",
        "collection_info": null
    },
    {
        "uuid": "5edb32027bd6f9dfcf9ab43324b37770",
        "title": "病鹤",
        "author": "项斯",
        "content": "青云有意力犹微，岂料低回得所依。\n幸念翅因风雨困，岂敎身陷稻粱肥。\n曾游碧落宁无侣，见有清池不忍飞。\n纵使他年引仙驾，主人恩在亦应归。",
        "dynasty": "唐",
        "collection_info": null
    },
    {
        "uuid": "90259b73c1dc61e10fbf0ea07dd138a3",
        "title": "梦仙",
        "author": "项斯",
        "content": "昨宵魂梦到仙津，得见蓬山不死人。\n云叶许裁成野服，玉浆敎吃润愁身。\n红楼近月宜寒水，绿杏摇风占古春。\n次第引看行未徧，浮光牵入世间尘。",
        "dynasty": "唐",
        "collection_info": null
    },
    {
        "uuid": "ffbead829a09a21c0d3b921fd410c98b",
        "title": "古扇",
        "author": "项斯",
        "content": "昨日裁成夺夏威，忽逢秋节便相违。\n寒尘妬尽秦王女，凉殿恩随汉主妃。\n似月旧临红粉面，有风休动麝香衣。\n千年萧瑟关人事，莫语当时掩泪归。",
        "dynasty": "唐",
        "collection_info": null
    },
    {
        "uuid": "65a2fd7584c199c0e060da18f53e2d1f",
        "title": "泾州听张处士弹琴",
        "author": "项斯",
        "content": "边州独夜正思乡，君又弹琴在客堂。\n髣髴不离灯影外，似闻流水到潇湘。",
        "dynasty": "唐",
        "collection_info": null
    },
    {
        "uuid": "f76c6ed03d2eb4d68b42d4d3936302de",
        "title": "赠别",
        "author": "项斯",
        "content": "鱼在深泉鸟在云，从来只得影相亲。\n他时纵有逢君处，应作人间白髮身。",
        "dynasty": "唐",
        "collection_info": null
    },
    {
        "uuid": "3ab86030f62c99b255da44ece8779d58",
        "title": "对鲙",
        "author": "项斯",
        "content": "行到鲈鱼乡裏时，鲙盘如雪怕风吹。\n犹怜醉裏江南路，马上垂鞭学钓时。",
        "dynasty": "唐",
        "collection_info": null
    },
    {
        "uuid": "6bbcef71528df4ac5468178ea27cba67",
        "title": "忆朝阳峰前居",
        "author": "项斯",
        "content": "每忆闲眠处，朝阳最上峰。\n溪僧来自远，林路出无踪。\n败褐黏苔徧，新题出石重。\n霞光侵曙发，岚翠近秋浓。\n健羡机能破，安危道不逢。\n雪残猨到阁，庭午鹤离松。\n此地虚为别，人间久未容。\n何时无一事，却去养疎慵。",
        "dynasty": "唐",
        "collection_info": null
    },
    {
        "uuid": "e3adf2277826163f228c8e33c3758bb4",
        "title": "暮上瞿唐峡",
        "author": "项斯",
        "content": "自古艰难地，孤舟旦暮程。\n独愁空託命，省已是轻生。\n有树皆相倚，无岩不倒倾。\n蛟螭波数怒，鬼怪火潜明。\n履道知无负，离心自要惊。\n何年面骨肉，细话苦辛行。",
        "dynasty": "唐",
        "collection_info": null
    },
    {
        "uuid": "35b17b2b4c86fcfb5b248fedb60d52c1",
        "title": "和李中丞醉中期王征君月夜同游浐水旧居",
        "author": "项斯",
        "content": "醉后情俱远，难忘素浐间。\n照花深处月，当户旧时山。\n事想同清话，欢期一破颜。\n风流还爱竹，此夜尚思闲。",
        "dynasty": "唐",
        "collection_info": null
    },
    {
        "uuid": "30a69171291b249e0d6e51f00e6bd222",
        "title": "浊水求珠",
        "author": "项斯",
        "content": "灵魄自沉浮，从来任浊流。\n愿从深处得，不向暗中投。\n圆月时堪惜，沧波路可求。\n沙寻龙窟远，泥访蚌津幽。\n是宝终知贵，唯恩且用酬。\n如能在公掌，的不负明眸。",
        "dynasty": "唐",
        "collection_info": null
    },
    {
        "uuid": "47f46df8c82169a1df4b22206d35a63e",
        "title": "江村夜泊",
        "author": "项斯",
        "content": "日落江路黑，前村人语稀。\n几家深树裏，一火夜渔归。",
        "dynasty": "唐",
        "collection_info": null
    },
    {
        "uuid": "51ebd9156d113ec0f7656b5053c7b5d7",
        "title": "落第后归觐喜逢僧再阳",
        "author": "项斯",
        "content": "相逢须强笑，人世别离频。\n去晓长侵月，归乡动隔春。\n见僧心暂静，从俗事多屯。\n宇宙诗名小，山河客路新。\n翠桐犹入爨，青镜未辞尘。\n逸足常思骥，随羣且退鳞。\n宴乖红杏寺，愁在绿杨津。\n羞病难为药，开眉懒顾人。",
        "dynasty": "唐",
        "collection_info": null
    },
    {
        "uuid": "9cc4dc5da6bb98a88b4516c75942d436",
        "title": "送越僧元瑞",
        "author": "项斯",
        "content": "静中无伴侣，今亦独随缘。\n昨夜离空室，焚香净去船。",
        "dynasty": "唐",
        "collection_info": null
    },
    {
        "uuid": "ead57d59cf7928e620ccaefad1cea441",
        "title": "旧宫人",
        "author": "项斯",
        "content": "自出先皇玉殿中，衣裳不更染深红。\n宫钗折尽垂空鬓，内扇穿多减半风。\n桃熟亦曾君手赐，酒阑犹候妾歌终。\n如今还向城边住，御水东流意不通。",
        "dynasty": "唐",
        "collection_info": null
    },
    {
        "uuid": "e273aee35b89077049a6b610041a0ca1",
        "title": "梦游仙",
        "author": "项斯",
        "content": "梦游飞上天家楼，珠箔当风挂玉钩。\n鹦鹉隔帘呼再拜，水仙移镜懒梳头。\n丹霞不是人间晓，碧树仍逢岫外秋。\n将谓便长于此地，鸡声入耳所堪愁。",
        "dynasty": "唐",
        "collection_info": null
    },
    {
        "uuid": "9824cf67727565e21f95d6b07f918b7c",
        "title": "送宫人入道",
        "author": "项斯",
        "content": "愿随仙女董双成，王母前头作伴行。\n初戴玉冠多悞拜，欲辞金殿别称名。\n将敲碧落新斋磬，却进昭阳旧赐筝。\n旦暮焚香绕坛上，步虚犹作按歌声。",
        "dynasty": "唐",
        "collection_info": null
    },
    {
        "uuid": "207e37c7ac6e447cebde7877221525bb",
        "title": "长安退将",
        "author": "项斯",
        "content": "塞外衝沙损眼明，归来养病住秦京。\n上高楼阁看星坐，着白衣裳把劒行。\n常说老身思鬬将，最悲无力制蕃营。\n翠眉红脸和回鹘，惆怅中原不用兵。",
        "dynasty": "唐",
        "collection_info": null
    },
    {
        "uuid": "097dcb28e89ab1221a70f1b2afeceea7",
        "title": "遥装夜",
        "author": "项斯",
        "content": "卷席贫抛壁下床，且铺他处对灯光。\n欲行千里从今夜，犹惜残春发故乡。\n蚊蚋已生团扇急，衣裳未了剪刀忙。\n谁知更有芙蓉浦，南去令人愁思长。",
        "dynasty": "唐",
        "collection_info": null
    },
    {
        "uuid": "da039cacec9a73081e0b9852cccdc6ef",
        "title": "送苗七求职",
        "author": "项斯",
        "content": "相逢未得三回笑，风送离情入剪刀。\n客路最能销日月，梦魂空自畏波涛。\n独眠秋夜琴声急，未拜军城劒色高。\n去去缘多山与海，鹤身宁肯为飞劳。",
        "dynasty": "唐",
        "collection_info": null
    },
    {
        "uuid": "3ae49ad7ee6a3d23d1b70d792e486189",
        "title": "山行",
        "author": "项斯",
        "content": "青枥林深亦有人，一渠流水数家分。\n山当日午回峰影，草带泥痕过鹿羣。\n蒸茗气从茅舍出，缲丝声隔竹篱闻。\n行逢卖药归来客，不惜相随入岛云。",
        "dynasty": "唐",
        "collection_info": null
    },
    {
        "uuid": "d0ea678745ec316e86258c3cfb26d2e2",
        "title": "题永忻寺影堂",
        "author": "项斯",
        "content": "不遇修寺日，无钱入影堂。\n故来空礼拜，临去重添香。\n僧得名难近，灯传火已长。\n发心依止后，借住有邻房。",
        "dynasty": "唐",
        "collection_info": null
    },
    {
        "uuid": "29602764a462cce0556e96823dc5ffae",
        "title": "献令狐相公时相公郊坛行事回",
        "author": "项斯",
        "content": "鹗在卿云冰在壶，代天才业本吁谟。\n荣同伊陟传朱户，秀比王商入画图。\n昨夜星辰回劒履，前年风月满江湖。\n不知机务时多暇，还许诗家属和无。",
        "dynasty": "唐",
        "collection_info": null
    },
    {
        "uuid": "d23aeb27a04e55f90b0563c5a53352e8",
        "title": "句",
        "author": "项斯",
        "content": "佳人背江坐，眉际列烟树。\n马蹄没青莎，船迹成空波。\n春风吹两意，何意更相值。\n更望会稽何处是，沙连竹箭白鷴羣。",
        "dynasty": "唐",
        "collection_info": null
    },
    {
        "uuid": "9a458980b1365c3947f8e7a52ce045c5",
        "title": "寄剡溪友",
        "author": "项斯",
        "content": "歇马亭西酒一巵，半年閒事亦堪悲。\n船横镜水人眠后，蓼暗松江雁下时。\n山晚迥寻萧寺宿，雪寒谁与戴家期。\n夜来忽觉秋风急，应有鲈鱼触钓丝。\n（见宋高似孙《剡录》卷六）。",
        "dynasty": "唐",
        "collection_info": null
    },
    {
        "uuid": "580ff82029b07c53a0ddf016358c7535",
        "title": "题令狐处士溪居",
        "author": "项斯",
        "content": "白髮已过半，无心离此溪。\n病尝山药遍，贫起草堂低。\n为月窗从破，因诗壁重泥。\n近来常夜坐，寂寞与僧齐。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "8a2947d2e23865669148c2d22036bef1",
        "title": "早春题湖上顾氏新居二首",
        "author": "项斯",
        "content": "近得水云看，门长侵早开。\n到时微有雪，行处又无苔。\n劝酒客初醉，留茶僧未来。\n每逢晴暖日，唯见乞花栽。\n门不当官道，行人到亦稀。\n故从餐后出，方至夜深归。\n开箧拣书卷，扫床移褐衣。\n几时同买宅，相近有柴扉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "fd6c374cd094395d3a277e9ac1d632ee",
        "title": "晚春花",
        "author": "项斯",
        "content": "阴洞日光薄，花开不及时。\n当春无半树，经烧足空枝。\n疏与香风会，细将泉影移。\n此中人到少，开尽几人知。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "d572409f8b32a5344e6645abb2919f9b",
        "title": "留别张水部籍",
        "author": "项斯",
        "content": "省中重拜别，兼领寄人书。\n已念此行远，不应相问疏。\n子城西并宅，御水北同渠。\n要取春前到，乘闲候起居。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "cfca229c51d892542c520af45625d48b",
        "title": "小古镜",
        "author": "项斯",
        "content": "字已无人识，唯应记铸年。\n见来深似水，携去重于钱。\n鸾翅巢空月，菱花遍小天。\n宫中照黄帝，曾得化为仙。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "42fedeb6a6f3dede3369a17754ec8877",
        "title": "子规",
        "author": "项斯",
        "content": "游魂自相叫，宁复记前身。\n飞过人家月，声连客路春。\n梦边催晓急，愁外送风频。\n自有沾花血，相和泪滴新。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "5157807b4df38f5623bddfc9cf9f7b85",
        "title": "边州客舍",
        "author": "项斯",
        "content": "开门不成出，麦色遍前坡。\n自小诗名在，如今白髮多。\n经年无越信，终日厌蕃歌。\n近寺居僧少，春来亦懒过。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "4837f9924d5355955a1a97f0ed64b8d8",
        "title": "远水",
        "author": "项斯",
        "content": "渺渺浸天色，一边生晚光。\n阔浮萍思远，寒入雁愁长。\n北极连平地，东流即故乡。\n扁舟来宿处，仿佛似潇湘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "f09a2af488b2dffbbb75df6eadd4ddf1",
        "title": "黄州暮愁",
        "author": "项斯",
        "content": "凌澌冲泪眼，重迭自西来。\n即夜寒应合，非春暖不开。\n岂无登陆计，宜弃济川材。\n愿寄浮天外，高风万里回。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "f3a1f7ea8491920cb39f439ca682cac9",
        "title": "赠金州姚合使君",
        "author": "项斯",
        "content": "为郎名更重，领郡是蹉跎。\n官壁题诗尽，衙庭看鹤多。\n城池连草堑，篱落带椒坡。\n未觉旗幡贵，闲行触处过。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "bfb6a2a1bfee4351bfe0abf187687d2f",
        "title": "送殷中丞游边",
        "author": "项斯",
        "content": "话别无长夜，灯前闻曙鸦。\n已行难避雪，何处合逢花。\n野寺门多闭，羌楼酒不赊。\n还须见边将，谁拟静尘沙。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "2d0a0558dd92799f0ccfbe00c885d032",
        "title": "泛溪",
        "author": "项斯",
        "content": "溪船泛渺弥，渐觉灭炎辉。\n动水花连影，逢人鸟背飞。\n深犹见白石，凉好换生衣。\n未得多诗句，终须隔宿归。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "cbff97c5c7a4d07db367df55e0606034",
        "title": "华顶道者",
        "author": "项斯",
        "content": "仙人掌中住，生有上天期。\n已废烧丹处，犹多种杏时。\n养龙于浅水，寄鹤在高枝。\n得道复无事，相逢尽日棋。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "a8cfd623520bdcfeefdee7c624d576b4",
        "title": "哭南流人",
        "author": "项斯",
        "content": "遥见南来使，江头哭问君。\n临终时有雪，旅葬处无云。\n官库空收剑，蛮僧共起坟。\n知名人尚少，谁为录遗文。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "65ae9e68e5ae95c6653cd0cffe67db31",
        "title": "春夜樊川竹亭陪诸同年宴",
        "author": "项斯",
        "content": "相知皆是旧，每恨独游频。\n幸此同芳夕，宁辞倒醉身。\n灯光遥映烛，萼粉暗飘茵。\n明月分归骑，重来更几春。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "86c754cb14283ad199e79f10fc9ba2d2",
        "title": "送僧",
        "author": "项斯",
        "content": "灵山巡未遍，不作住持心。\n逢寺暂投宿，是山皆独寻。\n有时过静界，在处想空林。\n从小即行脚，出家来至今。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "d90dbc394603e2007b713fa00188bf24",
        "title": "送苏处士归西山",
        "author": "项斯",
        "content": "南游何所为，一箧又空归。\n守道安清世，无心换白衣。\n深林蝉噪暮，绝顶客来稀。\n早晚重相见，论诗更及微。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "9cf5ad846879feb15baa20cf5ef6d6e7",
        "title": "游烂柯山",
        "author": "项斯",
        "content": "步步出尘氛，溪山别是春。\n坛边时过鹤，棋处寂无人。\n访古碑多缺，探幽路不真。\n翻疑归去晚，清世累移晨。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "8a77a00c67bfdec7dd86486952c9003f",
        "title": "巴中逢故人",
        "author": "项斯",
        "content": "劳思空积岁，偶会更无由。\n以分难相舍，将行且暂留。\n路岐何处极，江峡半猿愁。\n到此分南北，离怀岂易收。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "dc3ccdc9539a38818644bfc784198d2f",
        "title": "汉南遇友人",
        "author": "项斯",
        "content": "此身西复东，何计此相逢。\n梦尽吴越水，恨深襄汉钟。\n积云开去路，曙雪迭前峰。\n谁即知非旧，怜君忽见容。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "f616cd98c63d641b6b7edb7e9eacaa27",
        "title": "游头陀寺上方",
        "author": "项斯",
        "content": "高步陟崔嵬，吟闲路惜回。\n寺知何代有，僧见梵天来。\n暮霭连沙积，余霞遍槛开。\n更期招静者，长啸上南台。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "4d054b36bc02e8c9e81066bf9c493919",
        "title": "送友人游河东",
        "author": "项斯",
        "content": "停车晓烛前，一语几潸然。\n路去干戈日，乡遥饥馑年。\n湖波晴见雁，槐驿晚无蝉。\n莫纵经时住，东南书信偏。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "dff2cd95334c91d622a86864abf834b2",
        "title": "寄富春孙路处士",
        "author": "项斯",
        "content": "平生醉与吟，谁是见君心。\n上国一归去，沧江闲至今。\n钟繁秋寺近，峰阔晚涛深。\n疏放长如此，何人长得寻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "bc5f0f2fd9b51eb3953c2801e178bf90",
        "title": "送客归新罗",
        "author": "项斯",
        "content": "君家沧海外，一别见何因。\n风土虽知教，程途自致贫。\n浸天波色晚，横笛鸟行春。\n明发千樯下，应无更远人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "cf62986ded47cdc343d9c9d88263291f",
        "title": "荆州夜与友亲相遇",
        "author": "项斯",
        "content": "山海两分岐，停舟偶似期。\n别来何限意，相见却无辞。\n坐永神凝梦，愁繁鬓欲丝。\n趋名易迟晚，此去莫经时。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "eab26e3c6d5704cf54faf929255814a3",
        "title": "送友人游边",
        "author": "项斯",
        "content": "方春到帝京，有恋有愁并。\n万里江海思，半年沙塞程。\n绿阴斜向驿，残照远侵城。\n自可资新课，还期振盛名。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "e0a580e683b5d73722a9107f6cd9c289",
        "title": "姚氏池亭",
        "author": "项斯",
        "content": "池馆饶嘉致，幽人惬所闲。\n筱风能动浪，岸树不遮山。\n啸槛鱼惊后，眠窗鹤语间。\n何须说庐阜，深处更跻攀。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "8935ee4ac88689e55c9ba11e3265a48f",
        "title": "彭蠡湖春望",
        "author": "项斯",
        "content": "湖亭东极望，远棹不须回。\n遍草新湖落，连天众雁来。\n芦洲残照尽，云障积烟开。\n更想鸱夷子，扁舟安在哉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "bc1d580160fdb5756dc1fd0d9a1c924b",
        "title": "闻蝉",
        "author": "项斯",
        "content": "动叶复惊神，声声断续匀。\n坐来同听者，俱是未归人。\n一棹三湘浪，单车二蜀尘。\n伤秋各有日，千可念因循。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "37ad254bc3c19aa2bffdc7e980ad7411",
        "title": "李处士道院南楼",
        "author": "项斯",
        "content": "霜晚复秋残，楼明近远山。\n满壶邀我醉，一榻为僧闲。\n树簇孤汀眇，帆欹积浪间。\n从容更南望，殊欲外人寰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "daa61466fe38771669c97f5306af9c14",
        "title": "送顾非熊及第归茅山",
        "author": "项斯",
        "content": "吟诗三十载，成此一名难。\n自有恩门入，全无帝裏欢。\n湖光愁裏碧，岩景梦中寒。\n到后松杉月，何人共晓看。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "c52516d29976cbef55936e91eefaa03a",
        "title": "龙州与韩将军夜会",
        "author": "项斯",
        "content": "庭绿草纤纤，边州白露沾。\n别歌缘剑起，客泪是愁添。\n见月鹊啼树，避风云满帘。\n将军尽尊酒，楼上赋星占。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "e9ee18c933ca83306a7b16f78fa4aded",
        "title": "送友人下第归襄阳",
        "author": "项斯",
        "content": "失意已春残，归愁与别难。\n山分关路细，江绕夜城寒。\n草色连晴阪，鼍声离晓滩。\n差池是秋赋，何以暂怀安。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "718b94886530fdcfe98a01a3792f2ce3",
        "title": "宿山寺",
        "author": "项斯",
        "content": "栗叶重重复翠微，黄昏溪上语人稀。\n月明古寺客初到，中宵能得几时睡，又被钟声催着衣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "342cce071ec4fbe95f08fece0c6aef5e",
        "title": "病鹤",
        "author": "项斯",
        "content": "青云有意力犹微，岂料低回得所依。\n幸念翅因风雨困，纵使他年引仙驾，主人恩在亦应归。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "ce76696a3ee6e8132c249f6a4f46c3e6",
        "title": "梦仙",
        "author": "项斯",
        "content": "昨宵魂梦到仙津，得见蓬山不死人。\n云叶许裁成野服，次第引看行未遍，浮光牵入世间尘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "9051a192c8b687e5b9a285554f219c59",
        "title": "古扇",
        "author": "项斯",
        "content": "昨日裁成夺夏威，忽逢秋节便相违。\n寒尘妒尽秦王女，千年萧瑟关人事，莫语当时掩泪归。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "087c425836e8d825c261e3c58027f499",
        "title": "泾州听张处士弹琴",
        "author": "项斯",
        "content": "边州独夜正思乡，君又弹琴在客堂。\n仿佛不离灯影外，似闻流水到潇湘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "eed17dad6e557af8f58adcfab86c3f29",
        "title": "对鲙",
        "author": "项斯",
        "content": "行到鲈鱼乡里时，鲙盘如雪怕风吹。\n犹怜醉裏江南路，马上垂鞭学钓时。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "093dbfe57b501d8fece26b4234b9e73d",
        "title": "忆朝阳峰前居",
        "author": "项斯",
        "content": "每忆闲眠处，朝阳最上峰。\n溪僧来自远，林路出无踪。\n败褐黏苔遍，新题出石重。\n霞光侵曙发，岚翠近秋浓。\n健羡机能破，安危道不逢。\n雪残猿到阁，庭午鹤离松。\n此地虚为别，人间久未容。\n何时无一事，却去养疏慵。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "294808a80047a40c1617fca93b4479e5",
        "title": "暮上瞿唐峡",
        "author": "项斯",
        "content": "自古艰难地，孤舟旦暮程。\n独愁空托命，省已是轻生。\n有树皆相倚，无岩不倒倾。\n蛟螭波数怒，鬼怪火潜明。\n履道知无负，离心自要惊。\n何年面骨肉，细话苦辛行。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "d03625e7a807d7222477826a3daebe27",
        "title": "落第后归觐喜逢僧再阳",
        "author": "项斯",
        "content": "相逢须强笑，人世别离频。\n去晓长侵月，归乡动隔春。\n见僧心暂静，从俗事多屯。\n宇宙诗名小，山河客路新。\n翠桐犹入爨，青镜未辞尘。\n逸足常思骥，随群且退鳞。\n宴乖红杏寺，愁在绿杨津。\n羞病难为药，开眉懒顾人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "d5410c08f7ebf3d5b7f40c94ebed8b4d",
        "title": "旧宫人",
        "author": "项斯",
        "content": "自出先皇玉殿中，衣裳不更染深红。\n宫钗折尽垂空鬓，如今还向城边住，御水东流意不通。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "0f53ed298b058a0b7ba348bc77e1a4e1",
        "title": "梦游仙",
        "author": "项斯",
        "content": "梦游飞上天家楼，珠箔当风挂玉钩。\n鹦鹉隔帘呼再拜，将谓便长于此地，鸡声入耳所堪愁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "919ec361a77805e587707183f2ba4451",
        "title": "送宫人入道",
        "author": "项斯",
        "content": "愿随仙女董双成，王母前头作伴行。\n初戴玉冠多误拜，旦暮焚香绕坛上，步虚犹作按歌声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "d80e47dad8ea671a22af63f419c13331",
        "title": "长安退将",
        "author": "项斯",
        "content": "塞晚冲沙损眼明，归来养病住秦京。\n上高楼阁看星坐，翠眉红脸和回鹘，惆怅中原不用兵。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "9f57649b1118da698e79b69327f4643e",
        "title": "遥装夜",
        "author": "项斯",
        "content": "卷席贫抛壁下床，且铺他处对灯光。\n欲行千里从今夜，谁知更有芙蓉浦，南去令人愁思长。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "90209b1ed8289153b217d8c52f748f59",
        "title": "送苗七求职",
        "author": "项斯",
        "content": "相逢未得三回笑，风送离情入剪刀。\n客路最能销日月，去去缘多山与海，鹤身宁肯为飞劳。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "32a995fe16d9756bd87519a7847e301f",
        "title": "山行",
        "author": "项斯",
        "content": "青枥林深亦有人，一渠流水数家分。\n山当日午回峰影，行逢卖药归来客，不惜相随入岛云。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "2fa6c074969d8eafd834caec2a05bd96",
        "title": "献令狐相公，时相公郊坛行事回",
        "author": "项斯",
        "content": "鹗在卿云冰在壶，代天才业本吁谟。\n荣同伊陟传朱户，不知机务时多暇，还许诗家属和无。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    },
    {
        "uuid": "4ef50e0c22f949ebbf88e5287d7592d2",
        "title": "句",
        "author": "项斯",
        "content": "佳人背江坐，眉际列烟树。\n。\n马蹄没青莎，船迹成空波。\n春风吹两意，何意更相值。\n（《古意》。\n以上并见张为《主客图》）更望会稽何处是，沙连竹箭白鹇群。\n。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十四"
        }
    }
]