[
    {
        "uuid": "886119c29f783c27321da60daac9e5a5",
        "title": "蟠龙山",
        "author": "李时亮",
        "content": "独卧粤南天尽头，吞吐清气压林丘。\n风云上下三千丈，雾雨西南十六州。\n古涧有泉穿石冷，阴崖无暑满山秋。\n我来结构山亭下，时復凭栏看未休。",
        "dynasty": "宋",
        "collection_info": null
    },
    {
        "uuid": "b5e7e9966fe9b859f97ba3df5c53f618",
        "title": "飞云山",
        "author": "李时亮",
        "content": "曳曳溶溶绕翠微，朝朝暮暮满山飞。\n于今待汝为霖雨，莫向山中变白衣。",
        "dynasty": "宋",
        "collection_info": null
    },
    {
        "uuid": "5beb9f911215d0b8412b3fd1e2b2609f",
        "title": "临桂白云洞",
        "author": "李时亮",
        "content": "□崖高瞰白云溪，洞穴通天路崄巇。\n雨未作霖天下旱，玉龙蟠此少人知。",
        "dynasty": "宋",
        "collection_info": null
    },
    {
        "uuid": "13a59bb36cc1d947a4befe623119733d",
        "title": "万里波光外，孤城南极西。",
        "author": "李时亮",
        "content": "数点晴明天外国，一帆风信舶家舟。",
        "dynasty": "宋",
        "collection_info": null
    }
]