[
    {
        "uuid": "f28b3d182b24b922b6c56ca155fdfe3e",
        "title": "题君山",
        "author": "任鹄",
        "content": "不碍扬帆路，盘根压洞庭。\n波涛四面白，云外一堆青。\n鱼跃晴波动，龙归石洞腥。\n纔期託名画，为我簇为屏。",
        "dynasty": "唐",
        "collection_info": null
    },
    {
        "uuid": "f334d6416fcb76a50d6ff20f945e4cd8",
        "title": "送王正己归山",
        "author": "任鹄",
        "content": "五峯青拄天，直下挂[飞]（龙）泉。\n琴鹤同归去，烟霞到处眠。\n鼯跳霜叶径，虎啸夕阳川。\n独酌应怀我，排空树影连。\n（以上《诗话总龟》十五引《雅言杂载》）。",
        "dynasty": "唐",
        "collection_info": null
    }
]