[
    {
        "title": "题杜宾客新丰里幽居",
        "author": "蒋防",
        "content": "退迹依三径，辞荣继二疏。\n圣情容解印，帝里许悬车。\n已去龙楼籍，犹分御廪储。\n风泉输耳目，松竹助玄虚。\n调护心常在，山林意有余。\n应嗤紫芝客，远就白云居。",
        "dynasty": "唐",
        "collection_info": null
    },
    {
        "title": "望禁苑祥光",
        "author": "蒋防",
        "content": "嘉瑞生天色，葱茏几效祥。\n树摇三殿侧，日映九城傍。\n仙雾今同色，卿云未可章。\n拱汾疑鼎气，临渭比荧光。\n岂并春风旧，俄同圣寿长。\n微臣时一望，短羽欲翱翔。",
        "dynasty": "唐",
        "collection_info": null
    },
    {
        "title": "冬至日祥风应候",
        "author": "蒋防",
        "content": "节逢清景空，气占二仪中。\n独喜登高日，先知应候风。\n瑞呈光舜化，庆表盛尧聪。\n况与承时叶，还将入律同。\n微微万井逼，习习九门通。\n遶殿炉烟起，殷勤报岁功。",
        "dynasty": "唐",
        "collection_info": null
    },
    {
        "title": "春风扇微和",
        "author": "蒋防",
        "content": "丽日催迟景，和风扇早春。\n暖浮丹凤阙，韶媚黑龙津。\n澹荡迎仙仗，霏微送画轮。\n绿摇官柳散，红待禁花新。\n舞席皆迴雪，歌筵暗送尘。\n幸当阳律候，惟愿及佳辰。",
        "dynasty": "唐",
        "collection_info": null
    },
    {
        "title": "日暖万年枝",
        "author": "蒋防",
        "content": "新阳归上苑，嘉树独含妍。\n散漫添和气，曈昽卷曙烟。\n流辉宜圣日，接影贵芳年。\n自与恩光近，那关煦妪偏。\n结根诚得地，表寿愿符天。\n谁道凌寒质，从兹不暧然。",
        "dynasty": "唐",
        "collection_info": null
    },
    {
        "title": "秋月悬清辉",
        "author": "蒋防",
        "content": "秋月沿霄汉，亭亭委素辉。\n山明桂花发，池满夜珠归。\n入牖人偏揽，临枝鹊正飞。\n影连平野净，轮度晓云微。\n晶晃浮轻露，裴回映薄帷。\n此时千里道，延望独依依。",
        "dynasty": "唐",
        "collection_info": null
    },
    {
        "title": "八风从律",
        "author": "蒋防",
        "content": "制律窥元化，因声感八风。\n还从万籁起，更与五音同。\n习习芦灰上，泠泠玉管中。\n气随时物好，响彻霁天空。\n自得阴阳顺，能令惠泽通。\n愿吹寒谷裏，从此达前蒙。",
        "dynasty": "唐",
        "collection_info": null
    },
    {
        "title": "藩臣恋魏阙",
        "author": "蒋防",
        "content": "剖竹随皇命，分忧镇大藩。\n恩波怀魏阙，献纳望天阍。\n政奉南风顺，心依北极尊。\n梦魂通玉陛，动息寄朱轩。\n直以蒸黎念，思陈政化源。\n如何子牟意，今古道斯存。",
        "dynasty": "唐",
        "collection_info": null
    },
    {
        "title": "[秋]稼如云",
        "author": "蒋防",
        "content": "肆目如云处，三田大有秋。\n葱茏初蔽野，散漫正盈畴。\n稍混从龙势，宁同触石幽。\n紫芒分羃羃，青颕澹油油。\n始惬仓箱望，终无灭裂忧。\n西成知不远，雨露復何酬。",
        "dynasty": "唐",
        "collection_info": null
    },
    {
        "title": "玉巵无当",
        "author": "蒋防",
        "content": "美玉常为器，兹焉变漏巵。\n酒浆悲莫挹，樽俎念空施。\n符彩功难补，盈虚数已亏。\n岂惟孤玩好，抑亦类瑕疵。\n清越音虽在，操持意渐隳。\n赋形期大匠，良璞勿同斯。",
        "dynasty": "唐",
        "collection_info": null
    },
    {
        "title": "至人无梦",
        "author": "蒋防",
        "content": "已赜希微理，知将静默邻。\n坐忘宁有梦，迹灭示凝神。\n化蝶诚知幻，征兰匪契真。\n抱玄虽解带，守一自离尘。\n寥朗壶中晓，虚明洞裏春。\n翛然碧霞客，那比漆园人。",
        "dynasty": "唐",
        "collection_info": null
    },
    {
        "title": "玄都楼桃",
        "author": "蒋防",
        "content": "旧传天上千年熟，今日人间五日香。\n红软满枝须作意，莫交方朔施偷将。",
        "dynasty": "唐",
        "collection_info": null
    },
    {
        "title": "灵岩洞",
        "author": "蒋防",
        "content": "一湾溪水出岩泉，前洞沉沉后洞连。\n可惜秦人不曾到，空留名蹟在桃川。\n（《古今图书集成·职方典》一二六二《常德府部》）。",
        "dynasty": "唐",
        "collection_info": null
    },
    {
        "title": "临蒸诸葛亮宅（题拟）",
        "author": "蒋防",
        "content": "始有诸葛翁，柯亭寄翠霭。\n（见《舆地纪胜》卷五五《衡州》）。",
        "dynasty": "唐",
        "collection_info": null
    },
    {
        "title": "题杜宾客新丰裏幽居",
        "author": "蒋防",
        "content": "退迹依三径，辞荣继二疏。圣情容解印，帝裏许悬车。\n已去龙楼籍，犹分御廪储。风泉输耳目，松竹助玄虚。\n调护心常在，山林意有余。应嗤紫芝客，远就白云居。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零七"
        }
    },
    {
        "title": "望禁苑祥光",
        "author": "蒋防",
        "content": "嘉瑞生天色，葱茏几效祥。树摇三殿侧，日映九城傍。\n仙雾今同色，卿云未可章。拱汾疑鼎气，临渭比萤光。\n岂并春风旧，俄同圣寿长。微臣时一望，短羽欲翱翔。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零七"
        }
    },
    {
        "title": "冬至日祥风应候",
        "author": "蒋防",
        "content": "节逢清景空，气占二仪中。独喜登高日，先知应候风。\n瑞呈光舜化，庆表盛尧聪。况与承时叶，还将入律同。\n微微万井逼，习习九门通。绕殿炉烟起，殷勤报岁功。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零七"
        }
    },
    {
        "title": "春风扇微和",
        "author": "蒋防",
        "content": "丽日催迟景，和风扇早春。暖浮丹凤阙，韶媚黑龙津。\n澹荡迎仙仗，霏微送画轮。绿摇官柳散，红待禁花新。\n舞席皆回雪，歌筵暗送尘。幸当阳律候，惟愿及佳辰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零七"
        }
    },
    {
        "title": "日暖万年枝",
        "author": "蒋防",
        "content": "新阳归上苑，嘉树独含妍。散漫添和气，曈昽卷曙烟。\n流辉宜圣日，接影贵芳年。自与恩光近，那关煦妪偏。\n结根诚得地，表寿愿符天。谁道凌寒质，从兹不暧然。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零七"
        }
    },
    {
        "title": "秋月悬清辉",
        "author": "蒋防",
        "content": "秋月沿霄汉，亭亭委素辉。山明桂花发，池满夜珠归。\n入牖人偏揽，临枝鹊正飞。影连平野净，轮度晓云微。\n晶晃浮轻露，裴回映薄帷。此时千里道，延望独依依。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零七"
        }
    },
    {
        "title": "八风从律",
        "author": "蒋防",
        "content": "制律窥元化，因声感八风。还从万籁起，更与五音同。\n习习芦灰上，泠泠玉管中。气随时物好，响彻霁天空。\n自得阴阳顺，能令惠泽通。愿吹寒谷裏，从此达前蒙。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零七"
        }
    },
    {
        "title": "藩臣恋魏阙",
        "author": "蒋防",
        "content": "剖竹随皇命，分忧镇大藩。恩波怀魏阙，献纳望天阍。\n政奉南风顺，心依北极尊。梦魂通玉陛，动息寄朱轩。\n直以蒸黎念，思陈政化源。如何子牟意，今古道斯存。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零七"
        }
    },
    {
        "title": "秋稼如云",
        "author": "蒋防",
        "content": "肆目如云处，三田大有秋。葱茏初蔽野，散漫正盈畴。\n稍混从龙势，宁同触石幽。紫芒分幂幂，青颖澹油油。\n始惬仓箱望，终无灭裂忧。西成知不远，雨露复何酬。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零七"
        }
    },
    {
        "title": "玉卮无当",
        "author": "蒋防",
        "content": "美玉常为器，兹焉变漏卮。酒浆悲莫挹，樽俎念空施。\n符彩功难补，盈虚数已亏。岂惟孤玩好，抑亦类瑕疵。\n清越音虽在，操持意渐隳。赋形期大匠，良璞勿同斯。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零七"
        }
    },
    {
        "title": "至人无梦",
        "author": "蒋防",
        "content": "已赜希微理，知将静默邻。坐忘宁有梦，迹灭未凝神。\n化蝶诚知幻，征兰匪契真。抱玄虽解带，守一自离尘。\n寥朗壶中晓，虚明洞裏春。翛然碧霞客，那比漆园人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零七"
        }
    }
]