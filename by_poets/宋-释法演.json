[
    {
        "uuid": "963d40fabb7c060c4b8442ad632d6bd8",
        "title": "举俱胝竖指因缘颂",
        "author": "释法演",
        "content": "佳人睡起懒梳头，把得金钗插便休。\n大抵还他肌骨好，不涂红粉也风流。",
        "dynasty": "宋",
        "collection_info": null
    },
    {
        "uuid": "9db31cd060a5da4f518f37cac000fd12",
        "title": "偈",
        "author": "释法演",
        "content": "皖伯台前送别时，桃花如锦柳如眉。\n明年此日凭栏看，依旧青青一两枝。",
        "dynasty": "宋",
        "collection_info": null
    },
    {
        "uuid": "b2a3c3505970dcc34307ce11931ff2e1",
        "title": "投机偈呈白云端禅师",
        "author": "释法演",
        "content": "山前一片闲田地，叉手叮咛问祖翁。\n几度卖来还自买，为怜松竹引清风。",
        "dynasty": "宋",
        "collection_info": null
    },
    {
        "uuid": "d885c1ccc3bef107c650dea1abf0ac87",
        "title": "偈七首  其一",
        "author": "释法演",
        "content": "幸然无一事，行脚要参禅。\n却被禅相恼，不透祖师关。",
        "dynasty": "宋",
        "collection_info": null
    },
    {
        "uuid": "2316cf28a45f98a2b88486afd131fd02",
        "title": "偈七首  其二",
        "author": "释法演",
        "content": "难难几何般，易易没巴鼻。\n好好催人老，默默从此得。",
        "dynasty": "宋",
        "collection_info": null
    },
    {
        "uuid": "6b84c25859c7f3a45bbe0ef0dccd3e95",
        "title": "偈七首  其三",
        "author": "释法演",
        "content": "此箇物，上拄天，下拄地。\n皖口作眼，皖山作鼻。\n太平退身三步，放你诸人出气。\n太平淈髿汉，事事尽经遍。\n如是三十年，也有人讚叹。",
        "dynasty": "宋",
        "collection_info": null
    },
    {
        "uuid": "87e7efc720a9e8e599e7144043687edd",
        "title": "偈七首  其四",
        "author": "释法演",
        "content": "白云不会说禅，三门开向两边。\n有人动着关捩，两片东扇西扇。",
        "dynasty": "宋",
        "collection_info": null
    },
    {
        "uuid": "ce8b985c42d42646e808a1f0db54ea83",
        "title": "偈七首  其五",
        "author": "释法演",
        "content": "悟了同未悟，归家寻旧路。\n一字是一字，一句是一句。\n自小不脱空，两岁学移步。\n湛水生莲花，一年生一度。",
        "dynasty": "宋",
        "collection_info": null
    },
    {
        "uuid": "68e7d0f2939272c44ba10c9bfc560338",
        "title": "偈七首  其六",
        "author": "释法演",
        "content": "花发鷄冠媚早秋，谁人能染紫丝头。\n有时风动频相倚，似向阶前斗不休。",
        "dynasty": "宋",
        "collection_info": null
    },
    {
        "uuid": "8dc5436f1e3445ff480915ae65ae194b",
        "title": "偈七首  其七",
        "author": "释法演",
        "content": "佛祖生冤家，悟道染泥土。\n无为无事人，声色如聋瞽。",
        "dynasty": "宋",
        "collection_info": null
    },
    {
        "uuid": "2af370b49a47e7f097b0af9732dbe367",
        "title": "偈",
        "author": "释法演",
        "content": "华种有生姓，因地华生生。\n大缘与性合，当生生不生。",
        "dynasty": "宋",
        "collection_info": null
    },
    {
        "uuid": "5912238de6fda7f177ec70cce0620af2",
        "title": "句  其一",
        "author": "释法演",
        "content": "檐声不断前旬雨，电影还连后夜雷。",
        "dynasty": "宋",
        "collection_info": null
    },
    {
        "uuid": "3a8d2b1148bf2afa350f4ced76c4bbf8",
        "title": "句  其二",
        "author": "释法演",
        "content": "不因紫陌花开早，争得黄鶑下柳条。",
        "dynasty": "宋",
        "collection_info": null
    },
    {
        "uuid": "d472137e1a377c37cb253f6c2cfcca6d",
        "title": "句  其三",
        "author": "释法演",
        "content": "富嫌千口少，贫恨一身多。",
        "dynasty": "宋",
        "collection_info": null
    }
]