[
    {
        "uuid": "762d59a7a05b5bd9d8ae656ca4df95b7",
        "title": "兴庆池禊宴",
        "author": "刘涣",
        "content": "清明佳节属良辰，行乐东郊宴席宾。\n风柳不胜春气力，露花无奈晓精神。\n管丝远近青堤上，楼阁高低渌水滨。\n多少舣舟何所用，府公便是济川人。",
        "dynasty": "宋",
        "collection_info": null
    },
    {
        "uuid": "c0cf96043479867eb7468ae0c8bda50f",
        "title": "初及第归题凈慈寺壁二绝  其一",
        "author": "刘涣",
        "content": "彤扉新授紫皇宣，品作蓬壶二等僊。\n今日访师无限意，应怜憔悴胜当年。",
        "dynasty": "宋",
        "collection_info": null
    },
    {
        "uuid": "4ccbf65ebd9373ccb0131d144dd167cc",
        "title": "初及第归题凈慈寺壁二绝  其二",
        "author": "刘涣",
        "content": "梵剎仙都显焕存，心心惟绍法王孙。\n俗流不信空空理，将谓长生别有门。",
        "dynasty": "宋",
        "collection_info": null
    },
    {
        "uuid": "24fe02aac4f9be50e05079c6bb941ad7",
        "title": "自颍上归再题寺壁二绝  其一",
        "author": "刘涣",
        "content": "颠倒儒冠二十春，归来重喜访僧邻。\n千奔万竞无穷竭，老竹枯松特地新。",
        "dynasty": "宋",
        "collection_info": null
    },
    {
        "uuid": "b786b727126243f274b83e0a3969627c",
        "title": "自颍上归再题寺壁二绝  其二",
        "author": "刘涣",
        "content": "被布羹藜三十春，苦空存性已通真。\n我来试问孤高士，翻媿区区名利身。",
        "dynasty": "宋",
        "collection_info": null
    },
    {
        "uuid": "29a6056a365f2ab6fbaee425c8f9a9a8",
        "title": "句",
        "author": "刘涣",
        "content": "东台乃主人，吾身同过客。",
        "dynasty": "宋",
        "collection_info": null
    }
]