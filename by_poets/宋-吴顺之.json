[
    {
        "uuid": "00cfaeb7722f41567be7a34449e58512",
        "title": "寿太师  其一",
        "author": "吴顺之",
        "content": "尧舜垂衣明日月，皋夔论道际风云。\n须知天地生成德，间世真儒辅圣君。",
        "dynasty": "宋",
        "collection_info": null
    },
    {
        "uuid": "619a2eb0ce4372ef6b6d5436f2d174f8",
        "title": "寿太师  其二",
        "author": "吴顺之",
        "content": "南北通和自古无，如今万里混车书。\n传闻每遣皇华使，外国人争问起居。",
        "dynasty": "宋",
        "collection_info": null
    },
    {
        "uuid": "4481ae8c3e2f8a70868ab92b31dacc51",
        "title": "寿太师  其三",
        "author": "吴顺之",
        "content": "德望岩岩鲁太山，功成天地亦清闲。\n不须百丈磨崖刻，碑在农桑乐业间。",
        "dynasty": "宋",
        "collection_info": null
    },
    {
        "uuid": "6180a1870082a7319c3875928f375eaa",
        "title": "寿太师  其四",
        "author": "吴顺之",
        "content": "西风原上拨黄云，归作人间瓮裏春。\n拍手一樽歌既醉，闾阎俱是太平民。",
        "dynasty": "宋",
        "collection_info": null
    },
    {
        "uuid": "5c552a06ffead2c62bdc10d64979dac1",
        "title": "寿太师  其五",
        "author": "吴顺之",
        "content": "老农含笑指家丁，偃伯灵台始见生。\n身手只今大如许，耳根不识鼓鼙声。",
        "dynasty": "宋",
        "collection_info": null
    },
    {
        "uuid": "23cd42f32384f8203d56e620ea0d5488",
        "title": "寿太师  其六",
        "author": "吴顺之",
        "content": "年年周孔道何多，谁为缁黄保不磨。\n却笑纷纷韩孟辈，空言无奈异端何。",
        "dynasty": "宋",
        "collection_info": null
    },
    {
        "uuid": "18282c3b17c6dbae6c3413e35d500640",
        "title": "寿太师  其七",
        "author": "吴顺之",
        "content": "当年崧岳降生申，底事先春五日期。\n要是穷冬正冰雪，斡回和气遍华夷。\n群生无路答昇平，只有年年善颂声。\n长愿遥天无点翳，台星两两倍光明。",
        "dynasty": "宋",
        "collection_info": null
    },
    {
        "uuid": "468d308d147229731feae242126ec0f0",
        "title": "寿太师  其八",
        "author": "吴顺之",
        "content": "下吏南州把郡符，除恩犹未放江湖。\n诞辰再拜无他祝，愿献蓬莱清浅图。",
        "dynasty": "宋",
        "collection_info": null
    },
    {
        "uuid": "246c12be815e7719f936aceec560c2ae",
        "title": "寿太师  其九",
        "author": "吴顺之",
        "content": "万古丛中见玉英，天教正味合和羹。\n枝头春色无穷在，乞与年年荐寿觥。",
        "dynasty": "宋",
        "collection_info": null
    }
]