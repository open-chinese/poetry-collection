[
    {
        "uuid": "ce088f2229368e235a28ac111c96fe27",
        "title": "诣李侍郎",
        "author": "王鲁复",
        "content": "文字元无底，功夫转到难。\n苦心三百首，暂请侍郎看。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十"
        }
    },
    {
        "uuid": "a3e0c7ed3f90ae564f87dec2ffb2f45f",
        "title": "吊灵均",
        "author": "王鲁复",
        "content": "万古汨罗深，骚人道不沉。\n明明唐日月，应见楚臣心。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十"
        }
    },
    {
        "uuid": "66b14df188b2a157fcc46be254f0efe2",
        "title": "吊韩侍郎",
        "author": "王鲁复",
        "content": "星落少微宫，高人入古风。\n几年才子泪，并写五言中。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十"
        }
    },
    {
        "uuid": "8becb09eceaea64257ff6d43dd7f4592",
        "title": "故白岩禅师院",
        "author": "王鲁复",
        "content": "能师还世名还在，空闭禅堂满院苔。\n花树不随人寂寞，数枝犹自出墙来。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十"
        }
    }
]