[
    {
        "uuid": "66903acdb5c200295775b1214ce03008",
        "title": "送程给事知越州",
        "author": "潘及甫",
        "content": "积年欣慕逸羣才，今日皇都喜重陪。\n行着绣衣归茂苑，醉搀仙履上蓬莱。\n青云有路千峯见，碧海无波万里开。\n我欲傍淮先卜筑，隔江招隠望胥台。",
        "dynasty": "宋",
        "collection_info": null
    },
    {
        "uuid": "8d1981a887a543ded9442591aa673b98",
        "title": "送友",
        "author": "潘及甫",
        "content": "聚首浑无益，送君将奈何。\n已经贫病后，一任别离多。\n鬓髮新霜雪，衣裳旧薜萝。\n不堪明月夜，挥手唱骊歌。",
        "dynasty": "宋",
        "collection_info": null
    }
]