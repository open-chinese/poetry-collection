[
    {
        "uuid": "ffa321cd3c1d902f6a4f68ff30dbd4a4",
        "title": "经照湖方干旧居",
        "author": "吴遵路",
        "content": "磻溪垂钓者，终得展其才。\n何事先生隐，不逢明主来。\n泉声秋雨歇，月色夜云开。\n对此空惆怅，吟魂早晚迴。",
        "dynasty": "宋",
        "collection_info": null
    },
    {
        "uuid": "95aa47629447b6e8239d04d00680ece5",
        "title": "送梵才大师归天台",
        "author": "吴遵路",
        "content": "高躅动京国，静缘怀故山。\n扁舟乘兴往，孤鸟倦飞还。\n社漏重湖外，霞城积霭闲。\n碧云聊寓意，即境自幽关。",
        "dynasty": "宋",
        "collection_info": null
    }
]