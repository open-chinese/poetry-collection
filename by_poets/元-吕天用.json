[
    {
        "uuid": "d5a2abebbee4c7eee0ec27a506e573ba",
        "title": "南吕・一枝花白莲",
        "author": "吕天用",
        "content": "瑶池施素妆，洛浦夸清景。\n庐山传绝艳，太华擅高名。\n秋水澄澄，洗得胭脂净，淡梳妆百媚生。\n裁剪下雪腻香柔，包含尽风清露冷。",
        "dynasty": "元",
        "collection_info": null
    },
    {
        "uuid": "ca9af7e36797ae1dd395c72ebfab48b4",
        "title": "梁州・纵不虢国女承恩楚闼，大管是太真妃出浴华清。水云乡喧满秋娘性。",
        "author": "吕天用",
        "content": "也不羡红妆翠盖，金屋银屏。\n铅华绛彩，绣络珠璎。\n他则待占秋江独步倾城，倚秋江压尽繁英。\n他生得脸儿媚脉脉盈盈，长得腰儿瘦风风韵韵，立的个影儿孤袅袅婷婷。\n这些，可人。\n晚凉睡杀鸳鸯颈，与秋月淡相映。\n天遣嫦娥下太清，来赴蓬瀛。",
        "dynasty": "元",
        "collection_info": null
    },
    {
        "uuid": "2fc8c27b272d2af3de3a8c047865292a",
        "title": "煞・满池玉蕊连枝莹，一片琼葩彻骨清。绿杨影里画船轻，趁一派歌声，",
        "author": "吕天用",
        "content": "十里波光如镜。\n俺本待闲遣水云兴，被藕丝嫩把柔肠厮系定，越教人惹恨牵情。",
        "dynasty": "元",
        "collection_info": null
    },
    {
        "uuid": "d8342684deb1b89ef71d317bbde403b0",
        "title": "随尾・休只管妆添泽国三秋景，我则怕狼藉江乡一夜冰。虽宜同根栽并蒂",
        "author": "吕天用",
        "content": "生，受了些莲心苦，割不断连理情。\n若不采莲人把你手掌内奇擎，明日西风起替得你凌波袜儿冷。\n秋蝶数声孤雁哀，几点昏鸦噪。\n桂花随雨落，梧叶带霜凋。\n园苑萧条，零落了芙蓉萼，见一个玉胡蝶体态娇。\n描不成雅淡风流，画不就轻盈瘦小。",
        "dynasty": "元",
        "collection_info": null
    },
    {
        "uuid": "55e8a242aa9cdb8bb90a967e881f71dc",
        "title": "梁州・难趁逐莺期月夜，怎追随燕约花朝？栖香觅意谁知道？春光错过，",
        "author": "吕天用",
        "content": "媚景轻抛。\n虚辜艳杏，忍负夭桃。\n梦魂杳不在花梢，精神懒岂解争高。\n喜孜孜翠袖兜笼，娇滴滴玉纤捻扌若，笑吟吟罗扇招摇。\n替他，窨约。\n秋深何处生芳草？残菊边且胡闹。\n不似姚黄魏紫好，忍负良宵。",
        "dynasty": "元",
        "collection_info": null
    },
    {
        "uuid": "93e8b40a541cd40bac401440568289f2",
        "title": "隔尾・金风不念香须少，玉露那怜粉翅娇。风露催残冷来到，艳阳时过了。",
        "author": "吕天用",
        "content": "暮秋天怎熬，将一捻儿香肌断送了。",
        "dynasty": "元",
        "collection_info": null
    }
]