[
    {
        "uuid": "e77eb7d921604803bd106ee5e5c40d9f",
        "title": "谢王仲仪元日书字",
        "author": "史吉卿",
        "content": "好事东君不惮劳，点妆梅柳见才高。\n尽输好景资元日，故遣清斋入我曹。\n锦绣忽贻新笔墨，琼瑶无以报瓜桃。\n春风遍染西湖绿，且涤金杯共漱醪。",
        "dynasty": "宋",
        "collection_info": null
    },
    {
        "uuid": "faa35f54b8f798f81dffa62ccaa577be",
        "title": "严子陵钓台",
        "author": "史吉卿",
        "content": "功名束缚几英豪，无怪先生抵死逃。\n坐钓桐江一派水，清风千古与台高。",
        "dynasty": "宋",
        "collection_info": null
    }
]