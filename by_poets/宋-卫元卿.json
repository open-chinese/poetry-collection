[
    {
        "uuid": "f6c93a62e64a538e462a801ffbaa663a",
        "title": "谒金门 花过雨",
        "author": "卫元卿",
        "content": "花过雨。\n又是一番红素。\n燕子归来愁不语。\n故巢无觅处。\n谁在玉楼歌舞。\n谁在玉关辛苦。\n若使边尘吹得去。\n东风侯万户。",
        "dynasty": "宋",
        "collection_info": null
    },
    {
        "uuid": "30eb1aaff206c4c22aef58a6a37608eb",
        "title": "齐天乐 藕花洲上芙蓉楫",
        "author": "卫元卿",
        "content": "藕花洲上芙蓉楫，羞郎故移深处。\n弄影萍开，搴香袖罥，鸂鶒双双飞去。\n垂鞭笑顾。\n问住否横塘，试窥帘户。\n妙舞妍歌，甚时相见定相许。\n归来憔悴锦帐，久尘金犊幰，连娟黛眉颦妩。\n扇底红铅，愁痕暗渍，消得腰支如杵。\n鸾弦解语。\n镇明月西南，拌人凄楚。\n闷拾杨花，等闲春又负。",
        "dynasty": "宋",
        "collection_info": null
    }
]