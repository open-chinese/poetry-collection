[
    {
        "uuid": "8633f0242b781579f6ab49cfa3b1b819",
        "title": "原陵老翁吟",
        "author": "原陵老翁",
        "content": "野田荆棘春，闺阁绮罗新。\n出没头上日，生死眼前人。\n欲知我家在何处，北邙松柏正为邻。\n洛阳女儿罗绮多，无奈孤翁老去何，奈尔何。\n正色鸿焘，神思化伐。\n穹施后承，光负玄设。\n呕沦吐萌，拿尾研动。\n袾袾哳哳。\ndS用秘功，以岭以穴。\n柂薪伐药，莽榤万茁。\n呕律则祥，佛伦惟萨。\n牡虚无有，五行七曜，成此闰余。\n上帝降灵，岁且涒徐。\n蛇蜕其皮，何以蔽踝，霞袂云袽。\n哀尔浮生，栉比荒墟。\n吾复丽气，还形之初。\n在帝左右，道济忽诸。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十七"
        }
    }
]