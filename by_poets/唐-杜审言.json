[
    {
        "uuid": "80e5eea20d96d78343fa90c680defbd0",
        "title": "杂曲歌辞 妾薄命",
        "author": "杜审言",
        "content": "草绿长门闭，苔青永巷幽。\n宠移新爱夺，泣下故情留。\n啼鸟惊残梦，飞花搅独愁。\n自怜春色罢，团扇復迎秋。",
        "dynasty": "唐",
        "collection_info": null
    },
    {
        "uuid": "33aa45b6824801dbdc3a1c796a2f3fce",
        "title": "杂曲歌辞 大酺乐 一",
        "author": "杜审言",
        "content": "圣后乘干日，皇明御历辰。\n紫宫初启坐，苍璧正临春。\n雷雨垂膏泽，金钱赐下人。\n诏酺欢赏徧，交泰覩惟新。",
        "dynasty": "唐",
        "collection_info": null
    },
    {
        "uuid": "9679af70e38cb69a1719f289bcc2d9dc",
        "title": "杂曲歌辞 大酺乐 二",
        "author": "杜审言",
        "content": "毘陵震泽九州通，士女欢娱万国同。\n伐鼓撞钟惊海上，新妆袨服照江东。\n梅花落处疑残雪，柳叶开时任好风。\n大德不官逢道泰，天长地久属年丰。",
        "dynasty": "唐",
        "collection_info": null
    },
    {
        "uuid": "f44c6e37fc41c1093ee571442ed21ba0",
        "title": "南海乱石山作",
        "author": "杜审言",
        "content": "涨海积稽天，羣山高嶪地。\n相传称乱石，图典失其事。\n悬危悉可惊，大小都不类。\n乍将云岛极，还与星河次。\n上耸忽如飞，下临仍欲坠。\n朝暾赩丹紫，夜魄炯青翠。\n穹崇雾雨蓄，幽隐灵仙閟。\n万寻挂鹤巢，千丈垂猿臂。\n昔去景风涉，今来姑洗至。\n观此得咏歌，长时想精异。",
        "dynasty": "唐",
        "collection_info": null
    },
    {
        "uuid": "0fcd77c8c6d4d462829a96df949253ca",
        "title": "送和西蕃使",
        "author": "杜审言",
        "content": "使出凤皇池，京师阳春晚。\n圣朝尚边策，诏谕兵戈偃。\n拜手明光殿，摇心上林苑。\n种落踰青羌，关山度赤坂。\n疆场及无事，雅歌而餐饭。\n宁独锡和戎，更当封定远。",
        "dynasty": "唐",
        "collection_info": null
    },
    {
        "uuid": "5c5656e25067e1c15655a247226df452",
        "title": "蓬莱三殿侍宴奉敕咏终南山应制",
        "author": "杜审言",
        "content": "北斗挂城边，南山倚殿前。\n云标金阙迥，树杪玉堂悬。\n半岭通佳气，中峰绕瑞烟。\n小臣持献寿，长此戴尧天。",
        "dynasty": "唐",
        "collection_info": null
    },
    {
        "uuid": "01320135e621f9fb5c22882be37f4b5d",
        "title": "望春亭侍游应诏",
        "author": "杜审言",
        "content": "帝出明光殿，天临太液池。\n尧樽随步辇，舜乐绕行麾。\n万寿祯祥献，三春景物滋。\n小臣同酌海，歌颂荅无为。",
        "dynasty": "唐",
        "collection_info": null
    },
    {
        "uuid": "abdc8d6625c96958e1dc087837638dc0",
        "title": "宿羽亭侍宴应制",
        "author": "杜审言",
        "content": "步辇千门出，离宫二月开。\n风光新柳报，宴赏落花催。\n碧水摇空阁，青山绕吹台。\n圣情留晚兴，歌管送余杯。",
        "dynasty": "唐",
        "collection_info": null
    },
    {
        "uuid": "83c81bb4a05b2ad9896821299866bac0",
        "title": "岁夜安乐公主满月侍宴应制",
        "author": "杜审言",
        "content": "戚里生昌胤，天杯宴重臣。\n画楼初满月，香殿早迎春。\n睿作尧君宝，孙谋梁国珍。\n明朝元会日，万寿乐章陈。",
        "dynasty": "唐",
        "collection_info": null
    },
    {
        "uuid": "d61842e815bb5098e6bef1fdd862546d",
        "title": "奉和七夕侍宴两仪殿应制",
        "author": "杜审言",
        "content": "一年衔别怨，七夕始言归。\n敛泪开星靥，微步动云衣。\n天迴兔欲落，河旷鹊停飞。\n那堪尽此夜，復往弄残机。",
        "dynasty": "唐",
        "collection_info": null
    },
    {
        "uuid": "76405932bb5256d722460807c4666bb4",
        "title": "大酺",
        "author": "杜审言",
        "content": "圣后乘干日，皇明御历辰。\n紫宫初启坐，苍璧正临春。\n雷雨垂膏泽，金钱赠下人。\n诏酺欢赏徧，交泰覩惟新。",
        "dynasty": "唐",
        "collection_info": null
    },
    {
        "uuid": "06e5cd4874276eeb8d16a5f8e26bc1be",
        "title": "赋得妾薄命",
        "author": "杜审言",
        "content": "草绿长门掩，苔青永巷幽。\n宠移新爱夺，泪落故情留。\n啼鸟惊残梦，飞花搅独愁。\n自怜春色罢，团扇復迎秋。",
        "dynasty": "唐",
        "collection_info": null
    },
    {
        "uuid": "c4776a688afad5f82f832efcb5202456",
        "title": "和韦承庆过义阳公主山池五首 一",
        "author": "杜审言",
        "content": "野兴城中发，朝英物外求。\n情悬朱绂望，契动赤泉游。\n海燕巢书阁，山鸡舞画楼。\n雨余清晚夏，共坐北岩幽。",
        "dynasty": "唐",
        "collection_info": null
    },
    {
        "uuid": "c819773a1dbbaa5e4dd9237ec2086888",
        "title": "和韦承庆过义阳公主山池五首 二",
        "author": "杜审言",
        "content": "径转危峰逼，桥回缺岸妨。\n玉泉移酒味，石髓换粳香。\n绾雾青丝弱，牵风紫蔓长。\n犹言宴乐少，别向后池塘。",
        "dynasty": "唐",
        "collection_info": null
    },
    {
        "uuid": "9110208801261822d3a8e2d1ef2c2a79",
        "title": "和韦承庆过义阳公主山池五首 三",
        "author": "杜审言",
        "content": "携琴遶碧沙，摇笔弄青霞。\n杜若幽庭草，芙蓉曲沼花。\n宴游成野客，形胜得仙家。\n往往留仙步，登攀日易斜。",
        "dynasty": "唐",
        "collection_info": null
    },
    {
        "uuid": "b754b539855bc4c4321715d3ac55bda6",
        "title": "和韦承庆过义阳公主山池五首 四",
        "author": "杜审言",
        "content": "攒石当轩倚，悬泉度牖飞。\n鹿麛衝妓席，鹤子曳童衣。\n园果尝难遍，池莲摘未稀。\n卷帘唯待月，应在醉中归。",
        "dynasty": "唐",
        "collection_info": null
    },
    {
        "uuid": "57a113e1180fc4671edfb1cf5756e3b5",
        "title": "和韦承庆过义阳公主山池五首 五",
        "author": "杜审言",
        "content": "赏翫期他日，高深爱此时。\n池分八水背，峰作九山疑。\n地静鱼偏逸，人闲鸟欲欺。\n青溪留别兴，更与白云期。",
        "dynasty": "唐",
        "collection_info": null
    },
    {
        "uuid": "9e7d1fb5ccc3c51f1c841aab7e4b54fd",
        "title": "和晋陵陆丞早春游望",
        "author": "杜审言",
        "content": "独有宦游人，偏惊物候新。\n云霞出海曙，梅柳渡江春。\n淑气催黄鸟，晴光转绿苹。\n忽闻歌古调，归思欲霑巾。",
        "dynasty": "唐",
        "collection_info": null
    },
    {
        "uuid": "0dbe330464100ffd7a8352f525c48b1a",
        "title": "秋夜宴临津郑明府宅",
        "author": "杜审言",
        "content": "行止皆无地，招寻独有君。\n酒中堪累月，身外即浮云。\n露白宵钟彻，风清晓漏闻。\n坐携余兴往，还似未离羣。",
        "dynasty": "唐",
        "collection_info": null
    },
    {
        "uuid": "2f309fd67ac95e7632a1527f78f503dd",
        "title": "和康五庭芝望月有怀",
        "author": "杜审言",
        "content": "明月高秋迥，愁人独夜看。\n暂将弓并曲，飜与扇俱团。\n雾濯清辉苦，风飘素影寒。\n罗衣一此鉴，顿使别离难。",
        "dynasty": "唐",
        "collection_info": null
    },
    {
        "uuid": "6625e8b08e46359f66bfff815a5ffcfb",
        "title": "登襄阳城",
        "author": "杜审言",
        "content": "旅客三秋至，层城四望开。\n楚山横地出，汉水接天回。\n冠盖非新里，章华即旧台。\n习池风景异，归路满尘埃。",
        "dynasty": "唐",
        "collection_info": null
    },
    {
        "uuid": "be5826ff158e0de1fe327db39707b3aa",
        "title": "旅寓安南",
        "author": "杜审言",
        "content": "交趾殊风候，寒迟暖復催。\n仲冬山果熟，正月野花开。\n积雨生昏雾，轻霜下震雷。\n故乡踰万里，客思倍从来。",
        "dynasty": "唐",
        "collection_info": null
    },
    {
        "uuid": "9f75327604487b6ffb75dae364406a7e",
        "title": "春日怀归",
        "author": "杜审言",
        "content": "心是伤归望，春归异往年。\n河山鉴魏阙，桑梓忆秦川。\n花杂芳园鸟，风和绿野烟。\n更怀欢赏地，车马洛桥边。",
        "dynasty": "唐",
        "collection_info": null
    },
    {
        "uuid": "73f9214238620dde16766cc032116fe4",
        "title": "代张侍御伤美人",
        "author": "杜审言",
        "content": "二八泉扉掩，帷屏宠爱空。\n泪痕消夜烛，愁绪乱春风。\n巧笑人疑在，新妆曲未终。\n应怜脂粉气，留着舞衣中。",
        "dynasty": "唐",
        "collection_info": null
    },
    {
        "uuid": "45b7946fede4059136db3d12f0491dc4",
        "title": "送高郎中北使",
        "author": "杜审言",
        "content": "北狄愿和亲，东京发使臣。\n马衔边地雪，衣染异方尘。\n岁月催行旅，恩荣变苦辛。\n歌钟期重锡，拜手落花春。",
        "dynasty": "唐",
        "collection_info": null
    },
    {
        "uuid": "a48d50be1450bd628bc966f91e6c89c7",
        "title": "都尉山亭",
        "author": "杜审言",
        "content": "紫藤萦葛藟，绿刺罥蔷薇。\n下钓看鱼跃，探巢畏鸟飞。\n叶疎荷已晚，枝亚果新肥。\n胜迹都无限，只应伴月归。",
        "dynasty": "唐",
        "collection_info": null
    },
    {
        "uuid": "e9591e511e77e3a4ff706f54464a4703",
        "title": "夏日过郑七山斋",
        "author": "杜审言",
        "content": "共有樽中好，言寻谷口来。\n薜萝山径入，荷芰水亭开。\n日气含残雨，云阴送晚雷。\n洛阳钟鼓至，车马繫迟回。",
        "dynasty": "唐",
        "collection_info": null
    },
    {
        "uuid": "55dc255ec64a7b47172e0e126c227aa1",
        "title": "送崔融",
        "author": "杜审言",
        "content": "君王行出将，书记远从征。\n祖帐连河阙，军麾动洛城。\n旌旃朝朔气，笳吹夜边声。\n坐觉烟尘扫，秋风古北平。",
        "dynasty": "唐",
        "collection_info": null
    },
    {
        "uuid": "d655eb94b617d19e28fb58bafe90dab3",
        "title": "经行岚州",
        "author": "杜审言",
        "content": "北地春光晚，边城气候寒。\n往来花不发，新旧雪仍残。\n水作琴中听，山疑画裏看。\n自惊牵远役，艰险促征鞍。",
        "dynasty": "唐",
        "collection_info": null
    },
    {
        "uuid": "38d656dcc0e3d7f2f0b92e1003e2d82a",
        "title": "重九日宴江阴",
        "author": "杜审言",
        "content": "蟋蟀期归晚，茱萸节候新。\n降霜青女月，送酒白衣人。\n高兴要长寿，卑栖隔近臣。\n龙沙即此地，旧俗坐为邻。",
        "dynasty": "唐",
        "collection_info": null
    },
    {
        "uuid": "0738f8e545dabffa525add86223eba51",
        "title": "除夜有怀",
        "author": "杜审言",
        "content": "故节当歌守，新年把烛迎。\n冬氛恋虬箭，春色候鸡鸣。\n兴尽闻壶覆，宵阑见斗横。\n还将万亿寿，更谒九重城。",
        "dynasty": "唐",
        "collection_info": null
    },
    {
        "uuid": "b063ff4b822ef391a06d51f2f7dd1ab6",
        "title": "晦日宴游",
        "author": "杜审言",
        "content": "日晦随蓂荚，春情着杏花。\n解绅宜就水，张幕会连沙。\n歌管风轻度，池台日半斜。\n更看金谷骑，争向石崇家。",
        "dynasty": "唐",
        "collection_info": null
    },
    {
        "uuid": "08859268ada5fbdcd42ee5d6cc56d438",
        "title": "七夕",
        "author": "杜审言",
        "content": "白露含明月，青霞断绛河。\n天街七襄转，阁道二神过。\n袨服锵环佩，香筵拂绮罗。\n年年今夜尽，机杼别情多。",
        "dynasty": "唐",
        "collection_info": null
    },
    {
        "uuid": "c1aaab3de00317544a50cc09a75c5cae",
        "title": "守岁侍宴应制",
        "author": "杜审言",
        "content": "季冬除夜接新年，帝子王孙捧御筵。\n宫阙星河低拂树，殿廷灯烛上熏天。\n弹弦奏节梅风入，对局探钩柏酒传。\n欲向正元歌万寿，暂留欢赏寄春前。",
        "dynasty": "唐",
        "collection_info": null
    },
    {
        "uuid": "ae27479dcb392e957c2ea4f746571aad",
        "title": "大酺",
        "author": "杜审言",
        "content": "毘陵震泽九州通，士女欢娱万国同。\n伐鼓撞钟惊海上，新妆袨服照江东。\n梅花落处疑残雪，柳叶开时任好风。\n火德云官逢道泰，天长地久属年丰。",
        "dynasty": "唐",
        "collection_info": null
    },
    {
        "uuid": "28199a5a34ebaa072817636a589a7088",
        "title": "春日京中有怀",
        "author": "杜审言",
        "content": "今年游寓独游秦，愁思看春不当春。\n上林苑裏花徒发，细柳营前叶漫新。\n公子南桥应尽兴，将军西第几留宾。\n寄语洛城风日道，明年春色倍还人。",
        "dynasty": "唐",
        "collection_info": null
    },
    {
        "uuid": "36c2e6e064a9120a382b50ff764e5f0c",
        "title": "扈从出长安应制",
        "author": "杜审言",
        "content": "分野都畿列，时乘六御均。\n京师旧西幸，洛道此东巡。\n文物驱三统，声名走百神。\n龙旗萦漏夕，凤辇拂鈎陈。\n抚迹地灵古，游情皇鉴新。\n山追散马日，水忆钓鱼人。\n禹食传中使，尧樽遍下臣。\n省方称国阜，问道识风淳。\n岁晚天行吉，年丰景从亲。\n欢娱包历代，宇宙忽疑春。",
        "dynasty": "唐",
        "collection_info": null
    },
    {
        "uuid": "54f7e3bc7ca7488e6e919edd17d055a1",
        "title": "春日江津游望",
        "author": "杜审言",
        "content": "旅客摇边思，春江弄晚晴。\n烟销垂柳弱，雾捲落花轻。\n飞棹乘空下，回流向日平。\n鸟啼移几处，蝶舞乱相迎。\n忽叹人皆浊，堤防水至清。\n谷王常不让，深可戒中盈。",
        "dynasty": "唐",
        "collection_info": null
    },
    {
        "uuid": "0aad1395b1d15a04e05438dbac4ee1e2",
        "title": "泛舟送郑卿入京",
        "author": "杜审言",
        "content": "帝坐蓬莱殿，恩追社稷臣。\n长安遥向日，宗伯正乘春。\n相宅开基地，倾都送别人。\n行舟萦渌水，列戟满红尘。\n酒助欢娱洽，风催景气新。\n此时光乃命，谁为惜无津。",
        "dynasty": "唐",
        "collection_info": null
    },
    {
        "uuid": "73f7fbd5ec47f32785fe53e98209495d",
        "title": "度石门山",
        "author": "杜审言",
        "content": "石门千仞断，迸水落遥空。\n道束悬崖半，桥欹绝涧中。\n仰攀人屡息，直下骑纔通。\n泥拥奔虵径，云埋伏兽丛。\n星躔牛斗北，地脉象牙东。\n开塞随行变，高深触望同。\n江声连骤雨，日气抱残虹。\n未改朱明律，先含白露风。\n坚贞深不惮，险涩谅难穷。\n有异登临赏，徒为造化功。",
        "dynasty": "唐",
        "collection_info": null
    },
    {
        "uuid": "bc4239ded778ee5933904c120d6bcd22",
        "title": "赠崔融二十韵",
        "author": "杜审言",
        "content": "十年俱薄宦，万里各他方。\n云天断书札，风土异炎凉。\n太息幽兰紫，劳歌奇树黄。\n日疑怀叔度，夜似忆真长。\n北使从江表，东归在洛阳。\n相逢慰畴昔，相对叙存亡。\n草深穷巷毁，竹尽故园荒。\n雅节君弥固，衰颜余自伤。\n人事盈虚改，交游宠辱妨。\n雀罗争去翟，鹤氅竞寻王。\n思极欢娱至，朋情讵可忘。\n琴樽横宴席，岩谷卧词场。\n连骑追佳赏，城中及路傍。\n三川宿雨霁，四月晚花芳。\n復此开悬榻，宁唯入后堂。\n兴酣鸲鹆舞，言洽凤皇翔。\n高选俄迁职，严程已饬装。\n抚躬衔道义，携手恋辉光。\n玉振先推美，金铭旧所防。\n勿嗟离别易，行役共时康。",
        "dynasty": "唐",
        "collection_info": null
    },
    {
        "uuid": "2fc92155db08004609d6e8b511cc4346",
        "title": "赠苏味道",
        "author": "杜审言",
        "content": "北地寒应苦，南庭戍未归。\n边声乱羗笛，朔气卷戎衣。\n雨雪关山暗，风霜草木稀。\n胡兵战欲尽，虏骑猎犹肥。\n雁塞何时入，龙城几度围。\n据鞍雄劒动，插笔羽书飞。\n舆驾还京邑，朋游满帝畿。\n方期来献凯，歌舞共春辉。",
        "dynasty": "唐",
        "collection_info": null
    },
    {
        "uuid": "03394b59892aa787572a0662596dd443",
        "title": "和李大夫嗣真奉使存抚河东",
        "author": "杜审言",
        "content": "六位干坤动，三微历数迁。\n讴歌移火德，图谶在金天。\n子月开阶统，房星受命年。\n祯符龙马出，宝箓凤凰传。\n地即交风雨，都仍卜涧瀍。\n明堂唯御极，清庙乃尊先。\n不宰神功运，无为大象悬。\n八荒平物土，四海接人烟。\n已属羣生泰，犹言至道偏。\n玺书傍问俗，旌节近推贤。\n秩比司空位，官临御史员。\n雄词执刀笔，直谏罢楼船。\n国有大臣器，朝加小会筵。\n将行备礼乐，送别仰神仙。\n城阙周京转，关河陕服连。\n稍观汾水曲，俄指绛台前。\n姑射聊长望，平阳遂宛然。\n舜耕余草木，禹凿旧山川。\n昔出诸侯上，无何霸业全。\n中军归战敌，外府绝兵权。\n隐隐帝乡远，瞻瞻肃命虔。\n西河偃风俗，东壁挂星躔。\n井邑枌榆社，陵园松柏田。\n荣光晴掩代，佳气晓侵燕。\n雨霈鸿私涤，风行睿旨宣。\n茕嫠访疾苦，屠钓采贞坚。\n人乐逢刑措，时康洽赏延。\n赐踰秦氏级，恩倍汉家钱。\n拥传咸翘首，称觞竞比肩。\n拜迎弥道路，舞咏溢郊鄽。\n杀气西衡白，穷阴北暝玄。\n飞霜遥渡海，残月迥临边。\n缅邈朝廷问，周流朔塞旋。\n兴来探马策，俊发抱龙泉。\n学总八千卷，文倾三百篇。\n澄清得使者，作颂有人焉。\n莫以崇班阂，而云胜託捐。\n伟材何磊落，陋质几翩翾。\n江海宁为让，巴渝转自牵。\n一闻歌圣道，助曲荷陶甄。",
        "dynasty": "唐",
        "collection_info": null
    },
    {
        "uuid": "5f5a2ca21ccebe1e83109f8d7f78f873",
        "title": "赠苏绾书记",
        "author": "杜审言",
        "content": "知君书记本翩翩，为许从戎赴朔边。\n红粉楼中应计日，燕支山下莫经年。",
        "dynasty": "唐",
        "collection_info": null
    },
    {
        "uuid": "81b21220f2c874e756a461ab10cf6d6b",
        "title": "渡湘江",
        "author": "杜审言",
        "content": "迟日园林悲昔游，今春花鸟作边愁。\n独怜京国人南窜，不似湘江水北流。",
        "dynasty": "唐",
        "collection_info": null
    },
    {
        "uuid": "7877b819c1fd47ae93b072b564190811",
        "title": "戏赠赵使君美人",
        "author": "杜审言",
        "content": "红粉青娥暎楚云，桃花马上石榴帬。\n罗敷独向东方去，谩学他家作使君。",
        "dynasty": "唐",
        "collection_info": null
    },
    {
        "uuid": "93c9003c28dc8a4463127ff8c90ee5a8",
        "title": "杂曲歌辞：妾薄命",
        "author": "杜审言",
        "content": "草绿长门闭，苔青永巷幽。\n宠移新爱夺，泣下故情留。\n啼鸟惊残梦，飞花搅独愁。\n自怜春色罢，团扇复迎秋。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "uuid": "d3ab56b44c1e21d437025fef8675fa8b",
        "title": "杂曲歌辞：大酺乐",
        "author": "杜审言",
        "content": "圣后乘干日，皇明御历辰。\n紫宫初启坐，苍璧正临春。\n雷雨垂膏泽，金钱赐下人。\n诏酺欢赏遍，交泰睹惟新。\n毗陵震泽九州通，士女欢娱万国同。\n伐鼓撞钟惊海上，大德不官逢道泰，天长地久属年丰。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "uuid": "de326d41beab84b6e143664b906b0a5a",
        "title": "南海乱石山作",
        "author": "杜审言",
        "content": "涨海积稽天，群山高嶪地。\n相传称乱石，图典失其事。\n悬危悉可惊，大小都不类。\n乍将云岛极，还与星河次。\n上耸忽如飞，下临仍欲坠。\n朝暾赩丹紫，夜魄炯青翠。\n穹崇雾雨蓄，幽隐灵仙閟。\n万寻挂鹤巢，千丈垂猿臂。\n昔去景风涉，今来姑洗至。\n观此得咏歌，长时想精异。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "2e25843f0f9aa94e427fee20ff5db6f2",
        "title": "送和西蕃使",
        "author": "杜审言",
        "content": "使出凤凰池，京师阳春晚。\n圣朝尚边策，诏谕兵戈偃。\n拜手明光殿，摇心上林苑。\n种落逾青羌，关山度赤阪。\n疆场及无事，雅歌而餐饭。\n宁独锡和戎，更当封定远。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "8f5a8f6f71bc703c9a06f353d1b307b3",
        "title": "望春亭侍游应诏",
        "author": "杜审言",
        "content": "帝出明光殿，天临太液池。\n尧樽随步辇，舜乐绕行麾。\n万寿祯祥献，三春景物滋。\n小臣同酌海，歌颂答无为。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "a469362b2a22c2f31c3bc539ec40d5e2",
        "title": "岁夜安乐公主满月侍宴应制",
        "author": "杜审言",
        "content": "戚裏生昌胤，天杯宴重臣。\n画楼初满月，香殿早迎春。\n睿作尧君宝，孙谋梁国珍。\n明朝元会日，万寿乐章陈。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "99442998e6e6077f1092739cfc221580",
        "title": "奉和七夕侍宴两仪殿应制",
        "author": "杜审言",
        "content": "一年衔别怨，七夕始言归。\n敛泪开星靥，微步动云衣。\n天回兔欲落，河旷鹊停飞。\n那堪尽此夜，复往弄残机。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "02a309838c3ae962638cf21e80b6939a",
        "title": "大酺",
        "author": "杜审言",
        "content": "圣后乘干日，皇明御历辰。\n紫宫初启坐，苍璧正临春。\n雷雨垂膏泽，金钱赠下人。\n诏酺欢赏遍，交泰睹惟新。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "616be31502fd63b062adb8ed0db0654e",
        "title": "赋得妾薄命",
        "author": "杜审言",
        "content": "草绿长门掩，苔青永巷幽。\n宠移新爱夺，泪落故情留。\n啼鸟惊残梦，飞花搅独愁。\n自怜春色罢，团扇复迎秋。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "944ada299be47b326a49c65dce3345bd",
        "title": "和韦承庆过义阳公主山池五首",
        "author": "杜审言",
        "content": "野兴城中发，朝英物外求。\n情悬朱绂望，契动赤泉游。\n海燕巢书阁，山鸡舞画楼。\n雨余清晚夏，共坐北岩幽。\n径转危峰逼，桥回缺岸妨。\n玉泉移酒味，石髓换粳香。\n绾雾青丝弱，牵风紫蔓长。\n犹言宴乐少，别向后池塘。\n携琴绕碧沙，摇笔弄青霞。\n杜若幽庭草，芙蓉曲沼花。\n宴游成野客，形胜得仙家。\n往往留仙步，登攀日易斜。\n攒石当轩倚，悬泉度牖飞。\n鹿麛冲妓席，鹤子曳童衣。\n园果尝难遍，池莲摘未稀。\n捲帘唯待月，应在醉中归。\n赏玩期他日，高深爱此时。\n池分八水背，峰作九山疑。\n地静鱼偏逸，人闲鸟欲欺。\n青溪留别兴，更与白云期。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "835d1033c0e0a60573aa04092d8ac8aa",
        "title": "和晋陵陆丞早春游望",
        "author": "杜审言",
        "content": "独有宦游人，偏惊物候新。\n云霞出海曙，梅柳渡江春。\n淑气催黄鸟，晴光转绿苹。\n忽闻歌古调，归思欲沾巾。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "6ce6cedd9f28e254975cc4d71e78db7d",
        "title": "秋夜宴临津郑明府宅",
        "author": "杜审言",
        "content": "行止皆无地，招寻独有君。\n酒中堪累月，身外即浮云。\n露白宵钟彻，风清晓漏闻。\n坐携余兴往，还似未离群。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "8aa90956c32a1850791a6c8edb5caed9",
        "title": "和康五庭芝望月有怀",
        "author": "杜审言",
        "content": "明月高秋迥，愁人独夜看。\n暂将弓并曲，翻与扇俱团。\n雾濯清辉苦，风飘素影寒。\n罗衣一此鉴，顿使别离难。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "2473b5baf46acbc6ced754d6373b1bd9",
        "title": "登襄阳城",
        "author": "杜审言",
        "content": "旅客三秋至，层城四望开。\n楚山横地出，汉水接天回。\n冠盖非新裏，章华即旧台。\n习池风景异，归路满尘埃。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "522bace9074fa658944185dccfacf979",
        "title": "旅寓安南",
        "author": "杜审言",
        "content": "交趾殊风候，寒迟暖复催。\n仲冬山果熟，正月野花开。\n积雨生昏雾，轻霜下震雷。\n故乡逾万里，客思倍从来。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "1c93dfdf6972779b67534d2a3c66352d",
        "title": "春日怀归",
        "author": "杜审言",
        "content": "心是伤归望，春归异往年。\n河山鉴魏阙，桑梓忆秦川。\n花杂芳园鸟，风和绿野烟。\n更怀欢赏地，车马娄桥边。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "2f845964574915d7f22deb2ca315b8c8",
        "title": "代张侍御伤美人",
        "author": "杜审言",
        "content": "二八泉扉掩，帷屏宠爱空。\n泪痕宵夜烛，愁绪乱春风。\n巧笑人疑在，新妆曲未终。\n应怜脂粉气，留着舞衣中。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "b270a335262e15e21f3309a1134d3369",
        "title": "都尉山亭",
        "author": "杜审言",
        "content": "紫藤萦葛藟，绿刺罥蔷薇。\n下钓看鱼跃，探巢畏鸟飞。\n叶疏荷已晚，枝亚果新肥。\n胜迹都无限，只应伴月归。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "f8f6a0511b8d2128464cefd2d0c8b014",
        "title": "夏日过郑七山斋",
        "author": "杜审言",
        "content": "共有樽中好，言寻谷口来。\n薜萝山径入，荷芰水亭开。\n日气含残雨，云阴送晚雷。\n洛阳钟鼓至，车马系迟回。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "17221cfe4ed719379628e09b973b3ef6",
        "title": "守岁侍宴应制",
        "author": "杜审言",
        "content": "季冬除夜接新年，帝子王孙捧御筵。\n宫阙星河低拂树，欲向正元歌万寿，暂留欢赏寄春前。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "50b9cb88e6c657bacc05b424467e41a6",
        "title": "大酺",
        "author": "杜审言",
        "content": "毗陵震泽九州通，士女欢娱万国同。\n伐鼓撞钟惊海上，火德云官逢道泰，天长地久属年丰。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "36c1e5a1e57677da51626057ab769250",
        "title": "春日京中有怀",
        "author": "杜审言",
        "content": "今年游寓独游秦，愁思看春不当春。\n上林苑裏花徒发，寄语洛城风日道，明年春色倍还人。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "075e9298947bca9ba0fa5fa405ec06d3",
        "title": "扈从出长安应制",
        "author": "杜审言",
        "content": "分野都畿列，时乘六御均。\n京师旧西幸，洛道此东巡。\n文物驱三统，声名走百神。\n龙旗萦漏夕，凤辇拂钩陈。\n抚迹地灵古，游情皇鉴新。\n山追散马日，水忆钓鱼人。\n禹食传中使，尧樽遍下臣。\n省方称国阜，问道识风淳。\n岁晚天行吉，年丰景从亲。\n欢娱包历代，宇宙忽疑春。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "1148696d78b8f92fcfb5b3f1379d9e17",
        "title": "春日江津游望",
        "author": "杜审言",
        "content": "旅客摇边思，春江弄晚晴。\n烟销垂柳弱，雾卷落花轻。\n飞棹乘空下，回流向日平。\n鸟啼移几处，蝶舞乱相迎。\n忽叹人皆浊，堤防水至清。\n谷王常不让，深可戒中盈。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "f47fa5b3fcdb611f19da47ac051b90b9",
        "title": "度石门山",
        "author": "杜审言",
        "content": "石门千仞断，迸水落遥空。\n道束悬崖半，桥欹绝涧中。\n仰攀人屡息，直下骑才通。\n泥拥奔蛇径，云埋伏兽丛。\n星躔牛斗北，地脉象牙东。\n开塞随行变，高深触望同。\n江声连骤雨，日气抱残虹。\n未改朱明律，先含白露风。\n坚贞深不惮，险涩谅难穷。\n有异登临赏，徒为造化功。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "1aa16aecef888ab7d7a322d9be5741ac",
        "title": "赠崔融二十韵",
        "author": "杜审言",
        "content": "十年俱薄宦，万里各他方。\n云天断书札，风土异炎凉。\n太息幽兰紫，劳歌奇树黄。\n日疑怀叔度，夜似忆真长。\n北使从江表，东归在洛阳。\n相逢慰畴昔，相对叙存亡。\n草深穷巷毁，竹尽故园荒。\n雅节君弥固，衰颜余自伤。\n人事盈虚改，交游宠辱妨。\n雀罗争去翟，鹤氅竞寻王。\n思极欢娱至，朋情讵可忘。\n琴樽横宴席，岩谷卧词场。\n连骑追佳赏，城中及路傍。\n三川宿雨霁，四月晚花芳。\n复此开悬榻，宁唯入后堂。\n兴酣鸲鹆舞，言洽凤凰翔。\n高选俄迁职，严程已饬装。\n抚躬衔道义，携手恋辉光。\n玉振先推美，金铭旧所防。\n忽嗟离别易，行役共时康。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "ffb023dbb209b3e746d4dfe86e6722c9",
        "title": "赠苏味道",
        "author": "杜审言",
        "content": "北地寒应苦，南庭戍未归。\n边声乱羌笛，朔气卷戎衣。\n雨雪关山暗，风霜草木稀。\n胡兵战欲尽，虏骑猎犹肥。\n雁塞何时入，龙城几度围。\n据鞍雄剑动，插笔羽书飞。\n舆驾还京邑，朋游满帝畿。\n方期来献凯，歌舞共春辉。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "a32128f49a29f0989441a153c2ad53df",
        "title": "和李大夫嗣真奉使存抚河东",
        "author": "杜审言",
        "content": "六位干坤动，三微历数迁。\n讴歌移火德，图谶在金天。\n子月开阶统，房星受命年。\n祯符龙马出，宝箓凤凰传。\n地即交风雨，都仍卜涧瀍。\n明堂唯御极，清庙乃尊先。\n不宰神功运，无为大象悬。\n八荒平物土，四海接人烟。\n已属群生泰，犹言至道偏。\n玺书傍问俗，旌节近推贤。\n秩比司空位，官临御史员。\n雄词执刀笔，直谏罢楼船。\n国有大臣器，朝加小会筵。\n将行备礼乐，送别仰神仙。\n城阙周京转，关河陕服连。\n稍观汾水曲，俄指绛台前。\n姑射聊长望，平阳遂宛然。\n舜耕余草木，禹凿旧山川。\n昔出诸侯上，无何霸业全。\n中军归战敌，外府绝兵权。\n隐隐帝乡远，瞻瞻肃命虔。\n西河偃风俗，东壁挂星躔。\n井邑枌榆社，陵园松柏田。\n荣光晴掩代，佳气晓侵燕。\n雨霈鸿私涤，风行睿旨宣。\n茕嫠访疾苦，屠钓采贞坚。\n人乐逢刑措，时康洽赏延。\n赐逾秦氏级，恩倍汉家钱。\n拥传咸翘首，称觞竞比肩。\n拜迎弥道路，舞咏溢郊鄽。\n杀气西衡白，穷阴北暝玄。\n飞霜遥渡海，残月迥临边。\n缅邈朝廷问，周流朔塞旋。\n兴来探马策，俊发抱龙泉。\n学总八千卷，文倾三百篇。\n澄清得使者，作颂有人焉。\n莫以崇班阂，而云胜托捐。\n伟材何磊落，陋质几翩翾。\n江海宁为让，巴渝转自牵。\n一闻歌圣道，助曲荷陶甄。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    },
    {
        "uuid": "51438bc498578a4528f6a38b9d10d8c6",
        "title": "戏赠赵使君美人",
        "author": "杜审言",
        "content": "红粉青娥映楚云，桃花马上石榴裙。\n罗敷独向东方去，谩学他家作使君。",
        "dynasty": "唐",
        "collection_info": {
            "collection": "御定全唐诗",
            "volume": "卷六十二"
        }
    }
]