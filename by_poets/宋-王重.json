[
    {
        "uuid": "4e3be7ea4c054249164527af966cbcd8",
        "title": "蝶恋花 去岁花前曾记有",
        "author": "王重",
        "content": "去岁花前曾记有。\n坐醉嬉游，花下携纤手。\n粉面与花相间斗。\n星眸一转晴波溜。\n一见新花还感旧。\n泪眼逢春，忍更看花柳。\n春恨厌厌如永昼。\n□□寂寞黄昏后。",
        "dynasty": "宋",
        "collection_info": null
    },
    {
        "uuid": "b972e62cd7952b99b862e03dd08a4c1c",
        "title": "烛影摇红 烟雨江城",
        "author": "王重",
        "content": "烟雨江城，望中绿暗花枝少。\n惜春长待醉东风，却恨春归早。\n纵有幽情欢会，奈如今、风情渐老。\n凤楼何处，画阑愁倚，天涯芳草。",
        "dynasty": "宋",
        "collection_info": null
    }
]