[
    {
        "uuid": "e2865a7a4c7dc14867ab39e459871624",
        "title": "府尹王侍郎准制拜岳因状嵩高灵胜寄呈三十韵",
        "author": "尉迟汾",
        "content": "雄雄天之中，峻极闻维嵩。\n作镇盛标格，出云为雨风。\n瑞时物不疠，顺泽年多丰。\n加高冠四方，视秩居三公。\n明朝虔昭报，颁祀岁严恭。\n署祝纡御札，诏贤导宸衷。\n皇皇三川守，馨德清明躬。\n肃徒奉兰沐，竟夕玉华东。\n星汉耿斋户，松泉寒寿宫。\n具修谅蠲吉，曙色犹葱曚。\n端仪大圭立，兴俛声玲珑。\n挹瓒椒桂馥，奏金岩壑空。\n灵歆若有荅，彷佛传祝工。\n卒事不遑偃，胜奇纷四丛。\n朝霞破灵嶂，错落间苍红。\n动息形似蚁，玄黄气如笼。\n奔倾千万状，羣岳安比崇。\n日月襟袖捧，人天道路通。\n冥搜必殚竭，跻览忘崎穹。\n踏翠徧诸剎，趣绵步难终。\n浮丘仙袂接，谢公屐齿穷。\n龙潭应下瞰，九曲当骇容。\n龙门计东豁，三台有何踪。\n金象语奚应，玉人光想融。\n瑶浆与石髓，清骨宜遭逢。\n况是降神处，迹惟申甫同。\n周翰已洽论，伊衡亦期功。\n诚富东山兴，须陟中台庸。\n勉促旋騑軨，未可恋云松。\n散材事即异，期为卜一峰。",
        "dynasty": "唐",
        "collection_info": null
    },
    {
        "uuid": "b8cc8fbc3a8409079dc7640923db9991",
        "title": "府尹王侍郎准制拜岳，因状嵩高灵胜，寄呈三十韵",
        "author": "尉迟汾",
        "content": "雄雄天之中，峻极闻维嵩。\n作镇盛标格，出云为雨风。\n瑞时物不疠，顺泽年多丰。\n加高冠四方，视秩居三公。\n明朝虔昭报，颁祀岁严恭。\n署祝纡御札，诏贤导宸衷。\n皇皇三川守，馨德清明躬。\n肃徒奉兰沐，竟夕玉华东。\n星汉耿斋户，松泉寒寿宫。\n具修谅蠲吉，曙色犹葱曚。\n端仪大圭立，兴俛声玲珑。\n挹瓒椒桂馥，奏金岩壑空。\n灵歆若有答，仿佛传祝工。\n卒事不遑偃，胜奇纷四丛。\n朝霞破灵嶂，错落间苍红。\n动息形似蚁，玄黄气如笼。\n奔倾千万状，群岳安比崇。\n日月襟袖捧，人天道路通。\n冥搜必殚竭，跻览忘崎穹。\n踏翠遍诸刹，趣绵步难终。\n浮丘仙袂接，谢公屐齿穷。\n龙潭应下瞰，九曲当骇容。\n龙门计东豁，三台有何踪。\n金象语奚应，玉人光想融。\n瑶浆与石髓，清骨宜遭逢。\n况是降神处，迹惟申甫同。\n周翰已洽论，伊衡亦期功。\n诚富东山兴，须陟中台庸。\n勉促旋騑軨，未可恋云松。\n散材事即异，期为卜一峰。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十七"
        }
    }
]