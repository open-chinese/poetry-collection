[
    {
        "uuid": "858469f4ed1b4b2af34bbf5e391f7e3f",
        "title": "登石伞峰",
        "author": "王承邺",
        "content": "作镇得良牧，抚戎惭匪仁。\n每观龚黄化，煦物如阳春。\n政简似多暇，游从邀众宾。\n鸣驺镜水畔，舍棹耶溪津。\n偶兹逢胜境，顿觉离嚣尘。\n丞相筑室在，季方结庐新。\n登临经绝顶，瞩眺怡心神。\n金章照玉伞，龙节陵松鳞。\n笙歌入中流，声角闻城闉。\n更吟琼瑶篇，愿言书诸绅。\n（见《会稽掇英总集》卷四）。",
        "dynasty": "唐",
        "collection_info": null
    }
]