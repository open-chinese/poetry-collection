[
    {
        "uuid": "99f0aa70216ef38ac9530684ff4c9d46",
        "title": "宿故人江居",
        "author": "孟贯",
        "content": "渡口树冥冥，南山渐隠青。\n渔舟归旧浦，鸥鸟宿前汀。\n静榻悬灯坐，閒门对浪扃。\n相思频到此，几番醉还醒。",
        "dynasty": "宋",
        "collection_info": null
    },
    {
        "uuid": "ecc5ef7fd232fe6fc5f339c570e0ca98",
        "title": "寄暹上人",
        "author": "孟贯",
        "content": "闻罢城中讲，来安顶上禅。\n夜灯明石室，清磬出岩泉。\n欲访惭多事，相思恨隔年。\n终期息尘虑，接话虎溪边。",
        "dynasty": "宋",
        "collection_info": null
    },
    {
        "uuid": "e50092a6ba309d5d2b2e3d34de777c83",
        "title": "江边閒步",
        "author": "孟贯",
        "content": "閒来南渡口，迤逦看江枫。\n一路波涛畔，数家芦苇中。\n远汀排晚树，深浦漾寒鸿。\n吟罢慵回首，此情谁与同。",
        "dynasty": "宋",
        "collection_info": null
    },
    {
        "uuid": "57070f3930e0b691c64c8035e5933dcc",
        "title": "寄李处士",
        "author": "孟贯",
        "content": "僧话磻溪叟，平生重赤松。\n夜堂悲蟋蟀，秋水老芙蓉。\n吟坐倦垂钓，閒行多倚筇。\n闻名来已久，未得一相逢。",
        "dynasty": "宋",
        "collection_info": null
    },
    {
        "uuid": "031f339d9554d2f099936f2dec5531fd",
        "title": "夏日登瀑顶寺因寄诸知己",
        "author": "孟贯",
        "content": "曾于尘埃望，此景在烟霄。\n岩静水声近，山深暑气遥。\n杖藜青石路，煮茗白云樵。\n寄语为郎者，谁能访寂寥。",
        "dynasty": "宋",
        "collection_info": null
    },
    {
        "uuid": "d75baaa034982b9ac6868c56a44631b6",
        "title": "早秋吟眺",
        "author": "孟贯",
        "content": "新秋初雨后，独立对遥山。\n去鸟望中没，好云吟裏还。\n长年惭道薄，明代取身閒。\n从有西征思，园林懒闭关。",
        "dynasty": "宋",
        "collection_info": null
    },
    {
        "uuid": "74443d5e573ed4c0fd75841679f7a76c",
        "title": "山中答友人",
        "author": "孟贯",
        "content": "偶爱春山在，因循值暑时。\n风尘非所愿，泉石本相宜。\n坐久松阴转，吟余蝉韵移。\n自惭疏野甚，多失故人期。",
        "dynasty": "宋",
        "collection_info": null
    },
    {
        "uuid": "a1fec5383ea2c6db0aec652eb1635d2c",
        "title": "山斋早秋雨中",
        "author": "孟贯",
        "content": "深居少往还，卷箔早秋间。\n雨洒吟蝉树，云藏啸狖山。\n炎蒸如便退，衣葛亦堪閒。\n静坐得无事，酒卮聊畅颜。",
        "dynasty": "宋",
        "collection_info": null
    },
    {
        "uuid": "5fc12e15cf5e6ea5d14fcb62023c0165",
        "title": "送人游南越",
        "author": "孟贯",
        "content": "孑然南越去，替尔畏前程。\n见说路歧崄，不通车马行。\n瘴烟迷海色，岭树带猿声。\n独向山家宿，多应乡思生。",
        "dynasty": "宋",
        "collection_info": null
    },
    {
        "uuid": "5825ef58cd86138816815507d866cf2f",
        "title": "酬东溪史处士",
        "author": "孟贯",
        "content": "咫尺东溪路，年来偶访迟。\n泉声迷雨夜，花片落空枝。\n石径逢僧出，山床见鹤移。\n贫斋有琴酒，曾许月圆期。",
        "dynasty": "宋",
        "collection_info": null
    },
    {
        "uuid": "5d87577494fecc8c9fb20e0356614d3d",
        "title": "怀友人",
        "author": "孟贯",
        "content": "浮世况多事，飘流每嘆君。\n路岐何处去，消息几时闻。\n吟裏落秋叶，望中生暮云。\n孤怀谁慰我，夕鸟自成羣。",
        "dynasty": "宋",
        "collection_info": null
    }
]