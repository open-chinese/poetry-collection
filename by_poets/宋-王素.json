[
    {
        "title": "重修山河堰",
        "author": "王素",
        "content": "画隼精明破晓暾，恰逢寒食过江村。\n轻烟飞絮汉中道，白苇黄茅渭上屯。\n人力万工支水派，天心两邑溉川原。\n柳营一饱源头看，夜雨新肥拍岸痕。",
        "dynasty": "宋",
        "collection_info": null
    },
    {
        "title": "题真定村寺",
        "author": "王素",
        "content": "宽猛三年无枉理，公私兼济不欺心。\n如今受代朝天去，遮路人人泪满襟。",
        "dynasty": "宋",
        "collection_info": null
    },
    {
        "title": "述梦",
        "author": "王素",
        "content": "似去华胥国裏来，云霞深处见楼台。\n月光冷射鸡窗急，惊觉游仙梦一迴。",
        "dynasty": "宋",
        "collection_info": null
    },
    {
        "title": "诗一首",
        "author": "王素",
        "content": "虚碧中藏白玉京，梦魂飞入黄金城。\n何时再步烟霄外，皓齿仙童已扫厅。",
        "dynasty": "宋",
        "collection_info": null
    }
]