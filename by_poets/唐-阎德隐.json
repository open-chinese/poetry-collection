[
    {
        "uuid": "90fbf6cab89fb5803a639637d6b24a37",
        "title": "薛王花烛行",
        "author": "阎德隐",
        "content": "王子仙车下凤台，紫缨金勒驭龙媒。\n□□□□□□出，环佩锵锵天上来。\n鳷鹊楼前云半捲，鸳鸯殿上月裴回。\n玉盘错落银灯照，珠帐𤫩珑宝扇开。\n盈盈二八谁家子，红粉新妆胜桃李。\n从来六行比齐姜，自许千门奉楚王。\n楚王宫裏能服饰，顾盼倾城復倾国。\n合欢锦带蒲萄花，连理香裙石榴色。\n金炉半夜起氛氲，翡翠被重苏合熏。\n不学曹王遇神女，莫言罗敷邀使君。\n同心婉娩若琴瑟，更笑天河有灵匹。\n一朝福履盛王门，百代光辉增帝室。\n富贵荣华实可怜，路傍观者谓神仙。\n祗应早得淮南术，会见双飞入紫烟。",
        "dynasty": "唐",
        "collection_info": null
    },
    {
        "uuid": "71eec60d78d99b143fc6652e0b862750",
        "title": "三月歌",
        "author": "阎德隐",
        "content": "洛阳城路九春衢，洛阳城外柳千株。\n能得来时作眼觅，天津桥侧锦屠苏。",
        "dynasty": "唐",
        "collection_info": null
    },
    {
        "uuid": "833ab49770572644eed15c93722be7ee",
        "title": "薛王花烛行",
        "author": "阎德隐",
        "content": "王子仙车下凤台，紫缨金勒驭龙媒。\n□□□□□□出，玉盘错落银灯照，珠帐玲珑宝扇开。\n盈盈二八谁家子，楚王宫裏能服饰，顾盼倾城复倾国。\n合欢锦带蒲萄花，不学曹王遇神女，莫言罗敷邀使君。\n同心婉娩若琴瑟，富贵荣华实可怜，路傍观者谓神仙。\n只应早得淮南术，",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十三"
        }
    }
]