[
    {
        "uuid": "d15134c1d68399cf98ff3491e7bdc877",
        "title": "鼓吹曲辞 巫山高",
        "author": "郑世翼",
        "content": "巫山凌太清，岧峣类削成。\n霏霏暮雨合，霭霭朝云生。\n危峰入鸟道，深谷泻猿声。\n别有幽栖客，淹留攀桂情。",
        "dynasty": "唐",
        "collection_info": null
    },
    {
        "uuid": "2498f8714c01c18d8894c7dc2d697ecd",
        "title": "过严君平古井",
        "author": "郑世翼",
        "content": "严平本高尚，远蹈古人风。\n卖卜成都市，流名大汉中。\n旧井改人世，寒泉久不通。\n多年既罢汲，无禽乃遂空。\n如何属秋气，唯见落双桐。",
        "dynasty": "唐",
        "collection_info": null
    },
    {
        "uuid": "aa034ba0b4940507c524d255f7922683",
        "title": "登北邙还望京洛",
        "author": "郑世翼",
        "content": "步登北邙坂，踟蹰聊写望。\n宛洛盛皇居，规模穷大壮。\n三河分设险，两崤资巨防。\n飞观紫烟中，层台碧云上。\n青槐夹驰道，迢迢修且旷。\n左右多第宅，参差居将相。\n清晨谒帝返，车马相追访。\n胥徒各异流，文物纷殊状。\n嚣尘暗天起，箫管从风扬。\n伊余孤且直，生平独沦丧。\n山幽有桂丛，何为坐惆怅。",
        "dynasty": "唐",
        "collection_info": null
    },
    {
        "uuid": "475200efaade66c74735f20dadd3fd84",
        "title": "巫山高",
        "author": "郑世翼",
        "content": "巫山凌太清，岧嶤类削成。\n霏霏暮雨合，霭霭朝云生。\n危峯入鸟道，深谷写猨声。\n别有幽栖客，淹留攀桂情。",
        "dynasty": "唐",
        "collection_info": null
    },
    {
        "uuid": "e4bbdcf73068c44b43a2efe0a01ac07b",
        "title": "看新婚",
        "author": "郑世翼",
        "content": "初筓梦桃李，新妆应摽梅。\n疑逐朝云去，翻随暮雨来。\n杂佩含风响，丛花隔扇开。\n姮娥对此夕，何用久裴回。",
        "dynasty": "唐",
        "collection_info": null
    },
    {
        "uuid": "7edf04c974bb7ba4ff4c34985e836dbc",
        "title": "见佳人负钱出路",
        "author": "郑世翼",
        "content": "独负千金价，应从买笑来。\n秖持难发口，经为几人开。",
        "dynasty": "唐",
        "collection_info": null
    },
    {
        "uuid": "b5914ca1cad3a12f0ed0e33fe8e8b067",
        "title": "过严君平古井",
        "author": "郑世翼",
        "content": "严平本高尚，远蹈古人风。\n卖卜成都市，流名大汉中。\n旧井改人世，寒泉久不通。\n年多既罢汲，无禽乃遂空。\n如何属秋气，唯见落双桐。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    },
    {
        "uuid": "14c2d0adb1f6fb700752bac1725aae1b",
        "title": "登北邙还望京洛",
        "author": "郑世翼",
        "content": "步登北邙阪，踟蹰聊写望。\n宛洛盛皇居，规模穷大壮。\n三河分设险，两崤资巨防。\n飞观紫烟中，层台碧云上。\n青槐夹驰道，迢迢修且旷。\n左右多第宅，参差居将相。\n清晨谒帝返，车马相追访。\n胥徒各异流，文物纷殊状。\n嚣尘暗天起，箫管从风扬。\n伊余孤且直，生平独沦丧。\n山幽有桂丛，何为坐惆怅。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    },
    {
        "uuid": "c9e435826f49c8303f452009829296f3",
        "title": "巫山高",
        "author": "郑世翼",
        "content": "巫山凌太清，岧峣类削成。\n霏霏暮雨合，霭霭朝云生。\n危峰入鸟道，深谷写猿声。\n别有幽栖客，淹留攀桂情。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    },
    {
        "uuid": "15f6aef6bad742a6ebbf7989e8c40c6a",
        "title": "看新婚",
        "author": "郑世翼",
        "content": "初笄梦桃李，新妆应摽梅。\n疑逐朝云去，翻随暮雨来。\n杂佩含风响，丛花隔扇开。\n姮娥对此夕，何用久裴回。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    },
    {
        "uuid": "83b5e773224913c70370e2abbe527679",
        "title": "见佳人负钱出路",
        "author": "郑世翼",
        "content": "独负千金价，应从买笑来。\n只持难发口，经为几人开。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    }
]