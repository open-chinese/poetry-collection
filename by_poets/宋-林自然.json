[
    {
        "uuid": "9bbc3ce028688e9c7a29bdf89118812e",
        "title": "西江月 二十馀年访道",
        "author": "林自然",
        "content": "二十馀年访道，经游万水千山。\n明师未遇肯安闲。\n几度拈香一瓣。\n幸遇至人说破，虚无妙用循环。\n工夫只在片时间。\n遍体神光灿烂。",
        "dynasty": "宋",
        "collection_info": null
    },
    {
        "uuid": "f3c04ff14df557de7353c2b2306e97f5",
        "title": "酹江月・念奴娇 凿开混沌",
        "author": "林自然",
        "content": "凿开混沌，见钱塘南控、长江凝碧。\n今古词人图此景，谁解推原端的。\n岁去年来，日庚月甲，因甚无差忒。\n如今说破，要知天地来历。\n道散有一强名，五行颠倒，互列干坤历。\n坎水逆流朝丙户，随月盈亏消息。\n气到中秋，金能生水，倍涌千重雪。\n神仙妙用，与潮没个差别。",
        "dynasty": "宋",
        "collection_info": null
    },
    {
        "uuid": "021007303527db9d89aa933360c5d9a9",
        "title": "歌",
        "author": "林自然",
        "content": "访古老洞天，撞见神仙饮三杯。\n復三杯，又三杯，不觉醺醺醉。\n回头看人间，身在青烟外。",
        "dynasty": "宋",
        "collection_info": null
    }
]