[
    {
        "uuid": "4c3b08a8c3c4bcdbf76e6bdf92c6fae1",
        "title": "沁园春 拂袖归来",
        "author": "陈若水",
        "content": "拂袖归来，懒踏前回，京华软尘。\n算宦游虽好，何如生处，急流勇退，赢得闲人。\n身羡仙翁，萧然野服，笑咏东溪溪上亭。\n头犹黑、甚丰姿鹤瘦，标致梅清。\n今年转觉精神。\n便次第平头八十人。\n肯又抛渭钓，似周尚父，且来洛社，作宋耆英。\n报答明恩，一时分付，贤子贤孙事业新。\n丹心在，尚瓣香岁岁，遥祝尧龄。",
        "dynasty": "宋",
        "collection_info": null
    }
]