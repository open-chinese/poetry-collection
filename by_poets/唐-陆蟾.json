[
    {
        "uuid": "4eef300f6113e4f6cbb11c5ab4a4f1a3",
        "title": "题庐山瀑布",
        "author": "陆蟾",
        "content": "正源人莫测，千尺挂云端。\n岳色染不得，神功裁亦难。\n夏喷猿鸟浴，秋射斗牛寒。\n流到沧溟日，翻涛更好看。\n〖2〗。",
        "dynasty": "唐",
        "collection_info": null
    },
    {
        "uuid": "cd8bb661adfc040fb664fea0e1ce5de8",
        "title": "春暮经石头城",
        "author": "陆蟾",
        "content": "六朝多少事，搘肘思悠悠。\n落日空江上，子规啼渡头。\n蒹葭侵[坏]（废）垒，烟雾接沧洲。\n今古分明在，那堪向九秋？（以上《诗话总龟》十五引《雅言杂载》）（〖1〗北宋释契嵩《镡津文集》卷十三有《陆蟾传》，云蟾为藤州镡津人，有王霸大略，以能诗名于楚越间，后客死于攸县司空山。\n又引高阆语称为国初人。\n〖2〗《陆蟾传》所引，题作《瀑布咏》，「正源」作「灵源」，「浴」作「凝」，「射」作）（「溅」，「流」作「待」，「翻」作「为」。\n）。",
        "dynasty": "唐",
        "collection_info": null
    },
    {
        "uuid": "bc410973d1d331f79a56e37f75eea67e",
        "title": "司空山闻子规",
        "author": "陆蟾",
        "content": "后夜入清明，游人何处听？花残斑竹庙，雨歇岘山亭。\n树罅月欲落，窗间酒正醒。\n众鸟方在梦，谁念尔劳形？（《诗话总龟》十一引《雅言系述》）。",
        "dynasty": "唐",
        "collection_info": null
    }
]