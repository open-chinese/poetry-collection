[
    {
        "title": "石井泉  其一",
        "author": "徐谊",
        "content": "布谷催春又一年，使君风斾为翩然。\n清冷彻处真无际，果见灵源发漏泉。",
        "dynasty": "宋",
        "collection_info": null
    },
    {
        "title": "石井泉  其二",
        "author": "徐谊",
        "content": "川原膴膴小曾峦，千古英雄剑气寒。\n渗漉仁风并义泽，只今光燄在毫端。",
        "dynasty": "宋",
        "collection_info": null
    },
    {
        "title": "石井泉  其三",
        "author": "徐谊",
        "content": "发挥有待天须靳，隠显人间未得知。\n翰林主人工墨客，它年稚子亦能诗。",
        "dynasty": "宋",
        "collection_info": null
    },
    {
        "title": "谪官南康军",
        "author": "徐谊",
        "content": "花飞片片上衣襟，拾得飞花寘柳阴。\n莫遣便随流水去，东君应有惜花心。",
        "dynasty": "宋",
        "collection_info": null
    },
    {
        "title": "游沩山",
        "author": "徐谊",
        "content": "我行之宜阳，便作大仰游。\n上有参天松，下有漱石流。\n群峰拱梵宇，层层閟清幽。\n老禅雅爱客，要作数日留。\n泉石疗我饥，竹风销我忧。\n征尘积经年，可以少涤不。\n绝胜秋江上，独钓沧浪舟。\n所恨招不来，莫我更唱酬。",
        "dynasty": "宋",
        "collection_info": null
    }
]