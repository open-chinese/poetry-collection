[
    {
        "uuid": "6b5b2b628c82112fed4425aa7c98cd62",
        "title": "春秋赞",
        "author": "宋度宗",
        "content": "微显阐幽，三体五例。\n严乎成言，褒贬一字。",
        "dynasty": "宋",
        "collection_info": null
    },
    {
        "uuid": "4010ee19f65dd6983760d5517c50a62c",
        "title": "周礼赞",
        "author": "宋度宗",
        "content": "肇建六典，条章焕明。\n万世之则，太平之基。",
        "dynasty": "宋",
        "collection_info": null
    },
    {
        "uuid": "7d84643fbd0af91c9203da0c1fb878a6",
        "title": "日新",
        "author": "宋度宗",
        "content": "大哉盘铭，日新其德。\n一盟一思，惟汤是则。",
        "dynasty": "宋",
        "collection_info": null
    },
    {
        "uuid": "89d864de8084b605bfab1e51c13cd4f8",
        "title": "自警  其一",
        "author": "宋度宗",
        "content": "孳孳为善，无怠讲习。\n心思唐虞，圣道可入。",
        "dynasty": "宋",
        "collection_info": null
    },
    {
        "uuid": "02cd7d683f9a5e2ba0fc5a24d6972f4c",
        "title": "自警  其二",
        "author": "宋度宗",
        "content": "私既克，理是从。\n中则正，公则平。\n操则存，德日新。",
        "dynasty": "宋",
        "collection_info": null
    },
    {
        "uuid": "75e9eb1f76be41372d405c59c3e92b06",
        "title": "离卦赞",
        "author": "宋度宗",
        "content": "日月丽天，德备中正。\n明以继明，圣而益圣。",
        "dynasty": "宋",
        "collection_info": null
    },
    {
        "uuid": "6bb948e81e83d0561903ccea338ecc88",
        "title": "艮卦赞",
        "author": "宋度宗",
        "content": "兼山曰艮，德在知止。\n君子体之，思不出位。",
        "dynasty": "宋",
        "collection_info": null
    },
    {
        "uuid": "3fefdea0da38ef543b606161ad68be2a",
        "title": "晚望",
        "author": "宋度宗",
        "content": "鸥鹭归烟渚，秋江挟晚晴。\n老渔闲舣艇，坐待月华生。",
        "dynasty": "宋",
        "collection_info": null
    },
    {
        "uuid": "573d5c09007fe85493fe59323aeb6de6",
        "title": "赏春",
        "author": "宋度宗",
        "content": "珠帘翠幕千门晓，丽日和风万国春。\n乍雨乍晴虽莫测，无非天地发生仁。",
        "dynasty": "宋",
        "collection_info": null
    },
    {
        "uuid": "e63792acee61afcb1b246e148ba882ab",
        "title": "社日雨",
        "author": "宋度宗",
        "content": "风催社日雨霏雰，处处鸡豚乐祀神。\n见说丰年于此卜，不妨垫湿社翁巾。",
        "dynasty": "宋",
        "collection_info": null
    },
    {
        "uuid": "a7581d6f1028b1d116251bd216dafe15",
        "title": "新凉",
        "author": "宋度宗",
        "content": "新凉灯火又相亲，遍阅羣书不厌勤。\n缓视微吟真乐处，那知宫漏夜将分。",
        "dynasty": "宋",
        "collection_info": null
    },
    {
        "uuid": "868de86d8dbfa68196cbca65c9ce327c",
        "title": "授衣",
        "author": "宋度宗",
        "content": "从来人事顺天时，九月纔更即授衣。\n可笑索裘临岁晚，履霜犹自未知几。",
        "dynasty": "宋",
        "collection_info": null
    },
    {
        "uuid": "15e44f116985c75ef4f612a8c1c7bdbf",
        "title": "桂",
        "author": "宋度宗",
        "content": "秋桂庭前霁影凉，万重深翠护深黄。\n恭迎两殿临清赏，寿斚浓浮月殿香。",
        "dynasty": "宋",
        "collection_info": null
    },
    {
        "uuid": "7f38b507c160eec3ad7befd620cc44a6",
        "title": "恭和御制赐牟子才韵",
        "author": "宋度宗",
        "content": "视草词臣地位高，玉堂深夜许焚膏。\n文华瑞世呈仪凤，顾问承恩直禁鳌。\n喜有奇才追宋轼，光膺圣制胜唐绹。\n重修盛典熙朝事，千古青编记宠褒。",
        "dynasty": "宋",
        "collection_info": null
    },
    {
        "uuid": "92fdbd3b6ea2e697e9617b3d74aecd90",
        "title": "题诸色扇  其一",
        "author": "宋度宗",
        "content": "履霜知地冻，赏雪念民寒。\n山岚迷晓月，海浪起晴云。\n鹭起莲边晓，鸥栖蓼外凉。\n西风欹翠盖，晓露浥红裳。\n艷红酣霁圃，冷翠媚秋池。\n声幽梧叶雨，香冷菊花风。\n院子供新茗，园丁献异花。",
        "dynasty": "宋",
        "collection_info": null
    },
    {
        "uuid": "7d224a911808ff6106d9fa9043a7778f",
        "title": "题诸色扇  其二",
        "author": "宋度宗",
        "content": "秾华照水澄秋静，冷艷欺风醉露凉。\n一枝翠叶凝秋色，万粟金英喷古香。\n月筛秾影虚窗静，秋染繁英净几香。\n千叶喜容迎晓日，万铃黄色映朝霞。\n日丽柳塘鶑语滑，雨收桃岸燕飞忙。",
        "dynasty": "宋",
        "collection_info": null
    },
    {
        "uuid": "98e429832e57a93b0a36fcea05c16f38",
        "title": "凝华殿帖子",
        "author": "宋度宗",
        "content": "帝德巍巍，温恭允塞。\n心传精微，惟尧是则。",
        "dynasty": "宋",
        "collection_info": null
    },
    {
        "uuid": "ddb58fdffca1a8095c721856b9855fee",
        "title": "赐陈郁",
        "author": "宋度宗",
        "content": "文窥先汉，诗到盛唐。\n侍余左右，知汝忠良。\n王城虽大如海，政恐一藏而不得藏也。",
        "dynasty": "宋",
        "collection_info": null
    },
    {
        "uuid": "f0584a4bfc02c8753ffec432c648159c",
        "title": "进圣训",
        "author": "宋度宗",
        "content": "宠颁御墨十行新，天锡光华被小臣。\n家学传心当谨守，恩深何以报君亲。",
        "dynasty": "宋",
        "collection_info": null
    },
    {
        "uuid": "b20a55bdcaf79651f50e558f405b6008",
        "title": "赐状元张镇孙以下诗",
        "author": "宋度宗",
        "content": "临轩再策岂虚文，要语诒谋敢弗遵。\n昭格天心惟至敬，封培邦本在深仁。\n详延喜见洋洋对，来誉知为蹇蹇臣。\n始进便当思远到，会须华国有儒珍。",
        "dynasty": "宋",
        "collection_info": null
    },
    {
        "uuid": "fc3e0f76db6d148f8f91ba55686d3bb2",
        "title": "句  其一",
        "author": "宋度宗",
        "content": "归仁由克己，学道在存心。",
        "dynasty": "宋",
        "collection_info": null
    },
    {
        "uuid": "54efb375b76f005606b4d16d83b71aeb",
        "title": "句  其二",
        "author": "宋度宗",
        "content": "尧舜传心惟以一，禹汤受命本乎中。",
        "dynasty": "宋",
        "collection_info": null
    }
]