[
    {
        "uuid": "30ce8b44f51f5c7ba0819c8ae0e7257b",
        "title": "鼓吹曲辞 鼓吹铙歌 晋阳武",
        "author": "柳宗元",
        "content": "晋阳武，奋义威。\n炀之渝，德焉归。\n氓毕屠，绥者谁。\n皇烈烈，专天机。\n号以仁，扬其旗。\n日之升，九土晞。\n斥田圻，流洪辉。\n有其二，翼余隋。\n斮枭骜，连熊螭。\n枯以肉，勍者羸。\n后土荡，玄穹弥。\n合之育，莽然施。\n惟德辅，庆无期。",
        "dynasty": "唐",
        "collection_info": null
    },
    {
        "uuid": "1cfb72132a719e53ccc155eaf9b275e6",
        "title": "鼓吹曲辞 鼓吹铙歌 兽之穷",
        "author": "柳宗元",
        "content": "兽之穷，奔大麓。\n天厚黄德，狙犷服。\n甲之櫜弓，弭矢箙。\n皇旅靖，敌逾蹙。\n自亡其徒，匪予戮。\n屈𧹁猛，虔栗栗。\n縻以尺组，噉以秩。\n黎之阳，土茫茫。\n富兵戎，盈仓箱。\n乏者德，莫能享。\n驱豺兕，授我疆。",
        "dynasty": "唐",
        "collection_info": null
    },
    {
        "uuid": "64c1f0944fc5d49cb925d92631516e43",
        "title": "鼓吹曲辞 鼓吹铙歌 战武牢",
        "author": "柳宗元",
        "content": "战武牢，动河朔。\n逆之助，图掎角。\n怒鷇麛，抗乔岳。\n翘萌牙，傲霜雹。\n王谋内定，申掌握。\n铺施芟夷，二主缚。\n惮华戎，廓封略。\n命之瞢，卑以斮。\n归有德，唯先觉。",
        "dynasty": "唐",
        "collection_info": null
    },
    {
        "uuid": "79cb41794d6621bb66b50dabd0adff2d",
        "title": "鼓吹曲辞 鼓吹铙歌 泾水黄",
        "author": "柳宗元",
        "content": "泾水黄，陇野茫。\n负太白，腾天狼。\n有鸟鸷立，羽翼张。\n钩喙决前，鉅趯傍。\n怒飞饥啸，翾不可当。\n老雄死，子復良。\n巢岐饮渭，肆翱翔。\n顿地纮，提天纲。\n列缺掉帜，招摇耀铓。\n鬼神来助，梦嘉祥。\n脑涂原野，魂飞扬。\n星辰復，恢一方。",
        "dynasty": "唐",
        "collection_info": null
    },
    {
        "uuid": "668b856d958339ff09ee1a466d7f3a3e",
        "title": "鼓吹曲辞 鼓吹铙歌 奔鲸沛",
        "author": "柳宗元",
        "content": "奔鲸沛，荡海垠。\n吐霓翳日，腥浮云。\n帝怒下顾，哀垫昏。\n[授]以神柄，推元臣。\n手援天矛，截修鳞。\n披攘蒙霿，开海门。\n地平水静，浮天垠。\n羲和显耀，乘清氛。\n赫炎溥畅，融大钧。",
        "dynasty": "唐",
        "collection_info": null
    },
    {
        "uuid": "39486566b7d24b3112d34185c6aba3f5",
        "title": "鼓吹曲辞 鼓吹铙歌 苞枿",
        "author": "柳宗元",
        "content": "苞枿𪒶矣，惟根之蟠。\n弥巴蔽荆，负南极以安。\n曰我旧梁氏，辑绥艰难。\n江汉之阻，都邑固以完。\n圣人作，神武用。\n有臣勇智，奋不以众。\n投迹死地，谋猷纵。\n化敌为家，虑则中。\n浩浩海裔，不威而同。\n系缧降王，定厥功。\n澶漫万里，宣唐风。\n蛮夷九译，咸来从。\n凯旋金奏，象形容。\n震赫万国，罔不龚。",
        "dynasty": "唐",
        "collection_info": null
    },
    {
        "uuid": "8a5f515222c987cd424b864092e39eb0",
        "title": "鼓吹曲辞 鼓吹铙歌 河右平",
        "author": "柳宗元",
        "content": "河右澶漫，顽为之魁。\n王师如雷震，昆崙以颓。\n上聋下聪，骜不可迴。\n助雠抗有德，惟人之灾。\n乃溃乃奋，执缚归厥命。\n万室蒙其仁，一夫则病。\n濡以鸿泽，皇之圣。\n威畏德怀，功以定。\n顺之于理，物咸遂厥性。",
        "dynasty": "唐",
        "collection_info": null
    },
    {
        "uuid": "4bfe31c0395354ee6a37dfb8bc89d8f1",
        "title": "鼓吹曲辞 鼓吹铙歌 铁山碎",
        "author": "柳宗元",
        "content": "铁山碎，大漠舒。\n二虏劲，连穹庐。\n背北海，专坤隅。\n岁来侵边，或傅于都。\n天子命元帅，奋其雄图。\n破定襄，降魁渠。\n穷竟窟宅，斥余吾。\n百蛮破胆，边氓苏。\n威武辉耀，明鬼区。\n利泽弥万祀，功不可踰。\n官臣拜手，惟帝之谟。",
        "dynasty": "唐",
        "collection_info": null
    },
    {
        "uuid": "f13d849d235f80ee0f03f36270ab6e5d",
        "title": "鼓吹曲辞 鼓吹铙歌 靖本邦",
        "author": "柳宗元",
        "content": "本邦伊晋，惟时不靖。\n根柢之摇，枝叶攸病。\n守臣不任，勚于神圣。\n惟钺之兴，翦焉则定。\n洪惟我理，式和以敬。\n羣顽既夷，庶绩咸正。\n皇谟载大，惟人之庆。",
        "dynasty": "唐",
        "collection_info": null
    },
    {
        "uuid": "f603633b4f0a4938a023bbabe0872331",
        "title": "鼓吹曲辞 鼓吹铙歌 吐谷浑",
        "author": "柳宗元",
        "content": "吐谷浑盛彊，背西海以夸。\n岁侵扰我疆，退匿险且遐。\n帝谓神武师，往征靖皇家。\n烈烈斾其旗，熊虎杂龙蛇。\n王旅千万人，衔枚默无譁。\n束刃踰山徼，张翼纵漠沙。\n一举刈羶腥，尸骸积如麻。\n除恶务本根，况敢遗萌芽。\n洋洋西海水，威命穷天涯。\n系虏来王都，犒乐穷休嘉。\n登高望还师，竟野如春华。\n行者靡不归，亲戚讙要遮。\n凯旋献清庙，万国思无邪。",
        "dynasty": "唐",
        "collection_info": null
    },
    {
        "uuid": "c58072d7d252cefdf85af50bc277cc1a",
        "title": "鼓吹曲辞 鼓吹铙歌 高昌",
        "author": "柳宗元",
        "content": "曲氏雄西北，别绝臣外区。\n既恃远且险，纵傲不我虞。\n烈烈王者师，熊螭以为徒。\n龙旗飜海浪，驲骑驰坤隅。\n贲育搏婴儿，一扫不復余。\n平沙际天极，但见黄云驱。\n臣靖执长缨，智勇伏囚拘。\n文皇南面坐，夷狄千羣趋。\n咸称天子神，往古不得俱。\n献号天可汗，以覆我国都。\n兵戎不交害，各保性与躯。",
        "dynasty": "唐",
        "collection_info": null
    },
    {
        "uuid": "47c61cd5d34707d54c446f701e3060f8",
        "title": "鼓吹曲辞 鼓吹铙歌 东蛮",
        "author": "柳宗元",
        "content": "东蛮有谢氏，冠带理海中。\n自言我异世，虽圣莫能通。\n王卒如飞翰，鹏鶱骇羣龙。\n轰然自天坠，乃信神武功。\n繫虏君臣人，累累来自东。\n无思不服从，唐业如山崇。\n百辟拜稽首，咸愿图形容。\n如周王会书，永永传无穷。\n睢盱万状乖，咿嗢九译重。\n广轮抚四海，浩浩知皇风。\n歌诗铙鼓间，以壮我元戎。",
        "dynasty": "唐",
        "collection_info": null
    },
    {
        "uuid": "8dadc353beb786f132c8afd03eec4668",
        "title": "相和歌辞 东门行",
        "author": "柳宗元",
        "content": "汉家三十六将军，东方雷动横阵云。\n鸡鸣函谷客如雾，貌同心异不可数。\n赤丸夜语飞电光，徼巡司隶眠如羊。\n当街一叱百吏走，冯敬胷中函匕首。\n凶徒侧耳潜惬心，悍臣破胆皆杜口。\n魏王卧内藏兵符，子西掩袂真无辜。\n羌胡毂下一朝起，敌国舟中非所拟。\n安陵谁辨削砺功，韩国讵明深井里。\n绝咽断骨那下补，万金宠赠不如土。",
        "dynasty": "唐",
        "collection_info": null
    },
    {
        "uuid": "bea2f0f2573d3480e708676f3a691f5a",
        "title": "舞曲歌辞 白纻歌",
        "author": "柳宗元",
        "content": "翠帷双卷出倾城，龙劒破匣霜月明。\n朱唇掩抑悄无声，金簧玉磬宫中生。",
        "dynasty": "唐",
        "collection_info": null
    },
    {
        "uuid": "9688ee5eed3087facb5f3a0f7c1ad52f",
        "title": "杂曲歌辞 行路难三首 一",
        "author": "柳宗元",
        "content": "君不见夸父逐日窥虞渊，跳踉北海超昆崙。\n披霄决汉出沆漭，瞥裂左右遗星辰。\n须臾力尽道渴死，狐鼠蜂蚁争噬吞。\n北方竫人长九寸，开口抵掌更笑喧。\n啾啾饮食滴与粒，生死亦足终天年。\n睢盱大志少成遂，坐使儿女相悲怜。",
        "dynasty": "唐",
        "collection_info": null
    },
    {
        "uuid": "7b6dff753491e0749e3b9c17ea0734e7",
        "title": "杂曲歌辞 行路难三首 二",
        "author": "柳宗元",
        "content": "虞衡斤斧罗千山，工命采斫杙与椽。\n深林土翦十取一，百牛连鞅摧双辕。\n万围千寻妨道路，东西蹶倒山火焚。\n遗余毫末不见保，躝砾磵壑何当存。\n羣材未成质已夭，突兀𡷸豁空岩峦。\n柏梁天灾武库火，匠石狼顾相愁冤。\n君不见南山栋梁益稀少，爱材养育谁復论。",
        "dynasty": "唐",
        "collection_info": null
    },
    {
        "uuid": "f1b17ad1c7d882156d122a57c6ac26aa",
        "title": "杂曲歌辞 行路难三首 三",
        "author": "柳宗元",
        "content": "飞雪断道冰成梁，侯家炽炭雕玉房。\n蟠龙吐耀虎喙张，熊蹲豹掷争低昂。\n攒峦丛崿射朱光，丹霞翠雾飘奇香。\n美人四向迴明珰，雪山冰谷晞太阳。\n星躔奔走不得止，奄忽双燕栖虹梁。\n风台露榭生光饰，死灰弃置参与商。\n盛时一去贵反贱，桃笙葵扇安可常。",
        "dynasty": "唐",
        "collection_info": null
    },
    {
        "uuid": "d1934957b587fdbc524bd3d2ef418cd7",
        "title": "杂曲歌辞 杨白花",
        "author": "柳宗元",
        "content": "杨白花，风吹度江水。\n坐令宫树无颜色，摇荡春光千万里。\n茫茫晓日下长秋，哀歌未断城鵶起。",
        "dynasty": "唐",
        "collection_info": null
    },
    {
        "uuid": "bdd5b523b09478cc46c2e501917bd119",
        "title": "皇武 一",
        "author": "柳宗元",
        "content": "皇耆其武，于溵于淮。\n既巾乃车，环蔡具来。\n狡众昏嚚，甚毒于酲。\n狂奔呌呶，以干大刑。",
        "dynasty": "唐",
        "collection_info": null
    },
    {
        "uuid": "779b314bc7c2c567117b69bee197e0da",
        "title": "皇武 二",
        "author": "柳宗元",
        "content": "皇咨于度，惟汝一德。\n旷诛四纪，其徯汝克。\n锡汝斧钺，其往视师。\n师是蔡人，以宥以釐。",
        "dynasty": "唐",
        "collection_info": null
    },
    {
        "uuid": "b24cccf54cf56cb2e2c3d28754229065",
        "title": "皇武 三",
        "author": "柳宗元",
        "content": "度拜稽首，庙于元龟。\n既禡既类，于社是宜。\n金节煌煌，锡盾雕戈。\n犀甲熊旗，威命是荷。",
        "dynasty": "唐",
        "collection_info": null
    },
    {
        "uuid": "f8f008217e866abc67cf2b8c5a170953",
        "title": "皇武 四",
        "author": "柳宗元",
        "content": "度拜稽首，出次于东。\n天子饯之，罍斝是崇。\n鼎臑俎胾，五献百笾。\n凡百卿士，班以周旋。",
        "dynasty": "唐",
        "collection_info": null
    },
    {
        "uuid": "5bff0fa8c55633bf82288ea09b248d34",
        "title": "皇武 五",
        "author": "柳宗元",
        "content": "既涉于浐，乃翼乃前。\n孰图厥犹，其佐多贤。\n宛宛周道，于山于川。\n远扬迩昭，陟降连连。",
        "dynasty": "唐",
        "collection_info": null
    },
    {
        "uuid": "c3b617352975c4036132d86919f63978",
        "title": "皇武 六",
        "author": "柳宗元",
        "content": "我斾我旗，于道于陌。\n训于羣帅，拳勇来格。\n公曰徐之，无恃頟頟。\n式和尔容，惟义之宅。",
        "dynasty": "唐",
        "collection_info": null
    },
    {
        "uuid": "740c1cd5514cbc6f70ff5a399c62ae96",
        "title": "皇武 七",
        "author": "柳宗元",
        "content": "进次于郾，彼昏卒狂。\n裒凶鞠顽，锋猬斧螗。\n赤子匍匐，厥父是亢。\n怒其萌芽，以悖太阳。",
        "dynasty": "唐",
        "collection_info": null
    },
    {
        "uuid": "78304c777d3d71a052c084fc0b825809",
        "title": "皇武 八",
        "author": "柳宗元",
        "content": "王旅浑浑，是佚是怙。\n既获敌师，若饥得餔。\n蔡凶伊窘，悉起来聚。\n左捣其虚，靡愆厥虑。",
        "dynasty": "唐",
        "collection_info": null
    },
    {
        "uuid": "93286467605386720bf7632c9ac7e3f3",
        "title": "皇武 九",
        "author": "柳宗元",
        "content": "载闢载袚，丞相是临。\n弛其武刑，谕我德心。\n其危既安，有长如林。\n曾是讙譊，化为讴吟。",
        "dynasty": "唐",
        "collection_info": null
    },
    {
        "uuid": "737a3c76f15cd37a32dbbe6865bbf150",
        "title": "皇武 十",
        "author": "柳宗元",
        "content": "皇曰来归，汝復相予。\n爵之成国，胙以夏区。\n度拜稽首，天子圣神。\n度拜稽首，皇佑下人。",
        "dynasty": "唐",
        "collection_info": null
    },
    {
        "uuid": "75ea2ec2b96ea53d86767fc7497329e4",
        "title": "皇武 十一",
        "author": "柳宗元",
        "content": "淮夷既平，震是朔南。\n宜庙宜郊，以告德音。\n归牛休马，丰稼于埜。\n我武惟皇，永保无疆。",
        "dynasty": "唐",
        "collection_info": null
    },
    {
        "uuid": "192bad1c1a5566d0911732dc6d443a46",
        "title": "方城 一",
        "author": "柳宗元",
        "content": "方城临临，王卒峙之。\n匪徼匪竞，皇有正命。\n皇命于愬，往舒余仁。\n踣彼艰顽，柔惠是驯。",
        "dynasty": "唐",
        "collection_info": null
    },
    {
        "uuid": "9f3ebfcabe0d5db4b0b62a1b44ee231e",
        "title": "方城 二",
        "author": "柳宗元",
        "content": "愬拜即命，于皇之训。\n既砺既攻，以后厥刃。\n王师嶷嶷，熊罴是式。\n衔勇韬力，日思予殛。",
        "dynasty": "唐",
        "collection_info": null
    },
    {
        "uuid": "3194303f9b6b139d4513bb85d518ddf5",
        "title": "方城 三",
        "author": "柳宗元",
        "content": "寇昏以狂，敢蹈愬疆。\n士获厥心，大袒高骧。\n长戟酋矛，粲其绥章。\n右翦左屠，聿禽其良。",
        "dynasty": "唐",
        "collection_info": null
    },
    {
        "uuid": "465a7eaf135e35b2057794c4fdaeeeab",
        "title": "方城 四",
        "author": "柳宗元",
        "content": "其良既宥，告以父母。\n恩柔于肌，卒贡尔有。\n维彼攸恃，乃侦乃诱维彼攸宅，乃发乃守。",
        "dynasty": "唐",
        "collection_info": null
    },
    {
        "uuid": "8f1f8a8f717a3935926459058abf197d",
        "title": "方城 五",
        "author": "柳宗元",
        "content": "其恃爰获，我功我多。\n阴谍厥图，以究尔讹。\n雨雪洋洋，大风来加。\n于燠其寒，于迩其遐。",
        "dynasty": "唐",
        "collection_info": null
    },
    {
        "uuid": "817468da00048f488992d4f74dbd1fd6",
        "title": "方城 六",
        "author": "柳宗元",
        "content": "汝阴之茫，悬瓠之峨。\n是震是拔，大歼厥家。\n狡虏既縻，输于国都。\n示之市人，即社行诛。",
        "dynasty": "唐",
        "collection_info": null
    },
    {
        "uuid": "83106f3ad8325240b64e9caa886b5323",
        "title": "方城 七",
        "author": "柳宗元",
        "content": "乃谕乃止，蔡有厚喜。\n完其室家，仰父俯子。\n汝水沄沄，既清而瀰。\n蔡人行歌，我步逶迟。",
        "dynasty": "唐",
        "collection_info": null
    },
    {
        "uuid": "83f13224804f8b408889d93bdc5f945b",
        "title": "方城 八",
        "author": "柳宗元",
        "content": "蔡人歌矣，蔡风和矣。\n孰颣蔡初，胡甈尔居。\n式慕以康，为愿有余。\n是究是咨，皇德既舒。",
        "dynasty": "唐",
        "collection_info": null
    },
    {
        "uuid": "0ee16273d485b8a5dc924d735b8dfc82",
        "title": "方城 九",
        "author": "柳宗元",
        "content": "皇曰咨愬，裕乃父功。\n昔我文祖，惟西平是庸。\n内诲于家，外刑于邦。\n孰是蔡人，而不率从。",
        "dynasty": "唐",
        "collection_info": null
    },
    {
        "uuid": "bf128d2b4e1138bebb542ea452bdd015",
        "title": "方城 十",
        "author": "柳宗元",
        "content": "蔡人率止，惟西平有子。\n西平有子，惟我有臣。\n畴允大邦，俾惠我人。\n于庙告功，以顾万方。",
        "dynasty": "唐",
        "collection_info": null
    },
    {
        "uuid": "ffaa83712f5aaa24c4e088e9d651d35e",
        "title": "唐铙歌妓吹曲十二篇",
        "author": "柳宗元",
        "content": "晋阳武，奋义威。\n炀之渝，德焉归。\n氓毕屠，绥者谁。\n皇烈烈，专天机。\n号以仁，扬其旗。\n日之昇，九土晞。\n斥田坼，流洪辉。\n有其二，翼余隋。\n斮枭鷔，连熊螭。\n枯以肉，勍者羸。\n后土荡，玄穹弥。\n合之育，莾然施。\n惟德辅，庆无期。",
        "dynasty": "唐",
        "collection_info": null
    },
    {
        "uuid": "188465509d31f62aa5ced5676e098a2f",
        "title": "唐铙歌妓吹曲十二篇",
        "author": "柳宗元",
        "content": "兽之穷，奔大麓。\n天厚黄德，狙犷服。\n甲之櫜，弓弭矢箙。\n皇旅靖，敌逾蹙。\n自亡其徒，匪予戮。\n屈𧸾猛，虔栗栗。\n縻以尺组，噉以秩。\n黎之阳，土茫茫。\n富兵戎，盈仓箱。\n乏者德，莫能享。\n驱豺兕，授我疆。",
        "dynasty": "唐",
        "collection_info": null
    },
    {
        "uuid": "e8c1abab53b5c502cc690bcecf0e21d2",
        "title": "唐铙歌妓吹曲十二篇",
        "author": "柳宗元",
        "content": "泾水黄，陇野茫。\n负太白，腾天狼。\n有鸟鸷立，羽翼张。\n鈎喙决前，鉅趯傍。\n怒飞饥啸，翾不可当。\n老雄死，子復良。\n巢岐饮渭，肆翱翔。\n顿地纮，提天纲。\n列缺掉帜，招摇耀铓。\n鬼神来助，梦嘉祥。\n脑涂原野，魄飞扬。\n星辰復，恢一方。",
        "dynasty": "唐",
        "collection_info": null
    },
    {
        "uuid": "fed82fb924bfc234b6f82fc4bc26b275",
        "title": "唐铙歌妓吹曲十二篇",
        "author": "柳宗元",
        "content": "奔鲸沛，荡海垠。\n吐霓翳日，腥浮云。\n帝怒下顾，哀垫昏。\n授以神柄，推元臣。\n手援天矛，截修鳞。\n披攘蒙霿，开海门。\n地平水静，浮天根。\n羲和显耀，乘清氛。\n赫炎溥畅，融大钧。",
        "dynasty": "唐",
        "collection_info": null
    },
    {
        "uuid": "fa2240e6b00337d4f0233b4b9943b56a",
        "title": "唐铙歌妓吹曲十二篇",
        "author": "柳宗元",
        "content": "苞枿𪒶矣，惟根之蟠。\n弥巴蔽荆，负南极以安。\n[冃]我旧梁氏，缉绥艰难。\n江汉之阻，都邑固以完。\n圣人作，神武用。\n有臣勇智，奋不以众。\n投迹死地，谋猷纵。\n化敌为家，虑则中。\n浩浩海裔，不威而同。\n系缧降王，定厥功。\n澶漫万里，宣唐风。\n蛮夷九译，咸来从。\n凯旋金奏，象形容。\n震赫万国，罔不龚。",
        "dynasty": "唐",
        "collection_info": null
    },
    {
        "uuid": "97505c32424dcc5c3d34ef5a977b4e99",
        "title": "唐铙歌妓吹曲十二篇",
        "author": "柳宗元",
        "content": "河右澶漫，顽为之魁。\n王师如雷震，昆崙以颓。\n上聋下聪，骜不可回。\n助雠抗有德，惟人之灾。\n乃溃乃奋，执缚归厥命。\n万室蒙其仁，一夫则病。\n濡以鸿泽，皇之圣。\n威畏德怀，功以定。\n顺之于理，物咸遂厥性。",
        "dynasty": "唐",
        "collection_info": null
    },
    {
        "uuid": "0d1268b2848edee7e766c4ea0dc07dff",
        "title": "唐铙歌妓吹曲十二篇",
        "author": "柳宗元",
        "content": "铁山碎，大漠舒。\n二虏劲，连穹庐。\n背北海，专坤隅。\n岁来侵边，或傅于都。\n天子命元帅，奋其雄图。\n破定襄，降魁渠。\n穷竟窟宅，斥余吾。\n百蛮破胆，边氓苏。\n威武辉耀，明鬼区。\n利泽弥万祀，功不可踰。\n官臣拜手，惟帝之暮。",
        "dynasty": "唐",
        "collection_info": null
    },
    {
        "uuid": "fb192dfe5528d7466292a59c68a6e3ba",
        "title": "唐铙歌妓吹曲十二篇",
        "author": "柳宗元",
        "content": "本邦伊晋，惟时不靖。\n根柢之摇，枯叶攸病。\n守臣不任，勚于神圣。\n惟越之兴，翦焉则定。\n洪惟我理，式和以敬。\n羣顽既夷，庶绩咸正。\n皇謩载大，惟人之庆。",
        "dynasty": "唐",
        "collection_info": null
    },
    {
        "uuid": "4588297cd6d1a5ac7a613a20af0a642d",
        "title": "唐铙歌妓吹曲十二篇",
        "author": "柳宗元",
        "content": "吐谷浑盛彊，背西海以夸。\n岁侵扰我疆，退匿险且遐。\n帝谓神武师。\n往征靖皇家。\n烈烈斾其旗，熊虎杂龙蛇。\n王旅千万人，衔枚默无譁。\n束刃踰山徼，张翼纵漠沙。\n一举刈羶腥，尸骸积如麻。\n除恶务本根，况敢遗萌芽。\n洋洋西海水，威命穷天涯。\n系虏来王都，犒乐穷休嘉。\n登高望还师，竟野如春华。\n行者靡不归，亲戚劝要遮。\n凯旋献清庙，万国思无邪。",
        "dynasty": "唐",
        "collection_info": null
    },
    {
        "uuid": "4c43dc6ea9d5a1d1a623ff10b48d5056",
        "title": "唐铙歌妓吹曲十二篇",
        "author": "柳宗元",
        "content": "曲氏雄西北，别绝臣外区。\n既恃远且险，纵傲不我虞。\n烈烈王者师，熊螭以为徒。\n龙旗翻海浪，驲骑驰坤隅。\n贲育搏婴儿，一扫不復余。\n平沙际天极，但见黄云驱。\n臣靖执长缨，智勇伏囚拘。\n文皇南面坐，夷狄千羣趋。\n咸称天子神，往古不得俱。\n献号天可汗，以覆我国都。\n兵戎不交害，各保性与躯。",
        "dynasty": "唐",
        "collection_info": null
    },
    {
        "uuid": "5fca2fee88f1a45abf519c3f10637b61",
        "title": "唐铙歌妓吹曲十二篇",
        "author": "柳宗元",
        "content": "东蛮有谢氏，冠带理海中。\n自言我异世，虽圣莫能通。\n王卒如飞翰，鹏鶱骇羣龙。\n轰然自天坠，乃信神武功。\n繫虏君臣人，累累来自东。\n无思不服从，唐业如山崇。\n百辟拜稽首，咸愿图形容。\n如周王会书，永永传无穷。\n睢盱万状乖，咿嗢九译重。\n广轮抚四海，浩浩知皇风。\n歌诗铙鼓閒，以壮我元戎。",
        "dynasty": "唐",
        "collection_info": null
    },
    {
        "uuid": "dd34292fefc886928f7605c811649833",
        "title": "贞符",
        "author": "柳宗元",
        "content": "于穆敬德，黎人皇之。\n惟贞厥符，浩浩将之。\n仁函于肤，刃莫毕屠。\n泽熯于爨，𩰾炎以澣。\n殄厥凶德，乃驱乃夷。\n懿其休风，是喣是吹。\n父子熙熙，相宁以嬉。\n赋彻而藏，厚我糗粻。\n刑轻以清，我肌靡伤。\n贻我子孙，百代是康。\n十圣嗣于理，仁后之子。\n子思孝父，易患于已。\n拱之戴之，神具尔宜。\n载扬于雅，承天之嘏。\n天之诚神，宜鉴于仁。\n神之曷依，宜仁之归。\n濮沿于北，祝栗于南。\n幅员西东，祗一乃心。\n祝唐之纪，后天罔坠。\n祝皇之寿，与地咸久。\n曷徒祝之，心诚笃之。\n神协人同，道以告之。\n俾弥亿万年，不震不危。\n我代之延，永永毗之。\n仁增以崇，曷不尔思。\n有号于天，佥曰呜呼。\n咨尔皇灵，无替厥符。",
        "dynasty": "唐",
        "collection_info": null
    },
    {
        "uuid": "02e69e8d9f54b4eac23731b78d0ff418",
        "title": "视民诗",
        "author": "柳宗元",
        "content": "帝视民情，匪幽匪明。\n惨或在腹，已如色声。\n亦无动威，亦无止力。\n弗动弗止，惟民之极。\n帝怀民视，乃降明德。\n乃生明翼，明翼者何。\n乃房乃杜，惟房与杜。\n实为民路，乃定天子。\n乃开万国，万国既分。\n乃释蠹民，乃学与仕。\n乃播与食，乃器与用。\n乃货与通，有作有迁。\n无迁无作，士实荡荡。\n农实董董，工实蒙蒙。\n贾实融融，左右惟一。\n出入惟同，摄仪以引。\n以遵以肆，其风既流。\n品物载休，惟天子守。\n乃二公之久，惟天子明。\n乃二公之成，惟百辟正。\n乃二公之令，惟百辟谷。\n乃二公之禄，二公行矣。\n弗敢忧纵，是获忧共。\n二公居矣，弗敢泰止。\n是获泰已，既柔一德。\n四夷是则，四夷是则，永怀不忒。",
        "dynasty": "唐",
        "collection_info": null
    },
    {
        "uuid": "4d9d61535b2343a123672456baeee9a1",
        "title": "同刘二十八院长述旧言怀感时书事奉寄澧州张员外使君五十二韵之作因其韵增至八十通赠二君子",
        "author": "柳宗元",
        "content": "弱岁游玄圃，先容幸弃瑕。\n名劳长者记，文许后生夸。\n鷃翼尝披隼，蓬心类倚麻。\n继酬天禄署，俱尉甸侯家。\n宪府初收迹，丹墀共拜嘉。\n分行参瑞兽，传点乱宫鸦。\n执简宁循枉，持书每去邪。\n鸾凤标魏阙，熊武负崇牙。\n辨色宜相顾，倾心自不譁。\n金炉仄流月，紫殿启晨赮。\n未竟迁乔乐，俄成失路嗟。\n还如渡辽水，更似谪长沙。\n别怨秦城暮，途穷越岭斜。\n讼庭閒枳棘，候吏逐麋䴥。\n三载皇恩畅，千年圣历遐。\n朝宗延驾海，师役罢梁溠。\n京邑搜贞干，南宫步渥洼。\n世惟材是梓，人仰骥中骅。\n歘刺苗人地，仍逾赣石崖。\n礼容垂珌琫，戍备响铔鍜。\n宠即郎官旧，威从太守加。\n建旟翻鸷鸟，负弩绕文蛇。\n册府荣八命，中闱盛六珈。\n肯随胡质矫，方恶马融奢。\n褒德符新换，怀仁道併遮。\n俗嫌龙节晚，朝讶介圭赊。\n禹贡输苞匦，周官赋秉秅。\n雄风吞七泽，异产控三巴。\n即事观农稼，因时展物华。\n秋原被兰叶，春渚涨桃花。\n令肃军无扰，程悬市禁贳。\n不应虞竭泽，宁復叹栖苴。\n蹀躞驺先驾，笼铜鼓报衙。\n染毫东国素，濡印锦溪砂。\n货积舟难泊，人归山倍畬。\n吴歈工折柳，楚舞旧传芭。\n隐几松为曲，倾罇石作污。\n寒初荣橘柚，夏首荐枇杷。\n祀变荆巫祷，风移鲁妇髽。\n已闻施恺悌，还覩正奇衺。\n慕友惭连璧，言姻喜附葭。\n沈埋全死地，流落半生涯。\n入郡腰恒折，逢人手尽叉。\n敢辞亲耻污，唯恐长疵瘕。\n善幻迷冰火，齐谐笑柏涂。\n东门牛屡饭，中散蝨空爬。\n逸戏看猿鬬，殊音辨马挝。\n渚行狐作孽，林宿鸟为𣩈。\n同病忧能老，新声厉似姱。\n岂知千仞坠，秖为一毫差。\n守道甘长绝，明心欲自𠜲。\n贮愁听夜雨，隔泪数残葩。\n枭族音常聒，豺羣喙竞呀。\n岸芦翻毒蜃，磎竹鬬狂{广/秝/牛}。\n野鹜行看弋，江鱼或共扠。\n瘴氛恒积润，讹火亟生煅。\n耳静烦喧蚁，魂惊怯怒蛙。\n风枝散陈叶，霜蔓綖寒瓜。\n雾密前山桂，冰枯曲沼蕸。\n思乡比庄舄，遯世遇眭夸。\n渔舍茨荒草，村桥卧古槎。\n御寒衾用罽，挹水勺仍椰。\n窗蠹惟潜蝎，甍涎竞缀蜗。\n引泉开故窦，护药插新笆。\n树怪花因槲，虫怜目待虾。\n骤歌喉易嗄，饶醉鼻成皻。\n曳捶牵羸马，垂簑牧艾豭。\n已看能类鼈，犹讶雉为鷨。\n谁采中原菽，徒巾下泽车。\n俚儿供苦笋，伧父馈酸樝。\n劝策扶危杖，邀持当酒茶。\n道流征短褐，禅客会袈裟。\n香饭舂菰米，珍蔬折五茄。\n方期饮甘露，更欲吸流霞。\n屋鼠从穿兀，林狙任攫拏。\n春衫裁白纻，朝帽挂乌纱。\n屡叹恢恢网，频摇肃肃罝。\n衰荣因蓂荚，盈缺几虾蟇。\n路识沟边柳，城闻陇上笳。\n共思捐佩处，千骑拥青緺。",
        "dynasty": "唐",
        "collection_info": null
    },
    {
        "uuid": "fc0a6c30478b999ef24a13ebac33963c",
        "title": "弘农公以硕德伟材屈于诬枉左官三岁復为大僚天监昭明人心感悦宗元窜伏湘浦拜贺末由谨献诗五十韵以毕微志",
        "author": "柳宗元",
        "content": "知命儒为贵，时中圣所臧。\n处心齐宠辱，遇物任行藏。\n关识新安地，封传临晋乡。\n挺生推豹蔚，遐步仰龙骧。\n干有千寻竦，精闻百炼钢。\n茂功期舜禹，高韵状羲黄。\n足逸诗书囿，锋摇翰墨场。\n雅歌张仲德，颂祝鲁侯昌。\n宪府初腾价，神州转耀铓。\n右言盈简策，左辖备条纲。\n响切晨趋佩，烟浓近侍香。\n司仪六礼洽，论将七兵扬。\n合乐来仪凤，尊祠重饩羊。\n卿材优柱石，公器擅岩廊。\n峻节临衡峤，和风满豫章。\n人归父母育，郡得股肱良。\n细故谁留念，烦言肯过防。\n璧非真盗客，金有误持郎。\n龟虎休前寄，貂蝉冠旧行。\n训刑方命吕，理剧復推张。\n直用明销恶，还将道胜刚。\n敬逾齐国社，恩比召南棠。\n希怨犹逢怒，多容竞忤彊。\n火炎侵琬琰，鹰击谬鸾凰。\n刻木终难对，焚芝未改芳。\n远迁逾桂岭，中徙滞余杭。\n顾土虽怀赵，知天讵畏匡。\n论嫌齐物诞，骚爱远游伤。\n丽泽周羣品，重明照万方。\n斗间收紫气，台上挂清光。\n福为深仁集，妖从盛德禳。\n秦民啼畎亩，周士舞康庄。\n采绶还垂艾，华簪更截肪。\n高居迁鼎邑，遥傅好书王。\n碧树环金谷，丹霞映上阳。\n留欢唱容与，要醉对清凉。\n故友仍同里，常僚每合堂。\n渊龙过许劭，冰鲤弔王祥。\n玉漏天门静，铜驼御路荒。\n涧瀍秋潋滟，嵩少暮微茫。\n遵渚徒云乐，冲天自不遑。\n降神终入辅，种德会明扬。\n独弃伧人国，难窥夫子墙。\n通家殊孔李，旧好即潘杨。\n世议排张挚，时情弃仲翔。\n不言缧绁枉，徒恨纆徽长。\n贾赋愁单阏，邹书怯大梁。\n炯心那自是，鸣玉机全息，怀沙事不忘。\n恋恩何敢死，垂泪对清湘。",
        "dynasty": "唐",
        "collection_info": null
    },
    {
        "uuid": "322479d5f7351dbdb7751918787eed78",
        "title": "酬韶州裴曹长使君寄道州吕八大使以见示二十韵一首",
        "author": "柳宗元",
        "content": "金马尝齐入，铜鱼亦共颁。\n疑山看积翠，浈水想澄湾。\n标牓同惊俗，清明两照姦。\n乘轺参孔仅，按节服侯狦。\n贾傅辞宁切，虞童髪未䰔。\n秉心方的的，腾口任㘖㘖。\n圣理高悬象，爰书降罚锾。\n德风流海外，和气满人寰。\n御魅恩犹贷，思贤泪自潸。\n在亡均寂寞，零落间惸鳏。\n夙志随忧尽，残肌触瘴𤸷。\n月光摇浅濑，风韵碎枯菅。\n海俗衣犹卉，山夷髻不鬟。\n泥沙潜虺蜮，榛莽鬬豺獌。\n循省诚知惧，安排秖自𢢀。\n食贫甘莽卤，被褐谢斓斒。\n远物裁青罽，时珍馔白鷴。\n长捐楚客佩，未赐大夫环。\n异政徒云仰，高踪不可攀。\n空劳慰顦顇，妍唱剧妖㛠。",
        "dynasty": "唐",
        "collection_info": null
    },
    {
        "uuid": "954a0e0d1c3943f5159cc2117068a369",
        "title": "酬娄秀才将之淮南见赠之什",
        "author": "柳宗元",
        "content": "远弃甘幽独，谁云值故人。\n好音怜铩羽，濡沫慰穷鳞。\n困志情惟旧，相知乐更新。\n浪游轻费日，醉舞讵伤春。\n风月欢宁间，星霜分益亲。\n已将名是患，还用道为邻。\n机事齐飘瓦，嫌猜比拾尘。\n高冠余肯赋，长铗子忘贫。\n晼晚惊移律，睽携忽此辰。\n开颜时不再，绊足去何因。\n海上销魂别，天边弔影身。\n秖应西涧水，寂寞但垂纶。",
        "dynasty": "唐",
        "collection_info": null
    },
    {
        "uuid": "704110006c9ce78774ae860c178404f5",
        "title": "酬娄秀才寓居开元寺早秋月夜病中见寄",
        "author": "柳宗元",
        "content": "客有故园思，潇湘生夜愁。\n病依居士室，梦绕羽人丘。\n味道怜知止，遗名得自求。\n壁空残月曙，门掩候虫秋。\n谬委双金重，难征杂佩酬。\n碧霄无枉路，徒此助离忧。",
        "dynasty": "唐",
        "collection_info": null
    },
    {
        "uuid": "18e1f360855f4aee20c7c1b8a36ad522",
        "title": "初秋夜坐赠吴武陵",
        "author": "柳宗元",
        "content": "稍稍雨侵竹，翻翻鹊惊丛。\n美人隔湘浦，一夕生秋风。\n积雾杳难极，沧波浩无穷。\n相思岂云远，即席莫与同。\n若人抱奇音，朱弦緪枯桐。\n清商激西颢，泛滟凌长空。\n自得本无作，天成谅非功。\n希声閟大朴，聋俗何由聪。",
        "dynasty": "唐",
        "collection_info": null
    },
    {
        "uuid": "f860032825f05a031fe9f37d5cb621dd",
        "title": "晨诣超师院读禅经",
        "author": "柳宗元",
        "content": "汲井漱寒齿，清心拂尘服。\n閒持贝叶书，步出东斋读。\n真源了无取，妄迹世所逐。\n遗言冀可冥，缮性何由熟。\n道人庭宇静，苔色连深竹。\n日出雾露余，青松如膏沐。\n澹然离言说，悟悦心自足。",
        "dynasty": "唐",
        "collection_info": null
    },
    {
        "uuid": "2faa1295fea90b84e4b74cfe85cf1afd",
        "title": "赠江华长老",
        "author": "柳宗元",
        "content": "老僧道机熟，默语心皆寂。\n去岁别舂陵，沿流此投迹。\n室空无侍者，巾履唯挂壁。\n一饭不愿余，跏趺便终夕。\n风牕疎竹响，露井寒松滴。\n偶地即安居，满庭芳草积。",
        "dynasty": "唐",
        "collection_info": null
    },
    {
        "uuid": "4a18ab8c39850b0a5ce654ae648d7ec3",
        "title": "巽上人以竹閒自采新茶见赠酬之以诗",
        "author": "柳宗元",
        "content": "芳丛翳湘竹，零露凝清华。\n復此雪山客，晨朝掇灵芽。\n蒸烟俯石濑，咫尺凌丹崖。\n圆方丽奇色，圭璧无纤瑕。\n呼儿爨金鼎，余馥延幽遐。\n涤虑发真照，还源荡昏邪。\n犹同甘露饭，佛事熏毗耶。\n咄此蓬瀛侣，无乃贵流霞。",
        "dynasty": "唐",
        "collection_info": null
    },
    {
        "uuid": "9b62da2c6d92f4ddb840f522d53a5fb9",
        "title": "零陵赠李卿元侍御简吴武陵",
        "author": "柳宗元",
        "content": "理世固轻士，弃捐湘之湄。\n阳光竞四溟，敲石安所施。\n铩羽集枯干，低昂互鸣悲。\n朔云吐风寒，寂历穷秋时。\n君子尚容与，小人守兢危。\n惨悽日相视，离忧坐自滋。\n尊酒聊可酌，放歌谅徒为。\n惜无协律者，窈眇絃吾诗。",
        "dynasty": "唐",
        "collection_info": null
    },
    {
        "uuid": "de93a11d4906ff537dd089e1dba92b42",
        "title": "界围岩水帘",
        "author": "柳宗元",
        "content": "界围汇湘曲，青壁环澄流。\n悬泉粲成帘，罗注无时休。\n韵磬叩凝碧，锵锵彻岩幽。\n丹霞冠其巅，想像凌虚游。\n灵境不可状，鬼工谅难求。\n忽如朝玉皇，天冕垂前旒。\n楚臣昔南逐，有意仍丹丘。\n今我始北旋，新诏释缧囚。\n采真诚眷恋，许国无淹留。\n再来寄幽梦，遗贮催行舟。",
        "dynasty": "唐",
        "collection_info": null
    },
    {
        "uuid": "976e085d6f49caa9fdcd9c2975b045d0",
        "title": "古东门行",
        "author": "柳宗元",
        "content": "汉家三十六将军，东方雷动横阵云。\n鸡鸣函谷客如雾，貌同心异不可数。\n赤丸夜语飞电光，徼巡司隶眠如羊。\n当街一叱百吏走，冯敬胷中函匕首。\n凶徒侧耳潜惬心，悍臣破胆皆杜口。\n魏王卧内藏兵符，子西掩袂真无辜。\n羗胡毂下一朝起，敌国舟中非所拟。\n安陵谁辨削砺功，韩国讵明深井里。\n绝臙断骨那下补，万金宠赠不如土。",
        "dynasty": "唐",
        "collection_info": null
    },
    {
        "uuid": "dc28550627b2cf05c1e82c40239763fe",
        "title": "寄韦珩",
        "author": "柳宗元",
        "content": "初拜柳州出东郊，道旁相送皆贤豪。\n回眸炫晃别羣玉，独赴异域穿蓬蒿。\n炎烟六月咽口鼻，胷鸣肩举不可逃。\n桂州西南又千里，灕水鬬石麻兰高。\n阴森野葛交蔽日，悬蛇结虺如蒲萄。\n到官数宿贼满野，缚壮杀老啼且号。\n饥行夜坐设方略，笼铜枹鼓手所操。\n奇疮钉骨状如箭，鬼手脱命争纤毫。\n今年噬毒得霍疾，支心搅腹戟与刀。\n迩来气少筋骨露，苍白瀄汩盈颠毛。\n君今矻矻又窜逐，辞赋已復穷诗骚。\n神兵庙略频破虏，四溟不日清风涛。\n圣恩倘忽念行苇，十年践蹈久已劳。\n幸因解网入鸟兽，毕命江海终游遨。\n愿言未果身益老，起望东北心滔滔。",
        "dynasty": "唐",
        "collection_info": null
    },
    {
        "uuid": "8494925254152b6daf28952a8b11e4bb",
        "title": "奉和杨尚书郴州追和故李中书夏日登北楼十韵之作依本诗韵次用",
        "author": "柳宗元",
        "content": "郡楼有遗唱，新和敌南金。\n境以道情得，人期幽梦寻。\n层轩隔炎暑，迥野恣窥临。\n凤去徽音续，芝焚芳意深。\n游鳞出陷浦，唳鹤绕仙岑。\n风起三湘浪，云生万里阴。\n宏规齐德宇，丽藻竞词林。\n静契分忧术，闲同迟客心。\n骅骝当远步，鶗鴂莫相侵。\n今日登高处，还闻梁父吟。",
        "dynasty": "唐",
        "collection_info": null
    },
    {
        "uuid": "9cd66ddf7c2753ad2a0365565fa622e7",
        "title": "杨尚书寄郴笔知是小生本样令更商榷使尽其功輙献长句",
        "author": "柳宗元",
        "content": "截玉铦锥作妙形，贮云含雾到南溟。\n尚书旧用裁天诏，内史新将写道经。\n曲艺岂能裨损益，微辞秖欲播芳馨。\n桂阳卿月光辉徧，毫末应传顾兔灵。",
        "dynasty": "唐",
        "collection_info": null
    },
    {
        "uuid": "6caf40c90e0192cb9da698cfda628d3e",
        "title": "南省转牒欲具江国图令尽通风俗故事",
        "author": "柳宗元",
        "content": "圣代提封尽海壖，狼荒犹得纪山川。\n华夷图上应初录，风土记中殊未传。\n椎髻老人难借问，黄茆深峒敢留连。\n南宫有意求遗俗，试检周书王会篇。",
        "dynasty": "唐",
        "collection_info": null
    },
    {
        "uuid": "f8a4c786ab120b5c1cbe2a83c2733b97",
        "title": "与浩初上人同看山寄京华亲故",
        "author": "柳宗元",
        "content": "海畔尖山似劒铓，秋来处处割愁肠。\n若为化得身千亿，散上峰头望故乡。",
        "dynasty": "唐",
        "collection_info": null
    },
    {
        "uuid": "1b05fdda59e4dd118775e1b1c82caaf9",
        "title": "再至界围岩水帘遂宿岩下",
        "author": "柳宗元",
        "content": "发春念长违，中夏欣再覩。\n是时植物秀，杳若临悬圃。\n歊阳讶垂冰，白日惊雷雨。\n笙簧潭际起，鹳鹤云间舞。\n古苔凝青枝，阴草湿翠羽。\n蔽空素彩列，激浪寒光聚。\n的皪沈珠渊，锵鸣捐佩浦。\n幽岩画屏倚，新月玉鈎吐。\n夜凉星满川，忽疑眠洞府。",
        "dynasty": "唐",
        "collection_info": null
    },
    {
        "uuid": "530b9908a388e98e03fce14c7652d262",
        "title": "诏追赴都回寄零陵亲故",
        "author": "柳宗元",
        "content": "每忆纤鳞游尺泽，翻愁弱羽上丹霄。\n岸傍古堠应无数，次第行看别路遥。",
        "dynasty": "唐",
        "collection_info": null
    },
    {
        "uuid": "4836eff5bdd689441e395ba16dd088b1",
        "title": "过衡山见新花开却寄弟",
        "author": "柳宗元",
        "content": "故国名园久别离，今朝楚树发南枝。\n晴天归路好相逐，正是峰前回雁时。",
        "dynasty": "唐",
        "collection_info": null
    },
    {
        "uuid": "d238d6e53e0f49b9431fec4471f328de",
        "title": "汨罗遇风",
        "author": "柳宗元",
        "content": "南来不作楚臣悲，重入修门自有期。\n为报春风汨罗道，莫将波浪枉明时。",
        "dynasty": "唐",
        "collection_info": null
    },
    {
        "uuid": "6a59eee542e2bf971427da41d913ee02",
        "title": "朗州窦常员外寄刘二十八诗见促行骑走笔酬赠",
        "author": "柳宗元",
        "content": "投荒垂一纪，新诏下荆扉。\n疑比庄周梦，情如苏武归。\n赐环留逸响，五马助征騑。\n不羡衡阳雁，春来前后飞。",
        "dynasty": "唐",
        "collection_info": null
    },
    {
        "uuid": "20e1a7c0aa0e5dbd731bc1a0dd82f80b",
        "title": "离觞不醉至驿却寄相送诸公",
        "author": "柳宗元",
        "content": "无限居人送独醒，可怜寂寞到长亭。\n荆州不遇高阳侣，一夜春寒满下厅。",
        "dynasty": "唐",
        "collection_info": null
    },
    {
        "uuid": "0983e1cf4ec052d999e028a50807d588",
        "title": "北还登汉阳北原题临川驿",
        "author": "柳宗元",
        "content": "驱车方向阙，回首一临川。\n多垒非余耻，无谋终自怜。\n乱松知野寺，余雪记山田。\n惆怅樵渔事，今还又落然。",
        "dynasty": "唐",
        "collection_info": null
    },
    {
        "uuid": "21e62a423c969165bb0d66b0dcf22795",
        "title": "善谑驿和刘梦得酹淳于先生",
        "author": "柳宗元",
        "content": "水上鹄已去，亭中鸟又鸣。\n辞因使楚重，名为救齐成。\n荒壠遽千古，羽觞难再倾。\n刘伶今日意，异代是同声。",
        "dynasty": "唐",
        "collection_info": null
    },
    {
        "uuid": "7964e82c9545e1ac8293221f364c0c88",
        "title": "诏追赴都二月至灞亭上",
        "author": "柳宗元",
        "content": "十一年前南渡客，四千里外北归人。\n诏书许逐阳和至，驿路开花处处新。",
        "dynasty": "唐",
        "collection_info": null
    },
    {
        "uuid": "4599e5079e9cd6297848f61af8abe483",
        "title": "李西川荐琴石",
        "author": "柳宗元",
        "content": "远师驺忌鼓鸣琴，去和南风惬舜心。\n从此他山千古重，殷勤曾是奉徽音。",
        "dynasty": "唐",
        "collection_info": null
    },
    {
        "uuid": "8e2912c5b8dd3c20fe55bb586308dfa5",
        "title": "同刘二十八哭吕衡州兼寄江陵李元二侍御",
        "author": "柳宗元",
        "content": "衡岳新摧天柱峰，士林顦顇泣相逢。\n祗令文字传青简，不使功名上景钟。\n三亩空留悬磬室，九原犹寄若堂封。\n遥想荆州人物论，几回中夜惜元龙。",
        "dynasty": "唐",
        "collection_info": null
    },
    {
        "uuid": "c82efbd5f5a27357a2c291e7c546ae03",
        "title": "奉酬杨侍郎丈因送八叔拾遗戏赠诏追南来诸宾二首 一",
        "author": "柳宗元",
        "content": "贞一来时送彩笺，一行归雁慰惊弦。\n翰林寂寞谁为主，鸣凤应须早上天。",
        "dynasty": "唐",
        "collection_info": null
    },
    {
        "uuid": "6d59842b518073d9f2247c5385cdf52d",
        "title": "奉酬杨侍郎丈因送八叔拾遗戏赠诏追南来诸宾二首 二",
        "author": "柳宗元",
        "content": "一生判却归休，谓着南冠到头。\n冶长虽解缧绁，无由得见东周。",
        "dynasty": "唐",
        "collection_info": null
    },
    {
        "uuid": "d6b41eb90294e770c1b623a8528257cd",
        "title": "商山临路有孤松往来斫以为明好事者怜之编竹成楥遂其生植感而赋诗",
        "author": "柳宗元",
        "content": "孤松停翠盖，託根临广路。\n不以险自防，遂为明所误。\n幸逢仁惠意，重此藩篱护。\n犹有半心存，时将承雨露。",
        "dynasty": "唐",
        "collection_info": null
    },
    {
        "uuid": "402ee58f6549366d3f3eac5819bf749c",
        "title": "衡阳与梦得分路赠别",
        "author": "柳宗元",
        "content": "十年顦顇到秦京，谁料翻为岭外行。\n伏波故道风烟在，翁仲遗墟草树平。\n直以慵疎招物议，休将文字占时名。\n今朝不用临河别，垂泪千行便濯缨。",
        "dynasty": "唐",
        "collection_info": null
    },
    {
        "uuid": "93f942da6fd6e25b61b80cb2741f451d",
        "title": "重别梦得",
        "author": "柳宗元",
        "content": "二十年来万事同，今朝岐路忽西东。\n皇恩若许归田去，晚岁当为邻舍翁。",
        "dynasty": "唐",
        "collection_info": null
    },
    {
        "uuid": "360741d3c55dc026227891a39470bec0",
        "title": "三赠刘员外",
        "author": "柳宗元",
        "content": "信书成自误，经事渐知非。\n今日临岐别，何年待汝归。",
        "dynasty": "唐",
        "collection_info": null
    },
    {
        "uuid": "d44b08db88eb85c573d711387ced5a8a",
        "title": "再上湘江",
        "author": "柳宗元",
        "content": "好在湘江水，今朝又上来。\n不知从此去，更遣几年迴。",
        "dynasty": "唐",
        "collection_info": null
    },
    {
        "uuid": "6f8881d618c34bf20e167cfcb2c90cf9",
        "title": "清水驿丛竹天水赵云余手种一十二茎",
        "author": "柳宗元",
        "content": "檐下疎篁十二茎，襄阳从事寄幽情。\n祗应更指伶伦见，写尽雌雄双凤鸣。",
        "dynasty": "唐",
        "collection_info": null
    },
    {
        "uuid": "b40e7dd76ab16899259fb58d8635c477",
        "title": "长沙驿前南楼感旧",
        "author": "柳宗元",
        "content": "海鹤一为别，存亡三十秋。\n今来数行泪，独上驿南楼。",
        "dynasty": "唐",
        "collection_info": null
    },
    {
        "uuid": "7efb4cdaf5dbdcb57b24c117c71fecd7",
        "title": "桂州北望秦驿手开竹径至钓矶留待徐容州",
        "author": "柳宗元",
        "content": "幽径为谁开，美人城北来。\n王程倘余暇，一上子陵台。",
        "dynasty": "唐",
        "collection_info": null
    },
    {
        "uuid": "3ae5bccdbe7eea59e71053cedf914ade",
        "title": "登柳州城楼寄漳汀封连四州",
        "author": "柳宗元",
        "content": "城上高楼接大荒，海天愁思正茫茫。\n惊风乱飐芙蓉水，密雨斜侵薜荔墙。\n岭树重遮千里目，江流曲似九回肠。\n共来百越文身地，犹自音书滞一乡。",
        "dynasty": "唐",
        "collection_info": null
    },
    {
        "uuid": "18707ef9edfaf049606a136aef8a235b",
        "title": "柳州寄丈人周韶州",
        "author": "柳宗元",
        "content": "越绝孤城千万峰，空斋不语坐高舂。\n印文生绿经旬合，砚匣留尘尽日封。\n梅岭寒烟藏翡翠，桂江秋水露鰅鳙。\n丈人本自忘机事，为想年来憔悴容。",
        "dynasty": "唐",
        "collection_info": null
    },
    {
        "uuid": "06152989bcbb4e80703e9ce2746e7d8a",
        "title": "登柳州峨山",
        "author": "柳宗元",
        "content": "荒山秋日午，独上意悠悠。\n如何望乡处，西北是融州。",
        "dynasty": "唐",
        "collection_info": null
    },
    {
        "uuid": "bfa771a3da97dd05cf06a9191bfe52f3",
        "title": "得卢衡州书因以诗寄",
        "author": "柳宗元",
        "content": "临蒸且莫叹炎方，为报秋来雁几行。\n林邑东回山似戟，牂牁南下水如汤。\n蒹葭浙沥含秋雾，橘柚玲珑透夕阳。\n非是白苹洲畔客，还将远意问潇湘。",
        "dynasty": "唐",
        "collection_info": null
    },
    {
        "uuid": "ec67a6965e6a6946d6a049221ff4ec2b",
        "title": "答刘连州邦字",
        "author": "柳宗元",
        "content": "连璧本难双，分符刺小邦。\n崩云下灕水，劈箭上浔江。\n负弩啼寒狖，鸣枹惊夜狵。\n遥怜郡山好，谢守但临窗。",
        "dynasty": "唐",
        "collection_info": null
    },
    {
        "uuid": "ed8bef0496662ece72e96b406c72b710",
        "title": "岭南江行",
        "author": "柳宗元",
        "content": "瘴江南去入云烟，望尽黄茆是海边。\n山腹雨晴添象迹，潭心日暖长蛟涎。\n射工巧伺游人影，飓母偏惊旅客船。\n从此忧来非一事，岂容华髪待流年。",
        "dynasty": "唐",
        "collection_info": null
    },
    {
        "uuid": "bad672c6b0d16f7e65e9f8616456f988",
        "title": "柳州峒氓",
        "author": "柳宗元",
        "content": "郡城南下接通津，异服殊音不可亲。\n青箬裹盐归峒客，绿荷包饭趂虚人。\n鹅毛御腊缝山罽，鸡骨占年拜水神。\n愁向公庭问重译，欲投章甫作文身。",
        "dynasty": "唐",
        "collection_info": null
    },
    {
        "uuid": "fe34ae930347e460f152d00bb68d392b",
        "title": "酬徐二中丞普宁郡内池馆即事见寄",
        "author": "柳宗元",
        "content": "鹓鸿念旧行，虚馆对芳塘。\n落日明朱槛，繁花照羽觞。\n泉归沧海近，树入楚山长。\n荣贱俱为累，相期在故乡。",
        "dynasty": "唐",
        "collection_info": null
    },
    {
        "uuid": "d1f24305b793d11606290f08ab594aba",
        "title": "酬贾鹏山人郡内新栽松寓兴见赠二首 一",
        "author": "柳宗元",
        "content": "芳巧自为别，无心乃玄功。\n夭夭日放花，荣耀将安穷。\n青松遗涧底，擢莳兹庭中。\n积雪表明秀，寒花助葱茏。\n贞幽夙有慕，持以延清风。",
        "dynasty": "唐",
        "collection_info": null
    },
    {
        "uuid": "1f98df56237c437ae417e458ab715e09",
        "title": "酬贾鹏山人郡内新栽松寓兴见赠二首 二",
        "author": "柳宗元",
        "content": "无能常闭阁，偶以静见名。\n奇姿来远山，忽似人家生。\n劲色不改旧，芳心与谁荣。\n喧卑岂所安，任物非我情。\n清韵动竽瑟，谐此风中声。",
        "dynasty": "唐",
        "collection_info": null
    },
    {
        "uuid": "ce08436976d3611eb58117785c181992",
        "title": "种柳戏题",
        "author": "柳宗元",
        "content": "柳州柳刺史，种柳柳江边。\n谈笑为故事，推移成昔年。\n垂阴当覆地，耸干会参天。\n好作思人树，惭无惠化传。",
        "dynasty": "唐",
        "collection_info": null
    },
    {
        "uuid": "bd03d1f48e8e6d9c7e21ad30dd9bc1a2",
        "title": "柳州二月榕叶落尽偶题",
        "author": "柳宗元",
        "content": "宦情羁思共悽悽，春半如秋意转迷。\n山城过雨百花尽，榕叶满庭莺乱啼。",
        "dynasty": "唐",
        "collection_info": null
    },
    {
        "uuid": "b4bf776280175d48547b482adddf829a",
        "title": "浩初上人见贻绝句欲登仙人山因以酬之",
        "author": "柳宗元",
        "content": "珠树玲珑隔翠微，病来方外事多违。\n仙山不属分符客，一任凌空锡杖飞。",
        "dynasty": "唐",
        "collection_info": null
    },
    {
        "uuid": "6133ca91594e09ce801e2d91b784b853",
        "title": "雨中赠仙人山贾山人",
        "author": "柳宗元",
        "content": "寒江夜雨声潺潺，晓云遮尽仙人山。\n遥知玄豹在深处，下笑羁绊泥涂间。",
        "dynasty": "唐",
        "collection_info": null
    },
    {
        "uuid": "bfad3ace7751ec79be73cc8ed515ffa7",
        "title": "别舍弟宗一",
        "author": "柳宗元",
        "content": "零落残红倍黯然，双垂别泪越江边。\n一身去国六千里，万死投荒十二年。\n桂岭瘴来云似墨，洞庭春尽水如天。\n欲知此后相思梦，长在荆门郢树烟。",
        "dynasty": "唐",
        "collection_info": null
    },
    {
        "uuid": "7203a44281b7557813f6c2dd5cfe1285",
        "title": "奉和周二十丈酬郴州侍郎衡江夜泊得韶州书幷附当州生黄茶一封率然成篇代意之作",
        "author": "柳宗元",
        "content": "丘山仰德耀，天路下征騑。\n梦喜三刀近，书嫌五载违。\n凝情江月落，属思岭云飞。\n会入司徒府，还邀周掾归。",
        "dynasty": "唐",
        "collection_info": null
    },
    {
        "uuid": "5c869ffc239c0e62f1d59b6af84a2d8e",
        "title": "殷贤戏批书后寄刘连州幷示孟崙二童",
        "author": "柳宗元",
        "content": "书成欲寄庾安西，纸背应劳手自题。\n闻到尽来诸子弟，临池寻已厌家鸡。",
        "dynasty": "唐",
        "collection_info": null
    },
    {
        "uuid": "a019fa47974649b54dd895e97383fef4",
        "title": "重赠二首 一",
        "author": "柳宗元",
        "content": "闻道将雏向墨池，刘家还有异同词。\n如今试遣隈墙问，已道世人那得知。",
        "dynasty": "唐",
        "collection_info": null
    },
    {
        "uuid": "30ed221c970ffc7f79ab8562b3c4828f",
        "title": "重赠二首 二",
        "author": "柳宗元",
        "content": "世上悠悠不识真，姜芽尽是捧心人。\n若道柳家无子弟，往年何事乞西宾。",
        "dynasty": "唐",
        "collection_info": null
    },
    {
        "uuid": "2c52712bea47924efea645df06a3c1a7",
        "title": "迭前",
        "author": "柳宗元",
        "content": "小学新翻墨沼波，羡君琼树散枝柯。\n左家弄玉唯娇女，空觉庭前鸟迹多。",
        "dynasty": "唐",
        "collection_info": null
    },
    {
        "uuid": "b337b938654b449c021de529bab444c2",
        "title": "迭后",
        "author": "柳宗元",
        "content": "事业无成耻艺成，南宫起草旧连名。\n劝君火急添功用，趂取当时二妙声。",
        "dynasty": "唐",
        "collection_info": null
    },
    {
        "uuid": "42d4b955a9e2ae392e21bdfb0af1db59",
        "title": "铜鱼使赴都寄亲友",
        "author": "柳宗元",
        "content": "行尽关山万里余，到时闾井是荒墟。\n附庸唯有铜鱼使，此后无因寄远书。",
        "dynasty": "唐",
        "collection_info": null
    },
    {
        "uuid": "22b54b9eebdfdd62057424af54d4057c",
        "title": "韩漳州书报彻上人亡因寄二绝 一",
        "author": "柳宗元",
        "content": "早岁京华听越吟，闻君江海分逾深。\n他时若写兰亭会，莫画高僧支道林。",
        "dynasty": "唐",
        "collection_info": null
    },
    {
        "uuid": "03beafe499706d83d72909a3214615da",
        "title": "韩漳州书报彻上人亡因寄二绝 二",
        "author": "柳宗元",
        "content": "频把琼书出袖中，独吟遗句立秋风。\n桂江日夜流千里，挥泪何时到甬东。",
        "dynasty": "唐",
        "collection_info": null
    },
    {
        "uuid": "df7672184b6fabd450457972e02972a0",
        "title": "柳州城西北隅种柑树",
        "author": "柳宗元",
        "content": "手种黄柑二百株，春来新叶徧城隅。\n方同楚客怜皇树，不学荆州利木奴。\n几岁开花闻喷雪，何人摘实见垂珠。\n若教坐待成林日，滋味还堪养老夫。",
        "dynasty": "唐",
        "collection_info": null
    },
    {
        "uuid": "b820015dfad1a9e84c8a90bb2b0ee023",
        "title": "闻彻上人亡寄侍郎杨丈",
        "author": "柳宗元",
        "content": "东越高僧还姓汤，几时琼佩触鸣珰。\n空花一散不知处，谁采金英与侍郎。",
        "dynasty": "唐",
        "collection_info": null
    },
    {
        "uuid": "4d3a1ee6cb5ed6638e28360703c55dee",
        "title": "段九秀才处见亡友吕衡州书迹",
        "author": "柳宗元",
        "content": "交侣平生意最亲，衡阳往事似分身。\n袖中忽见三行字，拭泪相看是故人。",
        "dynasty": "唐",
        "collection_info": null
    },
    {
        "uuid": "396e5f5ba770ba70eb5e7efe0f0b22fb",
        "title": "柳州寄京中亲故",
        "author": "柳宗元",
        "content": "林邑山连瘴海秋，牂牁水向郡前流。\n劳君远问龙城地，正北三千到锦州。",
        "dynasty": "唐",
        "collection_info": null
    },
    {
        "uuid": "21dac9c18ad4390931178964b6e4532b",
        "title": "种木槲花",
        "author": "柳宗元",
        "content": "上苑年年占物华，飘零今日在天涯。\n祗因长作龙城守，剩种庭前木槲花。",
        "dynasty": "唐",
        "collection_info": null
    },
    {
        "uuid": "89ac77a616f9a730adba50af48303ea3",
        "title": "摘樱桃赠元居士时在望仙亭南楼与朱道士同处",
        "author": "柳宗元",
        "content": "海上朱樱赠所思，楼居况是望仙时。\n蓬莱羽客如相访，不是偷桃一小儿。",
        "dynasty": "唐",
        "collection_info": null
    },
    {
        "uuid": "89f332db2f984f111714e11e9e1db0c4",
        "title": "酬曹侍御过象县见寄",
        "author": "柳宗元",
        "content": "破额山前碧玉流，骚人遥驻木兰舟。\n春风无限潇湘意，欲采苹花不自由。",
        "dynasty": "唐",
        "collection_info": null
    },
    {
        "uuid": "de5dd882fde2391b253aab830b63623b",
        "title": "法华寺石门精舍三十韵",
        "author": "柳宗元",
        "content": "拘情病幽郁，旷志寄高爽。\n愿言怀名缁，东峰旦夕仰。\n始欣云雨霁，尤悦草木长。\n道同有爱弟，披拂恣心赏。\n松溪𥦖窱入，石栈夤缘上。\n萝葛绵层甍，莓苔侵标牓。\n密林互对耸，绝壁俨双敞。\n堑峭出蒙笼，墟险临滉瀁。\n稍疑地脉断，悠若天梯往。\n结构罩羣崖，回环驱万象。\n小劫不逾瞬，大千若在掌。\n体空得化元，观有遗细想。\n喧烦困蠛蠓，跼蹐疲魍魉。\n寸进谅何营，寻直非所枉。\n探奇极遥瞩，穷妙閟清响。\n理会方在今，神开庶殊曩。\n兹游苟不嗣，浩气竟谁养。\n道异诚所希，名宾匪余仗。\n超摅藉外奖，俯默有内朗。\n鑑尔揖古风，终焉乃吾党。\n潜躯委缰锁，高步谢尘坱。\n蓄志徒为劳，追纵将焉仿。\n淹留值颓暮，眷恋睇遐壤。\n映日雁联轩，翻云波泱漭。\n殊风纷已萃，乡路悠且广。\n羁木畏漂浮，离旌倦摇荡。\n昔人叹违志，出处今已两。\n何用期所归，浮图有遗像。\n幽蹊不盈尺，虚室有函丈。\n微言信可传，申旦稽吾颡。",
        "dynasty": "唐",
        "collection_info": null
    },
    {
        "uuid": "6e9175e71f25bff0d76f542cf0cc9e02",
        "title": "游朝阳岩遂登西亭二十韵",
        "author": "柳宗元",
        "content": "谪弃殊隐沦，登陟非远郊。\n所怀缓伊郁，讵欲肩夷巢。\n高岩瞰清江，幽窟潜神蛟。\n开旷延阳景，回薄攒林梢。\n西亭构其巓，反字临呀庨。\n背瞻星辰兴，下见云雨交。\n惜非吾乡土，得以荫菁茆。\n羁贯去江介，世仕尚函崤。\n故墅即沣川，数亩均肥硗。\n台馆葺荒丘，池塘疏沈坳。\n会有圭组恋，遂贻山林嘲。\n薄躯信无庸，琐屑剧斗筲。\n囚居固其宜，厚羞久已包。\n庭除植蓬艾，隟牖悬蟏蛸。\n所赖山川客，扁舟枉长梢。\n挹流敌清觞，掇野代嘉肴。\n适道有高言，取乐非絃匏。\n逍遥屏幽昧，淡薄辞喧呶。\n晨鸡不余欺，风雨闻嘐嘐。\n再期永日閒，提挈移中庖。",
        "dynasty": "唐",
        "collection_info": null
    },
    {
        "uuid": "4f27e3c78a5caa5dd680cad43aee1f70",
        "title": "湘口馆潇湘二水所会",
        "author": "柳宗元",
        "content": "九疑浚倾奔，临源委萦回。\n会合属空旷，泓澄停风雷。\n高馆轩霞表，危楼临山隈。\n兹辰始澄霁，纤云尽褰开。\n天秋日正中，水碧无尘埃。\n杳杳渔父吟，呌呌羁鸿哀。\n境胜岂不豫，虑分固难裁。\n升高欲自舒，弥使远念来。\n归流驶且广，泛舟绝沿洄。",
        "dynasty": "唐",
        "collection_info": null
    },
    {
        "uuid": "77f7d477e5fd7c04f6c6baf9cdc09a2b",
        "title": "登蒲州石矶望横江口潭岛深逈斜对香零山",
        "author": "柳宗元",
        "content": "隐忧倦永夜，凌雾临江津。\n猿鸣稍已疎，登石娱清沦。\n日出洲渚静，澄明皛无垠。\n浮晖翻高禽，沈景照文鳞。\n双江汇西奔，诡怪潜坤珍。\n孤山乃北峙，森爽栖灵神。\n洄潭或动容，岛屿疑摇振。\n陶埴兹择土，蒲鱼相与邻。\n信美非所安，羁心屡逡巡。\n糺结良可解，纡郁亦已伸。\n高歌返故室，自誷非所欣。",
        "dynasty": "唐",
        "collection_info": null
    },
    {
        "uuid": "54bc22aa284a82fe5176dd74c8dc262c",
        "title": "南磵中题",
        "author": "柳宗元",
        "content": "秋气集南磵，独游亭午时。\n回风一萧瑟，林影久参差。\n始至若有得，稍深遂忘疲。\n羁禽响幽谷，寒藻舞沦漪。\n去国魂已远，怀人泪空垂。\n孤生易为感，失路少所宜。\n索寞竟何事，徘徊秖自知。\n谁为后来者，当与此心期。",
        "dynasty": "唐",
        "collection_info": null
    },
    {
        "uuid": "9d4c3559aadbde70bba25dc909bbe7ed",
        "title": "游石角过小岭至长乌村",
        "author": "柳宗元",
        "content": "志适不期贵，道存岂偷生。\n久忘上封事，復笑昇天行。\n窜逐宦湘浦，摇心剧悬旌。\n始惊陷世议，终欲逃天刑。\n岁月杀忧栗，慵疎寡将迎。\n追游疑所爱，且復舒吾情。\n石角恣幽步，长乌遂遐征。\n磴回茂树断，景晏寒川明。\n旷望少行人，时闻田鹳鸣。\n风篁冒水远，霜稻侵山平。\n稍与人事閒，益知身世轻。\n为农信可乐，居宠真虚荣。\n乔木余故国，愿言果丹诚。\n四支反田亩，释至东皋耕。",
        "dynasty": "唐",
        "collection_info": null
    },
    {
        "uuid": "29d405aeef5ae6122bbdc6f08717045a",
        "title": "与崔策登西山",
        "author": "柳宗元",
        "content": "鹤鸣楚山静，露白秋江晓。\n连袂度危桥，萦回出林杪。\n西岑极远目，毫末皆可了。\n重迭九疑高，微茫洞庭小。\n逈穷两仪际，高出万象表。\n驰景泛颓波，遥风递寒篠。\n谪居安所习，稍厌从纷扰。\n生同胥靡遗，寿比彭铿夭。\n蹇连困颠踣，愚蒙怯幽眇。\n非令亲爱疎，谁使心神悄。\n偶兹遁山水，得以观鱼鸟。\n吾子幸淹留，缓我愁肠绕。",
        "dynasty": "唐",
        "collection_info": null
    },
    {
        "uuid": "0bf3f62398b29be4bbdcca1db3ae05e8",
        "title": "构法华寺西亭",
        "author": "柳宗元",
        "content": "窜身楚南极，山水穷险艰。\n步登最高寺，萧散任疎顽。\n西垂下斗绝，欲似窥人寰。\n反如在幽谷，榛翳不可攀。\n命童恣披翦，葺宇横断山。\n割如判清浊，飘若升云间。\n远岫攒众顶，澄江抱清湾。\n夕照临轩堕，栖鸟当我还。\n菡萏溢嘉色，篔筜遗清斑。\n神舒屏羁锁，志适忘幽孱。\n弃逐久枯槁，迨今始开颜。\n赏心难久留，离念来相关。\n北望间亲爱，南瞻杂夷蛮。\n置之勿復道，且寄须臾闲。",
        "dynasty": "唐",
        "collection_info": null
    },
    {
        "uuid": "9516bf211f58503d5a6abfdf117b7b55",
        "title": "夏夜苦热登西楼",
        "author": "柳宗元",
        "content": "苦热中夜起，登楼独褰衣。\n山泽凝暑气，星汉湛光辉。\n火晶燥露滋，野静停风威。\n探汤汲阴井，炀竈开重扉。\n凭阑久彷徨，流汗不可挥。\n莫辩亭毒意，仰诉璇与玑。\n谅非姑射子，静胜安能希。",
        "dynasty": "唐",
        "collection_info": null
    },
    {
        "uuid": "e9592886cba79c887f80b1e3f0564e4a",
        "title": "觉衰",
        "author": "柳宗元",
        "content": "久知老会至，不谓便见侵。\n今年宜未衰，稍已来相寻。\n齿疎髪就种，奔走力不任。\n咄此可奈何，未必伤我心。\n彭聃安在哉？周孔亦已沈。\n古称寿圣人，曾不留至今。\n但愿得美酒，朋友常共酙。\n是时春向暮，桃李生繁阴。\n日照天正绿，杳杳归鸿吟。\n出门呼所亲，扶杖登西林。\n高歌足自快，商颂有遗音。",
        "dynasty": "唐",
        "collection_info": null
    },
    {
        "uuid": "720810a2b528d98be4241fd873259955",
        "title": "游南亭夜还叙志七十韵",
        "author": "柳宗元",
        "content": "夙抱丘壑尚，率性恣游遨。\n中为吏役牵，十祀空悁劳。\n外曲徇尘辙，私心寄英髦。\n进乏廓庙器，退非乡曲豪。\n天命斯不易，鬼责将安逃。\n屯难果见凌，剥丧宜所遭。\n神明固浩浩，众口徒嗷嗷。\n投迹山水地，放情咏离骚。\n再怀曩岁期，容与驰轻舠。\n虚馆背山郭，前轩面江皋。\n重迭间浦溆，逦迤驱岩㟼。\n积翠浮澹滟，始疑负灵鳌。\n丛林留衝飙，石砾迎飞涛。\n旷朗天景霁，樵苏远相号。\n澄潭涌沈鸥，半壁跳悬猱。\n鹿鸣验食埜，鱼乐知观濠。\n孤赏诚所悼，暂欣良足襃。\n留连俯櫺槛，注我壶中醪。\n朵颐进芰实，擢手持蟹螯。\n炊稻视爨鼎，脍鲜闻操刀。\n埜蔬盈倾筐，颇杂池沼芼。\n缅慕鼓枻翁，啸咏哺其糟。\n退想于陵子，三咽资李螬。\n斯道难为偕，沈忧安所韬。\n曲渚怨鸿鹄，环洲雕兰𦺆。\n暮景迴西岑，北流逝滔滔。\n徘徊遂昏黑，远火明连艘。\n木落寒山静，江空秋月高。\n敛袂戒还徒，善游矜所操。\n趣浅戢长枻，乘深屏轻篙。\n旷望援深竿，哀歌叩鸣艚。\n中川恣超忽，漫若翔且翱。\n淹泊遂所止，埜风自颾颾。\n涧急惊鳞奔，蹊荒饥兽嗥。\n入门守拘絷，悽戚增郁陶。\n慕士情未忘，怀人首徒搔。\n内顾乃无有，德輶甚鸿毛。\n名窃久自欺，食浮固云叨。\n问牛悲衅钟，说彘惊临牢。\n永遁刀笔吏，宁期簿书曹。\n中兴遂羣物，裂壤分鞬櫜。\n岷凶既云捕，吴虏亦已鏖。\n捍御盛方虎，谟明富伊咎。\n披山穷木禾，驾海逾蟠桃。\n重来越裳雉，再返西旅獒。\n左右抗槐棘，纵横罗雁羔。\n三辟咸肆宥，众生均覆焘。\n安得奉皇灵，在宥解天弢。\n归诚慰松梓，陈力开蓬篙。\n卜室有鄠杜，名田占沣涝。\n磻溪近余基，阿城连故濠。\n螟蛑愿亲燎，荼堇甘自薅。\n饥食期农耕，寒衣俟蚕缲。\n及骭足为温，满腹宁復饕。\n安将蒯及菅，谁慕粱与膏。\n弋林驱雀鷃，渔泽从鰌鱽。\n观象嘉素履，陈诗谢干旄。\n方託麋鹿羣，敢同骐骥槽。\n处贱无溷浊，固穷匪淫慆。\n踉跄辞束缚，悦怿换煎熬。\n登年徒负版，兴役趋代鼛。\n目眩绝浑浑，耳喧息嘈嘈。\n兹焉毕余命，富贵非吾曹。\n长沙哀糺纆，汉阴嗤桔槔。\n苟伸击壤情，机事息秋豪。\n海雾多蓊郁，越风饶腥臊。\n宁唯迫魑魅，所惧齐焄藨。\n知罃怀褚中，范叔恋绨袍。\n伊人不可期，慷慨徒忉忉。",
        "dynasty": "唐",
        "collection_info": null
    },
    {
        "uuid": "05a1a8a87b2efc1f393fadf5884d1456",
        "title": "韦道安",
        "author": "柳宗元",
        "content": "道安本儒士，颇擅弓劒名。\n二十游太行，暮闻号哭声。\n疾驱前致问，有叟垂华缨。\n言我故刺史，失职还西京。\n偶为羣盗得，毫缕无余赢。\n货财足非恡，二女皆娉婷。\n苍黄见驱逐，谁识死与生。\n便当此殒命，休復事晨征。\n一闻激高义，眦裂肝胆横。\n挂弓问所在，趫捷超峥嵘。\n见盗寒磵阴，罗列方忿争。\n一矢毙酋帅，余党号且惊。\n麾令递束缚，纆索相拄撑。\n彼姝久褫魄，刃下俟诛刑。\n却立不亲授，谕以从父行。\n捃收自担肩，转道趋前程。\n夜发敲石火，山林如昼明。\n父子更抱持，涕血纷交零。\n顿首愿归货，纳女称舅甥。\n道安旧衣去，义重利固轻。\n师婚古所病，合姓非用兵。\n朅来事儒术，十载所能逞。\n慷慨张徐州，朱邸扬前旌。\n投区获所愿，前马出王城。\n辕门立奇士，淮水秋风生。\n君侯既即世，麾下相欹倾。\n立孤抗王命，钟鼓四野鸣。\n横溃非所壅，逆节非所婴。\n举头自引[刃]，顾义谁顾形。\n烈士不忘死，所死在忠贞。\n咄嗟徇权子，翕习尤趋荣。\n我歌非悼死，所悼时世情。",
        "dynasty": "唐",
        "collection_info": null
    },
    {
        "uuid": "e446e34b08be1dade1d10b0a142ffd4b",
        "title": "哭连州凌员外司马",
        "author": "柳宗元",
        "content": "废逐人所弃，遂为鬼神欺。\n才难不其然，卒与大患期。\n凌人古受氏，吴世夸雄姿。\n寂寞富春水，英气方在斯。\n六学诚一贯，精义穷发挥。\n着书逾十年，幽頥靡不推。\n天庭掞高文，万字若波驰。\n记室征西府，宏谋耀其奇。\n輶轩下东越，列郡苏疲羸。\n宛宛凌江羽，来栖翰林枝。\n孝文留弓劒，中外方危疑。\n抗声促遗诏，定命由陈辞。\n徒隶肃曹官，征赋参有司。\n出守乌江浒，老迁湟水湄。\n高堂倾故国，葬祭限囚羁。\n仲叔继幽沦，狂呌唯童儿。\n一门既无主，焉用徒生为。\n举声但呼天，孰知神者谁。\n泣尽目无见，肾伤足不持。\n溘死委炎荒，臧获守灵帷。\n平生负国谴，骸骨非敢私。\n盖棺未塞责，孤旐凝寒飔。\n念昔始相遇，腑肠为君知。\n进身齐选择，失路同瑕疵。\n本期济仁义，今为众所嗤。\n灭名竟不试，世义安可支。\n恬死百忧尽，苟生万虑滋。\n顾余九逝魂，与子各何之。\n我歌诚自恸，非独为君悲。",
        "dynasty": "唐",
        "collection_info": null
    },
    {
        "uuid": "e9d5ec65198c32c8137d1070c4b88a2c",
        "title": "旦携谢山人至愚池",
        "author": "柳宗元",
        "content": "新沐换轻帻，晓池风露清。\n自谐尘外意，况与幽人行。\n霞散众山逈，天高数雁鸣。\n机心付当路，聊适羲皇情。",
        "dynasty": "唐",
        "collection_info": null
    },
    {
        "uuid": "ebaae92c7fba502f899424fc46ecfc12",
        "title": "独觉",
        "author": "柳宗元",
        "content": "觉来窗牖空，寥落雨声晓。\n良游怨迟暮，末事惊纷扰。\n为问经世心，古人难尽了。",
        "dynasty": "唐",
        "collection_info": null
    },
    {
        "uuid": "5d78f2a22825babd4845b5a9b231a11c",
        "title": "首春逢耕者",
        "author": "柳宗元",
        "content": "南楚春候早，余寒已滋荣。\n土膏释原埜，百蛰竞所营。\n缀景未及郊，穑人先耦耕。\n园林幽鸟啭，渚泽新泉清。\n农事诚素务，羁囚阻平生。\n故池想芜没，遗亩当榛荆。\n慕隐既有繫，图功遂无成。\n聊从田父言，款曲陈此情。\n眷然抚耒耜，回首烟云横。",
        "dynasty": "唐",
        "collection_info": null
    },
    {
        "uuid": "0b1c8a913e13b126b9170384cf3cceee",
        "title": "溪居",
        "author": "柳宗元",
        "content": "久为簪组累，幸此南夷谪。\n闲依农圃邻，偶似山林客。\n晓耕翻露草，夜榜响溪石。\n来往不逢人，长歌楚天碧。",
        "dynasty": "唐",
        "collection_info": null
    },
    {
        "uuid": "90cf0b11fba26392cde855dfa7633bfe",
        "title": "夏初雨后寻愚溪",
        "author": "柳宗元",
        "content": "悠悠雨初霁，独绕清溪曲。\n引杖试荒泉，解带围新竹。\n沈吟亦何事，寂寞固所欲。\n幸此息营营，啸歌静炎燠。",
        "dynasty": "唐",
        "collection_info": null
    },
    {
        "uuid": "d57b300d41b7a35634fe3f4d7e5573af",
        "title": "入黄溪闻猿",
        "author": "柳宗元",
        "content": "溪路千里曲，哀猿何处鸣。\n孤臣泪已尽，虚作断肠声。",
        "dynasty": "唐",
        "collection_info": null
    },
    {
        "uuid": "71b2ba264999360c8d7fd4327c6a2114",
        "title": "韦使君黄溪祈雨见召从行至祠下口号",
        "author": "柳宗元",
        "content": "骄阳愆岁事，良牧念菑畬。\n列骑低残月，鸣笳度碧虚。\n稍穷樵客路，遥驻野人居。\n谷口寒流净，丛祠古木疎。\n焚香秋雾湿，奠玉晓光初。\n肸蠁巫言报，精诚礼物余。\n惠风仍偃草，灵雨会随车。\n俟罪非真吏，翻惭奉简书。",
        "dynasty": "唐",
        "collection_info": null
    },
    {
        "uuid": "8deb8a44b31c95b183a2e5af6d349b98",
        "title": "郊居岁暮",
        "author": "柳宗元",
        "content": "屏居负山郭，岁暮惊离索。\n野逈樵唱来，庭空烧烬落。\n世纷因事远，心赏随年薄。\n默默谅何为，徒成今与昨。",
        "dynasty": "唐",
        "collection_info": null
    },
    {
        "uuid": "3ba96ce16349b6556702afbc78d97c7e",
        "title": "秋晓行南谷经荒村",
        "author": "柳宗元",
        "content": "杪秋霜露重，晨起行幽谷。\n黄叶覆溪桥，荒村唯古木。\n寒花疎寂历，幽泉微断续。\n机心久已忘，何事惊麋鹿。",
        "dynasty": "唐",
        "collection_info": null
    },
    {
        "uuid": "5423aff4f9ca0799b992c035cb144352",
        "title": "雨后晓行独至愚溪北池",
        "author": "柳宗元",
        "content": "宿云散洲渚，晓日明村坞。\n高树临清池，风惊夜来雨。\n予心适无事，偶此成宾主。",
        "dynasty": "唐",
        "collection_info": null
    },
    {
        "uuid": "12ebefd55fb2480903429926c6517d18",
        "title": "中夜起望西园值月上",
        "author": "柳宗元",
        "content": "觉闻繁露坠，开户临西园。\n寒月上东岭，泠泠疎竹根。\n石泉远逾响，山鸟时一喧。\n倚楹遂至旦，寂寞将何言。",
        "dynasty": "唐",
        "collection_info": null
    },
    {
        "uuid": "350fa4db41ad4f11ddb8d43d080804ff",
        "title": "零陵春望",
        "author": "柳宗元",
        "content": "平埜春草绿，晓莺啼远林。\n日晴潇湘渚，云断岣嵝岑。\n仙驾不可望，世途非所任。\n凝情空景慕，万里苍梧阴。",
        "dynasty": "唐",
        "collection_info": null
    },
    {
        "uuid": "d53f01f73297501b1b498a8f93ac6265",
        "title": "从崔中丞过卢少尹郊居",
        "author": "柳宗元",
        "content": "寓居湘岸四无邻，世网难婴每自珍。\n莳药闲庭延国老，开罇虚室值贤人。\n泉迴浅石依高柳，径转垂藤閒绿筠。\n闻道偏为五禽戏，出门鸥鸟更相亲。",
        "dynasty": "唐",
        "collection_info": null
    },
    {
        "uuid": "52084b18b8c99b9b3082600abd2ba1b5",
        "title": "夏昼偶作",
        "author": "柳宗元",
        "content": "南州溽暑醉如酒，隐几熟眠开北牖。\n日午独觉无余声，山童隔竹敲茶臼。",
        "dynasty": "唐",
        "collection_info": null
    },
    {
        "uuid": "745ff65969f2ced54be6ee5ea6cafbab",
        "title": "雨晴至江渡",
        "author": "柳宗元",
        "content": "江雨初晴思远步，日西独向愚溪渡。\n渡头水落村径成，撩乱浮槎在高树。",
        "dynasty": "唐",
        "collection_info": null
    },
    {
        "uuid": "219a7c9a80bd812b8858d232bc91e3bc",
        "title": "江雪",
        "author": "柳宗元",
        "content": "千山鸟飞绝，万径人踪灭。\n孤舟蓑笠翁，独钓寒江雪。",
        "dynasty": "唐",
        "collection_info": null
    },
    {
        "uuid": "535df90d62fd48cf7de71ee4f92e7fac",
        "title": "冉溪",
        "author": "柳宗元",
        "content": "少时陈力希公侯，许国不復为身谋。\n风波一跌逝万里，壮心瓦解空缧囚。\n缧囚终老无余事，愿卜湘西冉溪地。\n却学寿张樊敬侯，种漆南园待成器。",
        "dynasty": "唐",
        "collection_info": null
    },
    {
        "uuid": "50c8003821581a121c33779ff4c70532",
        "title": "法华寺西亭夜饮",
        "author": "柳宗元",
        "content": "[祇]树夕阳亭，共倾三昧酒。\n雾暗水连阶，月明花復牖。\n莫厌尊前醉，相看未白首。",
        "dynasty": "唐",
        "collection_info": null
    },
    {
        "uuid": "fa78d79cd77372cfeaa96c982391ee27",
        "title": "戏题石门长老东轩",
        "author": "柳宗元",
        "content": "石门长老身如梦，旃檀成林手所种。\n坐来念念非昔人，万徧莲花为谁用。\n如今七十自忘机，贪爱都忘筋力微。\n莫向东轩春埜望，花开日出雉皆飞。",
        "dynasty": "唐",
        "collection_info": null
    },
    {
        "uuid": "59d95ea0aea7a7ade6e317ee8b55e6bd",
        "title": "茅檐下始栽竹",
        "author": "柳宗元",
        "content": "瘴茅葺为宇，溽暑常侵肌。\n适有重膇疾，蒸郁宁所宜。\n东邻幸导我，树竹邀凉飔。\n欣然惬吾志，荷锸西岩垂。\n楚壤多怪石，垦凿力已疲。\n江风忽云暮，舆曳还相追。\n萧瑟过极浦，旖旎附幽墀。\n贞根期永固，贻尔寒泉滋。\n夜牕遂不掩，羽扇宁復持。\n清泠集浓露，枕簟凄已知。\n网虫依密叶，晓禽栖逈枝。\n岂伊纷嚣閒，重以心虑怡。\n嘉尔亭亭质，自远弃幽期。\n不见野蔓草，蓊蔚有华姿。\n谅无凌寒色，岂与青山辞。",
        "dynasty": "唐",
        "collection_info": null
    },
    {
        "uuid": "cd269f114c974fc1c87a8705eba483bc",
        "title": "种仙灵毗",
        "author": "柳宗元",
        "content": "穷陋阙自养，疠气剧嚣烦。\n隆冬乏霜霰，日夕南风温。\n杖藜下庭际，曳踵不及门。\n门有野田吏，慰我飘零魂。\n及言有灵药，近在湘西原。\n服之不盈旬，蹩𨇨皆腾鶱。\n笑忭前即吏，为我擢其根。\n蔚蔚遂充庭，英翘忽已繁。\n晨起自采曝，杵臼通夜喧。\n灵和理内藏，攻疾贵自源。\n拥覆逃积雾，伸舒委余暄。\n奇功苟可征，宁復资兰荪。\n我闻畸人术，一气中夜存。\n能令深深息，呼吸还归跟。\n疎放固难效，且以药饵论。\n痿者不忘起，穷者宁復言。\n神哉辅吾足，幸及儿女奔。",
        "dynasty": "唐",
        "collection_info": null
    },
    {
        "uuid": "01a0b06962dbb106a09740879c11ece4",
        "title": "种朮",
        "author": "柳宗元",
        "content": "守閒事服饵，采朮东山阿。\n东山幽且阻，疲苶烦经过。\n戒徒斸灵根，封植閟天和。\n违尔涧底石，彻我庭中莎。\n土膏滋玄液，松露坠繁柯。\n南东自成亩，缭绕纷相罗。\n晨步佳色媚，夜眠幽气多。\n离忧苟可怡，孰能知其他。\n爨竹茹芳叶，宁虑瘵与瘥。\n留连树蕙辞，婉娩采薇歌。\n悟拙甘自足，激清媿同波。\n单豹且理内，高门復如何。",
        "dynasty": "唐",
        "collection_info": null
    },
    {
        "uuid": "9864861665ba0813bc21ee1a1f7c9091",
        "title": "种白蘘荷",
        "author": "柳宗元",
        "content": "血虫化为疠，夷俗多所神。\n衔猜每腊毒，谋富不为仁。\n蔬果自远至，杯酒盈肆陈。\n言甘中必苦，何用知其真。\n华洁事外饰，尤病中州人。\n钱刀恐贾害，饥至益逡巡。\n窜伏常战栗，怀故逾悲辛。\n庶氏有嘉草，攻禬事久泯。\n炎帝垂灵编，言此殊足珍。\n崎岖乃有得，託以全余身。\n纷敷碧树阴，眄睐心所亲。",
        "dynasty": "唐",
        "collection_info": null
    },
    {
        "uuid": "8ddf9f5e4fad4f908eead7070aeb8070",
        "title": "新植海石榴",
        "author": "柳宗元",
        "content": "弱植不盈尺，远意驻蓬瀛。\n月寒空阶曙，幽梦綵云生。\n粪壤擢珠树，莓苔插琼英。\n芳根閟颜色，徂岁为谁荣。",
        "dynasty": "唐",
        "collection_info": null
    },
    {
        "uuid": "b3f8ee99dff569964211c33bd71103af",
        "title": "戏题阶前芍药",
        "author": "柳宗元",
        "content": "凡卉与时谢，妍华丽兹晨。\n欹红醉浓露，窈窕留余春。\n孤赏白日暮，暄风动摇频。\n夜牕蔼芳气，幽卧知相亲。\n愿致溱洧赠，悠悠南国人。",
        "dynasty": "唐",
        "collection_info": null
    },
    {
        "uuid": "174e60deb308068ebc46a09b4c471d61",
        "title": "始见白髪题所植海石榴",
        "author": "柳宗元",
        "content": "几年封植爱芳丛，韶艳朱颜竟不同。\n从此休论上春事，看成古木对衰翁。",
        "dynasty": "唐",
        "collection_info": null
    },
    {
        "uuid": "785f94e4cc4dba8d7e942874f22428f7",
        "title": "植灵寿木",
        "author": "柳宗元",
        "content": "白华照寒水，怡我适野情。\n前趋问长老，重復欣嘉名。\n蹇连易衰朽，方刚谢经营。\n敢期齿杖赐，聊且移孤茎。\n丛萼中竞秀，分房外舒英。\n柔条乍反植，劲节常对生。\n循翫足忘疲，稍觉步武轻。\n安能事翦伐，持用资徒行。",
        "dynasty": "唐",
        "collection_info": null
    },
    {
        "uuid": "1a4b05e6f20876017fb17b41266b7151",
        "title": "自衡阳移桂十余本植零陵所住精舍",
        "author": "柳宗元",
        "content": "谪官去南裔，清湘绕灵岳。\n晨登蒹葭岸，霜景霁纷浊。\n离披得幽桂，芳本欣盈握。\n火耕困烟烬，薪采久摧剥。\n道旁且不愿，岑岭况悠邈。\n倾筐壅故壤，栖息期鸾鷟。\n路远清凉宫，一雨悟无学。\n南人始珍重，微我谁先觉。\n芳意不可传，丹心徒自渥。",
        "dynasty": "唐",
        "collection_info": null
    },
    {
        "uuid": "1e1e43b992194134ff6713f97d09e764",
        "title": "湘岸移木芙蓉植龙兴精舍",
        "author": "柳宗元",
        "content": "有美不自蔽，安能守孤根。\n盈盈湘西岸，秋至风露繁。\n丽影别寒水，秾芳委前轩。\n芰荷谅难杂，反此生高原。",
        "dynasty": "唐",
        "collection_info": null
    },
    {
        "uuid": "12b9bd29051b6b82f0d3dcc304e6551e",
        "title": "早梅",
        "author": "柳宗元",
        "content": "早梅发高树，逈映楚天碧。\n朔吹飘夜香，繁霜滋晓白。\n欲为万里赠，杳杳山水隔。\n寒英坐销落，何用慰远客。",
        "dynasty": "唐",
        "collection_info": null
    },
    {
        "uuid": "1302f47510389bbdc253c5e21fb7822e",
        "title": "南中荣橘柚",
        "author": "柳宗元",
        "content": "橘柚怀贞质，受命此炎方。\n密林耀朱绿，晚岁有余芳。\n殊风限清汉，飞雪滞故乡。\n攀条何所叹，北望熊与湘。",
        "dynasty": "唐",
        "collection_info": null
    },
    {
        "uuid": "8a27404bfea19d6a66757731df3f4eef",
        "title": "红蕉",
        "author": "柳宗元",
        "content": "晚英值穷节，绿润含朱光。\n以兹正阳色，窈窕凌清霜。\n远物世所重，旅人心独伤。\n回晖眺林际，摵摵无遗芳。",
        "dynasty": "唐",
        "collection_info": null
    },
    {
        "uuid": "553b9d84f2869e6c4fea2a23283a48f9",
        "title": "巽公院五咏 净土堂",
        "author": "柳宗元",
        "content": "结习自无始，沦溺穷苦源。\n流形及兹世，始悟三空门。\n华堂开净域，图像焕且繁。\n清冷焚众香，微妙歌法言。\n稽首媿导师，超遥谢尘昏。",
        "dynasty": "唐",
        "collection_info": null
    },
    {
        "uuid": "7d2b36da4de98bd80e8eb17e3b7cad73",
        "title": "巽公院五咏 曲讲堂",
        "author": "柳宗元",
        "content": "寂灭本非断，文字安可离。\n曲堂何为设，高士方在斯。\n圣默寄言宣，分别乃无知。\n趣中即空假，名相与谁期。\n愿言绝闻得，忘意聊思惟。",
        "dynasty": "唐",
        "collection_info": null
    },
    {
        "uuid": "bab24b3b43ef537c8075593662b54664",
        "title": "巽公院五咏 禅堂",
        "author": "柳宗元",
        "content": "发地结菁茅，团团抱虚白。\n山花落幽户，中有忘机客。\n涉有本非取，照空不待析。\n万籁俱缘生，窅然喧中寂。\n心境本洞如，鸟飞无遗迹。",
        "dynasty": "唐",
        "collection_info": null
    },
    {
        "uuid": "7ab336a3780f833e71f0c9ea64dd142a",
        "title": "巽公院五咏 芙蓉亭",
        "author": "柳宗元",
        "content": "新亭俯朱槛，嘉木开芙蓉。\n清香晨风远，溽彩寒露浓。\n潇洒出人世，低昂多异容。\n尝闻色空喻，造物谁为工。\n留连秋月晏，迢递来山钟。",
        "dynasty": "唐",
        "collection_info": null
    },
    {
        "uuid": "91c71a8f0074d80a424758ffb97394aa",
        "title": "巽公院五咏 苦竹桥",
        "author": "柳宗元",
        "content": "危桥属幽径，缭绕穿疎林。\n迸箨分苦节，轻筠抱虚心。\n俯瞰涓涓流，仰聆萧萧吟。\n差池下烟日，嘲异常鸣山禽。\n谅无要津用，栖息有余阴。",
        "dynasty": "唐",
        "collection_info": null
    },
    {
        "uuid": "7c1b4006c69cdf45645fd2cc3b6c7d4e",
        "title": "梅雨",
        "author": "柳宗元",
        "content": "梅实迎时雨，苍茫值晚春。\n愁深楚猿夜，梦断越鸡晨。\n海雾连南极，江云暗北津。\n素衣今尽化，非为帝京尘。",
        "dynasty": "唐",
        "collection_info": null
    },
    {
        "uuid": "59fc5ab4c350d4556b13c5786a81f91b",
        "title": "零陵早春",
        "author": "柳宗元",
        "content": "问春从此去，几日到秦原。\n凭寄还乡梦，殷勤入故园。",
        "dynasty": "唐",
        "collection_info": null
    },
    {
        "uuid": "6f246d6f1898e71f47560c03488c8815",
        "title": "田家三首 一",
        "author": "柳宗元",
        "content": "蓐食徇所务，驱牛向东阡。\n鸡鸣村巷白，夜色归暮田。\n札札耒耜声，飞飞来乌鸢。\n竭兹筋力事，持用穷岁年。\n尽输助徭役，聊就空自眠。\n子孙日已长，世世还復然。",
        "dynasty": "唐",
        "collection_info": null
    },
    {
        "uuid": "78310cca7c150dae9897d0a7260f331b",
        "title": "田家三首 二",
        "author": "柳宗元",
        "content": "篱落隔烟火，农谈四邻夕。\n庭际秋虫鸣，疎麻方寂历。\n蚕丝尽输税，机杼空倚壁。\n里胥夜经过，鸡黍事筵席。\n各言官长峻，文字多督责。\n东乡后租期，车毂陷泥泽。\n公门少推恕，鞭朴恣狼籍。\n努力慎经营，肌肤真可惜。\n迎新在此岁，唯恐踵前迹。",
        "dynasty": "唐",
        "collection_info": null
    },
    {
        "uuid": "a47ead7ff3614e260fbb42fefd26c80a",
        "title": "田家三首 三",
        "author": "柳宗元",
        "content": "古道饶蒺藜，萦迴古城曲。\n蓼花被堤岸，陂水寒更绿。\n是时收穫竟，落日多樵牧。\n风高榆柳疎，霜重棃枣熟。\n行人迷去住，野鸟竞栖宿。\n田翁笑相念，昏黑慎原陆。\n今年幸少丰，无厌饘与粥。",
        "dynasty": "唐",
        "collection_info": null
    },
    {
        "uuid": "4ba0603ec23cee9952abc79bbb58c4d9",
        "title": "行路难三首 一",
        "author": "柳宗元",
        "content": "君不见夸父逐日窥虞渊，跳踉北海超昆崙。\n披霄决汉出沆漭，瞥裂左右遗星辰。\n须臾力尽道渴死，狐鼠蜂蚁争噬吞。\n北方竫人长九寸，开口抵掌更笑喧。\n啾啾饮食滴与粒，生死亦足终天年。\n睢盱大志小成遂，坐使儿女相悲怜。",
        "dynasty": "唐",
        "collection_info": null
    },
    {
        "uuid": "c1c7e69cbcb8eef7c4a348f5e355c8fc",
        "title": "行路难三首 二",
        "author": "柳宗元",
        "content": "虞衡斤斧罗千山，工命采斫杙与椽。\n深林土剪十取一，百牛连鞅摧双辕。\n万围千寻妨道路，东西蹶倒山火焚。\n遗余毫末不见保，躏跞磵壑何当存。\n羣材未成质已夭，突兀哮豁空岩峦。\n柏梁天灾武库火，匠石狼顾相愁冤。\n君不见南山栋梁益稀少，爱材养育谁復论。",
        "dynasty": "唐",
        "collection_info": null
    },
    {
        "uuid": "b38b4595c0e87eca637c5bc09f62188d",
        "title": "行路难三首 三",
        "author": "柳宗元",
        "content": "飞雪断道冰成梁，侯家炽炭雕玉房。\n蟠龙吐耀虎喙张，熊蹲豹踯争低昂。\n攒峦丛㟧射朱光，丹霞翠雾飘奇香。\n美人四向迴明珰，雪山冰谷晞太阳。\n星躔奔走不得止，奄忽双燕栖虹梁。\n风台露榭生光饰，死灰弃置参与商。\n盛时一去贵反贱，桃笙葵扇安可当。",
        "dynasty": "唐",
        "collection_info": null
    },
    {
        "uuid": "6670dcd5102741c05eacc83da6805233",
        "title": "闻籍田有感",
        "author": "柳宗元",
        "content": "天田不日降皇舆，留滞长沙岁又除。\n宣室无由问釐事，周南何处託成书。",
        "dynasty": "唐",
        "collection_info": null
    },
    {
        "uuid": "7a7279e7269eea47d2ce01f6d00583dd",
        "title": "跂乌词",
        "author": "柳宗元",
        "content": "城上日出羣乌飞，鵶鵶争赴朝阳枝。\n刷毛伸翼和且乐，尔独落魄今何为。\n无乃慕高近白日，三足妬尔令尔疾。\n无乃饥啼走道旁，贪鲜攫肉人所伤。\n翘肖独足下丛薄，口衔低枝始能跃。\n还顾泥涂备蝼蚁，仰看栋梁防燕雀。\n左右六翮利如刀，踊身失势不得高。\n支离无趾犹自免，努力低飞逃后患。",
        "dynasty": "唐",
        "collection_info": null
    },
    {
        "uuid": "00904dc50708b4942d3729df6fccb6da",
        "title": "笼鹰词",
        "author": "柳宗元",
        "content": "凄风淅沥飞严霜，苍鹰上击翻曙光。\n云披雾裂虹蜺断，霹雳掣电捎平冈。\n砉然劲翮翦荆棘，下攫狐兔腾苍茫。\n爪毛吻血百鸟逝，独立四顾时激昂。\n炎风溽暑忽然至，羽翼脱落自摧藏。\n草中狸鼠足为患，一夕十顾惊且伤。\n但愿清商復为假，拔去万累云间翔。",
        "dynasty": "唐",
        "collection_info": null
    },
    {
        "uuid": "12561e50f03fc474ad3f737b987bdf58",
        "title": "放鹧鸪词",
        "author": "柳宗元",
        "content": "楚越有鸟甘且腴，嘲嘲自名为鹧鸪。\n徇媒得食不復虑，机械潜发罹罝罦。\n羽毛摧折触笼籞，烟火煽赫惊庖厨。\n鼎前芍药调五味，膳夫攘腕左右视。\n齐王不忍觳觫牛，简子亦放邯郸鸠。\n二子得意犹念此，况我万里为孤囚。\n破笼展翅当远去，同类相呼莫相顾。",
        "dynasty": "唐",
        "collection_info": null
    },
    {
        "uuid": "04198e53a0ff613f388d50a94b956143",
        "title": "龟背戏",
        "author": "柳宗元",
        "content": "长安新技出宫掖，喧喧初徧王侯宅。\n玉盘滴沥黄金钱，皎如文龟丽秋天。\n八方定位开神卦，六甲离离齐上下。\n投变转动玄机卑，星流霞破相参差。\n四分五裂势未已，出无入有谁能知。\n乍惊散漫无处所，须臾罗列已如故。\n徒言万事有盈虚，终朝一掷知胜负。\n修门象棋不復贵，魏宫妆奁世所弃。\n岂如瑞质耀奇文，愿持千岁寿吾君。\n庙堂巾笥非余慕，钱刀儿女徒纷纷。",
        "dynasty": "唐",
        "collection_info": null
    },
    {
        "uuid": "41f58fe2cbb53c7b679076af7c3a6f39",
        "title": "闻黄鹂",
        "author": "柳宗元",
        "content": "倦闻子规嘲暮声，不意忽有黄鹂鸣。\n一声梦断楚江曲，满眼故园春意生。\n目极千里无山河，麦芒际天摇清波。\n王畿优本少赋役，务闲酒熟饶经过。\n此时晴烟最深处，舍南巷北遥相语。\n翻日迥度昆明飞，凌风邪看细柳翥。\n我今误落千万山，身同伧人不思还。\n乡禽何事亦来此，令我生心忆桑梓。\n闭声迴翅归务速，西林紫椹行当熟。",
        "dynasty": "唐",
        "collection_info": null
    },
    {
        "uuid": "3b88c80601b981ad28aace9b05d45e97",
        "title": "浑鸿胪宅闻歌效白纻",
        "author": "柳宗元",
        "content": "翠帷双卷出倾城，龙劒破匣霜月明。\n朱唇掩仰悄无声，金簧玉磬宫中生。\n下沈秋火激太清，天高地逈凝日晶，羽觞荡漾何事倾。",
        "dynasty": "唐",
        "collection_info": null
    },
    {
        "uuid": "f35e0c74ec7c0dfe675dc0582564c6cc",
        "title": "杨白花",
        "author": "柳宗元",
        "content": "杨白花，风吹渡江水。\n坐令宫树无颜色，摇荡春光千万里。\n茫茫晓日下长秋，哀歌未断城鸦起。",
        "dynasty": "唐",
        "collection_info": null
    },
    {
        "uuid": "6a0dbc94d6abead72f8fb282406a5d28",
        "title": "渔翁",
        "author": "柳宗元",
        "content": "渔翁夜傍西岩宿，晓汲清湘燃楚竹。\n烟销日出不见人，[欸]乃一声山水绿。\n迴看天际下中流，岩上无心云相逐。",
        "dynasty": "唐",
        "collection_info": null
    },
    {
        "uuid": "fd98b616c9fc18b9f1513f725c381351",
        "title": "饮酒",
        "author": "柳宗元",
        "content": "今夕少愉乐，起坐开清尊。\n举觞酹先酒，为我驱忧烦。\n须臾心自殊，顿觉天地暄。\n连山变幽晦，绿水函晏温。\n蔼蔼南郭门，树木一何繁。\n清阴可自庇，竟夕闻佳言。\n尽醉无復辞，偃卧有芳荪。\n彼哉晋楚富，此道未必存。",
        "dynasty": "唐",
        "collection_info": null
    },
    {
        "uuid": "1dcecdd00ce44b7802f1e29bb140b661",
        "title": "读书",
        "author": "柳宗元",
        "content": "幽沈谢世事，俛默窥唐虞。\n上下观古今，起伏千万途。\n遇欣或自笑，感戚亦以吁。\n缥帙各舒散，前后互相逾。\n瘴痾扰灵府，日与往昔殊。\n临文乍了了，彻卷兀若无。\n竟夕谁与言，但与竹素俱。\n倦极便倒卧，熟寐乃一苏。\n欠伸展肢体，吟咏心自愉。\n得意适其适，非愿为世儒。\n道尽即闭口，萧散捐囚拘。\n巧者为我拙，智者为我愚。\n书史足自悦，安用勤与劬。\n贵尔六尺躯，勿为名所驱。",
        "dynasty": "唐",
        "collection_info": null
    },
    {
        "uuid": "d4dba2e5f90bb7adb4c158def285ec34",
        "title": "感遇二首 一",
        "author": "柳宗元",
        "content": "西陆动凉气，惊乌号北林。\n栖息岂殊性，集枯安可任。\n鸿鹄去不返，勾吴阻且深。\n徒嗟日沈湎，丸鼓骛奇音。\n东海久摇荡，南风已骎骎。\n坐使青天暮，小星愁太阴。\n众情嗜姦利，居货捐千金。\n危根一以振，齐斧来相寻。\n揽衣中夜起，感物涕盈襟。\n微霜众所践，谁念岁寒心。",
        "dynasty": "唐",
        "collection_info": null
    },
    {
        "uuid": "cefb8d9357cc318dceaff6055fd354f7",
        "title": "感遇二首 二",
        "author": "柳宗元",
        "content": "旭日照寒野，鸒斯起蒿莱。\n啁啾有余乐，飞舞西陵隈。\n迴风旦夕至，零叶委陈荄。\n所栖不足恃，鹰隼纵横来。",
        "dynasty": "唐",
        "collection_info": null
    },
    {
        "uuid": "b9e20e2d4250211dc32ba716222164b5",
        "title": "咏史",
        "author": "柳宗元",
        "content": "燕有黄金台，远致望诸君。\n嗛嗛事强怨，三岁有奇勋。\n悠哉辟疆理，东海漫浮云。\n宁知世情异，嘉谷坐熇焚。\n致令委金石，谁愿蠢蠕羣。\n风波歘潜构，遗恨意纷纭。\n岂不善图后，交私非所闻。\n为忠不顾内，晏子亦垂文。",
        "dynasty": "唐",
        "collection_info": null
    },
    {
        "uuid": "7d2b1a5351708aa28a0237443dbf646a",
        "title": "咏三良",
        "author": "柳宗元",
        "content": "束带值明后，顾盼流辉光。\n一心在陈力，鼎列夸四方。\n款款效忠信，恩义皎如霜。\n生时亮同体，死没宁分张。\n壮躯闭幽隧，猛志填黄肠。\n殉死礼所非，况乃用其良。\n霸基弊不振，晋楚更张皇。\n疾病命固乱，魏氏言有章。\n从邪陷厥父，吾欲讨彼狂。",
        "dynasty": "唐",
        "collection_info": null
    },
    {
        "uuid": "0dccd9e1af0a7f9f82e6f28e9aee5781",
        "title": "咏荆轲",
        "author": "柳宗元",
        "content": "燕秦不两立，太子已为虞。\n千金奉短计，匕首荆卿趋。\n穷年徇所欲，兵势且见屠。\n微言激幽愤，怒目辞燕都。\n朔风动易水，挥爵前长驱。\n函首致宿怨，献田开版图。\n炯然耀电光，掌握罔正夫。\n造端何其锐，临事竟趑趄。\n长虹吐白日，仓卒反受诛。\n按劒赫凭怒，风雷助号呼。\n慈父断子首，狂走无容躯。\n夷城芟七族，台观皆焚污。\n始期忧患弭，卒动灾祸枢。\n秦皇本诈力，事与桓公殊。\n奈何效曹子，实谓勇且愚。\n世传故多谬，太史征无且。",
        "dynasty": "唐",
        "collection_info": null
    },
    {
        "uuid": "6d1f4d621bd6f5f245281935622a3b63",
        "title": "掩役夫张进骸",
        "author": "柳宗元",
        "content": "生死悠悠尔，一气聚散之。\n偶来纷喜怒，奄忽已復辞。\n为役孰贱辱，为贵非神奇。\n一朝纩息定，枯巧无妍媸。\n生平勤皂枥，剉秣不告疲。\n既死给槥椟，葬之东山基。\n奈何值崩湍，荡析临路垂。\n髐然暴百骸，散乱不復支。\n从者幸告余，睠之涓然悲。\n猫虎获迎祭，犬马有盖帷。\n伫立唁尔魂，岂復识此为。\n畚锸载埋瘗，沟渎护其危。\n我心得所安，不谓尔有知。\n掩骼着春令，兹焉适其时。\n及物非吾事，聊且顾尔私。",
        "dynasty": "唐",
        "collection_info": null
    },
    {
        "uuid": "f1d18fd1c0ecbcaa1a25e4baef8530c9",
        "title": "省试观庆云图诗",
        "author": "柳宗元",
        "content": "设色既成象，卿云示国都。\n九天开秘祉，百辟赞嘉谟。\n抱日依龙衮，非烟近御炉。\n高标连汗漫，逈望接虚无。\n裂素荣光发，舒华瑞色敷。\n恒将配尧德，垂庆代河图。",
        "dynasty": "唐",
        "collection_info": null
    },
    {
        "uuid": "0e233d6a1c73e983ddb09e629ccec3f1",
        "title": "春怀故园",
        "author": "柳宗元",
        "content": "九扈鸣已晚，楚乡农事春。\n悠悠故池水，空待灌园人。",
        "dynasty": "唐",
        "collection_info": null
    },
    {
        "uuid": "3ad283f92da87bcbb9e9f3cd5a2d5385",
        "title": "答问附歌",
        "author": "柳宗元",
        "content": "尧舜之修兮，禹益之忧兮，能者任而愚者休兮。\n蹮蹮蓬藋，乐吾（一作「夫」）囚兮，文墨之彬彬（一本作「申申」），足以申吾愁兮。\n已乎已乎，曷之求乎！（见《柳河东集》卷十五）。",
        "dynasty": "唐",
        "collection_info": null
    },
    {
        "uuid": "c06848fdeeb87d2fdf9d89aec1a3c280",
        "title": "送贾山人南游歌（幷序）",
        "author": "柳宗元",
        "content": "充乎其居，或以匮己之虚，（一作「或踬其涂，匮乎己之虚」。\n蜀本云：「或以」字下疑脱「两」字）。\n或盈其庐。\n孰匮孰充，为泰为穷，君子乌乎取以宁其躬！若君者之于道而已尔，世孰知其从容耶！（见《柳河东集》卷二五）。",
        "dynasty": "唐",
        "collection_info": null
    },
    {
        "uuid": "499c29124d006ed151d71585c956a229",
        "title": "送元暠师诗（幷序）",
        "author": "柳宗元",
        "content": "侯门辞必服，忍位取悲增。\n去鲁心犹在，从周力未能。\n家山余五柳，人世遍千灯。\n莫让金钱施，无生道自弘。\n（中华书局校点本《柳宗元集》附录《外集补遗》录自宋干道永州本《柳柳州外集》）。",
        "dynasty": "唐",
        "collection_info": null
    },
    {
        "uuid": "a3957c9135e34778fad0785f636bfc8d",
        "title": "乐府杂曲：鼓吹铙歌：晋阳武",
        "author": "柳宗元",
        "content": "晋阳武，奋义威。\n炀之渝，德焉归。\n氓毕屠，绥者谁。\n皇烈烈，专天机。\n号以仁，扬其旗。\n日之升，九土晞。\n斥田圻，流洪辉。\n有其二，翼余隋。\n斫枭骜，连熊螭。\n枯以肉，勍者羸。\n后土荡，玄穹弥。\n合之育，莽然施。\n惟德辅，庆无期。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "04ea73dfca7ec5b244b90e5d0f9048bb",
        "title": "乐府杂曲：鼓吹铙歌：兽之穷",
        "author": "柳宗元",
        "content": "兽之穷，奔大麓。\n天厚黄德，狙犷服。\n甲之櫜弓，弭矢箙。\n皇旅靖，敌逾蹙。\n自亡其徒，匪予戮。\n屈rH猛，虔栗栗。\n縻以尺组，啖以秩。\n黎之阳，土茫茫。\n富兵戎，盈仓箱。\n乏者德，莫能享。\n驱豺兕，授我疆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "9d94b7a2c95c07f27f4a01e0e1abc1d9",
        "title": "乐府杂曲：鼓吹铙歌：战武牢",
        "author": "柳宗元",
        "content": "战武牢，动河朔。\n逆之助，图掎角。\n怒鷇麛，抗乔岳。\n翘萌牙，傲霜雹。\n王谋内定，申掌握。\n铺施芟夷，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "b7683d4a6fe3c19befa86bf42ab119f7",
        "title": "乐府杂曲：鼓吹铙歌：泾水黄",
        "author": "柳宗元",
        "content": "泾水黄，陇野茫。\n负太白，腾天狼。\n有鸟鸷立，羽翼张。\n钩喙决前，鉅趯傍；怒飞饥啸，翾不可当。\n老雄死，列缺掉帜，招摇耀铓。\n鬼神来助，梦嘉祥。\n脑涂原野，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "0ae6eb250007b7ba0d4826d603573b06",
        "title": "乐府杂曲：鼓吹铙歌：奔鲸沛",
        "author": "柳宗元",
        "content": "奔鲸沛，荡海垠。\n吐霓翳日，腥浮云。\n帝怒下顾，披攘蒙霿，开海门。\n地平水静，浮天垠。\n羲和显耀，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "8be999ad8f612b3bc60123b0a9934f73",
        "title": "乐府杂曲：鼓吹铙歌：苞枿",
        "author": "柳宗元",
        "content": "苞枿𪒶矣，惟根之蟠。\n弥巴蔽荆，负南极以安。\n曰我旧梁氏，辑绥艰难。\n江汉之阻，都邑固以完。\n圣人作，神武用，有臣勇智，奋不以众。\n投迹死地，系缧降王，定厥功。\n澶漫万里，宣唐风。\n蛮夷九译，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "6add490f75fd1fa02cb3503a36dc0322",
        "title": "乐府杂曲：鼓吹铙歌：河右平",
        "author": "柳宗元",
        "content": "河右澶漫，顽为之魁。\n王师如雷震，昆仑以颓。\n上聋下聪，骜不可回。\n助仇抗有德，惟人之灾。\n乃溃乃奋，执缚归厥命。\n万室蒙其仁，一夫则病。\n濡以鸿泽，皇之圣。\n威畏德怀，功以定。\n顺之于理，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "51df521b84cd674b1ea0100609253f03",
        "title": "乐府杂曲：鼓吹铙歌：铁山碎",
        "author": "柳宗元",
        "content": "铁山碎，大漠舒。\n二虏劲，连穹庐。\n背北海，专坤隅。\n岁来侵边，或傅于都。\n天子命元帅，奋其雄图。\n破定襄，降魁渠。\n穷竟窟宅，斥余吾。\n百蛮破胆，官臣拜手，惟帝之谟。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "dd04c2e67e0372fd0c0d4c779686d0e9",
        "title": "乐府杂曲：鼓吹铙歌：靖本邦",
        "author": "柳宗元",
        "content": "本邦伊晋，惟时不靖。\n根柢之摇，枝叶攸病。\n守臣不任，勚于神圣。\n惟钺之兴，翦焉则定。\n洪惟我理，式和以敬。\n群顽既夷，庶绩咸正。\n皇谟载大，惟人之庆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "a1b494adce3d0caf9451bce95bf82221",
        "title": "乐府杂曲：鼓吹铙歌：吐谷浑",
        "author": "柳宗元",
        "content": "吐谷浑盛强，背西海以夸。\n岁侵扰我疆，退匿险且遐。\n帝谓神武师，往征靖皇家。\n烈烈旆其旗，熊虎杂龙蛇。\n王旅千万人，衔枚默无哗。\n束刃逾山徼，张翼纵漠沙。\n一举刈膻腥，尸骸积如麻。\n除恶务本根，况敢遗萌芽。\n洋洋西海水，威命穷天涯。\n系虏来王都，犒乐穷休嘉。\n登高望还师，竟野如春华。\n行者靡不归，亲戚讙要遮。\n凯旋献清庙，万国思无邪。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "70808f837833f1c6e00dfadb4f45ccf2",
        "title": "乐府杂曲：鼓吹铙歌：高昌",
        "author": "柳宗元",
        "content": "麹氏雄西北，别绝臣外区。\n既恃远且险，纵傲不我虞。\n烈烈王者师，熊螭以为徒。\n龙旗翻海浪，驲骑驰坤隅。\n贲育搏婴儿，一扫不復余。\n平沙际天极，但见黄云驱。\n臣靖执长缨，智勇伏囚拘。\n文皇南面坐，夷狄千群趋。\n咸称天子神，往古不得俱。\n献号天可汗，以覆我国都。\n兵戎不交害，各保性与躯。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "8d5c25ff9c321b7a58fc38f33f6a2e31",
        "title": "乐府杂曲：鼓吹铙歌：东蛮",
        "author": "柳宗元",
        "content": "东蛮有谢氏，冠带理海中。\n已言我异世，虽圣莫能通。\n王卒如飞翰，鹏鶱骇群龙。\n轰然自天坠，乃信神武功。\n系虏君臣人，累累来自东。\n无思不服从，唐业如山崇。\n百辟拜稽首，咸愿图形容。\n如周王会书，永永传无穷。\n睢盱万状乖，咿嗢九译重。\n广轮抚四海，浩浩知皇风。\n歌诗铙鼓间，以壮我元戎。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "a39b454fbbc2edc9c593790cdebddc3a",
        "title": "相和歌辞：东门行",
        "author": "柳宗元",
        "content": "汉家三十六将军，东方雷动横阵云。\n鸡鸣函谷客如雾，当街一叱百吏走，冯敬胸中函匕首。\n凶徒侧耳潜惬心，羌胡毂下一朝起，敌国舟中非所拟。\n安陵谁辨削砺功，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "1c27c3278891f0aea2e6a2c570ab37b2",
        "title": "舞曲歌辞：白纻歌",
        "author": "柳宗元",
        "content": "翠帷双卷出倾城，龙剑破匣霜月明。\n朱唇掩抑悄无声，",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "uuid": "767937f01fa3d731843e30004a880623",
        "title": "杂曲歌辞：行路难三首",
        "author": "柳宗元",
        "content": "君不见夸父追日窥虞渊，跳踉北海超昆仑。\n披霄决汉出沆漭，瞥裂左右遗星辰。\n须臾力尽道渴死，啾啾饮食滴与粒，生死亦足终天年。\n睢盱大志少成遂，虞衡斤斧罗千山，工命采斫杙与椽。\n深林土翦十取一，遗余毫末不见保，躝跞涧壑何当存。\n群材未成质已夭，君不见南山栋樑益稀少，爱材养育谁复论。\n飞雪断道冰成梁，侯家炽炭雕玉房。\n蟠龙吐耀虎喙张，美人四向回明珰，雪山冰谷晞太阳。\n星躔奔走不得止，盛时一去贵反贱，桃笙葵扇安可常。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "uuid": "b2252ab164faad4c810b3217391f5adc",
        "title": "杂曲歌辞：杨白花",
        "author": "柳宗元",
        "content": "杨白花，风吹度江水。\n坐令宫树无颜色，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "23fb801e4cbfd38fd9f4c367962b35a2",
        "title": "奉平淮夷雅表：皇武命丞相度董师集大功也",
        "author": "柳宗元",
        "content": "皇耆其武，于溵于淮。\n既巾乃车，环蔡具来。\n狡众昏嚚，甚毒于酲。\n狂奔叫呶，以干大刑。\n皇咨于度，惟汝一德。\n旷诛四纪，其徯汝克。\n锡汝斧钺，其往视师。\n师是蔡人，以宥以厘。\n度拜稽首，庙于元龟。\n既祃既类，于社是宜。\n金节煌煌，锡质雕戈。\n犀甲熊旗，威命是荷。\n度拜稽首，出次于东。\n天子饯之，罍斝是崇。\n鼎臑俎胾，五献百笾。\n凡百卿士，班以周旋。\n既涉于浐，乃翼乃前。\n孰图厥犹，其佐多贤。\n宛宛周道，于山于川。\n远扬迩昭，陟降连连。\n我旆我旗，于道于陌。\n训于群帅，拳勇来格。\n公曰徐之，无恃额额。\n式和尔容，惟义之宅。\n进次于郾，彼昏卒狂。\n裒凶鞠顽，锋猬斧螗，王旅浑浑，是佚是怙。\n既获敌师，若饥得餔。\n蔡凶伊窘，悉起来聚。\n左捣其虚，靡愆厥虑。\n载辟载袚，丞相是临。\n弛其武刑，谕我德心。\n其危既安，有长如林。\n曾是讙譊，化为讴吟。\n皇曰来归，汝复相予。\n爵之成国，胙以夏区。\n度拜稽首，天子圣神。\n度拜稽首，皇佑下人。\n淮夷既平，震是朔南。\n宜庙宜郊，以告德音。\n归牛休马，丰稼于野。\n我武惟皇，永保无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十"
        }
    },
    {
        "uuid": "f6e44c230b9a1c28808a7d17fec9d41f",
        "title": "奉平淮夷雅表：方城命愬守也卒入蔡得其大丑以平淮右",
        "author": "柳宗元",
        "content": "方城临临，王卒峙之。\n匪徼匪竞，皇有正命。\n皇命于愬，往舒余仁。\n踣彼艰顽，柔惠是驯。\n愬拜即命，于皇之训。\n既砺既攻，以后厥刃。\n王师嶷嶷，熊罴是式。\n衔勇韬力，日思予殛。\n寇昏以狂，敢蹈愬疆。\n士获厥心，大袒高骧。\n长戟酋矛，粲其绥章。\n右翦左屠，聿禽其良。\n其良既宥，告以父母。\n恩柔于肌，卒贡尔有。\n维彼攸恃，乃侦乃诱。\n维彼攸宅，乃发乃守。\n其恃爰获，我功我多。\n阴谍厥图，以究尔讹。\n雨雪洋洋，大风来加，于燠其寒，于迩其遐。\n汝阴之茫，悬瓠之峨。\n是震是拔，大歼厥家。\n狡虏既縻，输于国都。\n示之市人，即社行诛。\n乃谕乃止，蔡有厚喜。\n完其室家，仰父俯子。\n汝水沄沄，既清而弥。\n蔡人行歌，我步逶迟。\n蔡人歌矣，蔡风和矣。\n孰颣蔡初，胡甈尔居。\n式慕以康，为愿有余。\n是究是咨，皇德既舒。\n皇曰咨愬，裕乃父功。\n昔我文祖，惟西平是庸。\n内诲于家，外刑于邦。\n孰是蔡人，而不率从。\n蔡人率止，惟西平有子。\n西平有子，惟我有臣。\n畴允大邦，俾惠我人。\n于庙告功，以顾万方。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十"
        }
    },
    {
        "uuid": "d218e518cadda7767f4e0931b3216359",
        "title": "唐铙歌鼓吹曲十二篇：隋乱既极唐师起晋阳平姦豪为生人义主以仁兴武为晋阳武第一",
        "author": "柳宗元",
        "content": "晋阳武，奋义威。\n炀之渝，德焉归。\n氓毕屠，绥者谁。\n皇烈烈，专天机。\n号以仁，扬其旗。\n日之升，九土晞。\n斥田坼，流洪辉。\n有其二，翼余隋。\n斫枭鷔，连熊螭。\n枯以肉，勍者羸。\n后土荡，玄穹弥。\n合之育，莽然施。\n惟德辅，庆无期。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十"
        }
    },
    {
        "uuid": "0e7c98c29aec7ef545f110ee1df09ce4",
        "title": "唐铙歌鼓吹曲十二篇：唐既受命李密自败来归以开黎阳斥东土为兽之穷第二",
        "author": "柳宗元",
        "content": "兽之穷，奔大麓。\n天厚黄德，狙犷服。\n甲之櫜，弓弭矢箙。\n皇旅靖，敌逾蹙。\n自亡其徒，匪予戮。\n屈rH猛，虔栗栗。\n縻以尺组，啖以秩。\n黎之阳，土茫茫。\n富兵戎，盈仓箱。\n乏者德，莫能享。\n驱豺兕，授我疆。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十"
        }
    },
    {
        "uuid": "84ea96d1fd960d0e28d9225fd4dbf2f0",
        "title": "唐铙歌鼓吹曲十二篇：太宗师讨王充窦建德助逆师奋击武牢下擒之遂降充为战武牢第三",
        "author": "柳宗元",
        "content": "战武牢，动河朔。\n逆之助，图掎角。\n怒鷇麛，抗乔岳。\n翘萌牙，傲霜雹。\n王谋内定，申掌握。\n铺施芟夷，二主缚。\n惮华戎，廓封略。\n命之vG，卑以斫。\n归有德，唯先觉。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十"
        }
    },
    {
        "uuid": "e71c8b6c657f5d44b00322c8edfcf416",
        "title": "唐铙歌鼓吹曲十二篇：薛举据泾以死子仁杲尤勇以暴师平之为泾水黄第四",
        "author": "柳宗元",
        "content": "泾水黄，陇野茫。\n负太白，腾天狼。\n有鸟鸷立，羽翼张。\n钩喙决前，鉅趯傍。\n怒飞饥啸，翾不可当。\n老雄死，列缺掉帜，招摇耀铓。\n鬼神来助，梦嘉祥。\n脑涂原野，",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十"
        }
    },
    {
        "uuid": "67af474233e3cfdad79744e3c67cc5ad",
        "title": "唐铙歌鼓吹曲十二篇：辅氏凭江淮竟东海命将平之为奔鲸沛第五",
        "author": "柳宗元",
        "content": "奔鲸沛，荡海垠。\n吐霓翳日，腥浮云。\n帝怒下顾，披攘蒙霿，开海门。\n地平水静，浮天根。\n羲和显耀，",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十"
        }
    },
    {
        "uuid": "8bf79530d170826a06acf1ff62185b9d",
        "title": "唐铙歌鼓吹曲十二篇：梁之余保荆衡巴巫穷南越良将取之不以师为苞蘗第六",
        "author": "柳宗元",
        "content": "苞枿ba矣，惟恨之蟠。\n弥巴蔽荆，负南极以安。\n曰我旧梁氏，缉绥艰难。\n江汉之阻，都邑固以完。\n圣人作，化敌为家，虑则中。\n浩浩海裔，不威而同。\n系缧降王。\n定厥功。\n澶漫万里，宣唐风。\n蛮夷九译，咸来从。\n凯旋金奏，象形容。\n震赫万国，罔不龚。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十"
        }
    },
    {
        "uuid": "772efa75f90fa7dae1ade1b68847352a",
        "title": "唐铙歌鼓吹曲十二篇：突厥之大古夷狄莫疆焉师大破之降其国告于庙为铁山碎第八",
        "author": "柳宗元",
        "content": "铁山碎，大漠舒。\n二虏劲，连穹庐。\n背北海，专坤隅。\n岁来侵边。\n或傅于都。\n天子命元帅，奋其雄图。\n破定襄，威武辉耀，明鬼区。\n利泽弥万祀，功不可逾。\n官臣拜手，",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十"
        }
    },
    {
        "uuid": "0bed7c9fff86c24996523fdc830eb497",
        "title": "唐铙歌鼓吹曲十二篇：刘武周败裴寂咸有晋地太宗灭之为靖本邦第九",
        "author": "柳宗元",
        "content": "本邦伊晋，惟时不靖。\n根柢之摇，枯叶攸病。\n守臣不任，群顽既夷，庶绩咸正。\n皇谟载大，惟人之庆。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十"
        }
    },
    {
        "uuid": "23b4dd5277de7fb528ba01aacf5da4d2",
        "title": "唐铙歌鼓吹曲十二篇：既克东蛮群臣请图蛮夷状如周书王会为东蛮第十二",
        "author": "柳宗元",
        "content": "东蛮有谢氏，冠带理海中。\n自言我异世，虽圣莫能通。\n王卒如飞翰，鹏鶱骇群龙。\n轰然自天坠，乃信神武功。\n系虏君臣人，累累来自东。\n无思不服从，唐业如山崇。\n百辟拜稽首，咸愿图形容。\n如周王会书，永永传无穷。\n睢盱万状乖，咿嗢九译重。\n广轮抚四海，浩浩知皇风。\n歌诗铙鼓闲，以壮我元戎。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十"
        }
    },
    {
        "uuid": "4920d1fe28ba6506c8cd4d1107d7e7bf",
        "title": "贞符",
        "author": "柳宗元",
        "content": "于穆敬德，黎人皇之。\n惟贞厥符，浩浩将之。\n仁函于肤，懿其休风，是喣是吹。\n父子熙熙，相宁以嬉。\n赋彻而藏，十圣嗣于理，仁后之子。\n子思孝父，易患于己。\n拱之戴之，神之曷依，宜仁之归。\n濮沿于北，祝栗于南。\n幅员西东，曷徒祝之，心诚笃之。\n神协人同，道以告之。\n俾弥忆万年，有号于天，佥曰呜呼。\n咨尔皇灵，无替厥符。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十"
        }
    },
    {
        "uuid": "a9ae987ddd4bfed86f4b81627c2866ae",
        "title": "视民诗",
        "author": "柳宗元",
        "content": "帝视民情，匪幽匪明。\n惨或在腹，已如色声。\n亦无动威，乃定天子，乃开万国。\n万国既分，乃释蠹民，乃学与仕，士实荡荡，农实董董，工实蒙蒙，贾实融融。\n左右惟一，品物载休，惟天子守，乃二公之久。\n惟天子明，四夷是则，永怀不忒。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十"
        }
    },
    {
        "uuid": "a8d36abdd2c8404cb421ccc894f4c748",
        "title": "同刘二十八院长述旧言怀感时书事奉寄澧州张员外使君五十二韵之作因其韵增至八十通赠二君子",
        "author": "柳宗元",
        "content": "弱岁游玄圃，先容幸弃瑕。\n名劳长者记，文许后生夸。\n鷃翼尝披隼，蓬心类倚麻。\n继酬天禄署，俱尉甸侯家。\n宪府初收迹，丹墀共拜嘉。\n分行参瑞兽，传点乱宫鸦。\n执简宁循枉，持书每去邪。\n鸾凤标魏阙，熊武负崇牙。\n辨色宜相顾，倾心自不哗。\n金炉仄流月，紫殿启晨霞。\n未竟迁乔乐，俄成失路嗟。\n还如渡辽水，更似谪长沙。\n别怨秦城暮，途穷越岭斜。\n讼庭闲枳棘，候吏逐麋麚。\n三载皇恩畅，千年圣历遐。\n朝宗延驾海，师役罢梁溠。\n京邑搜贞干，南宫步渥洼。\n世惟材是梓，人仰骥中骅。\n欻刺苗入地，仍逾赣石崖。\n礼容垂gb琫，戍备响铔鍜。\n宠即郎官旧，威从太守加。\n建旟翻鸷鸟，负弩绕文蛇。\n册府荣八命，中闱盛六珈。\n肯随胡质矫，方恶马融奢。\n褒德符新换，怀仁道并遮。\n俗嫌龙节晚，朝讶介圭赊。\n禹贡输苞匦，周官赋秉秅。\n雄风吞七泽，异产控三巴。\n即事观农稼，因时展物华。\n秋原被兰叶，春渚涨桃花。\n令肃军无扰，程悬市禁贳。\n不应虞竭泽，宁复叹栖苴。\n蹀躞驺先驾，笼铜鼓报衙。\n染毫东国素，濡印锦溪砂。\n货积舟难泊，人归山倍畬。\n吴歈工折柳，楚舞旧传芭。\n隐几松为曲，倾樽石作污。\n寒初荣橘柚，夏首荐枇杷。\n祀变荆巫祷，风移鲁妇髽。\n已闻施恺悌，还睹正奇邪。\n慕友惭连璧，言姻喜附葭。\n沉埋全死地，流落半生涯。\n入郡腰恒折，逢人手尽叉。\n敢辞亲耻污，唯恐长疵瘕。\n善幻迷冰火，齐谐笑柏涂。\n东门牛屡饭，中散虱空爬。\n逸戏看猿斗，殊音辨马挝。\n渚行狐作孽，林宿鸟为ff。\n同病忧能老，新声厉似姱。\n岂知千仞坠，只为一毫差。\n守道甘长绝，明心欲自gn。\n贮愁听夜雨，隔泪数残葩。\n枭族音常聒，豺群喙竞呀。\n岸芦翻毒蜃，溪竹斗狂犘。\n野鹜行看弋，江鱼或共叉。\n瘴氛恒积润，讹火亟生煅。\n耳静烦喧蚁，魂惊怯怒蛙。\n风枝散陈叶，霜蔓綖寒瓜。\n雾密前山桂，冰枯曲沼蕸。\n思乡比庄舄，遁世遇眭夸。\n渔舍茨荒草，村桥卧古槎。\n御寒衾用罽，挹水勺仍椰。\n窗蠹惟潜蝎，甍涎竞缀蜗。\n引泉开故窦，护药插新笆。\n树怪花因槲，虫怜目待虾。\n骤歌喉易嗄，饶醉鼻成齄。\n曳捶牵羸马，垂蓑牧艾豭。\n已看能类鳖，犹讶雉为鷨。\n谁采中原菽，徒巾下泽车。\n俚儿供苦笋，伧父馈酸楂。\n劝策扶危杖，邀持当酒茶。\n道流征短褐，禅客会袈裟。\n香饭舂菰米，珍蔬折五茄。\n方期饮甘露，更欲吸流霞。\n屋鼠从穿兀，林狙任攫拏。\n春衫裁白纻，朝帽挂乌纱。\n屡叹恢恢网，频摇肃肃罝。\n衰荣因蓂荚，盈缺几虾蟆。\n路识沟边柳，城闻陇上笳。\n共思捐佩处，千骑拥青緺。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "22da02ca95d8b4e2f1efe138acf22add",
        "title": "弘农公以硕德伟材屈于诬枉左官三岁復为大僚天监昭明人心感悦宗元窜仗湘浦拜贺末由谨献诗五十韵以毕微志",
        "author": "柳宗元",
        "content": "知命儒为贵，时中圣所臧。\n处心齐宠辱，遇物任行藏。\n关识新安地，封传临晋乡。\n挺生推豹蔚，遐步仰龙骧。\n干有千寻竦，精闻百炼钢。\n茂功期舜禹，高韵状羲黄。\n足逸诗书囿，锋摇翰墨场。\n雅歌张仲德，颂祝鲁侯昌。\n宪府初腾价，神州转耀铓。\n右言盈简策，左辖备条纲。\n响切晨趋佩，烟浓近侍香。\n司仪六礼洽，论将七兵扬。\n合乐来仪凤，尊祠重饩羊。\n卿材优柱石，公器擅岩廊。\n峻节临衡峤，和风满豫章。\n人归父母育，郡得股肱良。\n细故谁留念，烦言肯过防。\n璧非真盗客，金有误持郎。\n龟虎休前寄，貂蝉冠旧行。\n训刑方命吕，理剧复推张。\n直用明销恶，还将道胜刚。\n敬逾齐国社，恩比召南棠。\n希怨犹逢怒，多容竞忤强。\n火炎侵琬琰，鹰击谬鸾凰。\n刻木终难对，焚芝未改芳。\n远迁逾桂岭，中徙滞余杭。\n顾土虽怀赵，知天讵畏匡。\n论嫌齐物诞，骚爱远游伤。\n丽泽周群品，重明照万方。\n斗间收紫气，台上挂清光。\n福为深仁集，妖从盛德禳。\n秦民啼畎亩，周士舞康庄。\n采绶还垂艾，华簪更截肪。\n高居迁鼎邑，遥傅好书王。\n碧树环金谷，丹霞映上阳。\n留欢唱容与，要醉对清凉。\n故友仍同裏，常僚每合堂。\n渊龙过许劭，冰鲤吊王祥。\n玉漏天门静，铜驼御路荒。\n涧瀍秋潋滟，嵩少暮微茫。\n遵渚徒云乐，冲天自不遑。\n降神终入辅，种德会明扬。\n独弃伧人国，难窥夫子墙。\n通家殊孔李，旧好即潘杨。\n世议排张挚，时情弃仲翔。\n不言缧绁枉，徒恨纆徽长。\n贾赋愁单阏，邹书怯大樑。\n炯心那自是，昭世懒佯狂。\n鸣玉机全息，怀沙事不忘。\n恋恩何敢死，垂泪对清湘。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "64d2d65705aeeb1aa1a4b55a8c00f893",
        "title": "酬韶州裴曹长使君寄道州吕八大使因以见示二十韵一首",
        "author": "柳宗元",
        "content": "金马尝齐入，铜鱼亦共颁。\n疑山看积翠，浈水想澄湾。\n标榜同惊俗，清明两照奸。\n乘轺参孔仅，按节服侯狦。\n贾傅辞宁切，虞童发未sG。\n秉心方的的，腾口任es々。\n圣理高悬象，爰书降罚锾。\n德风流海外，和气满人寰。\n御魅恩犹贷，思贤泪自潸。\n在亡均寂寞，零落间惸鳏。\n夙志随忧尽，残肌触瘴m5。\n月光摇浅濑，风韵碎枯菅。\n海俗衣犹卉，山夷髻不鬟。\n泥沙潜虺蜮，榛莽斗豺獌。\n循省诚知惧，安排只自憪。\n食贫甘莽卤，被褐谢斓斒。\n远物裁青罽，时珍馔白鹇。\n长捐楚客佩，未赐大夫环。\n异政徒云仰，高踪不可攀。\n空劳慰憔悴，妍唱剧妖娴。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "71ffaf744f0025c14ab1a79857126ecb",
        "title": "酬娄秀才将之淮南见赠之什",
        "author": "柳宗元",
        "content": "远弃甘幽独，谁云值故人。\n好音怜铩羽，濡沫慰穷鳞。\n困志情惟旧，相知乐更新。\n浪游轻费日，醉舞讵伤春。\n风月欢宁间，星霜分益亲。\n已将名是患，还用道为邻。\n机事齐飘瓦，嫌猜比拾尘。\n高冠余肯赋，长铗子忘贫。\n晼晚惊移律，暌携忽此辰。\n开颜时不再，绊足去何因。\n海上销魂别，天边吊影身。\n只应西涧水，寂寞但垂纶。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "349ddd2299ea0cece8fc3162d6967722",
        "title": "初秋夜坐赠吴武陵",
        "author": "柳宗元",
        "content": "稍稍雨侵竹，翻翻鹊惊丛。\n美人隔湘浦，一夕生秋风。\n积雾杳难极，沧波浩无穷。\n相思岂云远，即席莫与同。\n若人抱奇音，朱弦縆枯桐。\n清商激西颢，泛滟凌长空。\n自得本无作，天成谅非功。\n希声閟大朴，聋俗何由聪。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "7fb46cb4aaa970c3dbdb56dd9b2f6f5c",
        "title": "晨诣超师院读禅经",
        "author": "柳宗元",
        "content": "汲井漱寒齿，清心拂尘服。\n闲持贝叶书，步出东斋读。\n真源了无取，妄迹世所逐。\n遗言冀可冥，缮性何由熟。\n道人庭宇静，苔色连深竹。\n日出雾露余，青松如膏沐。\n澹然离言说，悟悦心自足。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "17287a0ddd3f45bbeb6f3bf6bc84220a",
        "title": "赠江华长老",
        "author": "柳宗元",
        "content": "老僧道机熟，默语心皆寂。\n去岁别舂陵，沿流此投迹。\n室空无侍者，巾屦唯挂壁。\n一饭不愿余，跏趺便终夕。\n风窗疏竹响，露井寒松滴。\n偶地即安居，满庭芳草积。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "b743a5385334235e2bf0e523bb0b9212",
        "title": "巽上人以竹闲自采新茶见赠，酬之以诗",
        "author": "柳宗元",
        "content": "芳丛翳湘竹，零露凝清华。\n复此雪山客，晨朝掇灵芽。\n蒸烟俯石濑，咫尺凌丹崖。\n圆方丽奇色，圭璧无纤瑕。\n呼儿爨金鼎，余馥延幽遐。\n涤虑发真照，还源荡昏邪。\n犹同甘露饭，佛事熏毗耶。\n咄此蓬瀛侣，无乃贵流霞。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "1f957c6c0cbe2a80fac6303aff3003f5",
        "title": "零陵赠李卿元侍御简吴武陵",
        "author": "柳宗元",
        "content": "理世固轻士，弃捐湘之湄。\n阳光竞四溟，敲石安所施。\n铩羽集枯干，低昂互鸣悲。\n朔云吐风寒，寂历穷秋时。\n君子尚容与，小人守竞危。\n惨凄日相视，离忧坐自滋。\n尊酒聊可酌，放歌谅徒为。\n惜无协律者，窈眇弦吾诗。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "17d9d0954c458091d9960b8c16f06346",
        "title": "寄韦珩",
        "author": "柳宗元",
        "content": "初拜柳州出东郊，道旁相送皆贤豪。\n回眸炫晃别群玉，桂州西南又千里，漓水斗石麻兰高。\n阴森野葛交蔽日，饥行夜坐设方略，笼铜枹鼓手所操。\n奇疮钉骨状如箭，迩来气少筋骨露，苍白瀄汩盈颠毛。\n君今矻矻又窜逐，圣恩倘忽念地苇，十年践蹈久已劳。\n幸因解网入鸟兽，",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "83eddbfe1b5026e7cebd04f27a5f207e",
        "title": "杨尚书寄郴笔知是小生本样令更商榷使尽其功辄献长句",
        "author": "柳宗元",
        "content": "截玉铦锥作妙形，贮云含雾到南溟。\n尚书旧用裁天诏，桂阳卿月光辉遍，毫末应传顾兔灵。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "c931d25a95445e7f7cb6b36c14375758",
        "title": "南省转牒欲具江国图令尽通风俗故事",
        "author": "柳宗元",
        "content": "圣代提封尽海壖，狼荒犹得纪山川。\n华夷图上应初录，南宫有意求遗俗，试检周书王会篇。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "cb587254ebadda671dc5029d270ff1be",
        "title": "与浩初上人同看山寄京华亲故",
        "author": "柳宗元",
        "content": "海畔尖山似剑铓，秋来处处割愁肠。\n若为化得身千亿，散上峰头望故乡。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "3e2e0b75c5505da1f0bbf782dd218d0e",
        "title": "再至界围岩水帘遂宿岩下",
        "author": "柳宗元",
        "content": "发春念长违，中夏欣再睹。\n是时植物秀，杳若临悬圃。\n歊阳讶垂冰，白日惊雷雨。\n笙簧潭际起，鹳鹤云间舞。\n古苔凝青枝，阴草湿翠羽。\n蔽空素彩列，激浪寒光聚。\n的皪沉珠渊，锵鸣捐佩浦。\n幽岩画屏倚，新月玉钩吐。\n夜凉星满川，忽疑眠洞府。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "0be75596fd796c9dd4d50ab962f8bf4b",
        "title": "善谑驿和刘梦得酹淳于先生",
        "author": "柳宗元",
        "content": "水上鹄已去，亭中鸟又鸣。\n辞因使楚重，名为救齐成。\n荒垄遽千古，羽觞难再倾。\n刘伶今日意，异代是同声。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "9eb877afc584c88149efe390ee4f6632",
        "title": "诏追赴都二月至灞亭上",
        "author": "柳宗元",
        "content": "十一年前南渡客，四千裏外北归人。\n诏书许逐阳和至，驿路开花处处新。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "c10abfe8becb4499331ed8b24d410e4e",
        "title": "同刘二十八哭吕衡州，兼寄江陵李元二侍御",
        "author": "柳宗元",
        "content": "衡岳新摧天柱峰，士林憔悴泣相逢。\n只令文字传青简，遥想荆州人物论，几回中夜惜元龙。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "a60b212b04cd540ef02b48ca072ea420",
        "title": "奉酬杨侍郎丈因送八叔拾遗戏赠诏追南来诸宾二首",
        "author": "柳宗元",
        "content": "贞一来时送彩笺，一行归雁慰惊弦。\n翰林寂寞谁为主，鸣凤应须早上天。\n一生判却归休，谓着南冠到头。\n冶长虽解缧绁，无由得见东周。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "2c1f50159e54ef7aee3de866f99e48ce",
        "title": "商山邻路有孤松往来斫以为明好事者怜之编竹成楥遂其生植感而赋诗",
        "author": "柳宗元",
        "content": "孤松停翠盖，托根临广路。\n不以险自防，遂为明所误。\n幸逢仁惠意，重此藩篱护。\n犹有半心存，时将承雨露。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "d6efe5b65450736852e51b3ac15ade66",
        "title": "衡阳与梦得分路赠别",
        "author": "柳宗元",
        "content": "十年憔悴到秦京，谁料翻为岭外行。\n伏波故道风烟在，今朝不用临河别，垂泪千行便濯缨。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "7e73b38b905b9848f632abcf08663c17",
        "title": "再上湘江",
        "author": "柳宗元",
        "content": "好在湘江水，今朝又上来。\n不知从此去，更遣几年回。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "204b93084e325061f152e68a47519108",
        "title": "清水驿丛竹天水赵云余手种一十二茎",
        "author": "柳宗元",
        "content": "檐下疏篁十二茎，襄阳从事寄幽情。\n只应更使伶伦见，写尽雌雄双凤鸣。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "3bfabcd57d7faa00885e955e55189a60",
        "title": "登柳州城楼寄漳汀封连四州",
        "author": "柳宗元",
        "content": "城上高楼接大荒，海天愁思正茫茫。\n惊风乱飐芙蓉水，共来百越文身地，犹自音书滞一乡。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "dae7d59c6e8274e615b62b22021ea9a2",
        "title": "柳州寄丈人周韶州",
        "author": "柳宗元",
        "content": "越绝孤城千万峰，空斋不语坐高舂。\n印文生绿经旬合，丈人本自忘机事，为想年来憔悴容。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十一"
        }
    },
    {
        "uuid": "125db0ed47752b2d6ffb7947b826f376",
        "title": "得卢衡州书因以诗寄",
        "author": "柳宗元",
        "content": "临蒸且莫叹炎方，为报秋来雁几行。\n林邑东回山似戟，非是白苹洲畔客，还将远意问潇湘。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "ab63c72bbb29c9342d22ac33e11d0c82",
        "title": "答刘连州邦字",
        "author": "柳宗元",
        "content": "连璧本难双，分符刺小邦。\n崩云下漓水，劈箭上浔江。\n负弩啼寒狖，鸣枹惊夜狵。\n遥怜郡山好，谢守但临窗。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "fcb0ab4535f74e43d71a95321400a835",
        "title": "岭南江行",
        "author": "柳宗元",
        "content": "瘴江南去入云烟，望尽黄茆是海边。\n山腹雨晴添象迹，从此忧来非一事，岂容华髮待流年。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "0ed1ad1e83586e92286c3c0a0fbf7e23",
        "title": "柳州峒氓",
        "author": "柳宗元",
        "content": "郡城南下接通津，异服殊音不可亲。\n青箬裹盐归峒客，愁向公庭问重译，欲投章甫作文身。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "e6e33cf8fd9044a5b72de5310dbe2afa",
        "title": "酬贾鹏山人郡内新栽松寓兴见赠二首",
        "author": "柳宗元",
        "content": "芳朽自为别，无心乃玄功。\n夭夭日放花，荣耀将安穷。\n青松遗涧底，擢莳兹庭中。\n积雪表明秀，寒花助葱茏。\n贞幽夙有慕，持以延清风。\n无能常闭阁，偶以静见名。\n奇姿来远山，忽似人家生。\n劲色不改旧，芳心与谁荣。\n喧卑岂所安，任物非我情。\n清韵动竽瑟，谐此风中声。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "336b72e398d2d75cbb15bd1228fdb456",
        "title": "柳州二月榕叶落尽偶题",
        "author": "柳宗元",
        "content": "宦情羁思共凄凄，春半如秋意转迷。\n山城过雨百花尽，榕叶满庭莺乱啼。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "bf9588ace4d0d96965b4d6dd58e319aa",
        "title": "别舍弟宗一",
        "author": "柳宗元",
        "content": "零落残红倍黯然，双垂别泪越江边。\n一身去国六千里，欲知此后相思梦，长在荆门郢树烟。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "316c33db3be36236130cc607d0880279",
        "title": "殷贤戏批书后寄刘连州并示孟仑二童",
        "author": "柳宗元",
        "content": "书成欲寄庾安西，纸背应劳手自题。\n闻道近来诸子弟，临池寻已厌家鸡。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "bce7dcd8649d04a17dddde5036a5b9e7",
        "title": "重赠二首",
        "author": "柳宗元",
        "content": "闻道将雏向墨池，刘家还有异同词。\n如今试遣隈墙问，已道世人那得知。\n世上悠悠不识真，姜芽尽是捧心人。\n若道柳家无子弟，往年何事乞西宾。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "5521759c8e5a98874278081529a13926",
        "title": "迭后",
        "author": "柳宗元",
        "content": "事业无成耻艺成，南宫起草旧连名。\n劝君火急添功用，趁取当时二妙声。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "f96fdfe549243de0490e179b4ee68666",
        "title": "韩漳州书报彻上人亡因寄二绝",
        "author": "柳宗元",
        "content": "早岁京华听越吟，闻君江海分逾深。\n他时若写兰亭会，莫画高僧支道林。\n频把琼书出袖中，独吟遗句立秋风。\n桂江日夜流千里，挥泪何时到甬东。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "7e1cd0b7135bf32a9b31201b1089c40b",
        "title": "柳州城西北隅种柑树",
        "author": "柳宗元",
        "content": "手种黄柑二百株，春来新叶遍城隅。\n方同楚客怜皇树，若教坐待成林日，滋味还堪养老夫。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "342df03ae399b2102e7bc763331eb3cb",
        "title": "种木槲花",
        "author": "柳宗元",
        "content": "上苑年年占物华，飘零今日在天涯。\n只因长作龙城守，剩种庭前木槲花。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "5c7cd206f322a8644058e3f4ebf3baf0",
        "title": "法华寺石门精舍三十韵",
        "author": "柳宗元",
        "content": "拘情病幽郁，旷志寄高爽。\n愿言怀名缁，东峰旦夕仰。\n始欣云雨霁，尤悦草木长。\n道同有爱弟，披拂恣心赏。\n松溪窈窕入，石栈夤缘上。\n萝葛绵层甍，莓苔侵标榜。\n密林互对耸，绝壁俨双敞。\n堑峭出蒙笼，墟险临滉漾。\n稍疑地脉断，悠若天梯往。\n结构罩群崖，回环驱万象。\n小劫不逾瞬，大千若在掌。\n体空得化元，观有遗细想。\n喧烦困蠛蠓，局蹐疲魍魉。\n寸进谅何营，寻直非所枉。\n探奇极遥瞩，穷妙閟清响。\n理会方在今，神开庶殊曩。\n兹游苟不嗣，浩气竟谁养。\n道异诚所希，名宾匪余仗。\n超摅藉外奖，俯默有内朗。\n鉴尔揖古风，终焉乃吾党。\n潜躯委缰锁，高步谢尘坱。\n蓄志徒为劳，追踪将焉仿。\n淹留值颓暮，眷恋睇遐壤。\n映日雁联轩，翻云波泱漭。\n殊风纷已萃，乡路悠且广。\n羁木畏漂浮，离旌倦摇荡。\n昔人叹违志，出处今已两。\n何用期所归，浮图有遗像。\n幽蹊不盈尺，虚室有函丈。\n微言信可传，申旦稽吾颡。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "375b7804b80fbb5a20e0d35669259de5",
        "title": "游朝阳岩遂登西亭二十韵",
        "author": "柳宗元",
        "content": "谪弃殊隐沦，登陟非远郊。\n所怀缓伊郁，讵欲肩夷巢。\n高岩瞰清江，幽窟潜神蛟。\n开旷延阳景，回薄攒林梢。\n西亭构其巅，反宇临呀庨。\n背瞻星辰兴，下见云雨交。\n惜非吾乡土，得以荫菁茆。\n羁贯去江介，世仕尚函崤。\n故墅即沣川，数亩均肥硗。\n台馆葺荒丘，池塘疏沉坳。\n会有圭组恋，遂贻山林嘲。\n薄躯信无庸，琐屑剧斗筲。\n囚居固其宜，厚羞久已包。\n庭除植蓬艾，隟牖悬蟏蛸。\n所赖山川客，扁舟枉长梢。\n挹流敌清觞，掇野代嘉肴。\n适道有高言，取乐非弦匏。\n逍遥屏幽昧，淡薄辞喧呶。\n晨鸡不余欺，风雨闻嘐嘐。\n再期永日闲，提挈移中庖。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "d36297ef43578b6504224ffd9270c628",
        "title": "湘口馆潇湘二水所会",
        "author": "柳宗元",
        "content": "九疑浚倾奔，临源委萦回。\n会合属空旷，泓澄停风雷。\n高馆轩霞表，危楼临山隈。\n兹辰始澄霁，纤云尽褰开。\n天秋日正中，水碧无尘埃。\n杳杳渔父吟，叫叫羁鸿哀。\n境胜岂不豫，虑分固难裁。\n升高欲自舒，弥使远念来。\n归流驶且广，泛舟绝沿洄。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "281c3f3027506eba1b4b688bc8564cef",
        "title": "登蒲州石矶望横江口潭岛深迥斜对香零山",
        "author": "柳宗元",
        "content": "隐忧倦永夜，凌雾临江津。\n猿鸣稍已疏，登石娱清沦。\n日出洲渚静，澄明皛无垠。\n浮晖翻高禽，沉景照文鳞。\n双江汇西奔，诡怪潜坤珍。\n孤山乃北峙，森爽栖灵神。\n洄潭或动容，岛屿疑摇振。\n陶埴兹择土，蒲鱼相与邻。\n信美非所安，羁心屡逡巡。\n纠结良可解，纡郁亦已伸。\n高歌返故室，自罔非所欣。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "c7a57965d166f1201207ccb77eb93e64",
        "title": "南涧中题",
        "author": "柳宗元",
        "content": "秋气集南涧，独游亭午时。\n回风一萧瑟，林影久参差。\n始至若有得，稍深遂忘疲。\n羁禽响幽谷，寒藻舞沦漪。\n去国魂已远，怀人泪空垂。\n孤生易为感，失路少所宜。\n索寞竟何事，徘徊只自知。\n谁为后来者，当与此心期。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "88621df11b46796ba45cfc70d086b450",
        "title": "游石角过小岭至长乌村",
        "author": "柳宗元",
        "content": "志适不期贵，道存岂偷生。\n久忘上封事，复笑升天行。\n窜逐宦湘浦，摇心剧悬旌。\n始惊陷世议，终欲逃天刑。\n岁月杀忧栗，慵疏寡将迎。\n追游疑所爱，且复舒吾情。\n石角恣幽步，长乌遂遐征。\n磴回茂树断，景晏寒川明。\n旷望少行人，时闻田鹳鸣。\n风篁冒水远，霜稻侵山平。\n稍与人事闲，益知身世轻。\n为农信可乐，居宠真虚荣。\n乔木余故国，愿言果丹诚。\n四支反田亩，释志东皋耕。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "c0aee0f72f1d6519f79d87f6e4997e51",
        "title": "与崔策登西山",
        "author": "柳宗元",
        "content": "鹤鸣楚山静，露白秋江晓。\n连袂度危桥，萦回出林杪。\n西岑极远目，毫末皆可了。\n重迭九疑高，微茫洞庭小。\n迥穷两仪际，高出万象表。\n驰景泛颓波，遥风递寒筱。\n谪居安所习，稍厌从纷扰。\n生同胥靡遗，寿比彭铿夭。\n蹇连困颠踣，愚蒙怯幽眇。\n非令亲爱疏，谁使心神悄。\n偶兹遁山水，得以观鱼鸟。\n吾子幸淹留，缓我愁肠绕。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "163594b7961d2a628c9865eaf9788828",
        "title": "构法华寺西亭",
        "author": "柳宗元",
        "content": "窜身楚南极，山水穷险艰。\n步登最高寺，萧散任疏顽。\n西垂下斗绝，欲似窥人寰。\n反如在幽谷，榛翳不可攀。\n命童恣披翦，葺宇横断山。\n割如判清浊，飘若升云间。\n远岫攒众顶，澄江抱清湾。\n夕照临轩堕，栖鸟当我还。\n菡萏溢嘉色，筼筜遗清斑。\n神舒屏羁锁，志适忘幽孱。\n弃逐久枯槁，迨今始开颜。\n赏心难久留，离念来相关。\n北望间亲爱，南瞻杂夷蛮。\n置之勿复道，且寄须臾闲。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "d088145e51987acd61e8a5dca4a42908",
        "title": "夏夜苦热登西楼",
        "author": "柳宗元",
        "content": "苦热中夜起，登楼独褰衣。\n山泽凝暑气，星汉湛光辉。\n火晶燥露滋，野静停风威。\n探汤汲阴井，炀灶开重扉。\n凭阑久彷徨，流汗不可挥。\n莫辩亭毒意，仰诉璇与玑。\n谅非姑射子，静胜安能希。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "e6cfc8562dbe4ed8d2a20484e98b37d8",
        "title": "觉衰",
        "author": "柳宗元",
        "content": "久知老会至，不谓便见侵。\n今年宜未衰，稍已来相寻。\n齿疏发就种，奔走力不任。\n咄此可奈何，未必伤我心。\n彭聃安在哉，周孔亦已沉。\n古称寿圣人，曾不留至今。\n但愿得美酒，朋友常共酙。\n是时春向暮，桃李生繁阴。\n日照天正绿，杳杳归鸿吟。\n出门呼所亲，扶杖登西林。\n高歌足自快，商颂有遗音。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "b059493303c6fdd793a69a70b3adfb82",
        "title": "游南亭夜还叙志七十韵",
        "author": "柳宗元",
        "content": "夙抱丘壑尚，率性恣游遨。\n中为吏役牵，十祀空悁劳。\n外曲徇尘辙，私心寄英髦。\n进乏廓庙器，退非乡曲豪。\n天命斯不易，鬼责将安逃。\n屯难果见凌，剥丧宜所遭。\n神明固浩浩，众口徒嗷嗷。\n投迹山水地，放情咏离骚。\n再怀曩岁期，容与驰轻舠。\n虚馆背山郭，前轩面江皋。\n重迭间浦溆，逦迤驱岩嶅。\n积翠浮澹滟，始疑负灵鳌。\n丛林留冲飙，石砾迎飞涛。\n旷朗天景霁，樵苏远相号。\n澄潭涌沉鸥，半壁跳悬猱。\n鹿鸣验食野，鱼乐知观濠。\n孤赏诚所悼，暂欣良足褒。\n留连俯棂槛，注我壶中醪。\n朵颐进芰实，擢手持蟹螯。\n炊稻视爨鼎，脍鲜闻操刀。\n野蔬盈倾筐，颇杂池沼芼。\n缅慕鼓枻翁，啸咏哺其糟。\n退想于陵子，三咽资李螬。\n斯道难为偕，沉忧安所韬。\n曲渚怨鸿鹄，环洲凋兰mL。\n暮景回西岑，北流逝滔滔。\n徘徊遂昏黑，远火明连艘。\n木落寒山静，江空秋月高。\n敛袂戒还徒，善游矜所操。\n趣浅戢长枻，乘深屏轻篙。\n旷望援深竿，哀歌叩鸣艚。\n中川恣超忽，漫若翔且翱。\n淹泊遂所止，野风自颾颾。\n涧急惊鳞奔，蹊荒饥兽嗥。\n入门守拘絷，凄戚增郁陶。\n慕士情未忘，怀人首徒搔。\n内顾乃无有，德輶甚鸿毛。\n名窃久自欺，食浮固云叨。\n问牛悲衅钟，说彘惊临牢。\n永遁刀笔吏，宁期簿书曹。\n中兴遂群物，裂壤分鞬櫜。\n岷凶既云捕，吴虏亦已鏖。\n捍御盛方虎，谟明富伊咎。\n披山穷木禾，驾海逾蟠桃。\n重来越裳雉，再返西旅獒。\n左右抗槐棘，纵横罗雁羔。\n三辟咸肆宥，众生均覆焘。\n安得奉皇灵，在宥解天弢。\n归诚慰松梓，陈力开蓬蒿。\n卜室有鄠杜，名田占沣涝。\n磻溪近余基，阿城连故濠。\n螟蛑愿亲燎，荼堇甘自薅。\n饥食期农耕，寒衣俟蚕缲。\n及骭足为温，满腹宁复饕。\n安将蒯及菅，谁慕粱与膏。\n弋林驱雀鷃，渔泽从鳅鱽。\n观象嘉素履，陈诗谢干旄。\n方托麋鹿群，敢同骐骥槽。\n处贱无溷浊，固穷匪淫慆。\n踉跄辞束缚，悦怿换煎熬。\n登年徒负版，兴役趋代鼛。\n目眩绝浑浑，耳喧息嘈嘈。\n兹焉毕余命，富贵非吾曹。\n长沙哀纠纆，汉阴嗤桔槔。\n苟伸击壤情，机事息秋豪。\n海雾多蓊郁，越风饶腥臊。\n宁唯迫魑魅，所惧齐焄藨。\n知罃怀褚中，范叔恋绨袍。\n伊人不可期，慷慨徒忉忉。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "f3e811210d747efd1cf62ae472ba3bee",
        "title": "韦道安",
        "author": "柳宗元",
        "content": "道安本儒士，颇擅弓剑名。\n二十游太行，暮闻号哭声。\n疾驱前致问，有叟垂华缨。\n言我故刺史，失职还西京。\n偶为群盗得，毫缕无余赢。\n货财足非吝，二女皆娉婷。\n苍黄见驱逐，谁识死与生。\n便当此殒命，休复事晨征。\n一闻激高义，眦裂肝胆横。\n挂弓问所往，趫捷超峥嵘。\n见盗寒涧阴，罗列方忿争。\n一矢毙酋帅，余党号且惊。\n麾令递束缚，纆索相拄撑。\n彼姝久褫魄，刃下俟诛刑。\n却立不亲授，谕以从父行。\n捃收自担肩，转道趋前程。\n夜发敲石火，山林如昼明。\n父子更抱持，涕血纷交零。\n顿首愿归货，纳女称舅甥。\n道安奋衣去，义重利固轻。\n师婚古所病，合姓非用兵。\n朅来事儒术，十载所能逞。\n慷慨张徐州，朱邸扬前旌。\n投躯获所愿，前马出王城。\n辕门立奇士，淮水秋风生。\n君侯既即世，麾下相欹倾。\n立孤抗王命，钟鼓四野鸣。\n横溃非所壅，逆节非所婴。\n举头自引刃，顾义谁顾形。\n烈士不忘死，所死在忠贞。\n咄嗟徇权子，翕习犹趋荣。\n我歌非悼死，所悼时世情。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "2880cf0684bee8b088ae3dcf908ca624",
        "title": "哭连州凌员外司马",
        "author": "柳宗元",
        "content": "废逐人所弃，遂为鬼神欺。\n才难不其然，卒与大患期。\n凌人古受氏，吴世夸雄姿。\n寂寞富春水，英气方在斯。\n六学诚一贯，精义穷发挥。\n着书逾十年，幽颐靡不推。\n天庭掞高文，万字若波驰。\n记室征西府，宏谋耀其奇。\n輶轩下东越，列郡苏疲羸。\n宛宛凌江羽，来栖翰林枝。\n孝文留弓剑，中外方危疑。\n抗声促遗诏，定命由陈辞。\n徒隶肃曹官，征赋参有司。\n出守乌江浒，老迁湟水湄。\n高堂倾故国，葬祭限囚羁。\n仲叔继幽沦，狂叫唯童儿。\n一门既无主，焉用徒生为。\n举声但呼天，孰知神者谁。\n泣尽目无见，肾伤足不持。\n溘死委炎荒，臧获守灵帷。\n平生负国谴，骸骨非敢私。\n盖棺未塞责，孤旐凝寒飔。\n念昔始相遇，腑肠为君知。\n进身齐选择，失路同瑕疵。\n本期济仁义，今为众所嗤。\n灭名竟不试，世义安可支。\n恬死百忧尽，苟生万虑滋。\n顾余九逝魂，与子各何之。\n我歌诚自恸，非独为君悲。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "8d77d5755e42f357ec2096a77fc059b3",
        "title": "旦携谢山人至愚池",
        "author": "柳宗元",
        "content": "新沐换轻帻，晓池风露清。\n自谐尘外意，况与幽人行。\n霞散众山迥，天高数雁鸣。\n机心付当路，聊适羲皇情。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "e15cb2b0b1770b4b792d3369294bec44",
        "title": "首春逢耕者",
        "author": "柳宗元",
        "content": "南楚春候早，余寒已滋荣。\n土膏释原野，百蛰竞所营。\n缀景未及郊，穑人先耦耕。\n园林幽鸟啭，渚泽新泉清。\n农事诚素务，羁囚阻平生。\n故池想芜没，遗亩当榛荆。\n慕隐既有系，图功遂无成。\n聊从田父言，款曲陈此情。\n眷然抚耒耜，回首烟云横。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "e248addd306a29aff0356a53b3e60c2a",
        "title": "夏初雨后寻愚溪",
        "author": "柳宗元",
        "content": "悠悠雨初霁，独绕清溪曲。\n引杖试荒泉，解带围新竹。\n沉吟亦何事，寂寞固所欲。\n幸此息营营，啸歌静炎燠。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "9299ceb9b560b6352a5561b080840bdb",
        "title": "韦使君黄溪祈雨见召从行至祠下口号",
        "author": "柳宗元",
        "content": "骄阳愆岁事，良牧念菑畬。\n列骑低残月，鸣笳度碧虚。\n稍穷樵客路，遥驻野人居。\n谷口寒流净，丛祠古木疏。\n焚香秋雾湿，奠玉晓光初。\n肸蚃巫言报，精诚礼物余。\n惠风仍偃草，灵雨会随车。\n俟罪非真吏，翻惭奉简书。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "a88ff85bf3d8aa390f36997e70997335",
        "title": "郊居岁暮",
        "author": "柳宗元",
        "content": "屏居负山郭，岁暮惊离索。\n野迥樵唱来，庭空烧烬落。\n世纷因事远，心赏随年薄。\n默默谅何为，徒成今与昨。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "cef4cd951e83db5968ed5074f24e3617",
        "title": "秋晓行南谷经荒村",
        "author": "柳宗元",
        "content": "杪秋霜露重，晨起行幽谷。\n黄叶覆溪桥，荒村唯古木。\n寒花疏寂历，幽泉微断续。\n机心久已忘，何事惊麋鹿。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "101f6e5bcea6fff91eae6dd36cc6afcf",
        "title": "中夜起望西园值月上",
        "author": "柳宗元",
        "content": "觉闻繁露坠，开户临西园。\n寒月上东岭，泠泠疏竹根。\n石泉远逾响，山鸟时一喧。\n倚楹遂至旦，寂寞将何言。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "cd9707ee49e08bc1a2879de394597188",
        "title": "零陵春望",
        "author": "柳宗元",
        "content": "平野春草绿，晓莺啼远林。\n日晴潇湘渚，云断岣嵝岑。\n仙驾不可望，世途非所任。\n凝情空景慕，万里苍梧阴。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "51b1bf28b8ed2e17af38949814dde816",
        "title": "从崔中丞过卢少尹郊居",
        "author": "柳宗元",
        "content": "寓居湘岸四无邻，世网难婴每自珍。\n莳药閒庭延国老，闻道偏为五禽戏，出门鸥鸟更相亲。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "c5085b85b352b716e01e7aa2a48425d4",
        "title": "冉溪",
        "author": "柳宗元",
        "content": "少时陈力希公侯，许国不復为身谋。\n风波一跌逝万里，却学寿张樊敬侯，种漆南园待成器。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "c26f907054eec81fec943526ce74724e",
        "title": "法华寺西亭夜饮",
        "author": "柳宗元",
        "content": "祇树夕阳亭，共倾三昧酒。\n雾暗水连阶，月明花覆牖。\n莫厌尊前醉，相看未白首。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "b29599ba8d1e40a1b1b2355c6f08ef10",
        "title": "戏题石门长老东轩",
        "author": "柳宗元",
        "content": "石门长老身如梦，旃檀成林手所种。\n坐来念念非昔人，莫向东轩春野望，花开日出雉皆飞。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十二"
        }
    },
    {
        "uuid": "7126934cd165cda729af2926d0bbf7c2",
        "title": "茅檐下始栽竹",
        "author": "柳宗元",
        "content": "瘴茅葺为宇，溽暑常侵肌。\n适有重膇疾，蒸郁宁所宜。\n东邻幸导我，树竹邀凉飔。\n欣然惬吾志，荷锸西岩垂。\n楚壤多怪石，垦凿力已疲。\n江风忽云暮，舆曳还相追。\n萧瑟过极浦，旖旎附幽墀。\n贞根期永固，贻尔寒泉滋。\n夜窗遂不掩，羽扇宁复持。\n清泠集浓露，枕簟凄已知。\n网虫依密叶，晓禽栖迥枝。\n岂伊纷嚣间，重以心虑怡。\n嘉尔亭亭质，自远弃幽期。\n不见野蔓草，蓊蔚有华姿。\n谅无凌寒色，岂与青山辞。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "c3a65e9793ba3ed9f6b934c378594315",
        "title": "《种仙灵毗",
        "author": "柳宗元",
        "content": "穷陋阙自养，疠气剧嚣烦。\n隆冬乏霜霰，日夕南风温。\n杖藜下庭际，曳踵不及门。\n门有野田吏，慰我飘零魂。\n及言有灵药，近在湘西原。\n服之不盈旬，蹩躠皆腾鶱。\n笑忭前即吏，为我擢其根。\n蔚蔚遂充庭，英翘忽已繁。\n晨起自采曝，杵臼通夜喧。\n灵和理内藏，攻疾贵自源。\n拥覆逃积雾，伸舒委余暄。\n奇功苟可征，宁复资兰荪。\n我闻畸人术，一气中夜存。\n能令深深息，呼吸还归跟。\n疏放固难效，且以药饵论。\n痿者不忘起，穷者宁复言。\n神哉辅吾足，幸及儿女奔。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "8dc0d7a51b460427de21b2f671789654",
        "title": "种朮",
        "author": "柳宗元",
        "content": "守閒事服饵，采朮东山阿。\n东山幽且阻，疲苶烦经过。\n戒徒劚灵根，封植閟天和。\n违尔涧底石，彻我庭中莎。\n土膏滋玄液，松露坠繁柯。\n南东自成亩，缭绕纷相罗。\n晨步佳色媚，夜眠幽气多。\n离忧苟可怡，孰能知其他。\n爨竹茹芳叶，宁虑瘵与瘥。\n留连树蕙辞，婉娩采薇歌。\n悟拙甘自足，激清愧同波。\n单豹且理内，高门复如何。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "d66743d55abf1f5f5142d0a89dc3e769",
        "title": "种白蘘荷",
        "author": "柳宗元",
        "content": "血虫化为疠，夷俗多所神。\n衔猜每腊毒，谋富不为仁。\n蔬果自远至，杯酒盈肆陈。\n言甘中必苦，何用知其真。\n华洁事外饰，尤病中州人。\n钱刀恐贾害，饥至益逡巡。\n窜伏常战栗，怀故逾悲辛。\n庶氏有嘉草，攻禬事久泯。\n炎帝垂灵编，言此殊足珍。\n崎岖乃有得，托以全余身。\n纷敷碧树阴，眄睐心所亲。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "b84e377ec57e89ec2d00bc13c05a2143",
        "title": "新植海石榴",
        "author": "柳宗元",
        "content": "弱植不盈尺，远意驻蓬瀛。\n月寒空阶曙，幽梦彩云生。\n粪壤擢珠树，莓苔插琼英。\n芳根閟颜色，徂岁为谁荣。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "5ab9d950c4d27c6a54e011ba6440325f",
        "title": "戏题阶前芍药",
        "author": "柳宗元",
        "content": "凡卉与时谢，妍华丽兹晨。\n欹红醉浓露，窈窕留余春。\n孤赏白日暮，暄风动摇频。\n夜窗蔼芳气，幽卧知相亲。\n愿致溱洧赠，悠悠南国人。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "a5b115a4a6f05c5e7516d6e42e02845c",
        "title": "始见白髮题所植海石榴",
        "author": "柳宗元",
        "content": "几年封植爱芳丛，韵艳朱颜竟不同。\n从此休论上春事，看成古木对衰翁。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "927878747900a1719f622ac9d7bb5f89",
        "title": "植灵寿木",
        "author": "柳宗元",
        "content": "白华照寒水，怡我适野情。\n前趋问长老，重复欣嘉名。\n蹇连易衰朽，方刚谢经营。\n敢期齿杖赐，聊且移孤茎。\n丛萼中竞秀，分房外舒英。\n柔条乍反植，劲节常对生。\n循玩足忘疲，稍觉步武轻。\n安能事翦伐，持用资徒行。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "c6dd703c5eee9393eef45e0c55fd68bf",
        "title": "早梅",
        "author": "柳宗元",
        "content": "早梅发高树，迥映楚天碧。\n朔吹飘夜香，繁霜滋晓白。\n欲为万里赠，杳杳山水隔。\n寒英坐销落，何用慰远客。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "2984bcd0613905527e3b563892b81312",
        "title": "巽公院五咏：净土堂",
        "author": "柳宗元",
        "content": "结习自无始，沦溺穷苦源。\n流形及兹世，始悟三空门。\n华堂开净域，图像焕且繁。\n清泠焚众香，微妙歌法言。\n稽首愧导师，超遥谢尘昏。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "9596009077c25c892f4857289547d575",
        "title": "巽公院五咏：苦竹桥",
        "author": "柳宗元",
        "content": "危桥属幽径，缭绕穿疏林。\n迸箨分苦节，轻筠抱虚心。\n俯瞰涓涓流，仰聆萧萧吟。\n差池下烟日，嘲哳鸣山禽。\n谅无要津用，栖息有余阴。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "14b37fb24a60c4e2833e40d6955e3406",
        "title": "田家三首",
        "author": "柳宗元",
        "content": "蓐食徇所务，驱牛向东阡。\n鸡鸣村巷白，夜色归暮田。\n札札耒耜声，飞飞来乌鸢。\n竭兹筋力事，持用穷岁年。\n尽输助徭役，聊就空自眠。\n子孙日已长，世世还复然。\n篱落隔烟火，农谈四邻夕。\n庭际秋虫鸣，疏麻方寂历。\n蚕丝尽输税，机杼空倚壁。\n裏胥夜经过，鸡黍事筵席。\n各言官长峻，文字多督责。\n东乡后租期，车毂陷泥泽。\n公门少推恕，鞭朴恣狼藉。\n努力慎经营，肌肤真可惜。\n迎新在此岁，唯恐踵前迹。\n古道饶蒺藜，萦回古城曲。\n蓼花被堤岸，陂水寒更绿。\n是时收穫竟，落日多樵牧。\n风高榆柳疏，霜重梨枣熟。\n行人迷去住，野鸟竞栖宿。\n田翁笑相念，昏黑慎原陆。\n今年幸少丰，无厌饘与粥。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "b568004f3d9883e6f64d1e50feb39823",
        "title": "行路难三首",
        "author": "柳宗元",
        "content": "君不见夸父追日窥虞渊，跳踉北海超昆仑。\n披霄决汉出沆漭，瞥裂左右遗星辰。\n须臾力尽道渴死。\n狐鼠蜂蚁争噬吞。\n北方竫人长九寸，开口抵掌更笑喧。\n啾啾饮食滴与粒，生死亦足终天年。\n睢盱大志小成遂，虞衡斤斧罗千山，工命采斫杙与椽。\n深林土剪十取一，遗余毫末不见保，躏跞涧壑何当存。\n群材未成质已夭，君不见南山栋樑益稀少，爱材养育谁复论。\n飞雪断道冰成梁，侯家炽炭雕玉房。\n蟠龙吐耀虎喙张，美人四向回明珰，雪山冰谷晞太阳。\n星躔奔走不得止，盛时一去贵反贱，桃笙葵扇安可当。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "c15730a2a5f11626e3d924a49cd94a31",
        "title": "闻籍田有感",
        "author": "柳宗元",
        "content": "天田不日降皇舆，留滞长沙岁又除。\n宣室无由问厘事，周南何处托成书。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "b9b79bd0ce8abf05e7f006b8a2595dae",
        "title": "跂乌词",
        "author": "柳宗元",
        "content": "城上日出群乌飞，鸦鸦争赴朝阳枝。\n刷毛伸翼和且乐，无乃饥啼走道旁，贪鲜攫肉人所伤。\n翘肖独足下丛薄，左右六翮利如刀，踊身失势不得高。\n支离无趾犹自免，",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "229ad5c7b1ec9b509bd06e10c070f8ed",
        "title": "笼鹰词",
        "author": "柳宗元",
        "content": "凄风淅沥飞严霜，苍鹰上击翻曙光。\n云披雾裂虹蜺断，爪毛吻血百鸟逝，独立四顾时激昂。\n炎风溽暑忽然至，但愿清商复为假，拔去万累云间翔。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "7a58739b45da4a2c28ed0e5040e9a106",
        "title": "放鹧鸪词",
        "author": "柳宗元",
        "content": "楚越有鸟甘且腴，嘲嘲自名为鹧鸪。\n徇媒得食不復虑，鼎前芍药调五味，膳夫攘腕左右视。\n齐王不忍觳觫牛，破笼展翅当远去，同类相呼莫相顾。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "443f81819cc28d5cf7168faa7bd16a22",
        "title": "龟背戏",
        "author": "柳宗元",
        "content": "长安新技出宫掖，喧喧初遍王侯宅。\n玉盘滴沥黄金钱，投变转动玄机卑，星流霞破相参差。\n四分五裂势未已，徒言万事有盈虚，终朝一掷知胜负。\n修门象棋不復贵，庙堂巾笥非余慕，钱刀儿女徒纷纷。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "c388ae41b5bbc71bf74dcea160a10731",
        "title": "闻黄鹂",
        "author": "柳宗元",
        "content": "倦闻子规朝暮声，不意忽有黄鹂鸣。\n一声梦断楚江曲，王畿优本少赋役，务闲酒熟饶经过。\n此时晴烟最深处，我今误落千万山，身同伧人不思还。\n乡禽何事亦来此，",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "6c0379213ed433a200bb954896f5e463",
        "title": "杨白花",
        "author": "柳宗元",
        "content": "杨白花，风吹渡江水。\n坐令宫树无颜色，",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "3a8e9ae4007e41d76067944a8ee80ece",
        "title": "渔翁",
        "author": "柳宗元",
        "content": "渔翁夜傍西岩宿，晓汲清湘燃楚竹。\n烟销日出不见人，",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "263831f7356b02ee806693a2e24a66a1",
        "title": "饮酒",
        "author": "柳宗元",
        "content": "今夕少愉乐，起坐开清尊。\n举觞酹先酒，为我驱忧烦。\n须臾心自殊，顿觉天地暄。\n连山变幽晦，绿水函晏温。\n蔼蔼南郭门，树木一何繁。\n清阴可自庇，竟夕闻佳言。\n尽醉无复辞，偃卧有芳荪。\n彼哉晋楚富，此道未必存。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "1d1292321326eac0630cbaf4515c8bc3",
        "title": "读书",
        "author": "柳宗元",
        "content": "幽沉谢世事，俯默窥唐虞。\n上下观古今，起伏千万途。\n遇欣或自笑，感戚亦以吁。\n缥帙各舒散，前后互相逾。\n瘴痾扰灵府，日与往昔殊。\n临文乍了了，彻卷兀若无。\n竟夕谁与言，但与竹素俱。\n倦极便倒卧，熟寐乃一苏。\n欠伸展肢体，吟咏心自愉。\n得意适其适，非愿为世儒。\n道尽即闭口，萧散捐囚拘。\n巧者为我拙，智者为我愚。\n书史足自悦，安用勤与劬。\n贵尔六尺躯，勿为名所驱。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "b7b15c109c4efa34ef9a91383e110789",
        "title": "感遇二首",
        "author": "柳宗元",
        "content": "西陆动凉气，惊乌号北林。\n栖息岂殊性，集枯安可任。\n鸿鹄去不返，勾吴阻且深。\n徒嗟日沉湎，丸鼓骛奇音。\n东海久摇荡，南风已骎骎。\n坐使青天暮，小星愁太阴。\n众情嗜奸利，居货捐千金。\n危根一以振，齐斧来相寻。\n揽衣中夜起，感物涕盈襟。\n微霜众所践，谁念岁寒心。\n旭日照寒野，pL斯起蒿莱。\n啁啾有余乐，飞舞西陵隈。\n回风旦夕至，零叶委陈荄。\n所栖不足恃，鹰隼纵横来。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "2578b05b3df8a43a76dbbb70cce0e8c0",
        "title": "咏史",
        "author": "柳宗元",
        "content": "燕有黄金台，远致望诸君。\n嗛嗛事强怨，三岁有奇勋。\n悠哉辟疆理，东海漫浮云。\n宁知世情异，嘉谷坐熇焚。\n致令委金石，谁顾蠢蠕群。\n风波欻潜构，遗恨意纷纭。\n岂不善图后，交私非所闻。\n为忠不顾内，晏子亦垂文。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "04407f3bd14289e45f398b6421492cfe",
        "title": "咏三良",
        "author": "柳宗元",
        "content": "束带值明后，顾盼流辉光。\n一心在陈力，鼎列夸四方。\n款款效忠信，恩义皎如霜。\n生时亮同体，死没宁分张。\n壮躯闭幽隧，猛志填黄肠。\n殉死礼所非，况乃用其良。\n霸基弊不振，晋楚更张惶。\n疾病命固乱，魏氏言有章。\n从邪陷厥父，吾欲讨彼狂。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "76c2d5f7b3f0ba81f3467efa24a5fc35",
        "title": "咏荆轲",
        "author": "柳宗元",
        "content": "燕秦不两立，太子已为虞。\n千金奉短计，匕首荆卿趋。\n穷年徇所欲，兵势且见屠。\n微言激幽愤，怒目辞燕都。\n朔风动易水，挥爵前长驱。\n函首致宿怨，献田开版图。\n炯然耀电光，掌握罔正夫。\n造端何其锐，临事竟趑趄。\n长虹吐白日，仓卒反受诛。\n按剑赫凭怒，风雷助号呼。\n慈父断子首，狂走无容躯。\n夷城芟七族，台观皆焚污。\n始期忧患弭，卒动灾祸枢。\n秦皇本诈力，事与桓公殊。\n奈何效曹子，实谓勇且愚。\n世传故多谬，太史征无且。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "438891209328a8119c575f2c31274ebc",
        "title": "掩役夫张进骸",
        "author": "柳宗元",
        "content": "生死悠悠尔，一气聚散之。\n偶来纷喜怒，奄忽已复辞。\n为役孰贱辱，为贵非神奇。\n一朝纩息定，枯朽无妍媸。\n生平勤皂枥，剉秣不告疲。\n既死给槥椟，葬之东山基。\n奈何值崩湍，荡析临路垂。\n髐然暴百骸，散乱不復支。\n从者幸告余，眷之涓然悲。\n猫虎获迎祭，犬马有盖帷。\n伫立唁尔魂，岂复识此为。\n畚锸载埋瘗，沟渎护其危。\n我心得所安，不谓尔有知。\n掩骼着春令，兹焉适其时。\n及物非吾事，聊且顾尔私。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    },
    {
        "uuid": "9d303e40d4c91c8f7d7ecfa77b30da6a",
        "title": "省试观庆云图诗",
        "author": "柳宗元",
        "content": "设色既成象，卿云示国都。\n九天开秘祉，百辟赞嘉谟。\n抱日依龙衮，非烟近御炉。\n高标连汗漫，迥望接虚无。\n裂素荣光发，舒华瑞色敷。\n恒将配尧德，垂庆代河图。",
        "dynasty": "唐",
        "collection_info": {
            "collection": "御定全唐诗",
            "volume": "卷三百五十三"
        }
    }
]