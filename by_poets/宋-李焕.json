[
    {
        "uuid": "6f1a5181dac94520322209d27358a243",
        "title": "喜迁莺 云蒸雷动",
        "author": "李焕",
        "content": "云蒸雷动。\n庆瑞岳降真，祥生申甫。\n元后慈贤，勋臣英烈，百世显光家谱。\n久许致身忠孝，何止满怀今古。\n听舆论，是侯王苗裔，神仙俦侣。\n争睹藩尹盛，刑揩政成，和气横眉宇。\n北阙莺花，西湖风月，旌骑稳游天路。\n福海寿山无比，烂醉黄堂歌舞。\n正荣耀，有华姻宠授，清朝恩数。",
        "dynasty": "宋",
        "collection_info": null
    },
    {
        "uuid": "8a7078a879cee94abfe01f082afd6381",
        "title": "喜迁莺 风云嘉会",
        "author": "李焕",
        "content": "风云嘉会，有英杰瑞时，来符平泰。\n子建才华，平阳勋业，流庆至今犹在。\n闾史卿来曾记，骨相堂堂庞艾。\n少年日，已心包云泽，名高嵩岱。\n超迈人尽道，今代吏师，小试犹淹大。\n两路登车，三州出牧，游刃了无凝碍。\n便合进推荷橐，迤逦参陪天縡。\n愿从此，奉明君真相，优游千载。",
        "dynasty": "宋",
        "collection_info": null
    }
]