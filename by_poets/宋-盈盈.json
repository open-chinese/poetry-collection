[
    {
        "uuid": "53748d48f31384a1942fce858827c4ea",
        "title": "伤春曲",
        "author": "盈盈",
        "content": "芳菲时节，花压枝折。\n蜂蝶撩乱，阑槛光发。\n一旦碎花魂，葬花骨。\n蜂兮蝶兮何不来，空使雕阑对寒月。",
        "dynasty": "宋",
        "collection_info": null
    },
    {
        "uuid": "76bdb8550bde41972bc4c061b153cf9c",
        "title": "寄王山",
        "author": "盈盈",
        "content": "枝上差差绿，林间簌簌红。\n已嘆芳菲尽，安能樽俎空。\n君不见岳驼茂草长安东，金玉镳勒雪花骢。\n二十年前是侠少，纍纍昨日成衰翁。\n几时港饮流霞钟，共君倒载夕阳中。",
        "dynasty": "宋",
        "collection_info": null
    }
]