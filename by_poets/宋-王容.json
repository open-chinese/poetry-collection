[
    {
        "uuid": "1578f496c99ee028fa18ff0932bf8d3f",
        "title": "登第诗",
        "author": "王容",
        "content": "天上催班晓色晴，五星伏尽极星明。\n奎章读罢三千字，胪唱传来第一声。\n名实两言虽朴语，始终一节悉真诚。\n圣恩深厚难图报，愿罄愚衷毕此生。",
        "dynasty": "宋",
        "collection_info": null
    },
    {
        "uuid": "64fa4891f92de8d12869d68e29965bfe",
        "title": "题兰亭帖",
        "author": "王容",
        "content": "昭陵永閟千年迹，定武相传几样碑。\n此是中原旧时本，石今焉往落东夷。\n君家何处得此纸，刻画烂然犹可喜。\n六丁神物好护持，更有诸君题姓字。",
        "dynasty": "宋",
        "collection_info": null
    }
]