[
    {
        "title": "贵游",
        "author": "刘兼",
        "content": "绣衣公子宴池塘，淑景融融万卉芳。\n珠翠照天春未老，管弦临水日初长。\n风飘柳线金成穗，雨洗梨花玉有香。\n醉后不能离绮席，拟凭青帝繫斜阳。",
        "dynasty": "唐",
        "collection_info": null
    },
    {
        "title": "梦归故园 一",
        "author": "刘兼",
        "content": "桐叶飞霜落井栏，菱花藏雪助衰颜。\n夜窗飒飒摇寒竹，秋枕迢迢梦故山。\n临水钓舟横荻岸，隔溪禅侣启柴关。\n觉来依旧三更月，离绪乡心起万端。",
        "dynasty": "唐",
        "collection_info": null
    },
    {
        "title": "梦归故园 二",
        "author": "刘兼",
        "content": "旧馆秋寒夜梦长，水帘疎影入迴塘。\n宦情率尔拖鱼艇，客恨依然在燕梁。\n白鹭独飘山面雪，红蕖全谢镜心香。\n起来不语无人会，醉倚东轩半夕阳。",
        "dynasty": "唐",
        "collection_info": null
    },
    {
        "title": "蜀都春晚感怀",
        "author": "刘兼",
        "content": "蜀都春色渐离披，梦断云空事莫追。\n宫阙一城荒作草，王孙犹自醉如泥。\n谁家玉笛吹残照，柳市金丝拂旧堤。\n可惜锦江无锦濯，海棠花下杜鹃啼。",
        "dynasty": "唐",
        "collection_info": null
    },
    {
        "title": "对雨",
        "author": "刘兼",
        "content": "幽庭凝碧亦涟漪，檐溜声繁聒梦归。\n半岫金乌纔委照，一川石燕又交飞。\n濯枝霢霂榴花吐，吹渚飘飖暑气微。\n因忆故园闲钓处，苍苔斑驳满渔矶。",
        "dynasty": "唐",
        "collection_info": null
    },
    {
        "title": "春霁",
        "author": "刘兼",
        "content": "春霁江山似画图，醉垂鞭袂出康衢。\n猖狂乱打貔貅鼓，懒慢迟修鸳鹭书。\n老色渐来欺鬓髮，闲晴将欲傲簪裾。\n苔钱遍地知多少，买得花枝不落无。",
        "dynasty": "唐",
        "collection_info": null
    },
    {
        "title": "秋夕书怀 一",
        "author": "刘兼",
        "content": "荒僻淹留岁已深，解龟无计恨难任。\n守方半会蛮夷语，贺厦全忘燕雀心。\n夜静倚楼悲月笛，秋寒欹枕泣霜砧。\n宦情总逐愁肠断，一筯鲈鱼直万金。",
        "dynasty": "唐",
        "collection_info": null
    },
    {
        "title": "秋夕书怀 二",
        "author": "刘兼",
        "content": "直气从来不入时，掩关慵更钓磻溪。\n斯文未丧宣尼叹，吾道将穷阮籍悲。\n轻粉覆霜凝夜砌，乱金铺菊织秋篱。\n南阳卧久无人问，薄命非才有可疑。",
        "dynasty": "唐",
        "collection_info": null
    },
    {
        "title": "春霄",
        "author": "刘兼",
        "content": "春云春日共朦胧，满院梨花半夜风。\n宿酒未醒珠箔捲，艳歌初阕玉楼空。\n五湖范蠡才堪重，六印苏秦道不同。\n再取素琴聊假寐，南柯灵梦莫相通。",
        "dynasty": "唐",
        "collection_info": null
    },
    {
        "title": "秋夕书怀呈戎州郎中 一",
        "author": "刘兼",
        "content": "素律初迴枕簟凉，松风飘泊入华堂。\n谭鸡寂默纱窗静，梦蝶萧条玉漏长。\n归去水云多阻隔，别来情绪足悲伤。\n霜砧月笛休相引，只有离襟泪两行。",
        "dynasty": "唐",
        "collection_info": null
    },
    {
        "title": "秋夕书怀呈戎州郎中 二",
        "author": "刘兼",
        "content": "风送秋荷满鼻香，竹声敲玉近虚廊。\n梦迴故国情方黯，月过疎帘夜正凉。\n菱镜也知移艳态，锦书其奈隔年光。\n鸾胶处处难寻觅，断尽相思寸寸肠。",
        "dynasty": "唐",
        "collection_info": null
    },
    {
        "title": "晚楼寓怀",
        "author": "刘兼",
        "content": "薄暮疎林宿鸟还，倚楼垂袂復凭栏。\n月沈江底珠轮净，云锁峰头玉叶寒。\n刘毅暂贫虽壮志，冯唐将老自低颜。\n无言独对秋风立，拟把朝簪换钓竿。",
        "dynasty": "唐",
        "collection_info": null
    },
    {
        "title": "征妇怨",
        "author": "刘兼",
        "content": "金闺寂寞罢妆台，玉筯阑干界粉腮。\n花落掩关春欲暮，月圆欹枕梦初迴。\n鸾胶岂续愁肠断，龙劒难挥别绪开。\n曾寄锦书无限意，塞鸿何事不归来。",
        "dynasty": "唐",
        "collection_info": null
    },
    {
        "title": "对镜",
        "author": "刘兼",
        "content": "青镜重磨照白鬚，白鬚捻闲意何如。\n故园迢遰千山外，荒郡淹留四载余。\n风送竹声侵枕簟，月移花影过庭除。\n秋霜满领难消释，莫读离骚失意书。",
        "dynasty": "唐",
        "collection_info": null
    },
    {
        "title": "春燕",
        "author": "刘兼",
        "content": "多时窗外语呢喃，只要佳人捲绣帘。\n大厦已成须庆贺，高门频入莫憎嫌。\n花间舞蝶和香趁，江畔春泥带雨衔。\n栖息数年情已厚，营巢争肯傍他檐。",
        "dynasty": "唐",
        "collection_info": null
    },
    {
        "title": "春晚寓怀",
        "author": "刘兼",
        "content": "一承兑泽莅方州，八度春光照郡楼。\n好景几将官吏醉，名山时领管弦游。\n空花任尔频侵眼，老雪从他渐满头。\n归去杜陵池阁在，只能欢笑不能愁。",
        "dynasty": "唐",
        "collection_info": null
    },
    {
        "title": "中春宴游",
        "author": "刘兼",
        "content": "二月风光似洞天，红英翠萼簇芳筵。\n楚王云雨迷巫峡，江令文章媚蜀笺。\n歌黛入颦春袖敛，舞衣新绣晓霞鲜。\n酒阑香袂初分散，笑指渔翁钓暮烟。",
        "dynasty": "唐",
        "collection_info": null
    },
    {
        "title": "春晚闲望",
        "author": "刘兼",
        "content": "东风满地是梨花，只把琴心殢酒家。\n立处晚楼横短笛，望中春草接平沙。\n雁行断续晴天远，燕翼参差翠幕斜。\n归计未成头欲白，钓舟烟浪思无涯。",
        "dynasty": "唐",
        "collection_info": null
    },
    {
        "title": "秋夕书事",
        "author": "刘兼",
        "content": "摇落江天万木空，雁行斜戛塞垣风。\n征闺捣月离愁远，旧馆眠云旅梦通。\n郢客岂能陪下里，皋禽争肯恋樊笼。\n此心旷荡谁相会，尽在南华十卷中。",
        "dynasty": "唐",
        "collection_info": null
    },
    {
        "title": "莲塘霁望",
        "author": "刘兼",
        "content": "新秋菡萏发红英，向晚风飘满郡馨。\n万迭水纹罗乍展，一双鸂鶒绣初成。\n采莲女散吴歌阕，拾翠人归楚雨晴。\n远岸牧童吹短笛，蓼花深处信牛行。",
        "dynasty": "唐",
        "collection_info": null
    },
    {
        "title": "送从弟舍人入蜀",
        "author": "刘兼",
        "content": "嘉陵江畔饯行车，离袂难分十里余。\n慷慨莫夸心似铁，留连不觉泪成珠。\n风光川谷梅将发，音信云天雁未疎。\n立马举鞭无限意，会稀别远拟何如。",
        "dynasty": "唐",
        "collection_info": null
    },
    {
        "title": "新迴车院筵上作",
        "author": "刘兼",
        "content": "迴车院子未迴车，三载疲民咏袴襦。\n借寇已承英主诏，乞骸须上老臣书。\n黄金蜀柳笼朱户，碧玉湘筠映绮疏。\n因问满筵诗酒客，锦江何处有鲈鱼。",
        "dynasty": "唐",
        "collection_info": null
    },
    {
        "title": "寄长安郑员外",
        "author": "刘兼",
        "content": "屈指良交十四人，隙驹风烛渐为尘。\n当初花下三秦客，只有天涯二老身。\n乘醉几同游北内，寻芳多共谒东隣。\n此时阻隔关山远，月满江楼泪满巾。",
        "dynasty": "唐",
        "collection_info": null
    },
    {
        "title": "咸阳怀古",
        "author": "刘兼",
        "content": "高秋咸镐起霜风，秦汉荒陵树叶红。\n七国鬬鸡方贾勇，中原逐鹿更争雄。\n南山漠漠云常在，渭水悠悠事旋空。\n立马举鞭遥望处，阿房遗址夕阳东。",
        "dynasty": "唐",
        "collection_info": null
    },
    {
        "title": "春怨",
        "author": "刘兼",
        "content": "绣林红岸落花钿，故去新来感自然。\n绝塞杪春悲汉月，长林深夜泣缃弦。\n锦书雁断应难寄，菱镜鸾孤貌可怜。\n独倚画屏人不会，梦魂纔别戍楼边。",
        "dynasty": "唐",
        "collection_info": null
    },
    {
        "title": "登楼寓望",
        "author": "刘兼",
        "content": "凭高多是偶汍澜，红叶何堪照病颜。\n万迭云山供远恨，一轩风物送秋寒。\n背琴鹤客归松径，横笛牛童卧蓼滩。\n独倚郡楼无限意，夕阳西去水东还。",
        "dynasty": "唐",
        "collection_info": null
    },
    {
        "title": "江岸独步",
        "author": "刘兼",
        "content": "醉卓寒筇傍水行，渔翁不会独吟情。\n龟能顾印谁相重，鹤偶乘轩自可轻。\n簪组百年终长物，文章千古亦虚名。\n是非得丧皆闲事，休向南柯与梦争。",
        "dynasty": "唐",
        "collection_info": null
    },
    {
        "title": "江楼望乡寄内",
        "author": "刘兼",
        "content": "独上江楼望故乡，泪襟霜笛共凄凉。\n云生陇首秋虽早，月在天心夜已长。\n魂梦只能随蛱蝶，烟波无计学鸳鸯。\n蜀笺都有三千幅，总写离情寄孟光。",
        "dynasty": "唐",
        "collection_info": null
    },
    {
        "title": "命妓不至",
        "author": "刘兼",
        "content": "琴中难挑孰怜才，独对良宵酒数杯。\n苏子黑貂将已尽，宋弘青鸟又空回。\n月穿净牖霜成隙，风捲残花锦作堆。\n欹枕梦魂何处去，醉和春色入天台。",
        "dynasty": "唐",
        "collection_info": null
    },
    {
        "title": "宣赐锦袍设上赠诸郡客",
        "author": "刘兼",
        "content": "十月芙蓉花满枝，天庭驿骑赐寒衣。\n将同玉蝶侵肌冷，也遣金鹏遍体飞。\n夜卧始知多忝窃，昼行方觉转光辉。\n深冬若得朝丹阙，太华峰前衣锦归。",
        "dynasty": "唐",
        "collection_info": null
    },
    {
        "title": "晨鸡",
        "author": "刘兼",
        "content": "朱冠金距綵毛身，昧爽高声已报晨。\n作瑞莫惭先贡楚，擅塲须信独推秦。\n淮南也伴升仙犬，函谷曾容借晓人。\n此日卑栖随饮啄，宰君驱我亦相驯。",
        "dynasty": "唐",
        "collection_info": null
    },
    {
        "title": "芳春",
        "author": "刘兼",
        "content": "微雨微风隔昼帘，金炉檀炷冷慵添。\n桃花满地春牢落，柳絮成堆雪弃嫌。\n宝瑟不能邀卓氏，綵毫何必梦江淹。\n宦情归兴休相挠，隼斾渔舟总未厌。",
        "dynasty": "唐",
        "collection_info": null
    },
    {
        "title": "春游 一",
        "author": "刘兼",
        "content": "柳成金穗草如茵，载酒寻花共赏春。\n先入醉乡君莫问，十年风景在三秦。",
        "dynasty": "唐",
        "collection_info": null
    },
    {
        "title": "春游 二",
        "author": "刘兼",
        "content": "摇摇离绪不能持，满郡花开酒熟时。\n羞听黄莺求善友，强随绿柳展愁眉。\n隔云故国山千迭，傍水芳林锦万枝。\n圣主未容归北阙，且将勤俭抚南夷。",
        "dynasty": "唐",
        "collection_info": null
    },
    {
        "title": "重阳感怀 一",
        "author": "刘兼",
        "content": "重阳不忍上高楼，寒菊年年照暮秋。\n万迭故山云总隔，两行乡泪血和流。\n黄茅莽莽连边郡，红叶纷纷落钓舟。\n归计未成年渐老，茱萸羞戴雪霜头。",
        "dynasty": "唐",
        "collection_info": null
    },
    {
        "title": "重阳感怀 二",
        "author": "刘兼",
        "content": "载花乘酒上高山，四望秋空八极宽。\n蜀国江山存不得，刘家豚犬取何难。\n张仪旧壁苍苔厚，葛亮荒祠古木寒。\n独对斜阳更惆怅，锦江东注似波澜。",
        "dynasty": "唐",
        "collection_info": null
    },
    {
        "title": "宴游池馆",
        "author": "刘兼",
        "content": "绮筵金碧照芳菲，酒满瑶巵水满池。\n去岁南岐离郡日，今春东蜀看花时。\n俭莲发脸当筹着，绪柳生腰按柘枝。\n座客半酣言笑狎，孔融怀抱正怡怡。",
        "dynasty": "唐",
        "collection_info": null
    },
    {
        "title": "寄高书记",
        "author": "刘兼",
        "content": "齐朝庆裔祖敖曹，麟角无双凤九毛。\n声价五侯争辟命，文章一代振风骚。\n醉琴自寄陶家意，梦枕谁听益郡刀。\n补衮应星曾奏举，北山南海孰为高。",
        "dynasty": "唐",
        "collection_info": null
    },
    {
        "title": "再见从弟舍人",
        "author": "刘兼",
        "content": "屈指依稀十五年，鸾台秘阁位相悬。\n分飞淮甸雁行断，重见江楼蟾影圆。\n滞迹未偕朝北阙，高才方命入西川。\n愿君通理须还早，拜庆慈亲几杖前。",
        "dynasty": "唐",
        "collection_info": null
    },
    {
        "title": "春昼醉眠",
        "author": "刘兼",
        "content": "朱栏芳草绿纤纤，欹枕高堂捲昼帘。\n处处落花春寂寂，时时中酒病恹恹。\n塞鸿信断虽堪讶，梁燕词多且莫嫌。\n自有卷书销永日，霜华未用鬓边添。",
        "dynasty": "唐",
        "collection_info": null
    },
    {
        "title": "中夏昼卧",
        "author": "刘兼",
        "content": "寂寂无聊九夏中，傍檐依壁待清风。\n壮图奇策无人问，不及南阳一卧龙。",
        "dynasty": "唐",
        "collection_info": null
    },
    {
        "title": "春夕寓兴",
        "author": "刘兼",
        "content": "忘忧何必在庭萱，是事悠悠竟可宽。\n酒病未能辞锦里，春狂又拟入桃源。\n风吹杨柳丝千缕，月照梨花雪万团。\n闲泥金徽度芳夕，幽泉石上自潺湲。",
        "dynasty": "唐",
        "collection_info": null
    },
    {
        "title": "春夜",
        "author": "刘兼",
        "content": "薄薄春云笼皓月，杏花满地堆香雪。\n醉垂罗袂倚朱栏，小数玉仙歌未阕。",
        "dynasty": "唐",
        "collection_info": null
    },
    {
        "title": "访饮妓不遇招酒徒不至",
        "author": "刘兼",
        "content": "小桥流水接平沙，何处行云不在家。\n毕卓未来轻竹叶，刘晨重到殢桃花。\n琴樽冷落春将尽，帏幌萧条日又斜。\n回首却寻芳草路，金鞍拂柳思无涯。",
        "dynasty": "唐",
        "collection_info": null
    },
    {
        "title": "春宴河亭",
        "author": "刘兼",
        "content": "柳摆轻丝拂嫩黄，槛前流水满池塘。\n一筵金翠临芳岸，四面烟花出粉墙。\n舞袖逐风翻绣浪，歌尘随燕下雕梁。\n蛮笺象管休凝思，且放春心入醉乡。",
        "dynasty": "唐",
        "collection_info": null
    },
    {
        "title": "蜀都道中",
        "author": "刘兼",
        "content": "劒关云栈乱峥嵘，得丧何由险与平。\n千载龟城终失守，一堆鬼录漫留名。\n季年必不延昏主，薄赏那堪激懦兵。\n李特后来多二世，纳降归拟尽公卿。",
        "dynasty": "唐",
        "collection_info": null
    },
    {
        "title": "万葛树",
        "author": "刘兼",
        "content": "叶如羽盖岂堪论，百步清阴锁绿云。\n善政已闻思召伯，英风偏称号将军。\n静铺讲席麟经润，高拂□枝兔影分。\n更有岁寒霜雪操，莫将樗栎拟相羣。",
        "dynasty": "唐",
        "collection_info": null
    },
    {
        "title": "春夕遣怀",
        "author": "刘兼",
        "content": "穷通分定莫凄凉，且放欢情入醉乡。\n范蠡扁舟终去相，冯唐半世只为郎。\n风飘玉笛梅初落，酒泛金樽月未央。\n休把虚名挠怀抱，九原丘陇尽侯王。",
        "dynasty": "唐",
        "collection_info": null
    },
    {
        "title": "西斋",
        "author": "刘兼",
        "content": "西斋新竹两三茎，也有风敲碎玉声。\n莫恨移来栏槛远，譬如元本此间生。",
        "dynasty": "唐",
        "collection_info": null
    },
    {
        "title": "新蝉",
        "author": "刘兼",
        "content": "齐女屏帏失旧容，侍中冠冕有芳踪。\n翅翻晚鬓寻香露，声引秋丝逐远风。\n旅馆听时髭欲白，戍楼闻处叶多红。\n只知送恨添愁事，谁见凌霄羽蜕功。",
        "dynasty": "唐",
        "collection_info": null
    },
    {
        "title": "寄滑州文秀大师",
        "author": "刘兼",
        "content": "分飞屈指十三年，菡萏峰前别社莲。\n薄宦偶然来左蜀，孤云何事在南燕。\n一封瑶简音初达，两处金沙色共圆。\n珍重汤休惠佳句，郡斋吟久不成眠。",
        "dynasty": "唐",
        "collection_info": null
    },
    {
        "title": "中春登楼 一",
        "author": "刘兼",
        "content": "金杯不以涤愁肠，江郡芳时忆故乡。\n两岸烟花春富贵，一楼风月夜凄凉。\n王章莫耻牛衣泪，潘岳休惊鹤鬓霜。\n归去莲花归未得，白云深处有茅堂。",
        "dynasty": "唐",
        "collection_info": null
    },
    {
        "title": "中春登楼 二",
        "author": "刘兼",
        "content": "古今通塞莫咨嗟，谩把霜髯敌岁华。\n失手已惭蛇有足，用心休为鼠无牙。\n九天云净方怜月，一夜风高便厌花。\n独倚郡楼人不会，钓舟春浪接平沙。",
        "dynasty": "唐",
        "collection_info": null
    },
    {
        "title": "自遣",
        "author": "刘兼",
        "content": "未上亨衢独醉吟，赋成无处博黄金。\n家人莫问张仪舌，国士须知豫让心。\n照乘始堪沽善价，阳春争忍混凡音。\n鵾鹏鳞翼途程在，九万风云海浪深。",
        "dynasty": "唐",
        "collection_info": null
    },
    {
        "title": "偶有下殇因而自遣",
        "author": "刘兼",
        "content": "彭寿殇龄共两空，幻泡缘影梦魂中。\n缺圆宿会长如月，飘忽浮生疾似风。\n修短百年先后定，贤愚千古是非同。\n南柯太守知人意，休问陶陶塞上翁。",
        "dynasty": "唐",
        "collection_info": null
    },
    {
        "title": "倦学",
        "author": "刘兼",
        "content": "乐广亡来冰镜稀，宓妃嫫母混妍媸。\n且于雾裏藏玄豹，休向窗中问碧鸡。\n百氏典坟空自苦，一堆萤雪竟谁知。\n门前春色芳如昼，好掩书斋任所之。",
        "dynasty": "唐",
        "collection_info": null
    },
    {
        "title": "去年今日",
        "author": "刘兼",
        "content": "去年今日到荣州，五骑红尘入郡楼。\n貔虎只知迎太守，蛮夷不信是儒流。\n姦豪已息时将泰，疲瘵全苏岁又周。\n圣主若容辞重禄，便归烟水狎羣鸥。",
        "dynasty": "唐",
        "collection_info": null
    },
    {
        "title": "昼寝",
        "author": "刘兼",
        "content": "花落青苔锦数重，书淫不觉避春慵。\n[恣]情枕上飞庄蝶，任尔云间骋陆龙。\n玉液未能消气魄，牙籤方可涤昏蒙。\n起来已被诗魔引，窗外寒敲翠竹风。",
        "dynasty": "唐",
        "collection_info": null
    },
    {
        "title": "郡斋寓兴",
        "author": "刘兼",
        "content": "依约樊川似旭川，郡斋风物尽萧然。\n秋庭碧藓铺云锦，晚阁红蕖簇水仙。\n醉笔语狂挥粉壁，歌梁尘乱拂花钿。\n情怀放荡无羁束，地角天涯亦信缘。",
        "dynasty": "唐",
        "collection_info": null
    },
    {
        "title": "郡楼闲望书怀",
        "author": "刘兼",
        "content": "郡城楼阁绕江滨，风物清秋入望频。\n铜鼓祭龙云塞庙，芦花飘市雪黏人。\n莲披净沼羣香散，鹭点寒烟玉片新。\n归去杜陵池馆在，且将朝服拂埃尘。",
        "dynasty": "唐",
        "collection_info": null
    },
    {
        "title": "玉烛花",
        "author": "刘兼",
        "content": "袅袅香英三四枝，亭亭红艳照阶墀。\n正当晚槛初开处，却似春闱就试时。\n少女不吹方熠爚，东君偏惜未离披。\n夜深斜倚朱栏外，拟把邻光借与谁。",
        "dynasty": "唐",
        "collection_info": null
    },
    {
        "title": "从弟舍人惠茶",
        "author": "刘兼",
        "content": "曾求芳茗贡芜词，果沐颁霑味甚奇。\n龟背起纹轻炙处，云头翻液乍烹时。\n老丞倦闷偏宜矣，旧客过从别有之。\n珍重宗亲相寄惠，水亭山阁自携持。",
        "dynasty": "唐",
        "collection_info": null
    },
    {
        "title": "再看光福寺牡丹",
        "author": "刘兼",
        "content": "去年曾看牡丹花，蛱蝶迎人傍彩霞。\n今日再游光福寺，春风吹我入仙家。\n当筵芬馥歌唇动，倚槛娇羞醉眼斜。\n来岁未朝金阙去，依前和露载归衙。",
        "dynasty": "唐",
        "collection_info": null
    },
    {
        "title": "海棠花",
        "author": "刘兼",
        "content": "淡淡微红色不深，依依偏得似春心。\n烟轻虢国颦歌黛，露重长门敛泪衿。\n低傍绣帘人易折，密藏香蘂蝶难寻。\n良宵更有多情处，月下芬芳伴醉吟。",
        "dynasty": "唐",
        "collection_info": null
    },
    {
        "title": "新竹",
        "author": "刘兼",
        "content": "近窗卧砌两三丛，佐静添幽别有功。\n影镂碎金初透月，声敲寒玉乍摇风。\n无凭费叟烟波碧，莫信湘妃泪点红。\n自是子猷偏爱尔，虚心高节雪霜中。",
        "dynasty": "唐",
        "collection_info": null
    },
    {
        "title": "木芙蓉",
        "author": "刘兼",
        "content": "素灵失律诈风流，强把芳菲半载偷。\n是叶葳蕤霜照夜，此花烂熳火烧秋。\n谢莲色淡争堪种，陶菊香秾亦合羞。\n谁道金风能肃物，因何厚薄不相侔。",
        "dynasty": "唐",
        "collection_info": null
    },
    {
        "title": "送二郎君归长安",
        "author": "刘兼",
        "content": "我儿辞去泪双流，蜀郡秦川两处愁。\n红叶满山归故国，黄茅徧地住他州。\n荷衣晓挂惭官吏，菱镜秋窥讶鬓髹。\n好向云泉营旧隐，莫教庄叟畏牺牛。",
        "dynasty": "唐",
        "collection_info": null
    },
    {
        "title": "送文英大师",
        "author": "刘兼",
        "content": "屈指平阳别社莲，蟾光一百度曾圆。\n孤云自在知何处，薄宦参差亦信缘。\n山郡披风方穆若，花时分袂更凄然。\n摇鞭相送嘉陵岸，回首羣峰隔翠烟。",
        "dynasty": "唐",
        "collection_info": null
    },
    {
        "title": "酬勾评事",
        "author": "刘兼",
        "content": "闲庭欹枕正悲秋，忽觉新编浣远愁。\n才薄只愁安雁户，年高空忆復渔舟。\n鹭翘皓雪临汀岸，莲袅红香匝郡楼。\n对景却惭无藻思，南金荆玉卒难酬。",
        "dynasty": "唐",
        "collection_info": null
    },
    {
        "title": "初至郡界",
        "author": "刘兼",
        "content": "嘉陵江畔接荣川，两畔旌旗下濑船。\n郡印已分炎瘴地，朝衣犹惹御炉烟。\n莲塘小饮香随艇，月榭高吟水压天。\n锦字莫嫌归路远，华夷一统太平年。",
        "dynasty": "唐",
        "collection_info": null
    },
    {
        "title": "到郡后有寄",
        "author": "刘兼",
        "content": "蜀路新修尽坦平，交亲深幸再逢迎。\n正当返袂思乡国，却似归家见弟兄。\n霑泽只惭尧綍重，泝流还喜范舟轻。\n欲将感恋裁书旨，多少渔笺写得成。",
        "dynasty": "唐",
        "collection_info": null
    },
    {
        "title": "长春节",
        "author": "刘兼",
        "content": "圣朝佳节遇长春，跪捧金炉祝又焚。\n宝藏发来天地秀，兵戈销后帝皇尊。\n太平基址千年永，混一车书万古存。\n更有馨香满芳槛，和风迟日在兰荪。",
        "dynasty": "唐",
        "collection_info": null
    },
    {
        "title": "登郡楼书事",
        "author": "刘兼",
        "content": "偶奉纶书莅旭川，郡楼嘉致尽依然。\n松欹鸟道云藏寺，月满渔舟水浸天。\n望帝古祠花簇簇，锦城归路草芊芊。\n有时倚槛垂双袂，故国风光似眼前。",
        "dynasty": "唐",
        "collection_info": null
    },
    {
        "title": "旭川祁宰思家而卒因述意呈秦川知己",
        "author": "刘兼",
        "content": "岁稔民康绝讼论，政成公暇自由身。\n朝看五马闲如社，夜拥双姬暖似春。\n家计不忧凭冢子，官资无愧是朝臣。\n岂同龌龊祁员外，至死悲凉一妇人。",
        "dynasty": "唐",
        "collection_info": null
    },
    {
        "title": "登郡楼书怀 一",
        "author": "刘兼",
        "content": "烟雨楼台渐晦冥，锦江澄碧浪花平。\n卞和未雪荆山耻，庄舃空伤越国情。\n天际寂寥无雁下，云端依约有僧行。\n登高欲继离骚咏，魂断愁深写不成。",
        "dynasty": "唐",
        "collection_info": null
    },
    {
        "title": "登郡楼书怀 二",
        "author": "刘兼",
        "content": "边郡荒凉悲且歌，故园迢遰隔烟波。\n琴声背俗终如是，剑气衝星又若何。\n朝客渐通书信少，钓舟频引梦魂多。\n北山更有移文者，白首无尘归去么。",
        "dynasty": "唐",
        "collection_info": null
    },
    {
        "title": "登郡楼书怀 三",
        "author": "刘兼",
        "content": "莫嗔阮氏哭途穷，万代深沈恨亦同。\n瑞玉岂知将抵鹊，铅刀何事却屠龙。\n九夷欲适嗟吾道，五柳终归效古风。\n独倚郡楼无限意，满江烟雨正冥蒙。",
        "dynasty": "唐",
        "collection_info": null
    },
    {
        "title": "偶闻官吏举请辄有一篇寄从弟舍人",
        "author": "刘兼",
        "content": "官吏潜陈借寇词，宦情乡梦两相违。\n青城锦水无心住，紫阁莲峯有意归。\n张翰鲈鱼因醉忆，孟光书信近春稀。\n黄茅瘴色看看起，贪者犹疑别是机。",
        "dynasty": "唐",
        "collection_info": null
    },
    {
        "title": "诫是非",
        "author": "刘兼",
        "content": "巧舌如簧总莫听，是非多自爱憎生。\n三人告母虽投[杼]，百犬闻风只吠声。\n辨玉且宽和氏罪，诬金须认不疑情。\n因思畴昔游谈者，六国交驰亦受烹。",
        "dynasty": "唐",
        "collection_info": null
    },
    {
        "title": "简竖儒",
        "author": "刘兼",
        "content": "蹄涔岂信有沧浪，萤火何堪并太阳。\n渊奥未曾探禹穴，矜夸便拟越丘墙。\n小巫神气终须怯，下里音声必不长。\n近日冰壶多晦昧，虎皮羊质也观光。",
        "dynasty": "唐",
        "collection_info": null
    },
    {
        "title": "贻诸学童",
        "author": "刘兼",
        "content": "横经叉手步还趋，积善方知庆有余。\n五箇小雏离学院，一行新雁入贫居。\n攘羊告罪言何直，舐犊牵情理岂虚。\n劝汝立身须苦志，月中丹桂自扶疎。",
        "dynasty": "唐",
        "collection_info": null
    },
    {
        "title": "贵游",
        "author": "刘兼",
        "content": "绣衣公子宴池塘，淑景融融万卉芳。珠翠照天春未老，\n醉后不能离绮席，拟凭青帝系斜阳。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "梦归故园",
        "author": "刘兼",
        "content": "桐叶飞霜落井栏，菱花藏雪助衰颜。夜窗飒飒摇寒竹，\n觉来依旧三更月，离绪乡心起万端。\n旧馆秋寒夜梦长，水帘疏影入回塘。宦情率尔拖鱼艇，\n起来不语无人会，醉倚东轩半夕阳。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "蜀都春晚感怀",
        "author": "刘兼",
        "content": "蜀都春色渐离披，梦断云空事莫追。宫阙一城荒作草，\n可惜锦江无锦濯，海棠花下杜鹃啼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "对雨",
        "author": "刘兼",
        "content": "幽庭凝碧亦涟漪，檐溜声繁聒梦归。半岫金乌才委照，\n因忆故园闲钓处，苍苔斑驳满渔矶。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "春霁",
        "author": "刘兼",
        "content": "春霁江山似画图，醉垂鞭袂出康衢。倡狂乱打貔貅鼓，\n苔钱遍地知多少，买得花枝不落无。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "秋夕书怀",
        "author": "刘兼",
        "content": "荒僻淹留岁已深，解龟无计恨难任。守方半会蛮夷语，\n宦情总逐愁肠断，一箸鲈鱼直万金。\n直气从来不入时，掩关慵更钓磻溪。斯文未丧宣尼叹，\n南阳卧久无人问，薄命非才有可疑。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "春宵",
        "author": "刘兼",
        "content": "春云春日共朦胧，满院梨花半夜风。宿酒未醒珠箔卷，\n再取素琴聊假寐，南柯灵梦莫相通。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "秋夕书怀呈戎州郎中",
        "author": "刘兼",
        "content": "素律初回枕簟凉，松风飘泊入华堂。谭鸡寂默纱窗静，\n霜砧月笛休相引，只有离襟泪两行。\n风送秋荷满鼻香，竹声敲玉近虚廊。梦回故国情方黯，\n鸾胶处处难寻觅，断尽相思寸寸肠。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "晚楼寓怀",
        "author": "刘兼",
        "content": "薄暮疏林宿鸟还，倚楼垂袂复凭栏。月沈江底珠轮净，\n无言独对秋风立，拟把朝簪换钓竿。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "征妇怨",
        "author": "刘兼",
        "content": "金闺寂寞罢妆台，玉箸阑干界粉腮。花落掩关春欲暮，\n曾寄锦书无限意，塞鸿何事不归来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "对镜",
        "author": "刘兼",
        "content": "青镜重磨照白须，白须捻闲意何如。故园迢递千山外，\n秋霜满领难消释，莫读离骚失意书。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "春燕",
        "author": "刘兼",
        "content": "多时窗外语呢喃，只要佳人卷绣帘。大厦已成须庆贺，\n栖息数年情已厚，营巢争肯傍他檐。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "春晚寓怀",
        "author": "刘兼",
        "content": "一承兑泽莅方州，八度春光照郡楼。好景几将官吏醉，\n归去杜陵池阁在，只能欢笑不能愁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "中春宴游",
        "author": "刘兼",
        "content": "二月风光似洞天，红英翠萼簇芳筵。楚王云雨迷巫峡，\n酒阑香袂初分散，笑指渔翁钓暮烟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "春晚闲望",
        "author": "刘兼",
        "content": "东风满地是梨花，只把琴心殢酒家。立处晚楼横短笛，\n归计未成头欲白，钓舟烟浪思无涯。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "秋夕书事",
        "author": "刘兼",
        "content": "摇落江天万木空，雁行斜戛塞垣风。征闺捣月离愁远，\n此心旷荡谁相会，尽在南华十卷中。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "莲塘霁望",
        "author": "刘兼",
        "content": "新秋菡萏发红英，向晚风飘满郡馨。万迭水纹罗乍展，\n远岸牧童吹短笛，蓼花深处信牛行。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "送从弟舍人入蜀",
        "author": "刘兼",
        "content": "嘉陵江畔饯行车，离袂难分十裏余。慷慨莫夸心似铁，\n立马举鞭无限意，会稀别远拟何如。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "新回车院筵上作",
        "author": "刘兼",
        "content": "回车院子未回车，三载疲民咏袴襦。借寇已承英主诏，\n因问满筵诗酒客，锦江何处有鲈鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "寄长安郑员外",
        "author": "刘兼",
        "content": "屈指良交十四人，隙驹风烛渐为尘。当初花下三秦客，\n此时阻隔关山远，月满江楼泪满巾。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "咸阳怀古",
        "author": "刘兼",
        "content": "高秋咸镐起霜风，秦汉荒陵树叶红。七国斗鸡方贾勇，\n立马举鞭遥望处，阿房遗址夕阳东。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "春怨",
        "author": "刘兼",
        "content": "绣林红岸落花钿，故去新来感自然。绝塞杪春悲汉月，\n独倚画屏人不会，梦魂才别戍楼边。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "登楼寓望",
        "author": "刘兼",
        "content": "凭高多是偶汍澜，红叶何堪照病颜。万迭云山供远恨，\n独倚郡楼无限意，夕阳西去水东还。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "江岸独步",
        "author": "刘兼",
        "content": "醉卓寒筇傍水行，渔翁不会独吟情。龟能顾印谁相重，\n是非得丧皆閒事，休向南柯与梦争。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "江楼望乡寄内",
        "author": "刘兼",
        "content": "独上江楼望故乡，泪襟霜笛共凄凉。云生陇首秋虽早，\n蜀笺都有三千幅，总写离情寄孟光。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "命妓不至",
        "author": "刘兼",
        "content": "琴中难挑孰怜才，独对良宵酒数杯。苏子黑貂将已尽，\n欹枕梦魂何处去，醉和春色入天台。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "宣赐锦袍设上赠诸郡客",
        "author": "刘兼",
        "content": "十月芙蓉花满枝，天庭驿骑赐寒衣。将同玉蝶侵肌冷，\n深冬若得朝丹阙，太华峰前衣锦归。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "晨鸡",
        "author": "刘兼",
        "content": "朱冠金距彩毛身，昧爽高声已报晨。作瑞莫惭先贡楚，\n此日卑栖随饮啄，宰君驱我亦相驯。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "芳春",
        "author": "刘兼",
        "content": "微雨微风隔画帘，金炉檀炷冷慵添。桃花满地春牢落，\n宦情归兴休相挠，隼旆渔舟总未厌。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "春游",
        "author": "刘兼",
        "content": "柳成金穗草如茵，载酒寻花共赏春。\n先入醉乡君莫问，十年风景在三秦。\n摇摇离绪不能持，满郡花开酒熟时。羞听黄莺求善友，\n圣主未容归北阙，且将勤俭抚南夷。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "重阳感怀",
        "author": "刘兼",
        "content": "重阳不忍上高楼，寒菊年年照暮秋。万迭故山云总隔，\n归计未成年渐老，茱萸羞戴雪霜头。\n载花乘酒上高山，四望秋空八极宽。蜀国江山存不得，\n独对斜阳更惆怅，锦江东注似波澜。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "宴游池馆",
        "author": "刘兼",
        "content": "绮筵金碧照芳菲，酒满瑶卮水满池。去岁南岐离郡日，\n座客半酣言笑狎，孔融怀抱正怡怡。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "寄高书记",
        "author": "刘兼",
        "content": "齐朝庆裔祖敖曹，麟角无双凤九毛。声价五侯争辟命，\n补衮应星曾奏举，北山南海孰为高。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "再见从弟舍人",
        "author": "刘兼",
        "content": "屈指依稀十五年，鸾台秘阁位相悬。分飞淮甸雁行断，\n愿君通理须还早，拜庆慈亲几杖前。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "春昼醉眠",
        "author": "刘兼",
        "content": "朱栏芳草绿纤纤，欹枕高堂卷画帘。处处落花春寂寂，\n自有卷书销永日，霜华未用鬓边添。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "春夕寓兴",
        "author": "刘兼",
        "content": "忘忧何必在庭萱，是事悠悠竟可宽。酒病未能辞锦裏，\n闲泥金徽度芳夕，幽泉石上自潺湲。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "访饮妓不遇，招酒徒不至",
        "author": "刘兼",
        "content": "小桥流水接平沙，何处行云不在家。毕卓未来轻竹叶，\n回首却寻芳草路，金鞍拂柳思无涯。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "春宴河亭",
        "author": "刘兼",
        "content": "柳摆轻丝拂嫩黄，槛前流水满池塘。一筵金翠临芳岸，\n蛮笺象管休凝思，且放春心入醉乡。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "蜀都道中",
        "author": "刘兼",
        "content": "剑关云栈乱峥嵘，得丧何由险与平。千载龟城终失守，\n李特后来多二世，纳降归拟尽公卿。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "万葛树",
        "author": "刘兼",
        "content": "叶如羽盖岂堪论，百步清阴锁绿云。善政已闻思召伯，\n更有岁寒霜雪操，莫将樗栎拟相群。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "春夕遣怀",
        "author": "刘兼",
        "content": "穷通分定莫凄凉，且放欢情入醉乡。范蠡扁舟终去相，\n休把虚名挠怀抱，九原丘陇尽侯王。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "新蝉",
        "author": "刘兼",
        "content": "齐女屏帏失旧容，侍中冠冕有芳踪。翅翻晚鬓寻香露，\n只知送恨添愁事，谁见凌霄羽蜕功。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "寄滑州文秀大师",
        "author": "刘兼",
        "content": "分飞屈指十三年，菡萏峰前别社莲。薄宦偶然来左蜀，\n珍重汤休惠佳句，郡斋吟久不成眠。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "中春登楼",
        "author": "刘兼",
        "content": "金杯不以涤愁肠，江郡芳时忆故乡。两岸烟花春富贵，\n归去莲花归未得，白云深处有茅堂。\n古今通塞莫咨嗟，谩把霜髯敌岁华。失手已惭蛇有足，\n独倚郡楼人不会，钓舟春浪接平沙。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "自遣",
        "author": "刘兼",
        "content": "未上亨衢独醉吟，赋成无处博黄金。家人莫问张仪舌，\n鹍鹏鳞翼途程在，九万风云海浪深。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "偶有下殇，因而自遣",
        "author": "刘兼",
        "content": "彭寿殇龄共两空，幻泡缘影梦魂中。缺圆宿会长如月，\n南柯太守知人意，休问陶陶塞上翁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "倦学",
        "author": "刘兼",
        "content": "乐广亡来冰镜稀，宓妃嫫母混妍媸。且于雾裏藏玄豹，\n门前春色芳如画，好掩书斋任所之。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "去年今日",
        "author": "刘兼",
        "content": "去年今日到荣州，五骑红尘入郡楼。貔虎只知迎太守，\n圣主若容辞重禄，便归烟水狎群鸥。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "昼寝",
        "author": "刘兼",
        "content": "花落青苔锦数重，书淫不觉避春慵。恣情枕上飞庄蝶，\n起来已被诗魔引，窗外寒敲翠竹风。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "郡斋寓兴",
        "author": "刘兼",
        "content": "依约樊川似旭川，郡斋风物尽萧然。秋庭碧藓铺云锦，\n情怀放荡无羁束，地角天涯亦信缘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "郡楼闲望书怀",
        "author": "刘兼",
        "content": "郡城楼阁绕江滨，风物清秋入望频。铜鼓祭龙云塞庙，\n归去杜陵池馆在，且将朝服拂埃尘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "玉烛花",
        "author": "刘兼",
        "content": "袅袅香英三四枝，亭亭红艳照阶墀。正当晚槛初开处，\n夜深斜倚朱栏外，拟把邻光借与谁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "从弟舍人惠茶",
        "author": "刘兼",
        "content": "曾求芳茗贡芜词，果沐颁沾味甚奇。龟背起纹轻炙处，\n珍重宗亲相寄惠，水亭山阁自携持。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "再看光福寺牡丹",
        "author": "刘兼",
        "content": "去年曾看牡丹花，蛱蝶迎人傍彩霞。今日再游光福寺，\n来岁未朝金阙去，依前和露载归衙。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "海棠花",
        "author": "刘兼",
        "content": "淡淡微红色不深，依依偏得似春心。烟轻虢国颦歌黛，\n良宵更有多情处，月下芬芳伴醉吟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "新竹",
        "author": "刘兼",
        "content": "近窗卧砌两三丛，佐静添幽别有功。影镂碎金初透月，\n自是子猷偏爱尔，虚心高节雪霜中。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "木芙蓉",
        "author": "刘兼",
        "content": "素灵失律诈风流，强把芳菲半载偷。是叶葳蕤霜照夜，\n谁道金风能肃物，因何厚薄不相侔。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "送二郎君归长安",
        "author": "刘兼",
        "content": "我儿辞去泪双流，蜀郡秦川两处愁。红叶满山归故国，\n好向云泉营旧隐，莫教庄叟畏牺牛。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "送文英大师",
        "author": "刘兼",
        "content": "屈指平阳别社莲，蟾光一百度曾圆。孤云自在知何处，\n摇鞭相送嘉陵岸，回首群峰隔翠烟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "酬勾评事",
        "author": "刘兼",
        "content": "閒庭欹枕正悲秋，忽觉新编浣远愁。才薄只愁安雁户，\n对景却惭无藻思，南金荆玉卒难酬。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "初至郡界",
        "author": "刘兼",
        "content": "嘉陵江畔接荣川，两畔旌旗下濑船。郡印已分炎瘴地，\n锦字莫嫌归路远，华夷一统太平年。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "到郡后有寄",
        "author": "刘兼",
        "content": "蜀路新修尽坦平，交亲深幸再逢迎。正当返袂思乡国，\n欲将感恋裁书旨，多少鱼笺写得成。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "长春节",
        "author": "刘兼",
        "content": "圣朝佳节遇长春，跪捧金炉祝又焚。宝藏发来天地秀，\n更有馨香满芳槛，和风迟日在兰荪。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "登郡楼书事",
        "author": "刘兼",
        "content": "偶奉纶书莅旭川，郡楼嘉致尽依然。松欹鸟道云藏寺，\n有时倚槛垂双袂，故国风光似眼前。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "旭川祁宰思家而卒，因述意呈秦川知己",
        "author": "刘兼",
        "content": "岁稔民康绝讼论，政成公暇自由身。朝看五马闲如社，\n岂同龌龊祁员外，至死悲凉一妇人。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "登郡楼书怀",
        "author": "刘兼",
        "content": "烟雨楼台渐晦冥，锦江澄碧浪花平。卞和未雪荆山耻，\n登高欲继离骚咏，魂断愁深写不成。\n边郡荒凉悲且歌，故园迢递隔烟波。琴声背俗终如是，\n北山更有移文者，白首无尘归去么。\n莫嗔阮氏哭途穷，万代深沈恨亦同。瑞玉岂知将抵鹊，\n独倚郡楼无限意，满江烟雨正冥蒙。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "偶闻官吏举请，辄有一篇寄从弟舍人",
        "author": "刘兼",
        "content": "官吏潜陈借寇词，宦情乡梦两相违。青城锦水无心住，\n黄茅瘴色看看起，贪者犹疑别是机。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "诫是非",
        "author": "刘兼",
        "content": "巧舌如簧总莫听，是非多自爱憎生。三人告母虽投杼，\n因思畴昔游谈者，六国交驰亦受烹。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "简竖儒",
        "author": "刘兼",
        "content": "蹄涔岂信有沧浪，萤火何堪并太阳。渊奥未曾探禹穴，\n近日冰壶多晦昧，虎皮羊质也观光。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    },
    {
        "title": "贻诸学童",
        "author": "刘兼",
        "content": "横经叉手步还趋，积善方知庆有余。五个小雏离学院，\n劝汝立身须苦志，月中丹桂自扶疏。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十六"
        }
    }
]