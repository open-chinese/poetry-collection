[
    {
        "uuid": "f372bd00f7ac4e5849db8a0e2b18ba55",
        "title": "刻浯溪石上",
        "author": "柳应辰",
        "content": "浯溪石上大江边，心记闲将此地镌。\n自有后来人屈指，四千六百甲寅年。",
        "dynasty": "宋",
        "collection_info": null
    },
    {
        "uuid": "c11945c51a10c0a1c1e6b2dab4fb14a6",
        "title": "浯溪",
        "author": "柳应辰",
        "content": "不能歌，不能吟，潇湘江头千古心。",
        "dynasty": "宋",
        "collection_info": null
    },
    {
        "uuid": "e3180a2861758fc3e7a3c245c37c18f1",
        "title": "石角山",
        "author": "柳应辰",
        "content": "□□□□山几重，与君吟望意无穷。\n当时共指白云外，今日独行青嶂中。\n案牍暂休聊自适，篮舆乘隙若为同。\n九嶷秋约心先到，岩月斓斑桂子红。",
        "dynasty": "宋",
        "collection_info": null
    }
]