[
    {
        "uuid": "d3ee6915ae67e49be156bfe3c6ad0b79",
        "title": "仙都山",
        "author": "刘参",
        "content": "古帝此登仙，霓旌不復还。\n孤标苍岭外，屹立紫烟间。\n上下形端柱，周迴影转环。\n根疑连海峤，顶欲突天关。\n莲出湖心逈，苔漫辙迹斑。\n傍存炼丹釜，低瞰步虚山。\n猿狖何能到，鸾凰自可攀。\n画矜名手眇，吟怯鉅题艰。\n雁荡非灵异，兰岩鄙宴闲。\n缙云游览处，胜概甲人寰。",
        "dynasty": "宋",
        "collection_info": null
    }
]