[
    {
        "uuid": "d97e91ab0d87b1456b07f2ebc8e0942c",
        "title": "三学院二首  其一",
        "author": "李鼗",
        "content": "远岫朝来更爽，孤云徙倚长闲。\n飞出偶成霖雨，归来依旧青山。",
        "dynasty": "宋",
        "collection_info": null
    },
    {
        "uuid": "c7c3c2881e84b96fbc09c5a607d0fbe6",
        "title": "三学院二首  其二",
        "author": "李鼗",
        "content": "江横水如带，枫落山为屏。\n高深自天险，豪迈由地灵。\n行个古道中，下马坐邮亭。\n鹤栖必仙家，凤仪岂尧庭。\n神仙事恍惚，谁实观超昇。\n孙氏一时杰，父兄俱有声。\n将军垂紫髯，阿瞒眼亦青。\n周郎往视师，不数李与程。\n缅怀前哲人，耿耿在心扃。\n託宿就萧寺，梦还神更清。",
        "dynasty": "宋",
        "collection_info": null
    },
    {
        "uuid": "cf4695eae54562fcfa860d04ae4e7ad2",
        "title": "宝林院岩香阁",
        "author": "李鼗",
        "content": "花到清明际，随春渡虎溪。\n勾牵木芍药，流落古招提。\n独喜孤芳在，何妨众草齐。\n定知妃子意，不解谪仙题。",
        "dynasty": "宋",
        "collection_info": null
    },
    {
        "uuid": "f62395bddd02446e83a21e5e76e9657b",
        "title": "送李去病郎中出使西蜀",
        "author": "李鼗",
        "content": "宗盟一派落三川，人物风流类谪。\n自小飞声灿星斗，至今挥翰起云烟。\n过家徙倚东山外，弭节雍容锦水边。\n信道儒冠真贵重，疾驱负弩令君先。",
        "dynasty": "宋",
        "collection_info": null
    }
]