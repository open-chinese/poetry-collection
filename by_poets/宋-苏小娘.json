[
    {
        "uuid": "db7a669eafaa9fc45bcac03e71231413",
        "title": "飞龙宴 炎炎暑气时",
        "author": "苏小娘",
        "content": "炎炎暑气时，流光闪烁，闲扃深院。\n水阁凉亭，半开帘幕遥观。\n灼灼榴花吐艳。\n细雨洒、小荷香浅。\n树影竹影，清凉潇洒，枕簟摇纨扇。\n堪叹浮世忙如箭。\n对良辰欢乐，莫辞频劝。\n遇酒逢歌，恣情遂意迷恋。\n须信人生聚散。\n奈区区、利牵名绊。\n少年未倦。\n良天皓月金尊满。",
        "dynasty": "宋",
        "collection_info": null
    }
]