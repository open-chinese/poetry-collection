[
    {
        "title": "游圣水寺偶成",
        "author": "蔡逸",
        "content": "尽日苦征赋，公余散霁怀。\n塞云生古石，宿雨溜悬岩。\n鸟倦晨犹伏，僧眠午未齐。\n高人莫相笑，仙尉亦吾侪。",
        "dynasty": "宋",
        "collection_info": null
    },
    {
        "title": "游圣水兴慈寺",
        "author": "蔡逸",
        "content": "二月春事半，县花无数开。\n江头连骑行，江雾绍法埃。\n下马坐清荫，观鱼大江隈。\n行行历山寺，金碧森楼台。\n拂石有唐碑，字老生莓苔。\n缅想古今事，悠然一伤怀。\n解榼醉泉石，彷徨不忍回。\n辞径下扁舟，重开剩樽罍。\n江烟暝川谷，冰轮出崔嵬。\n水面映金波，流光浮玉杯。\n荡漾舟渚间，往来恣徘徊。\n一棹转圆沙，灯火来相催。\n高歌赋厌厌，会须期再来。",
        "dynasty": "宋",
        "collection_info": null
    }
]