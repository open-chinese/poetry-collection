[
    {
        "uuid": "89d88ee126b1069999898101246d2c19",
        "title": "贡院楼北新栽小松",
        "author": "钱众仲",
        "content": "爱此凌霜操，移来独占春。\n贞心初得地，劲节始依人。\n笼月烟犹薄，当轩色转新。\n枝低无宿羽，叶静不留尘。\n每与芝兰近，常惭雨露均。\n幸因逢顾盼，生植及兹辰。",
        "dynasty": "唐",
        "collection_info": null
    },
    {
        "uuid": "494633bfafc3083cafa04c2731a11857",
        "title": "玉壶冰",
        "author": "钱众仲",
        "content": "冬律初阴结，寒冰贮玉壶。\n霜姿虽异禀，虹气亦相符。\n对月光宜并，临池影不孤。\n贞坚方共济，同处岂殊途。\n色莹连城璧，形分照乘珠。\n提携今在此，抱素节宁渝。",
        "dynasty": "唐",
        "collection_info": null
    }
]