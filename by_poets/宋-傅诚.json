[
    {
        "uuid": "93fe50f7dfd758bf2ea3613bfa10632f",
        "title": "妙庭观  其一",
        "author": "傅诚",
        "content": "会宴瑶池阿母家，九霞光绕翠琼车。\n坐中一曲山香舞，帽上看看有落花。",
        "dynasty": "宋",
        "collection_info": null
    },
    {
        "uuid": "ee1719c24f9561007646ebe29b0e2b84",
        "title": "妙庭观  其二",
        "author": "傅诚",
        "content": "天风万里拥霓旌，紫凤青鸾上玉京。\n故宅一区千古在，夜深惟有月华明。",
        "dynasty": "宋",
        "collection_info": null
    }
]