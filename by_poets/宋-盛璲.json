[
    {
        "uuid": "8f0754901fbf81a6a7735309ed41c3a5",
        "title": "朱元晦过访  其一",
        "author": "盛璲",
        "content": "苍松翠竹映斜晖，野菊花开过客稀。\n叶底黄虫作寒茧，雨余蝴蝶满园飞。",
        "dynasty": "宋",
        "collection_info": null
    },
    {
        "uuid": "78f0ba32a13204540d05cd4c61f9d59e",
        "title": "朱元晦过访  其二",
        "author": "盛璲",
        "content": "梅花树下三间屋，挂壁枯桐尽日闲。\n有客过门弹一曲，断云残雪满空山。",
        "dynasty": "宋",
        "collection_info": null
    }
]