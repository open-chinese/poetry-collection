[
    {
        "title": "瑞鹤仙 樱桃抄乳酪",
        "author": "朱耆寿",
        "content": "樱桃抄乳酪。\n正雨厌肥梅，风忺吹箨。\n咸瞻格天阁。\n见十眉环侍，争鸣弦索。\n茶瓯试瀹。\n更良夜、沈沈细酌。\n问间生、此日为谁，曾向玉皇、案前持橐。\n龟鹤。\n从他祝寿，未比当年，阴功堪托。\n天应不错。\n教公议，细评泊。\n自和戎以来，谋国多少，萧曹卫霍。\n奈胡儿自若，惟守绍兴旧约。",
        "dynasty": "宋",
        "collection_info": null
    }
]