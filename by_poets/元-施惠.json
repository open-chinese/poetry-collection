[
    {
        "uuid": "c0ea51f1ffc80efc8cd4c89ab44748ad",
        "title": "南吕・一枝花咏剑",
        "author": "施惠",
        "content": "离匣牛斗寒，到手风云助，插腰奸胆破，出袖鬼神伏。\n正直规模，香檀把虎口双吞玉，沙鱼鞘龙鳞密砌珠。\n挂三尺壁上飞泉，响半夜床头骤雨。",
        "dynasty": "元",
        "collection_info": null
    },
    {
        "uuid": "735969815f12927b94695d974354e3dc",
        "title": "梁州・金错落盘花扣挂，碧玲珑镂玉妆束，美名儿今古人争慕。弹鱼空馆，",
        "author": "施惠",
        "content": "断蟒长途，逢贤把赠，遇寇即除。\n比镆铘端的全殊，纵干将未必能如。\n曾遭遇诤朝才烈士朱云，能回避叹苍穹雄天项羽，怕追陪报私仇侠客专诸。\n价孤，世无，数十年是俺家藏物。\n吓人魂，射人目，相伴着万卷图书酒一壶，遍历江湖。",
        "dynasty": "元",
        "collection_info": null
    },
    {
        "uuid": "869ff01d05a4b95d4d4d914f362b1b37",
        "title": "尾声・笑提常向尊前舞，醉解多从醒后赎，则为俺未遂封侯把他久担误。",
        "author": "施惠",
        "content": "有一日修文用武，驱蛮静虏，好与清时定边土。",
        "dynasty": "元",
        "collection_info": null
    }
]