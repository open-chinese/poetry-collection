[
    {
        "uuid": "bb57db87acfcdc06838d86e8aa683e63",
        "title": "华盖山",
        "author": "邓犀如",
        "content": "日沈露下不胜寒，绝顶江南第一山。\n脚底云平疑可步，身边月近似容攀。\n诸天合在虚无际，清磬应闻缥缈间。\n欲拚今宵不成寐，遇风高处着仙班。",
        "dynasty": "宋",
        "collection_info": null
    },
    {
        "uuid": "9f27cc2d89902be45812fd2503da9147",
        "title": "槐林院二首  其一",
        "author": "邓犀如",
        "content": "野色寒如许，山容瘦不禁。\n因閒携竹杖，乘兴宿槐林。\n衲子蒙头坐，骚人拥鼻吟。\n南柯休入梦，轩冕本无心。",
        "dynasty": "宋",
        "collection_info": null
    },
    {
        "uuid": "733420d8d722b996683a8238c20ce79f",
        "title": "槐林院二首  其二",
        "author": "邓犀如",
        "content": "竹树参差合，川原远近分。\n旛旛晴后见，钟磬夜中闻。\n野碓閒春水，春桥冷度云。\n庭空游客散，鸣鸟自呼羣。",
        "dynasty": "宋",
        "collection_info": null
    }
]