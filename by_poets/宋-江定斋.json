[
    {
        "title": "列岫亭",
        "author": "江定斋",
        "content": "倚槛穷双目，疏林出远村。\n秋深山有骨，霜降水无痕。\n天地供吟思，烟霞入醉魂。\n回头云破处，新月报黄昏。",
        "dynasty": "宋",
        "collection_info": null
    },
    {
        "title": "题金山雄跨亭",
        "author": "江定斋",
        "content": "漠漠杨花满渡头，东方助我作山游。\n凌空地势欲吞海，绕寺渡声长带秋。\n远近烟光分岸色，高低塔影浸江流。\n栏干倚遍无穷思，频唤吟杯洗□愁。",
        "dynasty": "宋",
        "collection_info": null
    }
]