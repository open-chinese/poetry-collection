[
    {
        "title": "谒照师塔二首  其一",
        "author": "释宗敏",
        "content": "苎麻删补后，法律渐凌迟。\n一字谁褒贬，三宗绝见知。\n奔驰事名相，逸荡傲行持。\n独有芝园老，提纲继祖师。",
        "dynasty": "宋",
        "collection_info": null
    },
    {
        "title": "谒照师塔二首  其二",
        "author": "释宗敏",
        "content": "兵火焚诸剎，楼台化碧烟。\n松龛横野岸，塑像枕流泉。\n志述都煨烬，功名独不迁。\n高踪杳然梦，不觉涕潸然。",
        "dynasty": "宋",
        "collection_info": null
    }
]