[
    {
        "uuid": "1c85e0e5ac529c1e857b20a31c64bdec",
        "title": "庆清朝 碧玉云深",
        "author": "李宏模",
        "content": "碧玉云深，彤绡雾薄，芳丛乱迷秋渚。\n重城傍水，中有吹箫俦侣。\n应是琼楼夜冷，月明谁伴乘鸾女。\n仙游处。\n翠帟障尘，红绮随步。\n别岸玉容伫倚，爱浅抹蜂黄，淡笼纨素。\n娇羞未语，脉脉悲烟泣露。\n彩扇何人，妙笔丹青，招得花魂住。\n歌声暮。\n梦入锦江，香里归路。",
        "dynasty": "宋",
        "collection_info": null
    }
]