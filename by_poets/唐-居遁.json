[
    {
        "uuid": "16b0a3bc651a21143125168bdfdf2ccb",
        "title": "偈颂（幷序○序为南岳齐己撰） 一",
        "author": "居遁",
        "content": "夫人学道莫贪求，万事无心道合头。\n无心体得（《景德传灯录》卷二九作「始体」）无心道，体得无心道也（《景德传灯录》作「亦」）休。",
        "dynasty": "唐",
        "collection_info": null
    },
    {
        "uuid": "6931b6841965a54d3cbc402384295c2d",
        "title": "偈颂（幷序○序为南岳齐己撰） 二",
        "author": "居遁",
        "content": "学道先须且学贫，学贫贫后道方亲。\n一朝体得成贫道，道用还如贫底人。",
        "dynasty": "唐",
        "collection_info": null
    },
    {
        "uuid": "1a5123d5a9adf23bfe61efe1d344a665",
        "title": "偈颂（幷序○序为南岳齐己撰） 三",
        "author": "居遁",
        "content": "学道蒙师指（斯二一六五卷作「止」）却闲，无中有路隐人间。\n直饶（《景德传灯录》卷二九作「饶君」）讲得（《祖堂集》卷八作「时人尽讲」、斯二一六五卷作「饶君会得」）千经论，一句临机（《祖堂集》、斯二一六五卷作「时」）下口难。\n。",
        "dynasty": "唐",
        "collection_info": null
    },
    {
        "uuid": "24346ff25b006b8d76da0190740107cd",
        "title": "偈颂（幷序○序为南岳齐己撰） 四",
        "author": "居遁",
        "content": "学道先须立自身，直教行处不生尘。\n僧真不假居岩（《祖堂集》作「俱言」）室，到处无心即在人。",
        "dynasty": "唐",
        "collection_info": null
    },
    {
        "uuid": "6774a6ec2e233956b489533b78d3f143",
        "title": "偈颂（幷序○序为南岳齐己撰） 五",
        "author": "居遁",
        "content": "学道先须有悟由，还如曾鬬快龙舟。\n虽然旧阁闲（《传灯录》作「于」）田地，一度赢求方始休。\n（又见《僧宝传》卷九。\n）。",
        "dynasty": "唐",
        "collection_info": null
    },
    {
        "uuid": "e56e7ff29d3ac7db680233cb1aa3bce0",
        "title": "偈颂（幷序○序为南岳齐己撰） 六",
        "author": "居遁",
        "content": "学道先须息万机，将机学道转生疑。\n此门广大无遮障，学者虽多达者稀。",
        "dynasty": "唐",
        "collection_info": null
    },
    {
        "uuid": "b2394f5edc2ff44a3b5ff1b4e077aff0",
        "title": "偈颂（幷序○序为南岳齐己撰） 七",
        "author": "居遁",
        "content": "一得无心便道情（《景德传灯录》卷二九作「心」），六门休歇不劳形。\n有缘不是余朋友，无用双眉却弟兄。",
        "dynasty": "唐",
        "collection_info": null
    },
    {
        "uuid": "8db65ed75f5beefb0abee1709f91d220",
        "title": "偈颂（幷序○序为南岳齐己撰） 八",
        "author": "居遁",
        "content": "一得无心便豁空，祇因先圣祖门通。\n箇中若向三乘学，万劫无因得遇逢。",
        "dynasty": "唐",
        "collection_info": null
    },
    {
        "uuid": "b7b94b80449b0dc08691af1616eb44dd",
        "title": "偈颂（幷序○序为南岳齐己撰） 九",
        "author": "居遁",
        "content": "自体如如任运常，因兹行歇在三湘。\n双眉无用是毫相，说处无分舌广长。",
        "dynasty": "唐",
        "collection_info": null
    },
    {
        "uuid": "2616a7ee7602f867715ae96ac63af4a4",
        "title": "偈颂（幷序○序为南岳齐己撰） 十",
        "author": "居遁",
        "content": "自小从师学祖宗，闲华犹似缠人蜂。\n僧真不假栖（《景德传灯录》卷二九作「居」）云外，得后无心色亦空（《景德传灯录》作「知无色自空」。\n）。",
        "dynasty": "唐",
        "collection_info": null
    },
    {
        "uuid": "4b668813290fbba09f9a19d49deb28b9",
        "title": "偈颂（幷序○序为南岳齐己撰） 十一",
        "author": "居遁",
        "content": "得圣超凡不作声，卧龙长怖（斯二一六五卷作「布」）碧潭清。\n人生若得长（斯卷作「常」）如此，大地那能留一名。",
        "dynasty": "唐",
        "collection_info": null
    },
    {
        "uuid": "6a6c16793bf5082651543bd58fcd045f",
        "title": "偈颂（幷序○序为南岳齐己撰） 十二",
        "author": "居遁",
        "content": "得道还同未得人（《景德传灯录》卷二九作「悟了还同未悟人」），心无胜负自安神。",
        "dynasty": "唐",
        "collection_info": null
    },
    {
        "uuid": "c17bb80fb63ad8dd6e4cba1a91172585",
        "title": "偈颂（幷序○序为南岳齐己撰） 十三",
        "author": "居遁",
        "content": "心空不及道空安，道与心空状一般。\n参玄不是道空士，一乍相逢不易看。\n（又见《祖堂集》卷二十、《景德传灯录》卷二九）。",
        "dynasty": "唐",
        "collection_info": null
    },
    {
        "uuid": "c5dcb7c07bc56bd0b903375277ef584b",
        "title": "偈颂（幷序○序为南岳齐己撰） 十四",
        "author": "居遁",
        "content": "此生不息息何时，息在今生共要知。\n心息仙因（《景德传灯录》卷二九作「只缘」）无妄想，妄空（《景德传灯录》作「除」）心息是休时。",
        "dynasty": "唐",
        "collection_info": null
    },
    {
        "uuid": "01a5ed976b6a85448d93320e6154011e",
        "title": "偈颂（幷序○序为南岳齐己撰） 十五",
        "author": "居遁",
        "content": "劫火曾将无气吹，不劳心力当时萎。\n人天不见风尘起，怖息无招各自归。\n。",
        "dynasty": "唐",
        "collection_info": null
    },
    {
        "uuid": "f434c75e11829c920e2c24b4aa8b1e57",
        "title": "偈颂（幷序○序为南岳齐己撰） 十六",
        "author": "居遁",
        "content": "人若无心称道情，觑见（《祖堂集》卷八作「识得」）无明道已明。\n人能弘道道能显，道在人中人自宁。",
        "dynasty": "唐",
        "collection_info": null
    },
    {
        "uuid": "54c39d34e7e92e8b458748b1b5e24d00",
        "title": "偈颂（幷序○序为南岳齐己撰） 十七",
        "author": "居遁",
        "content": "何事朝愁与暮愁，少年不学老还羞。\n骊珠不是骊龙惜，自是时人不解求。",
        "dynasty": "唐",
        "collection_info": null
    },
    {
        "uuid": "b613c03d278a9f52c5ac257c05abf372",
        "title": "偈颂（幷序○序为南岳齐己撰） 十八",
        "author": "居遁",
        "content": "了得心源处处安，何须终日对林峦。\n玉向火中烧转润，莲华在水叶长干。",
        "dynasty": "唐",
        "collection_info": null
    },
    {
        "uuid": "994a41a2f313f7669731d9b93cb56dc9",
        "title": "偈颂（幷序○序为南岳齐己撰） 十九",
        "author": "居遁",
        "content": "扫地煎茶及针把，更无余事可留心。",
        "dynasty": "唐",
        "collection_info": null
    },
    {
        "uuid": "66556b7d2f3b1edc5c79c9f17eb2cfa7",
        "title": "偈颂（幷序○序为南岳齐己撰） 二十",
        "author": "居遁",
        "content": "或居城郭或居山，得道无心在处闲。\n实似小儿归父母，身衣随分补遮寒。",
        "dynasty": "唐",
        "collection_info": null
    },
    {
        "uuid": "e020a80fac144947f3e0d5a1b477ab60",
        "title": "偈颂（幷序○序为南岳齐己撰） 二十一",
        "author": "居遁",
        "content": "道情六用如眉用，用处如眉始可观。\n人见道时如寂寞，人情全是道情安。",
        "dynasty": "唐",
        "collection_info": null
    },
    {
        "uuid": "370996b1f580a3b809d8e2151f78c98e",
        "title": "偈颂（幷序○序为南岳齐己撰） 二十二",
        "author": "居遁",
        "content": "拟学论情实苦哉，疑心不断妄难摧。\n未了携囊须且去，得闲无事却肯伊。",
        "dynasty": "唐",
        "collection_info": null
    },
    {
        "uuid": "af2a845e81143247d0ed4584aa11d893",
        "title": "偈颂（幷序○序为南岳齐己撰） 二十三",
        "author": "居遁",
        "content": "四气吹成物不虚，可怜青叶下垂珠。\n虽然种得无心宝，一任傍人恣意须。",
        "dynasty": "唐",
        "collection_info": null
    },
    {
        "uuid": "757939101db409f289473fa34fc3ecb9",
        "title": "偈颂（幷序○序为南岳齐己撰） 二十四",
        "author": "居遁",
        "content": "世人无心不能治，致祸愁生累及眉。\n一朝体得心无事，眉放毫光自不知。",
        "dynasty": "唐",
        "collection_info": null
    },
    {
        "uuid": "a3eba2a587eb8c315684bf00c8c13623",
        "title": "偈颂（幷序○序为南岳齐己撰） 二十五",
        "author": "居遁",
        "content": "僧房閴寂夏修持，闭户疎人怪亦知。\n侬家自有同风事，千里无来却肯伊。",
        "dynasty": "唐",
        "collection_info": null
    },
    {
        "uuid": "819f8c2c9ee80329fb3a5eee23853a4b",
        "title": "偈颂（幷序○序为南岳齐己撰） 二十六",
        "author": "居遁",
        "content": "临窗不觉寸阴移，火急修行早是迟。\n白日祇陪人事过，园林那得道成时。",
        "dynasty": "唐",
        "collection_info": null
    },
    {
        "uuid": "b98e596cf6cbbef215ab0544f4abbeb1",
        "title": "偈颂（幷序○序为南岳齐己撰） 二十七",
        "author": "居遁",
        "content": "缘觉（《景德传灯录》卷二九作「菩萨」）声闻未尽空，人天来往访真宗。\n争如（《景德传灯录》作「知」）佛是无疑士，端坐无心祇么通。",
        "dynasty": "唐",
        "collection_info": null
    },
    {
        "uuid": "978dab6498b620aa485d22baf8bdb937",
        "title": "偈颂（幷序○序为南岳齐己撰） 二十八",
        "author": "居遁",
        "content": "顶相拟求终不见，应缘同谷不违方。\n此门别处无寻路，祇有休心更厮当。",
        "dynasty": "唐",
        "collection_info": null
    },
    {
        "uuid": "57582d27214851d1d80abe45777b0339",
        "title": "偈颂（幷序○序为南岳齐己撰） 二十九",
        "author": "居遁",
        "content": "三事无忧乐道情，且陪云水不求名。\n任渠更作千般解，体自无暇不染青。",
        "dynasty": "唐",
        "collection_info": null
    },
    {
        "uuid": "081e9e721e14a3bf28c9daf66824eab0",
        "title": "偈颂（幷序○序为南岳齐己撰） 三十",
        "author": "居遁",
        "content": "将心除妄妄难忘，不体玄微事转忙。\n未了祇言如来秘，觉后方知不覆藏。\n。",
        "dynasty": "唐",
        "collection_info": null
    },
    {
        "uuid": "4889004dbc8736f673783459e11ea10f",
        "title": "偈颂（幷序○序为南岳齐己撰） 三十一",
        "author": "居遁",
        "content": "道者（《传灯录》作「学道」）无端学画龙，元来未得笔头踪。\n一朝体得真龙后，始觉平生（《传灯录》作「方觉从前」）枉用功。",
        "dynasty": "唐",
        "collection_info": null
    },
    {
        "uuid": "19c7aba9365fa6ec426bc4ab6c851e69",
        "title": "偈颂（幷序○序为南岳齐己撰） 三十二",
        "author": "居遁",
        "content": "凡有含生共一尘，先圣精勤早出伦。\n彼既丈夫我亦尔，谁遣他春我不春。",
        "dynasty": "唐",
        "collection_info": null
    },
    {
        "uuid": "32bcfc1914bb3f9e60c86c657e928bd3",
        "title": "偈颂（幷序○序为南岳齐己撰） 三十三",
        "author": "居遁",
        "content": "毫釐有差千里隔，剎那一悟祖师齐。\n玄微须向玄中体，道用还教道者知。",
        "dynasty": "唐",
        "collection_info": null
    },
    {
        "uuid": "3a9ab5047e552698cd67410920cdaae1",
        "title": "偈颂（幷序○序为南岳齐己撰） 三十四",
        "author": "居遁",
        "content": "参玄道者莫因循（《祖堂集》卷八作「参寻玄道莫因修」），学处须教皂白分。\n千圣从来无异路，妄缘机智有多门（《祖堂集》作「闻」）。",
        "dynasty": "唐",
        "collection_info": null
    },
    {
        "uuid": "be5226c754a9010714df736c966e7f8c",
        "title": "偈颂（幷序○序为南岳齐己撰） 三十五",
        "author": "居遁",
        "content": "向前吴氏学丹青，不体僧[繇]（瑶）事不精。\n画马不成驴亦失，时人尽笑枉平生。",
        "dynasty": "唐",
        "collection_info": null
    },
    {
        "uuid": "630352b55e5711a8574787112df8a8d8",
        "title": "偈颂（幷序○序为南岳齐己撰） 三十六",
        "author": "居遁",
        "content": "粉壁朱门事岂繁，高墙扃户住如山。\n莫言城郭无休士，人若无心在处闲。",
        "dynasty": "唐",
        "collection_info": null
    },
    {
        "uuid": "ed573703f50abd57a73b098ffffbd822",
        "title": "偈颂（幷序○序为南岳齐己撰） 三十七",
        "author": "居遁",
        "content": "俭用贵图延日月，补衣还免到人间。\n无心道者方如此，未得无心也大难。",
        "dynasty": "唐",
        "collection_info": null
    },
    {
        "uuid": "b140614f41e6c778a1b7c12d968a5256",
        "title": "偈颂（幷序○序为南岳齐己撰） 三十八",
        "author": "居遁",
        "content": "冷月霜天道者孤，一堂禅侣守寒炉。\n衲衣穿处冰侵骨，夜坐更深炭也无。",
        "dynasty": "唐",
        "collection_info": null
    },
    {
        "uuid": "4ca894e54a44f3729d85d96c4bf2df23",
        "title": "偈颂（幷序○序为南岳齐己撰） 三十九",
        "author": "居遁",
        "content": "万般施设不如常，又不惊人又久长。\n如常恰似秋风至，无意凉人人自凉。\n（又见《祖堂集》卷八）。",
        "dynasty": "唐",
        "collection_info": null
    },
    {
        "uuid": "5d68d19cb11e53e7de01930eadd49e2d",
        "title": "偈颂（幷序○序为南岳齐己撰） 四十",
        "author": "居遁",
        "content": "膝袴斑阑火炙成，浑身破碎不能惊。\n山房独坐眼极乐，豁然无事畅人情。",
        "dynasty": "唐",
        "collection_info": null
    },
    {
        "uuid": "11afa6923f365c82fac751ee6b3751c0",
        "title": "偈颂（幷序○序为南岳齐己撰） 四十一",
        "author": "居遁",
        "content": "一室一床居物外，一瓶一钵寄生涯。\n门前纵有通村路，是我何曾识一家。",
        "dynasty": "唐",
        "collection_info": null
    },
    {
        "uuid": "73aa59cc132f30b149eb123cd69a2ed6",
        "title": "偈颂（幷序○序为南岳齐己撰） 四十二",
        "author": "居遁",
        "content": "昔生未了今须了，此生度取累此身。\n古佛未悟同今者，悟了今人即古人。",
        "dynasty": "唐",
        "collection_info": null
    },
    {
        "uuid": "aaa8a14a39f6b5a748412e38ef2562dc",
        "title": "偈颂（幷序○序为南岳齐己撰） 四十三",
        "author": "居遁",
        "content": "木食草衣心似月，一生无念復无涯。\n时人若问居何处，渌水青山是我家。",
        "dynasty": "唐",
        "collection_info": null
    },
    {
        "uuid": "2efd8b23da8d6a5f3bb1615c504bfeb8",
        "title": "偈颂（幷序○序为南岳齐己撰） 四十四",
        "author": "居遁",
        "content": "朝看花开满树红，暮观花落树还空。\n若将华比人间事，花与人间事一同。",
        "dynasty": "唐",
        "collection_info": null
    },
    {
        "uuid": "6620d711150b41b105a091bd481bbec1",
        "title": "偈颂（幷序○序为南岳齐己撰） 四十五",
        "author": "居遁",
        "content": "柳色含烟山花笑，莺啼林下几人知？后生正好寻玄路，莫弃光阴虚度时。\n。",
        "dynasty": "唐",
        "collection_info": null
    },
    {
        "uuid": "b2d217f06cb0d92191a5c83e6a7427d9",
        "title": "偈颂（幷序○序为南岳齐己撰） 四十六",
        "author": "居遁",
        "content": "志慕空门誓不休，莫将闲事挂心头。\n白云便是修行伴，从听时光去不留。",
        "dynasty": "唐",
        "collection_info": null
    },
    {
        "uuid": "0f58d70e5e3912e662183f620574966e",
        "title": "偈颂（幷序○序为南岳齐己撰） 四十七",
        "author": "居遁",
        "content": "知身是幻不求名，浮沤出没几时生。\n借问云山学道者，此去修行早晚成。",
        "dynasty": "唐",
        "collection_info": null
    },
    {
        "uuid": "2311a024c333f175db41fdfdc5f3e2e2",
        "title": "偈颂（幷序○序为南岳齐己撰） 四十八",
        "author": "居遁",
        "content": "在梦那知梦是虚，觉来方觉梦中无。\n迷时恰似梦中士，悟后还同睡起夫。",
        "dynasty": "唐",
        "collection_info": null
    },
    {
        "uuid": "8cb2ca038830c019842238a9c5c0b30e",
        "title": "偈颂（幷序○序为南岳齐己撰） 四十九",
        "author": "居遁",
        "content": "迷人未了劝盲聋，土上加泥更一重。\n了（《景德传灯录》卷二九作「悟」）人有意如迷意，只在迷中迷不逢。",
        "dynasty": "唐",
        "collection_info": null
    },
    {
        "uuid": "54188387351ac50fbb13b0e6d133f713",
        "title": "偈颂（幷序○序为南岳齐己撰） 五十",
        "author": "居遁",
        "content": "人情浓厚道情微，道用人情世岂知。\n空有人情无道用，人情能得几多时？（又见《景德传灯录》卷二九）。",
        "dynasty": "唐",
        "collection_info": null
    },
    {
        "uuid": "d8a99ecccfd1237a1143c38170a7455c",
        "title": "偈颂（幷序○序为南岳齐己撰） 五十一",
        "author": "居遁",
        "content": "成佛人稀念佛多，念来岁久却成魔。\n君今欲得易（《传灯录》作「自」）成佛，无念之心（《传灯录》作「人」）不较多。",
        "dynasty": "唐",
        "collection_info": null
    },
    {
        "uuid": "94360c2673c792ae0e9e08a370e884ed",
        "title": "偈颂（幷序○序为南岳齐己撰） 五十二",
        "author": "居遁",
        "content": "家具摐摐一老翁，眉间长髮白怱怱。\n心休意息从何有，祇为心头万事空。",
        "dynasty": "唐",
        "collection_info": null
    },
    {
        "uuid": "3d6534128bebef5d64781906bb177e7a",
        "title": "偈颂（幷序○序为南岳齐己撰） 五十三",
        "author": "居遁",
        "content": "二时粥饭随长短，三界休求也大精。\n世间大有多求者，直至无常不称情。",
        "dynasty": "唐",
        "collection_info": null
    },
    {
        "uuid": "54e3cc6f3c028f92bdbe30d7c0d3acdb",
        "title": "偈颂（幷序○序为南岳齐己撰） 五十四",
        "author": "居遁",
        "content": "未了及（《祖堂集》卷八作「之」）时亲遍礼，不须（《祖堂集》作「应」）端坐守清贫。\n直似罗睺罗（《祖堂集》作「行」）密行，争（《祖堂集》作「岂」）如迦叶不闻闻。",
        "dynasty": "唐",
        "collection_info": null
    },
    {
        "uuid": "c9c49dbd56018fa7b2273b30d65a4729",
        "title": "偈颂（幷序○序为南岳齐己撰） 五十五",
        "author": "居遁",
        "content": "若教求道似求名，世上无人道不成。\n心静道场何曾到，世间尘路等闲行。",
        "dynasty": "唐",
        "collection_info": null
    },
    {
        "uuid": "ec3c167a44422e035aab3814eeadc7ee",
        "title": "偈颂（幷序○序为南岳齐己撰） 五十六",
        "author": "居遁",
        "content": "杉松直拔映峰峦，一色长青道者看。\n四气盛衰无变异，岂同凡木有多般。",
        "dynasty": "唐",
        "collection_info": null
    },
    {
        "uuid": "4aaeab1954108c08ead5f4dc47b02f83",
        "title": "偈颂（幷序○序为南岳齐己撰） 五十七",
        "author": "居遁",
        "content": "就中慈母感儿情，失便哀啼处处惊。\n门市人多非是母，虽然观瞩泪还盈。\n母来寻见儿还见，当下回颜不作声。",
        "dynasty": "唐",
        "collection_info": null
    },
    {
        "uuid": "fbbf5f25c80abfe39aa3fd4310c3aafe",
        "title": "偈颂（幷序○序为南岳齐己撰） 五十八",
        "author": "居遁",
        "content": "眉间豪相燄光身，事见争如理见亲。\n事有只因于理有，理慈（《景德传灯录》卷二九作「权」）方便化天人。\n一朝大悟俱消却，方得名为无事人。\n。",
        "dynasty": "唐",
        "collection_info": null
    },
    {
        "uuid": "a9cd1803c892e86b573920c92059447e",
        "title": "偈颂（幷序○序为南岳齐己撰） 五十九",
        "author": "居遁",
        "content": "沙门莫苦远祇桓，身四威仪且自观。\n蓬若出麻终不直，僧离清众太无端。\n从前上古诸先德，尽向丛林裏获安。",
        "dynasty": "唐",
        "collection_info": null
    },
    {
        "uuid": "551f8dcd22aebe9fe234c0830a852868",
        "title": "偈颂（幷序○序为南岳齐己撰） 六十",
        "author": "居遁",
        "content": "人天须假像行持，无像无形世岂知？空生体得岩中坐，华雨由来责见迟。\n三乘欲学如斯事，直似空生方始知。",
        "dynasty": "唐",
        "collection_info": null
    },
    {
        "uuid": "2833f442edc0267a8058904e6bdd06c0",
        "title": "偈颂（幷序○序为南岳齐己撰） 六十一",
        "author": "居遁",
        "content": "一切名山到因脚，辛苦年深与袜着。\n如今年老不能行，手裏把箇破木杓。\n破木杓，俵与众生甘露药。\n众生吃了尽惺惺，一切昏迷皆失却。",
        "dynasty": "唐",
        "collection_info": null
    },
    {
        "uuid": "86fa56131be8b5b45fbd8794ad52644b",
        "title": "偈颂（幷序○序为南岳齐己撰） 六十二",
        "author": "居遁",
        "content": "无端遣问墨池边，染得身衣黑似烟。\n却去上流清处洗，身心用尽亦如然。\n令教脱却重披素，不免依前着净缘。\n染净二途俱不了，到头须得自心玄。",
        "dynasty": "唐",
        "collection_info": null
    },
    {
        "uuid": "ffbe488f6a6e5bdcb56e28f2bb2e4264",
        "title": "偈颂（幷序○序为南岳齐己撰） 六十三",
        "author": "居遁",
        "content": "拟住城隍守不非，见云生处又思归。\n三间茅舍喜犹在，九带青萝尚遶围。\n松柏近栽方始盛，槿花秋首未尝萎。",
        "dynasty": "唐",
        "collection_info": null
    },
    {
        "uuid": "d0046faa78f44d75c557c6cf7a7fe13a",
        "title": "偈颂（幷序○序为南岳齐己撰） 六十四",
        "author": "居遁",
        "content": "自从知如觉无明，一衲随缘祇么行。\n被人駡辱无心诤，见说无为上拟争。\n祇合守愚居暗室，又缘缁素要分明。\n为报往来参学者，得师无意始无生。",
        "dynasty": "唐",
        "collection_info": null
    },
    {
        "uuid": "c11fb8b49e4cf1a40b63b7fb8a3cd816",
        "title": "偈颂（幷序○序为南岳齐己撰） 六十五",
        "author": "居遁",
        "content": "微微细雨下多时，百卉抽枝长不知。\n正化叵兴民自赡，叵兴民赡亦如斯。\n天观万物如刍狗，有覆无心更望伊。\n不因无事在林在，争觉王侯有此资。",
        "dynasty": "唐",
        "collection_info": null
    },
    {
        "uuid": "08981886e0ca6e6bc613203fe42a4d47",
        "title": "偈颂（幷序○序为南岳齐己撰） 六十六",
        "author": "居遁",
        "content": "备米柴茶是事殷，茅茨蓬户不惊人。\n晨朝有粥斋时饭，资我如常任运身。\n冬至息心随分过，春来量力事须懃。\n支持若得今生度，来世还如无事人。\n。",
        "dynasty": "唐",
        "collection_info": null
    },
    {
        "uuid": "9c9fa3a741c76c104ac93a22d2ac0549",
        "title": "偈颂（幷序○序为南岳齐己撰） 六十七",
        "author": "居遁",
        "content": "学道如钻火，逢烟且莫休。\n直待金星现，归家始到头。",
        "dynasty": "唐",
        "collection_info": null
    },
    {
        "uuid": "2c04392569d1a470f5143b1e1c519348",
        "title": "偈颂（幷序○序为南岳齐己撰） 六十八",
        "author": "居遁",
        "content": "阎浮有大宝，见少得人稀。\n若人将献我，成佛一饷时。",
        "dynasty": "唐",
        "collection_info": null
    },
    {
        "uuid": "197d32e672af7932621b1b3df781756c",
        "title": "偈颂（幷序○序为南岳齐己撰） 六十九",
        "author": "居遁",
        "content": "悟则一饷时，能了万劫疑。\n若人万劫疑，不了一饷时。",
        "dynasty": "唐",
        "collection_info": null
    },
    {
        "uuid": "73157ebdc52022e1b5804ef643964b07",
        "title": "偈颂（幷序○序为南岳齐己撰） 七十",
        "author": "居遁",
        "content": "不了万劫疑，古德岂论之。\n为报参玄士，须怀悔底时。",
        "dynasty": "唐",
        "collection_info": null
    },
    {
        "uuid": "d5e762b06f0ed48c3f7dbe4bbb277045",
        "title": "偈颂（幷序○序为南岳齐己撰） 七十一",
        "author": "居遁",
        "content": "寻牛须访迹，学道访无心。\n迹在牛还在，无心道易寻。",
        "dynasty": "唐",
        "collection_info": null
    },
    {
        "uuid": "f37ee1c40e64753df41a7b1d0f318f72",
        "title": "偈颂（幷序○序为南岳齐己撰） 七十二",
        "author": "居遁",
        "content": "唯念门前树，能容鸟泊栖（《景德传灯录》卷二九作「飞」）。\n来者无心唤，腾身不慕归。\n若人心似树，与道不相违。",
        "dynasty": "唐",
        "collection_info": null
    },
    {
        "uuid": "1eb2e6b65d4661eef5b3016a1adf9d92",
        "title": "偈颂（幷序○序为南岳齐己撰） 七十三",
        "author": "居遁",
        "content": "夜寒宜向火，护众到天明。\n日出身温暖，心惺思更惺。",
        "dynasty": "唐",
        "collection_info": null
    },
    {
        "uuid": "ea733c47156bd0234b39041fbf4583b8",
        "title": "偈颂（幷序○序为南岳齐己撰） 七十四",
        "author": "居遁",
        "content": "岂是无干意，多求失道情。\n我见多求者，年高事不成。",
        "dynasty": "唐",
        "collection_info": null
    },
    {
        "uuid": "ea729b6017c693fd0e230baacba3e996",
        "title": "偈颂（幷序○序为南岳齐己撰） 七十五",
        "author": "居遁",
        "content": "老似临江树，风摇枝必危。\n岸崩随水去，入海勿人追。",
        "dynasty": "唐",
        "collection_info": null
    },
    {
        "uuid": "8e217006bffe0d7fe3962adcf8b2d2bc",
        "title": "偈颂（幷序○序为南岳齐己撰） 七十六",
        "author": "居遁",
        "content": "道死如枯木，波涛岂更违。\n时人虽不顾，能歇海盲龟。",
        "dynasty": "唐",
        "collection_info": null
    },
    {
        "uuid": "cb1d09c8370d1aaca354557125c53870",
        "title": "偈颂（幷序○序为南岳齐己撰） 七十七",
        "author": "居遁",
        "content": "新创三间舍，多泥虑有风。\n门前无贵客，拙意懒迎逢。",
        "dynasty": "唐",
        "collection_info": null
    },
    {
        "uuid": "3957c4f8d64344a2913eb371614bbc21",
        "title": "偈颂（幷序○序为南岳齐己撰） 七十八",
        "author": "居遁",
        "content": "饭吃随时食，心穿独自缝。\n若人来问我，招手报伊聋。",
        "dynasty": "唐",
        "collection_info": null
    },
    {
        "uuid": "4ef351cba27d522c464d2c1d6d032aad",
        "title": "偈颂（幷序○序为南岳齐己撰） 七十九",
        "author": "居遁",
        "content": "十月夜明深，山寒冷彻心。\n弃缘求大道，一衲更无衾。",
        "dynasty": "唐",
        "collection_info": null
    },
    {
        "uuid": "0cb4c3d0c45cfa110a3875a9d2073824",
        "title": "偈颂（幷序○序为南岳齐己撰） 八十",
        "author": "居遁",
        "content": "体得如来意，知无寒暑侵。\n悟无成佛者，一一尽无心。",
        "dynasty": "唐",
        "collection_info": null
    },
    {
        "uuid": "5fba105465c6bac38d4dc92f160d91af",
        "title": "偈颂（幷序○序为南岳齐己撰） 八十一",
        "author": "居遁",
        "content": "破布裹闻身，无言可示人。\n居山山得乐，住郭郭还欣。",
        "dynasty": "唐",
        "collection_info": null
    },
    {
        "uuid": "db6de6c1f3e2ba9f775a2fd034a7f4b2",
        "title": "偈颂（幷序○序为南岳齐己撰） 八十二",
        "author": "居遁",
        "content": "体得无生意，朝朝近古人。\n若也更不会，虽乐苦临身。\n。",
        "dynasty": "唐",
        "collection_info": null
    },
    {
        "uuid": "1d56467b6770694ec2c0e8375be94769",
        "title": "偈颂（幷序○序为南岳齐己撰） 八十三",
        "author": "居遁",
        "content": "唯念深秋扇，临冬转就闲。\n银装将物裹，篾作插檐间。",
        "dynasty": "唐",
        "collection_info": null
    },
    {
        "uuid": "9200543ca1b40fbf72307497d4bf432e",
        "title": "偈颂（幷序○序为南岳齐己撰） 八十四",
        "author": "居遁",
        "content": "祇为因无用，方能伴住山。\n不因无用后，伴我住应难。",
        "dynasty": "唐",
        "collection_info": null
    },
    {
        "uuid": "4064939edc46b56ed01318229dd4349d",
        "title": "偈颂（幷序○序为南岳齐己撰） 八十五",
        "author": "居遁",
        "content": "柱杖行低道，逢溪澡潄多。\n平田偏乐坐，人命可经过。",
        "dynasty": "唐",
        "collection_info": null
    },
    {
        "uuid": "543163abbfc177a10354cf2e86e13e74",
        "title": "偈颂（幷序○序为南岳齐己撰） 八十六",
        "author": "居遁",
        "content": "守道身心息，资缘岂挠他。\n除非僧次外，归寺补袈裟。",
        "dynasty": "唐",
        "collection_info": null
    },
    {
        "uuid": "cae9c081c3cd6e67af7b99dc5a24d9a9",
        "title": "偈颂（幷序○序为南岳齐己撰） 八十七",
        "author": "居遁",
        "content": "觉倦烧炉火，安铛便煮茶。\n就中无一事，唯有野僧家。",
        "dynasty": "唐",
        "collection_info": null
    },
    {
        "uuid": "520f912dffb5258e263cc7ca2589f1d4",
        "title": "偈颂（幷序○序为南岳齐己撰） 八十八",
        "author": "居遁",
        "content": "一念心清净，莲华处处开。\n一华一净土，一土一如来。",
        "dynasty": "唐",
        "collection_info": null
    },
    {
        "uuid": "1ee800996e5a0e295dd73b51dbcb3dee",
        "title": "偈颂（幷序○序为南岳齐己撰） 八十九",
        "author": "居遁",
        "content": "头戴朝生菌，身披补破衣。\n见贫人可可，同道乃方知。",
        "dynasty": "唐",
        "collection_info": null
    },
    {
        "uuid": "306f5715d913513bd29de851ac555f65",
        "title": "偈颂（幷序○序为南岳齐己撰） 九十",
        "author": "居遁",
        "content": "龙牙山裏龙，形非世间色。\n世上画龙人，巧巧描不得。\n唯有识龙人，一见便心息。",
        "dynasty": "唐",
        "collection_info": null
    },
    {
        "uuid": "dca1f04755313d2fc7d326f22f1b0d53",
        "title": "偈颂（幷序○序为南岳齐己撰） 九十一",
        "author": "居遁",
        "content": "西来意未明，徒学诸知见。\n不识本真性，契道即悬远。",
        "dynasty": "唐",
        "collection_info": null
    },
    {
        "uuid": "270fa286f728102e48120f0473294958",
        "title": "偈颂（幷序○序为南岳齐己撰） 九十二",
        "author": "居遁",
        "content": "若能明实相，岂用陈知见。\n一念了自心，开佛诸知见。",
        "dynasty": "唐",
        "collection_info": null
    },
    {
        "uuid": "45ff8aa4d0323eee06a683e28f7009e3",
        "title": "偈颂（幷序○序为南岳齐己撰） 九十三",
        "author": "居遁",
        "content": "寄语诸仁者，復以何为怀。\n达道见自性，自性即如来。",
        "dynasty": "唐",
        "collection_info": null
    },
    {
        "uuid": "8e2810bf7e50de7dcdca9cf67c5a5027",
        "title": "偈颂（幷序○序为南岳齐己撰） 九十四",
        "author": "居遁",
        "content": "天真元具足，修证转差迴。\n弃本却逐末，祇守一场獃。\n（以上九十五首，均见《卍续藏经》本宋释子昇、如佑编《禅门诸祖师偈颂》卷上之上。\n）。",
        "dynasty": "唐",
        "collection_info": null
    },
    {
        "uuid": "79c831d470e437022516cb56b62f13db",
        "title": "偈颂（幷序○序为南岳齐己撰） 九十五",
        "author": "居遁",
        "content": "君若随缘得似风，吹沙走石不劳功。\n但于事上通无事，见色闻声不用聋。\n（《禅林僧宝传》卷九《龙牙居遁禅师》）。",
        "dynasty": "唐",
        "collection_info": null
    }
]