[
    {
        "uuid": "1a75f2e19daef2e4f570ed55510d569c",
        "title": "杪秋洞庭怀王道士",
        "author": "谢太虚",
        "content": "漂泊日復日，洞庭今更秋。\n青桃亦何意，此夜催人愁。\n惆怅客中月，裴回江上楼。\n心知楚天远，目送沧波流。\n谢客久已灭，微言无处求。\n空余白云在，客兴随孤舟。\n千里杳难尽，一身常独游。\n故园復何许，江汉徒迟留。",
        "dynasty": "唐",
        "collection_info": null
    },
    {
        "uuid": "008c83e74b0c3856c981c84b0e8aa044",
        "title": "杪秋洞庭怀王道士",
        "author": "谢太虚",
        "content": "漂泊日复日，洞庭今更秋。\n青桃亦何意，此夜催人愁。\n惆怅客中月，裴回江上楼。\n心知楚天远，目送沧波流。\n谢客久已灭，微言无处求。\n空余白云在，客兴随孤舟。\n千里杳难尽，一身常独游。\n故园复何许，江汉徒迟留。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十二"
        }
    }
]