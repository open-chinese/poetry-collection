[
    {
        "uuid": "db10560af2e14e15fdbb731ba2b8b35e",
        "title": "题荆浩画青山白云卷",
        "author": "薛琦",
        "content": "渺渺山上山，隠隠树边树。\n鷄犬不闻声，居人在何处。\n扁舟载酒来相寻，古木苍苔一径深。\n白云不飞青山舞，谁悟荆生点笔心。",
        "dynasty": "宋",
        "collection_info": null
    },
    {
        "uuid": "21190db30427f940c8dbe4c4303c399a",
        "title": "舟泊五圣祠前",
        "author": "薛琦",
        "content": "叶落古祠前，村安许宿船。\n人声齐到客，月色独归禅。\n野火明秋渚，山钟出寺烟。\n推蓬不成寐，霜气览江天。",
        "dynasty": "宋",
        "collection_info": null
    }
]