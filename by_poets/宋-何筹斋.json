[
    {
        "uuid": "bdb4f18d3992069d8cd74aef5d405d96",
        "title": "题柯山道中",
        "author": "何筹斋",
        "content": "扁舟空载断纹琴，横膝谁知太古音。\n趁取暮潮归旧隠，豆花篱落正秋深。",
        "dynasty": "宋",
        "collection_info": null
    },
    {
        "uuid": "a7df308118870de6e7d6c13cd8bb1c1e",
        "title": "溪轩即事",
        "author": "何筹斋",
        "content": "小立溪窗下，山光晚不同。\n清秋霜未降，乌桕叶先红。\n桥影涵深水，钟声挟远风。\n闲情谁领会，吟处倚梧桐。",
        "dynasty": "宋",
        "collection_info": null
    },
    {
        "uuid": "23b8dd5adf4c92caeb66860a35428952",
        "title": "书乡僧庵",
        "author": "何筹斋",
        "content": "静答光阴转法华，生涯更藉菊为家。\n山园隔树翻秋雨，石径萦池浴晚霞。\n学凤尾翘无限草，似鸡冠样不胜花。\n萧槮安得诸王谢，竹下清谭煮露芽。",
        "dynasty": "宋",
        "collection_info": null
    }
]