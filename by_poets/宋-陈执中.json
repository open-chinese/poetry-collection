[
    {
        "uuid": "88e0567798cf464f05f799d11436996b",
        "title": "御沟柳",
        "author": "陈执中",
        "content": "一度春来一度新，翠光长得照龙津。\n君王自爱天然态，恨杀昭阳学舞人。",
        "dynasty": "宋",
        "collection_info": null
    },
    {
        "uuid": "4f778a074f6d3a36694333fbe4c5bffc",
        "title": "题苍梧部",
        "author": "陈执中",
        "content": "莫讶南方景物疏，为君聊且话苍梧。\n地倾二面城池壮，江迸三流气色麄。\n山畜火光因政出，石藏牛影为仙呼。\n官厅传自唐丞相，民颂思从汉大夫。\n龙母庙堂神鬼集，鰐鱼池近介鳞趋。\n朝台望断归岐路，冰井频窥爽髪肤。\n脍美不堪全用鲤，果珍何忍命为奴。\n云归上国名终远，郡带□藩势未孤。\n铜鼓声浮翻霹雳，桄榔林静露真珠。\n溪平花槛饶桃李，疆压莺歌尽鹧鸪。\n三足吉祥文上载，独峰为盛事元无。\n封疆自觉随时广，饮食从分过岭殊。\n行伍戢威遵下武，儿童知学乐从儒。\n风轻别墅来渔唱，人到闲坊恋酒垆。\n服尚鲜华几两蜀，市相交易类全吴。\n营希贤帅偏栽柳，扇慕良规各制蒲。\n春耸门阑多列戟，雪从絃管舞双奴。\n只因谈笑评风俗，僭用诗谣和袴襦。\n万里无媒休促蹙，数年从宦弄斯须。\n却忧别后牵吟想，欲写幽期入画图。",
        "dynasty": "宋",
        "collection_info": null
    },
    {
        "uuid": "a1c1411dbf8f8199f9dafb6730dd225b",
        "title": "惠安县斋咏梅",
        "author": "陈执中",
        "content": "去年边上见梅花，醉眼淹留未到家。\n今日岭南攀折得，忽惊身又在天涯。",
        "dynasty": "宋",
        "collection_info": null
    }
]