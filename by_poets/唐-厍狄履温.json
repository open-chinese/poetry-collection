[
    {
        "uuid": "b1bfaf2f1e8a7fe46f920a011252d625",
        "title": "夏晚初霁南省寓直用余字",
        "author": "厍狄履温",
        "content": "薄宦因时泰，凉宵寓直初。\n沈沈仙阁闭，的的暗更徐。\n霁色连空上，炎氛入夜除。\n星迴南斗落，月度北窗虚。\n待漏残灯照，含芳袭气余。\n寐来冠不解，奏罢草仍书。\n幕府惭良策，明曹媿散樗。\n命轻徒有报，义重更难疎。\n燕厦欣成託，鹓行滥所如。\n晨趋当及早，復此戒朝车。",
        "dynasty": "唐",
        "collection_info": null
    },
    {
        "uuid": "62c4309fb21071f7e3da470124b411a9",
        "title": "夏晚初霁南省寓直用余字",
        "author": "厍狄履温",
        "content": "薄宦因时泰，凉宵寓直初。\n沉沉仙阁闭，的的暗更徐。\n霁色连空上，炎氛入夜除。\n星回南斗落，月度北窗虚。\n待漏残灯照，含芳袭气余。\n寐来冠不解，奏罢草仍书。\n幕府惭良策，明曹愧散樗。\n命轻徒有报，义重更难疏。\n燕厦欣成托，鹓行滥所如。\n晨趋当及早，复此戒朝车。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十"
        }
    }
]