[
    {
        "uuid": "838b5a86c4949b278664c3279ed59c17",
        "title": "行路难",
        "author": "王烈",
        "content": "行客满长路，路长良足哀。\n白日持角弓，射人而取财。\n千金谁家子，纷纷死黄埃。\n见者不敢言，言者不得回。\n家人各望归，岂知长不来。",
        "dynasty": "唐",
        "collection_info": null
    },
    {
        "uuid": "bade89e1c88f5249b492afee7c55f6b4",
        "title": "雪",
        "author": "王烈",
        "content": "雪飞当梦蝶，风度几惊人。\n半夜一窗晓，平明千树春。\n花园应失路，白屋忽为邻。\n散入仙厨裏，还如云母尘。",
        "dynasty": "唐",
        "collection_info": null
    },
    {
        "uuid": "436ef3b28b434c42a185868c581d5148",
        "title": "酬崔峝",
        "author": "王烈",
        "content": "狥世甘长往，逢时忝一官。\n欲朝青琐去，羞向白云看。\n荣宠无心易，艰危抗节难。\n思君写怀抱，非敢和幽兰。",
        "dynasty": "唐",
        "collection_info": null
    },
    {
        "uuid": "8f7a576fefca8994145a4fb41abf9d21",
        "title": "塞上曲二首 一",
        "author": "王烈",
        "content": "红颜岁岁老金微，砂碛年年卧铁衣。\n白草城中春不入，黄花戍上鴈长飞。",
        "dynasty": "唐",
        "collection_info": null
    },
    {
        "uuid": "b6a3114183d28d8c017e8bdf13cef3de",
        "title": "塞上曲二首 二",
        "author": "王烈",
        "content": "孤城夕对戍楼闲，迴合青冥万仞山。\n明镜不须生白髮，风沙自解老红颜。",
        "dynasty": "唐",
        "collection_info": null
    },
    {
        "uuid": "4a6a2371c69507398c6e576ad38bcc18",
        "title": "酬崔峒",
        "author": "王烈",
        "content": "徇世甘长往，逢时忝一官。\n欲朝青琐去，羞向白云看。\n荣宠无心易，艰危抗节难。\n思君写怀抱，非敢和幽兰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十五"
        }
    },
    {
        "uuid": "1f32f3ef5d06adce2ce1d16b396eb34d",
        "title": "塞上曲二首",
        "author": "王烈",
        "content": "红颜岁岁老金微，砂碛年年卧铁衣。\n白草城中春不入，黄花戍上雁长飞。\n孤城夕对戍楼闲，回合青冥万仞山。\n明镜不须生白髮，风沙自解老红颜。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十五"
        }
    }
]