[
    {
        "uuid": "29aec1c7d6993a562252bd760aa9d587",
        "title": "南池",
        "author": "陈丕",
        "content": "杂树疏阴覆小亭，池塘流水自泠泠。\n残荷犹结高秋绿，深柳遍含斜日清。\n宇内谁堪千古在，眼中吾已二毛侵。\n旧时游侣晨星似，墙角啼蛩不可听。",
        "dynasty": "宋",
        "collection_info": null
    },
    {
        "uuid": "f398ad59bea73c83a98d6cae9eaa1f19",
        "title": "句",
        "author": "陈丕",
        "content": "春禽得意千般语，涧草无名百种香。",
        "dynasty": "宋",
        "collection_info": null
    }
]