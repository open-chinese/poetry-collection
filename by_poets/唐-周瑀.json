[
    {
        "uuid": "5e3af1642ee4ca573f70f5970f66ace4",
        "title": "潘司马别业",
        "author": "周瑀",
        "content": "门对青山近，汀牵绿草长。\n寒深包晚橘，风紧落垂杨。\n湖畔闻渔唱，天边数鴈行。\n萧然有高士，清思满书堂。",
        "dynasty": "唐",
        "collection_info": null
    },
    {
        "uuid": "11a618925b79abe1d1aeab0586c8a9ee",
        "title": "送潘三入京",
        "author": "周瑀",
        "content": "故人嗟此别，相送出烟垧。\n柳色分官路，荷香入水亭。\n离歌未尽曲，酌酒共忘形。\n把手河桥上，孤山日暮青。",
        "dynasty": "唐",
        "collection_info": null
    },
    {
        "uuid": "a184012ac1cebee1f5fbb78ae5027de4",
        "title": "临川山行",
        "author": "周瑀",
        "content": "朝见青山雪，暮见青山云。\n云山无断绝，秋思日纷纷。",
        "dynasty": "唐",
        "collection_info": null
    },
    {
        "uuid": "bd0e2c9abe20a2dc5fc1a870bd3ac543",
        "title": "潘司马别业",
        "author": "周瑀",
        "content": "门对青山近，汀牵绿草长。\n寒深包晚橘，风紧落垂杨。\n湖畔闻渔唱，天边数雁行。\n萧然有高士，清思满书堂。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十四"
        }
    }
]