[
    {
        "uuid": "c60e41810a4a79680c5d42ca9b50e0e7",
        "title": "九吟诗 九锁",
        "author": "吴昌裔",
        "content": "上界神仙住九华，故留灵锁护烟霞。\n云根欲断溪回处，流出常山几片花。",
        "dynasty": "宋",
        "collection_info": null
    },
    {
        "uuid": "fef9e68ade2802b3293a89eacd9475b8",
        "title": "九吟诗 栖真",
        "author": "吴昌裔",
        "content": "凿破千年浑沌心，石楠当户洞愔愔。\n诗臞犹怯春寒在，扪石梯云不敢深。",
        "dynasty": "宋",
        "collection_info": null
    },
    {
        "uuid": "8f889d969bd99976c7e626642ad4fb31",
        "title": "九吟诗 天柱",
        "author": "吴昌裔",
        "content": "柱天屹嶪断鳌根，卧草蒙茸伏虎痕。\n想见山中明月夜，有人长啸抱昆崙。",
        "dynasty": "宋",
        "collection_info": null
    },
    {
        "uuid": "a0960861236210dea67bd457c3825820",
        "title": "九吟诗 石室",
        "author": "吴昌裔",
        "content": "竹几蒲团石室中，细书抱朴校参同。\n寄声碧眼朱高士，何必携琴下阆风。",
        "dynasty": "宋",
        "collection_info": null
    },
    {
        "uuid": "cd07badbe2beac743641e0c4cf9bf90a",
        "title": "九吟诗 清音",
        "author": "吴昌裔",
        "content": "山出涓寒一道泉，暗声落涧玉铮然。\n辘轳引上泥丸顶，便是人间赤脚仙。",
        "dynasty": "宋",
        "collection_info": null
    },
    {
        "uuid": "392ffcec4a6f57a975ecbcc3df3e91f0",
        "title": "九吟诗 来贤",
        "author": "吴昌裔",
        "content": "杖挂松花酒一瓢，手挼柏子杂香烧。\n山空露冷吟招隠，掉首诸贤不受招。",
        "dynasty": "宋",
        "collection_info": null
    },
    {
        "uuid": "36483acdb34d2d4d44e2ac3ac6c52292",
        "title": "九吟诗 翠蛟",
        "author": "吴昌裔",
        "content": "苍松翠石束寒流，飞下长身白玉虬。\n吐出英云千尺雨，须臾雷霁水痕收。",
        "dynasty": "宋",
        "collection_info": null
    },
    {
        "uuid": "160ced6c4c24ef44a9b9e720b63be76f",
        "title": "九吟诗 飞玉",
        "author": "吴昌裔",
        "content": "谁擘岩扉石窦开，中流玉水潄苍苔。\n有时卷雪从天下，端是源头蓄得来。",
        "dynasty": "宋",
        "collection_info": null
    }
]