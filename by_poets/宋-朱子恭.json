[
    {
        "uuid": "76dc1b04466a02b4413d46e6661ba6bd",
        "title": "出郊即事  其一",
        "author": "朱子恭",
        "content": "水满牛耕犊后随，早田大半已翻犁。\n趁时浸谷清明近，次第秧针绿又齐。",
        "dynasty": "宋",
        "collection_info": null
    },
    {
        "uuid": "2e8ee9356b7a18877cd97379ec69e851",
        "title": "出郊即事  其二",
        "author": "朱子恭",
        "content": "经行阡陌日迟迟，桑柘纔方吐绿枝。\n只为峭寒交节晚，村家却是拂蚕时。",
        "dynasty": "宋",
        "collection_info": null
    },
    {
        "uuid": "be7af04c56e56f5d0cb91adde7b13028",
        "title": "招义驿",
        "author": "朱子恭",
        "content": "霜林红叶趁桐花，路转崖根百尺斜。\n霁日断云成徙倚，湘南秋尽未还家。",
        "dynasty": "宋",
        "collection_info": null
    }
]