[
    {
        "uuid": "8780db3a6ee50e23e36c72fce2cffd6b",
        "title": "掷瓦果悟道偈（题拟）",
        "author": "智闲",
        "content": "一挃（一作「撃」）忘所知，更不自（一作「假」）修持（一作「治」）。\n[动容扬古路，不堕悄然机]（二句据《景德传灯录》卷十一补。\n）处处无踪迹，声色外威仪。\n十（《五灯会元》卷九作「诸」）方达道者，咸言上上机。",
        "dynasty": "唐",
        "collection_info": null
    },
    {
        "uuid": "d22edb6d9aff36902f2d6a6fca754c8d",
        "title": "对仰山问作偈（题拟）",
        "author": "智闲",
        "content": "去年未是贫，今年始是贫。\n去年无卓锥之地，今年锥也无。\n（《五灯会元》卷九作：「去年贫未是贫，今年贫始是贫。\n去年贫犹有卓锥之地，今年贫，锥也无。\n」）。",
        "dynasty": "唐",
        "collection_info": null
    },
    {
        "uuid": "49d35aeeaac9cebbd4a03946739ed42f",
        "title": "励学吟",
        "author": "智闲",
        "content": "满口语，无处说，明明向道人（一作「人道」）不决。\n急着力，勤咬囓，无常到来救不彻。\n口裏话（一作「语」），暗嗟（一作「瑳」）切，快磨古锥净挑揭。\n理尽觉，自护持，此生事，吾（一作「终」）不说，玄旨（一作「学」）求他古老吟，禅学须穷心影绝。",
        "dynasty": "唐",
        "collection_info": null
    },
    {
        "uuid": "c3cd1c0cac081da3f626c9e09478f1f1",
        "title": "诫宗教接物颂",
        "author": "智闲",
        "content": "三句语，究人玄。\n迅面目，示豁然。\n开两路，备机缘。\n投不遇，说多年。",
        "dynasty": "唐",
        "collection_info": null
    },
    {
        "uuid": "87f1ea78ad012f4f9828074dc3e2c30c",
        "title": "最后颂（一作「语」）",
        "author": "智闲",
        "content": "有一语，全规矩，休思量（一作「惟」），不自许。\n路逢同（一作「达」）道人，杨眉省来处。\n踏不着，多疑虑，却思量（一作「看」），带伴侣。\n一生参学事无成，慇懃抱得栴檀树。",
        "dynasty": "唐",
        "collection_info": null
    },
    {
        "uuid": "0f36aa762f9fc9f25d3d60a8e1d82ec9",
        "title": "修行颂",
        "author": "智闲",
        "content": "天寒宜曝日，归堂一食倾。\n思着未生时，宜然任他清。\n只摩寻[□]时，明镜非明镜。\n独坐觉虚凉，行时也只宁。",
        "dynasty": "唐",
        "collection_info": null
    },
    {
        "uuid": "dd5556e2a8cd5e8fbad79261c114b833",
        "title": "发机颂答郑郎中又问",
        "author": "智闲",
        "content": "语裏埋筋骨，音声染道容。\n即时纔妙会，拍手趁乘（一作「乖」）龙。",
        "dynasty": "唐",
        "collection_info": null
    },
    {
        "uuid": "7dc44e2de630478954346d30e0ebe60e",
        "title": "清思颂",
        "author": "智闲",
        "content": "尽日坐虚堂，静思绝参详。\n更无迴顾意，争肯置平常。",
        "dynasty": "唐",
        "collection_info": null
    },
    {
        "uuid": "cb659526ffd0ca2c70d770ce2b3be1d2",
        "title": "谈玄颂（一作「谭道颂」）",
        "author": "智闲",
        "content": "的的无兼带，独运何依赖。\n路逢达道人，莫将语嘿对。",
        "dynasty": "唐",
        "collection_info": null
    },
    {
        "uuid": "0045a06dab7a18ce8f2332754de0ca17",
        "title": "浑{山/沦}语颂",
        "author": "智闲",
        "content": "一束茆，草六分，盖得庵，无子门。\n藏头人，入去却，转头来，语浑{山/沦}。",
        "dynasty": "唐",
        "collection_info": null
    },
    {
        "uuid": "43db20eb0a32ca07bcbc79c2d4d80944",
        "title": "明古颂（一作「授指」）",
        "author": "智闲",
        "content": "古人骨，多灵异。\n贤子孙。\n密安置。\n此一门，成孝义。\n人未达，莫差池。\n须志固，遣狐疑。\n得安静，不倾危。\n向即远，求即离。\n取即失（一作「急」），急（一作「失」）即迟。\n无计校，忘觉知。\n浊流识，今古僞。\n一剎那，通变异。\n嵯峨山，石火起（一作「气」）。\n内裏发，焚巅𡻭。\n无遮拦，烧海底。\n决网疎，灵焰细。\n六月卧，去被衣（一作「衣被」）。\n盖不得，无假僞。\n达道人，习（一作「唱」）祖意。\n我师宗，古来讳。\n唯此人，善安置。\n足法财，去（一作「具」）惭愧。\n不虚施，用处谛。\n有人问，小（一作「少」）呵气。\n更寻（一作「审」）来，说米贵。",
        "dynasty": "唐",
        "collection_info": null
    },
    {
        "uuid": "768f0f53bce1370bee50afa5d021771a",
        "title": "与崔大夫畅玄颂",
        "author": "智闲",
        "content": "达人多隐显，不定露形仪。\n语下不遗迹，密密潜护持。\n动容扬古路，明妙乃方知。\n应求俱（一作「物但」）施设，莫道不思议。",
        "dynasty": "唐",
        "collection_info": null
    },
    {
        "uuid": "5a17c428af99ca0fade9dd3c80efc555",
        "title": "宝明颂",
        "author": "智闲",
        "content": "思清人少虑，风规自然足。\n影落在音容，孤明绝撑触。",
        "dynasty": "唐",
        "collection_info": null
    },
    {
        "uuid": "2e4e91f05c2c0ca22bd55a4c2af5ea36",
        "title": "出家颂",
        "author": "智闲",
        "content": "从来求出家，未详出家称。\n起坐只寻常，更无小（《宗镜录》卷二四作「少」）殊胜。",
        "dynasty": "唐",
        "collection_info": null
    },
    {
        "uuid": "4484bdb1ff3681ca2372b91036470976",
        "title": "寄法堂颂",
        "author": "智闲",
        "content": "东间裏入寂，西间裏语话。\n中间裏睡眠，通间裏行道。\n向前即捡校，向后即隐形。\n。",
        "dynasty": "唐",
        "collection_info": null
    },
    {
        "uuid": "d4377ec9cf752887273ed1ebadaa1953",
        "title": "时人都不措问什么精灵答曰",
        "author": "智闲",
        "content": "净地上皷怒，怡然中伴嗔。\n平坦处不守，危崄中藏身。\n盲聋遇之眼开，僧瑶驻笔通神。",
        "dynasty": "唐",
        "collection_info": null
    },
    {
        "uuid": "09bfe575e2ba8cbac150c0a16730b715",
        "title": "玄旨颂",
        "author": "智闲",
        "content": "去去无标的，来来只摩（一作「么」）来。\n有人相借问，不语笑咳咳。",
        "dynasty": "唐",
        "collection_info": null
    },
    {
        "uuid": "2296967846102cba9722277b34c670f6",
        "title": "赠同住归寂颂（一作《归寂吟赠同住》）",
        "author": "智闲",
        "content": "同住道人七十余，共辞城郭乐山居。\n身如寒木心芽（一作「牙」）绝，不话唐言休梵书。\n心期尽处身虽丧，如来弟子沙门样。\n深信共崇钵塔成，巍巍置在青山嶂（一作「掌」）。\n观夫参道不虚然，脱去形骸惎（一作「甚」）高上。\n从来不说今朝事，暗裏埋头隐玄畅。\n不留踪迹异人间，深妙神光饱明亮。",
        "dynasty": "唐",
        "collection_info": null
    },
    {
        "uuid": "556c87193270d3c1c6a319b8f1a0251e",
        "title": "劝学颂",
        "author": "智闲",
        "content": "出家修道莫求安，失念求安学道难。\n未得直须求大道，觉了无安无不安。",
        "dynasty": "唐",
        "collection_info": null
    },
    {
        "uuid": "6912ce29939f05b2fa8eb0cefbf22000",
        "title": "志守得破颂",
        "author": "智闲",
        "content": "十五日已前，师僧莫离此间。\n十五日已后，师僧莫住此间。\n去即打汝头破，住即亦復如然。",
        "dynasty": "唐",
        "collection_info": null
    },
    {
        "uuid": "d02dd28b02aaa6869939fcd950507741",
        "title": "辞见闻颂",
        "author": "智闲",
        "content": "好住径分离，幽宗人迹稀。\n从来未登陟，无许遣狐疑。",
        "dynasty": "唐",
        "collection_info": null
    },
    {
        "uuid": "604721063a749c8c7c262121be9cb867",
        "title": "遵古路颂与郎中",
        "author": "智闲",
        "content": "虚心越境净思量，句裏无踪声外详。\n文字影像骇惊觉，动容弹指饱馨香。\n。",
        "dynasty": "唐",
        "collection_info": null
    },
    {
        "uuid": "740405f18222b40467bbf10c54dec770",
        "title": "与董兵马使说示偈",
        "author": "智闲",
        "content": "宿静心意到山中，为求半偈契神踪。\n向道却思思不得，却将寻思㝵（疑即「碍」之俗写字）不通。",
        "dynasty": "唐",
        "collection_info": null
    },
    {
        "uuid": "86f98ee9fd6cad3fba9b4af636e8820c",
        "title": "与学人宗教宗如",
        "author": "智闲",
        "content": "满寺释迦子，未详释迦经。\n唤来试共语，开口杂音声。",
        "dynasty": "唐",
        "collection_info": null
    },
    {
        "uuid": "e99c17079aa385022469bc376f4a8b1a",
        "title": "三句后意颂",
        "author": "智闲",
        "content": "书出语多虚，虚中带有无。\n却向书前会，放却意中珠。\n（以上均见《祖堂集》卷十九。\n注「一作」者，为《景德传灯录》卷二九之异文。\n）。",
        "dynasty": "唐",
        "collection_info": null
    },
    {
        "uuid": "60268625d9fe470341917eecba64f163",
        "title": "达道场与城阴行者颂",
        "author": "智闲",
        "content": "理奥绝思量，根寻径路长。\n因兹知隔阔，无那被封疆。\n人生须特达，起坐觉馨香。\n清净如来子，安然坐道场。",
        "dynasty": "唐",
        "collection_info": null
    },
    {
        "uuid": "70562a5745f5e375a79ef97762e6ebf7",
        "title": "显旨颂",
        "author": "智闲",
        "content": "思远神仪奥，精虚履践通。\n见闻离影像，密际语前踪。\n得意尘中妙，投机露道容。\n藏明照惊觉，肯可达真宗。",
        "dynasty": "唐",
        "collection_info": null
    },
    {
        "uuid": "aed1bb8d2cb6662a4eac36f2a6d9cfd7",
        "title": "明道颂",
        "author": "智闲",
        "content": "思思似有踪，明明不知处。\n借问示宗宾，徐徐暗迴顾。\n。",
        "dynasty": "唐",
        "collection_info": null
    },
    {
        "uuid": "dedb471d6e1b8029f3910585ee99087f",
        "title": "与邓州行者颂",
        "author": "智闲",
        "content": "林下觉身愚，缘不带心珠。\n开口无言说，笔头无可书。\n人问香严旨，莫道在山居。",
        "dynasty": "唐",
        "collection_info": null
    },
    {
        "uuid": "67e95ed03d3c34fa9d1a67666b98e5cc",
        "title": "三跳后颂",
        "author": "智闲",
        "content": "三门前合掌，两廊下行道。\n中庭上作舞，后门外摇头。",
        "dynasty": "唐",
        "collection_info": null
    },
    {
        "uuid": "adccdd06468178b376358786f810c528",
        "title": "破法身见颂",
        "author": "智闲",
        "content": "向上无父孃，向下无男女。\n独自一个身，切须了却去。\n闻我有此言，人人竞来取。\n对他一句子，不话无言语。\n（以上六首均见《景德传灯录》卷二十九。\n）（按：敦煌遗书斯五五五八卷收「龙兴寺香严和尚《嗟世三伤吟》」，存二首。\n《鑑诫录》卷十收伏牛上人〖即自在〗《三伤颂》，其前二首与敦煌本大致相同。\n详《全唐诗外编》〖修订本〗，兹不重收。\n）。",
        "dynasty": "唐",
        "collection_info": null
    }
]