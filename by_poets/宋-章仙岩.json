[
    {
        "uuid": "92d0d062ada85f56104e608aca7394c2",
        "title": "寄刘易隠",
        "author": "章仙岩",
        "content": "着身尘世易遭魔，是是非非可奈何。\n心地一生如日月，人情千变自风波。\n但从正直天须见，到底关防事转多。\n所以古来真隠者，貂蝉不肯换渔蓑。",
        "dynasty": "宋",
        "collection_info": null
    },
    {
        "uuid": "21612f0aec1c091febeef91deab0ec8f",
        "title": "六和塔",
        "author": "章仙岩",
        "content": "六和塔上一登临，当景江山入兴深。\n云出云归天自在，潮来潮去水无心。\n东南船{舟览}风方顺，西北楼台日向阴。\n壮矣帝居吴越旧，未甘河洛久湮沉。",
        "dynasty": "宋",
        "collection_info": null
    }
]