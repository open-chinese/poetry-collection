[
    {
        "uuid": "1dc3163cec8f697995880fc50ddd7e11",
        "title": "寄葛源",
        "author": "张铸",
        "content": "银铜坑冶是新差，职任催纲胜一阶。\n更使下官供脚色，下官踪迹转沈埋。",
        "dynasty": "宋",
        "collection_info": null
    },
    {
        "uuid": "dc3785f5345731f0b416b3d1e11f40d4",
        "title": "道士",
        "author": "张铸",
        "content": "乘龙控鲤真吾偶，化石烧金即我曹。\n尘世混来名异迹，蓬山思去梦魂劳。\n吟依古栢天风断，啸近僊坛海月高。\n九转丹成颜愈少，髪胜纯漆脸胜桃。",
        "dynasty": "宋",
        "collection_info": null
    }
]