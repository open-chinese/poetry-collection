[
    {
        "uuid": "6a7649d1e44348d0e0c27100b516988d",
        "title": "小重山 凉入秋檐雨意长",
        "author": "黄铸",
        "content": "凉入秋檐雨意长。\n竹深啼络纬，响虚堂。\n一枝灯影耿昏黄。\n疏帘外，风度木樨香。\n心事易成伤。\n燕支坡下路，语如簧。\n定仙螺子玉钗梁。\n鸳屏梦，应到旧韦郎。",
        "dynasty": "宋",
        "collection_info": null
    },
    {
        "uuid": "7a8e968854bed0c4df577a02cf2f9aeb",
        "title": "秋蕊香令 花外数声风定",
        "author": "黄铸",
        "content": "花外数声风定。\n烟际一痕月净。\n水晶屏小敧醉枕。\n院静鸣蛩相应。\n香销斜掩青铜镜。\n背灯影。\n寒砧夜半和雁阵。\n秋在刘郎绿鬓。",
        "dynasty": "宋",
        "collection_info": null
    },
    {
        "uuid": "d54e75e026b2901678881ab1d4d49b57",
        "title": "贽见洪师",
        "author": "黄铸",
        "content": "风烟入暝少人行，独鹤来依帝子城。\n华表柱头霜月冷，清宵有梦到钟声。",
        "dynasty": "宋",
        "collection_info": null
    }
]