[
    {
        "uuid": "5dac73f9f1eceb171c754cfa085b14a5",
        "title": "寄晁以道求嵩山长松",
        "author": "陈恬",
        "content": "松上花兮松下根，食之年貌与松邻。\n君今既是松间客，采送衰翁亦可人。",
        "dynasty": "宋",
        "collection_info": null
    },
    {
        "uuid": "cb2ebeda4d751f6a6c2829b423753f34",
        "title": "题画扇",
        "author": "陈恬",
        "content": "万里稻粱高兴，谁将出入君怀。\n已讶天边月上，更疑苹末风来。",
        "dynasty": "宋",
        "collection_info": null
    },
    {
        "uuid": "d262e3940caddbe307c1bbcc3721a738",
        "title": "子规",
        "author": "陈恬",
        "content": "暮春春已晚，不见子规飞。\n莫是无归处，山禽不劝归。",
        "dynasty": "宋",
        "collection_info": null
    },
    {
        "uuid": "740c5a21d0ec9b8ec035534484ae7de6",
        "title": "谢葛汝州宁卿遗公库酒肉薪米",
        "author": "陈恬",
        "content": "不是故人供禄米，初非县令给猪肝。\n养贤礼厚隆三簋，拜赐恩深艷一箪。",
        "dynasty": "宋",
        "collection_info": null
    },
    {
        "uuid": "e7c3f2f564af09acc9053226b44b9342",
        "title": "望天台山二绝  其一",
        "author": "陈恬",
        "content": "嵩阳不得到，华顶可徘徊。\n当知吾性分，自有一天台。",
        "dynasty": "宋",
        "collection_info": null
    },
    {
        "uuid": "f0a04d5c994fa03380b39be5f2f09427",
        "title": "望天台山二绝  其二",
        "author": "陈恬",
        "content": "气骤烟云速，风飞山岳摧。\n神游八极表，何必访天台。",
        "dynasty": "宋",
        "collection_info": null
    },
    {
        "uuid": "573b55ebd10649c7d627b2859f85baa7",
        "title": "送南禅和尚东迁灵岩",
        "author": "陈恬",
        "content": "万方剎境一珠辉，稽首如空无所依。\n汝浦共瞻云独往，灵岩遥伫锡东飞。\n烟霞隠现青莲峙，龙象欢呼白拂挥。\n多谢禅耆来访我，双林风月静相违。",
        "dynasty": "宋",
        "collection_info": null
    },
    {
        "uuid": "efdfc18bbbbb7089a2cb7b926aa46950",
        "title": "句  其一",
        "author": "陈恬",
        "content": "嵩阳读水经。",
        "dynasty": "宋",
        "collection_info": null
    },
    {
        "uuid": "7b4645218e603022c75fd84ce5f1f24d",
        "title": "句  其二",
        "author": "陈恬",
        "content": "雪裏消磨一半春。",
        "dynasty": "宋",
        "collection_info": null
    }
]