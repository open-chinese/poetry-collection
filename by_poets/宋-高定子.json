[
    {
        "title": "祷雨作  其一",
        "author": "高定子",
        "content": "牵丝晨谒玉皇家，唤起慵龙乞井花。\n醒看满山枝叶语，晚唐句子是萌芽。",
        "dynasty": "宋",
        "collection_info": null
    },
    {
        "title": "祷雨作  其二",
        "author": "高定子",
        "content": "诗到眉山自一家，也将正命摄于邪。\n巧裁大涤天成景，戏咏庭蛟与洞鸦。",
        "dynasty": "宋",
        "collection_info": null
    },
    {
        "title": "祷雨作  其三",
        "author": "高定子",
        "content": "两閒洒落无尘着，万象森罗触处逢。\n此意要令儿辈觉，擎天一柱爱中峰。",
        "dynasty": "宋",
        "collection_info": null
    }
]