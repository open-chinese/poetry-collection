[
    {
        "uuid": "38bf52820b921b76d64e848630e5cb9e",
        "title": "咏浮沤为辛明府作",
        "author": "郑缙",
        "content": "行潦散轻沤，清规吐未收。\n雨来波际合，风起浪中浮。\n晶晃明苔砌，参差绕芥舟。\n影疑星泛晓，光似露涵秋。\n皎皎珠同净，漂漂梗共流。\n洁容无变染，圆知有谦柔。\n欲作微涓效，先从淡水游。",
        "dynasty": "唐",
        "collection_info": null
    },
    {
        "uuid": "e86535c09672b3480ffdb9cb9e6e3ac1",
        "title": "莺",
        "author": "郑缙",
        "content": "欲啭声犹涩，将飞羽未调。\n高风不借便，何处得迁乔。",
        "dynasty": "唐",
        "collection_info": null
    }
]