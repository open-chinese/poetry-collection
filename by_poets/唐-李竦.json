[
    {
        "uuid": "b433a8c6c194ba2808bb40917d515445",
        "title": "长至日上公献寿",
        "author": "李竦",
        "content": "候晓金门闢，乘时玉历长。\n羽仪瞻上宰，云物丽初阳。\n汉礼方传佩，尧年正捧觞。\n日行临观阙，帝锡洽珪璋。\n盛美超三代，洪休降百祥。\n自怜朝末坐，空此咏无[疆]。",
        "dynasty": "唐",
        "collection_info": null
    },
    {
        "uuid": "2af485bb75ddd180501b849293ece3a2",
        "title": "赋得西戎献白玉环",
        "author": "李竦",
        "content": "当时无外守，方物四夷通。\n列土金河北，朝天玉塞东。\n自将荆璞比，不与郑环同。\n正朔虽传汉，衣冠尚带戎。\n幸承提佩宠，多媿琢磨功。\n绝域知文教，争趋上国风。",
        "dynasty": "唐",
        "collection_info": null
    },
    {
        "uuid": "6d8e12c9de3626ed95830ed0d1b12ec1",
        "title": "长至日上公献寿",
        "author": "李竦",
        "content": "候晓金门辟，乘时玉历长。\n羽仪瞻上宰，云物丽初阳。\n汉礼方传佩，尧年正捧觞。\n日行临观阙，帝锡洽珪璋。\n盛美超三代，洪休降百祥。\n自怜朝末坐，空此咏无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十一"
        }
    }
]