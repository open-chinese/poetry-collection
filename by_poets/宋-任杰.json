[
    {
        "uuid": "f5ca3707927a2385479fee50dd71faac",
        "title": "杰衰朽无取辱益之见招同诸友为四老会晦之承议有诗杰谨次元韵",
        "author": "任杰",
        "content": "夫子关西出众儒，肯来寻我卜幽居。\n忘忧棋局真佳趣，投老诗篇是绪余。\n故旧已家吟伐木，太平只恐罩嘉鱼。\n主人醉指前溪路，松菊清凉月影疏。",
        "dynasty": "宋",
        "collection_info": null
    },
    {
        "uuid": "c17156248ba2fe06b04b32a6e87142d5",
        "title": "杰伏蒙知府给事宠示佳章谨次元韵和呈",
        "author": "任杰",
        "content": "险阻艰难自徧游，归来寻访老交俦。\n七年弦顷嗟分袂，二月莺花喜聚头。\n美酒十分须共醉，劳生一梦更何愁。\n况君富贵功名在，从此男儿志可酬。",
        "dynasty": "宋",
        "collection_info": null
    }
]