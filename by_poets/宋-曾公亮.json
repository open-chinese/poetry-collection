[
    {
        "uuid": "a31ac71fb2f4e3c8dbe6bb33e7c34323",
        "title": "弔曹觐",
        "author": "曾公亮",
        "content": "款军樵门日再晡，空弮犹自把戈鈇。\n身垂虎口方安坐，命若鸿毛竟败呼。\n柱下杲卿曾断骨，袴中杵臼得遗孤。\n可怜三尺英雄气，不怕山西士大夫。",
        "dynasty": "宋",
        "collection_info": null
    },
    {
        "uuid": "9374d8ec947aeb00c17110c4a4fa4403",
        "title": "送程给事中知越州",
        "author": "曾公亮",
        "content": "山阴地胜冠江吴，今得贤侯自禁途。\n侍从暂虚青琐闼，藩宣新剖玉麟符。\n移时前席辞旒扆，不日重城歌袴襦。\n想到蓬莱游未徧，已应归步在云衢。",
        "dynasty": "宋",
        "collection_info": null
    },
    {
        "uuid": "ac5ee0bffecc398326d6a39d54a14055",
        "title": "宿甘露僧舍",
        "author": "曾公亮",
        "content": "枕中云气千峰近，床底松声万壑哀。\n要看银山拍天浪，开窗放入大江来。",
        "dynasty": "宋",
        "collection_info": null
    },
    {
        "uuid": "c2f0d5ba931d4ea91b50395e202f38f5",
        "title": "輓老苏先生",
        "author": "曾公亮",
        "content": "立言高往古，抱道鬰当时。\n铅椠方终业，风灯忽遘悲。\n名垂文苑传，行纪太丘碑。\n后嗣皆鸾鷟，吾知庆有诒。",
        "dynasty": "宋",
        "collection_info": null
    },
    {
        "uuid": "ba638ab28de4d48134339dc92312cc96",
        "title": "句",
        "author": "曾公亮",
        "content": "饭思白石红桃米，菜忆黄龙紫芥心。",
        "dynasty": "宋",
        "collection_info": null
    }
]