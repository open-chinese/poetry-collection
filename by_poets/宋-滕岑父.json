[
    {
        "uuid": "97d20bce6d438fe90943df45476b5b09",
        "title": "和岑子上郑广文诗",
        "author": "滕岑父",
        "content": "吾侪不解事，刚欲羊枣嗜。\n居然藜苋肠，厚味非天置。\n甘此腐儒餐，庶几不为祟。\n朅来钓濑滨，溪山相妩媚。\n况復有诗人，深悟作者秘。\n诸公竞推挽，其柰造物戏。\n青衫晚从事，着以供燕侍。\n文章可华国，谁云祇小技。\n堂堂陈无敌，敢不三舍避。\n载酒践前盟，时当问奇字。",
        "dynasty": "宋",
        "collection_info": null
    }
]