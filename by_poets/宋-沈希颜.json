[
    {
        "uuid": "1f783132b0751434e6f7dbc47852c023",
        "title": "送程给事知越州",
        "author": "沈希颜",
        "content": "帝恩耆德帅江东，铜虎分符锡我公。\n侍从暂辞仙殿秘，蕃宣聊拥使麾雄。\n过吴衣锦夸乡曲，人越褰帷广听聪。\n莫恋湖山经岁住，早归黄阁亮天功。",
        "dynasty": "宋",
        "collection_info": null
    },
    {
        "uuid": "0c7f30102f5143d42f3e0721459d58ac",
        "title": "诗一首",
        "author": "沈希颜",
        "content": "此处离朝路几千，为官不取半文钱。\n平生不养无情鸟，遮莫妖禽夜哭天。",
        "dynasty": "宋",
        "collection_info": null
    }
]