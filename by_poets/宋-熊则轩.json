[
    {
        "uuid": "8519a0183f2e05ecad4c226c07ddec58",
        "title": "满庭芳 波有颓澜",
        "author": "熊则轩",
        "content": "波有颓澜，渴无冷镬，谁言制邑为难。\n汾阳善政，只在笑谈间。\n三载刑清讼简，官事辨、俗阜民安。\n帘垂昼，焚香宴坐，犹得半清闲。\n西风，催入觐，声驰当道，名达朝端。\n任锦溪溪上，卧辙攀辕。\n从此燕辕北去，好官样、留与人看。\n扁舟稳，图书外，惟有月俱还。",
        "dynasty": "宋",
        "collection_info": null
    }
]