[
    {
        "title": "满江红 醉倚江楼",
        "author": "戴山隐",
        "content": "醉倚江楼，长空外、行云遥驻。\n甚凄凉孤吹，含商引羽。\n薄夜冷侵沙浦雁，老龙吟彻寒潭雨。\n蓦凉飚、一阵卷潮来，惊飞去。\n重欲听，知何处。\n谁为我，胡床据。\n谩寻寻觅觅，凝情如许。\n旧日山阳空有恨，杏花明月今谁赋。\n恐凭阑、人有爱梅心，空愁伫。",
        "dynasty": "宋",
        "collection_info": null
    }
]