[
    {
        "uuid": "c5148071f380b8912c9b2586ebce43da",
        "title": "偈  其一",
        "author": "释元佑",
        "content": "为僧六十鬓先华，无补空门愧出家。\n愿乞封回礼部牒，免孤蜁老衲袈裟。",
        "dynasty": "宋",
        "collection_info": null
    },
    {
        "uuid": "3b80e2abf713ed10953a7acbdea383d0",
        "title": "偈  其二",
        "author": "释元佑",
        "content": "凡见圣见，春云掣电。\n真说妄说，空花水月。\n翻忆长髭见石头，解道红炉一点雪。",
        "dynasty": "宋",
        "collection_info": null
    },
    {
        "uuid": "27c6b8f902907318b2050b05e3d26cfa",
        "title": "偈  其三",
        "author": "释元佑",
        "content": "龟毛为箭，兔角为弓。\n那咤忿怒，射破虚空。\n虚空扑落，倾湫倒岳。\n墙壁瓦砾放光明，归依如来大圆觉。",
        "dynasty": "宋",
        "collection_info": null
    },
    {
        "uuid": "67624a5644a06af3634f4c79b874fafa",
        "title": "偈  其四",
        "author": "释元佑",
        "content": "月色和云白，松声带露寒。\n好箇真消息，凭君子细看。",
        "dynasty": "宋",
        "collection_info": null
    }
]