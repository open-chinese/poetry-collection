[
    {
        "uuid": "0d6fc34490d79c95287d6d2c35fec49e",
        "title": "题忠愍公送婿邢得昭归婺女诗后  其一",
        "author": "徐木润",
        "content": "中军叹韩甥去，潮州喜湘侄来。\n欲识邢郎高谊，但看郑老饯诗。",
        "dynasty": "宋",
        "collection_info": null
    },
    {
        "uuid": "84e616c7efb759d3ccd8eb6f94c5a011",
        "title": "题忠愍公送婿邢得昭归婺女诗后  其二",
        "author": "徐木润",
        "content": "小人护局可畏，君子得与常迟。\n老秦殁已一岁，胡李方始量移。",
        "dynasty": "宋",
        "collection_info": null
    },
    {
        "uuid": "fc2972c0f5006ebab441ed697f4f6739",
        "title": "题忠愍公送婿邢得昭归婺女诗后  其三",
        "author": "徐木润",
        "content": "准用于丁殒后，瓘亡在京死前。\n惜是苍生无福，北山不待隆干。",
        "dynasty": "宋",
        "collection_info": null
    },
    {
        "uuid": "cb833d7be9c7ec9e446f4ab163cc1afe",
        "title": "题忠愍公送婿邢得昭归婺女诗后  其四",
        "author": "徐木润",
        "content": "仲方主和忝祖，知孝朋奸辱先。\n却是北山有后，可轩论奏凛然。",
        "dynasty": "宋",
        "collection_info": null
    },
    {
        "uuid": "90e1ea88520648efb0ed1f659d9c21bd",
        "title": "题忠愍公墓志后",
        "author": "徐木润",
        "content": "初心直欲復关河，保蜀功劳不自多。\n诸葛大名垂宇宙，北山千古共巍峨。",
        "dynasty": "宋",
        "collection_info": null
    },
    {
        "uuid": "5adb9021784f1a3848ac4c726e665455",
        "title": "题刘原父书南华秋水篇",
        "author": "徐木润",
        "content": "不识刘公字，今方覩一斑。\n笔兼欧蔡体，品在上中间。",
        "dynasty": "宋",
        "collection_info": null
    }
]