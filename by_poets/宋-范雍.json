[
    {
        "uuid": "f88b7e43f012af5dd8f1071c009427b9",
        "title": "纪事夏事  其一",
        "author": "范雍",
        "content": "七百里山界，飞沙与乱云。\n虏骑择虚至，戍兵常忌分。\n啸聚类宿鸟，奔败如惊麕。\n难稽守边法，应敌若丝棼。",
        "dynasty": "宋",
        "collection_info": null
    },
    {
        "uuid": "daab2ade07f45ba767b3c301b086a9bb",
        "title": "纪事夏事  其二",
        "author": "范雍",
        "content": "承平废边事，备预久已亡。\n万卒不知战，两城皆復隍。\n轻敌谓小丑，视地固大荒。\n愿因狂狡叛，从此葺边防。",
        "dynasty": "宋",
        "collection_info": null
    },
    {
        "uuid": "9f685c851bcb0e499de920de24356412",
        "title": "纪事夏事  其三",
        "author": "范雍",
        "content": "剧贼称中塞，驱驰甲铠精。\n昔惟矜突骑，今亦教攻城。\n伏险多邀击，驱羸每玩兵。\n拘俘询虏事，肉尽一无声。",
        "dynasty": "宋",
        "collection_info": null
    },
    {
        "uuid": "071f5d3a747fbdbb68ed2620ef45caca",
        "title": "安陆",
        "author": "范雍",
        "content": "安陆号方镇，江边无事州。\n民淳讼词少，务简官政优。",
        "dynasty": "宋",
        "collection_info": null
    },
    {
        "uuid": "cd1fd6519e7595c38b9932af51439e30",
        "title": "白兆山",
        "author": "范雍",
        "content": "车盖聊引步，浮云镇消忧。\n郧川梦泽地，古迹堪询求。\n白兆桃花岩，翰林栖此邱。",
        "dynasty": "宋",
        "collection_info": null
    },
    {
        "uuid": "0296d6ec661c8890acb1fa9f5bf11e46",
        "title": "句  其一",
        "author": "范雍",
        "content": "五老峰排连户色，万山寒耸入云株。",
        "dynasty": "宋",
        "collection_info": null
    },
    {
        "uuid": "d0528f140842ef23997cf6c894ea91a8",
        "title": "句  其二",
        "author": "范雍",
        "content": "清凉万杉下，苍翠五峰前。",
        "dynasty": "宋",
        "collection_info": null
    },
    {
        "uuid": "e32d59fa0f705c05249544e7d502b220",
        "title": "句  其三",
        "author": "范雍",
        "content": "山奇号九嵕，名与雍州同。",
        "dynasty": "宋",
        "collection_info": null
    },
    {
        "uuid": "282733d67a4620422ab64df07660ea29",
        "title": "句  其四",
        "author": "范雍",
        "content": "日下涢川暮，烟横梦泽秋。",
        "dynasty": "宋",
        "collection_info": null
    }
]