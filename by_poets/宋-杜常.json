[
    {
        "uuid": "aeb21c44b0750e626dffa6b8791b3bb1",
        "title": "过华清宫",
        "author": "杜常",
        "content": "行尽江南数十程，晓风残月入华清。\n朝元阁上西风急，都入长杨作雨声。",
        "dynasty": "宋",
        "collection_info": null
    },
    {
        "uuid": "14ba87e2337289df737141dddc5bdc2d",
        "title": "夜雨晨霁",
        "author": "杜常",
        "content": "桕叶青青栎叶红，高低相倚弄秋风。\n夜来雨后轻尘敛，绣出骊山岭上宫。",
        "dynasty": "宋",
        "collection_info": null
    },
    {
        "uuid": "3519a123661ba4a7e6ca670855d9bbdc",
        "title": "温泉",
        "author": "杜常",
        "content": "已去开元四百年，此泉犹自响潺潺。\n也知不愤当时事，长作悲声恨禄山。",
        "dynasty": "宋",
        "collection_info": null
    },
    {
        "uuid": "6bdad75586786012254dc75a221541da",
        "title": "骊山",
        "author": "杜常",
        "content": "渔阳烽燧起云间，玉辇苍黄下此山。\n何事君王自神武，区区南渡鹿头关。",
        "dynasty": "宋",
        "collection_info": null
    },
    {
        "uuid": "c494d8e8ddc145d1ccca32bab56e8215",
        "title": "句",
        "author": "杜常",
        "content": "江声聒破刺史眠。",
        "dynasty": "宋",
        "collection_info": null
    }
]