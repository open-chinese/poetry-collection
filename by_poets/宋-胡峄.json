[
    {
        "uuid": "e64eb28d3bdd12ee86884ef185a6fcd9",
        "title": "昆山夜泊舟中遣怀",
        "author": "胡峄",
        "content": "念昔扶衰别故城，敢期身见稍休兵。\n连年防患秋更急，此节浮家夜亦行。\n梦裏不应追昨梦，生前聊復且偷生。\n空中鸟迹谁能记，万古由来一妄情。",
        "dynasty": "宋",
        "collection_info": null
    },
    {
        "uuid": "6cb4dc9c52e2e3abf795f78539d19be2",
        "title": "泊昆山",
        "author": "胡峄",
        "content": "疾风欺雨透蓬船，拥被和衣昼亦眠。\n儿女登临余脚力，更随明月遶山前。",
        "dynasty": "宋",
        "collection_info": null
    },
    {
        "uuid": "3d8c95b594aa93dddfe904be4941fe91",
        "title": "同仲南弟游慧聚寺",
        "author": "胡峄",
        "content": "政欲相携紫翠间，不堪风雨径催还。\n何时更上月华阁，细认真山与假山。",
        "dynasty": "宋",
        "collection_info": null
    },
    {
        "uuid": "eaf5be61e11082c15d849d9a92ed541c",
        "title": "过百家瀼",
        "author": "胡峄",
        "content": "风雨留人阻去程，扶衰上冢过清明。\n百家瀼裏犹掀簸，那得江神不世情。",
        "dynasty": "宋",
        "collection_info": null
    }
]