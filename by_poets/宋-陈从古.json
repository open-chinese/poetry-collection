[
    {
        "uuid": "d9f3781e868f9e2ae8eef239c3f65153",
        "title": "蝶恋花 日借轻黄珠缀露",
        "author": "陈从古",
        "content": "日借轻黄珠缀露。\n困倚东风，无限娇春处。\n看尽夭红浑谩语。\n淡妆偏称泥金缕。\n不共铅华争胜负。\n殿后开时，故欲寻春去。\n去似朝霞无定所。\n那堪更着催花雨。",
        "dynasty": "宋",
        "collection_info": null
    },
    {
        "uuid": "9e0de64ea86d46566ea9e7f84cfc83d2",
        "title": "绍兴辛巳秋过浯溪诵简斋诗因用其韵",
        "author": "陈从古",
        "content": "浯溪一股寒流碧，耸起双峰如削壁。\n两公文墨照溪津，到今草木增颜色。\n想当忠愤欲吐时，尽把江山供笔力。\n我来弔古不胜情，岂但登临爱泉石。\n渔阳旧事忍再论，仅頼令公安反侧。\n书生百感夜不眠，起读新诗转悽恻。",
        "dynasty": "宋",
        "collection_info": null
    },
    {
        "uuid": "03855fbd164ffe3d877b46bf5a8f34f3",
        "title": "重过浯溪",
        "author": "陈从古",
        "content": "小憩𢈪亭上，悠然倚一枝。\n云埋漫郎宅，水落鲁公碑。\n兴废悲前古，登临记昔时。\n重来头已白，忍看旧题诗。",
        "dynasty": "宋",
        "collection_info": null
    },
    {
        "uuid": "9fc55e23ed88da8854ed0213fca93774",
        "title": "句  其一",
        "author": "陈从古",
        "content": "多情今夜月，送我到衡州。",
        "dynasty": "宋",
        "collection_info": null
    },
    {
        "uuid": "ccf426454c7f575d5be03b0acb59ba69",
        "title": "句  其二",
        "author": "陈从古",
        "content": "半夜打篷风雨恶，平明已失繫船痕。",
        "dynasty": "宋",
        "collection_info": null
    },
    {
        "uuid": "fdae4154ef37c3571bb1a57f654a8621",
        "title": "句  其三",
        "author": "陈从古",
        "content": "礼部又开南省榜，卖花羞听叫文官。",
        "dynasty": "宋",
        "collection_info": null
    }
]