[
    {
        "title": "雪谷潭",
        "author": "张嗣古",
        "content": "崎岖鸟道开烟萝，长松偃蹇声荡摩。\n白龙怒吼挂绝壁，苍兕离立迎清波。\n枯筇拄破青苔色，雷雨收功神敛迹。\n穷源不得空归来，掬雪抟珠三太息。",
        "dynasty": "宋",
        "collection_info": null
    },
    {
        "title": "登妙高亭",
        "author": "张嗣古",
        "content": "雨余山石洗孱颜，卧虎蹲羊各自闲。\n杖屦贪穿秋色好，不知衣惹藓痕斑。",
        "dynasty": "宋",
        "collection_info": null
    }
]