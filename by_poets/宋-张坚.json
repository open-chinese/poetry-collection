[
    {
        "uuid": "0c1757d88a754536b99424a4ff536f67",
        "title": "将之豫章别葆光先生",
        "author": "张坚",
        "content": "西山唤我陪轻举，上馆留君养大还。\n莫起世间离别念，他年相见两童颜。",
        "dynasty": "宋",
        "collection_info": null
    },
    {
        "uuid": "21a20fd41f82bc370242557381d65070",
        "title": "鹤庙松",
        "author": "张坚",
        "content": "谁种飞仙百丈梯，风摧雨折昔人非。\n凭谁寄语杨员外，留取孙枝待令威。",
        "dynasty": "宋",
        "collection_info": null
    },
    {
        "uuid": "3984f0f997c19c22508b1ea8e280e1a2",
        "title": "茅山雨中",
        "author": "张坚",
        "content": "踈踈雾雨閟朝晴，不那浮云先自生。\n传语洞灵休勒驾，而今逋客已归耕。",
        "dynasty": "宋",
        "collection_info": null
    }
]