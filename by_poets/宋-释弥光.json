[
    {
        "uuid": "efb46c2d9095f3e1c553afa422283de0",
        "title": "和学士吴元昭",
        "author": "释弥光",
        "content": "通身一穿金锁骨，正眼观来犹剩物。\n纵使当机觌面提，敢保居士犹未彻。",
        "dynasty": "宋",
        "collection_info": null
    },
    {
        "uuid": "f24bad5bd28e281c18448f546c2df711",
        "title": "和参政李汉老",
        "author": "释弥光",
        "content": "胡床稳坐已通津，何处更寻不二门。\n八苦起时全体现，不知谁解报深恩。",
        "dynasty": "宋",
        "collection_info": null
    },
    {
        "uuid": "3c9a4a1b9000c5b20314bb467e3dac95",
        "title": "偈五首  其一",
        "author": "释弥光",
        "content": "一拶当机怒雷吼，惊起须弥藏北斗。\n洪波浩渺浪滔天，拈得鼻孔失却口。",
        "dynasty": "宋",
        "collection_info": null
    },
    {
        "uuid": "d061d02141d1f6774bc21ec248d19e0b",
        "title": "偈五首  其二",
        "author": "释弥光",
        "content": "儿时曾向山前住，老大还归山上来。\n云外堂前逢蔡柳，大家拍掌笑咍咍。",
        "dynasty": "宋",
        "collection_info": null
    },
    {
        "uuid": "4bf75e280e99411a5d477e38678b2c9c",
        "title": "偈五首  其三",
        "author": "释弥光",
        "content": "一九与二九，相逢不出手。\n冻得鸱吻头，面南看北斗。\n诸禅人，晓不晓，地炉火冷莫嫌寒，更有樵夫赤脚走。",
        "dynasty": "宋",
        "collection_info": null
    },
    {
        "uuid": "6dc4cb8a1908f0b979c9042115492ec7",
        "title": "偈五首  其四",
        "author": "释弥光",
        "content": "今朝腊月二十，衲僧门风壁立。\n进前拟问如何，劈面老拳箭疾。",
        "dynasty": "宋",
        "collection_info": null
    },
    {
        "uuid": "72701aca36f8844d9394a90035eb01e6",
        "title": "偈五首  其五",
        "author": "释弥光",
        "content": "和风习习，膏雨微微。\n洗开柳眼，秀出花枝。\n衲僧闻得呵呵笑，也是宗门第八机。",
        "dynasty": "宋",
        "collection_info": null
    },
    {
        "uuid": "85c8efcc7130a775c3d2b70c2a79bb9d",
        "title": "偈二首  其一",
        "author": "释弥光",
        "content": "梦幻空花，何劳把捉。\n得失是非，一时放却。",
        "dynasty": "宋",
        "collection_info": null
    },
    {
        "uuid": "471e4ef0ef14fc3c20349b356b5a0f48",
        "title": "偈二首  其二",
        "author": "释弥光",
        "content": "一物不将来，两肩担不起。\n直下便承当，坐在屎窖裏。",
        "dynasty": "宋",
        "collection_info": null
    },
    {
        "uuid": "85d2416f4068ff788e8c48989f2e07da",
        "title": "颂古二首  其一",
        "author": "释弥光",
        "content": "生銕铸就昆崙儿，头轻脚重肚皮大。\n明眼衲僧萨普咤，九十日中看不破。\n看不破，笑倒嵩山破竈堕。",
        "dynasty": "宋",
        "collection_info": null
    },
    {
        "uuid": "deeef4681f5b2a053dd1debacdf35c99",
        "title": "颂古二首  其二",
        "author": "释弥光",
        "content": "家家尽看野狐儿，见者虽多识者稀。\n百怪千妖俱扫迹，春风已到万年枝。",
        "dynasty": "宋",
        "collection_info": null
    }
]