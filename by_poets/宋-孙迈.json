[
    {
        "uuid": "0421367885a9c8c5ea507d6b54e5d14b",
        "title": "简寂观作",
        "author": "孙迈",
        "content": "松接朝天路，钟闻贾客船。\n醮坛秋有月，丹井古无泉。",
        "dynasty": "宋",
        "collection_info": null
    },
    {
        "uuid": "c4ae8544140d1297547ff577302a2431",
        "title": "齐山僧舍",
        "author": "孙迈",
        "content": "竹密通幽径，桥横逐涧斜。\n阴崖耸圭璧，古蔓引龙蛇。\n寺僻虚僧磬，亭荒足兔罝。\n紫微今不见，着意采黄花。",
        "dynasty": "宋",
        "collection_info": null
    },
    {
        "uuid": "a3a8685836b35e2242e440d6902e1aca",
        "title": "游齐山寺寻陈鸿断碑",
        "author": "孙迈",
        "content": "万木参天绕寺篱，一声孤磬彻江湄。\n楼边已失陈鸿记，亭上犹存杜牧诗。\n细雨乍经岩溜响，嫩苔长积石桥危。\n知予好古心常切，僧与前山觅断碑。",
        "dynasty": "宋",
        "collection_info": null
    },
    {
        "uuid": "de696de894cde4339f4e95c35fd6e145",
        "title": "刘僊石诗",
        "author": "孙迈",
        "content": "珍重标前史，名教万古存。\n谁知刘越石，便是洞天门。\n变化终□测，神仙未易论。\n后人采扣处，白石又黄昏。",
        "dynasty": "宋",
        "collection_info": null
    },
    {
        "uuid": "00565dfdda65a2931feb488c4440c074",
        "title": "题义门胡氏华林书院",
        "author": "孙迈",
        "content": "浔阳风景接洪都，传说胡君四世居。\n诗句满朝皆诵咏，君王旌孝表门闾。\n数闻过客谈多惠，几欲凭僧去借书。\n若把公卿名刻石，共瞻驷马慕相如。",
        "dynasty": "宋",
        "collection_info": null
    }
]