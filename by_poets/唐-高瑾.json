[
    {
        "uuid": "40f5ca6c0f4a4fbd4f1f1b14b96bed6a",
        "title": "三月三日宴王明府山亭",
        "author": "高瑾",
        "content": "暮春元巳，春服初裁。\n童冠八九，于洛之隈。\n河堤草变，巩树花开。\n逸人谈发，仙御舟来。\n间关黄鸟，瀺灂丹腮。\n乐饮命席，优哉悠哉。",
        "dynasty": "唐",
        "collection_info": null
    },
    {
        "uuid": "6a46a656c3161165d1cb508d9fe3a7d0",
        "title": "晦日宴高氏林亭",
        "author": "高瑾",
        "content": "试入山亭望，言是石崇家。\n二月风光起，三春桃李华。\n莺吟上乔木，雁往息平沙。\n相看会取醉，宁知还路赊。",
        "dynasty": "唐",
        "collection_info": null
    },
    {
        "uuid": "77c3aff938fc7c8d7a072e28bb7fdfb3",
        "title": "晦日重宴",
        "author": "高瑾",
        "content": "忽闻莺响谷，于此命相知。\n正开彭泽酒，来向高阳池。\n柳叶风前弱，梅花影处危。\n赏洽林亭晚，落照下参差。",
        "dynasty": "唐",
        "collection_info": null
    },
    {
        "uuid": "d77689aba48eca766a06ff8f13c49b70",
        "title": "上元夜效小庾体",
        "author": "高瑾",
        "content": "初年三五夜，相知一两人。\n连镳出巷口，飞毂下池漘。\n灯光恰似月，人面倂如春。\n遨游终未已，相欢待日轮。",
        "dynasty": "唐",
        "collection_info": null
    },
    {
        "uuid": "6c44d72bc3c2544f329649fbfe519cc4",
        "title": "上元夜效小庾体",
        "author": "高瑾",
        "content": "初年三五夜，相知一两人。\n连镳出巷口，飞毂下池漘。\n灯光恰似月，人面并如春。\n遨游终未已，相欢待日轮。",
        "dynasty": "唐",
        "collection_info": {
            "collection": "御定全唐诗",
            "volume": "卷七十二"
        }
    }
]