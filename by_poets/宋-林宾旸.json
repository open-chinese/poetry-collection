[
    {
        "title": "红叶",
        "author": "林宾旸",
        "content": "五夜霜为染，轻明映碧流。\n山林惊有色，天地欲无秋。\n野渡风初起，夕阳雨未收。\n昔闻供墨客，霜屋落飕飗。",
        "dynasty": "宋",
        "collection_info": null
    },
    {
        "title": "病鹤",
        "author": "林宾旸",
        "content": "松梢秋气怯霜衣，犹为山人守石扉。\n仙国灵丹无处觅，故乡华表几时归。\n心知海上云霄□，眼见林间燕雀飞。\n却恨吹台消息断，草烟城郭照斜晖。",
        "dynasty": "宋",
        "collection_info": null
    }
]