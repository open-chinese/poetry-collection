[
    {
        "title": "奉赠德新知府并呈明德通守时中判府良心长司善卿知事",
        "author": "叶见泰",
        "content": "朝发瑞溪县，夕憩苍梧城。\n苍梧有贤牧，寮宷悉时英。\n宴我南熏楼，宿我嘉鱼亭。\n珍肴既重列，美醖仍细倾。\n莫夜继秉烛，优巫陈楚声。\n酒阑吐肝胆，驩焉若平生。\n黾勉服王事，行迈有期程。\n赠言无夸解，因之寄深情。",
        "dynasty": "宋",
        "collection_info": null
    }
]