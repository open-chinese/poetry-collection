[
    {
        "uuid": "7278c1977a0c329977d1577f9db62dfa",
        "title": "送宋承旨归觐大母刘太夫人",
        "author": "薛似宗",
        "content": "远衝风雪渡钱塘，欲趁春风到故乡。\n百岁报刘知日短，一身许国喜心长。\n才名磊落传金马，旌盖辉煌出玉堂。\n岂若他人思陟岵，无忧靡盬不遑将。",
        "dynasty": "宋",
        "collection_info": null
    },
    {
        "uuid": "17067ddc15aee33f7fd78a6a47e53175",
        "title": "戏题团扇自写山水",
        "author": "薛似宗",
        "content": "拂将团扇点江春，难与班姬咏并珍。\n非为墨池云雾好，自来不以笔干人。",
        "dynasty": "宋",
        "collection_info": null
    }
]