[
    {
        "uuid": "8a7ae69a4a0eea60900e2d2f3108ab1d",
        "title": "上元以修史促成书特免扈从因赋",
        "author": "宋绶",
        "content": "属书不得陪春豫，结客何妨事夜游。\n还胜南宫假宗伯，重扉深锁暗登楼。",
        "dynasty": "宋",
        "collection_info": null
    },
    {
        "uuid": "2eb27f60b44d80760255dc288286e268",
        "title": "玉堂壁画",
        "author": "宋绶",
        "content": "忆昔唐家扃禁地，粉壁曲龙闻曩记。\n承明意象今顿还，永与銮坡为故事。",
        "dynasty": "宋",
        "collection_info": null
    },
    {
        "uuid": "fe28fffe776e2ff164a784b92fda8a44",
        "title": "送僧归护国寺",
        "author": "宋绶",
        "content": "台岭分灯契上机，政庭传教及禅扉。\n供开蒲馔持盂至，梦忆霞标振策归。\n吟砚自澄晨磬彻，经窗闲掩夕香微。\n袍纹迥夺岩芝色，猊座人天喜重围。",
        "dynasty": "宋",
        "collection_info": null
    },
    {
        "uuid": "4bf954717fbbbd79fa2d0fdd2827bab3",
        "title": "送何水部蒙出牧袁州",
        "author": "宋绶",
        "content": "梧楸初谢楚天凉，亲见腰间换印囊。\n渔浦雾浓沈迭鼓，湓江风急下危樯。\n帝城云表瞻龙首，故国星边认剑光。\n退食斋中多燕喜，暖泉春酿泛瑶觞。",
        "dynasty": "宋",
        "collection_info": null
    },
    {
        "uuid": "3b861f941f9fb83b466e907ab1610ac9",
        "title": "题义门胡氏华林书院",
        "author": "宋绶",
        "content": "六阙表门荣，华林地气灵。\n乌衣王氏族，玉树谢家庭。\n邹鲁多亟犬，荀陈更现在星。\n怡神虚室白，讲学夜灯青。\n篇籍巾箱满，弦歌里巷听。\n兰堂时合宴，槐市正谈经。\n丹井通仙穴，西山接翠屏。\n烟萝皆胜概，何日扣岩扃。",
        "dynasty": "宋",
        "collection_info": null
    },
    {
        "uuid": "8854548a8e03590846c0e3d62477146b",
        "title": "句  其一",
        "author": "宋绶",
        "content": "神归梁小庙，礼袝汉余陵。",
        "dynasty": "宋",
        "collection_info": null
    },
    {
        "uuid": "3f0215359f7c3615eb27b74088ef80dc",
        "title": "句  其二",
        "author": "宋绶",
        "content": "四时常有烟棚合，三月犹无菜甲生。",
        "dynasty": "宋",
        "collection_info": null
    },
    {
        "uuid": "979b4fc7688aa610d9af3e1a6130a83a",
        "title": "句  其三",
        "author": "宋绶",
        "content": "鹤料署文移，鮆场收赋算。",
        "dynasty": "宋",
        "collection_info": null
    },
    {
        "uuid": "bffcaedbc273fb075320c167fe5819eb",
        "title": "句  其四",
        "author": "宋绶",
        "content": "奇材剑客当前队，丽赋骚人託后车。",
        "dynasty": "宋",
        "collection_info": null
    },
    {
        "uuid": "bfbe6c695c3052dacf416963d35eba59",
        "title": "句  其五",
        "author": "宋绶",
        "content": "江涵帝子翚飞阁，山际真君鹤驭天。",
        "dynasty": "宋",
        "collection_info": null
    },
    {
        "uuid": "654d4ce593d71a953119f950776a324a",
        "title": "句  其六",
        "author": "宋绶",
        "content": "楚泽伤春怨鶗鴂，长安索米愧侏儒。",
        "dynasty": "宋",
        "collection_info": null
    },
    {
        "uuid": "c38d51ea27297da57cce5a6a9a050962",
        "title": "句  其七",
        "author": "宋绶",
        "content": "云间乍阕仙韶曲，禁裏还过叡武楼。",
        "dynasty": "宋",
        "collection_info": null
    },
    {
        "uuid": "654bfdb247a075d8b0eddb9df8e4f068",
        "title": "句  其八",
        "author": "宋绶",
        "content": "海国瓯乡浙水东，暂烦良守此凭熊。",
        "dynasty": "宋",
        "collection_info": null
    }
]