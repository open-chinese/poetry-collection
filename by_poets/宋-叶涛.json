[
    {
        "uuid": "e2120c94d1f12c1abf4152df7f912c8f",
        "title": "望旧庐有感",
        "author": "叶涛",
        "content": "重来旧屋谁为主，江令萧条叹独存。\n已愧问人纔知路，更悲无柳可知门。\n舟车到处成家宅，岁月惟惊长子孙。\n孤客滥巾非得已，故交零落与谁论。",
        "dynasty": "宋",
        "collection_info": null
    },
    {
        "uuid": "259e811a0f7073d64cfd417eded47eb7",
        "title": "句",
        "author": "叶涛",
        "content": "碾成天上龙兼凤，煮出人间蟹与虾。",
        "dynasty": "宋",
        "collection_info": null
    }
]