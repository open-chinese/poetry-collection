[
    {
        "uuid": "4ac6ac2a3c0dbc9121a890ab1480b940",
        "title": "渊明故址",
        "author": "童潮",
        "content": "先生已归来，遗此折腰地。\n不见督邮人，祇闻解印事。\n径花虽就荒，台月还留醉。\n赋罢清流诗，西畴春已至。",
        "dynasty": "宋",
        "collection_info": null
    },
    {
        "uuid": "844173d42a27563a31f8a9133f6de50e",
        "title": "劳渡",
        "author": "童潮",
        "content": "借问谁家舟，孤横劳渡水。\n远携蓑笠来，满载暮烟紫。\n拍手唱沧浪，沙鸥惊不起。",
        "dynasty": "宋",
        "collection_info": null
    },
    {
        "uuid": "29a6ac4c19e541a4f95526e052f878e6",
        "title": "小孤山",
        "author": "童潮",
        "content": "长江万里来，一砥中流峙。\n巨浸没根深，孤峰插汉起。\n倒回三峡流，独据九江水。\n真是海门关，波涛险莫比。",
        "dynasty": "宋",
        "collection_info": null
    }
]