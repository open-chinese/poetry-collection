[
    {
        "uuid": "35b2587ab6fb0eb417eb4147f42f70d0",
        "title": "奉继冯使君韵  其一",
        "author": "夏世雄",
        "content": "恭览新诗清彻骨，挥毫落处耀名山。\n寒踪久已知恩地，杖屦今朝得喜攀。\n翳雨堙风遮远目，等闲轩豁为谁开。\n天公岂是藏幽景，留待使君持节来。",
        "dynasty": "宋",
        "collection_info": null
    },
    {
        "uuid": "67566a56dc30bbdb34ae0cf0954fb8cb",
        "title": "奉继冯使君韵  其二",
        "author": "夏世雄",
        "content": "神物坚持多圣境，新诗开僻信贤能。\n磨崖永作山中景，读处留行亦好憎。",
        "dynasty": "宋",
        "collection_info": null
    }
]