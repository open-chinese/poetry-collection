[
    {
        "uuid": "3c98ba3a23365ad25a73931bc7eb1db6",
        "title": "送奚宰二首  其一",
        "author": "陆埈",
        "content": "茂宰慈祥意，三年只似初。\n折腰宁而米，掣肘固难书。\n机静波浮鸟，刑疏网漏鱼。\n终然清议在，褒字到公车。",
        "dynasty": "宋",
        "collection_info": null
    },
    {
        "uuid": "cb56b21bb9c4cd457b86115d7b5638a7",
        "title": "送奚宰二首  其二",
        "author": "陆埈",
        "content": "失学儿俱懒，师资点化开。\n砭针瘳痼疾，膏馥起枯荄。\n授□方知绪，从游奈溯洄。\n武城门下士，应许厕澹台。",
        "dynasty": "宋",
        "collection_info": null
    },
    {
        "uuid": "919af36c700da02b0d41bd8c8f543753",
        "title": "丑梨",
        "author": "陆埈",
        "content": "灰貌凝清古，霜津溢澹甜。\n面嫌汤后白，心慰邑中黔。\n美实种寒谷，珍尝近御奁。\n彼姝徒冠玉，争得似无盐。",
        "dynasty": "宋",
        "collection_info": null
    },
    {
        "uuid": "7ede7e8c25e511913f7fc9e000130ff6",
        "title": "和奚宰春风楼即事",
        "author": "陆埈",
        "content": "恍然楹桷架虚空，意象经营九仞功。\n三载笑谈杯酒裏，一时人物画图中。\n金兰託契从今始，玉烛迎和与众同。\n却笑楚台雕篆客，强生分别诧雄风。",
        "dynasty": "宋",
        "collection_info": null
    }
]