[
    {
        "uuid": "979cd8dc1fb352e8ee39c244df7fbf7a",
        "title": "苦雪",
        "author": "薛师鲁",
        "content": "六出夫何甚，经旬散野堂。\n喜心翻作厌，瑞物恐为殃。\n岁晚思新火，天寒望太阳。\n荒邨风雪裏，頼有隔年粮。",
        "dynasty": "宋",
        "collection_info": null
    },
    {
        "uuid": "b89dc0c09eb68677add011f5809c29c7",
        "title": "过王处士竹庄",
        "author": "薛师鲁",
        "content": "临流结屋植琅玕，中有高人咏考槃。\n一曲秋烟青欲滴，满林春雨翠堪看。\n山僧过乞归云杖，渔父来分钓月竿。\n千古王猷惟此癖，但知此外别无欢。",
        "dynasty": "宋",
        "collection_info": null
    }
]