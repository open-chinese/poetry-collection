[
    {
        "uuid": "0e7ed3dda3e21780bc5a4b6f08186425",
        "title": "郊庙歌辞 仪坤庙乐章 寿和",
        "author": "徐坚",
        "content": "于穆清庙，肃雍严祀。\n合福受釐，介以繁[祉]。",
        "dynasty": "唐",
        "collection_info": null
    },
    {
        "uuid": "5f2370be56d14464e7c215028c82935e",
        "title": "相和歌辞 棹歌行",
        "author": "徐坚",
        "content": "棹女饰银钩，新妆下翠楼。\n霜丝青桂檝，兰栧紫霞舟。\n水落金陵曙，风起洞庭秋。\n扣船过曲浦，飞帆越回流。\n影入桃花浪，香飘杜若洲。\n洲长殊未返，萧散云霞晚。\n日下大江平，烟生归岸远。\n岸远闻潮波，争途游戏多。\n因声赵津女，来听采菱歌。",
        "dynasty": "唐",
        "collection_info": null
    },
    {
        "uuid": "c5ed3cc27bf2760961cb07547600fde0",
        "title": "奉和圣制送张说赴集贤院学士赐宴赋得虚字",
        "author": "徐坚",
        "content": "崇文德化洽，新殿集贤初。\n庸菲参高选，首滥承明庐。\n殊私光辅弼，荣送列簪裾。\n座引中厨馔，杯锡上尊余。\n翠叶浓丹苑，晴空卷碧虚。\n忝同文史地，愿草登封书。",
        "dynasty": "唐",
        "collection_info": null
    },
    {
        "uuid": "ac378a58218649bb5941a3146821b6c7",
        "title": "奉和圣制送张说巡边",
        "author": "徐坚",
        "content": "至德抚遐荒，神兵赴朔方。\n帝思元帅重，爰择股肱良。\n累相承安世，深筹协子房。\n寄崇专斧钺，礼备设坛场。\n鼙鼓喧雷电，戈劒凛风霜。\n四騑将戒道，十乘启先行。\n圣锡加恆数，天文耀宠光。\n出郊开帐饮，寅饯盛离章。\n雨濯梅林润，风清麦野凉。\n燕山应勒颂，麟阁伫名扬。",
        "dynasty": "唐",
        "collection_info": null
    },
    {
        "uuid": "889d97e28dffebf6d419e2a8e6da5331",
        "title": "奉和送金城公主适西蕃应制",
        "author": "徐坚",
        "content": "星汉下天孙，车服降殊蕃。\n匣中词易切，马上曲虚繁。\n关塞移朱帐，风尘暗锦轩。\n箫声去日远，万里望河源。",
        "dynasty": "唐",
        "collection_info": null
    },
    {
        "uuid": "4074364d1bef87a46d6f7dec01f142bd",
        "title": "饯许州宋司马赴任",
        "author": "徐坚",
        "content": "旧许星车转，神京祖帐开。\n断烟伤别望，零雨送离杯。\n辞燕依空遶，宾鸿入听哀。\n分襟与秋气，日夕共悲哉。",
        "dynasty": "唐",
        "collection_info": null
    },
    {
        "uuid": "fc805cefa9726dbb05a200ab170b74bf",
        "title": "饯唐永昌",
        "author": "徐坚",
        "content": "郎官出宰赴伊瀍，征传骎骎灞水前。\n此时怅望新丰道，握手相看共黯然。",
        "dynasty": "唐",
        "collection_info": null
    },
    {
        "uuid": "62b253645eb8af399cead44280e6e5aa",
        "title": "送考功武员外学士使嵩山置舍利塔歌",
        "author": "徐坚",
        "content": "伊川别骑，灞岸分筵。\n对三春之花月，览千里之风烟。\n望青山兮分地，见白云兮在天。\n寄愁心于樽酒，怆离绪于清弦。\n共握手而相顾，各衔悽而黯然。",
        "dynasty": "唐",
        "collection_info": null
    },
    {
        "uuid": "e3d623ad61967e76fb1acfc7351e2bcb",
        "title": "棹歌行",
        "author": "徐坚",
        "content": "棹女饰银钩，新妆下翠楼。\n霜丝青桂檝，兰栧紫霞舟。\n水落金陵曙，风起洞庭秋。\n扣舷过曲浦，飞帆越回流。\n影入桃花浪，香飘杜若洲。\n洲长殊未返，萧散云霞晚。\n日下大江平，烟生归岸远。\n岸远闻潮波，争途游戏多。\n因声赵津女，来听采菱歌。",
        "dynasty": "唐",
        "collection_info": null
    },
    {
        "uuid": "70dd4561e661dde7bc15ccd4e18422a3",
        "title": "送武进郑明府",
        "author": "徐坚",
        "content": "絃歌试宰日，城阙赏心违。\n北谢苍龙去，南随黄鹄飞。\n夏云海中出，吴山江上微。\n甿谣岂云远，从此庆缁衣。",
        "dynasty": "唐",
        "collection_info": null
    },
    {
        "uuid": "1cf6acd445b0f32346563dd3607c079e",
        "title": "仪坤庙乐章",
        "author": "徐坚",
        "content": "于穆清庙，肃雍严祀。\n合福受釐，介以繁祉。",
        "dynasty": "唐",
        "collection_info": null
    },
    {
        "uuid": "74232a84be83164d49182fbbc75c333a",
        "title": "郊庙歌辞：仪坤庙乐章：寿和",
        "author": "徐坚",
        "content": "于穆清庙，肃雍严祀。\n合福受厘，介以繁祉。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "uuid": "3ee1b8625dfe1ee1de890d35b4b98892",
        "title": "相和歌辞：棹歌行",
        "author": "徐坚",
        "content": "棹女饰银钩，新妆下翠楼。\n霜丝青桂楫，兰枻紫霞舟。\n水落金陵曙，风起洞庭秋。\n扣船过曲浦，飞帆越回流。\n影入桃花浪，香飘杜若洲。\n洲长殊未返，萧散云霞晚。\n日下大江平，烟生归岸远。\n岸远闻潮波，争途游戏多。\n因声赵津女，来听采菱歌。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "591149b312168b032a8f83e394e42734",
        "title": "奉和圣制送张说巡边",
        "author": "徐坚",
        "content": "至德抚遐荒，神兵赴朔方。\n帝思元帅重，爰择股肱良。\n累相承安世，深筹协子房。\n寄崇专斧钺，礼备设坛场。\n鼙鼓喧雷电，戈剑凛风霜。\n四騑将戒道，十乘启先行。\n圣锡加恒数，天文耀宠光。\n出郊开帐饮，寅饯盛离章。\n雨濯梅林润，风清麦野凉。\n燕山应勒颂，麟阁伫名扬。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零七"
        }
    },
    {
        "uuid": "86453852759ebb23ae0150d61c16010f",
        "title": "饯许州宋司马赴任",
        "author": "徐坚",
        "content": "旧许星车转，神京祖帐开。\n断烟伤别望，零雨送离杯。\n辞燕依空绕，宾鸿入听哀。\n分襟与秋气，日夕共悲哉。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零七"
        }
    },
    {
        "uuid": "3ca1df3d3b6c495938a0ef78f72e2b40",
        "title": "送考功武员外学士使嵩山置舍利塔歌",
        "author": "徐坚",
        "content": "伊川别骑，灞岸分筵。\n对三春之花月，览千里之风烟。\n望青山兮分地，见白云兮在天。\n寄愁心于樽酒，",
        "dynasty": "唐",
        "collection_info": {
            "collection": "御定全唐诗",
            "volume": "卷一百零七"
        }
    },
    {
        "uuid": "c7af8ffd5f6ab91e9f2e359ff2e63871",
        "title": "棹歌行",
        "author": "徐坚",
        "content": "棹女饰银钩，新妆下翠楼。\n霜丝青桂楫，兰枻紫霞舟。\n水落金陵曙，风起洞庭秋。\n扣舷过曲浦，飞帆越回流。\n影入桃花浪，香飘杜若洲。\n洲长殊未返，萧散云霞晚。\n日下大江平，烟生归岸远。\n岸远闻潮波，争途游戏多。\n因声赵津女，来听采菱歌。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零七"
        }
    }
]