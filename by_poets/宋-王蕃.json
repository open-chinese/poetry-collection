[
    {
        "title": "凤巢山  其一",
        "author": "王蕃",
        "content": "古邑荒凉瞰小溪，青山高与白云齐。\n凤凰飞去巢阿阁，未肯重来觅故栖。",
        "dynasty": "宋",
        "collection_info": null
    },
    {
        "title": "凤巢山  其二",
        "author": "王蕃",
        "content": "凤凰飞去听箫韶，燕雀群飞想见嘲。\n记取旧时栖止处，莫教鹰隼误来巢。",
        "dynasty": "宋",
        "collection_info": null
    },
    {
        "title": "政和壬辰留题石鱼",
        "author": "王蕃",
        "content": "冬旱江成渚，维鱼记石棱。\n滋濡春遂足，狼戾岁将□。",
        "dynasty": "宋",
        "collection_info": null
    },
    {
        "title": "句",
        "author": "王蕃",
        "content": "南亩桑麻无旧户，西园桃李变新栽。",
        "dynasty": "宋",
        "collection_info": null
    }
]