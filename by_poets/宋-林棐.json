[
    {
        "uuid": "f8bcb5b4e68394517126205bd33c8792",
        "title": "宿横山祷雨",
        "author": "林棐",
        "content": "寸心忧国愿年丰，晓挈枫香入翠峰。\n幸有一坛瞻斗象，岂无尺水起渊龙。\n松风不住雨声碎，岚雾常随云气浓。\n愿觅天瓢一滴水，三符需梦慰三农。",
        "dynasty": "宋",
        "collection_info": null
    },
    {
        "uuid": "e3eaf4cad4a9f8c7630e017aba1832b5",
        "title": "泛剡",
        "author": "林棐",
        "content": "水阔无风似有风，芦花摇落橹声中。\n鸥无一点惊猜意，认作当时载雪翁。",
        "dynasty": "宋",
        "collection_info": null
    }
]