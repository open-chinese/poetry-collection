[
    {
        "uuid": "1d50673bf77a0b8144a9e4a4669995a2",
        "title": "游仙",
        "author": "刘复",
        "content": "税驾倚扶桑，逍遥望九州。\n二老佐轩辕，移戈戮蚩尤。\n功成弃之去，乘龙上天游。\n天上见玉皇，寿与天地休。\n俯视昆仑宫，五城十二楼。\n王母何窈眇，玉质清且柔。\n扬袂折琼枝，寄我天东头。\n相思千万岁，大运浩悠悠。\n安用知吾道，日月不能周。\n寄音青鸟翼，谢尔碧海流。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    },
    {
        "uuid": "f5bf35f39f8dea57795ffc289f26f1d7",
        "title": "出东城",
        "author": "刘复",
        "content": "步出东城门，独行已彷徨。\n伊洛泛清流，密林含朝阳。\n芳景虽可瞩，忧怀在中肠。\n人生几何时，苒苒随流光。\n愿得心所亲，尊酒坐高堂。\n一为浮沉隔，会合殊未央。\n双戏水中凫，和鸣自翱翔。\n我无此羽翼，安可以比方。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    },
    {
        "uuid": "e52c26fbb2821bb2ae84ca0eb5b2efe1",
        "title": "经禁城",
        "author": "刘复",
        "content": "日没路且长，游子欲涕零。\n荒城无人路，秋草飞寒萤。\n东南古丘墟，莽苍驰郊垧。\n黄云晦断岸，枯井临崩亭。\n昔人竟何之，穷泉独冥冥。\n苍苔没碑版，朽骨无精灵。\n俯仰寄世间，忽如流波萍。\n金石非汝寿，浮生等臊腥。\n不如学神仙，服食求丹经。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    },
    {
        "uuid": "197ad9e0eff803db319b336f2422953a",
        "title": "出三城留别幕中三判官",
        "author": "刘复",
        "content": "翔禽托高柯，倦客念主人。\n恩义有所知，四海同一身。\n况皆旷大姿，翰音见良辰。\n陈规佐武略，高视据要津。\n常愿投素诚，今果得所申。\n金罍列四座，广厦无氛尘。\n留连徂暑中，观望历数旬。\n河山险以固，士卒勇且仁。\n饬装去未归，相追越城闉。\n愧无青玉案，缄佩永不泯。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    },
    {
        "uuid": "096caadba6e6a7064e7a9607b231b81b",
        "title": "送王伦",
        "author": "刘复",
        "content": "春江日未曛，楚客酣送君。\n翩翩孤黄鹤，万里沧洲云。\n四方各有志，岂得常顾群。\n山连巴湘远，水与荆吴分。\n清光日修阻，尺素安可论。\n相思寄梦寐，瑶草空氛氲。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    },
    {
        "uuid": "83537c1ee503fbf18af116d28b5f636e",
        "title": "长相思",
        "author": "刘复",
        "content": "长相思，在桂林，苍梧山远潇湘深。\n秋堂零泪倚金瑟，宁知一水不可渡，况复万山修且阻。\n彩丝织绮文双鸳，",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    },
    {
        "uuid": "60883d65e1f00ae30043aa3f33a7ad70",
        "title": "长歌行",
        "author": "刘复",
        "content": "淮南木落秋云飞，楚宫商歌今正悲。\n青春白日不与我，三山海底无见期，百龄世间莫虚弃。\n君不见金城帝业汉家有，东制诸侯欲长久。\n奸雄窃命风尘昏，函谷重关不能守。\n龙蛇出没经两朝，",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    },
    {
        "uuid": "bc3bb3661bc8b8246b0102f4fee2bee5",
        "title": "春游曲",
        "author": "刘复",
        "content": "春风戏狭斜，相见莫愁家。\n细酌蒲桃酒，娇歌玉树花。\n裁衫催白纻，迎客走朱车。\n不觉重城暮，争栖柳上鸦。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    },
    {
        "uuid": "5211bb0da61c09ea48c6960abee0e7f5",
        "title": "杂曲",
        "author": "刘复",
        "content": "宝剑饰文犀，当风似切泥。\n逢君感意气，贳酒杜陵西。\n赵女颜虽少，宛驹齿正齐。\n娇多不肯别，更待夜乌啼。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    },
    {
        "uuid": "93ef6947ee2fee867b4becebdc2fefde",
        "title": "夕次襄邑",
        "author": "刘复",
        "content": "何处成吾道，经年远路中。\n客心犹向北，河水自归东。\n古戍飘残角，疏林振夕风。\n轻舟难载月，那与故人同。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    },
    {
        "uuid": "9d5d14a0d4e0d1a60f446c57d0fce8a1",
        "title": "夏日",
        "author": "刘复",
        "content": "映日纱窗深且闲，含桃红日石榴殷。\n银瓶绠转桐花井，明朝戏去谁相伴，年少相逢狭路间。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    },
    {
        "uuid": "dff6bbeb25014d55266aab0f1e87fa68",
        "title": "送黄晔明府岳州湘阴赴任",
        "author": "刘复",
        "content": "拟占名场第一科，龙门十上困风波。\n三年护塞从戎远，遥知布惠苏民后，应向祠堂吊汨罗。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    }
]