[
    {
        "uuid": "5903c038694a6ea5c8de1c4ae2f9ae3c",
        "title": "鼓吹曲辞 巫山高",
        "author": "张循之",
        "content": "巫山高不极，沓沓状奇新。\n暗谷疑风雨，幽岩若鬼神。\n月明三峡曙，潮满二江春。\n为问阳台夕，应知入梦人。",
        "dynasty": "唐",
        "collection_info": null
    },
    {
        "uuid": "0aaf179f26d73c77919a45ba1fd5ac6f",
        "title": "巫山高",
        "author": "张循之",
        "content": "巫山高不极，合沓状奇新。\n暗谷疑风雨，阴崖若鬼神。\n月明三峡晓，潮满九江春。\n为问阳台客，应知入梦人。",
        "dynasty": "唐",
        "collection_info": null
    },
    {
        "uuid": "afb687003637b7fc4e87aacf20a6eab2",
        "title": "送泉州李使君之任",
        "author": "张循之",
        "content": "傍海皆荒服，分符重汉臣。\n云山百越路，市井十洲人。\n执玉来朝远，还珠入贡频。\n连年不见雪，到处即行春。",
        "dynasty": "唐",
        "collection_info": null
    },
    {
        "uuid": "e13143ae4ebe3ea9c25268fd172e0e17",
        "title": "长门怨",
        "author": "张循之",
        "content": "长门落景尽，洞房秋月明。\n玉阶草露积，金屋网尘生。\n妾妬今应改，君恩惜未平。\n寄语临邛客，何时作赋成。",
        "dynasty": "唐",
        "collection_info": null
    },
    {
        "uuid": "a0c288df11ff0e6a2697853e4f37454a",
        "title": "巫山",
        "author": "张循之",
        "content": "流景一何速，年华不可追。\n解佩安所赠，怨咽空自悲。",
        "dynasty": "唐",
        "collection_info": null
    },
    {
        "uuid": "768303d987aed84e2717e3f47f72d408",
        "title": "送王汶宰江阴",
        "author": "张循之",
        "content": "郡北乘流去，花间竟日行。\n海鱼朝满市，江鸟夜喧城。\n让酒非关病，援琴不在声。\n应缘五斗米，数日滞渊明。",
        "dynasty": "唐",
        "collection_info": null
    },
    {
        "uuid": "dfe11e9d16760c84e61eeaed4e2a42bb",
        "title": "婺州留别邓使君",
        "author": "张循之",
        "content": "西掖驰名久，东阳出守时。\n江山婺女分，风月隐侯诗。\n别恨双溪急，留欢五马迟。\n迴舟暎沙屿，未远剩相思。",
        "dynasty": "唐",
        "collection_info": null
    },
    {
        "uuid": "75639940416881eba0c0ed2653f9ac53",
        "title": "乐府杂曲：鼓吹曲辞：巫山高",
        "author": "张循之",
        "content": "巫山高不极，沓沓状奇新。\n暗谷疑风雨，幽岩若鬼神。\n月明三峡曙，潮满二江春。\n为问阳台夕，应知入梦人。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "fac47d030cf96bd3ddf949705f5354d2",
        "title": "长门怨",
        "author": "张循之",
        "content": "长门落景尽，洞房秋月明。\n玉阶草露积，金屋网尘生。\n妾妒今应改，君恩惜未平。\n寄语临邛客，何时作赋成。",
        "dynasty": "唐",
        "collection_info": {
            "collection": "御定全唐诗",
            "volume": "卷九十九"
        }
    },
    {
        "uuid": "065130cc7709d2a9198fd2b9d2967336",
        "title": "婺州留别邓使君",
        "author": "张循之",
        "content": "西掖驰名久，东阳出守时。\n江山婺女分，风月隐侯诗。\n别恨双溪急，留欢五马迟。\n回舟映沙屿，未远剩相思。",
        "dynasty": "唐",
        "collection_info": {
            "collection": "御定全唐诗",
            "volume": "卷九十九"
        }
    }
]