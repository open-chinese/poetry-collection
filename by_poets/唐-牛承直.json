[
    {
        "uuid": "59121deac989ca392a74b89eba2987be",
        "title": "石窟寺",
        "author": "牛承直",
        "content": "老去寻山意渐便，兴来登览独怡然。\n僧归禅榻香盈帐，人唤渔舟晚济川。\n清洛冷光浮巨栋，灵崧积翠拱中天。\n公余底事频来此，民远官刑不用鞭。\n（见上海图书馆胶卷复制天一阁藏书靖三十四年康绍第纂《巩县志》卷七。\n）（按：诗下署：「唐牛承直，巩县知县。\n」后录宋初李淑诗。\n同书卷二《职官》载唘知县：「牛承直，贯无考。\n」）。",
        "dynasty": "唐",
        "collection_info": null
    }
]