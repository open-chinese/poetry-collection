[
    {
        "uuid": "776df6f1b696a10ccc0b1e81658ba9d4",
        "title": "失题",
        "author": "卢群玉",
        "content": "酒泻银瓶倒底清，夜深丝竹凤凰鸣。\n红妆醉起一花落，更引春风无限情。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十五"
        }
    },
    {
        "uuid": "e45ca9ecfb10d29aaf39cd31cf6efe95",
        "title": "投卢尚书",
        "author": "卢群玉",
        "content": "无力不任为走役，有文安敢滞清平。\n从来若把耕桑定，免恃雕虫误此生。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十五"
        }
    }
]