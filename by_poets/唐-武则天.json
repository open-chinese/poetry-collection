[
    {
        "uuid": "2d33843a10fc7872c68ff5d9b08a8955",
        "title": "郊庙歌辞 武后明堂乐章 外办将出",
        "author": "武则天",
        "content": "总章陈昔典，衢室礼惟神。\n宏规则天地，神用叶陶钧。\n负扆三春旦，充庭万宇宾。\n顾己诚虚薄，空惭亿兆人。",
        "dynasty": "唐",
        "collection_info": null
    },
    {
        "uuid": "1a0d6441251acad4b0894656aaa6c664",
        "title": "郊庙歌辞 武后明堂乐章 皇帝行",
        "author": "武则天",
        "content": "仰膺历数，俯顺讴歌。\n远安迩肃，俗阜时和。\n化光玉镜，讼息金科。\n方兴典礼，永戢干戈。",
        "dynasty": "唐",
        "collection_info": null
    },
    {
        "uuid": "a080e4143f8b4883fa5a0758fe6132eb",
        "title": "郊庙歌辞 武后明堂乐章 皇嗣出入升降",
        "author": "武则天",
        "content": "至人光俗，大孝通神。\n谦以表性，恭惟立身。\n洪规载启，茂典方陈。\n誉隆三善，祥开万春。",
        "dynasty": "唐",
        "collection_info": null
    },
    {
        "uuid": "58f761b18d3ddb3f5de23bf249193aff",
        "title": "郊庙歌辞 武后明堂乐章 迎送王公",
        "author": "武则天",
        "content": "千官肃事，万国朝宗。\n载延百辟，爰集三宫。\n君臣德合，鱼水斯同。\n睿图方永，周历长隆。",
        "dynasty": "唐",
        "collection_info": null
    },
    {
        "uuid": "08c17094bc0bb228fc3a84bf2b0cb66a",
        "title": "郊庙歌辞 武后明堂乐章 登歌",
        "author": "武则天",
        "content": "礼崇宗祀，志表严禋。\n笙镛合奏，文物维新。\n敬遵茂典，敢择良辰。\n絜诚斯着，奠谒方申。",
        "dynasty": "唐",
        "collection_info": null
    },
    {
        "uuid": "e20099db1ddb47d34c78e32d57b54196",
        "title": "郊庙歌辞 武后明堂乐章 配飨",
        "author": "武则天",
        "content": "笙镛间玉宇，文物昭清晖。\n睟影临芳奠，休光下太微。\n孝思期有感，明絜庶无违。",
        "dynasty": "唐",
        "collection_info": null
    },
    {
        "uuid": "c781288e76dccf725b340a5b2b32e610",
        "title": "郊庙歌辞 武后明堂乐章 宫音",
        "author": "武则天",
        "content": "履艮包羣望，居中冠百灵。\n万方资广运，庶品荷财成。\n神功谅匪测，盛德实难名。\n藻奠申诚敬，恭祀表惟馨。",
        "dynasty": "唐",
        "collection_info": null
    },
    {
        "uuid": "5636a518dd1eaba2f7bfd300650623f6",
        "title": "郊庙歌辞 武后明堂乐章 角音",
        "author": "武则天",
        "content": "出震位，开平秩。\n扇条风，乘甲乙。\n龙德盛，鸟星出。\n荐珪篚，陈诚实。",
        "dynasty": "唐",
        "collection_info": null
    },
    {
        "uuid": "bcf9f1b7718af0edfb43501bcf3d6c29",
        "title": "郊庙歌辞 武后明堂乐章 征音",
        "author": "武则天",
        "content": "赫赫离精御炎陆，滔滔炽景开隆暑。\n冀延神鉴俯兰罇，式表虔襟陈桂俎。",
        "dynasty": "唐",
        "collection_info": null
    },
    {
        "uuid": "d025eb1b52b7f114dba95ae7c7987414",
        "title": "郊庙歌辞 武后明堂乐章 商音",
        "author": "武则天",
        "content": "律中夷则，序应收成。\n功宣建武，义表惟明。\n爰申礼奠，庶展翘诚。\n九秋是式，百谷斯盈。",
        "dynasty": "唐",
        "collection_info": null
    },
    {
        "uuid": "a3ca1b106e92beba5ef574b6c1f34382",
        "title": "郊庙歌辞 武后明堂乐章 羽音",
        "author": "武则天",
        "content": "葭律肇启隆冬，苹藻攸陈飨祭。\n黄钟既陈玉烛，红粒方殷稔岁。",
        "dynasty": "唐",
        "collection_info": null
    },
    {
        "uuid": "197b7445fdbb37068153db6f94004cc3",
        "title": "游仙篇",
        "author": "武则天",
        "content": "绛宫珠阙敞仙家，蜺裳羽旆自凌霞。\n碧落晨飘紫芝盖，黄庭夕转綵云车。\n周旋宇宙殊非远，窵望蓬壶停翠幰。\n千龄一日未言[赊]（{目畲}），亿岁婴孩谁谓晚？逶迤鳯舞时相向，变啭鸾歌引清唱。\n金浆既取玉杯斟，玉酒还用金膏酿。\n驻逈游天域，排空[聊]憩息。\n宿志慕三元，翘心祈五色。\n[仙]储本性谅难求，圣迹奇术秘[玄]（元）猷。\n愿[允]丹[诚]赐灵药，方期久视御隆周。\n（见赵绍祖《金石续钞》卷一）（〖1〗案石刻题作《杂言游仙篇》，下署「御制，奉宸大夫臣薛曜书。\n」〖2〗赵绍祖《金石续钞》跋尾：「末句云：『方期久视御隆周。\n』则此诗久视元年作而刻之于石者也。\n武氏此诗不见于他书，而今古金石家亦未有着于录者，故存之。\n」〖3〗又按诗中日，原作●；天，原作●；圣，原作●；附注中臣，原作●，均武后所制新字。\n〖4〗此诗又见收于武亿《偃师金石遗文记》卷上、干隆《偃师县志》卷二七武亿撰《金石录》上〖此即将前列武亿书收入〗、孙星衍《续古文苑》卷四、王昶《金石萃编》卷六三，另毕沅《中州金石记》亦着录，但未录原文。\n上列各本，录文）（稍有出入，校如次：「窵望」，上列四书皆作「写望」；「{目畲}」四书皆作「赊」，今据改；「相向」，武亿录作「相尚」；「聊憇息」之「聊」字，「仙储」之「仙」字，《金石续钞》原缺，据尚书补；「本性」之「性」字，武亿及王昶录本皆缺；「玄猷」之「玄」字，《金石续钞》作「元」，武亿录作「玄」，《金石萃编》及《续古文苑》皆注明为庙讳，故据改；「愿允丹诚」之「允」、「诚」二字，诸本皆缺，惟《续古文苑》不缺，今据补。\n）。",
        "dynasty": "唐",
        "collection_info": null
    },
    {
        "uuid": "181359a8603736d975b67458fb4066fc",
        "title": "听《华严》诗（幷序）",
        "author": "武则天",
        "content": "法席开广方，缁徒满胜筵。\n圣众随云集，天华照日鲜。\n座分千叶华，香引六铢烟。\n钟声闻有顶，梵响韵无边。\n一音宣妙义，七处重弘宣。\n唯心明八会，涤虑体三禅。\n既悟无生灭，常欣佛现前。\n（《卐续藏经》本唐释法藏《华严经传记》卷三《智俨传》为永昌元年作。\n）。",
        "dynasty": "唐",
        "collection_info": null
    },
    {
        "uuid": "7952cf3e68b40cb5588385da2db23c07",
        "title": "赐姚崇",
        "author": "武则天",
        "content": "依依柳色变，处处春风起。\n借问向盐池，何如游浐水？（见胡聘之《山右石刻丛编》卷五高宗《过楼岩寺》诗附韦元晨《六绝纪文》引。\n作于长安二年。\n时姚崇按察蒲州盐池事返，赐以此诗。\n题据韦文拟。\n）。",
        "dynasty": "唐",
        "collection_info": null
    },
    {
        "uuid": "4fb3f2299eaf9c6232c07a04dc4e8674",
        "title": "曳鼎歌",
        "author": "武则天",
        "content": "羲农首出，轩昊膺期。\n唐虞继踵，汤禹乘时。\n天下光宅，海内雍熙。\n上玄降鉴，方建隆基。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "4d6201ac9d9a6c5457c61cb7fa9bccf3",
        "title": "唐享昊天乐：第一",
        "author": "武则天",
        "content": "太阴凝至化，真耀蕴轩仪。\n德迈娥台敞，仁高姒幄披。\n扪天遂启极，梦日乃升曦。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "34a68e84d36ea8e353206cc8671ad0a3",
        "title": "唐享昊天乐：第二",
        "author": "武则天",
        "content": "瞻紫极，望玄穹。\n翘至恳，罄深衷。\n听虽远，诚必通。\n垂厚泽，降云宫。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "a8c142969f305a6a30d2d07cb9dedd80",
        "title": "唐享昊天乐：第三",
        "author": "武则天",
        "content": "干仪混成冲邃，天道下济高明，闿阳晨披紫阙，丹襟式敷衷恳，玄鉴庶察微诚。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "eb98a1f214821f93c9318c43e7a74c17",
        "title": "唐享昊天乐：第四",
        "author": "武则天",
        "content": "巍巍睿业广，赫赫圣基隆。\n菲德承先顾，祯符萃眇躬。\n铭开武岩侧，图荐洛川中。\n微诚讵幽感，景命忽昭融。\n有怀惭紫极，无以谢玄穹。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "e0ae8866fd6a87b04db52588e0b65d1a",
        "title": "唐享昊天乐：第五",
        "author": "武则天",
        "content": "朝坛雾卷，曙岭烟沉。\n爰设筐币，式表诚心。\n筵辉丽璧，乐畅和音。\n仰惟灵鉴，俯察翘襟。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "d0e4b6935c43e4d0a284b722f6d060f5",
        "title": "唐享昊天乐：第六",
        "author": "武则天",
        "content": "昭昭上帝，穆穆下临。\n礼崇备物，乐奏锵金。\n兰羞委荐，桂醑盈斟。\n敢希明德，幸罄庄心。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "0d6cbd2ab95f522840c4be112aeaa27b",
        "title": "唐享昊天乐：第七",
        "author": "武则天",
        "content": "尊浮九酝，礼备三周。\n陈诚菲奠，契福神猷。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "3aa0c0a1b6b870be9f7928a808dca406",
        "title": "唐享昊天乐：第八",
        "author": "武则天",
        "content": "奠璧郊坛昭大礼，锵金拊石表虔诚。\n始奏承云娱帝赏，复歌调露畅韶英。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "969c036c8fb6b78d5e64a7d53bcdab35",
        "title": "唐享昊天乐：第九",
        "author": "武则天",
        "content": "荷恩承顾托，执契恭临抚。\n庙略静边荒，天兵曜神武。\n有截资先化，无为遵旧矩。\n祯符降昊穹，大业光寰宇。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "a984469aa011e1ea1f5b57bb73ba720a",
        "title": "唐享昊天乐：第十",
        "author": "武则天",
        "content": "肃肃祀典，邕邕礼秩。\n三献已周，九成斯毕。\n爰撤其俎，载迁其实。\n或升或降，惟诚惟质。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "74a1f0bc6dc622af4fe38bbb83d310e3",
        "title": "唐享昊天乐：第十一",
        "author": "武则天",
        "content": "礼终肆类，乐阕九成。\n仰惟明德，敢荐非馨。\n顾惭菲奠，久驰云輧。\n瞻荷灵泽，悚恋兼盈。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "ace318ecd6d5a15bdecfb1dc485d9875",
        "title": "唐享昊天乐：第十二",
        "author": "武则天",
        "content": "式干路，辟天扉。\n回日驭，动云衣。\n登金阙，入紫微。\n望仙驾，仰恩徽。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "25590a117b83b0fc3c5d5ba950f6df0b",
        "title": "唐明堂乐章：外办将出",
        "author": "武则天",
        "content": "总章陈昔典，衢室礼惟神。\n巨集规则天地，神用叶陶钧。\n负扆三春旦，充庭万宇宾。\n顾己诚虚薄，空惭驭兆人。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "fb4c208eac5156b6226fe8ced3adfca7",
        "title": "唐明堂乐章：皇帝行",
        "author": "武则天",
        "content": "仰膺历数，俯顺讴歌。\n远安迩肃，俗阜时和。\n化光玉镜，讼息金科。\n方兴典礼，永戢干戈。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "7c270ed647a62e00829051ffc7ac3ea2",
        "title": "唐明堂乐章：皇嗣出入升降",
        "author": "武则天",
        "content": "至人光俗，大孝通神。\n谦以表性，恭惟立身。\n洪规载启，茂典方陈。\n誉隆三善，祥开万春。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "b2546a68b35735600c4bd6213de9a85c",
        "title": "唐明堂乐章：迎送王公",
        "author": "武则天",
        "content": "千官肃事，万国朝宗。\n载延百辟，爰集三宫。\n君臣德合，鱼水斯同。\n睿图方永，周历长隆。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "5ed4aae3059cb359b03e507df62803a9",
        "title": "唐明堂乐章：登歌",
        "author": "武则天",
        "content": "礼崇宗祀，志表严禋。\n笙镛合奏，文物惟新。\n敬遵茂典，敢择良辰。\n絜诚斯着，奠谒方申。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "2fb85141870021eeb498484b515cb13a",
        "title": "唐明堂乐章：配飨",
        "author": "武则天",
        "content": "笙镛间玉宇，文物昭清辉。\n晬影临芳奠，休光下太微。\n孝思期有感，明絜庶无违。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "6ae71f2e64ae5ebf57771adfc8b9c928",
        "title": "唐明堂乐章：宫音",
        "author": "武则天",
        "content": "履艮包群望，居中冠百灵。\n万方资广运，庶品荷财成。\n神功谅匪测，盛德实难名。\n藻奠申诚敬，恭祀表惟馨。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "62cde083e4c644f7186083392a703c52",
        "title": "唐明堂乐章：角音",
        "author": "武则天",
        "content": "出震位，开平秩。\n扇条风，乘甲乙。\n龙德盛，鸟星出。\n荐珪篚，陈诚实。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "ce1d0aa507f0bd3a2762dd29d8159d0a",
        "title": "唐明堂乐章：征音",
        "author": "武则天",
        "content": "赫赫离精御炎陆，滔滔炽景开隆暑。\n冀延神鉴俯兰尊，式表虔襟陈桂俎。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "9a98fcf13de656f44d24c2f13f96d50e",
        "title": "唐明堂乐章：商音",
        "author": "武则天",
        "content": "律中夷则，序应收成。\n功宣建武，义表惟明。\n爰申礼奠，庶展翘诚。\n九秋是式，百谷斯盈。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "ecef6b5f9c43d76486ffee4d042aaeb9",
        "title": "唐明堂乐章：羽音",
        "author": "武则天",
        "content": "葭律肇启隆冬，苹藻攸陈飨祭。\n黄钟既陈玉烛，红粒方殷稔岁。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "09238a658126feb15aba751e4bf33137",
        "title": "唐大飨拜洛乐章：昭和",
        "author": "武则天",
        "content": "九玄眷命，三圣基隆。\n奉成先旨，明台毕功。\n宗祀展敬，冀表深衷。\n永昌帝业，式播淳风。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "5b3b9cdcee76a96b252bc351cb3bd3fa",
        "title": "唐大飨拜洛乐章：致和",
        "author": "武则天",
        "content": "神功不测兮运阴阳，包藏万宇兮孕八荒。\n天符既出兮帝业昌，愿临明祀兮降祯祥。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "617118090076b07ceca02f9824096356",
        "title": "唐大飨拜洛乐章：咸和",
        "author": "武则天",
        "content": "坎泽祠容备举，坤坛祭典爰申。\n灵眷遥行秘躅，方期交际悬应。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "4792c077f0ae7888d12d6e12f33acdc2",
        "title": "唐大飨拜洛乐章：九和",
        "author": "武则天",
        "content": "祗荷坤德，钦若干灵。\n惭惕罔置，兴居匪宁。\n恭崇礼则，肃奉仪形。\n惟凭展敬，敢荐非馨。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "7c61f2de31df92d70c41da133c6844f4",
        "title": "唐大飨拜洛乐章：拜洛",
        "author": "武则天",
        "content": "菲躬承睿顾，薄德忝坤仪。\n干干遵后命，翼翼奉先规。\n抚俗勤虽切，还淳化尚亏。\n未能弘至道，何以契明祇。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "6f7ec9cbbf3257d735c515f46d233498",
        "title": "唐大飨拜洛乐章：显和",
        "author": "武则天",
        "content": "顾德有惭虚菲，明祇屡降祯符。\n汜水初呈秘象，",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "c11ff47b4d0002254ee59ef708c8d847",
        "title": "唐大飨拜洛乐章：昭和",
        "author": "武则天",
        "content": "舒云致养，合大资生。\n德以恒固，功由永贞。\n升歌荐序，垂币翘诚。\n虹开玉照，凤引金声。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "eb02d10630c838f85f98dae86bf2e867",
        "title": "唐大飨拜洛乐章：敬和",
        "author": "武则天",
        "content": "兰俎既升，苹羞可荐。\n金石载设，咸英已变。\n林泽斯总，山川是遍。\n敢用敷诚，实惟忘倦。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "8e5a22baeabe7e207f6b6105ccd2659d",
        "title": "唐大飨拜洛乐章：齐和",
        "author": "武则天",
        "content": "沉潜演贶分三极，广大凝祯总万方。\n既荐羽旌文化启，还呈干戚武威扬。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "b0af7cb307f087345e1e9c682d22a18a",
        "title": "唐大飨拜洛乐章：德和",
        "author": "武则天",
        "content": "夕惕同龙契，晨兢当凤扆。\n崇儒习旧规，偃伯循先旨。\n绝壤飞冠盖，遐区丽山水。\n幸承三圣余，忻属千年始。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "019136669105037b1ae8f6a44c2d7016",
        "title": "唐大飨拜洛乐章：禋和",
        "author": "武则天",
        "content": "百礼崇容，千官肃事。\n灵降舞兆，神凝有粹。\n奠享咸周，威仪毕备。\n奏夏登列，歌雍撤肆。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "f851c4be1149dfc71bb8b625dde28e95",
        "title": "唐大飨拜洛乐章：通和",
        "author": "武则天",
        "content": "皇皇灵眷，穆穆神心。\n暂动凝质，还归积阴。\n功玄枢纽，理寂高深。\n衔恩佩德，耸志翘襟。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "c4e15be8dd1bab52dd7182e692191aa9",
        "title": "唐大飨拜洛乐章：归和",
        "author": "武则天",
        "content": "言旋云洞兮蹑烟涂，永宁中宇兮安下都。\n包涵动植兮顺荣枯，长贻宝贶兮赞璇图。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "3399cd716a29a93938faa87a6611d203",
        "title": "唐大飨拜洛乐章：归和",
        "author": "武则天",
        "content": "调云阕兮神座兴，骖云驾兮俨将升。\n腾绛霄兮垂景祜，翘丹恳兮荷休征。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "92bc1010fd4e08f473d21f2ecf318d93",
        "title": "唐武氏享先庙乐章",
        "author": "武则天",
        "content": "先德谦撝冠昔，严规节素超今。\n奉国忠诚每竭，既迫王公屡请，方乃俯遂群心。\n有限无由展敬，",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "cdf33bc111aed26772dd30ec3de82f65",
        "title": "早春夜宴",
        "author": "武则天",
        "content": "九春开上节，千门敞夜扉。\n兰灯吐新焰，桂魄朗圆辉。\n送酒惟须满，流杯不用稀。\n务使霞浆兴，方乘泛洛归。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "b5c29cd2d990d6d2a0d8bda22f57bae5",
        "title": "游九龙潭",
        "author": "武则天",
        "content": "山窗游玉女，涧户对琼峰。\n岩顶翔双凤，潭心倒九龙。\n酒中浮竹叶，杯上写芙蓉。\n故验家山赏，惟有风入松。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "a3ece9ac84ff439afa1f29f319460953",
        "title": "赠胡天师",
        "author": "武则天",
        "content": "高人叶高志，山服往山家。\n迢迢间风月，去去隔烟霞。\n碧岫窥玄洞，玉灶炼丹砂。\n今日星津上，延首望灵槎。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "a10e9ce2da8d5dfaaaccd8f4c2003884",
        "title": "从驾幸少林寺",
        "author": "武则天",
        "content": "陪銮游禁苑，侍赏出兰闱。\n云偃攒峰盖，霞低插浪旗。\n日宫疏涧户，月殿启岩扉。\n金轮转金地，香阁曳香衣。\n铎吟轻吹发，幡摇薄雾霏。\n昔遇焚芝火，山红连野飞。\n花台无半影，莲塔有全辉。\n实赖能仁力，攸资善世威。\n慈缘兴福绪，于此罄归依。\n风枝不可静，泣血竟何追。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "63a6d620905b494baf3182254fbd1357",
        "title": "石淙",
        "author": "武则天",
        "content": "三山十洞光玄箓，玉峤金峦镇紫微。\n均露均霜标胜壤，且驻欢筵赏仁智，雕鞍薄晚杂尘飞。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "f15e6956c6956bc420fb28b88c5f9f6a",
        "title": "腊日宣诏幸上苑",
        "author": "武则天",
        "content": "明朝游上苑，火急报春知。\n花须连夜发，莫待晓风吹。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "4a60a2cc71b5b690ce47831a28151d18",
        "title": "如意娘",
        "author": "武则天",
        "content": "看朱成碧思纷纷，憔悴支离为忆君。\n不信比来长下泪，开箱验取石榴裙。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "0b0c902d0072f9e9781c17e70e7bc6a0",
        "title": "制袍字赐狄仁杰",
        "author": "武则天",
        "content": "敷政术，守清勤。\n升显位，励相臣。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "83c8d1a39e523791bc7ea9a7a3e59469",
        "title": "杂曲歌辞：如意娘",
        "author": "武则天",
        "content": "看朱成碧思纷纷，憔悴支离为忆君。\n不信比来长下泪，开箱验取石榴裙。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    }
]