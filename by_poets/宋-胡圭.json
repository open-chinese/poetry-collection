[
    {
        "uuid": "bcdb95e035b5242c5b50fe5652c876dd",
        "title": "入山",
        "author": "胡圭",
        "content": "摆落世尘缚，愿结岩栖缘。\n一层復一层，古道多迴旋。\n白云随我后，幽鸟鸣我前。\n云禽亦佳侣，一见即忻然。",
        "dynasty": "宋",
        "collection_info": null
    },
    {
        "uuid": "266086849c22baa0573de0544a974323",
        "title": "春行南村",
        "author": "胡圭",
        "content": "鸟语知春晨，晨起行阡陌。\n雨晴气已变，崖涧岚犹积。\n杂花林际明，新水田中白。\n时逢耦耕人，问我将何适。",
        "dynasty": "宋",
        "collection_info": null
    },
    {
        "uuid": "d63f4f56ee6f68bc52ea28e620cb32cc",
        "title": "山池",
        "author": "胡圭",
        "content": "凿山成小池，贮兹一泓绿。\n参差散石髪，清浅浮碧玉。\n光风时动摇，涟漪细相续。\n我常遶池行，衣无尘可濯。",
        "dynasty": "宋",
        "collection_info": null
    },
    {
        "uuid": "f09499ca1c47897ab6271069c7c491c1",
        "title": "宿蒋庵",
        "author": "胡圭",
        "content": "松色耸寒青，云庵夜未扃。\n行吟满林叶，坐听一僧经。\n江獭鸣如鬼，山灯远似星。\n自能消冷漠，不用酒盈瓶。",
        "dynasty": "宋",
        "collection_info": null
    }
]