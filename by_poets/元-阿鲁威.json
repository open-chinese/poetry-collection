[
    {
        "uuid": "f1ff5f9f0b9ce33a8254a04e2b4a1d43",
        "title": "双调・寿阳曲",
        "author": "阿鲁威",
        "content": "千年调，一旦空，惟有纸钱灰晚风吹送。\n尽蜀鹃血啼烟树中，唤不回一场春梦。",
        "dynasty": "元",
        "collection_info": null
    },
    {
        "uuid": "61983a44adc455a1efd45f8ada415f63",
        "title": "双调・湘妃怨",
        "author": "阿鲁威",
        "content": "楚天空阔楚天长，一度怀人一断肠。\n此心只在肩舆上，倩东风过武昌，助离愁烟水茫茫。\n竹上雨湘妃泪，树中禽蜀帝王，无限思量。\n夜来雨横与风狂，断送西园满地香，晓来蜂蝶空游荡，苦难寻红锦妆。\n问东君归计何忙。\n尽叫得鹃声碎，却教人空断肠，漫劳动送客垂杨。",
        "dynasty": "元",
        "collection_info": null
    }
]