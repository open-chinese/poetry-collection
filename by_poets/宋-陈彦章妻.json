[
    {
        "uuid": "265c8ac6c147379e90cd6b2e9c1c6ecc",
        "title": "沁园春 记得爷爷",
        "author": "陈彦章妻",
        "content": "记得爷爷，说与奴奴，陈郎俊哉。\n笑世人无眼，老夫得法，官人易聘，国士难媒。\n印信乘龙，夤绿叶凤，选似扬鞭选得来。\n果然是，西雍人物，京样官坯。\n送郎上马三杯。\n莫把离愁恼别怀。\n那孤灯只砚，郎君珍重，离愁别恨，奴自推排。\n白发夫妻，青衫事业，两句微吟当折梅。\n彦章去，早归则个，免待相催。",
        "dynasty": "宋",
        "collection_info": null
    }
]