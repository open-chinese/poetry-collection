[
    {
        "uuid": "8ac318145b110805bada38019a6d7b7d",
        "title": "偈",
        "author": "释警玄",
        "content": "我昔初机学道迷，万水千山觅见知。\n明今辨古终难会，直说无心转更疑。\n蒙师点出秦时镜，照见父母未生时。\n如今觉了何所得，夜放乌鸡带雪飞。",
        "dynasty": "宋",
        "collection_info": null
    },
    {
        "uuid": "4069fd393418650b6e632e80d0d08e44",
        "title": "偈",
        "author": "释警玄",
        "content": "撒手那边千圣外，祖堂少室长根芽。\n鹭倚雪巢犹自可，更看白马入芦花。",
        "dynasty": "宋",
        "collection_info": null
    },
    {
        "uuid": "c74be1063e5e9d5e5303caca88ea2b4b",
        "title": "偈",
        "author": "释警玄",
        "content": "夜半鸟鸡抱鹄卵，天明起来生老鹳。\n鹤毛鹰觜鹭鸾身，却共乌鸦为侣伴。\n高入烟霄，低飞柳岸。\n向晚归来子细看，依稀恰似云中雁。",
        "dynasty": "宋",
        "collection_info": null
    },
    {
        "uuid": "0a94d345eea5dadc050db17919777960",
        "title": "寄浮山远禅师",
        "author": "释警玄",
        "content": "杨广山头草，凭君待价焞。\n异苗翻茂处，深密固灵根。",
        "dynasty": "宋",
        "collection_info": null
    },
    {
        "uuid": "21d605192208e5e5337544aa0453ec68",
        "title": "寄侍郎五曙偈",
        "author": "释警玄",
        "content": "吾年八十五，修因至于此。\n问我归何处，顶相终难睹。",
        "dynasty": "宋",
        "collection_info": null
    },
    {
        "uuid": "47d36d57ee97f4a631d30f7472120215",
        "title": "句  其一",
        "author": "释警玄",
        "content": "赢鹤老猿啼谷韵，瘦松寒竹锁青烟。",
        "dynasty": "宋",
        "collection_info": null
    },
    {
        "uuid": "4691ef43d4ad56f6ab724dbde6c28db5",
        "title": "句  其二",
        "author": "释警玄",
        "content": "大洋海底红尘起，须弥顶上水横流。",
        "dynasty": "宋",
        "collection_info": null
    },
    {
        "uuid": "022f70a1d4d350720c29a7f5ebdcb971",
        "title": "句  其三",
        "author": "释警玄",
        "content": "白云覆青山，青山顶不露。",
        "dynasty": "宋",
        "collection_info": null
    },
    {
        "uuid": "5d82e52cb61a1b4a7edfd7d5f163b1b2",
        "title": "句  其四",
        "author": "释警玄",
        "content": "宝殿无人不侍立，不种梧桐免凤来。",
        "dynasty": "宋",
        "collection_info": null
    },
    {
        "uuid": "c45b6d4152681357abb244bbf6d2ce21",
        "title": "句  其五",
        "author": "释警玄",
        "content": "白牛吐雪彩，黑马上乌鸡。",
        "dynasty": "宋",
        "collection_info": null
    }
]