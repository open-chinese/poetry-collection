[
    {
        "title": "将进酒歌",
        "author": "萧介夫",
        "content": "劝君莫累黑山土，累得黑山竟何补。\n劝君莫勒燕然石，勒得燕然又何益。\n百年岁月能几何，萤烛光中都瞬息。\n我今安得万丈梯，腾腾直上天街墀。\n剪拆金乌翅，戳下玉兔蹄。\n使玉兔不能走，金乌不得飞。\n然后举泰山为肉林，东海为酒池。\n君不见吴王台下秋风悲，金谷园中春草衰。\n不如相逢且饮酒，齐声拍掌大唱金缕衣。",
        "dynasty": "宋",
        "collection_info": null
    }
]