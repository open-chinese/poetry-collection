[
    {
        "uuid": "4ea4edad5181581bb2977a063ccbfd14",
        "title": "津阳门诗",
        "author": "郑嵎",
        "content": "津阳门北临通逵，雪风猎猎飘酒旗。\n泥寒欵段蹶不进，疲童退问前何为。\n酒家顾客催解装，案前罗列樽与巵。\n青钱琐屑安足数，白醪软美甘如饴。\n开垆引满相献酬，枯肠渴肺忘朝饥。\n愁忧似见出门去，渐觉春色入四肢。\n主翁移客挑华灯，双肩隐膝乌帽欹。\n笑云鲐老不为礼，飘萧雪鬓双垂颐。\n问余何往凌寒曦，顾翁枯朽郎岂知。\n翁曾豪盛客不见，我自为君陈昔时。\n时平亲卫号羽林，我纔十五为孤儿。\n射熊搏虎众莫敌，弯弧出入随佽飞。\n此时初创观风楼，檐高百尺堆华榱。\n楼南更起鬬鸡殿，晨光出影相参差。\n其年十月移禁仗，山下栉比罗百司。\n朝元阁成老君见，会昌县以新丰移。\n幽州晓进供奉马，玉珂宝勒黄金羁。\n五王扈驾夹城路，传声校猎渭水湄。\n羽林六军各出射，笼山络野张罝维。\n雕弓绣韣不知数，翻身灭没皆蛾眉。\n赤鹰黄鹘云中来，妖狐狡兔无所依。\n人烦马殆禽兽尽，百里腥膻禾黍稀。\n暖山度腊东风微，宫娃赐浴长汤池。\n刻成玉莲喷香液，漱迴烟浪深逶迤。\n犀屏象荐杂罗列，锦凫绣雁相追随。\n破簪碎钿不足拾，金沟残溜和缨緌。\n上皇宽容易承事，十家三国争光辉。\n绕床呼卢恣樗博，张灯达昼相谩欺。\n相君侈拟纵骄横，日从秦虢多游嬉。\n朱衫马前未满足，更驱武卒罗旌旗。\n画轮宝轴从天来，云中笑语声融怡。\n鸣鞭后骑何躞蹀，宫粧襟袖皆仙姿。\n青门紫陌多春风，风中数日残春遗。\n骊驹吐沬一奋迅，路人拥篲争珠玑。\n八姨新起合欢堂，翔鵾贺燕无由窥。\n万金酬工不肯去，矜能恃巧犹嗟咨。\n四方节制倾附媚，穷奢极侈沽恩私。\n堂中特设夜明枕，银烛不张光鉴帷。\n瑶光楼南皆紫禁，梨园仙宴临花枝。\n迎娘歌喉玉𥦖窱，蛮儿舞带金葳蕤。\n三郎紫笛弄烟月，怨如别鹤呼羁雌。\n玉奴琵琶龙香拨，倚歌促酒声娇悲。\n饮鹿泉边春露晞，粉梅檀杏飘朱墀。\n金沙洞口长生殿，玉蘂峰头王母祠。\n禁庭术士多幻化，上前较胜纷相持。\n罗公如意夺颜色，三藏袈裟成散丝。\n蓬莱池上望秋月，无云万里悬清辉。\n上皇夜半月中去，三十六宫愁不归。\n月中秘乐天半间，丁珰玉石和埙篪。\n宸聪听览未终曲，却到人间迷是非。\n千秋御节在八月，会同万国朝华夷。\n花萼楼南大合乐，八音九奏鸾来仪。\n都卢寻橦诚龌龊，公孙劒伎方神奇。\n马知舞彻下床榻，人惜曲终更羽衣。\n禄山此时侍御侧，金鸡画障当罘罳。\n绣{衤羽}衣褓日屃赑，甘言狡计愈娇痴。\n诏令上路建甲第，楼通走马如飞翚。\n大开内府恣供给，玉缶金筐银簸箕。\n异谋潜炽促归去，临轩赐带盈十围。\n忠臣张公识逆状，日日切谏上弗疑。\n汤成召浴果不至，潼关已溢渔阳师。\n御街一夕无禁鼓，玉辂顺动西南驰。\n九门回望尘坌多，六龙夜驭兵卫疲。\n县官无人具军顿，行宫彻屋屠云螭。\n马嵬驿前驾不发，宰相射杀冤者谁。\n长眉鬒髮作凝血，空有君王潜涕洟。\n青泥坂上到三蜀，金堤城边止九旗。\n移文泣祭昔臣墓，度曲悲歌秋雁辞。\n明年尚父上捷书，洗清观阙收封畿。\n两君相见望贤顿，君臣鼓舞皆歔欷。\n宫中亲呼高骠骑，潜令改葬杨真妃。\n花肤雪艳不復见，空有香囊和泪滋。\n鉴舆却入华清宫，满山红实垂相思。\n飞霜殿前月悄悄，迎春亭下风飔飔。\n雪衣女失玉笼在，长生鹿瘦铜牌垂。\n象床尘凝罨飒被，画檐虫网颇梨碑。\n碧菱花覆云母陵，风篁雨菊低离披。\n真人影帐偏生草，果老药堂空掩扉。\n鼎湖一日失弓劒，桥山烟草俄霏霏。\n空闻玉椀入金市，但见铜壶飘翠帷。\n开元到今踰十纪，当初事迹皆残隳。\n竹花唯养栖梧凤，水藻周游巢叶龟。\n会昌御宇斥内典，去留二敎分黄缁。\n庆山污潴石瓮毁，红楼绿阁皆支离。\n奇松怪柏为樵苏，童山眢谷亡崄巇。\n烟中壁碎摩诘画，云间字失玄宗诗。\n石鱼岩底百寻井，银床下卷红绠迟。\n当时清影荫红叶，一旦飞埃埋素规。\n韩家烛台倚林杪，千枝灿若山霞摛。\n昔年光彩夺天月，昨日销镕当路岐。\n龙宫御榜高可惜，火焚牛挽临崎峗。\n孔雀松残赤琥珀，鸳鸯瓦碎青琉璃。\n今我前程能几许，徒有余息筋力羸。\n逢君话此空洒涕，却忆欢娱无见期。\n主翁莫泣听我语，宁劳感旧休吁嘻。\n河清海宴不难覩，我皇已上昇平基。\n湟中土地昔湮没，昨夜收復无疮痍。\n戎王北走弃青冢，虏马西奔空月支。\n两逢尧年岂易偶，愿翁颐养丰肤肌。\n平明酒醒便分首，今夕一樽翁莫违。",
        "dynasty": "唐",
        "collection_info": null
    },
    {
        "uuid": "643c7bd3b241df1673b391425d4be22a",
        "title": "句",
        "author": "郑嵎",
        "content": "春游鸡鹿塞，家在鹧鸪天。\n（《艺需要伐山》十八）。",
        "dynasty": "唐",
        "collection_info": null
    },
    {
        "uuid": "9f4e7e89e617fc30bd79e7c76958d582",
        "title": "津阳门诗",
        "author": "郑嵎",
        "content": "津阳门北临通逵，雪风猎猎飘酒旗。\n泥寒款段蹶不进，青钱琐屑安足数，白醪软美甘如饴。\n开垆引满相献酬，主翁移客挑华灯，双肩隐膝乌帽欹。\n笑云鲐老不为礼，翁曾豪盛客不见，我自为君陈昔时。\n时平亲卫号羽林，此时初创观风楼，檐高百尺堆华榱。\n楼南更起斗鸡殿，朝元阁成老君见，会昌县以新丰移。\n幽州晓进供奉马，羽林六军各出射，笼山络野张罝维。\n雕弓绣韣不知数，人烦马殆禽兽尽，百里腥膻禾黍稀。\n暖山度腊东风微，犀屏象荐杂罗列，锦凫绣雁相追随。\n破簪碎钿不足拾，绕床呼卢恣樗博，张灯达昼相谩欺。\n相君侈拟纵骄横，画轮宝轴从天来，云中笑语声融怡。\n鸣鞭后骑何躞蹀，骊驹吐沫一奋迅，路人拥篲争珠玑。\n八姨新起合欢堂，四方节制倾附媚，穷奢极侈沽恩私。\n堂中特设夜明枕，迎娘歌喉玉窈窕，蛮儿舞带金葳蕤。\n三郎紫笛弄烟月，饮鹿泉边春露晞，粉梅檀杏飘朱墀。\n金沙洞口长生殿，罗公如意夺颜色，三藏袈裟成散丝。\n蓬莱池上望秋月，月中秘乐天半间，丁珰玉石和埙篪。\n宸聪听览未终曲，花萼楼南大合乐，八音九奏鸾来仪。\n都卢寻橦诚龌龊，禄山此时侍御侧，金鸡画障当罘罳。\n绣do衣褓日屃赑，大开内府恣供给，玉缶金筐银簸箕。\n异谋潜炽促归去，汤成召浴果不至，潼关已溢渔阳师。\n御街一夕无禁鼓，县官无人具军顿，行宫彻屋屠云螭。\n马嵬驿前驾不发，青泥阪上到三蜀，金堤城边止九旗。\n移文泣祭昔臣墓，两君相见望贤顿，君臣鼓舞皆歔欷。\n宫中亲呼高骠骑，銮舆却入华清宫，满山红实垂相思。\n飞霜殿前月悄悄，象床尘凝罨飒被，画檐虫网颇梨碑。\n碧菱花覆云母陵，鼎湖一日失弓剑，桥山烟草俄霏霏。\n空闻玉碗入金市，竹花唯养栖梧凤，水藻周游巢叶龟。\n会昌御宇斥内典，奇松怪柏为樵苏，童山眢谷亡崄巇，烟中壁碎摩诘画，当时清影荫红叶，一旦飞埃埋素规。\n韩家烛台倚林杪，龙宫御榜高可惜，火焚牛挽临崎峗。\n孔雀松残赤琥珀，逢君话此空洒涕，却忆欢娱无见期。\n主翁莫泣听我语，湟中土地昔湮没，昨夜收復无疮痍。\n戎王北走弃青冢，平明酒醒便分首，今夕一樽翁莫违。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十七"
        }
    }
]