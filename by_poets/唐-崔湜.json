[
    {
        "title": "横吹曲辞 折杨柳",
        "author": "崔湜",
        "content": "二月风光半，三边戍不还。\n年华妾自惜，杨柳为君攀。\n落絮缘衫袖，垂条拂髻鬟。\n那堪音信断，流涕望阳关。",
        "dynasty": "唐",
        "collection_info": null
    },
    {
        "title": "相和歌辞 倢伃怨",
        "author": "崔湜",
        "content": "不分君恩断，新妆视镜中。\n容华尚春日，娇爱已秋风。\n枕席临窗晓，帏屏向月空。\n年年后庭树，荣落在深宫。",
        "dynasty": "唐",
        "collection_info": null
    },
    {
        "title": "塞垣行",
        "author": "崔湜",
        "content": "疾风卷溟海，万里扬砂砾。\n仰望不见天，昏昏竟朝夕。\n是时军两进，东拒復西敌。\n蔽山张旗鼓，间道潜锋镝。\n精骑突晓围，奇兵袭暗壁。\n十月边塞寒，四山冱阴积。\n雨雪鴈南飞，风尘景西迫。\n昔我事讨论，未尝怠经籍。\n一朝弃笔砚，十年操矛戟。\n岂要黄河誓，须勒燕然石。\n可嗟牧羊臣，海上久为客。",
        "dynasty": "唐",
        "collection_info": null
    },
    {
        "title": "送梁卿王郎中使东蕃弔册",
        "author": "崔湜",
        "content": "梁侯上卿秀，王子中台杰。\n赠册绥九夷，旌旃下双阙。\n西堂礼乐送，南陌轩车别。\n征路入海云，行舟泝江月。\n兹邦久钦化，历载归朝谒。\n皇心谅所嘉，寄尔宣风烈。",
        "dynasty": "唐",
        "collection_info": null
    },
    {
        "title": "饯唐州高使君赴任",
        "author": "崔湜",
        "content": "芳春桃李时，京都物华好。\n为岳岂不贵，所悲涉远道。\n远道不可思，宿昔梦见之。\n赠君双佩刀，日夕视来期。",
        "dynasty": "唐",
        "collection_info": null
    },
    {
        "title": "冀北春望",
        "author": "崔湜",
        "content": "迴首览燕赵，春生两河间。\n旷然万里余，际海不见山。\n雨歇青林润，烟空绿野闲。\n问乡何处所，目送白云还。",
        "dynasty": "唐",
        "collection_info": null
    },
    {
        "title": "景龙二年余自门下平章事削阶授江州员外司马寻拜襄州刺史春日赴襄阳途中言志",
        "author": "崔湜",
        "content": "余本燕赵人，秉心愚且直。\n羣籍备所见，孤贞每自饬。\n徇禄期代耕，受任亦量力。\n幸逢休明时，朝野两荐推。\n一朝趋金门，十载奉瑶墀。\n入掌迁固笔，出参枚马词。\n吏部既三践，中书亦五期。\n进无负鼎说，退惭补衮诗。\n常恐婴悔吝，不得少酬私。\n嗷嗷路傍子，纳谤纷无已。\n上动明主疑，下贻大臣耻。\n毫髮顾无累，冰壶邈自持。\n天道何期平，幽冤终见明。\n始佐庐陵郡，寻牧襄阳城。\n彤帏荷新宠，朱黻蒙旧荣。\n力薄惭任重，恩深知命轻。\n饬徒留前路，行子悲且慕。\n犹闻长乐钟，尚辨青门树。\n慈亲不忍诀，昆弟默相顾。\n去去勿重陈，川长日云暮。",
        "dynasty": "唐",
        "collection_info": null
    },
    {
        "title": "大漠行",
        "author": "崔湜",
        "content": "单于犯蓟堧，骠骑略萧边。\n南山木叶飞下地，北海蓬根乱上天。\n科斗连营太原道，鱼丽合阵武威川。\n三军遥倚杖，万里相驰逐。\n旌斾悠悠静瀚源，鼙鼓喧喧动卢谷。\n穷徼上幽陵，吁嗟倦寝兴。\n马蹄冻溜石，胡毳暖生冰。\n云沙泱漭天光闭，河塞阴沈海色凝。\n崆峒异国谁能托，萧索边心常不乐。\n近见行人畏白龙，遥闻公主愁黄鹤。\n阳春半，岐路间。\n瑶台苑，玉门关。\n百花芳树红将歇，二月兰皐绿未还。\n阵云不散鱼龙水，雨雪犹飞鸿鴈山。\n山嶂连绵不可极，路远辛勤梦颜色。\n北堂萱草不寄来，东园桃李长相忆。\n汉将纷纭攻战盈，胡寇萧条幽朔清。\n韩君拜节偏知远，郑吉驱旌坐见迎。\n火绝烟沈右西极，谷静山空左北平。\n但使将军能百战，不须天子筑长城。",
        "dynasty": "唐",
        "collection_info": null
    },
    {
        "title": "奉和登骊山高顶寓目应制",
        "author": "崔湜",
        "content": "名山何壮哉，玄览一徘徊。\n御路穿林转，旌门倚石开。\n烟霞肘后发，河塞掌中来。\n不学蓬壶远，经年犹未迴。",
        "dynasty": "唐",
        "collection_info": null
    },
    {
        "title": "侍宴长宁公主东庄应制",
        "author": "崔湜",
        "content": "沁园东郭外，鸾驾一游盘。\n水榭宜时陟，山楼向晚看。\n席临天女贵，杯接近臣欢。\n圣藻悬宸象，微臣窃仰观。",
        "dynasty": "唐",
        "collection_info": null
    },
    {
        "title": "奉和送金城公主适西蕃应制",
        "author": "崔湜",
        "content": "怀戎前策备，降女旧因修。\n箫鼓辞家怨，旌旃出塞愁。\n尚孩中念切，方远御慈留。\n顾乏谋臣用，仍劳圣主忧。",
        "dynasty": "唐",
        "collection_info": null
    },
    {
        "title": "幸白鹿观应制",
        "author": "崔湜",
        "content": "御旗探紫箓，仙杖闢丹丘。\n捧药芝童下，焚香桂女留。\n鸾歌无岁月，鹤语记春秋。\n臣朔真何幸，常陪汉武游。",
        "dynasty": "唐",
        "collection_info": null
    },
    {
        "title": "幸梨园亭观打毬应制",
        "author": "崔湜",
        "content": "年光陌上发，香辇禁中游。\n草绿鸳鸯殿，花明翡翠楼。\n宝杯承露酌，仙管杂风流。\n今日陪欢豫，皇恩不可酬。",
        "dynasty": "唐",
        "collection_info": null
    },
    {
        "title": "慈恩寺九日应制",
        "author": "崔湜",
        "content": "帝里重阳节，香园万乘来。\n却邪萸结佩，献寿菊传杯。\n塔类承天涌，门疑待佛开。\n睿词悬日月，长得仰昭回。",
        "dynasty": "唐",
        "collection_info": null
    },
    {
        "title": "折杨柳",
        "author": "崔湜",
        "content": "二月风光半，三边戍不还。\n年华妾自惜，杨柳为君攀。\n落絮萦衫袖，垂条拂髻鬟。\n那堪音信断，流涕望阳关。",
        "dynasty": "唐",
        "collection_info": null
    },
    {
        "title": "边愁",
        "author": "崔湜",
        "content": "九月蓬根断，三边草叶腓。\n风尘马变色，霜雪劒生衣。\n客思愁阴晚，边书驿骑归。\n殷勤凤楼上，还袂及春晖。",
        "dynasty": "唐",
        "collection_info": null
    },
    {
        "title": "婕妤怨",
        "author": "崔湜",
        "content": "不分君恩断，新妆视镜中。\n容华尚春日，娇爱已秋风。\n枕席临窗晓，帷屏向月空。\n年年后庭树，荣落在深宫。",
        "dynasty": "唐",
        "collection_info": null
    },
    {
        "title": "酬杜麟台春思",
        "author": "崔湜",
        "content": "春还上林苑，花满洛阳城。\n鸳衾夜凝思，龙镜晓含情。\n忆梦残灯落，离魂暗马惊。\n可怜朝与暮，楼上独盈盈。",
        "dynasty": "唐",
        "collection_info": null
    },
    {
        "title": "寄天台司马先生",
        "author": "崔湜",
        "content": "闻有三元客，祈仙九转成。\n人间白云返，天上赤龙迎。\n尚惜金芝晚，仍攀琪树荣。\n何年缑岭上，一谢洛阳城。",
        "dynasty": "唐",
        "collection_info": null
    },
    {
        "title": "唐都尉山池",
        "author": "崔湜",
        "content": "曲渚扬轻舟，前溪钓晚流。\n鴈翻蒲叶起，鱼拨荇花游。\n金子悬湘柚，珠房折海榴。\n幽寻惜未已，清月半西楼。",
        "dynasty": "唐",
        "collection_info": null
    },
    {
        "title": "江楼夕望",
        "author": "崔湜",
        "content": "试陟江楼望，悠悠去国情。\n楚山霞外断，汉水月中平。\n公子留遗邑，夫人有旧城。",
        "dynasty": "唐",
        "collection_info": null
    },
    {
        "title": "襄城即事",
        "author": "崔湜",
        "content": "子牟怀魏阙，元凯滞襄城。\n冠盖仍为里，沙台尚识名。\n山光晴后绿，江色晚来清。",
        "dynasty": "唐",
        "collection_info": null
    },
    {
        "title": "秦州薛都督挽词",
        "author": "崔湜",
        "content": "十里绛山幽，千年汾水流。\n碑传门客见，劒是故人留。\n陇树烟含夕，山门月照秋。\n古来钟鼎盛，共尽一嵩丘。",
        "dynasty": "唐",
        "collection_info": null
    },
    {
        "title": "奉和春日幸望春宫",
        "author": "崔湜",
        "content": "澹荡春光满晓空，逍遥御辇入离宫。\n山河眺望云天外，台榭参差烟雾中。\n庭际花飞锦绣合，枝间鸟啭管弦同。\n即此欢娱齐镐宴，唯应率舞乐熏风。",
        "dynasty": "唐",
        "collection_info": null
    },
    {
        "title": "奉和幸韦嗣立山庄侍宴应制",
        "author": "崔湜",
        "content": "丞相登前府，尚书启旧林。\n式闾明主睿，荣族圣嫔心。\n川狭旌门抵，岩高蔽帐临。\n闲窗凭柳暗，小径入松深。\n云卷千峰色，泉和万籁吟。\n兰迎天女佩，竹碍侍臣簪。\n宸翰三光烛，朝荣四海钦。\n还嗟绝机叟，白首汉川阴。",
        "dynasty": "唐",
        "collection_info": null
    },
    {
        "title": "同李员外春闺",
        "author": "崔湜",
        "content": "落日啼连夜，孤灯坐彻明。\n捲帘双燕入，披幌百花惊。\n陇上寒应晚，闺中织未成。\n管弦愁不意，梳洗懒无情。\n去岁闻西伐，今年送北征。\n容颜离别尽，流恨满长城。",
        "dynasty": "唐",
        "collection_info": null
    },
    {
        "title": "襄阳早秋寄岑侍郎",
        "author": "崔湜",
        "content": "江城秋气早，旭旦坐南闱。\n落叶惊衰鬓，清霜换旅衣。\n时来矜早达，事往觉前非。\n体道徒推理，防身终昧微。\n故人金华省，肃穆秉天机。\n谁念江汉广，蹉跎心事违。",
        "dynasty": "唐",
        "collection_info": null
    },
    {
        "title": "赠苏少府赴任江南余时还京",
        "author": "崔湜",
        "content": "丈夫不叹别，达士自安卑。\n揽泣固无趣，衔杯空尔为。\n流云春窈窕，去水暮逶迤。\n行舟忽东泛，归骑亦西驰。\n秦地多芳草，江潭有桂枝。\n谁言阻遐阔，所贵在相知。",
        "dynasty": "唐",
        "collection_info": null
    },
    {
        "title": "登总持寺阁",
        "author": "崔湜",
        "content": "宿雨清龙界，晨晖满凤城。\n升攀重阁迥，凭览四郊明。\n井邑周秦地，山河今古情。\n纡余一水合，寥落五陵平。\n处处风烟起，欣欣草木荣。\n故人不可见，冠盖满东京。",
        "dynasty": "唐",
        "collection_info": null
    },
    {
        "title": "早春边城怀归",
        "author": "崔湜",
        "content": "大漠羽书飞，长城未解围。\n山川凌玉嶂，旌节下金微。\n路向南庭远，书因北鴈稀。\n乡关摇别思，风雪散戎衣。\n岁尽仍为客，春还尚未归。\n明年征骑返，歌舞及芳菲。",
        "dynasty": "唐",
        "collection_info": null
    },
    {
        "title": "至桃林塞作",
        "author": "崔湜",
        "content": "去国未千里，离家已再旬。\n丹心恆恋阙，白首更辞亲。\n怀璧常贻训，捐金讵得邻。\n抱冤非忤物，罹谤岂由人。\n不滥辞终辨，无瑕理竟伸。\n黻还中省旧，符与外台新。\n塞上同迁客，江潭异逐臣。\n泪垂非属岘，肠断固由秦。\n岁月行遒尽，山川难重陈。\n始知亭伯去，还是拙谋身。",
        "dynasty": "唐",
        "collection_info": null
    },
    {
        "title": "襄阳作",
        "author": "崔湜",
        "content": "庙堂初解印，郡邸忽腰章。\n按节巡河右，鸣驺入汉阳。\n城临南岘出，树绕北津长。\n好学风犹扇，夸才俗未忘。\n江山跨七泽，烟雨接三湘。\n蛟浦菱荷净，渔舟橘柚香。\n醉中求习氏，梦裏忆襄王。\n宅坏仍思凤，碑存更忆羊。\n下车惭政美，闭阁幸时康。\n多谢南征术，于今尚不亡。",
        "dynasty": "唐",
        "collection_info": null
    },
    {
        "title": "喜入长安",
        "author": "崔湜",
        "content": "云日能催晓，风光不惜年。\n赖逢征客尽，归在落花前。",
        "dynasty": "唐",
        "collection_info": null
    },
    {
        "title": "奉和幸韦嗣立山庄应制",
        "author": "崔湜",
        "content": "竹径桃源本出尘，松轩茅栋别惊新。\n御跸何须林下驻，山公不是俗中人。",
        "dynasty": "唐",
        "collection_info": null
    },
    {
        "title": "",
        "author": "崔湜",
        "content": "。",
        "dynasty": "唐",
        "collection_info": null
    },
    {
        "title": "责躬诗（斯二七一七下同）",
        "author": "崔湜",
        "content": "尝闻古人说：「正直神不欺。\n」忠义恆独守，坚贞每自持。\n効官已十载，理剧犹未期，狱听除苛惨，刑章息滞疑。\n岂得保世业，谅以答明时；顾无白玉玷，忽负苍蝇诗。\n扃固（锢）非所耻，幽寃谁为辞！楚囚应积[□]，秦繫亦衔悲。\n永夜振衣坐，故人不在兹。\n流灵自芜漫，芳草独葳蕤。\n日月行无舍，平生志莫追。\n山林如道丧，州县岂心期？\n助思纷何在，清神怅不怡。\n自怜暗成事，感叹兴此词。",
        "dynasty": "唐",
        "collection_info": null
    },
    {
        "title": "暮秋书怀",
        "author": "崔湜",
        "content": "首夏别京辅，杪秋滞三河。\n沉沉蓬莱阁，日夕乡思多。\n霜剪凉墀蕙，风捎幽渚荷。\n岁芳坐沦歇，感此至微歌。\n（〖1〗按这一首，《全唐诗》卷三一作为魏征的诗，而《珠英集》作崔湜；《珠英集》应可据，故仍补入崔湜名下。\n第七句「沦歌」有误，依《全唐诗》应作歇。\n）。",
        "dynasty": "唐",
        "collection_info": null
    },
    {
        "title": "杂诗",
        "author": "崔湜",
        "content": "鹊巢恶木巅，常窘一枝息；宁知猗（椅）[一]（原卷作「椅」）梧凤，亦欲此栖宿！喈喈多好音，矫矫奋轻翼，上林岂不成，（蒋礼鸿〖简称「蒋」〗、项楚〖简称「项」〗皆云：「成」当作「茂」。\n原卷作「茂」。\n）胡为恋幽仄？\n处陋仍莫保，居华固陵偪，下流不可居[二]斯言可佩服。\n（[一]俞平伯先生云：「『猗梧』当作『椅梧』。\n《诗·定之方中》：『椅桐梓漆。\n』」[二]刘盼遂先生云：「司马迁《报任少卿书》云：负下未易居，下游多谤议，此合为一句。\n」）。",
        "dynasty": "唐",
        "collection_info": null
    },
    {
        "title": "九龙潭作",
        "author": "崔湜",
        "content": "弱龄闻兹山，梦寐尝所适。\n迨[□][一]此跻览，（蒋云：「阙文应在『此』字下。\n」）依然是畴昔。\n结侣寻绝径，周流观奇迹。\n兹逢世所希，环令佨穷壁。\n（「令佨」，蒋、项皆校作「合抱」。\n项释此句云：「谓九龙潭四面为绝壁所环抱也。\n」）上有龙泉涌，百丈[□]潨射。\n伏溜至阴沟，盘渴沸嵌石。\n（「盘渴」，蒋、项皆校作「盘涡」。\n）逶迤环汀屿，熠㷿洞金碧。\n（「熠㷿」，蒋、项皆校作「熠爚」。\n「洞」，项校作「洄」。\n）石蔓下离缕，云萝上绵幂。\n翫极不云厌，徘徊忽恶夕。\n清瀬飞丝篁，茂草代茵席。\n冷然闻凤吹，（「冷然」，蒋、项皆校作「泠然。\n」）髣髴觏云藉（际）[二]。\n（「云藉」，蒋云「藉」为「舄」字音近之借。\n举《风俗通义》载王乔故事为证。\n）顾音携手人，谁为挂冠客？（[一]句内脱一字，不知应在何处？兹依韵补于此。\n[二]俞云：「『云藉』疑当作『云籍』，仙籍之意。\n如改『际』字，失叶。\n」）。",
        "dynasty": "唐",
        "collection_info": null
    },
    {
        "title": "横吹曲辞：折杨柳",
        "author": "崔湜",
        "content": "二月风光半，三边戍不还。年华妾自惜，杨柳为君攀。\n落絮缘衫袖，垂条拂髻鬟。那堪音信断，流涕望阳关。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "相和歌辞：婕妤怨",
        "author": "崔湜",
        "content": "不分君恩断，新妆视镜中。容华尚春日，娇爱已秋风。\n枕席临窗晓，帏屏向月空。年年后庭树，荣落在深宫。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "塞垣行",
        "author": "崔湜",
        "content": "疾风卷溟海，万里扬砂砾。仰望不见天，昏昏竟朝夕。\n是时军两进，东拒复西敌。蔽山张旗鼓，间道潜锋镝。\n精骑突晓围，奇兵袭暗壁。十月边塞寒，四山冱阴积。\n雨雪雁南飞，风尘景西迫。昔我事讨论，未尝怠经籍。\n一朝弃笔砚，十年操矛戟。岂要黄河誓，须勒燕然石。\n可嗟牧羊臣，海上久为客。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "送梁卿王郎中使东蕃吊册",
        "author": "崔湜",
        "content": "梁侯上卿秀，王子中台杰。赠册绥九夷，旌旃下双阙。\n西堂礼乐送，南陌轩车别。征路入海云，行舟溯江月。\n兹邦久钦化，历载归朝谒。皇心谅所嘉，寄尔宣风烈。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "饯唐州高使君赴任",
        "author": "崔湜",
        "content": "芳春桃李时，京都物华好。为岳岂不贵，所悲涉远道。\n远道不可思，宿昔梦见之。赠君双佩刀，日夕视来期。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "冀北春望",
        "author": "崔湜",
        "content": "回首览燕赵，春生两河间。旷然万里余，际海不见山。\n雨歇青林润，烟空绿野闲。问乡何处所，目送白云还。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "景龙二年余自门下平章事削阶授江州员外司马寻拜襄州刺史春日赴襄阳途中言志",
        "author": "崔湜",
        "content": "余本燕赵人，秉心愚且直。群籍备所见，孤贞每自饬。\n徇禄期代耕，受任亦量力。幸逢休明时，朝野两荐推。\n一朝趋金门，十载奉瑶墀。入掌迁固笔，出参枚马词。\n吏部既三践，中书亦五期。进无负鼎说，退惭补衮诗。\n常恐婴悔吝，不得少酬私。嗷嗷路傍子，纳谤纷无已。\n上动明主疑，下贻大臣耻。毫髮顾无累，冰壶邈自持。\n天道何期平，幽冤终见明。始佐庐陵郡，寻牧襄阳城。\n彤帏荷新宠，朱黻蒙旧荣。力薄惭任重，恩深知命轻。\n饬徒留前路，行子悲且慕。犹闻长乐钟，尚辨青门树。\n慈亲不忍诀，昆弟默相顾。去去勿重陈，川长日云暮。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "大漠行",
        "author": "崔湜",
        "content": "单于犯蓟壖，骠骑略萧边。南山木叶飞下地，\n三军遥倚仗，万里相驰逐。旌旆悠悠静瀚源，\n马蹄冻溜石，胡毳暖生冰。云沙泱漭天光闭，\n近见行人畏白龙，遥闻公主愁黄鹤。阳春半，岐路间，\n阵云不散鱼龙水，雨雪犹飞鸿雁山。山嶂连绵不可极，\n汉将纷纭攻战盈，胡寇萧条幽朔清。韩君拜节偏知远，\n但使将军能百战，不须天子筑长城。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "奉和登骊山高顶寓目应制",
        "author": "崔湜",
        "content": "名山何壮哉，玄览一徘徊。御路穿林转，旌门倚石开。\n烟霞肘后发，河塞掌中来。不学蓬壶远，经年犹未回。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "侍宴长宁公主东庄应制",
        "author": "崔湜",
        "content": "沁园东郭外，鸾驾一游盘。水榭宜时陟，山楼向晚看。\n席临天女贵，杯接近臣欢。圣藻悬宸象，微臣窃仰观。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "奉和送金城公主适西蕃应制",
        "author": "崔湜",
        "content": "怀戎前策备，降女旧因修。箫鼓辞家怨，旌旃出塞愁。\n尚孩中念切，方远御慈留。顾乏谋臣用，仍劳圣主忧。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "幸白鹿观应制",
        "author": "崔湜",
        "content": "御旗探紫箓，仙仗辟丹丘。捧药芝童下，焚香桂女留。\n鸾歌无岁月，鹤语记春秋。臣朔真何幸，常陪汉武游。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "幸梨园亭观打球应制",
        "author": "崔湜",
        "content": "年光陌上发，香辇禁中游。草绿鸳鸯殿，花明翡翠楼。\n宝杯承露酌，仙管杂风流。今日陪欢豫，皇恩不可酬。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "慈恩寺九日应制",
        "author": "崔湜",
        "content": "帝裏重阳节，香园万乘来。却邪萸结佩，献寿菊传杯。\n塔类承天涌，门疑待佛开。睿词悬日月，长得仰昭回。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "折杨柳",
        "author": "崔湜",
        "content": "二月风光半，三边戍不还。年华妾自惜，杨柳为君攀。\n落絮萦衫袖，垂条拂髻鬟。那堪音信断，流涕望阳关。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "边愁",
        "author": "崔湜",
        "content": "九月蓬根断，三边草叶腓。风尘马变色，霜雪剑生衣。\n客思愁阴晚，边书驿骑归。殷勤凤楼上，还袂及春晖。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "婕妤怨",
        "author": "崔湜",
        "content": "不分君恩断，新妆视镜中。容华尚春日，娇爱已秋风。\n枕席临窗晓，帷屏向月空。年年后庭树，荣落在深宫。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "酬杜麟台春思",
        "author": "崔湜",
        "content": "春还上林苑，花满洛阳城。鸳衾夜凝思，龙镜晓含情。\n忆梦残灯落，离魂暗马惊。可怜朝与暮，楼上独盈盈。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "寄天台司马先生",
        "author": "崔湜",
        "content": "闻有三元客，祈仙九转成。人间白云返，天上赤龙迎。\n尚惜金芝晚，仍攀琪树荣。何年缑岭上，一谢洛阳城。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "唐都尉山池",
        "author": "崔湜",
        "content": "曲渚扬轻舟，前溪钓晚流。雁翻蒲叶起，鱼拨荇花游。\n金子悬湘柚，珠房折海榴。幽寻惜未已，清月半西楼。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "江楼夕望",
        "author": "崔湜",
        "content": "试陟江楼望，悠悠去国情。楚山霞外断，汉水月中平。\n公子留遗邑，夫人有旧城。苍苍烟雾裏，何处是咸京。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "襄城即事",
        "author": "崔湜",
        "content": "子牟怀魏阙，元凯滞襄城。冠盖仍为裏，沙台尚识名。\n山光晴后绿，江色晚来清。为问东流水，何时到玉京。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "秦州薛都督挽词",
        "author": "崔湜",
        "content": "十裏绛山幽，千年汾水流。碑传门客见，剑是故人留。\n陇树烟含夕，山门月照秋。古来钟鼎盛，共尽一蒿丘。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "奉和春日幸望春宫",
        "author": "崔湜",
        "content": "澹荡春光满晓空，逍遥御辇入离宫。山河眺望云天外，\n即此欢娱齐镐宴，唯应率舞乐熏风。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "奉和幸韦嗣立山庄侍宴应制",
        "author": "崔湜",
        "content": "丞相登前府，尚书启旧林。式闾明主睿，荣族圣嫔心。\n川狭旌门抵，岩高蔽帐临。闲窗凭柳暗，小径入松深。\n云卷千峰色，泉和万籁吟。兰迎天女佩，竹碍侍臣簪。\n宸翰三光烛，朝荣四海钦。还嗟绝机叟，白首汉川阴。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "同李员外春闺",
        "author": "崔湜",
        "content": "落日啼连夜，孤灯坐彻明。捲帘双燕入，披幌百花惊。\n陇上寒应晚，闺中织未成。管弦愁不意，梳洗懒无情。\n去岁闻西伐，今年送北征。容颜离别尽，流恨满长城。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "襄阳早秋寄岑侍郎",
        "author": "崔湜",
        "content": "江城秋气早，旭旦坐南闱。落叶惊衰鬓，清霜换旅衣。\n时来矜早达，事往觉前非。体道徒推理，防身终昧微。\n故人金华省，肃穆秉天机。谁念江汉广，蹉跎心事违。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "赠苏少府赴任江南余时还京",
        "author": "崔湜",
        "content": "丈夫不叹别，达士自安卑。揽泣固无趣，衔杯空尔为。\n流云春窈窕，去水暮逶迤。行舟忽东泛，归骑亦西驰。\n秦地多芳草，江潭有桂枝。谁言阻遐阔，所贵在相知。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "登总持寺阁",
        "author": "崔湜",
        "content": "宿雨清龙界，晨晖满凤城。升攀重阁迥，凭览四郊明。\n井邑周秦地，山河今古情。纡余一水合，寥落五陵平。\n处处风烟起，欣欣草木荣。故人不可见，冠盖满东京。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "早春边城怀归",
        "author": "崔湜",
        "content": "大漠羽书飞，长城未解围。山川凌玉嶂，旌节下金微。\n路向南庭远，书因北雁稀。乡关摇别思，风雪散戎衣。\n岁尽仍为客，春还尚未归。明年征骑返，歌舞及芳菲。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "至桃林塞作",
        "author": "崔湜",
        "content": "去国未千里，离家已再旬。丹心恒恋阙，白首更辞亲。\n怀璧常贻训，捐金讵得邻。抱冤非忤物，罹谤岂由人。\n不滥辞终辨，无瑕理竟伸。黻还中省旧，符与外台新。\n塞上同迁客，江潭异逐臣。泪垂非属岘，肠断固由秦。\n岁月行遒尽，山川难重陈。始知亭伯去，还是拙谋身。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "襄阳作",
        "author": "崔湜",
        "content": "庙堂初解印，郡邸忽腰章。按节巡河右，鸣驺入汉阳。\n城临南岘出，树绕北津长。好学风犹扇，夸才俗未忘。\n江山跨七泽，烟雨接三湘。蛟浦菱荷净，渔舟橘柚香。\n醉中求习氏，梦裏忆襄王。宅坏仍思凤，碑存更忆羊。\n下车惭政美，闭阁幸时康。多谢南征术，于今尚不亡。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    },
    {
        "title": "喜入长安",
        "author": "崔湜",
        "content": "云日能催晓，风光不惜年。赖逢征客尽，归在落花前。",
        "dynasty": "唐",
        "collection_info": {
            "collection": "御定全唐诗",
            "volume": "卷五十四"
        }
    }
]