[
    {
        "uuid": "0bd79f5057bf861418de2f2298419972",
        "title": "访曹副宫不遇留题",
        "author": "李陶真",
        "content": "一别仙标历四春，神霄今復又相亲。\n炉中气候丹初熟，匣裏光芒剑有神。\n未驾鸾舆朝碧落，且将踪迹傲红尘。\n乘风暂过羌庐去，异日相期拜紫宸。",
        "dynasty": "宋",
        "collection_info": null
    },
    {
        "uuid": "db248eb99fcd655f3d1f969b46d8c8d7",
        "title": "留诗别众",
        "author": "李陶真",
        "content": "毛竹森森自翦裁，试吹一曲下瑶台。\n当途不遇知音者，拂袖白云归去来。",
        "dynasty": "宋",
        "collection_info": null
    }
]