[
    {
        "uuid": "cee3b4bc68880a5696248847480681f5",
        "title": "奉和九日幸临渭亭登高应制得枝字",
        "author": "韦安石",
        "content": "重九开秋节，得一动宸仪。\n金风飘菊蘂，玉露泫萸枝。\n睿览八纮外，天文七曜披。\n临深应在即，居高岂忘危。",
        "dynasty": "唐",
        "collection_info": null
    },
    {
        "uuid": "8537fccc9a6f8f5bb3a31fce9948ee8a",
        "title": "侍宴旋师喜捷应制",
        "author": "韦安石",
        "content": "蜂蚁屯夷落，熊罴逐汉飞。\n忘躯百战后，屈指一年归。\n厚眷纾天藻，深慈解御衣。\n兴酣歌舞出，朝野叹光辉。",
        "dynasty": "唐",
        "collection_info": null
    },
    {
        "uuid": "d650bdc9a8f9dc3a93ee0d72f9eb5ed9",
        "title": "梁王宅侍宴应制同用风字",
        "author": "韦安石",
        "content": "梁园开胜景，轩驾动宸衷。\n早荷承湛露，修竹引熏风。\n九酝倾钟石，百兽协丝桐。\n小臣陪宴镐，献寿奉维嵩。",
        "dynasty": "唐",
        "collection_info": null
    },
    {
        "uuid": "01c9604d20ced1877fd5577a9fa3d84f",
        "title": "奉和九日幸临渭亭登高应制得枝字",
        "author": "韦安石",
        "content": "重九开秋节，得一动宸仪。\n金风飘菊蕊，玉露泫萸枝。\n睿览八纮外，天文七曜披。\n临深应在即，居高岂忘危。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零四"
        }
    }
]