[
    {
        "title": "商调・凉亭乐叹世",
        "author": "阿里西瑛",
        "content": "金乌玉兔走如梭，看看的老了人呵。\n有那等不识事的痴呆待怎么？急回头迟了些儿个。\n你试看凌烟阁上，功名不在我。\n则不如对酒当歌对酒当歌且快活，无忧愁，安乐窝。",
        "dynasty": "元",
        "collection_info": null
    },
    {
        "title": "双调・殿前欢懒云窝",
        "author": "阿里西瑛",
        "content": "懒云窝，醒时诗酒醉时歌。\n瑶琴不理抛书卧，无梦南柯。\n得清闲尽快活，日月似撺梭过，富贵比花开落。\n青春去也，不乐如何？懒云窝，醒时诗酒醉时歌。\n瑶琴不理抛书卧，尽自磨陀。\n想人生待则么？富贵比花开落，日月似撺梭过。\n呵呵笑我，我笑呵呵。\n懒云窝，客至待如何？懒云窝里和衣卧，尽自婆娑。\n想人生待则么？贵比我高些个，富比我松些个，呵呵笑我，我笑呵呵。",
        "dynasty": "元",
        "collection_info": null
    }
]