[
    {
        "uuid": "997313b5ab933a3b1f6366445ce5bea0",
        "title": "和迭山先生韵",
        "author": "蔡正孙",
        "content": "山色愁予渺渺青，平生心事杜鹃行。\n霜饕雪虐天终定，岁晚江空冰自清。\n肩上纲常千古重，眼前荣辱一毫轻。\n离明坤顺文箕事，此是先生素讲明。",
        "dynasty": "宋",
        "collection_info": null
    },
    {
        "uuid": "7c8097b22fd9fa6a44a4ade936d0a151",
        "title": "冷田村",
        "author": "蔡正孙",
        "content": "簑下清风笠下烟，一篙三板插秧船。\n田家午馌行厨薄，尽在青裙两担肩。",
        "dynasty": "宋",
        "collection_info": null
    }
]