[
    {
        "uuid": "6147792ae5fe95f50f43930b4109d603",
        "title": "宝鼎现 玉宸凝眷",
        "author": "陈着",
        "content": "玉宸凝眷。\n要得培□，神皋根本。\n天赋与、经纶好手，门外红尘谈笑遣。\n任草色、遍空庭交翠，月往风来自便。\n但纸帐、时供小憩，长理灯窗公案。\n五行俱下流光电。\n笔如神、毫发都见。\n是则是、霜严雪劲，到底春风生意满。\n唤得应、雨和晴恰好，旗舞粳艘百万。\n更社鼠城狐扫影，雁鹜惊人避箭。\n最是满腹精神，担负处、浑身皆胆。\n又谁知、条理元在，规模里面。\n天下事、又何难办。\n待副苍生愿。\n渺宇宙、多少关心，留取功名久远。",
        "dynasty": "宋",
        "collection_info": null
    },
    {
        "uuid": "eca953b554791f20f248582446eb33e4",
        "title": "真珠帘 纶巾古貌尘寰表",
        "author": "陈着",
        "content": "纶巾古貌尘寰表。\n风流处、别是英雄才调。\n胸次着干坤，触景皆诗料。\n金碧楼台新筑就，傍翠麓、旋添花草。\n仙棹。\n更逍遥来访，十洲三岛。\n遮眼富贵人多，算如公有子，人间应少。\n看膝下功名，共月林清皎。\n象简绯袍亲侍策，且胜赏、先春独笑。\n都道。\n馆中书就养，云翘偕老。",
        "dynasty": "宋",
        "collection_info": null
    },
    {
        "uuid": "326c79741f56b163a56e357c460c1865",
        "title": "大酺 把雪冰心",
        "author": "陈着",
        "content": "把雪冰心，钧韶手，飞上青云时早。\n红尘难染着，十年前曾坐，凤池鳌岛。\n晕锦锵环，重金压带，相去能争多少。\n从容何心问，到如今都领，绣春花草。\n算耐处光阴，淡中滋味，世人那晓。\n笺天新有稿。\n要归去、盘礴山阴道。\n便整顿、随琴霜鹤，带石秋兰，约松乔、倚风清啸。\n争奈俞音杳。\n明月棹、又还停了。\n但珍重、经纶料。\n时来须做，休管急流人笑。\n功名尽迟尽好。",
        "dynasty": "宋",
        "collection_info": null
    },
    {
        "uuid": "643e22b9b5e1369b4a28dcf060c2247b",
        "title": "大酺 问大江东",
        "author": "陈着",
        "content": "问大江东，长淮上，缘分如何修到。\n轻裘还熟局，第三番又是，五年春了。\n菜饭工夫，露香心事，惟靠天公分晓。\n林泉琴书梦，算飞笺觅去，不知多少。\n奈雅意难酬，又还留住，口衔新诏。\n都无他嗜好。\n玉麟静、公事供谈笑。\n满眼是、风花飘忽，惟有长松，雪霜里、插天苍老。\n休忆家山好。\n安乐处、便成蓬岛。\n正春雨、秧畴饱。\n边城如画，处处绿杨芳草。\n青溪不妨寄傲。",
        "dynasty": "宋",
        "collection_info": null
    },
    {
        "uuid": "48615fb3a8238bbbcf892945c759bcac",
        "title": "大酺 自有干坤",
        "author": "陈着",
        "content": "自有干坤，扶人极，宗主须还人物。\n今为何时节，满红尘富贵，絮花飘忽。\n抵障狂澜，提携正印，一柱天擎突兀。\n平生分明处，是从容处□，不差毫发。\n把朝市山林，一般看了，无边风月。\n深衣清到骨。\n紫枢府、谁信曾簪笏。\n炊脱粟、黄鸡白酒，补菊栽梅，碧溪绕、竹篱茅屋。\n无限轻描貌。\n都说道、诏书催发。\n想回首、招黄鹄。\n微微自笑，惟有赤松衣钵。\n相陪对门石佛。",
        "dynasty": "宋",
        "collection_info": null
    },
    {
        "uuid": "b553212f376220d7e0cc14f9072cf546",
        "title": "沁园春 潇洒书斋",
        "author": "陈着",
        "content": "潇洒书斋，香清缕直，灯冷晕圆。\n忽惊窗鸣瓦，霰如筛下，裁冰翦玉，片似花鲜。\n深怕妨梅，也愁折竹，才作还休亦偶然。\n更深也，漫题窗记瑞，诗思绵绵。\n闻君礼佛日千。\n浪说道繁华不值钱。\n想鸳衾底下，都将命乞，蒲龛里畔，未必心安。\n兜率天宫，清凉境界，总是由心不是缘。\n雪山上，自有人坐了，不到君边。",
        "dynasty": "宋",
        "collection_info": null
    },
    {
        "uuid": "e25b10d847c84151b7b6480a0dea3edf",
        "title": "沁园春 出禁城西",
        "author": "陈着",
        "content": "出禁城西，湖光自别，唤醒两瞳。\n有画桥几处，通人南北，绿堤十里，分水西东。\n问柳旗亭，簇山梵所，空翠烟飞半淡浓。\n偏奇处，看笙歌千舫，泛绮罗宫。\n从容。\n莫问城中。\n是则是繁华九市通。\n奈一番雨过，沾衣泥黑，三竿日上，扑面尘红。\n那壁喧器，这边清丽，咫尺中间敻不同。\n休归去，便舣舟荷外，梦月眠风。",
        "dynasty": "宋",
        "collection_info": null
    },
    {
        "uuid": "0f35bca6fb0776cc7d4f85facdd4d4da",
        "title": "沁园春 潇洒纶巾",
        "author": "陈着",
        "content": "潇洒纶巾，风流野服，红尘外身。\n向南窗听雨，澜翻墨客，北亭恋月，笔走诗神。\n倚竹听琴，逢花倒磕，更得放晴游冠春。\n清闲好，算东洲人物，难得如君。\n华堂瑞气如云。\n西风到帘帷才一分。\n喜星桥鹊语，佳传依旧，缑山鹤舞，仙样翻新。\n箫玉香中，烛花影里，听取捧觞低祝人。\n千千岁，看功名事业，都在儿孙。",
        "dynasty": "宋",
        "collection_info": null
    },
    {
        "uuid": "9fba29c8ad5cc80092cd334942f4f3af",
        "title": "沁园春 月旦评中",
        "author": "陈着",
        "content": "月旦评中，有如公者，更谁与俦。\n看纷纷仁意，春风和气，堂堂义事，砥柱中流。\n已重物轻，身穷道泰，却占人间第一筹。\n回头笑，彼纷纷名利，过影浮沤。\n夷犹。\n庭户清幽。\n算此境神仙别一洲。\n但烧香挂画，呼童扫地，对山揖水，共客登楼。\n付与儿孙，只将方寸，此外无求百不忧。\n宜多寿，自今开八帙，到八千秋。",
        "dynasty": "宋",
        "collection_info": null
    },
    {
        "uuid": "41896faffea67675d3a3235a02620c56",
        "title": "沁园春 小枕屏儿",
        "author": "陈着",
        "content": "小枕屏儿，面儿素净，吾自爱之。\n向春晴欲晓，低斜半展，夜寒如水，屈曲深围。\n消得题诗，不须作画，潇洒风流未易涯。\n人间世，但此身安处，是十分奇。\n笑他富贵家儿。\n这长物何为着意□。\n便绮罗六扇，何如玉洁，丹青万状，都是钱痴。\n假托伊来，遮阑便了，免得惊风侵梦时。\n何须泥，要物常随我，不物之随。",
        "dynasty": "宋",
        "collection_info": null
    },
    {
        "uuid": "68e745e488f11c2bb824896fcb72eac2",
        "title": "沁园春 运在东南",
        "author": "陈着",
        "content": "运在东南，温厚气锺，吾葺芷翁。\n羡檠窗学问，迂斋正印，玉堂词翰，攻愧流风。\n制胜枢庭，参谋政府，一片平心扶大中。\n黄扉近，却翻然东顾，归宴方蓬。\n潘舆日奉从容。\n全胜□貂蝉趋汉宫。\n如名山镇静，出云相望，大川渟蓄，有水皆宗。\n吾道胚腪，诸贤命脉，阴受春风和气浓。\n宜多寿，与瑶图同庆，绿竹歌公。",
        "dynasty": "宋",
        "collection_info": null
    },
    {
        "uuid": "22247a1d65cdf093472fc12a9b9589c6",
        "title": "沁园春 吾竹窗兄",
        "author": "陈着",
        "content": "吾竹窗兄，吾能评者，只将竹看。\n是丹山佳气，胚腪茂直，嵩溪润脉，滋养清坚。\n雪虐霜凌，风饕雨恶，撼顿侵欺今几年。\n元无损，这虚心实节，却自依然。\n人间。\n输此君贤。\n可曾向红尘里着鞭。\n称翩翩侣凤，舞依翡翠，昂昂雏鹤，立倚琅玕。\n动处非情，静中自韵，全得生来潇洒天。\n须长在，在月窗窗北，石涧东边。",
        "dynasty": "宋",
        "collection_info": null
    },
    {
        "uuid": "a42b48b5e841188e44ca72f6399fb492",
        "title": "沁园春 吾菊坡兄",
        "author": "陈着",
        "content": "吾菊坡兄，细观花□，元来一般。\n是鄮山佳气，胚腪长茂，鄞江润脉，滋养清妍。\n移傍云霄，浓沾雨露，曾亚百花头上班。\n谁知道，待芬香透了，收敛东边。\n笑他红紫纷然。\n算眼底何曾长久看。\n这秋芳自韵，不争春艳，霜根难老，偏耐风寒。\n占得清名，尊为寿客，晚节谁能如此全。\n千千岁，把黄金正色，照映人间。",
        "dynasty": "宋",
        "collection_info": null
    },
    {
        "uuid": "a8fddb0a125c063ad288eece23f6b89d",
        "title": "水龙吟 玉麟堂上神仙",
        "author": "陈着",
        "content": "玉麟堂上神仙，算来便合归廊庙。\n天教且住，堂堂裘带，舒舒旗纛。\n一笑谈中，遍江淮上，太平花草。\n待金瓯揭了，黄扉坐处，祗依此、规模好。\n恰似虹流节后，庆生申、佳期还到。\n干坤开泰，君臣相遇，机缘恁巧。\n谁信苍生，举头凝望，锋车催召。\n向芜湖，更有无言桃李，顾春风早。",
        "dynasty": "宋",
        "collection_info": null
    },
    {
        "uuid": "d8c15d73e43217893fcc480ad9d49c7f",
        "title": "水龙吟 玉鳌头上蓬莱",
        "author": "陈着",
        "content": "玉鳌头上蓬莱，十分好处饶松壑。\n无边风月，阴阴乔木，重重华萼。\n秋水门庭，淡交簪履，随宜斟酌。\n向西风回首，双旌缥缈，从天下、招琴鹤。\n是则阳春有脚。\n被金华、洞天留着。\n相传好语，新来初见，分明鼓角。\n田里相安，裤襦歌了，却来持橐。\n称年年，橘绿橙黄时节，与松乔约。",
        "dynasty": "宋",
        "collection_info": null
    },
    {
        "uuid": "e5435e1d45c8bab1d227cbb81ff29fce",
        "title": "瑞鹤仙 云无心出岫",
        "author": "陈着",
        "content": "云无心出岫。\n游戏间、声名掀揭宇宙。\n红尘事看透。\n任高官惟有，鹤随诗瘦。\n溪山如绣。\n小轩亭、篘新话旧。\n想时时，梦到家林，但未有归时候。\n知否。\n分明世界，多少经纶，莫轻回首。\n平生抱负。\n金銮殿，有新奏。\n便相扶君相，从头做去，他又谁能出手。\n看明年、此日传宣，赐酴醿酒。",
        "dynasty": "宋",
        "collection_info": null
    },
    {
        "uuid": "34813c9f125ec964243c006e5be48780",
        "title": "摸鱼儿 碧油幢、一开藩后",
        "author": "陈着",
        "content": "碧油幢、一开藩后，便思量早归去。\n工夫着紧新城好，风月万家笙鼓。\n游宴处。\n要管领春光，补种花无数。\n何须更驻。\n只画了潇湘，扁舟径发，挥手谢南楚。\n江帆卸、撑入清溪绿树。\n家山三两程路。\n安排小马随猿鹤，勾引诗朋酒侣。\n潇洒处。\n是则是初心，只恐难留驻。\n忙须着句。\n把泉石烟霞，平章一遍，回首凤纶舞。",
        "dynasty": "宋",
        "collection_info": null
    },
    {
        "uuid": "f139c5f0a0eeb21ed9d7964262596282",
        "title": "洞仙歌 冰肌玉骨",
        "author": "陈着",
        "content": "冰肌玉骨，自清凉无汗。\n云影鬅鬙翠山远。\n颤金莲缓步，手托珠帘，风微透，扇底荷花香满。\n归檐双飞燕，流盼消凝，微带羞红上娇面。\n又还黄昏近，一片闲情，天涯去、云也遮阑不断。\n回首处、沈思梦时曾，对十二屏山，怕拈秦阮。",
        "dynasty": "宋",
        "collection_info": null
    },
    {
        "uuid": "5096bd0b3d5d19ab9bb3b3d0b9061682",
        "title": "洞仙歌 冰肌玉骨",
        "author": "陈着",
        "content": "冰肌玉骨，自清凉无汗，午梦醒来盼娇满。\n扇轻拈又放，浅炷兰熏，微笑处、吹着烟丝散乱。\n凉亭还独步，曾是凭阑，携手心盟指云汉。\n碧云斜阳外，信有如今，音书杳、寸肠千转。\n漫伫立、无言对荷花，看转眼秋风，翠移红换。",
        "dynasty": "宋",
        "collection_info": null
    },
    {
        "uuid": "13b23aa3bf6927748d2af895a55fa424",
        "title": "念奴娇 洛阳地脉",
        "author": "陈着",
        "content": "洛阳地脉，是谁人、缩到海涯天角。\n绿树成阴芳雾底，得见当年台阁。\n园杏贵客，海棠姬侍，拥入青油幕。\n人间那有，风流天上标格。\n如困如懒如羞，夜来应梦入，西瑶仙宅。\n为你闲风轻过去，□□不教妨却。\n娇不能行，笑还无语，惟把香狼藉。\n花花听取，年年无负春约。",
        "dynasty": "宋",
        "collection_info": null
    },
    {
        "uuid": "6131ba3af897807962be497043015b6d",
        "title": "念奴娇 轻衫短旆",
        "author": "陈着",
        "content": "轻衫短旆，几年来、游遍江南江北。\n扰扰浮生争富贵，金碧楼台满目。\n厦屋千间，夜床八尺，此理谁能烛。\n翩然归去，家山是事都足。\n笑指旧隐逍遥，分猿鹤地，云顶栽花竹。\n乘兴生涯随处好，卜市心□新筑。\n山色窥帘，杏阴依户，门外从尘俗。\n朱颜雪鬓，清闲十二分福。",
        "dynasty": "宋",
        "collection_info": null
    },
    {
        "uuid": "8675711c721570f5cc8220ddbbe38ba3",
        "title": "念奴娇 暑天向晚",
        "author": "陈着",
        "content": "暑天向晚，最相宜、一簇凉生新竹。\n潇洒轩窗还此景，此景真非凡俗。\n猿鹤相随，烟霞自在，与我交情熟。\n人生如梦，个中堪把心卜。\n休叹乌兔如飞，功名富贵，有分终须足。\n不管他非非是是，不管他荣和辱。\n净几明窗，残编断简，且恁闲劳碌。\n流萤过去，文章如在吾目。",
        "dynasty": "宋",
        "collection_info": null
    },
    {
        "uuid": "9b694b7bafed679e601a394b5c1329d8",
        "title": "念奴娇 紧头上立",
        "author": "陈着",
        "content": "紧头上立，问如何、犹向清溪盘礴。\n应为春防须熟局，且借轻裘弹压。\n野聚晴炊，烟波暖唱，尽出江南北。\n从容归衮，三年功满棋柝。\n真个福比南山，谁无富贵，无此团圞乐。\n锦瑟瑶琴清对处，青紫诸郎参错。\n楚楚孙枝，温温婿玉，帘幕欢声拍。\n抠衣小子，寿公也趁龟鹤。",
        "dynasty": "宋",
        "collection_info": null
    },
    {
        "uuid": "5f020ae48cacafba09a5a33280db9e15",
        "title": "满江红 落枕鸿声",
        "author": "陈着",
        "content": "落枕鸿声，龙山梦、蓦然惊觉。\n还堪喜、木樨香底，鹊声翻晓。\n弄雨未成霜意懒，望寒先怯山容老。\n最难逢、无一点西风，惊乌帽。\n竹叶酒，倾杯小。\n橙齑鲙，银盆好。\n称良辰欢宴，及今年少。\n须信从来黄菊寿，未应便放青霜恼。\n但看花、日日是重阳，金尊倒。",
        "dynasty": "宋",
        "collection_info": null
    },
    {
        "uuid": "6c4917cfc7622124a8666364d8894761",
        "title": "满江红 越水稽山",
        "author": "陈着",
        "content": "越水稽山，清明气、锺为人极。\n彯缨早、□中学问，从头施设。\n不受尘来霜壁立，常生意处春流活。\n与世间、别是一规模，师夔契。\n仙岛上，分风月。\n苍梧下，怀冰雪。\n更双亲犹是，朱颜时节。\n熏业要从青鬓上，干坤如许丹山折。\n看凤衔、芝诏下层霄，朝金阙。",
        "dynasty": "宋",
        "collection_info": null
    },
    {
        "uuid": "3dd4dadc62a8fd6a28f37b18b111ae38",
        "title": "满江红 修茂堂深",
        "author": "陈着",
        "content": "修茂堂深，芳尘满、沈烟一朵。\n帘半卷，好风催晓，晴光才破。\n新润顿教萱草鬯，轻寒未放酴醿过。\n称鱼轩、容与寿如山，群仙贺。\n琴帏底，声调和。\n庭阶下，儿孙大。\n喜新来咿喔，又还添个。\n总是人生如意处，休将时事关眉锁。\n趁莺花、时节绮罗筵，年年作。",
        "dynasty": "宋",
        "collection_info": null
    },
    {
        "uuid": "c2d4623cc38b0d91eb877f88e4091b5a",
        "title": "烛影摇红 风月堂中",
        "author": "陈着",
        "content": "风月堂中，画屏不动香猊吐。\n珠翘环拥蕊宫仙，双鬓青如许。\n相对童颜寿侣。\n看庭前、绯袍拜舞。\n十洲三岛，柳探春时，梅欺雪处。\n甲子花周，自从今日重新数。\n碧瑶杯重翠涛深，笑领飞琼语。\n此去华筵喜聚。\n听传宣、云间紫府。\n万分如意，凤诏便蕃，香轩容与。",
        "dynasty": "宋",
        "collection_info": null
    },
    {
        "uuid": "f201d48e4eac79a4f540b3230cb3b1b7",
        "title": "水调歌头 风骨最魁岸",
        "author": "陈着",
        "content": "风骨最魁岸，宇宙更宽平。\n□人皆道，天上南极寿星精。\n随意后园花木，满眼家山松竹，尽可适平生。\n门外底须问，好占菊轩清。\n听乡评，义方训，莫如兄。\n元方既玉就□，更要季方成。\n不使尘劳顿挫，他日功名入手，当不负椿庭。\n不见窦谏议，教子有馀荣。",
        "dynasty": "宋",
        "collection_info": null
    },
    {
        "uuid": "d50a22bf486157fd9d8d34ba6d5010e3",
        "title": "水调歌头 身到紫枢府",
        "author": "陈着",
        "content": "身到紫枢府，一蹴凤池间。\n何妨到头富贵，却自恋家山。\n多少名缰利锁，尘满霜髯雪鬓，役役不知还。\n桃李竞春事，坡菊自清闲。\n绿杨边，门径小，似僧关。\n吟情饮兴相将，二十载优闲。\n无限功名事业，分付儿孙纵靶，青镜尽朱颜。\n一语劝公酒，天下达尊三。",
        "dynasty": "宋",
        "collection_info": null
    },
    {
        "uuid": "c5df988e5ad36ac63cac6f0c8aa92b3e",
        "title": "千秋岁 燕前莺底",
        "author": "陈着",
        "content": "燕前莺底。\n一日春犹在。\n香雾晓，祥云霁。\n烟交槐影重，风约花尘卸。\n当此际。\n桃源不是人间世。\n彩袖环庭砌。\n华裾纷珂佩。\n欢声洽，童颜醉。\n金丹功已到，绿发生须再。\n箫鼓沸。\n飞琼来祝千千岁。",
        "dynasty": "宋",
        "collection_info": null
    },
    {
        "uuid": "ae6a02eff77d4c7d1cfc85ebee0dee0b",
        "title": "踏莎行 杏苑长春",
        "author": "陈着",
        "content": "杏苑长春，椿姿耐老。\n画堂琴幌融融调。\n生涯分付宁馨儿，西园手种闲花草。\n露浴明河，风浮素颢。\n桂花着蕊今年早。\n佳占端的在孙枝，明年寿席唲呕笑。",
        "dynasty": "宋",
        "collection_info": null
    },
    {
        "uuid": "ca988149d559e950e5cde24fbdac6352",
        "title": "鹊桥仙 云南锺秀",
        "author": "陈着",
        "content": "云南锺秀，间生人望。\n底事未成美况。\n当知大器大成时，更莫叹、贤关难上。\n前程分定，算来无妄。\n命达时终不放。\n且须寄语甲科人，断不下、一筹中榜。",
        "dynasty": "宋",
        "collection_info": null
    },
    {
        "uuid": "e1892dd72eb8acb4182631ec560a4a81",
        "title": "一翦梅 记得儿时识景年",
        "author": "陈着",
        "content": "记得儿时识景年。\n翕忽光阴，二十馀年。\n梅边聚首又三年。\n结得因缘。\n五百来年。\n把酒君前欲问年。\n笑指松椿，当是同年。\n愿从今后八千年。\n长似今年。\n长似今年。",
        "dynasty": "宋",
        "collection_info": null
    },
    {
        "uuid": "7f0dec272dc91acc5aed6a127aa0e1dd",
        "title": "惜分飞 筑垒愁城书一纸",
        "author": "陈着",
        "content": "筑垒愁城书一纸。\n雁雁儿将不起。\n好去西风里。\n到家分付眉颦底。\n落日阑干羞独倚。\n十里江山万里。\n容易成憔悴。\n惟归来是归来是。",
        "dynasty": "宋",
        "collection_info": null
    },
    {
        "uuid": "0a0ef65c562ecf23bff5f99cb0680ec2",
        "title": "西江月 宝瑟屏金深深处",
        "author": "陈着",
        "content": "宝瑟屏金深深处，斑衣箫玉香中。\n人生二美古难逢。\n杏苑今朝喜共。\n一霎豆花新雨，半帘梧叶清风。\n年年此景绿尊同。\n笑指南山称颂。",
        "dynasty": "宋",
        "collection_info": null
    },
    {
        "uuid": "5adb63119814df1cd03171e9fadd0ec3",
        "title": "西江月 箫玉和鸣云里",
        "author": "陈着",
        "content": "箫玉和鸣云里，彩衣娱舞风前。\n好从龟鹤问长年。\n看取蟠桃结遍。\n事业都随今定，儿孙也靠心传。\n隐耕窗下腹便便。\n相去神仙不远。",
        "dynasty": "宋",
        "collection_info": null
    },
    {
        "uuid": "6890e5fabc7c541e05c9bd94f0f00d7b",
        "title": "西江月 当此朱炎火日",
        "author": "陈着",
        "content": "当此朱炎火日，恨无玉骨冰肌。\n问来思欲动凉飔。\n宝箑荷君相遗。\n如铁又添颜甲，报琼难续声诗。\n愿言长在奉扬时。\n似恁团圞到底。",
        "dynasty": "宋",
        "collection_info": null
    },
    {
        "uuid": "370beb5153bb515db679c74eea5abc71",
        "title": "小重山 松是交朋竹是邻",
        "author": "陈着",
        "content": "松是交朋竹是邻。\n横枝临水瘦，月黄昏。\n冲寒香入岭头云。\n清到底，人共一般清。\n好句更无痕。\n门前无俗客，不须扃。\n暂将骚致答花神。\n从此去，题动玉堂春。",
        "dynasty": "宋",
        "collection_info": null
    },
    {
        "uuid": "79ed1d13a1b94084d162b9cd6d549fa2",
        "title": "柳梢青 淡淡新妆",
        "author": "陈着",
        "content": "淡淡新妆，盈盈娇态，谁道荷花。\n料想香肌，不禁畏日，翠盖儿遮。\n我来胜赏高歌。\n故敛着、芳心为何。\n莫是伊花，恨余来晚，欲媚晨霞。",
        "dynasty": "宋",
        "collection_info": null
    },
    {
        "uuid": "85c6fa6e1883380c6f0049191d5ca4e3",
        "title": "柳梢青 缥缈瑶城",
        "author": "陈着",
        "content": "缥缈瑶城。\n客情春小，本分寒轻。\n霞佩云裾，步联西母，笑倚飞琼。\n那堪四美都并。\n喜气与、祥云共生。\n自在风流，融融箫玉，楚楚兰馨。",
        "dynasty": "宋",
        "collection_info": null
    },
    {
        "uuid": "97e07227baab86956539e02fda9436af",
        "title": "霜天晓角 江寒雁咽",
        "author": "陈着",
        "content": "江寒雁咽。\n短棹还催发。\n曾是玉堂仙伯，相别处、满篷雪。\n此别。\n那堪说。\n溯风空泪血。\n惟有梅花依旧，香不断、夜来月。",
        "dynasty": "宋",
        "collection_info": null
    },
    {
        "uuid": "1c354d5b88ff262ba88668b8db18609a",
        "title": "卜算子 一自梦卢头",
        "author": "陈着",
        "content": "一自梦卢头，应学乘裴蹇。\n元是都门向上人，大用何嫌晚。\n三岁事非遥，三捷功非远。\n管取微生共此荣，联步云程稳。",
        "dynasty": "宋",
        "collection_info": null
    },
    {
        "uuid": "69c1d8a96dcea0d19ba7bcfa7f375730",
        "title": "卜算子 雨逗一分寒",
        "author": "陈着",
        "content": "雨逗一分寒，未放晴光透。\n绮席春风十分，畅饮长春酒。\n花气渐熏帘，佳致归诗手。\n的是诗中陆地仙，左挹浮丘袖。",
        "dynasty": "宋",
        "collection_info": null
    },
    {
        "uuid": "ca593b17ced80709f3475e3a06d6c699",
        "title": "卜算子 风急雁声高",
        "author": "陈着",
        "content": "风急雁声高，露冷蛩吟切。\n枕剩衾寒不耐烦，长是伤离别。\n望得眼儿穿，巴得心头热。\n且喜重阳节又来，黄菊花先发。",
        "dynasty": "宋",
        "collection_info": null
    },
    {
        "uuid": "ec31f9845609d79c161ea1aa8f0c1061",
        "title": "减字木兰花 浮萍踪迹",
        "author": "陈着",
        "content": "浮萍踪迹。\n又作南东□□客。\n不奈秋阳。\n一似朱明赫赫光。\n惊雷叱雨。\n料是阿香怜逆旅。\n好个凉天。\n称我前程步步便。",
        "dynasty": "宋",
        "collection_info": null
    },
    {
        "uuid": "40ca7a3313b125b8ea1b81dcab453990",
        "title": "减字木兰花 夜帆初上",
        "author": "陈着",
        "content": "夜帆初上。\n准拟今朝过越上。\n及到今朝。\n却被西风挫一潮。\n丈亭一处。\n要得纵观赢得住。\n行止皆天。\n谁道人生客路难。",
        "dynasty": "宋",
        "collection_info": null
    },
    {
        "uuid": "8876ed011119aef8c444115e41052a8d",
        "title": "如梦令 家在明山南住",
        "author": "陈着",
        "content": "家在明山南住。\n身在明山西路。\n回首碧云端，自笑不如飞鹜。\n飞去。\n飞去。\n飞入明山深处。",
        "dynasty": "宋",
        "collection_info": null
    },
    {
        "uuid": "c5063167ed209d5f8326279787a14e91",
        "title": "如梦令 晚泊江湾平处",
        "author": "陈着",
        "content": "晚泊江湾平处。\n楚楚苹花自舞。\n风翦雨丝轻，江上潮生船去。\n看取。\n看取。\n湿橹不惊鸥鹭。",
        "dynasty": "宋",
        "collection_info": null
    },
    {
        "uuid": "a2ffb085105c9f4842abe5c4c1a948df",
        "title": "捣练子 花影乱",
        "author": "陈着",
        "content": "花影乱，晓窗明。\n莺弄春笙柳外声。\n和梦卷帘飞絮入，牡丹无语正盈盈。",
        "dynasty": "宋",
        "collection_info": null
    },
    {
        "uuid": "03054f67ab7c07ed346e23f5cce429fb",
        "title": "鹧鸪天 看了山中薜荔衣",
        "author": "陈着",
        "content": "看了山中薜荔衣。\n手将安石种分移。\n花鲜绚日猩红妒，叶密乘风翠羽飞。\n新结子，绿垂枝。\n老来眼底转多宜。\n牙齿不入甜时样，醋醋何妨荐酒卮。",
        "dynasty": "宋",
        "collection_info": null
    },
    {
        "uuid": "6d2958710c0201f537d8401bba8089d7",
        "title": "念奴娇 翠云弄晓",
        "author": "陈着",
        "content": "翠云弄晓，芰荷香、微透凉飔帘箔。\n彩袂蹁跹欢舞处，勾引衔桃双鹤。\n骤马风前，奔鲸浪里，独有壶天乐。\n如何不醉，放教杯量宽着。\n消得寿八千春，百分才一，更童颜如渥。\n听取飞琼含笑道，堪学孩儿书额。\n舄令骖凫，瑶仙跨凤，喜聚家人醵。\n心香遥上，也随风过蓬弱。",
        "dynasty": "宋",
        "collection_info": null
    },
    {
        "uuid": "89311552203d9822549b6fdf0c5662a5",
        "title": "摸鱼儿 竹洲西、有人如玉",
        "author": "陈着",
        "content": "竹洲西、有人如玉，南柯一觉归早。\n青山绿水亭轩旧，犹有未荒花草。\n谁信道。\n又自爱湖光，买屋三间小。\n都无长好。\n但凤跃雄文，蝇书小楷，转老转奇妙。\n人间世，如许年高是少。\n浮生惟有闲好。\n回头翻讶磻溪叟，轻把一丝抛了。\n凉新到。\n记当日天香，露浴如今老。\n瑶卮寿晓。\n称酒到眉间，醺醺醉也，儿女满前笑。",
        "dynasty": "宋",
        "collection_info": null
    },
    {
        "uuid": "b1892265203766cab0f72cc2053d0c4b",
        "title": "庆春泽 翔凤阑干",
        "author": "陈着",
        "content": "翔凤阑干，啼鹃院宇，相逢似梦才醒。\n谁道无情，飞红舞翠欢迎。\n青春绿发花前饮，醉自歌、记那时曾。\n到如今，心事凄凉，怕说芳盟。\n追思艮岳归来后，稳依山护得，雨翮风翎。\n燕燕莺莺，从他巧舌饶声。\n翩翩一种天然艳，笑向人、不与春争。\n羡花花，好岁寒交，有卧云亭。",
        "dynasty": "宋",
        "collection_info": null
    },
    {
        "uuid": "9bd8b93bde78122f5fe12f6c8e82e44f",
        "title": "庆春泽 春困时光",
        "author": "陈着",
        "content": "春困时光，风流昨梦，逢花便自醒醒。\n回首宣和，宫莺掖燕相迎。\n归来只恋春山好，到上林、枉是亲曾。\n又谁知，自有蟠松，相与论盟。\n阑干可是妨飞去，怕惊尘涴却，翠羽红翎。\n舞态亭亭，浑疑暗折韶声。\n忺人眼处还看破，道凤来、难与真争。\n醉扶归，但见啼鹃，怨夕阳亭。",
        "dynasty": "宋",
        "collection_info": null
    },
    {
        "uuid": "308deb00e5e7226d8d7a50a4e980cc99",
        "title": "水龙吟 蓬莱风月神仙",
        "author": "陈着",
        "content": "蓬莱风月神仙，却来平地为霖雨。\n干坤清了，如今多是，退行一步。\n寸寸归心，轻轩娱侍，竹溪花圃。\n奈君王眷眷，苍生恋恋，那肯放、钱塘渡。\n天也知公此意，问升平、要抽身去。\n把些夏潦，和些秋哨，轻轻缀住。\n一转移来，元勋力量，他谁堪付。\n待汾阳、了却中书，别又商量出处。",
        "dynasty": "宋",
        "collection_info": null
    },
    {
        "uuid": "8ddbbdd83b9b2a78e3b8a6b2478f0393",
        "title": "真珠帘 鱼轩富贵人间少",
        "author": "陈着",
        "content": "鱼轩富贵人间少。\n那堪更、有子雍容廊庙。\n衮绣当斑衣，转色难心小。\n手把干坤重整顿，略□□、微生一笑。\n分晓。\n是慈闱心事，如今着到。\n帘幕早是寒生，又橙黄近也，菊花香了。\n已劝九霞觞，春意浓于酒。\n玉带金鱼欢舞处，更捷骑、红尘峡□。\n知否。\n这花添锦上，年年重九。",
        "dynasty": "宋",
        "collection_info": null
    },
    {
        "uuid": "2e0570753246051d712482e47b44e0f5",
        "title": "宝鼎现 着林仙叟",
        "author": "陈着",
        "content": "着林仙叟，梦境炊得，才香还觉。\n回首渺，觚棱何处，云与商量浮计小。\n矮矮屋、半弓来闲地，也着三花两草。\n沸眼底、鞭风笠雨，不满茶边一笑。\n寿骨奇耸神清峭。\n散人装、游戏尘表。\n帘昼永、长留雅伴，吟唾宽飞潇洒料。\n最好是、瑟和琴同调，眉里相看耐老。\n更绿草、孙枝可意，谱得家传较早。\n争指画额儿儿，欢祝处、荷熏吹晓。\n记兰汤初试，当日风光又到。\n拚醵饮、任金尊倒。\n醉把羲娥傲。\n算万事、都是空花，雪柏霜松镇好。",
        "dynasty": "宋",
        "collection_info": null
    },
    {
        "uuid": "4ecea977fd4ee2810bca9be1d0360a2a",
        "title": "宝鼎现 问今何日",
        "author": "陈着",
        "content": "问今何日，旧也曾尾，东风鹓鹭。\n回首念，家山桃李，归去来兮闻早赋。\n梦境里、尽何妨疏散，时趁莺晴信步。\n是则是、清闲自好，一点心犹怀古。\n记得平世痴儿女。\n自灯宵、游了三五。\n还次第、湖边去也，寒食清明炊未住。\n是处处、是丹青图画，随意狂歌醉舞。\n奈蓦被、烟花浪手，一掷残阳孤注。\n须信乐极悲来，谁道是、曾歌琼树。\n夕阳亭遗涴，翻得江涛似许。\n忍望着、□天津路。\n最是鹃啼苦。\n算世事、消把春看，还有落花飞絮。",
        "dynasty": "宋",
        "collection_info": null
    },
    {
        "uuid": "d63b6bd537338f94b038526e2933bd9d",
        "title": "真珠帘 如梅在壑清标格",
        "author": "陈着",
        "content": "如梅在壑清标格。\n襟怀好、又是融融春拍。\n鸳梦早惊飞，惯一窗岑寂。\n谱曲裁诗心自在，任雪月、风花需索。\n奇特。\n问生涯却道，浮云如得。\n回首门外黄尘，算何如、稳占溪光山色。\n八百岁为期，却十分才一。\n弟自高歌儿自舞，簇小小、榴花筵席。\n真率。\n镇无妨欢醉，年年今日。",
        "dynasty": "宋",
        "collection_info": null
    },
    {
        "uuid": "8ee96b4ab980aaad4350d0920216f06f",
        "title": "真珠帘 青云玉树南熏扇",
        "author": "陈着",
        "content": "青云玉树南熏扇。\n京华地、别是潇湘图展。\n茉莉芰荷香，拍满笙箫院。\n雪藕盈盈歌袅处，早已带、秋声凄怨。\n堪叹。\n把时光轻靠，冰山一片。\n从古幻境如轮，问铜驼、应是多番曾见。\n谁把笛吹凉，总是腔新换。\n水枕风船空入梦，但极目、波流云远。\n消黯。\n更华林蝉咽，系人肠断。",
        "dynasty": "宋",
        "collection_info": null
    },
    {
        "uuid": "78221ced838290c50dc8d0dae74ed7e8",
        "title": "真珠帘 闲居是念随云散",
        "author": "陈着",
        "content": "闲居是念随云散。\n琴帘底、却自平生心满。\n百二十年期，笑道今才半。\n一味齑盐清得瘦，婉娩似、梅花香晚。\n相伴。\n老霜松宁耐，溪山寒惯。\n探借十日前春，小杯盘、也做寿筵模范。\n绕膝舞斑衣，有酒从他劝。\n但任真来浑是处，梦不到、笙歌瑶燕。\n双健。\n任旁人播尽，风流眉案。",
        "dynasty": "宋",
        "collection_info": null
    },
    {
        "uuid": "0d53137c0b99152f5c6dce39ec668706",
        "title": "金盏子 眼底时光",
        "author": "陈着",
        "content": "眼底时光，奈老来、如何奈得秋何。\n黄叶最多情，天分付、凉意一声先做。\n是处着露莎蛩，也酸吟相和。\n新雁想，飞到故都徘徊，未忍轻过。\n往事是堪唾。\n红枣信、烽折尽任他。\n湖山桂香自好，笙歌舫、沈沈醉也谁拖。\n可怜瘦月凄凉，把兴亡看破。\n如今□，但留下满城□，西风悲些。",
        "dynasty": "宋",
        "collection_info": null
    },
    {
        "uuid": "bf174808f8a186e508a103ae18947c6f",
        "title": "玉漏迟 故都冬亦好",
        "author": "陈着",
        "content": "故都冬亦好。\n风光可是，人间曾有。\n问雪楼台，肉阵不教寒透。\n妙手搀春弄巧，唤得应、千花如绣。\n灯市酒。\n笙歌镇似，元宵时候。\n见说是事都新，但破冻潮声，去来依旧。\n老梦无情，不到六桥风柳。\n回首孤山好景，倩人问、梅花安否。\n应自瘦。\n雪霜可能僝僽。",
        "dynasty": "宋",
        "collection_info": null
    },
    {
        "uuid": "b792061f9c893b93e96c5d9db3413a6b",
        "title": "沁园春 天盖西倾",
        "author": "陈着",
        "content": "天盖西倾，地轴东翻，两年以来。\n那关中形势，已归勃勃，江南人马，都是回回。\n咄咄书空，栖栖问路，岁晚山空风雪催。\n如何得，与浑家踏遍，雪顶岩隈。\n谁知有客敲推。\n把世变心烦都说开。\n道严霜不杀，不成葭苇，冱寒惯耐，方是松梅。\n万事过前，一场梦里，分付茅柴三两杯。\n犹痴望，有太平时节，游戏春台。",
        "dynasty": "宋",
        "collection_info": null
    },
    {
        "uuid": "0f823745980000b18bad54e628063551",
        "title": "沁园春 旗盖运迁",
        "author": "陈着",
        "content": "旗盖运迁，衣冠事乖，岂非命来。\n自黄粱枕觉，分明看破，翠蓬舟近，及早抽回。\n谁料山深，也同鼎沸，步步危机忙里催。\n愁无奈，过青山万叠，碧水千隈。\n此愁何计能推。\n算何日天教眉锁开。\n记六桥花舫，晴边访柳，孤山草酌，雪后评梅。\n回首西湖，伤心前事，覆水如何收上杯。\n东风好，问如今吹入，谁处楼台。",
        "dynasty": "宋",
        "collection_info": null
    },
    {
        "uuid": "3aa6e2b7aae210b62fd323d96aeb3573",
        "title": "沁园春 人生功名",
        "author": "陈着",
        "content": "人生功名，在醉梦中，早须掉头。\n自南宫一券，尘泥偶脱，前程双毂，日月如流。\n蕙帐真盟，菜羹馀味，江上归舟谁得留。\n谁知道，有邵平瓜圃，何日封侯。\n天天又不人由。\n奈危世山林也有忧。\n况青岗不助，晋家风鹤，黑云直卷，吴分星牛。\n分寸残生，万千魔障，他事如今都罢休。\n关心处，是离离禾黍，故国宗周。",
        "dynasty": "宋",
        "collection_info": null
    },
    {
        "uuid": "ed6786f9813c8671ae2dbc825dcee1ae",
        "title": "沁园春 无价韶华",
        "author": "陈着",
        "content": "无价韶华，一笑相酬，青钱似苔。\n奈东风轻劣，催红雨去，西园次第，放绿阴回。\n老后时光，眉间心事，恰似怕酸人着梅。\n须知道，有谁能百岁，日日开怀。\n从教世变轮推。\n也莫问人间春去来。\n看渊明归了，有形谁役，少陵醉里，无闷堪排。\n贫贼何妨，风流自别，不是沈沈浊世杯。\n层霄上，与大鹏盘礴，下视浮埃。",
        "dynasty": "宋",
        "collection_info": null
    },
    {
        "uuid": "2c531be71901d22ffd263c76246347e7",
        "title": "沁园春 人生几何",
        "author": "陈着",
        "content": "人生几何，如何不自，珍重此生。\n向蠹残字上，甘心抛掷，蜗尖争处，着意丁宁。\n箭过时光，剑炊世界，谁带经锄谁笔耕。\n分明似，满一锅汤沸，无处清□。\n输兄。\n练得闲成。\n□无辱无忧惧惊。\n但菜羹粝饭，不求他味，芒鞋竹杖，足畅幽情。\n八十年来，万千看破，胸次春风秋月明。\n梅花帐，称困眠醒起，无打门声。",
        "dynasty": "宋",
        "collection_info": null
    },
    {
        "uuid": "041763dcfe5e3b98c1abb9c6591c90b0",
        "title": "沁园春 信书成痴",
        "author": "陈着",
        "content": "信书成痴，捱到如今，无生可谋。\n奈浑家梦饭，谷难虚贷，长年断肉，菜亦悭搜。\n风雨潇潇，江山落落，死又还生春复秋。\n八十岁，是这般多活，堪吊堪羞。\n休休。\n盍自回头。\n要铁汉须从穷处求。\n那袁安闭户，恬然僵卧，少陵任妇，长是贫愁。\n一等清风，千年佳话，蚁蚋看他金谷楼。\n是是是，笑出门天阔，一片云浮。",
        "dynasty": "宋",
        "collection_info": null
    },
    {
        "uuid": "6f630fc2db3b5ff7d80285e1113b4fc0",
        "title": "水龙吟 好花天也多悭",
        "author": "陈着",
        "content": "好花天也多悭，放迟留做残春主。\n丰肌弱骨，晴娇无奈，新妆相妒。\n翠幕高张，玉阑低护，怕惊风雨。\n记年时、多少诗朋酒伴，逢花醉、簪花舞。\n那料无情光景，到如今、水流云去。\n残枝剩叶，依依如梦，不堪相觑。\n心事谁知，杜鹃饶舌，自能分诉。\n日西斜，烟草凄凄，望断洛阳何处。",
        "dynasty": "宋",
        "collection_info": null
    },
    {
        "uuid": "c370a458dfd91e4070c5dc5e1d147574",
        "title": "水龙吟 百花开遍园林",
        "author": "陈着",
        "content": "百花开遍园林，又春归也谁为主。\n深黄浅紫，娇红腻白，他谁能妒。\n似不胜情，醉归花月，梦回云雨。\n又丰肌、恰被东风摇动，盈盈底、霓裳舞。\n世事纷纷无据。\n与杨花、飞来飞去。\n当年斗大，知他多少，蜂窥蝶觑。\n金谷春移，玉华人散，此愁难诉。\n漫寻思，承诏沈香亭上，倚阑干处。",
        "dynasty": "宋",
        "collection_info": null
    },
    {
        "uuid": "2a54be193e395a18da0375531ecd9e71",
        "title": "水龙吟 杜鹃啼正忙时",
        "author": "陈着",
        "content": "杜鹃啼正忙时，半风半雨春悭霁。\n酴醿未过，樱甜初熟，梅酸微试。\n一种红芳，九苞真色，舞窗翻砌。\n自仙樊去后，无人题凤，阑干外、成孤媚。\n谁信阳春妙手，锦云机、新番裁制。\n东君冷看，如何描摸，天然艳美。\n浑欲乘风，又如羞日，做双飞体。\n伫骖鸾，称得花前弄玉，与吟箫婿。",
        "dynasty": "宋",
        "collection_info": null
    },
    {
        "uuid": "bcb8bc80787037e469fe01609d8bdf28",
        "title": "瑞鹤仙 对南山翠峭",
        "author": "陈着",
        "content": "对南山翠峭。\n几百年、银青门第转好。\n梅花弄春小。\n向重帘暖处，华筵开早。\n斑衣簇绕。\n舞香云、哄堂颂祷。\n稳生涯、都自心田，自有老天堪靠。\n应道。\n□□□□，乐事难逢，可轻过了。\n鲈肥蟹健，桑落酒、酿来妙。\n称瑶卮争劝，襟怀宽放，一点尘嚣不到。\n但从今、家庆年年，醉乡里笑。",
        "dynasty": "宋",
        "collection_info": null
    },
    {
        "uuid": "be5506a515df403aa2da8309c1958f26",
        "title": "洞仙歌 清溪带竹",
        "author": "陈着",
        "content": "清溪带竹，竹外山光抱。\n新筑浑如图画了。\n称闲心、管领昨夜天风，吹送□，端的琅音恰到。\n谁知青云上，鸾凤翱翔，曾把功名试多少。\n到如今梦觉，佩着飞霞，浑家问、玉芝瑶草。\n试冷看、重门外如何，恁得似，壶中羽衣尘表。",
        "dynasty": "宋",
        "collection_info": null
    },
    {
        "uuid": "1ea4cc2fe61387719ad8af97b5f2b1b5",
        "title": "贺新郎 北马飞江过",
        "author": "陈着",
        "content": "北马飞江过。\n画图中、花城柳郭，万摧千挫。\n羌管直惊猿鹤梦，愁得千山翠锁。\n有多少、风餐雨卧。\n回首西湖空溅泪，醉沈沈、轻掷金瓯破。\n平地浪，如何亸。\n君家志气从来大。\n舞蓝袍、牵丝幕外，肯饶他个。\n谁料腥埃妨阔步，孤瘦依然故我。\n待天有情时须可。\n且占雪溪清绝处，看精神、全是梅花做。\n嫌暖饱，耐寒饿。",
        "dynasty": "宋",
        "collection_info": null
    },
    {
        "uuid": "29c53ed73c5cdd4e26bd2510cf3aec31",
        "title": "念奴娇 晓村深处",
        "author": "陈着",
        "content": "晓村深处，记当年、轻被东风吹别。\n重得相看春雨屋，心事从头细说。\n深院灯寒，流苏帐暖，曾梦梅花月。\n如今何在，消凝分付啼鴂。\n亭馆飞入腥烟，残香惟有，数朵酴醿雪。\n旧燕寻巢来又去，也觉双飞声咽。\n泛梗生涯，空花世界，且做杯中活。\n可人兰玉，风光还有时节。",
        "dynasty": "宋",
        "collection_info": null
    },
    {
        "uuid": "9ad65b9ecc04f82934f2abe73b6936b2",
        "title": "念奴娇 百年光景",
        "author": "陈着",
        "content": "百年光景，算山中、多占人间分数。\n一片清风梅是主，弹压粗花俗树。\n小小鱼池，深深莺谷，曲曲香云路。\n堪诗堪画，是天分付闲处。\n闻要跨鹤西游，家林自好，且何妨留驻。\n趁取酴醿新煮酒，烧笋煎花为具。\n万事皆空，千金一刻，底用闲愁苦。\n无情杜宇，笑他催我归去。",
        "dynasty": "宋",
        "collection_info": null
    },
    {
        "uuid": "00603962562bcd169220a85ebdf966d8",
        "title": "念奴娇 雨帘高卷",
        "author": "陈着",
        "content": "雨帘高卷，见榴花、应怪风流人老。\n是则年年佳节在，无奈闲心悄悄。\n巧扇风轻，香罗雪湿，梦里曾看了。\n如今溪上，欢盟分付年少。\n偏是眉好相宜，呼儿扶着，把菖蒲迎笑。\n说道浮生饶百岁，能有时光多少。\n幸自清贫，何妨乐趣，谱入瑶琴调。\n杯杯酒满，这般滋味谁晓。",
        "dynasty": "宋",
        "collection_info": null
    },
    {
        "uuid": "9c4886b8bf574ae8d189699934c55d30",
        "title": "绮罗香 障暑稠阴",
        "author": "陈着",
        "content": "障暑稠阴，梳凉细缕，□□□□□□。\n露腋玲珑，多少闹中幽趣。\n断又续、可是无情，□相送、短长亭路。\n记春风、曾着莺啼，便娇那得袅如许。\n知音人自暗省，凝睇青云影里，黄昏犹伫。\n一部笙𥱧，消得翠腰供舞。\n堪对景、翻入新妆，鬓影低、衬教眉妩。\n试回头、旧日章台，怕听声咽处。",
        "dynasty": "宋",
        "collection_info": null
    },
    {
        "uuid": "ee94bb2567574ad9a4efe33bc415537b",
        "title": "绮罗香 袅入风腔",
        "author": "陈着",
        "content": "袅入风腔，清含露脉，声在丝丝烟碧。\n破暑吹凉，天付弄娇双腋。\n似恋恋、舞翠纤腰，断还续、忍相离拆。\n最欢时、微雨初晴，夕阳犹湿淡云隔。\n新来多少怆感，心怕无情过马，攀条惊着。\n梦里妆台，休说听来曾昨。\n凝伫漫、番节笙音，暗自将、玉阑轻拍。\n问谁能、唤起陶潜，醉翁同赋却。",
        "dynasty": "宋",
        "collection_info": null
    },
    {
        "uuid": "b07d0291c378e1f4a92714bf8b06a521",
        "title": "绮罗香 霁晓楼台",
        "author": "陈着",
        "content": "霁晓楼台，斜阳渡口，凉腋新声初到。\n占断清阴，随意自成宫调。\n看取次、颤引熏风，想无奈、露餐清饱。\n有时如、柔袅𥱧丝，忽如笙咽转娇妙。\n谁知忧怨极处，轻把宫妆蜕了，飞吟枝杪。\n耳畔如今，凄感又添多少。\n愁绪正、萦绕妆台，怎更禁、被他相恼。\n送残音、立尽黄昏，月明深院悄。",
        "dynasty": "宋",
        "collection_info": null
    },
    {
        "uuid": "86b4978a82397b34637fd370f23e2558",
        "title": "满江红 梦里京华",
        "author": "陈着",
        "content": "梦里京华，忽听得、庭花遗曲。\n到醒来、愁满东风山屋。\n春事已非空结绮，晓班无分随群玉。\n想天涯、沦落杜秋娘，攒眉绿。\n谁能顾，荒芜菊。\n谁能问，平安竹。\n任时光流转，都成虚辱。\n无可奈何天地隘，只饶走得溪山足。\n但逢人、相问麦青青，何时熟。",
        "dynasty": "宋",
        "collection_info": null
    },
    {
        "uuid": "dc032e14fe8e377c751304392f7ced99",
        "title": "烛影摇红 吾菊山翁",
        "author": "陈着",
        "content": "吾菊山翁，鹤骖来自蓬云界。\n平铺心地有天知，楚楚生兰茝。\n膝下青衫舞拜。\n更参差、斑衣戏队。\n清闲无事，门外从他，惊尘飞隘。\n寿八千年，百分才一朱颜耐。\n何妨长主翠嵩春，酒约诗盟在。\n家庆堂前欢会。\n领霞卮、醺红浅带。\n是人说道，真吕先生，风流潇洒。",
        "dynasty": "宋",
        "collection_info": null
    },
    {
        "uuid": "4edef6c91ec562f5ae5ce48677326521",
        "title": "烛影摇红 潇洒琴帘",
        "author": "陈着",
        "content": "潇洒琴帘，月灯归后新谐好。\n青云香里共清风，消得金花诰。\n争奈天颠地倒。\n好光阴、都惊散了。\n更听人说，七七年时，多多烦恼。\n捱到如今，信知空挂闲怀抱。\n天于负处最饶人，颦也翻成笑。\n牢闭柴门自好。\n对梅花、杯盘草草。\n满前儿女，耐后夫妻，齑盐偕老。",
        "dynasty": "宋",
        "collection_info": null
    },
    {
        "uuid": "ac20876defdc398b7d560bb1551913ef",
        "title": "烛影摇红 双杏堂深",
        "author": "陈着",
        "content": "双杏堂深，山明水秀潆洄着。\n稳铺心事做平生，不买颦眉错。\n是则苍髯白发。\n笑微微、朱颜自渥。\n一团春意，半隐风流，他谁能学。\n六十年华，又从今起新花甲。\n葵榴初艳芰荷香，争赴开筵约。\n家庆真堪恣乐。\n碧瑶杯、须拚满酌。\n瑟琴声里，弟劝兄酬，儿歌孙拍。",
        "dynasty": "宋",
        "collection_info": null
    },
    {
        "uuid": "8268bb29baf893bb281e3b60c8b7129a",
        "title": "声声慢 珍丛凤舞",
        "author": "陈着",
        "content": "珍丛凤舞，曾是宣和，春风送归禁幄。\n翠浅红深，婉娩步空金落。\n腥尘未飞动处，是先知、早辞华萼。\n好在□，四并难多少，怨怀无托。\n猛拍阑干谁会，浮世事、悠悠白云黄鹤。\n有酒当花，休得是今非昨。\n花犹百年宁耐，算人生、能几欢乐。\n又忽忽，醉梦里、春去不觉。",
        "dynasty": "宋",
        "collection_info": null
    },
    {
        "uuid": "9583103b2a69a5a041cf128e401180bf",
        "title": "祝英台近 小盆池",
        "author": "陈着",
        "content": "小盆池，新压藕，翠盖已擎雨。\n巧弄红妆，明艳便能许。\n自怜华发萧萧，风流无分，醉时眼、何妨偷觑。\n黯然伫。\n回首今是何时，逢花笑还语。\n梦里西湖，双落泪如缕。\n斜阳十里烟芜，六桥风浪，有谁掉、采莲舟去。",
        "dynasty": "宋",
        "collection_info": null
    },
    {
        "uuid": "652524035ba5815f7bebe24093599669",
        "title": "江城子 中秋佳月最端圆",
        "author": "陈着",
        "content": "中秋佳月最端圆。\n老痴顽。\n见多番。\n杯酒相延，今夕不应悭。\n残雨如何妨乐事，声淅淅，点斑斑。\n天应有意故遮阑。\n拍人间。\n等闲看。\n好处时光，须用着些难。\n直待黄昏风卷霁，金滟滟，玉团团。",
        "dynasty": "宋",
        "collection_info": null
    },
    {
        "uuid": "dc51829e9f0c5cc03a1aafd1e220bcb0",
        "title": "江城子 人生难满百年心",
        "author": "陈着",
        "content": "人生难满百年心。\n得分阴。\n胜千金。\n吹帽风流，时节又相寻。\n回首赐萸休说梦，真率具，自山林。\n逢迎一笑且开襟。\n酒频斟。\n量犹禁。\n相劝相期，长健似如今。\n醉也从他儿女手，争把菊，满头簪。",
        "dynasty": "宋",
        "collection_info": null
    },
    {
        "uuid": "c5f9ec3909924618306f67f552f94466",
        "title": "江城子 纷纷都说会双星",
        "author": "陈着",
        "content": "纷纷都说会双星。\n鹊桥成。\n凤骖迎。\n风雨凄凉，何故锁苍冥。\n儿女空愁谁解意，须道我，试来听。\n人间天上不同情。\n最无凭。\n是柔盟。\n应怪痴人，虚妄做浮生。\n正值楼台多簇燕，教没兴，不开晴。",
        "dynasty": "宋",
        "collection_info": null
    },
    {
        "uuid": "14ae7ec3cf13f297d4dd689ebe2c8af9",
        "title": "江城子 笼街弹压上元灯",
        "author": "陈着",
        "content": "笼街弹压上元灯。\n满瑶城。\n簇珠星。\n老矣如今，谁记旧来曾。\n眼底相逢惟有月，空对面，若为情。\n残生消不尽齑茎。\n瘦棱棱。\n困腾腾。\n扶起眉间，杯酒酹寒檠。\n也为风光陪一笑，心下事，梦中惊。",
        "dynasty": "宋",
        "collection_info": null
    },
    {
        "uuid": "fe1e8863ff72646db44bfe248c6287c0",
        "title": "江城子 年年端午又今朝",
        "author": "陈着",
        "content": "年年端午又今朝。\n鬓萧萧。\n思摇摇。\n应是南风，湘浦正波涛。\n千古独醒魂在否，无处问，有谁招。\n何人帘幕倚兰皋。\n看飞桡。\n夺高标。\n饶把笙歌，供笑醉陶陶。\n孤坐小窗香一篆，弦绿绮，鼓离骚。",
        "dynasty": "宋",
        "collection_info": null
    },
    {
        "uuid": "584209248d5582fdc66e90e1c4492efe",
        "title": "青玉案 钱塘江上潮来去",
        "author": "陈着",
        "content": "钱塘江上潮来去。\n花落花开六桥路。\n三竺三茅钟晓暮。\n当年梦境，如今故国，不忍回头处。\n他谁做得愁如许。\n平地波涛挟风雨。\n往事凄凄都有据。\n月堂笑里，夕亭话后，自是无人悟。",
        "dynasty": "宋",
        "collection_info": null
    },
    {
        "uuid": "4e6d2990d7bd73cb39270a65d77fa5e2",
        "title": "青玉案 青山流水迢迢去",
        "author": "陈着",
        "content": "青山流水迢迢去。\n总是东风往回路。\n送得春来春又暮。\n莺如何诉。\n燕如何语。\n只有春知处。\n时光渐渐春如许。\n何用怜春怕红雨。\n到处空飞无实据。\n花开也好，花飞也好，此意须双悟。",
        "dynasty": "宋",
        "collection_info": null
    },
    {
        "uuid": "e44d7939008c443296b85cbccdb01a63",
        "title": "渔家傲 浪麦风微花雾扫",
        "author": "陈着",
        "content": "浪麦风微花雾扫。\n痕沙水浅溪桥小。\n属玉双双飞杳杳。\n山宽绕。\n新晴绣得春分晓。\n独立无言心事渺。\n曾将宇宙思量了。\n世变何涯人已老。\n休烦恼。\n林泉况味终须好。",
        "dynasty": "宋",
        "collection_info": null
    },
    {
        "uuid": "09c218fc24e24e6a5b1a0e378010d2d5",
        "title": "渔家傲 山弄夕辉眉淡扫",
        "author": "陈着",
        "content": "山弄夕辉眉淡扫。\n溪分新水支流小。\n醉梦风光凝望杳。\n云树绕。\n杜鹃怨处谁能晓。\n浮世悠悠波渺渺。\n蜗争何事何时了。\n天为无情方不老。\n休苦恼。\n随缘诗酒清闲好。",
        "dynasty": "宋",
        "collection_info": null
    },
    {
        "uuid": "428697ce67b9ec25fc174991ae797bc5",
        "title": "踏莎行 豆雨空晴",
        "author": "陈着",
        "content": "豆雨空晴，桂花风静。\n碧虚飞上圆明镜。\n谁能唤起秃翁吟，祗应笑得嫦娥醒。\n可奈良宵，不堪残境。\n强拚一醉偷光景。\n夜凉渐搅雪霜心，昏眵犹认山河影。",
        "dynasty": "宋",
        "collection_info": null
    },
    {
        "uuid": "946d1e88edd20967fd132ba9cbf1c243",
        "title": "卖花声 残梦腾腾",
        "author": "陈着",
        "content": "残梦腾腾。\n好鸟一声呼醒。\n小窗明、萧萧鬓影。\n当年头上，惯曾簪幡胜。\n到如今、有谁怀省。\n东风着面，却自依然相认。\n哄痴儿、忺声弄景。\n盘蔬杯酒，强教人欢领。\n也微酣、带些春兴。",
        "dynasty": "宋",
        "collection_info": null
    },
    {
        "uuid": "0c4deeac65d77f9c45c112bad2d1f400",
        "title": "鹊桥仙 兄年八十",
        "author": "陈着",
        "content": "兄年八十，弟今年几，亦是七旬有九。\n人生取数已为多，更休问、前程无有。\n家贫是苦，算来又好，见得平生操守。\n杯茶盏水也风流，莫负了、桂时菊候。",
        "dynasty": "宋",
        "collection_info": null
    },
    {
        "uuid": "c55119aafdba005665e8e51a9188bd2b",
        "title": "蝶恋花 世变无情风挟雨",
        "author": "陈着",
        "content": "世变无情风挟雨。\n长夜漫漫，何日开晴午。\n白发萧疏惊岁序。\n儿嬉漫说重重午。\n粒啄偷生如搏黍。\n过计何须，负郭多南亩。\n曾着宫衣沾雨露。\n如今掩袂悲湘浦。",
        "dynasty": "宋",
        "collection_info": null
    },
    {
        "uuid": "d8711ae97320c92c2bac65c44ed833e6",
        "title": "虞美人 故园处处都荒雨",
        "author": "陈着",
        "content": "故园处处都荒雨。\n寂寞蜗书户。\n人间春事杏桃花。\n独有诗人依旧、菊为家。\n老来犹解高叉手。\n遥上花前寿。\n华颠无分插花枝。\n乞取霜根风月、送将归。",
        "dynasty": "宋",
        "collection_info": null
    },
    {
        "uuid": "b3bdccc6d57d6bc140f05f22b69ac859",
        "title": "浪淘沙 有约泛溪篷",
        "author": "陈着",
        "content": "有约泛溪篷。\n游画图中。\n沙鸥引入翠重重。\n认取抱琴人住处，水浅山浓。\n一笑两衰翁。\n莫惜从容。\n瓮醅灰芋雪泥菘。\n直到梅花飞过也，桃李春风。",
        "dynasty": "宋",
        "collection_info": null
    },
    {
        "uuid": "9f800d7563ca06a8956b96c195a1ba4e",
        "title": "浪淘沙 记得去年时",
        "author": "陈着",
        "content": "记得去年时。\n采菊东篱。\n眉间一笑捧花枝。\n说道愿如花不老，交劝双卮。\n又是菊花期。\n客况谁知。\n便无风雨也凄凄。\n白发夫妻时节酒，堪几参差。",
        "dynasty": "宋",
        "collection_info": null
    },
    {
        "uuid": "7f74a355debbab9d2e6d1e348764a3b9",
        "title": "浪淘沙 窗影弄晴红",
        "author": "陈着",
        "content": "窗影弄晴红。\n欢笑成丛。\n一声春困到衰翁。\n回首太平儿戏事，雨过云空。\n人世暗尘中。\n如梦方浓。\n也须留取自惺憁。\n试问若教都困了，谁管春风。",
        "dynasty": "宋",
        "collection_info": null
    },
    {
        "uuid": "00e3327d0ece08475dce8c86ae34351f",
        "title": "浪淘沙 迟饭甑炊红",
        "author": "陈着",
        "content": "迟饭甑炊红。\n青翦蔬丛。\n鸡声邻里狎田翁。\n兵后故人能有几，岁晚江空。\n谁信淡交中。\n依旧情浓。\n白头青眼转惺憁。\n相见莫教轻别去，负月孤风。",
        "dynasty": "宋",
        "collection_info": null
    },
    {
        "uuid": "6b281e7ecd5c138ed87d28cd4f825725",
        "title": "浪淘沙 春事紫和红",
        "author": "陈着",
        "content": "春事紫和红。\n蜂蝶争丛。\n消磨多少看花翁。\n不用借他炊黍枕，何梦非空。\n茅屋菜畦中。\n村瓮醅浓。\n醉时啼鸟唤惺憁。\n不道白头添一岁，舞月歌风。",
        "dynasty": "宋",
        "collection_info": null
    },
    {
        "uuid": "111980776ea49375574870c98ffa0bbc",
        "title": "浪淘沙 年事夕阳红",
        "author": "陈着",
        "content": "年事夕阳红。\n霜满髯丛。\n摩挲苍藓石婆翁。\n能见几人曾百岁，一笑书空。\n回首棣华中。\n消得春浓。\n平生心事两惺憁。\n杖履相从须放密，山月溪风。",
        "dynasty": "宋",
        "collection_info": null
    },
    {
        "uuid": "a1c1fe99d14135f46ff931868c40b472",
        "title": "糖多令・唐多令 雁阵晓来霜",
        "author": "陈着",
        "content": "雁阵晓来霜。\n鸦村夕照黄。\n满人间、风景凄凉。\n幸有菊窗堪一醉，争又滞、水云乡。\n沽酒也三行。\n邀风与较量。\n便明朝、吹送归航。\n趁得老盆新熟信，日日是、我重阳。",
        "dynasty": "宋",
        "collection_info": null
    },
    {
        "uuid": "13d2256ae83cd3cc046d83c6a106d069",
        "title": "糖多令・唐多令 蟹熟晕橙霜",
        "author": "陈着",
        "content": "蟹熟晕橙霜。\n蛆浮染菊黄。\n淡交情、都没炎凉。\n说道白头难会面，留一日、醉中乡。\n世事与轮行。\n时光逐寸量。\n任人间、涛海风航。\n拜了老庞归去也，高着枕、卧南阳。",
        "dynasty": "宋",
        "collection_info": null
    },
    {
        "uuid": "7db9f890ea9b12e15969b56c7146ce2d",
        "title": "糖多令・唐多令 倦枕寄渔乡",
        "author": "陈着",
        "content": "倦枕寄渔乡。\n篷低被怯霜。\n月窥人、多少思量。\n自是欲眠眠不稳，禁听得、雁声双。\n和梦早催行。\n归来梅竹窗。\n小柴门、分破闲忙。\n翻笑白云飞不定，谙得静、憩诗床。",
        "dynasty": "宋",
        "collection_info": null
    },
    {
        "uuid": "6a96a72ac3cf2222c47f15750415c22a",
        "title": "行香子 吾辈么么",
        "author": "陈着",
        "content": "吾辈么么。\n休叹蹉跎。\n得闲时、且逐时过。\n人间名利，都是浮华。\n但退如进，失如得，少如多。\n谁信生来，从发尖磨。\n到如今、方见霜涯。\n算天亦自，无奈吾何。\n是饥能忍，寒能耐，老能歌。",
        "dynasty": "宋",
        "collection_info": null
    },
    {
        "uuid": "5d39424cbb5c17a11561adebc59a385b",
        "title": "恋绣衾 梅窗归坐几岁寒",
        "author": "陈着",
        "content": "梅窗归坐几岁寒。\n老生涯、寂寞自便。\n最喜得、双双健，与粗茶、淡饭结缘。\n眉前把酒深深劝，这时光、惟有靠天。\n看许大、痴儿女，且随宜、笑到百年。",
        "dynasty": "宋",
        "collection_info": null
    },
    {
        "uuid": "393c78e28d0fb26c9850d019c2afc348",
        "title": "西江月 老去坐来睡重",
        "author": "陈着",
        "content": "老去坐来睡重，病多吟得诗悭。\n有时忽自拍阑干。\n一点心随天远。\n柳絮飞从何处，莺声啼破空山。\n春风依旧满人间。\n不奈双颦闲管。",
        "dynasty": "宋",
        "collection_info": null
    },
    {
        "uuid": "545317795ba7be389545c862146fdc72",
        "title": "西江月 华胄银青气脉",
        "author": "陈着",
        "content": "华胄银青气脉，仙风斑白须眉。\n儿孙玉雪满庭帏。\n家庆人间难比。\n浮世事等云过，平生心有天知。\n举杯相约小春时。\n岁岁梅花里醉。",
        "dynasty": "宋",
        "collection_info": null
    },
    {
        "uuid": "448ab32f1156d193f90cf3baef7c544f",
        "title": "卜算子 月下百年缘",
        "author": "陈着",
        "content": "月下百年缘，天上双星样。\n九秩齐开自是稀，清健那堪两。\n红叶景翻新，黄菊香宜晚。\n笑拥眉开祝寿声，满劝鸳鸯盏。",
        "dynasty": "宋",
        "collection_info": null
    },
    {
        "uuid": "8e1dfacc806eaa5a6b58fc56d91d570f",
        "title": "卜算子 喜气满清门",
        "author": "陈着",
        "content": "喜气满清门，庆集还新样。\n卜醉筵开意转浓，昨日今朝两。\n愧我一年多，见汝双欢晚。\n自觉人生此会稀，有酒宁论盏。",
        "dynasty": "宋",
        "collection_info": null
    },
    {
        "uuid": "2ebc9f6664527969662ab4a8e48125d6",
        "title": "南乡子 流景去难縻",
        "author": "陈着",
        "content": "流景去难縻。\n浮世危如拍浪埼。\n才遇中秋聊对月，佳期。\n最怕晴明未可涯。\n人月本相依。\n果是今朝恰背违。\n孤负楼台多少醉，堪悲。\n何忍滂沱与毕离。",
        "dynasty": "宋",
        "collection_info": null
    },
    {
        "uuid": "d70a9f88766cd3e4aadfd0340d4f48f4",
        "title": "宝鼎现 望京门外",
        "author": "陈着",
        "content": "望京门外，怕见催发，东风行马。\n清到底、冰壶满了，欲借留来无计也。\n祖劝酒、看依依情恋，都在眉尖眼下。\n任万户、诗旗曲帐，有笔应难描写。\n是则龟组随瓜卸。\n好规模、分付来者。\n才泛绿、依红小暇，移讲芹宫时促驾。\n又指点、秀宁城来脉，疏瀹春流似画。\n更巧为、溪山着句，留作千年佳话。\n最念一邑酸寒，风雨暗、真几成假。\n向纛牙交处，还得儒珍旧价。\n便父母、又如何做，但结心香社。\n愿阔步、直上云霄，犹□回头奉化。",
        "dynasty": "宋",
        "collection_info": null
    },
    {
        "uuid": "bb575f2c7dae729cdfccf59a08cb942d",
        "title": "沁园春 莲叶山前",
        "author": "陈着",
        "content": "莲叶山前，戎帐宏开，轰然最称。\n羡铺心如水，肯教尘涴，为民乞雨，唤得天应。\n紫逻□锋，绿林扫影，夜户都开无犬声。\n三乡里，笑嬉嬉度日，歌舞清平。\n溪头载月舟□，□□帐花旗忍送行。\n算浮云自在，初无着相，熏风正好，却问归程。\n折柳依依，憩棠□□，□□□春无尽情。\n趋朝去，看青冥玉钺，金辔红缨。",
        "dynasty": "宋",
        "collection_info": null
    },
    {
        "uuid": "c9997bca2efe81ef5815e47fb21983d1",
        "title": "喜迁莺 南庐佳号",
        "author": "陈着",
        "content": "南庐佳号。\n是自许孔明，经纶才调。\n对柳鸣琴，凭花制锦，小试一同谈笑。\n怎知画帘难驻，忽又星舆催召。\n但谶得、耀碑潭水月，交光相照。\n驿道。\n春正好。\n簇帐擎杯，听取殷勤祷。\n略鲙松鲈，便膺芝凤，陵溯紫清津要。\n当家得时行志，回首旧封文庙。\n疏化雨，障狂澜不尽，生生芹藻。",
        "dynasty": "宋",
        "collection_info": null
    },
    {
        "uuid": "f5e5f5efaaff80906b1c8e56ca4f558b",
        "title": "西江月 钱影何曾过眼",
        "author": "陈着",
        "content": "钱影何曾过眼，笔头那肯亏心。\n系门瘦马影沈沈。\n夜柝不惊春枕。\n一去轻如蕉梦，三乡都是棠阴。\n等闲换取印黄金。\n催上云程新任。\n（缺词文）",
        "dynasty": "宋",
        "collection_info": null
    },
    {
        "uuid": "66d0f29c5decbdec4eb698e062070b87",
        "title": "水龙吟 （缺词文）",
        "author": "陈着",
        "content": "（缺词文）",
        "dynasty": "宋",
        "collection_info": null
    },
    {
        "uuid": "e5346669107c4b858d4419b9c597aecf",
        "title": "寿马裕斋观文 山之高，三章，章四句。 其一",
        "author": "陈着",
        "content": "天作高山，大邦之屏。\n外御其侮，王国庶定。",
        "dynasty": "宋",
        "collection_info": null
    },
    {
        "uuid": "86d5e7e78379abfdb8a81247e9d28b76",
        "title": "寿马裕斋观文 山之高，三章，章四句。 其二",
        "author": "陈着",
        "content": "维石岩岩，维德之基。\n天实为之，是以似之。",
        "dynasty": "宋",
        "collection_info": null
    },
    {
        "uuid": "31a218b81a9e6b95f0ee1e840dbea1d8",
        "title": "寿马裕斋观文 山之高，三章，章四句。 其三",
        "author": "陈着",
        "content": "人亦有言，如山之寿。\n万有千岁，保艾尔后。",
        "dynasty": "宋",
        "collection_info": null
    },
    {
        "uuid": "49517817dad43bded40e5cece78e95b5",
        "title": "寿马裕斋观文 江之永，三章，章四句。 其一",
        "author": "陈着",
        "content": "江之永矣，其流汤汤。\n整我六师，告成于王。",
        "dynasty": "宋",
        "collection_info": null
    },
    {
        "uuid": "46c6be3240f979a604d681f56718fd11",
        "title": "寿马裕斋观文 江之永，三章，章四句。 其二",
        "author": "陈着",
        "content": "春日载阳，薄言采芑。\n泳之游之，民之洽矣。",
        "dynasty": "宋",
        "collection_info": null
    },
    {
        "uuid": "877664e3692116195879a429c29db2b2",
        "title": "寿马裕斋观文 江之永，三章，章四句。 其三",
        "author": "陈着",
        "content": "清且沦漪，有美一人。\n怀哉怀哉，率土之滨。",
        "dynasty": "宋",
        "collection_info": null
    },
    {
        "uuid": "5c92d02ebf665b756de8de15b7715dd5",
        "title": "寿马裕斋观文 东山，二章，章四句。 其一",
        "author": "陈着",
        "content": "我徂东山，以敖以游。\n彼采葛兮，谓我何求。",
        "dynasty": "宋",
        "collection_info": null
    },
    {
        "uuid": "066e5f1088a8b6aefd411f37eed829cf",
        "title": "寿马裕斋观文 东山，二章，章四句。 其二",
        "author": "陈着",
        "content": "凤凰于飞，出自幽谷。\n载好其音，集于灌木。",
        "dynasty": "宋",
        "collection_info": null
    },
    {
        "uuid": "1da3939cce0268060594021ea2d48c6a",
        "title": "寿马裕斋观文 有鹤，三章，章四句。 其一",
        "author": "陈着",
        "content": "有鹤在林，怀之好音。\n载飞载止，食野之芩。",
        "dynasty": "宋",
        "collection_info": null
    },
    {
        "uuid": "77dcad65285b25d147183431bc72876a",
        "title": "寿马裕斋观文 有鹤，三章，章四句。 其二",
        "author": "陈着",
        "content": "倡予和汝，爰得我所。\n何斯违斯，自贻伊阻。",
        "dynasty": "宋",
        "collection_info": null
    },
    {
        "uuid": "9b2a8484094ca0f8494a1e7ffb404b8c",
        "title": "寿马裕斋观文 有鹤，三章，章四句。 其三",
        "author": "陈着",
        "content": "陟彼崔嵬，岂不怀归。\n英英白云，跂予望之。",
        "dynasty": "宋",
        "collection_info": null
    },
    {
        "uuid": "c6773b2af151de69b5e5d5aa38c278c5",
        "title": "西上罕岭",
        "author": "陈着",
        "content": "此去向南西，山高山復低。\n不逢清话客，已觉倦扶藜。",
        "dynasty": "宋",
        "collection_info": null
    },
    {
        "uuid": "6e8d4980b204dc0c532d365b905fc203",
        "title": "绝句",
        "author": "陈着",
        "content": "窗晴雨淋沥，花空春寂寞。\n梦回人不见，愁重酒消索。",
        "dynasty": "宋",
        "collection_info": null
    },
    {
        "uuid": "e47340475f09a28cdc87ba34240a82eb",
        "title": "夏五朔旦示都儿学书",
        "author": "陈着",
        "content": "老去眼生花，儿方学画鸦。\n聊将二十字，要识汝传家。",
        "dynasty": "宋",
        "collection_info": null
    },
    {
        "uuid": "4591a72727f50aaccdd908319fac3273",
        "title": "长儿深生日集经语示之二首  其一",
        "author": "陈着",
        "content": "惟友于兄弟，惟顺于父母。\n无忝尔所生，造端乎夫妇。",
        "dynasty": "宋",
        "collection_info": null
    },
    {
        "uuid": "4b01df174e26b4337d93f2b9d45fff10",
        "title": "长儿深生日集经语示之二首  其二",
        "author": "陈着",
        "content": "君子之容舒，吉人之辞寡。\n有常则可矣，欲自得之也。",
        "dynasty": "宋",
        "collection_info": null
    },
    {
        "uuid": "1e92e5778691933e28cc2a54c1493c93",
        "title": "答妻侄赵良藩问学",
        "author": "陈着",
        "content": "藩兄欲学书，来问学何如。\n孝悌为根本，文章特绪余。",
        "dynasty": "宋",
        "collection_info": null
    },
    {
        "uuid": "b4dd8aea7e81b865dc531cd620354a99",
        "title": "元夕应人求题酒肆镫",
        "author": "陈着",
        "content": "镫花三五夜，鼓笛十分春。\n欲见太平事，谁非沈醉人。",
        "dynasty": "宋",
        "collection_info": null
    },
    {
        "uuid": "b4ab0d54f9e457c4e8f969a82f80c74c",
        "title": "续侄溥赏酴醿劝酒二首  其一",
        "author": "陈着",
        "content": "花有重开日，人无再少年。\n相逢拌酩酊，何必备芳鲜。",
        "dynasty": "宋",
        "collection_info": null
    },
    {
        "uuid": "fd32ac34203dcdb85b70eaa2893faa8d",
        "title": "续侄溥赏酴醿劝酒二首  其二",
        "author": "陈着",
        "content": "醉时愁亦乐，老去日如年。\n惯见红相别，欣逢绿又鲜。",
        "dynasty": "宋",
        "collection_info": null
    },
    {
        "uuid": "92b02a8b15910aa3bd8679246fd3d416",
        "title": "题扇画东坡",
        "author": "陈着",
        "content": "形神雪山松，衣巾赤壁风。\n望之凛凛然，扫退炎尘红。",
        "dynasty": "宋",
        "collection_info": null
    },
    {
        "uuid": "9d514f169ee3ac9042c2e069acb471ab",
        "title": "题扇画东坡抱琴",
        "author": "陈着",
        "content": "谓是苏长公，如何抱丝桐。\n不必穷是非，闻名自生风。",
        "dynasty": "宋",
        "collection_info": null
    },
    {
        "uuid": "97274ebe2f19aaebf7619c156454638b",
        "title": "醉中出门得风字",
        "author": "陈着",
        "content": "残生有今日，一醉得清风。\n想见羲皇上，人人此乐同。",
        "dynasty": "宋",
        "collection_info": null
    },
    {
        "uuid": "9d87c9770d46cc6cc83d78574ffc9ba2",
        "title": "次儿瀹以诗四首道各意因两用其韵  其一",
        "author": "陈着",
        "content": "待食信天公，送穷戒星奴。\n驾言一煮字，安得三分厨。",
        "dynasty": "宋",
        "collection_info": null
    },
    {
        "uuid": "a3f3522e4697df3041db67e55d3bb383",
        "title": "次儿瀹以诗四首道各意因两用其韵  其二",
        "author": "陈着",
        "content": "弦歌不救鲁，告谕难入巴。\n世事蛇赴壑，吾生狗丧家。",
        "dynasty": "宋",
        "collection_info": null
    },
    {
        "uuid": "ae430235164a0c17bdff285e5148174b",
        "title": "次儿瀹以诗四首道各意因两用其韵  其三",
        "author": "陈着",
        "content": "富贵碧筒醉，褦襶火伞来。\n何如溪山曲，一笛吹寒梅。",
        "dynasty": "宋",
        "collection_info": null
    },
    {
        "uuid": "8bed736d47a9d084fc1e766a27a52aef",
        "title": "次儿瀹以诗四首道各意因两用其韵  其四",
        "author": "陈着",
        "content": "逃不从幼安，放非效玄真。\n愿事尧舜主，或与夔龙亲。",
        "dynasty": "宋",
        "collection_info": null
    },
    {
        "uuid": "b7ec315ba8cfcc935103f179a377a78c",
        "title": "次儿瀹以诗四首道各意因两用其韵  其五",
        "author": "陈着",
        "content": "膏粱道之贼，资财人所奴。\n不如贫而乐，客至菜一厨。",
        "dynasty": "宋",
        "collection_info": null
    },
    {
        "uuid": "cf4470b9fd50fa783cc4771397004641",
        "title": "次儿瀹以诗四首道各意因两用其韵  其六",
        "author": "陈着",
        "content": "角利蛮与触，幻世慈若巴。\n当知靠裏业，自有书满家。",
        "dynasty": "宋",
        "collection_info": null
    },
    {
        "uuid": "2c829f1858f096b4eca630587d49bbe0",
        "title": "次儿瀹以诗四首道各意因两用其韵  其七",
        "author": "陈着",
        "content": "俗氛炎鬰攸，世燄毒恶来。\n清当友孤竹，隠当友仙梅。",
        "dynasty": "宋",
        "collection_info": null
    },
    {
        "uuid": "1d14c3fac7d429223d63423b18294475",
        "title": "次儿瀹以诗四首道各意因两用其韵  其八",
        "author": "陈着",
        "content": "风雷汉臣会，天日唐主真。\n而曹其勉旃，或者一见亲。",
        "dynasty": "宋",
        "collection_info": null
    },
    {
        "uuid": "7e353005363e790b2635f78ce74f37cf",
        "title": "良月二十一日郡庠置酒炉亭劳余出山且取子美何时一樽酒重与细论文分韵赋诗韵不以及就成十绝  其一",
        "author": "陈着",
        "content": "人生朝阳露，物变水上波。\n茫茫宇宙閒，如此道义何。",
        "dynasty": "宋",
        "collection_info": null
    },
    {
        "uuid": "61bcc22ae6d46242ea0d86009a0c9fad",
        "title": "良月二十一日郡庠置酒炉亭劳余出山且取子美何时一樽酒重与细论文分韵赋诗韵不以及就成十绝  其二",
        "author": "陈着",
        "content": "兰菊不竞芳，鸿燕各有时。\n可以人不如，大哉义曰随。",
        "dynasty": "宋",
        "collection_info": null
    },
    {
        "uuid": "b110229f3646795829fb43176fae8528",
        "title": "良月二十一日郡庠置酒炉亭劳余出山且取子美何时一樽酒重与细论文分韵赋诗韵不以及就成十绝  其三",
        "author": "陈着",
        "content": "知心不用多，流俗未易一。\n相逢辄矛盾，方信有胶漆。",
        "dynasty": "宋",
        "collection_info": null
    },
    {
        "uuid": "40b53f352b196eb9fba08efffa8f04b0",
        "title": "良月二十一日郡庠置酒炉亭劳余出山且取子美何时一樽酒重与细论文分韵赋诗韵不以及就成十绝  其四",
        "author": "陈着",
        "content": "蒲葵裁成扇，瘿木斲为樽。\n自是山林物，不入纨绮门。",
        "dynasty": "宋",
        "collection_info": null
    },
    {
        "uuid": "a51b5520ddd21e8ce0b0ca0025e493ff",
        "title": "良月二十一日郡庠置酒炉亭劳余出山且取子美何时一樽酒重与细论文分韵赋诗韵不以及就成十绝  其五",
        "author": "陈着",
        "content": "书窗二尺檠，炉亭一樽酒。\n别去七十年，此乐重回首。",
        "dynasty": "宋",
        "collection_info": null
    },
    {
        "uuid": "af6be41b870cba2db1a58a6ffce9a193",
        "title": "良月二十一日郡庠置酒炉亭劳余出山且取子美何时一樽酒重与细论文分韵赋诗韵不以及就成十绝  其六",
        "author": "陈着",
        "content": "尔来鲁泮新，快覩戴席重。\n下舂分尺光，乃与此际逢。",
        "dynasty": "宋",
        "collection_info": null
    },
    {
        "uuid": "ee3281c1470e2dec42e7ac4ba7596a13",
        "title": "良月二十一日郡庠置酒炉亭劳余出山且取子美何时一樽酒重与细论文分韵赋诗韵不以及就成十绝  其七",
        "author": "陈着",
        "content": "草木味自同，樽酒欢相与。\n旧梦忽以醒，恍不知何所。",
        "dynasty": "宋",
        "collection_info": null
    },
    {
        "uuid": "1b6bd401682da8db76b03aa6afe4d3ef",
        "title": "良月二十一日郡庠置酒炉亭劳余出山且取子美何时一樽酒重与细论文分韵赋诗韵不以及就成十绝  其八",
        "author": "陈着",
        "content": "四座同寮贤，一和长官契。\n乐极忘主宾，论到贯麤细。",
        "dynasty": "宋",
        "collection_info": null
    },
    {
        "uuid": "9bf8f8f3800125a74aa69231dad08954",
        "title": "良月二十一日郡庠置酒炉亭劳余出山且取子美何时一樽酒重与细论文分韵赋诗韵不以及就成十绝  其九",
        "author": "陈着",
        "content": "鸢鱼自飞跃，乌兔自追奔。\n中有古道在，难与时情论。",
        "dynasty": "宋",
        "collection_info": null
    },
    {
        "uuid": "ccde691e3828d45a2495add1e1f8190c",
        "title": "良月二十一日郡庠置酒炉亭劳余出山且取子美何时一樽酒重与细论文分韵赋诗韵不以及就成十绝  其一○",
        "author": "陈着",
        "content": "江湖宽相容，风马留更勤。\n襄阳或可传，北山若为文。",
        "dynasty": "宋",
        "collection_info": null
    },
    {
        "uuid": "4054e0f06cf2719e8bba25be5f0de841",
        "title": "邨景四首  其一",
        "author": "陈着",
        "content": "南陌耕云脉脉，东风吹雨斜斜。\n流水满邨春事，炊烟隔岸人家。",
        "dynasty": "宋",
        "collection_info": null
    },
    {
        "uuid": "66d9226a7d67e2ede34ee517a12afc4e",
        "title": "邨景四首  其二",
        "author": "陈着",
        "content": "田舍灌苗戽水，店家汲水施浆。\n穉子清溪浴午，老樵绿树休凉。",
        "dynasty": "宋",
        "collection_info": null
    },
    {
        "uuid": "944858125a1af9cf94885b34b7b74760",
        "title": "邨景四首  其三",
        "author": "陈着",
        "content": "风生老树飞叶，雨过残云带霞。\n禾场牛卧落日，渔邨鸦起平沙。",
        "dynasty": "宋",
        "collection_info": null
    },
    {
        "uuid": "4c6e2140a65075e5dd53fec2e0bd8dfb",
        "title": "邨景四首  其四",
        "author": "陈着",
        "content": "雪霁山屏可画，风高雁字难书。\n访梅桥断呼渡，芟麦天寒倚锄。",
        "dynasty": "宋",
        "collection_info": null
    },
    {
        "uuid": "bc83e40eb324b9147c5b89828cebf9a7",
        "title": "与具氏子书中",
        "author": "陈着",
        "content": "柴门任风开闭，茅屋尽日虚閒。\n补揍粗茶淡饭，报答流水青山。",
        "dynasty": "宋",
        "collection_info": null
    },
    {
        "uuid": "733f42e827dd2e1ed21ab146a1103b1a",
        "title": "题画扇",
        "author": "陈着",
        "content": "松下披衣坐着，飞瀑岩前洗脚。\n画向尘污人看，教知山林之乐。",
        "dynasty": "宋",
        "collection_info": null
    },
    {
        "uuid": "2f27e60099a675fe87320799a746ed3f",
        "title": "题王之朝所惠扇",
        "author": "陈着",
        "content": "八十三岁衰翁，执热也要清风。\n此凉来自何处，来自羲之手中。",
        "dynasty": "宋",
        "collection_info": null
    },
    {
        "uuid": "1ce18f3834860ade19ac54cb67f53e2d",
        "title": "新月",
        "author": "陈着",
        "content": "老天大巧亦儿嬉，磨出霜镰仅一眉。\n挂向西园瘦梅树，閒心浑怯损南枝。",
        "dynasty": "宋",
        "collection_info": null
    },
    {
        "uuid": "df86e11cc2f106970f058073f954e0a7",
        "title": "春雪",
        "author": "陈着",
        "content": "夜来风雪借冬威，不是东君喜弄奇。\n也怕春浓花易过，故将寒力顿花期。",
        "dynasty": "宋",
        "collection_info": null
    },
    {
        "uuid": "e91f4dcad8cad155c05825a11542e2e5",
        "title": "春色十分",
        "author": "陈着",
        "content": "今日冠春春十分，画图深处着侬身。\n纷纷扑面狂蜂蝶，错认閒人作主人。",
        "dynasty": "宋",
        "collection_info": null
    },
    {
        "uuid": "4a44b07c6f81f89618cc96cd1a9d5b8f",
        "title": "次韵孙古岩立春",
        "author": "陈着",
        "content": "一声唤起便成春，向日庭台总可人。\n本与东风旧相识，一回相见一回新。",
        "dynasty": "宋",
        "collection_info": null
    },
    {
        "uuid": "bf1f3f295d6a8c02ed339c48917e489f",
        "title": "木犀",
        "author": "陈着",
        "content": "丹桂固应为密友，黄花自合让高芳。\n夜来独立西风底，吹入诗肠咳唾香。",
        "dynasty": "宋",
        "collection_info": null
    },
    {
        "uuid": "e3712089631478a1be06f3c42ca06c6f",
        "title": "梅初破蕊",
        "author": "陈着",
        "content": "朔风惊晓雪花干，尽力寻梅不道寒。\n万事不如初见好，一枝全胜满园看。",
        "dynasty": "宋",
        "collection_info": null
    },
    {
        "uuid": "b5ef634a5aab86c088cbbf008562ee52",
        "title": "次前韵二首  其一",
        "author": "陈着",
        "content": "玉奴留下唾花干，夜逐嫦娥入广寒。\n不许世人轻着眼，漫教对此细评看。",
        "dynasty": "宋",
        "collection_info": null
    },
    {
        "uuid": "b96d8e2ab1455a658bab744e2d20ccd1",
        "title": "次前韵二首  其二",
        "author": "陈着",
        "content": "竹溪诗笔几曾干，遗我新诗照眼寒。\n不用寻梅霜月底，祇将诗句作梅看。",
        "dynasty": "宋",
        "collection_info": null
    },
    {
        "uuid": "1a481caabf94c012e4e13c4f5b2f1450",
        "title": "杜鹃二首  其一",
        "author": "陈着",
        "content": "催归亦是大饶唇，自不能归底劝人。\n行止在人终莫劝，只应劝得合归春。",
        "dynasty": "宋",
        "collection_info": null
    },
    {
        "uuid": "3a285e4f86cd12d6d27826f63487ecab",
        "title": "杜鹃二首  其二",
        "author": "陈着",
        "content": "万绿阴中拌死啼，如何日夜不能疲。\n料应饱作秋冬梦，恰好如今是醒时。",
        "dynasty": "宋",
        "collection_info": null
    },
    {
        "uuid": "ec72ac251033c9b8bad8dd2c9f826797",
        "title": "次韵袁司理送行三首  其一",
        "author": "陈着",
        "content": "别友相逢情最好，相逢还别若为情。\n看君腾踏飞黄去，记取清镫影裏盟。",
        "dynasty": "宋",
        "collection_info": null
    },
    {
        "uuid": "810a34c146851cf2352b0cd457685880",
        "title": "次韵袁司理送行三首  其二",
        "author": "陈着",
        "content": "阴六阳三天者定，重逢樽酒定何时。\n但须别后频相问，来往翔鸿各寄诗。",
        "dynasty": "宋",
        "collection_info": null
    },
    {
        "uuid": "7dc827c73a95336a3ceae60d57cb0e68",
        "title": "次韵袁司理送行三首  其三",
        "author": "陈着",
        "content": "潇洒秋光山水窟，木犀香底细评诗。\n今朝携手明朝别，此会一生能几时。",
        "dynasty": "宋",
        "collection_info": null
    },
    {
        "uuid": "93e96bf96dbaa40797383cdc4f02fb4a",
        "title": "次韵月窗兄惜别四首  其一",
        "author": "陈着",
        "content": "分付浮生一字休，欲休不得是离愁。\n如今祇怕归无准，心在丹山最上头。",
        "dynasty": "宋",
        "collection_info": null
    },
    {
        "uuid": "bf82365fb9a664b68208914d6ff50662",
        "title": "次韵月窗兄惜别四首  其二",
        "author": "陈着",
        "content": "几载诗盟两见心，自从别后可曾寻。\n夜来梦见怱怱散，杜宇西窗月未沈。",
        "dynasty": "宋",
        "collection_info": null
    },
    {
        "uuid": "635c6a7d26d0bb06855a1f7461f0929e",
        "title": "次韵月窗兄惜别四首  其三",
        "author": "陈着",
        "content": "记得溪山两袂分，一溪流水落花春。\n青骢马上休回首，只见云山不见人。",
        "dynasty": "宋",
        "collection_info": null
    },
    {
        "uuid": "8f49098e66f06a499ee37389944e3e11",
        "title": "次韵月窗兄惜别四首  其四",
        "author": "陈着",
        "content": "为侬传语竹窗兄，逢着行人也寄声。\n聚散在天终有定，岁寒三友见交情。",
        "dynasty": "宋",
        "collection_info": null
    },
    {
        "uuid": "4c82ab6e39e103eaf102e5fe2472e8b1",
        "title": "次韵吴竹溪谢单景山载酒",
        "author": "陈着",
        "content": "杯盘移醉冠春园，酒散人归月在门。\n何日喜还供笑语，酌君邨酒侑齑盆。",
        "dynasty": "宋",
        "collection_info": null
    },
    {
        "uuid": "ba097c80d6aab63c780cfb14593dde13",
        "title": "燕余寄月窗兄三首  其一",
        "author": "陈着",
        "content": "叶叶征衫来自东，相逢笑语竹窗中。\n傍人底死催人去，细雨吹凉一夜风。",
        "dynasty": "宋",
        "collection_info": null
    },
    {
        "uuid": "3b40b2f82d81759b33524d5424328042",
        "title": "燕余寄月窗兄三首  其二",
        "author": "陈着",
        "content": "雨泣镫花夜一更，醉中忘却语诗盟。\n料应独立南窗下，猛拍阑干万斛情。",
        "dynasty": "宋",
        "collection_info": null
    },
    {
        "uuid": "e285aa720bde30f2c13a8fafaeca9aa5",
        "title": "燕余寄月窗兄三首  其三",
        "author": "陈着",
        "content": "昨夜还乡已夕阳，夕阳今日已他乡。\n回头咄咄相思语，准拟东风好送将。",
        "dynasty": "宋",
        "collection_info": null
    },
    {
        "uuid": "53b693f3050e34d692cec0e2a93339ef",
        "title": "次前韵酬王景云见和三首  其一",
        "author": "陈着",
        "content": "我家西谷子鄞东，西望云山百里中。\n回首十年尘底别，更无书落雁天风。",
        "dynasty": "宋",
        "collection_info": null
    },
    {
        "uuid": "06fd0cfaa97fde837cfcb744b166df5a",
        "title": "次前韵酬王景云见和三首  其二",
        "author": "陈着",
        "content": "竹边结屋饱幽清，疏落樽前文字盟。\n子到午山侬亦到，月边云峤得论情。",
        "dynasty": "宋",
        "collection_info": null
    },
    {
        "uuid": "f872effba80add0f18ffc9fefe0bf1d4",
        "title": "次前韵酬王景云见和三首  其三",
        "author": "陈着",
        "content": "与子相逢别未长，新诗寄我寂寥乡。\n嚼情咀义心如醉，背立西风不自将。",
        "dynasty": "宋",
        "collection_info": null
    },
    {
        "uuid": "89210beb352a2f30acfe2d66f4b787f6",
        "title": "谢单景山载酒同赏牡丹过燕余",
        "author": "陈着",
        "content": "珍重提樽过小园，更呼贵客到樽前。\n教人镫下看颜色，知得浮生一梦然。",
        "dynasty": "宋",
        "collection_info": null
    },
    {
        "uuid": "cdbc77da94c7337b4d57135fa081882b",
        "title": "次韵王文甫先生二首  其一",
        "author": "陈着",
        "content": "赫赫光华夺景星，斯文宗主在先生。\n他年奏赋通明殿，已信君王不敢名。",
        "dynasty": "宋",
        "collection_info": null
    },
    {
        "uuid": "72331341b8b8f2cd2c9a23750aedc3db",
        "title": "次韵王文甫先生二首  其二",
        "author": "陈着",
        "content": "富贵谁能讯女星，得师自分满平生。\n河汾他日书成后，王魏中閒亦有名。",
        "dynasty": "宋",
        "collection_info": null
    },
    {
        "uuid": "93aeafcb3df544c57ba15b67b29a78dc",
        "title": "折梅送友人",
        "author": "陈着",
        "content": "一朵梅花直一诗，诗须清似此花枝。\n能诗人去花无主，图得重来未落时。",
        "dynasty": "宋",
        "collection_info": null
    },
    {
        "uuid": "48ef0d2b7083d283e73f0f24721d6672",
        "title": "次韵舅氏竺九成",
        "author": "陈着",
        "content": "合围未解急燕聊，借骑谁能使大辽。\n定远好从鞭马取，管城于我亦平交。",
        "dynasty": "宋",
        "collection_info": null
    },
    {
        "uuid": "20eba29c3348f9f29f29bbb63a67bc49",
        "title": "次韵前人补试落归曹娥待潮",
        "author": "陈着",
        "content": "谒祠江上且归休，有命何须企碧流。\n好把一言寤明主，声名当不减千秋。",
        "dynasty": "宋",
        "collection_info": null
    },
    {
        "uuid": "435b25df610ba6348a395ef144966441",
        "title": "闻状元是少年",
        "author": "陈着",
        "content": "闻说三魁是少年，世閒何必叹才难。\n我生亦是奇男子，莫作时人一例看。",
        "dynasty": "宋",
        "collection_info": null
    },
    {
        "uuid": "f5bf2823e3230780e5d866b564d2150f",
        "title": "次韵竹窗兄相招",
        "author": "陈着",
        "content": "酒徒元不是高阳，君以诗招语亦香。\n虽欲醉归重九日，恐贻亲怒愧王祥。",
        "dynasty": "宋",
        "collection_info": null
    },
    {
        "uuid": "d40f3c79edf6e48c157db91a45c5e937",
        "title": "次韵刘生蝶叶交飞",
        "author": "陈着",
        "content": "荷衰菊老柳微黄，蝶舞风林叶共狂。\n阆苑无花留不住，飞来学做小春忙。",
        "dynasty": "宋",
        "collection_info": null
    },
    {
        "uuid": "1fa5692b41aed1acce3073afa00241ff",
        "title": "寓建宁推厅送黄子俊",
        "author": "陈着",
        "content": "一聆清话觉昏蒙，樽酒何时可再同。\n最是秋风恃轻薄，易吹羁袂作西东。",
        "dynasty": "宋",
        "collection_info": null
    },
    {
        "uuid": "bf32851821c418392b84e0eebc71d473",
        "title": "诗寄赵九新娶",
        "author": "陈着",
        "content": "风摆柳梢云未干，痴云妒日正娇寒。\n偎香公子新鸳侣，那肯兴心客路难。",
        "dynasty": "宋",
        "collection_info": null
    },
    {
        "uuid": "5455b9ba3eb35baf083ccdaa9f965459",
        "title": "次韵童尚质",
        "author": "陈着",
        "content": "落日孤烟水绕邨，山家灯火已昏昏。\n幽人事业书窗底，自读离骚半掩门。",
        "dynasty": "宋",
        "collection_info": null
    },
    {
        "uuid": "b347c7889352eaac2a991f0c700f10b3",
        "title": "次韵前人新晴三首  其一",
        "author": "陈着",
        "content": "流鶑恰恰报新晴，如醉春光畅踏青。\n金犊车前诗料足，不妨分付入骚情。",
        "dynasty": "宋",
        "collection_info": null
    },
    {
        "uuid": "2227744aac1c6504e97fdd674395f2c6",
        "title": "次韵前人新晴三首  其二",
        "author": "陈着",
        "content": "泥香风软燕忙时，宿雨微中起较迟。\n试捲珠帘问花事，画秋韆外袅晴丝。",
        "dynasty": "宋",
        "collection_info": null
    },
    {
        "uuid": "55585b3ffd2860552d6b38aa166d42af",
        "title": "次韵前人新晴三首  其三",
        "author": "陈着",
        "content": "院静春深冷麝煤，怕逢花委细苍苔。\n小桃却自红如锦，笑倚东风醉入腮。",
        "dynasty": "宋",
        "collection_info": null
    },
    {
        "uuid": "c356eefefd8178e2a327611263d53ee5",
        "title": "次韵前人城北春行",
        "author": "陈着",
        "content": "醉游不省路东西，可意花枝手自提。\n好景未知何处是，漫随蜂蝶过芳畦。",
        "dynasty": "宋",
        "collection_info": null
    },
    {
        "uuid": "3f09d487fd68ceec85419c0b331e7a98",
        "title": "甬东晚望",
        "author": "陈着",
        "content": "日落潮生水气昏，回头天际月如痕。\n数声寥落渔家笛，吹入蒹葭何处邨。",
        "dynasty": "宋",
        "collection_info": null
    },
    {
        "uuid": "6ad083cb17089753ebdb47113e1b45ca",
        "title": "横桥观荠",
        "author": "陈着",
        "content": "物理元随世事新，静观知是泮宫人。\n穿花野荠虽微草，也占年年一分春。",
        "dynasty": "宋",
        "collection_info": null
    },
    {
        "uuid": "cdec4a73baf7329f815ccc644001bd0e",
        "title": "锦里观桃",
        "author": "陈着",
        "content": "锦里风光分外春，桃花如市趁时新。\n斗风车马香尘裏，谁是朱门觅水人。",
        "dynasty": "宋",
        "collection_info": null
    },
    {
        "uuid": "bbb5046ffdec488b09550ed86267b071",
        "title": "夜坐书怀",
        "author": "陈着",
        "content": "竹窗镫火足相陪，惟怕梅花画角催。\n我欲敧眠寻好梦，照人隙月更徘徊。",
        "dynasty": "宋",
        "collection_info": null
    },
    {
        "uuid": "500fb8ddf537829886d21b34ae2c67c5",
        "title": "午景书怀",
        "author": "陈着",
        "content": "虚斋檐马自丁东，却在鶑啼燕语中。\n整屐欲寻花信息，不知柳絮已随风。",
        "dynasty": "宋",
        "collection_info": null
    },
    {
        "uuid": "044524e9820f3d5d08a724dcf162ad4b",
        "title": "咏不开牡丹",
        "author": "陈着",
        "content": "一种仙根自洛阳，春深何事不花生。\n芳心未必全羞涩，犹恨东风用力轻。",
        "dynasty": "宋",
        "collection_info": null
    },
    {
        "uuid": "ca6af1ad5cb9e0f612ead59b59dc075f",
        "title": "次韵童志道春晚",
        "author": "陈着",
        "content": "隔窗啼鸟梦惊残，沈麝香销冷博山。\n隻枕半敧閒猛省，又添一日在人閒。",
        "dynasty": "宋",
        "collection_info": null
    },
    {
        "uuid": "eca431343ccfaa4350a77cecf15266a0",
        "title": "春午二首  其一",
        "author": "陈着",
        "content": "春城那被酒缠绵，燕姹鶑娇近午天。\n花影满帘庭院寂，碧纱窗迥淡如烟。",
        "dynasty": "宋",
        "collection_info": null
    },
    {
        "uuid": "ea6e7d0678c941607737bf53c5fb46a7",
        "title": "春午二首  其二",
        "author": "陈着",
        "content": "着雨杨花困舞绵，暖风扬作晚晴天。\n一场春色归何处，芳草斜阳淡淡烟。",
        "dynasty": "宋",
        "collection_info": null
    },
    {
        "uuid": "5e8c5198dc6bf7922babb8a91a0c93bc",
        "title": "伤春",
        "author": "陈着",
        "content": "杜鹃非是翠芳残，底事年年叫出山。\n纸帐竹床清到底，不堪声入梦魂閒。",
        "dynasty": "宋",
        "collection_info": null
    },
    {
        "uuid": "440c1fa7b9309a188e818fb1bbc03bf9",
        "title": "次韵八侄三首  其一",
        "author": "陈着",
        "content": "春色三分一未归，雪肌风态露春微。\n东风且作枝头主，莫把工夫绣地衣。",
        "dynasty": "宋",
        "collection_info": null
    },
    {
        "uuid": "79830abe4b28749f694f987f0dfdc210",
        "title": "次韵八侄三首  其二",
        "author": "陈着",
        "content": "素妆青盖送春归，似不禁风体力微。\n收拾韵香归酒盏，惜花何惜醉淋衣。",
        "dynasty": "宋",
        "collection_info": null
    },
    {
        "uuid": "46cae4f751f65d3ea54400492cc48f04",
        "title": "次韵八侄三首  其三",
        "author": "陈着",
        "content": "花开便是候催归，济楚生香清復微。\n遥想折来深院宇，似初匀粉小青衣。",
        "dynasty": "宋",
        "collection_info": null
    },
    {
        "uuid": "99d787ffd75d20720b8dd1219ad3997a",
        "title": "题严子陵钓台二首  其一",
        "author": "陈着",
        "content": "才得心安便是通，乘龙非贵钓非穷。\n那知碌碌攀鳞者，尽在先生不钓中。",
        "dynasty": "宋",
        "collection_info": null
    },
    {
        "uuid": "f94fd44759a635df56673f88523feebd",
        "title": "题严子陵钓台二首  其二",
        "author": "陈着",
        "content": "方信先生大有功，光皇祇是暂时雄。\n东都二百年名节，全在桐江一钓风。",
        "dynasty": "宋",
        "collection_info": null
    },
    {
        "uuid": "26a5398a30da6c70d76164805815ad06",
        "title": "小宴偶成",
        "author": "陈着",
        "content": "小宴珊瑚月未明，满堂欢笑杂蛙声。\n明朝此会知谁续，试把镫花仔细评。",
        "dynasty": "宋",
        "collection_info": null
    },
    {
        "uuid": "2c36206da67a2128e912651125ad7d1e",
        "title": "次韵仇生五首  其一",
        "author": "陈着",
        "content": "一春风雨笑谈疏，明日南风夏又初。\n忽枉翠裾诗在手，胜如书尺寄双鱼。",
        "dynasty": "宋",
        "collection_info": null
    },
    {
        "uuid": "325d618de5b721429650a173119bcfbb",
        "title": "次韵仇生五首  其二",
        "author": "陈着",
        "content": "学晚唐诗俗见疏，君家句法到黄初。\n淡交顾辱联翩赠，熊掌方尝又得鱼。",
        "dynasty": "宋",
        "collection_info": null
    },
    {
        "uuid": "4b3d2578dce28723e7570d4340940745",
        "title": "次韵仇生五首  其三",
        "author": "陈着",
        "content": "交不缘诗有密疏，诗能宣写此心初。\n但从礼义中游戏，便是趋庭孔伯鱼。",
        "dynasty": "宋",
        "collection_info": null
    },
    {
        "uuid": "3cc6ce66c9b253b1afba869c536b5842",
        "title": "次韵仇生五首  其四",
        "author": "陈着",
        "content": "诗筒狎至补前疏，快似西风捲峡初。\n一片襟怀谁似友，曾从仙李跨鲸鱼。",
        "dynasty": "宋",
        "collection_info": null
    },
    {
        "uuid": "1ab24dd81ed277b16d09ce671cd6edc0",
        "title": "次韵仇生五首  其五",
        "author": "陈着",
        "content": "羡君诗思九河疏，混混泉源只一初。\n我欲驱驰无本领，激沟浍水狎蛙鱼。",
        "dynasty": "宋",
        "collection_info": null
    },
    {
        "uuid": "7bffbd7dac860a2c7cd5037d2ee80466",
        "title": "次韵陈帅干喜雨二首  其一",
        "author": "陈着",
        "content": "何事犹屯水与雷，夜看云汉叹昭回。\n五龙一日齐行雨，且莫嫌他欠早来。",
        "dynasty": "宋",
        "collection_info": null
    },
    {
        "uuid": "bffa37e797d4e75cb5063d30e5f3f1c7",
        "title": "次韵陈帅干喜雨二首  其二",
        "author": "陈着",
        "content": "一雨何关百里雷，天心端为众心回。\n閒时试向龙君觅，未必滂沱应手来。",
        "dynasty": "宋",
        "collection_info": null
    },
    {
        "uuid": "e5c2755c9a84ceed78754ed61d29b0bd",
        "title": "次韵李景异",
        "author": "陈着",
        "content": "剡溪千古雪坡风，收拾寒清入瓮中。\n此味世人那得吮，特将撩拨老诗翁。",
        "dynasty": "宋",
        "collection_info": null
    },
    {
        "uuid": "f789b9440adb3ad5f71b62936233656f",
        "title": "次韵石瑶林帅干见贺",
        "author": "陈着",
        "content": "溪头风浪起虚传，宽大遭逢台阃贤。\n见说襄城鞭卫士，清朝曾恕范忠宣。",
        "dynasty": "宋",
        "collection_info": null
    },
    {
        "uuid": "d83380994b9d32602fd25bcb882ef66d",
        "title": "解剡孝嘉道中答溪民羣来遮轿问新知县如何二首并寄李宰  其一",
        "author": "陈着",
        "content": "水浅山深土半沙，刀耕火种做生涯。\n今年水旱那堪说，存得妻儿能几家。",
        "dynasty": "宋",
        "collection_info": null
    },
    {
        "uuid": "22a094b20e498af3d66efad834d1b3ed",
        "title": "解剡孝嘉道中答溪民羣来遮轿问新知县如何二首并寄李宰  其二",
        "author": "陈着",
        "content": "新知县是旧官员，说与田家汝有缘。\n安稳过冬耘二麦，明年纔胜似今年。",
        "dynasty": "宋",
        "collection_info": null
    },
    {
        "uuid": "6270f15172d73a8463d7d6186bfa6008",
        "title": "闻剡人望回",
        "author": "陈着",
        "content": "跋涉山程往又还，老怀不是爱游山。\n为闻父老勤相送，立满溪头几日閒。",
        "dynasty": "宋",
        "collection_info": null
    },
    {
        "uuid": "c035f925cda7e147aa7e53079b060f74",
        "title": "泌生日二首  其一",
        "author": "陈着",
        "content": "为学须知次第功，四书为本要精通。\n不须妄起功名想，立得身时禄在中。",
        "dynasty": "宋",
        "collection_info": null
    },
    {
        "uuid": "0a01fb8ec85a87b65c316bc79734a790",
        "title": "泌生日二首  其二",
        "author": "陈着",
        "content": "苋藜併日不充饥，玉女于成在此时。\n道义于人堪隽永，膏粱从古豢愚痴。",
        "dynasty": "宋",
        "collection_info": null
    },
    {
        "uuid": "97103b62f7f180454baaaab13f2b335b",
        "title": "醉中",
        "author": "陈着",
        "content": "乐游原上少年春，安乐窝中快活身。\n古到如今能几日，吁嗟天也不由人。",
        "dynasty": "宋",
        "collection_info": null
    },
    {
        "uuid": "c604eb9948eac795cf21e603e689e7b3",
        "title": "与弟侄观小圃梅花二首  其一",
        "author": "陈着",
        "content": "看花须看未开时，到七分开看已迟。\n前辈咏梅多此意，水边竹外两三枝。",
        "dynasty": "宋",
        "collection_info": null
    },
    {
        "uuid": "9a8916e463464bc59560c6e554cf1938",
        "title": "与弟侄观小圃梅花二首  其二",
        "author": "陈着",
        "content": "是则看花要及时，看花到实不妨迟。\n前贤亦有留佳句，绿叶成阴子满枝。",
        "dynasty": "宋",
        "collection_info": null
    },
    {
        "uuid": "9171eba6dd99533c97e887e2eb3e8073",
        "title": "次韵上乘寺主僧如岳咏菊",
        "author": "陈着",
        "content": "万紫千红各炫名，纷纷儿女哄春荣。\n屈园秋种无人顾，独遇陶潜气始平。",
        "dynasty": "宋",
        "collection_info": null
    },
    {
        "uuid": "2ca954b4f20925c05955ec5f3d299757",
        "title": "次韵梅山送牡丹二首  其一",
        "author": "陈着",
        "content": "姚根魏拨两京贵，蜀本黟枝南度春。\n今日东风为谁好，花香不到独醒人。",
        "dynasty": "宋",
        "collection_info": null
    },
    {
        "uuid": "2f8c224a40302f30fc376f017b2be3c0",
        "title": "次韵梅山送牡丹二首  其二",
        "author": "陈着",
        "content": "毒雾腥尘涴色香，无知蜂蝶自干忙。\n醉时烦恼不须醉，三斗谁能向汝阳。",
        "dynasty": "宋",
        "collection_info": null
    },
    {
        "uuid": "1a6e9bc4846eb803baa3235692e07d6b",
        "title": "又次韵二首  其一",
        "author": "陈着",
        "content": "犹记年时花下醉，老怀今已不成春。\n深黄浅紫知何在，留得残鶑啼向人。",
        "dynasty": "宋",
        "collection_info": null
    },
    {
        "uuid": "eb5011a710c38cbd7f082294a513146e",
        "title": "又次韵二首  其二",
        "author": "陈着",
        "content": "赋诗谁復待沈香，澒洞干坤走险忙。\n寂寂春光伤感处，瘦来不是沈东阳。",
        "dynasty": "宋",
        "collection_info": null
    },
    {
        "uuid": "f527d636a01c980a9739fe41384708e5",
        "title": "三次前韵二首  其一",
        "author": "陈着",
        "content": "东风吹送世閒尘，斜日消凝洛下春。\n谁料马蹄成怪事，旁观自有豫知人。",
        "dynasty": "宋",
        "collection_info": null
    },
    {
        "uuid": "b476febb5e7c80959dd8d9ef5bb6d6a8",
        "title": "三次前韵二首  其二",
        "author": "陈着",
        "content": "花本伤时不肯香，酒无赊处亦空忙。\n便逢花酒如何醉，回首凄烟锁景阳。",
        "dynasty": "宋",
        "collection_info": null
    },
    {
        "uuid": "8384c26811b706eed43e4fc465d3ba5a",
        "title": "题丹霞洞",
        "author": "陈着",
        "content": "丹山高处坐龙宫，山下人归润泽中。\n北马一尘飞不到，危时方见有神功。",
        "dynasty": "宋",
        "collection_info": null
    },
    {
        "uuid": "112f8982853b542ec3e4eebab9efb64e",
        "title": "谢戴时芳惠物",
        "author": "陈着",
        "content": "蚁绿浮香雪外春，锦翰飞动玉芝新。\n山人已约餐松柏，此馈应知是获麟。",
        "dynasty": "宋",
        "collection_info": null
    },
    {
        "uuid": "122040dd551f615ac5e7553863891444",
        "title": "赠赵月堂",
        "author": "陈着",
        "content": "干坤惨淡真愁绝，民物伤残欲活难。\n说相说医当及此，区区衰病不须看。",
        "dynasty": "宋",
        "collection_info": null
    },
    {
        "uuid": "3dc2ff12ab505a441f92e21233176d9f",
        "title": "次韵如岳醵饮西峰寺分韵成诗十四首见寄  其一",
        "author": "陈着",
        "content": "人世浮浮风裏尘，不须更问果何因。\n有时意思悠然处，流水青山便是亲。",
        "dynasty": "宋",
        "collection_info": null
    },
    {
        "uuid": "80065e5923d4f6ce48149fa98411bb4e",
        "title": "次韵如岳醵饮西峰寺分韵成诗十四首见寄  其二",
        "author": "陈着",
        "content": "天地中閒浩浩歌，从他乌兔健飞过。\n旁人若问功名事，笑指南柯蚁一窠。",
        "dynasty": "宋",
        "collection_info": null
    },
    {
        "uuid": "eb634d99922c70099ba2922099630a56",
        "title": "次韵如岳醵饮西峰寺分韵成诗十四首见寄  其三",
        "author": "陈着",
        "content": "春夏交承红与绿，岁寒三友松与竹。\n我是蟾宫老桂枝，独受上天风霜足。",
        "dynasty": "宋",
        "collection_info": null
    },
    {
        "uuid": "9ce2d292dba5b7777ea58c2d53f60ca6",
        "title": "次韵如岳醵饮西峰寺分韵成诗十四首见寄  其四",
        "author": "陈着",
        "content": "天街追逐边尘乱，更点听残钟鼓院。\n归舟便觉昔年非，高枕已忘前日倦。",
        "dynasty": "宋",
        "collection_info": null
    },
    {
        "uuid": "87a1abc17079304e93f85240c492b19c",
        "title": "次韵如岳醵饮西峰寺分韵成诗十四首见寄  其五",
        "author": "陈着",
        "content": "粟瓶酒榼近多空，书友诗朋亦閒逢。\n只有渔樵是知己，也嫌老似雪中松。",
        "dynasty": "宋",
        "collection_info": null
    },
    {
        "uuid": "71177416a0d040ca63e68f1654f09e90",
        "title": "次韵如岳醵饮西峰寺分韵成诗十四首见寄  其六",
        "author": "陈着",
        "content": "萧萧四壁住残生，不学神仙不学僧。\n有酒未能忘北海，种瓜且自学东陵。",
        "dynasty": "宋",
        "collection_info": null
    },
    {
        "uuid": "2b2fe7cf6a6fb6b740822bcca4967215",
        "title": "次韵如岳醵饮西峰寺分韵成诗十四首见寄  其七",
        "author": "陈着",
        "content": "自分书生他未暇，物外人来偶清话。\n老聃主见一字虚，庄叟寓言专是化。",
        "dynasty": "宋",
        "collection_info": null
    },
    {
        "uuid": "7b6803a3fb40283be649415659ac5b83",
        "title": "次韵如岳醵饮西峰寺分韵成诗十四首见寄  其八",
        "author": "陈着",
        "content": "不到西峯为日久，一日一日一日又。\n明日有约为此游，一片云山想依旧。",
        "dynasty": "宋",
        "collection_info": null
    },
    {
        "uuid": "8c5fc6b12ea8b2ced6f9cd600a92e35b",
        "title": "次韵如岳醵饮西峰寺分韵成诗十四首见寄  其九",
        "author": "陈着",
        "content": "正觉留题久岑寂，此后此意谁知得。\n老僧揖入廊东头，摩挲石刻令人忆。",
        "dynasty": "宋",
        "collection_info": null
    },
    {
        "uuid": "7a65614437477a4744e9341317199d7b",
        "title": "次韵如岳醵饮西峰寺分韵成诗十四首见寄  其一○",
        "author": "陈着",
        "content": "老佛眉閒屋漏愁，残廊脚下草光浮。\n谁能饥坐芦穿膝，莫问神通石点头。",
        "dynasty": "宋",
        "collection_info": null
    },
    {
        "uuid": "43d6cf203ae1788bddad1b77f94b9bd1",
        "title": "次韵如岳醵饮西峰寺分韵成诗十四首见寄  其一一",
        "author": "陈着",
        "content": "小小杯盘共话情，兹行聊尔过浮生。\n瘦吟学士如工部，楷法书来近率更。",
        "dynasty": "宋",
        "collection_info": null
    },
    {
        "uuid": "2d4fb6fbdc3a32ce3a93f00b67ae922e",
        "title": "次韵如岳醵饮西峰寺分韵成诗十四首见寄  其一二",
        "author": "陈着",
        "content": "四坐诗成以成卷，醉舞者半歌者半。\n薄云疏雨且早归，杜鹃自催鹤自怨。",
        "dynasty": "宋",
        "collection_info": null
    },
    {
        "uuid": "bad075654a369ab17e875c4eb791e81f",
        "title": "次韵如岳醵饮西峰寺分韵成诗十四首见寄  其一三",
        "author": "陈着",
        "content": "随意提携容易率，相约明朝更今日。\n太白尽可诗百篇，尧夫却有四不出。",
        "dynasty": "宋",
        "collection_info": null
    },
    {
        "uuid": "e5ad775c2c38a5f3e9ae6039bca18b34",
        "title": "次韵如岳醵饮西峰寺分韵成诗十四首见寄  其一四",
        "author": "陈着",
        "content": "游了南山山外山，北山下住更幽閒。\n消磨永日何妨睡，受用清风不用还。",
        "dynasty": "宋",
        "collection_info": null
    },
    {
        "uuid": "e459eddb6b31a411c93510e6676d942d",
        "title": "次韵五月六日醵饮茂林",
        "author": "陈着",
        "content": "一味清风万竹阴，自行自坐见初心。\n已抛仙侣枕中梦，能听老陶琴外音。",
        "dynasty": "宋",
        "collection_info": null
    },
    {
        "uuid": "fd4d139300ba209a1046365274ce0f08",
        "title": "次韵如岳惠茶",
        "author": "陈着",
        "content": "槐窗梦断凤团香，松涧分来雀嘴尝。\n句引清风发吟兴，与师意思一般长。",
        "dynasty": "宋",
        "collection_info": null
    },
    {
        "uuid": "df7da386bae42f05cd51ab63870986dc",
        "title": "次韵答张子开教授",
        "author": "陈着",
        "content": "两翁相对五里近，一病同眠八月天。\n彼此医治须努力，要成欢醉菊花前。",
        "dynasty": "宋",
        "collection_info": null
    },
    {
        "uuid": "a4c2c73e8ef4fb8670f35c1e111cb001",
        "title": "次韵内弟贝端甫家醉中",
        "author": "陈着",
        "content": "轩窗小小受千山，杯酒匆匆胜肆筵。\n满面春风相照处，话心只话数年前。",
        "dynasty": "宋",
        "collection_info": null
    },
    {
        "uuid": "4ad1c9f8ab534bfe6c63552691275c00",
        "title": "次韵前人壁閒诗  其一",
        "author": "陈着",
        "content": "万宇腥埃风满山，只饶二十里云閒。\n要知人好境不好，最怕身闲心未闲。",
        "dynasty": "宋",
        "collection_info": null
    },
    {
        "uuid": "e9e7fd4d7634a30d667907da2396fe6f",
        "title": "次韵前人壁閒诗  其二",
        "author": "陈着",
        "content": "两处诗家隔一山，此心知得两心閒。\n君才终与鹏腾海，我老甘从骥伏闲。",
        "dynasty": "宋",
        "collection_info": null
    },
    {
        "uuid": "27fb2592bd893e0b03a0d03a43749ef9",
        "title": "示侄泳求牡丹",
        "author": "陈着",
        "content": "见说东家有牡丹，有花欲觅数枝看。\n若还溺爱悭分送，却与无花是一般。",
        "dynasty": "宋",
        "collection_info": null
    },
    {
        "uuid": "5a45e50e6f64e882ffcb7cb3e5136435",
        "title": "次韵弟观送牡丹",
        "author": "陈着",
        "content": "极目风沙姚魏家，耳边忍听后庭花。\n谁能把酒樽前醉，添得临风感岁华。",
        "dynasty": "宋",
        "collection_info": null
    },
    {
        "uuid": "f34044df4f10d93241310b6c72719365",
        "title": "四月朔旦过黄山哭刑部百求弟道中五首",
        "author": "陈着",
        "content": "河流曲折二十里，过了黄山始直东。\n今日卸船须得早，鄮峯已在眼花中。",
        "dynasty": "宋",
        "collection_info": null
    },
    {
        "uuid": "0d77a03dd4501f2c03ef2abafabc6d19",
        "title": "次韵弟观过黄山",
        "author": "陈着",
        "content": "晓雨纔收数点轻，江云未放十分晴。\n舟行曲港难为縴，峯有佳山莫问程。",
        "dynasty": "宋",
        "collection_info": null
    },
    {
        "uuid": "438821836b0fb3d01dafa5ba88c381ce",
        "title": "八字桥",
        "author": "陈着",
        "content": "二灵山下湖光润，八字桥头河水分。\n此是江东最佳处，近来风景不堪闻。",
        "dynasty": "宋",
        "collection_info": null
    },
    {
        "uuid": "4b2f7cb7cbaea90a621a75c9986ecc9e",
        "title": "青山下",
        "author": "陈着",
        "content": "千顷田畴麦浪花，数家林薄笋抽芽。\n休将世事俱归梦，颇喜人生尚有涯。",
        "dynasty": "宋",
        "collection_info": null
    },
    {
        "uuid": "9ac7b0107def80e0e9ea61659c9e38af",
        "title": "碶头",
        "author": "陈着",
        "content": "篙师无力橹声柔，已分前途夜泊舟。\n忽报西风吹柁尾，不须斜日到程头。",
        "dynasty": "宋",
        "collection_info": null
    },
    {
        "uuid": "140de34f6c720c637c7fc8c4dfd42c73",
        "title": "重五有感",
        "author": "陈着",
        "content": "登高时节殃鸡犬，乞巧风流狎女牛。\n何似今朝酹忠魄，残杯一洗世人愁。",
        "dynasty": "宋",
        "collection_info": null
    },
    {
        "uuid": "8306083a5ebe207bd94f0abcd17845f4",
        "title": "试墨三首  其一",
        "author": "陈着",
        "content": "元圭珍重镇书房，紫石磨来滃墨香。\n老去苦无閒着述，以分寸计□时长。",
        "dynasty": "宋",
        "collection_info": null
    },
    {
        "uuid": "0c946c6f2375046c49fbdb649674d87b",
        "title": "试墨三首  其二",
        "author": "陈着",
        "content": "墨卿与我是相投，了得时需便罢休。\n不见江南井中藏，只为相国寺门留。",
        "dynasty": "宋",
        "collection_info": null
    },
    {
        "uuid": "5a0563dc26f44ab52e15eae4374e97cf",
        "title": "试墨三首  其三",
        "author": "陈着",
        "content": "兔毫染上何妨浅，蝉翼写来可放轻。\n为爱淡中多醖藉，却嫌浓处太分明。",
        "dynasty": "宋",
        "collection_info": null
    },
    {
        "uuid": "528f08ea4557b5045c3eefda989c6177",
        "title": "出门偶成",
        "author": "陈着",
        "content": "双鹭飞飞高復低，復低飞下近山溪。\n一声樵唱山前路，却又飞归翡翠西。",
        "dynasty": "宋",
        "collection_info": null
    },
    {
        "uuid": "8a4925b8eb5ee2a0886bc4b3fedd24a5",
        "title": "游雪窦杖锡七首 锦镜池",
        "author": "陈着",
        "content": "万仞崖擎碧玉台，中閒一镜帖天开。\n四时自与幽花对，一点时妆不照来。",
        "dynasty": "宋",
        "collection_info": null
    },
    {
        "uuid": "ea2b72946dcad09aceccb4a2261cbd41",
        "title": "游雪窦杖锡七首 飞雪亭",
        "author": "陈着",
        "content": "雪瀑翻崖直下深，自从开闢到如今。\n天寒水涩山风急，不断朝宗一派心。",
        "dynasty": "宋",
        "collection_info": null
    },
    {
        "uuid": "acb6e2cc51e1b27102e4c008e667fb12",
        "title": "游雪窦杖锡七首 妙高台",
        "author": "陈着",
        "content": "不到兹台四十年，临风独立意悠然。\n胸中多少难言事，便欲凭高叩九天。",
        "dynasty": "宋",
        "collection_info": null
    },
    {
        "uuid": "cb1927ff0cb2c59f3cc3fb583a52d8f4",
        "title": "游雪窦杖锡七首 隠潭",
        "author": "陈着",
        "content": "何神擎破陇头岩，尽束溪流下碧潭。\n潭底有龙能变化，好将霖雨活东南。",
        "dynasty": "宋",
        "collection_info": null
    },
    {
        "uuid": "016871fc32a25ca8bf4f4e5ce694efcc",
        "title": "游雪窦杖锡七首 徐鳬岩",
        "author": "陈着",
        "content": "平揖天风一望来，苍崖万仞两分开。\n是中猨鹤亦难得，只有龙云相往回。",
        "dynasty": "宋",
        "collection_info": null
    },
    {
        "uuid": "1989a6185390f15706f4f2157df53710",
        "title": "游雪窦杖锡七首 踟蹰岭",
        "author": "陈着",
        "content": "石路崔嵬云上头，北云南雪此鸿沟。\n谁人题作踟蹰岭，不到山心不当游。",
        "dynasty": "宋",
        "collection_info": null
    },
    {
        "uuid": "ce9e6e0ecf7a9d1879b517297b2a57bd",
        "title": "游雪窦杖锡七首 杖锡入山亭",
        "author": "陈着",
        "content": "山上山根溪一湾，着亭管领此溪山。\n云南更在青天际，步一步高从此攀。",
        "dynasty": "宋",
        "collection_info": null
    },
    {
        "uuid": "2e56a2779a2eb9b1dfc465bdbe67b868",
        "title": "游蔡峰道中三首 碧渚庵前",
        "author": "陈着",
        "content": "恩袍拜后两周星，今日西行得再经。\n休问庵中僧在否，满檐松竹旧时青。",
        "dynasty": "宋",
        "collection_info": null
    },
    {
        "uuid": "256b9e0866ddf59c958932144fcbea8a",
        "title": "游蔡峰道中三首 半坑",
        "author": "陈着",
        "content": "迭障中閒一隙天，数家茅屋鹳巢边。\n逢人试问营生事，笑指岩前煮草烟。",
        "dynasty": "宋",
        "collection_info": null
    },
    {
        "uuid": "c25473dc7699372e8fcd776b42197e02",
        "title": "游蔡峰道中三首 回途望黄沙坑怀朝儿",
        "author": "陈着",
        "content": "昨日山前痛忆儿，回头凝望更依依。\n如今精爽知何在，采得兰花泣看归。",
        "dynasty": "宋",
        "collection_info": null
    },
    {
        "uuid": "5c9c046c24c232f9872eef5f1c2d0a85",
        "title": "次韵戴帅初架阁剡居四首  其一",
        "author": "陈着",
        "content": "书担随身又入山，危途步步转头看。\n近于潇上二三里，难似江西十八滩。",
        "dynasty": "宋",
        "collection_info": null
    },
    {
        "uuid": "886b820d5b1ec8ec6c535cca5797cc88",
        "title": "次韵戴帅初架阁剡居四首  其二",
        "author": "陈着",
        "content": "青春踏过洛阳尘，今却寻盟郑子真。\n天下方酣施夺事，村中自有逊耕民。",
        "dynasty": "宋",
        "collection_info": null
    },
    {
        "uuid": "25404e37926689dd1f620789575fa8f1",
        "title": "次韵戴帅初架阁剡居四首  其三",
        "author": "陈着",
        "content": "见说三閒松下屋，更无长物累中心。\n难忘独有南风操，时到溪山一鼓琴。",
        "dynasty": "宋",
        "collection_info": null
    },
    {
        "uuid": "40827e78e8072c8b984311f83446d462",
        "title": "次韵戴帅初架阁剡居四首  其四",
        "author": "陈着",
        "content": "隔一青山能几里，频频聚首约方来。\n生涯冷淡浑如此，输与斑衣学老莱。",
        "dynasty": "宋",
        "collection_info": null
    },
    {
        "uuid": "bac6d9de07b1056b298991bf03f21e05",
        "title": "次韵戴帅初村园杂兴二首  其一",
        "author": "陈着",
        "content": "田不充耕漫垦山，焦劳新做鬓毛斑。\n牛歌方见平生戚，鱼釜何曾饿死丹。",
        "dynasty": "宋",
        "collection_info": null
    },
    {
        "uuid": "2e30a64114922b574e1594b616e1cc4c",
        "title": "次韵戴帅初村园杂兴二首  其二",
        "author": "陈着",
        "content": "新园本是无多地，几步低平几步高。\n已逝江湖分雁啄，且从溪谷到龟毛。",
        "dynasty": "宋",
        "collection_info": null
    },
    {
        "uuid": "53f85ce72e48319ad701656737b6eef4",
        "title": "次韵鹿苑寺一览阁主岳松涧送茶",
        "author": "陈着",
        "content": "鹿苑书来字字香，满奁雀舌饷新尝。\n有时独坐相思处，一鼎松风午韵长。",
        "dynasty": "宋",
        "collection_info": null
    },
    {
        "uuid": "f4a140233bc35619fa262d210787cce2",
        "title": "教学退作二首  其一",
        "author": "陈着",
        "content": "昔年堂上来三鳣，今日溪头领队鱼。\n方信卜居初意好，要教同里识诗书。",
        "dynasty": "宋",
        "collection_info": null
    },
    {
        "uuid": "2564bacaa90d19a58a710ce9f1898c6b",
        "title": "教学退作二首  其二",
        "author": "陈着",
        "content": "话言超出求名外，心力分从负米余。\n幼学得师终有获，立根本处頼深锄。",
        "dynasty": "宋",
        "collection_info": null
    },
    {
        "uuid": "bcc7d47e1ea12e6c98290a10d9797b07",
        "title": "小学识媿  其一",
        "author": "陈着",
        "content": "字画向来虽小技，儿时欲学亦难详。\n点妆但莫如新妇，端正终须自老苍。",
        "dynasty": "宋",
        "collection_info": null
    },
    {
        "uuid": "821cf1979bfeabd328e68d16e3e99413",
        "title": "小学识媿  其二",
        "author": "陈着",
        "content": "指点方名屑训蒙，一方纔解四方通。\n定知第一番开说，万水朝宗是正东。",
        "dynasty": "宋",
        "collection_info": null
    },
    {
        "uuid": "c06351767493db800c9312232b121a5d",
        "title": "小学识媿  其三",
        "author": "陈着",
        "content": "工夫靠裏方为学，时习奚分幼壮年。\n何幸席閒提掇紧，最明新处是陈篇。",
        "dynasty": "宋",
        "collection_info": null
    },
    {
        "uuid": "2f4cf3cd227206965c02b982a18e217e",
        "title": "又次韵帅初诸前七首  其一",
        "author": "陈着",
        "content": "三閒老屋坐屏山，梅影横斜细竹斑。\n寡慾自能坚铁脊，长生何必问金丹。",
        "dynasty": "宋",
        "collection_info": null
    },
    {
        "uuid": "5a1d56984a85271770b9fdbcd82b8e6e",
        "title": "又次韵帅初诸前七首  其二",
        "author": "陈着",
        "content": "青春本是耐官劳，却入山居便养高。\n清话一閒甜蚁梦，黄尘万事等鸿毛。",
        "dynasty": "宋",
        "collection_info": null
    },
    {
        "uuid": "7a634b37abde8501d3dcc12e33f31958",
        "title": "又次韵帅初诸前七首  其三",
        "author": "陈着",
        "content": "世机毒甚含沙蜮，民命危于减水鱼。\n幸有柴门自深闭，不妨窗下蠹残书。",
        "dynasty": "宋",
        "collection_info": null
    },
    {
        "uuid": "786f95ca8cd045f5d84a5f4256f2e6a0",
        "title": "又次韵帅初诸前七首  其四",
        "author": "陈着",
        "content": "世上纷纷博一卢，案头矻矻守三余。\n牢辞门外鸡豚社，菜味深长手灌锄。",
        "dynasty": "宋",
        "collection_info": null
    },
    {
        "uuid": "f94334d5a1d5bf3e3980c68562f79a26",
        "title": "又次韵帅初诸前七首  其五",
        "author": "陈着",
        "content": "幻景为生何短长，痴人得梦亦推详。\n餐英漫效独清屈，饮乳谁皆百世苍。",
        "dynasty": "宋",
        "collection_info": null
    },
    {
        "uuid": "ac0a314204cb31329d30ce0a4c2c89ef",
        "title": "又次韵帅初诸前七首  其六",
        "author": "陈着",
        "content": "荷衣萧飒甘谋拙，毡笠峥嵘任命通。\n祇为爱山忙入剡，不因思鲙始归东。",
        "dynasty": "宋",
        "collection_info": null
    },
    {
        "uuid": "6402bb579c9afdbe4bbd58dd1aff10cf",
        "title": "又次韵帅初诸前七首  其七",
        "author": "陈着",
        "content": "君是能诗犹可及，及君不可是吾年。\n有怀伐木相求意，但诵投瓜永好篇。",
        "dynasty": "宋",
        "collection_info": null
    },
    {
        "uuid": "c053dfce49ffcf8afbda7c6acd513a1b",
        "title": "次韵张子华七夕",
        "author": "陈着",
        "content": "郎自牵牛女自梭，驾言一岁一相过。\n不应妄念忘机杼，如此风波亦渡河。",
        "dynasty": "宋",
        "collection_info": null
    },
    {
        "uuid": "51f3785ae8d793a299f5c3375bb7bb1a",
        "title": "次韵刘后村所赠延庆主僧圭復翁诗三首  其一",
        "author": "陈着",
        "content": "古往今来几过帆，天高地下一浮庵。\n与翁相见亦偶尔，一笑无言意自参。",
        "dynasty": "宋",
        "collection_info": null
    },
    {
        "uuid": "9b91fdfe6de84fa9a08c824e69a665f7",
        "title": "次韵刘后村所赠延庆主僧圭復翁诗三首  其二",
        "author": "陈着",
        "content": "清到復翁方是清，不求名处莫逃名。\n南湖一片平铺水，中有拍天波浪声。",
        "dynasty": "宋",
        "collection_info": null
    },
    {
        "uuid": "94708064929c39b54fb041e7deb4fff0",
        "title": "次韵刘后村所赠延庆主僧圭復翁诗三首  其三",
        "author": "陈着",
        "content": "一色时妆漆染丝，淡中头绪自相知。\n后村已入神仙洞，留得同庚伴赋诗。",
        "dynasty": "宋",
        "collection_info": null
    },
    {
        "uuid": "f60a8609b30d9abdd43597f12c033a40",
        "title": "次韵惟西堂巧山二首  其一",
        "author": "陈着",
        "content": "清风明月本无边，我亦寻盟到白莲。\n青玉轩前坐来久，淡中滋味自相贤。",
        "dynasty": "宋",
        "collection_info": null
    },
    {
        "uuid": "f8c96dd9cc1c589ba11515342d5858be",
        "title": "次韵惟西堂巧山二首  其二",
        "author": "陈着",
        "content": "一片灵心着古风，清吟披拂到衰翁。\n从教湖海相传去，知我曾来茅屋中。",
        "dynasty": "宋",
        "collection_info": null
    },
    {
        "uuid": "1e7846ec723d4d8510a929d950b4ca52",
        "title": "次和梅山弟二首  其一",
        "author": "陈着",
        "content": "马上功名马伏波，少游终是胜兄多。\n如今都付忘言处，醉向黄花奈我何。",
        "dynasty": "宋",
        "collection_info": null
    },
    {
        "uuid": "2e8f6fe2230d3486c27fde90bde512a4",
        "title": "次和梅山弟二首  其二",
        "author": "陈着",
        "content": "心如古井已无波，无奈山林宿兴多。\n何幸风流存晋宋，不妨诗律效阴何。",
        "dynasty": "宋",
        "collection_info": null
    },
    {
        "uuid": "b6088a89d3e7136a0879fbd5f219b50d",
        "title": "次和天童僧惠杲书记袖诗来访三首  其一",
        "author": "陈着",
        "content": "当年飓捲地轮移，拄杖东还云与飞。\n太白岩前绿阴下，相逢无语听催归。",
        "dynasty": "宋",
        "collection_info": null
    },
    {
        "uuid": "d687360ceaaf610937ca4fa227fb2bbc",
        "title": "次和天童僧惠杲书记袖诗来访三首  其二",
        "author": "陈着",
        "content": "省话何须吞炭瘖，安贫便是直钩心。\n看来世事真飘瓦，笑杀时流重注金。",
        "dynasty": "宋",
        "collection_info": null
    },
    {
        "uuid": "5e08476cc2521f95320ecafefb76c89a",
        "title": "次和天童僧惠杲书记袖诗来访三首  其三",
        "author": "陈着",
        "content": "出山相过便东行，水落山空一别轻。\n留得清诗照窗几，万花妆裏独梅兄。",
        "dynasty": "宋",
        "collection_info": null
    },
    {
        "uuid": "11aaa81fc11be7f1a2741b7695fb127e",
        "title": "次韵屠仰之咏火",
        "author": "陈着",
        "content": "孔孟光华不死生，楚秦灰炬漫纷更。\n莫将烧叶焙浮烬，要把盘根养宿明。",
        "dynasty": "宋",
        "collection_info": null
    },
    {
        "uuid": "abfd33cd3a94a7c08011a2f270576d90",
        "title": "赠东隠小师林復祖",
        "author": "陈着",
        "content": "万木雕零独有松，雪霜风裏几春冬。\n须知受变方成物，直上云霄舞翠龙。",
        "dynasty": "宋",
        "collection_info": null
    },
    {
        "uuid": "355950982021c75c59b3137eb325b1a6",
        "title": "次单君范袖来汪西皋所譔咏秋十章以示因和之十绝  其一",
        "author": "陈着",
        "content": "鸦带残阳入翠微，纷纷黄叶向人飞。\n西风不管人閒事，雁自南飞燕自归。",
        "dynasty": "宋",
        "collection_info": null
    },
    {
        "uuid": "3f4d7d59d9e1f396370eeb61a39541c9",
        "title": "次单君范袖来汪西皋所譔咏秋十章以示因和之十绝  其二",
        "author": "陈着",
        "content": "苹蓼汀洲红白分，忧心触景自如醺。\n鸿飞本欲冥冥去，万里长天不放云。",
        "dynasty": "宋",
        "collection_info": null
    },
    {
        "uuid": "f1ec8f9b355cd05d86a545e3a55b513a",
        "title": "次单君范袖来汪西皋所譔咏秋十章以示因和之十绝  其三",
        "author": "陈着",
        "content": "平生念不到轻肥，砧杵凄凄捣布衣。\n说与妻孥贫自好，相看一笑有春晖。",
        "dynasty": "宋",
        "collection_info": null
    },
    {
        "uuid": "5a129f6e5aef5043cfea70216bea3336",
        "title": "次单君范袖来汪西皋所譔咏秋十章以示因和之十绝  其四",
        "author": "陈着",
        "content": "自古年年自有秋，悲秋元只是閒愁。\n感时祇有长庚子，说到衣冠成古邱。",
        "dynasty": "宋",
        "collection_info": null
    },
    {
        "uuid": "fb23d0e8e988bb1d3cd26182ed8ddb06",
        "title": "次单君范袖来汪西皋所譔咏秋十章以示因和之十绝  其五",
        "author": "陈着",
        "content": "飞飞鸿雁旧山川，有泪沾衣感昔贤。\n猛拍阑干因猛省，从来沧海变桑田。",
        "dynasty": "宋",
        "collection_info": null
    },
    {
        "uuid": "5bded55dac34e2e9e22d8afb7ccc0231",
        "title": "次单君范袖来汪西皋所譔咏秋十章以示因和之十绝  其六",
        "author": "陈着",
        "content": "木犀风了桂花风，几日中閒景不同。\n惟有黄花偏耐老，饱收霜露玉成功。",
        "dynasty": "宋",
        "collection_info": null
    },
    {
        "uuid": "e3ca81a8cedb49a9856c114c151c83a8",
        "title": "次单君范袖来汪西皋所譔咏秋十章以示因和之十绝  其七",
        "author": "陈着",
        "content": "露穫归来妇爨催，西风满屋饭香来。\n痴儿得饱牛衣舞，也要人呼小老莱。",
        "dynasty": "宋",
        "collection_info": null
    },
    {
        "uuid": "f44490f869344224836ef389a48ceefd",
        "title": "次单君范袖来汪西皋所譔咏秋十章以示因和之十绝  其八",
        "author": "陈着",
        "content": "平生四海有知心，宿草秋风只感今。\n独向西皋一回首，未曾平面已兰金。",
        "dynasty": "宋",
        "collection_info": null
    },
    {
        "uuid": "559c5af64fecc635353be763979c66d8",
        "title": "次单君范袖来汪西皋所譔咏秋十章以示因和之十绝  其九",
        "author": "陈着",
        "content": "梦断康衢立极谣，心如泥絮看萍飘。\n一清盍与金溪水，同味谁争盐海潮。",
        "dynasty": "宋",
        "collection_info": null
    },
    {
        "uuid": "1da9f710a1087f71146c8c2408748008",
        "title": "次单君范袖来汪西皋所譔咏秋十章以示因和之十绝  其一○",
        "author": "陈着",
        "content": "昏眵望杳水云村，好句从来风月人。\n瓦缶不量追大吕，冰壶何惜受纤尘。",
        "dynasty": "宋",
        "collection_info": null
    },
    {
        "uuid": "bcfb03be72c19c2346c640974f048d36",
        "title": "赞龄叟留东隠二首  其一",
        "author": "陈着",
        "content": "纔出家来恩爱轻，师于东隠却关情。\n一盂菜饭留分与，方信空门有弟兄。",
        "dynasty": "宋",
        "collection_info": null
    },
    {
        "uuid": "16b58ff74ac649b4bee40fcc9b11cf8d",
        "title": "赞龄叟留东隠二首  其二",
        "author": "陈着",
        "content": "一片丹山云出山，慈云高处共清閒。\n春风轻借吹嘘力，出本无心也会还。",
        "dynasty": "宋",
        "collection_info": null
    },
    {
        "uuid": "c58772e8b4f2b52a9b6baf97da8f063e",
        "title": "蒙斋习庵皆有诗在慈云阁沈端宪又有记文刻石因成二绝  其一",
        "author": "陈着",
        "content": "习老蒙翁两达尊，借他僧偈说慈云。\n一番入寺一感怆，细读古碑端宪文。",
        "dynasty": "宋",
        "collection_info": null
    },
    {
        "uuid": "8f3e16052cf4e0580e0ac0cf50b4f7aa",
        "title": "蒙斋习庵皆有诗在慈云阁沈端宪又有记文刻石因成二绝  其二",
        "author": "陈着",
        "content": "景照堂中憩佛骚，阑干凭处接云高。\n赋诗时会苦吟甫，破约难留嗜酒陶。",
        "dynasty": "宋",
        "collection_info": null
    },
    {
        "uuid": "8e4b7eb275c4a43bdf5c56e1c3b42709",
        "title": "寄南湖主人海雪岑",
        "author": "陈着",
        "content": "别雪岑翁不记年，翁今来管四明天。\n看翁捲起南湖浪，洗尽浮尘结浄缘。",
        "dynasty": "宋",
        "collection_info": null
    },
    {
        "uuid": "a76ac8d52f65eb92c54fa9d82b5aceaf",
        "title": "哭赵观使墓",
        "author": "陈着",
        "content": "十载重来古树阴，眼前新冢泪沾襟。\n归家当与诸儿说，要识如今展拜心。",
        "dynasty": "宋",
        "collection_info": null
    },
    {
        "uuid": "e62e0ca63091ab6a06bb29fc18e39917",
        "title": "送酒与蒲萄与来石门",
        "author": "陈着",
        "content": "山泉酿出苦醅硬，野蔓生来酸子圆。\n此味不投甜世界，遣教参透石翁禅。",
        "dynasty": "宋",
        "collection_info": null
    },
    {
        "uuid": "3ee7017271b18fad8ab47b2d32967c57",
        "title": "早晴出门",
        "author": "陈着",
        "content": "山光溪色晓晴閒，鸥鹭在溪雪在山。\n忽然自笑还自语，白日何似溪山閒。",
        "dynasty": "宋",
        "collection_info": null
    },
    {
        "uuid": "89fc1b3e2850f621f9bbb6b1bfeb5bac",
        "title": "南山白云",
        "author": "陈着",
        "content": "一片白云飞入山，须臾又出在人閒。\n我归十年不復出，说道云閒我更閒。",
        "dynasty": "宋",
        "collection_info": null
    },
    {
        "uuid": "066a8fb0263c9f08a6501c0de9c5b07f",
        "title": "偶成",
        "author": "陈着",
        "content": "赤日途中嚼冰雪，红尘城外见林泉。\n一时邂逅犹快意，十载清閒我谢天。",
        "dynasty": "宋",
        "collection_info": null
    },
    {
        "uuid": "894616ce7e89db54ba69db66d6e6a9f3",
        "title": "早行到慈云",
        "author": "陈着",
        "content": "出门早作慈云行，楼阁峥嵘残月明。\n老耳虚鸣眼带梦，恍然和宁闻六更。",
        "dynasty": "宋",
        "collection_info": null
    },
    {
        "uuid": "d98c99aaccc081cd0065158f1e579b6e",
        "title": "酒边",
        "author": "陈着",
        "content": "茶瓯纔退酒杯来，酒兴浓时杯復杯。\n也须留取三分醒，要带明月清风回。",
        "dynasty": "宋",
        "collection_info": null
    },
    {
        "uuid": "8d465581fe31fdf026a02a0e979014d7",
        "title": "送董稼山二首  其一",
        "author": "陈着",
        "content": "三年一去西山云，一见欲别心知熏。\n劝君且为更上酒，何时得与细论文。",
        "dynasty": "宋",
        "collection_info": null
    },
    {
        "uuid": "714ba7e40fb47beb77be676de78deeb1",
        "title": "送董稼山二首  其二",
        "author": "陈着",
        "content": "白髮萧萧送出门，相携相看两无言。\n祇应今日往来梦，搅破百里梅花邨。",
        "dynasty": "宋",
        "collection_info": null
    },
    {
        "uuid": "d57dd7b5337f6f8f0c856c2dc724a7b3",
        "title": "梅山醉归",
        "author": "陈着",
        "content": "山风满松松气香，松香和酒入诗肠。\n悠然一醉便归去，如梦未觉无何乡。",
        "dynasty": "宋",
        "collection_info": null
    },
    {
        "uuid": "5160b13705ee1d00380d25ceba2949dd",
        "title": "乙酉正月二十日游慈云三首  其一",
        "author": "陈着",
        "content": "数曲清溪山抱回，青山高处醉筵开。\n忽然鼓笛太平调，便是洞庭闻乐来。",
        "dynasty": "宋",
        "collection_info": null
    },
    {
        "uuid": "2aa9e2658f6871720c9596428285d1cb",
        "title": "乙酉正月二十日游慈云三首  其二",
        "author": "陈着",
        "content": "人生此会能几回，坐上有客皆怀开。\n更听阳关三迭曲，何日復遇此翁来。",
        "dynasty": "宋",
        "collection_info": null
    },
    {
        "uuid": "e213aed869d8c6e659f3a7a20a0a057e",
        "title": "乙酉正月二十日游慈云三首  其三",
        "author": "陈着",
        "content": "溪自是溪山自山，溪山不与我人閒。\n古往今来只如此，看尽人閒忙与閒。",
        "dynasty": "宋",
        "collection_info": null
    },
    {
        "uuid": "34c1e082b2af5ddbef11990d2cb1ddea",
        "title": "元宵薇山内弟酒边五首  其一",
        "author": "陈着",
        "content": "青镫连夜得论情，瓦缶方淫独古声。\n人意好时天亦应，满山风雨忽开晴。",
        "dynasty": "宋",
        "collection_info": null
    },
    {
        "uuid": "55bfe5c720832f75640b5e28450fb14a",
        "title": "元宵薇山内弟酒边五首  其二",
        "author": "陈着",
        "content": "镫宵处处是春台，尽夜还家亦快哉。\n说与诸儿此行好，满襟带得义风回。",
        "dynasty": "宋",
        "collection_info": null
    },
    {
        "uuid": "6d12f5c56c4d2e4d5aa9682e915b966e",
        "title": "元宵薇山内弟酒边五首  其三",
        "author": "陈着",
        "content": "火是人生日用资，难凭回禄做儿嬉。\n千镫照夜成何事，一点疏防万屋危。",
        "dynasty": "宋",
        "collection_info": null
    },
    {
        "uuid": "939ec69ebe95f19625c3ec7a6dde1f2f",
        "title": "元宵薇山内弟酒边五首  其四",
        "author": "陈着",
        "content": "日星明概朝廷福，烟火安和田里丰。\n此是古今真乐事，夜镫何用搧淫风。",
        "dynasty": "宋",
        "collection_info": null
    },
    {
        "uuid": "f7d4b4a2352ff76c6fd309a8a65acdc8",
        "title": "元宵薇山内弟酒边五首  其五",
        "author": "陈着",
        "content": "一炉榾柮一镫寒，樽酒留连到夜阑。\n惟有冥心伤世变，谁开醉眼看狂澜。",
        "dynasty": "宋",
        "collection_info": null
    },
    {
        "uuid": "a6a3977912dbb4be52afccac391f09d6",
        "title": "与西寺月石桥二首  其一",
        "author": "陈着",
        "content": "脊梁硬竖支撑佛，心地平铺济渡人。\n不比天台无用物，祇将奇险诳愚民。",
        "dynasty": "宋",
        "collection_info": null
    },
    {
        "uuid": "e85be4f6cea7b58239108490a3df5680",
        "title": "与西寺月石桥二首  其二",
        "author": "陈着",
        "content": "相逢相约到云閒，欲往从人却又还。\n留取有余无尽意，眼中处处见西山。",
        "dynasty": "宋",
        "collection_info": null
    },
    {
        "uuid": "fa3d148d87e61d7c1809d4b46c7d80c3",
        "title": "上乘方丈",
        "author": "陈着",
        "content": "石边流水竹边松，中有十年前好风。\n悠然自得忽自笑，今日何日此山中。",
        "dynasty": "宋",
        "collection_info": null
    },
    {
        "uuid": "dec38d43d410a4669c6e048da6e2ea63",
        "title": "宜晚小酌二首  其一",
        "author": "陈着",
        "content": "天理人伦古到今，一门三世弟兄心。\n紫荆树树花如锦，方信春风无浅深。",
        "dynasty": "宋",
        "collection_info": null
    },
    {
        "uuid": "5dba4cd39d118b244531bffa55f38f90",
        "title": "宜晚小酌二首  其二",
        "author": "陈着",
        "content": "浊酒三杯三代醇，中閒滋味是人伦。\n世人毫末成胡越，要看家风我姓陈。",
        "dynasty": "宋",
        "collection_info": null
    },
    {
        "uuid": "d071a9db974456fdffb4db0ffe44c283",
        "title": "坐凝光亭看麦",
        "author": "陈着",
        "content": "十日前来翠满腔，重来二麦已摇黄。\n春风亦自知艰食，日夜吹嘘早熟香。",
        "dynasty": "宋",
        "collection_info": null
    },
    {
        "uuid": "c10ce69eaee481eea89e85b3f411b225",
        "title": "偶成梅山园有酌",
        "author": "陈着",
        "content": "易来难去家半里，似有还无雨数丝。\n烂醉池边野花下，黄昏犹有未成诗。",
        "dynasty": "宋",
        "collection_info": null
    },
    {
        "uuid": "b87bef176fa335aad734ecf8bafed40a",
        "title": "留稼山",
        "author": "陈着",
        "content": "山蕨如拳未有筋，溪鱼子腹不生鳞。\n明朝二味三杯酒，此意良真莫语人。",
        "dynasty": "宋",
        "collection_info": null
    },
    {
        "uuid": "7362e43d59ae36acfeea97267183e766",
        "title": "龄叟得稼山好语因赞之",
        "author": "陈着",
        "content": "高怀不是爱山行，钟鼓楼高有宿盟。\n今夜老禅联榻卧，定应说到有西成。",
        "dynasty": "宋",
        "collection_info": null
    },
    {
        "uuid": "c2c2bb0a6f29d398bf28686080a71672",
        "title": "弟观为众奉里神于丹山僧舍有五绝因趁韵  其一",
        "author": "陈着",
        "content": "一入丹崖第一坳，幽然此意已有巢。\n吸泉煮茗濡吟吻，洗尽人閒血肉庖。",
        "dynasty": "宋",
        "collection_info": null
    },
    {
        "uuid": "288c63008682b191706d12110aab5933",
        "title": "弟观为众奉里神于丹山僧舍有五绝因趁韵  其二",
        "author": "陈着",
        "content": "人众由来口铄金，漫从时好答人心。\n堪怜寒露冰壶玉，尘满冠巾汗满襟。",
        "dynasty": "宋",
        "collection_info": null
    },
    {
        "uuid": "72b77c5720e0ece0e9c3e3b0dcc3aac9",
        "title": "弟观为众奉里神于丹山僧舍有五绝因趁韵  其三",
        "author": "陈着",
        "content": "一卷新吟水石香，顿教尘浊变清凉。\n唤醒心下十年梦，拜舞熏风面舜廊。",
        "dynasty": "宋",
        "collection_info": null
    },
    {
        "uuid": "a88ce4e85da9274b1dbc73287923d854",
        "title": "弟观为众奉里神于丹山僧舍有五绝因趁韵  其四",
        "author": "陈着",
        "content": "老我今年七十二，已无半念到穷通。\n北窗一枕羲皇上，日自流西水自东。",
        "dynasty": "宋",
        "collection_info": null
    },
    {
        "uuid": "781b75f3d15305bea9d11b16e03e3e96",
        "title": "弟观为众奉里神于丹山僧舍有五绝因趁韵  其五",
        "author": "陈着",
        "content": "迎神旧是醉譁场，榷禁方严酒有坊。\n幸免叫嚣成鬼市，不妨安稳服农忙。",
        "dynasty": "宋",
        "collection_info": null
    },
    {
        "uuid": "7652f6b98040183b3ebe824c6b94b0ec",
        "title": "重午酒边四句书宜晚",
        "author": "陈着",
        "content": "七十二岁重午酒，百千万变独閒身。\n细看榴艾祇自醉，同弔芷兰能几人。",
        "dynasty": "宋",
        "collection_info": null
    },
    {
        "uuid": "b8d364d28d16578017037fcf32fd61bb",
        "title": "丙戌人日与内侄汪景渊同饮于宜晚二首  其一",
        "author": "陈着",
        "content": "忆昔儿嬉祖母旁，如今甲子一周强。\n昼窗三世亲亲话，分付儿孙此意长。",
        "dynasty": "宋",
        "collection_info": null
    },
    {
        "uuid": "189cf06461694283c81061c3aabc7aba",
        "title": "丙戌人日与内侄汪景渊同饮于宜晚二首  其二",
        "author": "陈着",
        "content": "危世相逢三载閒，春风杯酒此时难。\n双溪不是无风月，世味何如菜芋盘。",
        "dynasty": "宋",
        "collection_info": null
    },
    {
        "uuid": "267f8f13569606fd96b916cd1a30c80f",
        "title": "应百里李天益来求作奉川十咏似之 广莫轩",
        "author": "陈着",
        "content": "高山处处着虚轩，来此凭阑便欲仙。\n下视浮云隔黄雾，平迎行日上青天。",
        "dynasty": "宋",
        "collection_info": null
    },
    {
        "uuid": "72bfeba91fae388051c72a4bcf874d3b",
        "title": "应百里李天益来求作奉川十咏似之 庆登桥",
        "author": "陈着",
        "content": "一水流南抱县行，一桥在上压溪横。\n傍阑多少人观政，要与桥平水与清。",
        "dynasty": "宋",
        "collection_info": null
    },
    {
        "uuid": "19e8b9e514e1fc0ce4131da811c615a4",
        "title": "应百里李天益来求作奉川十咏似之 虚白观",
        "author": "陈着",
        "content": "庭中说法有龙听，龙去庭空水一汀。\n独有亭亭岁寒柏，不知人世自青青。",
        "dynasty": "宋",
        "collection_info": null
    },
    {
        "uuid": "7ec1348984615d371c2c5124061fa505",
        "title": "应百里李天益来求作奉川十咏似之 岳林",
        "author": "陈着",
        "content": "传说当年契此翁，偶然来此笑春风。\n忽抛布袋归何处，地下天高一阁空。",
        "dynasty": "宋",
        "collection_info": null
    },
    {
        "uuid": "7646eb1e3671de07210f555b4e289788",
        "title": "应百里李天益来求作奉川十咏似之 雪窦",
        "author": "陈着",
        "content": "乳峯真可避人閒，上妙高台天可攀。\n未说旷怀便笑傲，堪从险处习閒关。",
        "dynasty": "宋",
        "collection_info": null
    },
    {
        "uuid": "68d7e42fb53e09d8b273be631f59531c",
        "title": "应百里李天益来求作奉川十咏似之 凤花",
        "author": "陈着",
        "content": "谁把深红浅绿蟠，羽毛飞动倚风阑。\n时人不识来仪瑞，只向花前想像看。",
        "dynasty": "宋",
        "collection_info": null
    },
    {
        "uuid": "de64371ecaf9e54ca9038f71a0c2ec5d",
        "title": "应百里李天益来求作奉川十咏似之 龙松",
        "author": "陈着",
        "content": "皮皴肉紧髮苍然，伏雪眠风傲岁年。\n不见南阳龙卧者，本心元自直通天。",
        "dynasty": "宋",
        "collection_info": null
    },
    {
        "uuid": "8d7a81dbe05872510f3527e47b1bfdc9",
        "title": "应百里李天益来求作奉川十咏似之 石夫人",
        "author": "陈着",
        "content": "千尺嶙峋直立形，流传神应挟风霆。\n石身本聚山川气，便是人心聚处灵。",
        "dynasty": "宋",
        "collection_info": null
    },
    {
        "uuid": "1d467ea56321df96ada6fbbcbb955dd3",
        "title": "应百里李天益来求作奉川十咏似之 杨梅",
        "author": "陈着",
        "content": "火珠簇压翠微鲜，丹粒团成蜜颗甜。\n争为渴饕供燕豆，谁知赪汗困偿篮。",
        "dynasty": "宋",
        "collection_info": null
    },
    {
        "uuid": "ef68dd16d577f16fcf6d5f3c232dbf01",
        "title": "应百里李天益来求作奉川十咏似之 耀碑潭",
        "author": "陈着",
        "content": "微风篆水自成碑，清月磨潭不受疵。\n万里此通归去路，扁舟堪载送行诗。",
        "dynasty": "宋",
        "collection_info": null
    },
    {
        "uuid": "e14cca03da6de126f9deb0c3294d59f8",
        "title": "到梅山弟家见瑞香盛开醉书",
        "author": "陈着",
        "content": "地因胜境閒中见，花为骚人分外香。\n数步出山何世界，一春无事是风光。",
        "dynasty": "宋",
        "collection_info": null
    },
    {
        "uuid": "0c893e9b97ff025383d2a32af5d6836b",
        "title": "送君范到下溪头",
        "author": "陈着",
        "content": "老来多病脚蹒跚，不觉追行一里宽。\n归去闭门还静坐，世途步步是邯郸。",
        "dynasty": "宋",
        "collection_info": null
    },
    {
        "uuid": "dc1bf73b499ebd72e017b9ae74609e8a",
        "title": "酒后四句示梅山弟",
        "author": "陈着",
        "content": "蒙蒙细雨湿春风，家在青山啼鸟中。\n有酒可杯书可读，何须门外问穷通。",
        "dynasty": "宋",
        "collection_info": null
    },
    {
        "uuid": "b7df7c536fd1b5fc2ef80c686ebc7b75",
        "title": "用梅山醉中韵三首  其一",
        "author": "陈着",
        "content": "一窗桃李夹垂杨，一卷离骚一炷香。\n闭眼坐来开眼笑，到无言处是春光。",
        "dynasty": "宋",
        "collection_info": null
    },
    {
        "uuid": "56305ad60a9d1c6d28e60ef4bc9f976d",
        "title": "用梅山醉中韵三首  其二",
        "author": "陈着",
        "content": "满世杨花桃李妆，自家采采芷兰香。\n无从捉鼻如安石，相与齐眉有孟光。",
        "dynasty": "宋",
        "collection_info": null
    },
    {
        "uuid": "839a77d53c9035043e48e689f044fc80",
        "title": "用梅山醉中韵三首  其三",
        "author": "陈着",
        "content": "吟搜菜味诗宜瘦，睡足花时梦亦香。\n閒也曾忙老彭泽，存而无用古灵光。",
        "dynasty": "宋",
        "collection_info": null
    },
    {
        "uuid": "c1edf382992a8953224d5dea65a27f94",
        "title": "儿童以石舟戏于池",
        "author": "陈着",
        "content": "浮生已付四宜休，老病光阴黄叶秋。\n底用燕嬉居画舫，何妨飘忽悟虚舟。",
        "dynasty": "宋",
        "collection_info": null
    },
    {
        "uuid": "0332d50233727e7a5c34c72cbdd920f0",
        "title": "有感",
        "author": "陈着",
        "content": "天将转冷热连日，云欲开晴雨数丝。\n造物从容消长处，盍将人事此中推。",
        "dynasty": "宋",
        "collection_info": null
    },
    {
        "uuid": "630f6f6be8b22888317f04496ab62a98",
        "title": "临行别单景山",
        "author": "陈着",
        "content": "我衰已分龟头缩，君健方知鹤翅掀。\n早韭晚菘冬芋栗，尚能时节候高轩。",
        "dynasty": "宋",
        "collection_info": null
    },
    {
        "uuid": "498a48259acf16fa188902df34863e69",
        "title": "饮于梅山弟家醉书八首 示圣涯侄 其一",
        "author": "陈着",
        "content": "梅山半载在城中，辜负山中月与风。\n老我相逢还一笑，弟兄能有几人同。",
        "dynasty": "宋",
        "collection_info": null
    },
    {
        "uuid": "32a8769027de8b71507f2ff025da3e7a",
        "title": "饮于梅山弟家醉书八首 示圣涯侄 其二",
        "author": "陈着",
        "content": "老我衰颜百念煎，梅山少我十三年。\n人生不问寿长短，得一日宽皆是仙。",
        "dynasty": "宋",
        "collection_info": null
    },
    {
        "uuid": "69943496ae3a7f7742e2c91ae3bafc76",
        "title": "饮于梅山弟家醉书八首 示圣涯侄 其三",
        "author": "陈着",
        "content": "象棋一局酒三杯，此乐都从静处来。\n明月清风不轻与，青山流水要相陪。",
        "dynasty": "宋",
        "collection_info": null
    },
    {
        "uuid": "93d6c9301d63eaef8e70a59d93559de3",
        "title": "饮于梅山弟家醉书八首 示圣涯侄 其四",
        "author": "陈着",
        "content": "有约相过亭午天，日斜犹在酒杯閒。\n迟迟要待月明去，意在弟兄非在山。",
        "dynasty": "宋",
        "collection_info": null
    },
    {
        "uuid": "6cedad78b80809383bea1a67a62a4108",
        "title": "饮于梅山弟家醉书八首 示圣涯侄 其五",
        "author": "陈着",
        "content": "人閒杯酒易暌乖，祇为闺门意弗谐。\n每到梅山醉终日，不闻人语自安排。",
        "dynasty": "宋",
        "collection_info": null
    },
    {
        "uuid": "345832ac7869ee82b9ad26e4e60f1257",
        "title": "饮于梅山弟家醉书八首 示圣涯侄 其六",
        "author": "陈着",
        "content": "年少心怀早可人，酒边一笑见真醇。\n但从此日涵濡去，更把诗书沃此身。",
        "dynasty": "宋",
        "collection_info": null
    },
    {
        "uuid": "45554ac1a83253b1bec66dab7ba5cde4",
        "title": "饮于梅山弟家醉书八首 喜见山孙",
        "author": "陈着",
        "content": "梅山醉裏抱山孙，春入孩颜笑语温。\n淡静心田无妄念，祇将诗礼种家门。",
        "dynasty": "宋",
        "collection_info": null
    },
    {
        "uuid": "9ffd0ed454869a68605b10aceca54f04",
        "title": "饮于梅山弟家醉书八首 感慨前事",
        "author": "陈着",
        "content": "世变其如我醉何，儿孙扶路日西斜。\n风吹醒处愁依旧，萧飒干坤菊两家。",
        "dynasty": "宋",
        "collection_info": null
    },
    {
        "uuid": "118c743fef41c04bdb2292877897257d",
        "title": "梅山摘其绝为四首和来余因以次韵  其一",
        "author": "陈着",
        "content": "梅山半载在城中，带得山閒物外风。\n随境动时元自静，与人和处底须同。",
        "dynasty": "宋",
        "collection_info": null
    },
    {
        "uuid": "ed6a72bfac838d7ce15d411d2109ba58",
        "title": "梅山摘其绝为四首和来余因以次韵  其二",
        "author": "陈着",
        "content": "辜负山中月与风，心无城市亦山中。\n应嫌猿鹤天机浅，要与同行不肯同。",
        "dynasty": "宋",
        "collection_info": null
    },
    {
        "uuid": "c86b0570d6c5f3659121997f197231a0",
        "title": "梅山摘其绝为四首和来余因以次韵  其三",
        "author": "陈着",
        "content": "老我相逢还一笑，杯盘草草自家风。\n从人漫说侯鲭好，难与耆英菜味同。",
        "dynasty": "宋",
        "collection_info": null
    },
    {
        "uuid": "13e0fc21231615d7f1f0b03303af5fdf",
        "title": "梅山摘其绝为四首和来余因以次韵  其四",
        "author": "陈着",
        "content": "弟兄能有几人同，酒趣诗情冷淡中。\n须记松梅满山雪，莫随桃李杏花风。",
        "dynasty": "宋",
        "collection_info": null
    },
    {
        "uuid": "386dc16e45eeeb8ddbff0846fd996036",
        "title": "次韵梅山弟醉吟七首  其一",
        "author": "陈着",
        "content": "高明所志希贤圣，愚暗惟知事鬼神。\n老我激昂非矫物，本心标榜未输人。",
        "dynasty": "宋",
        "collection_info": null
    },
    {
        "uuid": "6ddb383397c6608c25dc3ead4e288f62",
        "title": "次韵梅山弟醉吟七首  其二",
        "author": "陈着",
        "content": "暗檐行吟梅影瘦，午窗坐睡檀丝长。\n不作上下四方梦，何妨参受三峯香。",
        "dynasty": "宋",
        "collection_info": null
    },
    {
        "uuid": "2f1900c858deb93947b54ea7d85a5f58",
        "title": "次韵梅山弟醉吟七首  其三",
        "author": "陈着",
        "content": "隠处是甪里先生，放游是司马子长。\n试问梅山老居士，判断两家谁最香。",
        "dynasty": "宋",
        "collection_info": null
    },
    {
        "uuid": "164b0f714fe214d9a527808399d7209f",
        "title": "次韵梅山弟醉吟七首  其四",
        "author": "陈着",
        "content": "鱼眼死也依然张，鹤颈生来如此长。\n凡物不齐各有分，不须逐臭存吾香。",
        "dynasty": "宋",
        "collection_info": null
    },
    {
        "uuid": "1f3e50888a3045fc4a4802daf8dbc8cd",
        "title": "次韵梅山弟醉吟七首  其五",
        "author": "陈着",
        "content": "蟁翼只为黄昏忙，鹄心自与青天长。\n世人皆失我独得，春风浩浩诗书香。",
        "dynasty": "宋",
        "collection_info": null
    },
    {
        "uuid": "10e727dd162e4e300dbd154aff081f69",
        "title": "次韵梅山弟醉吟七首  其六",
        "author": "陈着",
        "content": "开眼门外世梦短，忘情樽前閒意长。\n邂逅当有赤松子，歌舞何用楚兰香。",
        "dynasty": "宋",
        "collection_info": null
    },
    {
        "uuid": "337ff323f235672d3992660ee451890f",
        "title": "次韵梅山弟醉吟七首  其七",
        "author": "陈着",
        "content": "人于忙处不知老，诗到醉时方是真。\n相对梅山几杯酒，不知身亦是今人。",
        "dynasty": "宋",
        "collection_info": null
    },
    {
        "uuid": "4836be581d533bba691edc0ddc0fe1a7",
        "title": "呈竹石亭",
        "author": "陈着",
        "content": "说道疏时元是密，偶于忙处得寻閒。\n宿愁复岭重山外，新趣清风明月閒。",
        "dynasty": "宋",
        "collection_info": null
    },
    {
        "uuid": "216c58e8fe6fe36de2f5d94461ffff67",
        "title": "登慈云阁偶成三首  其一",
        "author": "陈着",
        "content": "五里晴行信一筇，入松迎面旧松风。\n斜阳归路樵渔笑，翁自何来半醉中。",
        "dynasty": "宋",
        "collection_info": null
    },
    {
        "uuid": "09527ba499d9cca1ca434c9f76930cf2",
        "title": "登慈云阁偶成三首  其二",
        "author": "陈着",
        "content": "悠悠双鹭趁溪飞，欲带清风何处归。\n湖海近来难着脚，灵山深处自知机。",
        "dynasty": "宋",
        "collection_info": null
    },
    {
        "uuid": "8403111944cb509701a016d04c463eff",
        "title": "登慈云阁偶成三首  其三",
        "author": "陈着",
        "content": "行人笑我又偷閒，说与行人听我言。\n知得浮生皆定分，有谁教汝自煎烦。",
        "dynasty": "宋",
        "collection_info": null
    },
    {
        "uuid": "7ba1b219191414c7f4b038da2ac4eb2d",
        "title": "呈龄叟二首  其一",
        "author": "陈着",
        "content": "溪山五里眼花中，万变风光一总空。\n惟有老师无处语，依然只是旧家风。",
        "dynasty": "宋",
        "collection_info": null
    },
    {
        "uuid": "ac8c54a1696014d2e853fc389c5462ca",
        "title": "呈龄叟二首  其二",
        "author": "陈着",
        "content": "老师神用笑谈中，不但能降大小空。\n自谓我心顽似铁，也随柳絮舞春风。",
        "dynasty": "宋",
        "collection_info": null
    },
    {
        "uuid": "17333fbc8f97ea283dd23e6514ee3785",
        "title": "到倪{奥/田}回",
        "author": "陈着",
        "content": "七十四岁已见境，九千百步尚寻山。\n暗从今日逆数转，能得平生几日閒。",
        "dynasty": "宋",
        "collection_info": null
    },
    {
        "uuid": "c3523d853d8c4c4811970912da7fd431",
        "title": "次儿瀹呈石秀叔韵",
        "author": "陈着",
        "content": "寒雨满城诗客孤，秋风万山帽人少。\n何如对床千古心，白髮黄花傲昏晓。",
        "dynasty": "宋",
        "collection_info": null
    },
    {
        "uuid": "0cfde0a120c4a021cb266c954a92a22a",
        "title": "赵月堂来问比日何似答曰",
        "author": "陈着",
        "content": "欲死不死命相若，此心何心谁得知。\n湖海逢人借问我，为说如醉如盲痴。",
        "dynasty": "宋",
        "collection_info": null
    },
    {
        "uuid": "ed47391b0949bbbe218650c73cdd2452",
        "title": "为茂林老乘独舟四句",
        "author": "陈着",
        "content": "海浪如山不着帆，任风吹去渺茫閒。\n谁知缘法有到处，少茂林泊处深山。",
        "dynasty": "宋",
        "collection_info": null
    },
    {
        "uuid": "82d8546c55bdf827fa4b16b2304dcc23",
        "title": "薇山处过番石渡遭渡子无礼伤臂因韵二首  其一",
        "author": "陈着",
        "content": "卧如龙奋亮当贵，射可猿通广欲飞。\n谁料舟人为敌国，祇应山鸟怪儒衣。",
        "dynasty": "宋",
        "collection_info": null
    },
    {
        "uuid": "aaf499fa84a4074055e06ceac6f9bda7",
        "title": "薇山处过番石渡遭渡子无礼伤臂因韵二首  其二",
        "author": "陈着",
        "content": "唾来不拭如师德，怒至无迁学子颜。\n浅眼方知有沧海，恶声宁復到薇山。",
        "dynasty": "宋",
        "collection_info": null
    },
    {
        "uuid": "e6b39cf0f566759cf954081b773e4799",
        "title": "游灵济寺方丈酒边",
        "author": "陈着",
        "content": "天画轩前酒一杯，爱閒能有几人来。\n明朝又入深山去，安得如潮日两回。",
        "dynasty": "宋",
        "collection_info": null
    },
    {
        "uuid": "660d3f583776e18f40b77a28c7991a53",
        "title": "灵济寺午睡起",
        "author": "陈着",
        "content": "江上春风底事寒，主张火柜一雷鼾。\n不干酒力浓时困，自是人情熟处安。",
        "dynasty": "宋",
        "collection_info": null
    },
    {
        "uuid": "8b400eb41c203226f52a20d3aacff643",
        "title": "到梅山处三首  其一",
        "author": "陈着",
        "content": "种成梅竹趣何澹，说到诗书心自閒。\n滋味深长在物外，尘埃分付与人閒。",
        "dynasty": "宋",
        "collection_info": null
    },
    {
        "uuid": "441eaa44777b2d4d527d0871cb396b80",
        "title": "到梅山处三首  其二",
        "author": "陈着",
        "content": "溪山有分皆为福，草木无成半计功。\n小小梅园胸次阔，到忘言处只春风。",
        "dynasty": "宋",
        "collection_info": null
    },
    {
        "uuid": "7f70c138d982333ca0c326a4bebfd9bc",
        "title": "到梅山处三首  其三",
        "author": "陈着",
        "content": "斜阳已在古松閒，杯酒相留未放还。\n此是古人真率处，谁知今日有梅山。",
        "dynasty": "宋",
        "collection_info": null
    },
    {
        "uuid": "912c89d7b6edef637d1a74537eca9fb7",
        "title": "咏鹭",
        "author": "陈着",
        "content": "玉雪毛衣□□□，平生惯弄碧潺潺。\n春风唤起双飞兴，不得鱼虾也入山。",
        "dynasty": "宋",
        "collection_info": null
    },
    {
        "uuid": "0cdfe824ac9f6eabb464caac81476b25",
        "title": "送许耀卿入越",
        "author": "陈着",
        "content": "三宿相留亦是缘，东风吹上镜湖船。\n閒心可为流觞事，古眼应探窆石前。",
        "dynasty": "宋",
        "collection_info": null
    },
    {
        "uuid": "27f691a395a0d572dfbf9a67245bcf9b",
        "title": "次韵内弟汪英春来弟家省母二首  其一",
        "author": "陈着",
        "content": "菽水可欢须且住，粟布相容何必去。\n纵然有约奉归轩，也待春程香暖处。",
        "dynasty": "宋",
        "collection_info": null
    },
    {
        "uuid": "b1e5d72466206bc55699972aadaf1aa4",
        "title": "次韵内弟汪英春来弟家省母二首  其二",
        "author": "陈着",
        "content": "绿衣何曾解老怀，彩褐朅来舞春阶。\n方知无忝所生处，不犯河魁也是斋。",
        "dynasty": "宋",
        "collection_info": null
    },
    {
        "uuid": "53290240e08417f771278daadcf1918b",
        "title": "朝归生日女洸有诗因次韵",
        "author": "陈着",
        "content": "老爷不记汝生辰，一见杯盘便是春。\n兄姊味言儿记取，同胞皆是读书身。",
        "dynasty": "宋",
        "collection_info": null
    },
    {
        "uuid": "16b815b920da7504fe7e041d26265e78",
        "title": "春夜梦中得四句",
        "author": "陈着",
        "content": "北海座上客常满，陈平席门车亦多。\n贫富不关交际事，二公门户亦山河。",
        "dynasty": "宋",
        "collection_info": null
    },
    {
        "uuid": "991faf24e245b6b99d02933da543316a",
        "title": "次韵奉慈寺主居简",
        "author": "陈着",
        "content": "纳交虽浅自知深，一见如抽病眼鍼。\n已约飞云狎来往，谁知峯顶有千寻。",
        "dynasty": "宋",
        "collection_info": null
    },
    {
        "uuid": "ad168e667f2760a5890735d79dd2ca20",
        "title": "似居简",
        "author": "陈着",
        "content": "老岁虽寻相近寺，危时欲见得交人。\n平生自有凌云志，只恐峯高不受邻。",
        "dynasty": "宋",
        "collection_info": null
    },
    {
        "uuid": "37870d14717c75c7b493428de4e72da6",
        "title": "与徐国英坐西窗渴睡中得四句",
        "author": "陈着",
        "content": "古语相宜数日陪，西风未放木犀开。\n子方兴尽欲归去，小雨又从溪外来。",
        "dynasty": "宋",
        "collection_info": null
    },
    {
        "uuid": "e1706020e6f2f917e8ea31b0f095ecac",
        "title": "晚晴次前韵似前人",
        "author": "陈着",
        "content": "雨中菜酒得相陪，天忽安排晚霁开。\n明月归途定回首，橘香时节又须来。",
        "dynasty": "宋",
        "collection_info": null
    },
    {
        "uuid": "8cda7f5b7e4ad872e7ef82000f7a3b6b",
        "title": "谢居简送茶麵",
        "author": "陈着",
        "content": "银丝餠熟笋供臛，玉糁羹香茶嗽芽。\n食粥案头添雅供，不知此味更谁家。",
        "dynasty": "宋",
        "collection_info": null
    },
    {
        "uuid": "9f8362e2cdb264e21729fef92eacb1e9",
        "title": "次韵僧云岫寄东皋寺主智恭",
        "author": "陈着",
        "content": "闻说东皋绝点埃，笑飞铁锡把山开。\n何须一面方相识，曾见藕花诗句来。",
        "dynasty": "宋",
        "collection_info": null
    },
    {
        "uuid": "ba33fdbb973ad7821a5a4a7731cc3ced",
        "title": "次前韵似云岫",
        "author": "陈着",
        "content": "一帘云影隔尘埃，小小禅心为客开。\n坐久不知风雨恶，柏炉香裏话诗来。",
        "dynasty": "宋",
        "collection_info": null
    },
    {
        "uuid": "502e513ed33ca40f4d266dd4823d414b",
        "title": "次前韵寄天宁老可举避生日于西山",
        "author": "陈着",
        "content": "迎锡清风扫宿埃，烟霏空翠画图开。\n西山山上千年鹤，认取年年一度来。",
        "dynasty": "宋",
        "collection_info": null
    },
    {
        "uuid": "3335322ff335a80b0a1bd35b72ff5ade",
        "title": "次云岫惠茶",
        "author": "陈着",
        "content": "满啜禅林五味茶，清风吹散事如麻。\n客中邂逅真奇绝，不比寻常贼破家。",
        "dynasty": "宋",
        "collection_info": null
    },
    {
        "uuid": "21a2505d9fb84138e5fdc365ff13e97b",
        "title": "谢云岫重五送酒糭",
        "author": "陈着",
        "content": "金黍琼浆忽到前，方知相近弔湘天。\n客中寂寞堪骚屈，暖熟风光出老禅。",
        "dynasty": "宋",
        "collection_info": null
    },
    {
        "uuid": "2106df9c8d2df2992e0b9a20b0b5623b",
        "title": "次韵史猷父来见",
        "author": "陈着",
        "content": "诗书门户耿余光，残月孤星各一方。\n白首相逢笑相问，何如耆旧在襄阳。",
        "dynasty": "宋",
        "collection_info": null
    },
    {
        "uuid": "5c6d06e6d9c348b1cee1fb6a3f77a2b4",
        "title": "高洁堂来见因次前韵三首  其一",
        "author": "陈着",
        "content": "室如晦处有通光，内外相须是直方。\n认取青毡为旧物，要看鸣凤在朝阳。",
        "dynasty": "宋",
        "collection_info": null
    },
    {
        "uuid": "799d9e0f38ea702c70be3e11405754cf",
        "title": "高洁堂来见因次前韵三首  其二",
        "author": "陈着",
        "content": "君家文献日争光，声价如今重上方。\n我老尚知师古学，为搜古集到渠阳。",
        "dynasty": "宋",
        "collection_info": null
    },
    {
        "uuid": "e1006e9831f8e428669e7f9acc5c9913",
        "title": "高洁堂来见因次前韵三首  其三",
        "author": "陈着",
        "content": "诗屋中閒借隙光，老来犹苦未知方。\n羡君句法源头活，此意曾参到紫阳。",
        "dynasty": "宋",
        "collection_info": null
    },
    {
        "uuid": "655e4fa5b2f429bfa81bbb0dcabff9bd",
        "title": "次韵云岫偶成",
        "author": "陈着",
        "content": "偶来云外见青山，有感人閒两触蛮。\n谁识禅心夜来雨，西风唤起喜中嘆。",
        "dynasty": "宋",
        "collection_info": null
    },
    {
        "uuid": "c99577ab6f7c86b5788ea2b58b5bf80e",
        "title": "次韵戴帅初觅茶子二首  其一",
        "author": "陈着",
        "content": "风流清苦自成家，要撷春香煮雪花。\n知味不随鸿渐唾，剡翁自种剡翁茶。",
        "dynasty": "宋",
        "collection_info": null
    },
    {
        "uuid": "15330f83b442ec3c9d9b930e99b4330d",
        "title": "次韵戴帅初觅茶子二首  其二",
        "author": "陈着",
        "content": "新诗着意不曾疏，苦觅茶栽胜索租。\n搜送坚霜千碧颗，难酬五十斛明珠。",
        "dynasty": "宋",
        "collection_info": null
    },
    {
        "uuid": "8234bb1aefa07edf0770bf2f486849db",
        "title": "闻鶑",
        "author": "陈着",
        "content": "当年百啭建章宫，调入新诗丽曲中。\n老耳如今听不入，为谁犹自咽东风。",
        "dynasty": "宋",
        "collection_info": null
    },
    {
        "uuid": "d6b6d8e93149a8a77eee9f6b4523e216",
        "title": "绿阴",
        "author": "陈着",
        "content": "风枝雨叶渐成阴，扫退浮红浪紫尘。\n惭我老苍留本色，安排晚景见新春。",
        "dynasty": "宋",
        "collection_info": null
    },
    {
        "uuid": "e678fa02b38b1b3795cad02c1dabb595",
        "title": "外孙黄相儿求写送春三首并示",
        "author": "陈着",
        "content": "相儿一揖笑嬉嬉，要写酴醿架下诗。\n留取他年时展看，外家风景有当时。",
        "dynasty": "宋",
        "collection_info": null
    },
    {
        "uuid": "dce7e5af039c2daa256d24f2d78dd63c",
        "title": "招弟辈饮次韵",
        "author": "陈着",
        "content": "浅量能消酒几杯，争如俗子厌人来。\n明朝定到梅山下，不管梅花开未开。",
        "dynasty": "宋",
        "collection_info": null
    },
    {
        "uuid": "349b0d19433365990343fadc6d44747a",
        "title": "王得淦招饮席上二首  其一",
        "author": "陈着",
        "content": "亲戚疏疏已晓星，杯中滴滴是真情。\n近来此酒谁家有，除却旗亭无笑声。",
        "dynasty": "宋",
        "collection_info": null
    },
    {
        "uuid": "3b351011c56db9f9ab239ac4600b0555",
        "title": "王得淦招饮席上二首  其二",
        "author": "陈着",
        "content": "太史应须奏德星，老夫相与证高情。\n杯盘楚楚饶诗兴，写出人閒淡处声。",
        "dynasty": "宋",
        "collection_info": null
    },
    {
        "uuid": "9590081e7777a43e6943f9bd1a81e807",
        "title": "黄相儿求诗",
        "author": "陈着",
        "content": "相儿执笔请翁书，要受持从入学初。\n我有至言儿听取，心宜庄敬气宜舒。",
        "dynasty": "宋",
        "collection_info": null
    },
    {
        "uuid": "2b77836b25d6432333bfb3ce2f48c408",
        "title": "戴仲伦求诗",
        "author": "陈着",
        "content": "来翁摊纸要求诗，犹胜儿童弱弄嬉。\n参得纯公行乐意，傍花随柳待他时。",
        "dynasty": "宋",
        "collection_info": null
    },
    {
        "uuid": "db83a4e02355bc40c6791ea82d3d161f",
        "title": "次韵儿瀹六月十二日登东坑岭",
        "author": "陈着",
        "content": "欲寿吾前酒一行，走三百里火云程。\n热时却有寒时节，汝母梅花腊底生。",
        "dynasty": "宋",
        "collection_info": null
    },
    {
        "uuid": "3501b2bbd6930e4209c79fe3fc28c1f9",
        "title": "次儿泌韵",
        "author": "陈着",
        "content": "门外风尘付一吁，何妨稼圃学樊须。\n由由本自人难浼，皎皎奚忧我易污。",
        "dynasty": "宋",
        "collection_info": null
    },
    {
        "uuid": "c69de8b9a244c628e7517bbccd507df7",
        "title": "侄孙榘献醉鳘以一绝復之",
        "author": "陈着",
        "content": "年来只识釜中鱼，出海修鳞梦也无。\n宝鳘带糟俄入眼，儿童惊动哄寒厨。",
        "dynasty": "宋",
        "collection_info": null
    },
    {
        "uuid": "1110c06199f582806437959bad11c691",
        "title": "答眚医王东林求□",
        "author": "陈着",
        "content": "我抱东林未见心，诸贤诗上见东林。\n两瞳不觉鍼锋到，一瞬清风扫宿阴。",
        "dynasty": "宋",
        "collection_info": null
    },
    {
        "uuid": "9785bdc737ba8bc82d3b3b194fe453bb",
        "title": "送林方叔赴范氏馆",
        "author": "陈着",
        "content": "家食城南擅独贤，夜占奎壁半移躔。\n东风绛帐浑閒事，先世青毡是宿缘。",
        "dynasty": "宋",
        "collection_info": null
    },
    {
        "uuid": "85e687fafcf9fbd122f2b91560126a8c",
        "title": "次韵张君寿来见二首  其一",
        "author": "陈着",
        "content": "万错生于一动閒，老夫不是不知还。\n春风百里回头处，莫怪移文到北山。",
        "dynasty": "宋",
        "collection_info": null
    },
    {
        "uuid": "5222f82a13b434d6dfbeae909f285a1d",
        "title": "次韵张君寿来见二首  其二",
        "author": "陈着",
        "content": "大学门庭不易登，参前新意逐时生。\n须教一敬存神舍，莫是多吟费管城。",
        "dynasty": "宋",
        "collection_info": null
    },
    {
        "uuid": "66c93125a110bf204c2e01bb74e5e621",
        "title": "醉中示梅山弟二首  其一",
        "author": "陈着",
        "content": "夜镫曾醉藕花凉，笋担归来雨亦香。\n閒裏不妨长聚首，人生能得几斜阳。",
        "dynasty": "宋",
        "collection_info": null
    },
    {
        "uuid": "a191c89e4e805accd9e3a03942f69bd5",
        "title": "醉中示梅山弟二首  其二",
        "author": "陈着",
        "content": "两山合秀水流中，茅屋相忘松竹丛。\n时节往来容易事，菜汤艾酒一家风。",
        "dynasty": "宋",
        "collection_info": null
    },
    {
        "uuid": "83e9c940ae9bc4184c2bf0e7ee187c59",
        "title": "谢绍兴石梅癯遗本堂二篆书",
        "author": "陈着",
        "content": "飞下云閒玉筯书，忽如梦觉揖梅癯。\n古来髓脉今谁识，称得山中老饿夫。",
        "dynasty": "宋",
        "collection_info": null
    },
    {
        "uuid": "76557166c9a97a97323902849770ff4b",
        "title": "九月一日戴时可酒边  其一",
        "author": "陈着",
        "content": "老夫不是不知时，黄菊芙蓉正要诗。\n谁信多魔儿女病，催租风雨又攒眉。",
        "dynasty": "宋",
        "collection_info": null
    },
    {
        "uuid": "35d896ce80729b53b0ddd938e4af5342",
        "title": "九月一日戴时可酒边  其二",
        "author": "陈着",
        "content": "不知今日是何时，只管飞毫醉梦诗。\n天地本来宽着我，可曾寒饿一低眉。",
        "dynasty": "宋",
        "collection_info": null
    },
    {
        "uuid": "e9078a3b2ddee9530238899022f7de8e",
        "title": "次韵女洸九日坐病与泌诗",
        "author": "陈着",
        "content": "翻海谁能实漏卮，世情分数逐时支。\n三年两满何须计，父子初心要自知。",
        "dynasty": "宋",
        "collection_info": null
    },
    {
        "uuid": "f8638d42891bd74d9f1861292182b996",
        "title": "次韵汪英春九日酒边",
        "author": "陈着",
        "content": "有客相过风雨秋，唾飞珠玉胜珍羞。\n但知女似谢道藴，不道吾为马少游。",
        "dynasty": "宋",
        "collection_info": null
    },
    {
        "uuid": "5404fe654b261261cba2124d5de00a2a",
        "title": "次韵东平赵益三首 龙松",
        "author": "陈着",
        "content": "修鳞化作偃松寒，数百年閒一梦看。\n何似起来云拥去，为天行雨万民欢。",
        "dynasty": "宋",
        "collection_info": null
    },
    {
        "uuid": "6545c522d8b01805217787e46fb437a7",
        "title": "次韵东平赵益三首 凤花",
        "author": "陈着",
        "content": "翠红翼翼宝坊閒，曾入瑶宫白玉阑。\n飞上朝阳瑞天下，灵根变化本无难。",
        "dynasty": "宋",
        "collection_info": null
    },
    {
        "uuid": "6184c9a43164057f4629cd08d2e1ff00",
        "title": "次韵东平赵益三首 塔亭",
        "author": "陈着",
        "content": "野迥山空风撼铎，孤坟寂寂春光薄。\n谁问布袋事有无，水自东流日西落。",
        "dynasty": "宋",
        "collection_info": null
    },
    {
        "uuid": "7ca020234d857724082c1a944b7fcfd3",
        "title": "快活吟第三笔示诸儿",
        "author": "陈着",
        "content": "小儿求我第三笔，醉中言语不择出。\n老怀空空无他肠，汝祖心事须当毕。",
        "dynasty": "宋",
        "collection_info": null
    },
    {
        "uuid": "195c4891e9fc03c299ee4706b7a58f00",
        "title": "復越悟本寺主僧文蔚惠丹剂",
        "author": "陈着",
        "content": "师归古越老梅根，我住小丹山下邨。\n赠我金丹知有意，要生羽翼到云门。",
        "dynasty": "宋",
        "collection_info": null
    },
    {
        "uuid": "0da44367102c9cddec4bbe732dd6788a",
        "title": "次韵雪窦寺主僧炳同招游山二首  其一",
        "author": "陈着",
        "content": "万叶逢秋又缬斑，珠林锦镜好追攀。\n人生行乐非容易，本是閒人也未閒。",
        "dynasty": "宋",
        "collection_info": null
    },
    {
        "uuid": "3533285e38a64e0a88cc06c20b55ab1d",
        "title": "次韵雪窦寺主僧炳同招游山二首  其二",
        "author": "陈着",
        "content": "飞下吟笺墨妙斑，空拳难对敌家攀。\n肯分半榻清风况，翻怪诗来挠聒閒。",
        "dynasty": "宋",
        "collection_info": null
    },
    {
        "uuid": "b8501fdac28b882fd23b78b3a52619be",
        "title": "次前韵二首似前育王寺主僧如日  其一",
        "author": "陈着",
        "content": "见说东岩弄一斑，万人表立许谁攀。\n笑相逢处行云住，谁主谁宾相对閒。",
        "dynasty": "宋",
        "collection_info": null
    },
    {
        "uuid": "d57e6b3dd12bb0d7ee4fb9a2b3e87c4b",
        "title": "次前韵二首似前育王寺主僧如日  其二",
        "author": "陈着",
        "content": "桂渐吹香菊渐斑，西风送步得高攀。\n天开图画着二老，我亦何妨一笑閒。",
        "dynasty": "宋",
        "collection_info": null
    },
    {
        "uuid": "d72eac0bb33df92a421b8ddc8fa8cfe1",
        "title": "上巳酒边即事示女冲二首  其一",
        "author": "陈着",
        "content": "女冲踏露折棠花，引得儿童哄一家。\n说道今朝修禊日，暂抛鍼綫答年华。",
        "dynasty": "宋",
        "collection_info": null
    },
    {
        "uuid": "e0b578ac9db5b3639da539d62136d348",
        "title": "上巳酒边即事示女冲二首  其二",
        "author": "陈着",
        "content": "年华浮动酒中心，笑向吾前满满斟。\n犹喜家贫诗礼在，一杯真率胜山阴。",
        "dynasty": "宋",
        "collection_info": null
    },
    {
        "uuid": "c853999de2405ddd8832a4a5008f3b3c",
        "title": "题思远行业碑",
        "author": "陈着",
        "content": "虎溪虽小深似海，截断英雄富贵尘。\n却为渊明过溪笑，方知心自有高人。",
        "dynasty": "宋",
        "collection_info": null
    },
    {
        "uuid": "2f0ade911d8c22a506b66a09e9ffd27b",
        "title": "寄题剡竺贯之书堂",
        "author": "陈着",
        "content": "一片心田种善根，粲为枝叶有儿孙。\n人从今日封培去，百世金庭好石门。",
        "dynasty": "宋",
        "collection_info": null
    },
    {
        "uuid": "2be9fd7ccf07684baeaf439e7314cd57",
        "title": "赠茅意山主簿",
        "author": "陈着",
        "content": "旅锁倾城慰寂寥，诗篇到眼见贤劳。\n三年鸾凤风声好，万里骅骝地步高。",
        "dynasty": "宋",
        "collection_info": null
    },
    {
        "uuid": "7daea44dfa0e0a53c1ef42d5f0377918",
        "title": "次韵邑宰徐何谦道中咏风雨中闻藕花香",
        "author": "陈着",
        "content": "眼空尘世粉红娇，看了濂溪兴自饶。\n风雨中閒曾着句，满身身到庆登桥。",
        "dynasty": "宋",
        "collection_info": null
    },
    {
        "uuid": "bae001d7b169275da5da9df1ef59d195",
        "title": "次前人为余置酒邑厅见示",
        "author": "陈着",
        "content": "公事无多白日閒，笑谈风月傲方干。\n马鞍虽少难供赋，突兀南山翠扑鞍。",
        "dynasty": "宋",
        "collection_info": null
    },
    {
        "uuid": "88fbac32b2ef0f6a3afc2671cdfe65ec",
        "title": "次前人似任叔实",
        "author": "陈着",
        "content": "字字真真幻幻心，讲毡须体美中箴。\n分明示我猪龙训，剪刷成他鸾鹄襟。",
        "dynasty": "宋",
        "collection_info": null
    },
    {
        "uuid": "547407e588652a55c1af8a5e9f1b4a2a",
        "title": "丁丑五月六日醵饮茂林偶成",
        "author": "陈着",
        "content": "夹路松杉护午阴，南风吹透树中心。\n一声婆餠焦何处，妙法莲花此妙音。",
        "dynasty": "宋",
        "collection_info": null
    },
    {
        "uuid": "d266c9b694e33e4955bc90bc5a6c9d42",
        "title": "答法椿长老口占",
        "author": "陈着",
        "content": "床前何必问云何，霜顶谁将手自磨。\n可是法身真有病，皱眉头处为人多。",
        "dynasty": "宋",
        "collection_info": null
    },
    {
        "uuid": "1e90b18e4714d26afd3be82ce57dbe38",
        "title": "似僧一宁",
        "author": "陈着",
        "content": "邂逅交情云水閒，茶瓯香鼎话清閒。\n他年燕坐千峯上，认取一山山外山。",
        "dynasty": "宋",
        "collection_info": null
    },
    {
        "uuid": "47a52187e6d8665a8f648c7d9ae0ef91",
        "title": "似僧耕野云",
        "author": "陈着",
        "content": "浮云一片出天涯，南北东西总是家。\n飞到五山山绝顶，风雷变化雨河沙。",
        "dynasty": "宋",
        "collection_info": null
    },
    {
        "uuid": "8572a9b3fcd93cdc69c4e7a7c274680a",
        "title": "次韵僧云岫见寄",
        "author": "陈着",
        "content": "忆昔宫花压帽檐，如今野褐替朝衫。\n邯郸梦觉身犹在，安得寒山喝破岩。",
        "dynasty": "宋",
        "collection_info": null
    },
    {
        "uuid": "41b6e2e7fd07e5710161fb1c2716cf20",
        "title": "到西山怀赵景文",
        "author": "陈着",
        "content": "晓日南窗一暖烘，采薇人去与谁同。\n人生毕竟皆如此，休怪浮图只说空。",
        "dynasty": "宋",
        "collection_info": null
    },
    {
        "uuid": "9e2c2dfed9bd5649957b37250190de98",
        "title": "次韵椿长老惠莲花扇",
        "author": "陈着",
        "content": "莲花法界走舆台，两扇香风为我开。\n藜藿皮毛消不尽，若为回向我如来。",
        "dynasty": "宋",
        "collection_info": null
    },
    {
        "uuid": "4c61047c598fc45cd9cf6f7da3c899cf",
        "title": "代弟茝咏梅画十景 先春",
        "author": "陈着",
        "content": "纔得江南第一春，竹篱茅舍便精神。\n百花头上无相识，只有东风是故人。",
        "dynasty": "宋",
        "collection_info": null
    },
    {
        "uuid": "77cfb2cefcc3fb6d557496600a2e5e87",
        "title": "代弟茝咏梅画十景 古枝",
        "author": "陈着",
        "content": "分甘冷落傍朱门，傲雪欺霜百岁根。\n惆怅西湖人不见，暗香依旧月黄昏。",
        "dynasty": "宋",
        "collection_info": null
    },
    {
        "uuid": "85d17bbd0f94164ee7309ad330675fef",
        "title": "代弟茝咏梅画十景 宜月",
        "author": "陈着",
        "content": "斜斜瘦影两三枝，只许寒窗人自知。\n犹恨嫦娥收不尽，却归羌管曲中吹。",
        "dynasty": "宋",
        "collection_info": null
    },
    {
        "uuid": "56e302435e92451a9908c98ac23b4f9f",
        "title": "代弟茝咏梅画十景 卧烟",
        "author": "陈着",
        "content": "生香自恨玉为容，谁放晨光浅碧笼。\n隠约风标难画处，邯郸人在梦炊中。",
        "dynasty": "宋",
        "collection_info": null
    },
    {
        "uuid": "4e3264334fc44b6febb10c855e214f8f",
        "title": "代弟茝咏梅画十景 依松",
        "author": "陈着",
        "content": "处子从来不世妆，老苍相对本相忘。\n犹嫌曾受秦封污，冷笑无言祇自香。",
        "dynasty": "宋",
        "collection_info": null
    },
    {
        "uuid": "dad006806149cfb94f229105d5c7f2e1",
        "title": "代弟茝咏梅画十景 依竹",
        "author": "陈着",
        "content": "香在溪头古晋林，潇潇风雨惯曾禁。\n休寻白玉堂前梦，自有此君知此心。",
        "dynasty": "宋",
        "collection_info": null
    },
    {
        "uuid": "7855df7d6957fa7ded68945bc4afb504",
        "title": "代弟茝咏梅画十景 雪裏",
        "author": "陈着",
        "content": "天花包尽世閒羞，也到孤山老树头。\n寄语东风为吹拂，本来面目自风流。",
        "dynasty": "宋",
        "collection_info": null
    },
    {
        "uuid": "9f41e8313ba1ef18f879464b5231b0a7",
        "title": "代弟茝咏梅画十景 风前",
        "author": "陈着",
        "content": "打头二十四番信，吹透天香雪裏枝。\n总被诗人收拾去，封姨正自未能知。",
        "dynasty": "宋",
        "collection_info": null
    },
    {
        "uuid": "6ab902f6b479ed671c3dfaa4885943a8",
        "title": "代弟茝咏梅画十景 飞花",
        "author": "陈着",
        "content": "独占初春早卸芳，肯随桃李炫侬妆。\n如今不到寿阳额，自做孤村流水香。",
        "dynasty": "宋",
        "collection_info": null
    },
    {
        "uuid": "20a8de010b4966341b34f3708a99b873",
        "title": "代弟茝咏梅画十景 结实",
        "author": "陈着",
        "content": "碧实圆成重压枝，万红千紫竟何知。\n是虽不入甜人口，留得青酸有用时。",
        "dynasty": "宋",
        "collection_info": null
    },
    {
        "uuid": "029bc55ae8cd957b34235bd7612f6592",
        "title": "到倪庵",
        "author": "陈着",
        "content": "联袂西庵去，行清不厌深。\n兰芳泛幽谷，松翠引长林。\n石路傍山甃，涧源何处寻。\n归途无所有，时听一猨吟。",
        "dynasty": "宋",
        "collection_info": null
    },
    {
        "uuid": "b229d176d28231995973c3b6d48e82c1",
        "title": "入城似吴竹溪",
        "author": "陈着",
        "content": "投眠方丈室，为趁午潮差。\n父执子爱我，客身心是家。\n夜床安纸帐，晓枕梦梅花。\n早作临溪别，此情天共涯。",
        "dynasty": "宋",
        "collection_info": null
    },
    {
        "uuid": "32ced4740871168475886705ddec0588",
        "title": "过崎山",
        "author": "陈着",
        "content": "晓过崎山下，溪清水见沙。\n石根交虎豹，树影乱龙蛇。\n黄竹藏丹渚，青帘卖酒家。\n扣舷汀鹭起，撇撇带西斜。",
        "dynasty": "宋",
        "collection_info": null
    },
    {
        "uuid": "3b64c1da171d936b9b17574047e56e9c",
        "title": "江口偶成",
        "author": "陈着",
        "content": "出门何所适，欲见邵云台。\n天气晴相送，滩舟小易推。\n坐恬时掬水，吟苦恰□梅。\n舟子遥相问，江潮来未来。",
        "dynasty": "宋",
        "collection_info": null
    },
    {
        "uuid": "bd9431736f99e38135146baa851f2bea",
        "title": "西渡堰呈孙古岩朝奉",
        "author": "陈着",
        "content": "行计又怱怱，投西一短篷。\n上河平岸水，暮雨打头风。\n得饭已昏后，无眠到夜中。\n哦诗欠佳句，为报古岩翁。",
        "dynasty": "宋",
        "collection_info": null
    },
    {
        "uuid": "8ace91c4547e4ef06c07d06b6c21ebea",
        "title": "泊丈亭",
        "author": "陈着",
        "content": "丈亭亭下浦，舣棹又终朝。\n船聚市声杂，风生江气骄。\n兹行未百里，已涉第三潮。\n去住向谁问，鹭飞云影飘。",
        "dynasty": "宋",
        "collection_info": null
    },
    {
        "uuid": "2ad9598dde772e766a29d67b2abe363f",
        "title": "同袁通判游越中三首 禹庙",
        "author": "陈着",
        "content": "舟行可十里，上岸即山林。\n曲径抱深意，怪松传古音。\n平生能几到，好处欲穷寻。\n春鸟一声处，乡关又上心。",
        "dynasty": "宋",
        "collection_info": null
    },
    {
        "uuid": "1bcde25d396c718cf3f11b2d6b29926c",
        "title": "同袁通判游越中三首 鸿禧观",
        "author": "陈着",
        "content": "停舟过桥去，两岸绿垂杨。\n绕屋水为界，入门花满廊。\n如今为道观，闻昔是书堂。\n此意与谁说，春风湖渺茫。",
        "dynasty": "宋",
        "collection_info": null
    },
    {
        "uuid": "3fc0750916e7d4592597128a7931f36a",
        "title": "同袁通判游越中三首 赵节使稽山门外花园",
        "author": "陈着",
        "content": "前贤眼力到，占得此名区。\n荒径百年树，虚堂三面湖。\n檐阴来钓艇，花外起晴鳬。\n借问园中叟，主人曾到无。",
        "dynasty": "宋",
        "collection_info": null
    },
    {
        "uuid": "441b28027a2bfbe494590e7330c6dbb6",
        "title": "示内",
        "author": "陈着",
        "content": "婚娶不在早，在此两相宜。\n岂得人无妇，能如子者谁。\n科名图我取，家务以身支。\n要见看承处，颓然白髮时。",
        "dynasty": "宋",
        "collection_info": null
    },
    {
        "uuid": "66eb5fbe14a8cefb6c9d085c427daa5c",
        "title": "呈月窗兄",
        "author": "陈着",
        "content": "颇有爱山心，山人交未深。\n不知迴俗驾，依旧入儒林。\n乐处外何有，故书中可寻。\n渔蓑归得晚，风雨伴吾吟。",
        "dynasty": "宋",
        "collection_info": null
    },
    {
        "uuid": "544104bed5c9071977d8a583523ae756",
        "title": "张敬之县尉",
        "author": "陈着",
        "content": "仙棹发秋湾，稽山到不难。\n要将培远业，便答自初官。\n秦望一峯峭，贺湖千顷宽。\n用心行己处，时向此中看。",
        "dynasty": "宋",
        "collection_info": null
    },
    {
        "uuid": "e1b83d426ddd69b5a3a1591f33034d25",
        "title": "公棠溪次待舅氏竺九成舟偶成",
        "author": "陈着",
        "content": "驻马古溪头，期舟不见舟。\n未知来否的，难决坐行谋。\n滩远宽飞鹭，波平稳泛鸥。\n功名在何处，到此两悠悠。",
        "dynasty": "宋",
        "collection_info": null
    },
    {
        "uuid": "a8d11c6367144c61156d800e119c1897",
        "title": "晴行",
        "author": "陈着",
        "content": "久晴常欲厌，黓裏却宜晴。\n溪瘠容鱼穴，风恬安雁程。\n空山岩出相，老树叶生声。\n此景吟不尽，明朝重细评。",
        "dynasty": "宋",
        "collection_info": null
    },
    {
        "uuid": "fc6e19160b3e3680a8053d30e89bbca9",
        "title": "柏溪岩头",
        "author": "陈着",
        "content": "晴色上游筇，西行二里中。\n荠花黄缬地，麦穗白潮风。\n纸杵鸣山屋，斋钟出梵宫。\n归途须傍早，要折石岩红。",
        "dynasty": "宋",
        "collection_info": null
    },
    {
        "uuid": "f4d64749d4c7cd9799355ab6bb0e425c",
        "title": "游永固院",
        "author": "陈着",
        "content": "晴行不自觉，又入此山来。\n失笑谷声应，坐迎僧户开。\n檐风数行竹，窗日一枝梅。\n归策休催发，得閒能几回。",
        "dynasty": "宋",
        "collection_info": null
    },
    {
        "uuid": "9fe0f2916efb22f6ca29f63da23a3c58",
        "title": "游慈云",
        "author": "陈着",
        "content": "微吟欢信步，不觉到禅关。\n植杖苔痕上，敲门竹影閒。\n树高风韵叶，人静鸟呼山。\n安得长留此，分僧一半閒。",
        "dynasty": "宋",
        "collection_info": null
    },
    {
        "uuid": "311a0c90e5596d706f804851ad05977d",
        "title": "秋晚新晴",
        "author": "陈着",
        "content": "杖屦访郊晴，秋光泼眼明。\n溪痕经水没，山面拨云呈。\n霞影收虹影，砧声急雁声。\n芙蓉花在否，滑路倩人行。",
        "dynasty": "宋",
        "collection_info": null
    },
    {
        "uuid": "314e85be05e5c36f79fdf4be4ab64dd3",
        "title": "秋夜偶成",
        "author": "陈着",
        "content": "小筑尘嚣外，清标秋气中。\n荻花浑妒月，梧叶已嫌风。\n钓箔惊檐马，册灯觅候虫。\n困来还倚竹，此意有谁同。",
        "dynasty": "宋",
        "collection_info": null
    },
    {
        "uuid": "c680bb5e67fcb2180922b9bbd2ded679",
        "title": "次前韵与舅氏竺九成求芋",
        "author": "陈着",
        "content": "何处蹲鸱美，云南一望中。\n角巾临晚岁，拙语寄西风。\n喜报无干鹊，缄回靳篆虫。\n还诗元有例，盍与昔人同。",
        "dynasty": "宋",
        "collection_info": null
    },
    {
        "uuid": "1dd7ab398831166a7999efe968e2c163",
        "title": "次韵徐直翁仙霞岭近衢州",
        "author": "陈着",
        "content": "道大谁能用，功名一念微。\n释然文石梦，轻似岫云归。\n霞岭空重历，天书的又飞。\n翻身凤池去，分阃却成非。",
        "dynasty": "宋",
        "collection_info": null
    },
    {
        "uuid": "9e708863f1cc1985a9539a4dbd360b8e",
        "title": "次韵童尚质书怀三首  其一",
        "author": "陈着",
        "content": "夜室清如许，檠镫便且明。\n哦诗鬚已断，看剑气难平。\n露户浸孤月，江城知几更。\n枕书俄作梦，梦觉骨毛轻。",
        "dynasty": "宋",
        "collection_info": null
    },
    {
        "uuid": "9d1741ae573aff0fffecfb5d519cc0ce",
        "title": "次韵童尚质书怀三首  其二",
        "author": "陈着",
        "content": "地偏人迹悄，月到小窗明。\n鼓瑟希曾点，观书慨屈平。\n物情閒裏见，世事梦中更。\n不着黄粱枕，虚名已自轻。",
        "dynasty": "宋",
        "collection_info": null
    },
    {
        "uuid": "4ce01e328d064734e7dee7ff37108d86",
        "title": "次韵童尚质书怀三首  其三",
        "author": "陈着",
        "content": "夜寂气如洗，心閒理自明。\n凝香清梦寐，读易悟生平。\n月树乌惊晓，云阶鹤报更。\n闭门佳致意，名利一毛轻。",
        "dynasty": "宋",
        "collection_info": null
    },
    {
        "uuid": "e0b1ddb3d851eabd57e29216459a9449",
        "title": "寄贝勉斋冯桂坡",
        "author": "陈着",
        "content": "道谊不今古，世情空浅深。\n共君联夜话，慰我一生心。\n对酒清镫影，分襟细雨阴。\n天南岂无雁，时得寄书音。",
        "dynasty": "宋",
        "collection_info": null
    },
    {
        "uuid": "143a73f5561c8ee3b365ed9ea8183f40",
        "title": "嘉兴道中",
        "author": "陈着",
        "content": "此来知几番，此景孰能言。\n有堰留河水，无山碍稻邨。\n船收菱入市，家植桂当门。\n风物有如此，谁招二陆魂。",
        "dynasty": "宋",
        "collection_info": null
    },
    {
        "uuid": "f2dce88eef4d07d60f0c5b6f937a3818",
        "title": "六里桥",
        "author": "陈着",
        "content": "拒霜红蓼丛，两岸递迎逢。\n风雨日易夜，江湖秋似冬。\n纵观心浩荡，无事梦从容。\n不问程途远，诗情节节浓。",
        "dynasty": "宋",
        "collection_info": null
    },
    {
        "uuid": "cf0384fb9874cbeda6687a92cef5ce94",
        "title": "四安县道中望一山最尖青问轿夫云是馒头山因有诗",
        "author": "陈着",
        "content": "眼前山忽好，他处特纷纷。\n四下正铺野，一尖高入云。\n干坤分外阔，江浙此閒分。\n我欲更邨号，尊为卓秀君。",
        "dynasty": "宋",
        "collection_info": null
    },
    {
        "uuid": "54e57e5ac6312f4fd836ab49404968d4",
        "title": "到四安",
        "author": "陈着",
        "content": "雨中行数日，今日得新晴。\n山到浙閒秀，船从海上行。\n市腥逢海错，人语带京声。\n此去总佳景，坡仙曾细评。",
        "dynasty": "宋",
        "collection_info": null
    },
    {
        "uuid": "c597437625e75a70fd8de5961fc0d0c5",
        "title": "长儿吉初生日以四十字示之",
        "author": "陈着",
        "content": "吾年五十五，汝生方九年。\n虽知得子晚，亦拟寿家传。\n立己要庄重，存心无躁偏。\n人皆可向上，从否勿归天。",
        "dynasty": "宋",
        "collection_info": null
    },
    {
        "uuid": "eccdeec4631be375e27fb2ae8ae40f3b",
        "title": "嵊县劝农途中示同寮二首  其一",
        "author": "陈着",
        "content": "连朝风或雨，今日却霜晴。\n簇翠麦苗起，缬斑麻甲生。\n鸡邨炊色软，牛陇种痕平。\n此意与谁共，老农欢笑声。",
        "dynasty": "宋",
        "collection_info": null
    },
    {
        "uuid": "5c9852077432d0f1184718fe27d68d0e",
        "title": "嵊县劝农途中示同寮二首  其二",
        "author": "陈着",
        "content": "老农欢笑声，三十里春程。\n笳鼓断还续，杯盘坐又行。\n谁云偿县债，正好看民情。\n归去不妨晚，出山溪月明。",
        "dynasty": "宋",
        "collection_info": null
    },
    {
        "uuid": "2a2eb12ff98ceacca8f43aa422c55d09",
        "title": "剡中明心寺",
        "author": "陈着",
        "content": "尘劳一笑非，忽此坐多时。\n当谷寺如井，满山泉可池。\n林暄蝉噪早，沙冷笋生迟。\n又见老僧说，此中兰最奇。",
        "dynasty": "宋",
        "collection_info": null
    },
    {
        "uuid": "d626d3a5d39f8e66eb31434e3812b437",
        "title": "剡县次韵石瑶林帅干春宴",
        "author": "陈着",
        "content": "岁君初领事，豹尾簇黄幡。\n雪喜三番白，春纔几日斑。\n市盘妆菜活，宫胜压花繁。\n便觉东风转，四山浮翠环。",
        "dynasty": "宋",
        "collection_info": null
    },
    {
        "uuid": "735224b6737eec803b0a1ef4bc40280d",
        "title": "解剡回家过陈公岭",
        "author": "陈着",
        "content": "漫仕当閒游，归程更自留。\n岭高云送脚，路险石垂头。\n家近听乡语，山分认水流。\n溪桥聊小憩，双鹭去悠悠。",
        "dynasty": "宋",
        "collection_info": null
    },
    {
        "uuid": "2d6af5f737300291cf0c34e8a2864b8d",
        "title": "山家即事",
        "author": "陈着",
        "content": "小筑山之下，林泉景自成。\n閒花随付分，啼鸟本无情。\n日暮岭云合，雨余溪水清。\n相逢是樵客，堪与话平生。",
        "dynasty": "宋",
        "collection_info": null
    },
    {
        "uuid": "e099a4dd548e281ad3393455a2870a1f",
        "title": "山居避难六首  其一",
        "author": "陈着",
        "content": "三十六风轮，清磨万古人。\n军兴山胜市，岁歉富齐贫。\n破絮身饶垢，干粮舌费津。\n吾生不足问，世事入长颦。",
        "dynasty": "宋",
        "collection_info": null
    },
    {
        "uuid": "d7c00f3f2b2fcaaae9b02e8cc653d02e",
        "title": "山居避难六首  其二",
        "author": "陈着",
        "content": "并刀越砥磨，天奈北风何。\n到处闻流杵，何时报止戈。\n逃藏愁木栅，沦落泣毬窝。\n多少岩阿□，真成病伏波。",
        "dynasty": "宋",
        "collection_info": null
    },
    {
        "uuid": "6703df0ffe240c2a51841073f1d357a5",
        "title": "山居避难六首  其三",
        "author": "陈着",
        "content": "宦游二十载，时异即东还。\n勇弃斗升给，本无分寸攀。\n家贫空妇巧，学废重时顽。\n平世已无况，况巢松竹关。",
        "dynasty": "宋",
        "collection_info": null
    },
    {
        "uuid": "cafbf313ec22196236c99e7c036ed00b",
        "title": "山居避难六首  其四",
        "author": "陈着",
        "content": "患难合扶携，临危路各迷。\n传闻妻奔北，邂逅子随西。\n心悼惊雷燕，身寒立雨鸡。\n明朝问家事，空壁雪风凄。",
        "dynasty": "宋",
        "collection_info": null
    },
    {
        "uuid": "8842895f2eb4c12960f490d5ed0aba32",
        "title": "山居避难六首  其五",
        "author": "陈着",
        "content": "避地託山翁，归心亦欲东。\n西邨明骑火，北渡撼兵风。\n抖擞尘衣黑，摩挲泪眼红。\n何如且深隠，苟活老光鸿。",
        "dynasty": "宋",
        "collection_info": null
    },
    {
        "uuid": "cd68714331e69ddfa2e6b066d5b6d193",
        "title": "山居避难六首  其六",
        "author": "陈着",
        "content": "人生有如梦，世变亦浮沤。\n无有悟双遣，穷通归四休。\n终期风日美，不见雪霜愁。\n此意因相谂，聊宽无益忧。",
        "dynasty": "宋",
        "collection_info": null
    },
    {
        "uuid": "72ceb9410eef9e649536dade33a93422",
        "title": "倪峰避难",
        "author": "陈着",
        "content": "衰年踏险行，五贼太无情。\n落叶滑霜路，空山生夜声。\n相携德耀隠，几丧卜商明。\n归计未为是，时时心自惊。",
        "dynasty": "宋",
        "collection_info": null
    },
    {
        "uuid": "0bce5f0c077d61f21e82fe24e7fa223d",
        "title": "山家即事",
        "author": "陈着",
        "content": "逃难走山巅，如何要顺便。\n食艰蔬胜肉，衣薄炭输绵。\n深静初心见，高虚远目鲜。\n沈思亦自好，写景欠龙眠。",
        "dynasty": "宋",
        "collection_info": null
    },
    {
        "uuid": "9348e1b44e58a58902ca8c0a5b8ca7f1",
        "title": "雨后雪",
        "author": "陈着",
        "content": "深山雨易雪，片大不成花。\n翁媪热摩面，儿童寒战牙。\n如居峩顶寺，休问洛阳花。\n宜麦今虽兆，明年事未涯。",
        "dynasty": "宋",
        "collection_info": null
    },
    {
        "uuid": "efcc4a73177decd757f5bf67f5b10bc5",
        "title": "雪復晴",
        "author": "陈着",
        "content": "冬来多是雨，日日望云回。\n飘洒不成雪，连绵如入梅。\n高风吹日上，短景为山催。\n那问归家事，床头有宿醅。",
        "dynasty": "宋",
        "collection_info": null
    },
    {
        "uuid": "93f14cb773e5117d86c1a7d654230665",
        "title": "似范景山",
        "author": "陈着",
        "content": "我辈岂池蛟，飞腾此一交。\n天门惊路梗，冰港笑舟胶。\n甘甚新薇蕨，依然故草茅。\n从今门外事，洗耳学由巢。",
        "dynasty": "宋",
        "collection_info": null
    },
    {
        "uuid": "0b0466425df44965af28f7db080aceba",
        "title": "还家得惊报復回避所",
        "author": "陈着",
        "content": "北马又经山，传闻顷刻閒。\n山将身坐断，家有梦飞还。\n吞哭自怜甫，忍饥谁念颜。\n真成伤箭鸟，翼翼怕虚弯。",
        "dynasty": "宋",
        "collection_info": null
    },
    {
        "uuid": "76038c53c9625cf6c9c876e63f4fef8a",
        "title": "夜宿倪庵坐雨二首  其一",
        "author": "陈着",
        "content": "一自入庵来，翛然百念灰。\n松风晴后雨，涧水静中雷。\n邻户祈蚕母，樵翁挟雉媒。\n若无山外事，何必过天台。",
        "dynasty": "宋",
        "collection_info": null
    },
    {
        "uuid": "49db8e8e6872143e0aa3add71282658f",
        "title": "夜宿倪庵坐雨二首  其二",
        "author": "陈着",
        "content": "连朝云霭霭，一夜雨飕飕。\n涨雾黑天晓，洗山黄涧流。\n润深麻长骨，湿重麦垂头。\n春水可农事，只愁兵未休。",
        "dynasty": "宋",
        "collection_info": null
    },
    {
        "uuid": "18cee01deb49803a153b98913eef581a",
        "title": "杜工部诗有送弟观归蓝田迎新妇二首偶与县尉弟达观同名娶事又同因韵戏示  其一",
        "author": "陈着",
        "content": "墨龟初卜食，青鸟好音回。\n冰玉皆前契，风波任外来。\n重因蓝袖舞，轻放赤城开。\n此事关宗事，终须饮醮杯。",
        "dynasty": "宋",
        "collection_info": null
    },
    {
        "uuid": "1fe79490cf806b8924136a0937fd3e40",
        "title": "杜工部诗有送弟观归蓝田迎新妇二首偶与县尉弟达观同名娶事又同因韵戏示  其二",
        "author": "陈着",
        "content": "扇手笑终在，琴心曲暗留。\n相期星户夕，莫负月娥秋。\n金濑迟扬旆，蓝桥趣问舟。\n定将先入梦，骖凤绕箫楼。",
        "dynasty": "宋",
        "collection_info": null
    },
    {
        "uuid": "51bc3d5f69558a284edf60bf6d5eb854",
        "title": "次韵张子华见寄",
        "author": "陈着",
        "content": "老矣息林邱，平生不径由。\n知心时一见，安分别无求。\n寒卧死中活，荣华乐处忧。\n世閒何限事，曾看过云不。",
        "dynasty": "宋",
        "collection_info": null
    },
    {
        "uuid": "cb15307ec641f541bf12ffecae00a4ff",
        "title": "三月晦日同弟观侄津往宝幢哭刑部伯求弟道从茅山泊东林寺弟观有诗三首因次韵 东林寺",
        "author": "陈着",
        "content": "投憩得幽寺，便忘行路遥。\n竹边流水过，门外好山朝。\n金相已流土，海音无復潮。\n池檐立良久，老衲忽相邀。",
        "dynasty": "宋",
        "collection_info": null
    },
    {
        "uuid": "3295f25dbe19eeab09feb7b7b18c0fff",
        "title": "三月晦日同弟观侄津往宝幢哭刑部伯求弟道从茅山泊东林寺弟观有诗三首因次韵 寺前即事",
        "author": "陈着",
        "content": "劫火不飞处，便如仙洞源。\n载秧交野艇，卖笋到僧门。\n潮水河分港，南风雨暗村。\n家山百里外，回首已黄昏。",
        "dynasty": "宋",
        "collection_info": null
    },
    {
        "uuid": "f8392ae4ee26ae39ec66a9712d649e00",
        "title": "三月晦日同弟观侄津往宝幢哭刑部伯求弟道从茅山泊东林寺弟观有诗三首因次韵 坐雨",
        "author": "陈着",
        "content": "山泉今已矣，开落梦中花。\n欲哭青松墓，却留黄檗家。\n眼花飞作练，心事苦如茶。\n造物故相阻，雨阴殊未涯。",
        "dynasty": "宋",
        "collection_info": null
    },
    {
        "uuid": "b25dfa0d728c360fc3ee43ce1f13f1a3",
        "title": "次韵延庆僧惟巧山见赠",
        "author": "陈着",
        "content": "巧山元不巧，此处不容传。\n意到头撞壁，吟香口有莲。\n江山皆逆旅，风月独知贤。\n世事如何说，相看一笑边。",
        "dynasty": "宋",
        "collection_info": null
    },
    {
        "uuid": "118ee44ad65e5b96083b5b0bcb48ce9e",
        "title": "次韵西山寺主僧清月",
        "author": "陈着",
        "content": "高占古松閒，尘埃笑却还。\n禅机参翠竹，诗价重青山。\n长与云分榻，时从鹤出关。\n谁云寺门小，穷处足清閒。",
        "dynasty": "宋",
        "collection_info": null
    },
    {
        "uuid": "52b9e763bf9e7df377c0d1c1404e6cdb",
        "title": "俞荪墅示以杂兴四首乃用危骊塘所次唐子西韵因次韵  其一",
        "author": "陈着",
        "content": "小小山前屋，深深竹裏门。\n艰关谙世梦，宽绰养天根。\n趣涉诗书圃，名归耕钓邨。\n日长无一事，笑诺子孙繁。",
        "dynasty": "宋",
        "collection_info": null
    },
    {
        "uuid": "353dd8991f33325cb942e524d4883e8e",
        "title": "俞荪墅示以杂兴四首乃用危骊塘所次唐子西韵因次韵  其二",
        "author": "陈着",
        "content": "羡君培早学，人十己千之。\n燕雀谁知我，蛟龙自有时。\n文场魁众后，计幕主相知。\n天地如长泰，功名何可涯。",
        "dynasty": "宋",
        "collection_info": null
    },
    {
        "uuid": "c1df72b10a75de4a7f476d5a2d972cb9",
        "title": "俞荪墅示以杂兴四首乃用危骊塘所次唐子西韵因次韵  其三",
        "author": "陈着",
        "content": "干坤今似许，焮祸自非材。\n危活矛头米，惊愁笛裏梅。\n世方淫佛老，谁肯问参回。\n太息復太息，吾徒何以哉。",
        "dynasty": "宋",
        "collection_info": null
    },
    {
        "uuid": "b9d5836a341277316b5afb7005694a1f",
        "title": "俞荪墅示以杂兴四首乃用危骊塘所次唐子西韵因次韵  其四",
        "author": "陈着",
        "content": "人生无足处，知足是良方。\n自种荪成墅，时同云出乡。\n江湖残梦杳，山谷本心长。\n回首门前事，风潮战石塘。",
        "dynasty": "宋",
        "collection_info": null
    },
    {
        "uuid": "505909db7e072e92250b90154e9d8e6b",
        "title": "俞荪墅示以杂兴四首乃用危骊塘所次唐子西韵因次韵  其五",
        "author": "陈着",
        "content": "平平聊送目，咄咄不书空。\n静见蜗争国，穷知马福翁。\n逢人无眼白，耐是得颜红。\n如此閒光景，何须到弱蓬。",
        "dynasty": "宋",
        "collection_info": null
    },
    {
        "uuid": "d53f1d97561944fbe9a4a48547278c66",
        "title": "俞荪墅示以杂兴四首乃用危骊塘所次唐子西韵因次韵  其六",
        "author": "陈着",
        "content": "学得无名氏，游于何有乡。\n熟眠胜醉酒，清虑当焚香。\n富有书连架，贫无盗伏梁。\n只应诗社友，时节到门墙。",
        "dynasty": "宋",
        "collection_info": null
    },
    {
        "uuid": "5b36772799ec7cbf7656073f1e03954a",
        "title": "俞荪墅示以杂兴四首乃用危骊塘所次唐子西韵因次韵  其七",
        "author": "陈着",
        "content": "世运空更禅，人情任覆翻。\n浮荣归堕甑，真味寄污尊。\n见客不问事，学农时踏邨。\n兴公旧游处，长啸一招魂。",
        "dynasty": "宋",
        "collection_info": null
    },
    {
        "uuid": "e8557c81c72654a6b20363bf2d2e3b21",
        "title": "俞荪墅示以杂兴四首乃用危骊塘所次唐子西韵因次韵  其八",
        "author": "陈着",
        "content": "我才虽不武，纵靶洛阳桥。\n本是士行志，非因贫折腰。\n天风吹劫火，国事付回潮。\n待尽山深处，汗颜猨鹤邀。",
        "dynasty": "宋",
        "collection_info": null
    },
    {
        "uuid": "296c9b0557828daf82f4a15fc7e3f4c0",
        "title": "俞荪墅示以杂兴四首乃用危骊塘所次唐子西韵因次韵  其九",
        "author": "陈着",
        "content": "道路尘方暗，田园事岂差。\n营巢难老鹤，谋啄拙饥鸦。\n时有诗题壁，多因病在家。\n学仙非骨相，枉是住丹霞。",
        "dynasty": "宋",
        "collection_info": null
    },
    {
        "uuid": "86bc98500cf034abd89a62808977810f",
        "title": "俞荪墅示以杂兴四首乃用危骊塘所次唐子西韵因次韵  其一○",
        "author": "陈着",
        "content": "诗卷劳相寄，吟高欲和难。\n澹情如水接，秀句共霞餐。\n妄奏蛙声乐，叨盟马血盘。\n岂能无抵触，一笑幸吾宽。",
        "dynasty": "宋",
        "collection_info": null
    },
    {
        "uuid": "e383beeb85199dda2379c37941a8eaab",
        "title": "次韵史芝崖",
        "author": "陈着",
        "content": "浮生真梦幻，看破已频频。\n花柳春心古，干坤世事新。\n争芳多暖处，感旧独幽人。\n宝重復珍重，清风明月身。",
        "dynasty": "宋",
        "collection_info": null
    },
    {
        "uuid": "75fddec4dbb5ad69db1adc5c429cbb31",
        "title": "次韵石秀叔",
        "author": "陈着",
        "content": "挥手世閒尘，忘言晋与秦。\n溪山能住客，风雨始知人。\n澹澹秋光趣，悠悠野鹤身。\n相闻愿相见，倦脚走双轮。",
        "dynasty": "宋",
        "collection_info": null
    },
    {
        "uuid": "e38a239284bdaad4d44f0878d534a474",
        "title": "次韵龄叟见寄",
        "author": "陈着",
        "content": "方外好交情，诗筒出醉屏。\n清能濯骄暑，光欲掩常星。\n自愧薄榆景，有生真草亭。\n多年祇多感，岌岌旧门庭。",
        "dynasty": "宋",
        "collection_info": null
    },
    {
        "uuid": "95fab70e373cdfc3560f1d5cc0f371fa",
        "title": "崇福寺大用堂乃魏文节祠旧有半床云一窗月在两掖取舒懒堂诗中语也主僧泽南洲撤两掖尊大用堂而新之魏东斋有诗因次韵",
        "author": "陈着",
        "content": "鲁公香火寺，便道几经行。\n树老存高节，碑全见太平。\n浮云从变化，古月自分明。\n頼有文孙在，毋忘大用名。",
        "dynasty": "宋",
        "collection_info": null
    },
    {
        "uuid": "f5ee50514d98580f44edcff4615dcb92",
        "title": "谢赵菊泉来会于范晓邨家",
        "author": "陈着",
        "content": "虎林唐姥岭，牛淖范公亭。\n不是义高古，谁能行戴星。\n开尊春酒赤，对榻夜镫青。\n说到閒关处，令人心有铭。",
        "dynasty": "宋",
        "collection_info": null
    },
    {
        "uuid": "219d8df2dfaf3fc6599ade9be5817201",
        "title": "用前韵呈晓邨",
        "author": "陈着",
        "content": "溪山两相望，只隔五长亭。\n一见坐联日，高谈气拂星。\n好宾知络秀，兼仆困樵青。\n此会受多益，归途杖可铭。",
        "dynasty": "宋",
        "collection_info": null
    },
    {
        "uuid": "f7656c962b8dfc1e553495ef4e8abccc",
        "title": "雨中留范晓邨家",
        "author": "陈着",
        "content": "年来常闭户，一动自知非。\n坐雨诗消闷，思家梦当归。\n山林容自拙，道路目孤飞。\n便整回头步，西园笋薤肥。",
        "dynasty": "宋",
        "collection_info": null
    },
    {
        "uuid": "7de455f8503b23d69f70bdb352123f4f",
        "title": "到永固寺访曹约斋",
        "author": "陈着",
        "content": "本是尘埃客，夤缘到上方。\n茶尝新雨味，酒吸绿阴香。\n半日清风古，百年佳话长。\n悠悠一俯仰，我欲憩斜阳。",
        "dynasty": "宋",
        "collection_info": null
    },
    {
        "uuid": "890b03212e619339ae00b48ed50439d1",
        "title": "用前韵送酒与约斋",
        "author": "陈着",
        "content": "人生以类合，圆木不投方。\n家话太平旧，山盟晚节香。\n百罹心易足，一醉味何长。\n但得静中乐，邨邨皆洛阳。",
        "dynasty": "宋",
        "collection_info": null
    },
    {
        "uuid": "7f48fbea4aaee93ee6b7ede8fd940cf2",
        "title": "到浄慈展墓次韵吴棣窗",
        "author": "陈着",
        "content": "有客肯寻僧，新吟渍剡藤。\n交情自秋月，浮世看春冰。\n犹顾慈云榻，相期元夜镫。\n我来当付约，楼上看陈登。",
        "dynasty": "宋",
        "collection_info": null
    },
    {
        "uuid": "758d105f0b413ce60b6f81d4ac5712d4",
        "title": "再用前韵谢吴竹修",
        "author": "陈着",
        "content": "秃髠归阳羡，仙髯卧古藤。\n前贤成昨梦，后辈嗣谁镫。\n倾盖欣如故，吟坛得共登。\n春风吹相聚，聊此寄韦冰。",
        "dynasty": "宋",
        "collection_info": null
    },
    {
        "uuid": "90b49d755252c06df409e4ed1cfaab60",
        "title": "答吴棣窗",
        "author": "陈着",
        "content": "来访在家僧，连床坐夜镫。\n狂谈抛玉麈，剧饮渴黄藤。\n一见皆风月，相投不炭冰。\n何当长作伴，山水足临登。",
        "dynasty": "宋",
        "collection_info": null
    },
    {
        "uuid": "5ec14fee0fb15bbd8b590c70018f0431",
        "title": "与龄叟",
        "author": "陈着",
        "content": "几年西崦寺，门藓路交藤。\n龙象开禅席，钟鱼张法镫。\n领徒耕趁雨，对客句裁冰。\n我亦相忘者，慈云得屡登。",
        "dynasty": "宋",
        "collection_info": null
    },
    {
        "uuid": "7a5d4253b36c220dd0c4879daa9fc850",
        "title": "醉书永固方丈示东隠",
        "author": "陈着",
        "content": "西麓与东峯，前缘得二翁。\n雅心千古上，慈汁一尊同。\n猛省尘埃梦，饱参松竹风。\n黄绮在何处，我欲问冥鸿。",
        "dynasty": "宋",
        "collection_info": null
    },
    {
        "uuid": "9670f1ea628b18614882bd104a9988ce",
        "title": "用前韵答龄叟见寄",
        "author": "陈着",
        "content": "草堂存老我，茅屋着而翁。\n门户两家异，溪山一趣同。\n夜鑪榾柮火，春阁杏花风。\n何惜盟吟社，浮尘付过鸿。",
        "dynasty": "宋",
        "collection_info": null
    },
    {
        "uuid": "df6c050a7f9ab57d2339a77ef615a7ce",
        "title": "题晚照楼",
        "author": "陈着",
        "content": "乳峰天下景，清景此尤多。\n檐影夕阳树，帘香新水荷。\n虚通云入室，平送鹤归窠。\n高坐清凉境，人閒自沸锅。",
        "dynasty": "宋",
        "collection_info": null
    },
    {
        "uuid": "e50e3cd813c7372f9efedd233e45b6ec",
        "title": "呈雪窦僧野翁",
        "author": "陈着",
        "content": "雨屋又留连，回头七载前。\n同游半黄土，百感两霜颠。\n睡醒茶为祟，吟清山结缘。\n他年北窗下，谁復对床眠。",
        "dynasty": "宋",
        "collection_info": null
    },
    {
        "uuid": "87823feaa7fec12c0cb33427881ccba2",
        "title": "丹山主者恭雪航年七十余清苦善吟八句以似",
        "author": "陈着",
        "content": "本是住林深，浮云载出林。\n蹒跚多病脚，邂逅十年心。\n破鼓饥甘饭，残镫老醒吟。\n我来相访外，梅竹是知音。",
        "dynasty": "宋",
        "collection_info": null
    },
    {
        "uuid": "3fd26d02c6d7a0b1a33769bb376b5bc5",
        "title": "丹山酒边",
        "author": "陈着",
        "content": "衰老受晴光，相携到上方。\n意浓忘酒薄，话美夺尘忙。\n天竹静逾媚，溪梅初有香。\n危时正多事，半日太平乡。",
        "dynasty": "宋",
        "collection_info": null
    },
    {
        "uuid": "9c4a7466d9326a1f89f0cc71df31062a",
        "title": "次弟观二首呈雪航  其一",
        "author": "陈着",
        "content": "流俗方澜倒，禅心自铁顽。\n人于诗信老，天与病全閒。\n拄杖溪山曲，移尊雪月閒。\n相逢多拙句，为我细修删。",
        "dynasty": "宋",
        "collection_info": null
    },
    {
        "uuid": "1666fede8b15651a5936d94d8aeb1fb8",
        "title": "次弟观二首呈雪航  其二",
        "author": "陈着",
        "content": "如今事如许，我得强痴顽。\n避世贫为福，信天忙亦閒。\n干坤孤注外，风月两颦閒。\n剩有游山记，从他野笔删。",
        "dynasty": "宋",
        "collection_info": null
    },
    {
        "uuid": "bf06abb3bcc4b699863c442181dba5fc",
        "title": "游慈云二首  其一",
        "author": "陈着",
        "content": "今夕是何夕，相携踏雪干。\n弟兄清浊酒，僧俗素荤盘。\n邂逅半年事，笑谈终日欢。\n欲归归未得，恋月靠阑干。",
        "dynasty": "宋",
        "collection_info": null
    },
    {
        "uuid": "cb6eb0b41a408d8796b684112a0bee8e",
        "title": "游慈云二首  其二",
        "author": "陈着",
        "content": "有分醉慈云，相留气味真。\n榧香千丈雪，笋隽万年春。\n此会不多见，如今能几人。\n胡为弗回首，三笑亦风尘。",
        "dynasty": "宋",
        "collection_info": null
    },
    {
        "uuid": "0a68cd7c7a220573c583fafa88de2c0d",
        "title": "与单君范坐凝光亭",
        "author": "陈着",
        "content": "危世见交情，相逢坐小亭。\n平看二麦秀，虚受万山青。\n往事酒俱醉，可人诗自醒。\n悠悠一俯仰，白鸟入冥冥。",
        "dynasty": "宋",
        "collection_info": null
    },
    {
        "uuid": "a349e7a5ffeae596eea40eca12ffcea0",
        "title": "次韵赵菊泉",
        "author": "陈着",
        "content": "世衰人物眇，犹见得閒平。\n劫火诗书脉，春风杖履盟。\n霏霏木屑话，淡淡菜羹情。\n相对青镫下，平生心事明。",
        "dynasty": "宋",
        "collection_info": null
    },
    {
        "uuid": "57e69238c92dea7c316d9dc73e6d7eac",
        "title": "次韵黄长孺别陈子得",
        "author": "陈着",
        "content": "两閒何纳纳，长夜正漫漫。\n感旧心犹热，逢春眼自寒。\n人情伐木宋，世变幻花韩。\n寂寞衡茅下，从他作拙看。",
        "dynasty": "宋",
        "collection_info": null
    },
    {
        "uuid": "bab5a4caf76df215eeb062473822db49",
        "title": "题东堂竹",
        "author": "陈着",
        "content": "种来三世远，一片绿猗猗。\n节直清自见，心虚高不知。\n宁求千亩富，足与七贤期。\n要得龙孙茂，封培无已时。",
        "dynasty": "宋",
        "collection_info": null
    },
    {
        "uuid": "f149fa5dc97c8be538e421c8fdf4c8fc",
        "title": "次韵弟观田蚕即事",
        "author": "陈着",
        "content": "诗礼虽传世，农桑不离门。\n梅天缫雪屋，秧雨种云邨。\n衣帛知先老，含饴拟弄孙。\n愿言同井乐，无怨亦无恩。",
        "dynasty": "宋",
        "collection_info": null
    },
    {
        "uuid": "d730ff7b1403645c4f03621d702e8967",
        "title": "长孺以新生子求名命曰相儿",
        "author": "陈着",
        "content": "有女谐良偶，承宗在嫡儿。\n馆甥纔匝岁，宅相果如期。\n脉发慈溪正，胞成江夏奇。\n咳名应会得，乳口见呕咿。",
        "dynasty": "宋",
        "collection_info": null
    },
    {
        "uuid": "fccf1cd42f267db1c03eb28d125ce81b",
        "title": "次韵竺梅潭老境",
        "author": "陈着",
        "content": "浮生年復年，安处即神仙。\n子壮閒专日，家和笑答天。\n软炊脂白米，甜酿雪清泉。\n蔗境有余味，吟情真造玄。",
        "dynasty": "宋",
        "collection_info": null
    },
    {
        "uuid": "0329c123bba699cf534642b41388a6a2",
        "title": "喜见单君范八句",
        "author": "陈着",
        "content": "世衰交道薄，相好独金兰。\n见面惊双瘦，知心话百难。\n老饕葱本暖，清坐杏花寒。\n明日休轻别，流年水赴滩。",
        "dynasty": "宋",
        "collection_info": null
    },
    {
        "uuid": "b2fee53c34c8027cf954e7350e66c5a7",
        "title": "灵济庵主僧泉蒙山招饮偶成",
        "author": "陈着",
        "content": "水面巧安排，轩窗爽豁哉。\n桥关江气定，门约市声开。\n远景天相送，清风客自来。\n夜床凉睡足，有梦到蓬莱。",
        "dynasty": "宋",
        "collection_info": null
    },
    {
        "uuid": "a99b11c03e103bdf58ef67696839bbb6",
        "title": "留范景山家闻夜警有作",
        "author": "陈着",
        "content": "镫窗坐无寐，吾亦自怜吾。\n活在虎狼窟，老犹风雨途。\n世情多短气，心事一长吁。\n幸有秋成好，仍闻夜警呼。",
        "dynasty": "宋",
        "collection_info": null
    },
    {
        "uuid": "ce835c657a46b77b4feb274dbdab55b7",
        "title": "雨留景山家",
        "author": "陈着",
        "content": "桂后菊花前，相逢梦觉然。\n閒心时外话，亲意雨中眠。\n投老会难必，临行留更坚。\n西风亦解事，未肯放晴天。",
        "dynasty": "宋",
        "collection_info": null
    },
    {
        "uuid": "3b66532284c31e0da356849b3f4145ca",
        "title": "晴归",
        "author": "陈着",
        "content": "儿造弄晴曦，安排老我归。\n江收閒水退，山戴断云飞。\n晚色明官路，清寒搅客衣。\n行行到嵩曲，犹可及斜晖。",
        "dynasty": "宋",
        "collection_info": null
    },
    {
        "uuid": "0f4b8eeab76864077f8fb13d460a7cdc",
        "title": "范公亭归途",
        "author": "陈着",
        "content": "客窗连日雨，晨发趁晴光。\n秃鬓去秋老，倦心愁路长。\n终须山坐静，有感水流忙。\n更有难言处，干坤事渺茫。",
        "dynasty": "宋",
        "collection_info": null
    },
    {
        "uuid": "c2d945fc821a37f65cc93f16883ea802",
        "title": "白珽寄诗次韵见意",
        "author": "陈着",
        "content": "江干风雨别，君住我来回。\n两地梦相觅，十年书一来。\n字参老未到，诗放晚唐开。\n直要吟成史，扫清尘世埃。",
        "dynasty": "宋",
        "collection_info": null
    },
    {
        "uuid": "5f2377a97fa976e195a2b031d357f404",
        "title": "用梅山别诸贤韵",
        "author": "陈着",
        "content": "世变事难必，天伦爱自深。\n醉醒皆外物，甘苦共初心。\n倦翼山招返，寒林风为吟。\n何当长聚首，衰境况侵寻。",
        "dynasty": "宋",
        "collection_info": null
    },
    {
        "uuid": "b229edd8f71f949924b467003902e1d8",
        "title": "龄叟醉我以鼓笛之筵八句见意",
        "author": "陈着",
        "content": "楼阁倚晴天，知心得老禅。\n风光百年事，民命数家烟。\n镫火犹嬉鼓，山林有醉筵。\n残生聊尔耳，休话到兵前。",
        "dynasty": "宋",
        "collection_info": null
    },
    {
        "uuid": "ca8e71255ed1c869c7838893a9d9f3bd",
        "title": "次韵吴竹修发慈云",
        "author": "陈着",
        "content": "入山知几约，手墨未曾干。\n危世一游重，清交百念寒。\n吟成佳句易，说到太平难。\n终夜饮不醉，何从得睡鼾。",
        "dynasty": "宋",
        "collection_info": null
    },
    {
        "uuid": "512b4c8ad4d694263c453209b71e86d6",
        "title": "灵济庵会高丽僧全息庵八句遗之",
        "author": "陈着",
        "content": "生其箕子国，来拜观音山。\n迢迢万里外，了了一见閒。\n风波任浩荡，云月自往还。\n莫怪图三笑，我非元亮班。",
        "dynasty": "宋",
        "collection_info": null
    },
    {
        "uuid": "1585c7b0f7b4a1820e38074d7e56bab9",
        "title": "书于灵济方丈",
        "author": "陈着",
        "content": "信步领儿行，又来天尽堂。\n老衰凭酒健，春好得诗香。\n花柳年年事，江山处处乡。\n拍阑一相笑，白鸟入微茫。",
        "dynasty": "宋",
        "collection_info": null
    },
    {
        "uuid": "8d4f4fba97f0c06973d08c7e4c0cfb7e",
        "title": "酒边呈郑耐轩",
        "author": "陈着",
        "content": "行行曲曲廊，迤逦入书房。\n多客坐毡暖，百花吟几香。\n人閒正桃李，屋角自蔬桑。\n信是閒中好，相忘古话长。",
        "dynasty": "宋",
        "collection_info": null
    },
    {
        "uuid": "033ede12ca613c71bc7ba6c2f1829580",
        "title": "灵溪房偶成",
        "author": "陈着",
        "content": "随云入宝坊，寄憩正师房。\n醉枕老易醒，閒窗春亦忙。\n暄风□花气，好客带诗香。\n信美难久住，我家山水乡。",
        "dynasty": "宋",
        "collection_info": null
    },
    {
        "uuid": "166fb893c494f1ab175b2cdf770bfff6",
        "title": "翌日风雨再用韵",
        "author": "陈着",
        "content": "初心骥伏坊，活计蚁营房。\n家与水云远，春方风月忙。\n僧窗熟处稳，儿信狎来香。\n去住底须问，悠悠何有乡。",
        "dynasty": "宋",
        "collection_info": null
    },
    {
        "uuid": "6e4c736d72b99b9ce168d1ffa0364e0c",
        "title": "迟留又用韵",
        "author": "陈着",
        "content": "宿留不觉久，非因恋竹房。\n山林迟老死，萍梗急贫忙。\n走俗形几秽，还家梦亦香。\n未能凭古语，安处是吾乡。",
        "dynasty": "宋",
        "collection_info": null
    },
    {
        "uuid": "ebe0d60bb6a8dd55f4a5f78813e601b6",
        "title": "黄虚谷以唐体五言一首来别次韵饯其归",
        "author": "陈着",
        "content": "我欲话时穷，非翁谁与从。\n老来有两健，春到得相逢。\n潮水明朝橹，云山后夜钟。\n相思无尽处，樽酒几时重。",
        "dynasty": "宋",
        "collection_info": null
    },
    {
        "uuid": "2ae87bff373656603270569bd3755f72",
        "title": "次韵天台陈榆收",
        "author": "陈着",
        "content": "世态自浮轻，犹存冷处盟。\n功名随泡影，道义要权衡。\n打破片云隔，来分半日清。\n且须谋隠事，未问把天擎。",
        "dynasty": "宋",
        "collection_info": null
    },
    {
        "uuid": "a5a003fcebbac5d42787f2f3a35458b4",
        "title": "似史和甫传清",
        "author": "陈着",
        "content": "翩翩鹤往还，高眼看尘寰。\n家世崔卢上，风流晋宋閒。\n开门种桃李，落笔动江山。\n勋业时来做，青春赢得閒。",
        "dynasty": "宋",
        "collection_info": null
    },
    {
        "uuid": "8721840c2c414118be5a9cc1720ab9fa",
        "title": "用长儿韵谢黄长孺酒",
        "author": "陈着",
        "content": "薄俗方沈溺，亲情自酌斟。\n雨声书屋冷，春意酒杯深。\n危世不多话，醉中时一吟。\n明年如老健，此会得重寻。",
        "dynasty": "宋",
        "collection_info": null
    },
    {
        "uuid": "f27bb84e78335cb0fabc100d22596744",
        "title": "次韵虚谷和长儿奉别",
        "author": "陈着",
        "content": "有便勤相问，何时得近依。\n诗搜肠藿瘦，字为眼花肥。\n云远心犹远，春归人未归。\n羡君牢闭户，珍重白山衣。",
        "dynasty": "宋",
        "collection_info": null
    },
    {
        "uuid": "07a1d9e9a65f9892a49d0ce752324f29",
        "title": "雨中旅怀呈郑耐轩",
        "author": "陈着",
        "content": "日日约归舟，谁知雨又留。\n满城为海市，数步有蓬洲。\n湿梦风难送，急心天与仇。\n今朝好晴色，着履可来不。",
        "dynasty": "宋",
        "collection_info": null
    },
    {
        "uuid": "fca74048faf78f460b7ac3035ca19837",
        "title": "又自用韵",
        "author": "陈着",
        "content": "泛泛一风舟，谁与管去留。\n儿翁忘市井，女友隔河洲。\n聊尔诗还债，从他笑有仇。\n山林原自好，明日得归不。",
        "dynasty": "宋",
        "collection_info": null
    },
    {
        "uuid": "7cf7614b7a90a3b69a897295a5aab54d",
        "title": "城归憩吴竹修家一诗写怀",
        "author": "陈着",
        "content": "去时桃未蕊，归见石榴花。\n白首镫前酒，青山梦裏家。\n鹃声心路梗，蚊毒面皮麻。\n劳苦书生事，堪嗟老未涯。",
        "dynasty": "宋",
        "collection_info": null
    },
    {
        "uuid": "c6b960e9b18d520384bd0bfc4ef89671",
        "title": "留西山",
        "author": "陈着",
        "content": "西崦已非旧，庵居犹自妍。\n树头擎月直，山腹转风圆。\n閒坐忙尘外，清谈浊酒边。\n悠悠一俯仰，今日是何年。",
        "dynasty": "宋",
        "collection_info": null
    },
    {
        "uuid": "bc90b7e68b23d753f164eb1e7ef2caf5",
        "title": "次韵龄叟招石秀叔",
        "author": "陈着",
        "content": "久知难久别，飞约到柴门。\n唤起雨窗困，踏开岚径昏。\n世情忙外看，交道淡中存。\n何日巳公屋，新诗得共论。",
        "dynasty": "宋",
        "collection_info": null
    },
    {
        "uuid": "ecb9d49fd37ea30c6a626f6e28d63f30",
        "title": "龄叟以诗来寿余次韵以復",
        "author": "陈着",
        "content": "彼美慈云叟，相存马少游。\n槐淘参玉版，藻句粲银钩。\n外友更谁在，前缘曾共修。\n从今各珍重，万事等虚舟。",
        "dynasty": "宋",
        "collection_info": null
    },
    {
        "uuid": "c6334def06527c194146deac23150cd1",
        "title": "宿洞真观呈卢竹溪",
        "author": "陈着",
        "content": "傍家新筑好，儒道不相妨。\n松火客床梦，梅花诗屋香。\n欲盟六逸醉，始託四明狂。\n高视黄尘表，翛然何有乡。",
        "dynasty": "宋",
        "collection_info": null
    },
    {
        "uuid": "e34a72c16fb459df5266e43c97e2c857",
        "title": "樊伯推守岁有诗因次韵以自写",
        "author": "陈着",
        "content": "盘花明日颂，草草数杯先。\n醉以客呼夜，老嫌人问年。\n那知新换岁，得似旧安眠。\n浮世自多事，春风无弃怜。",
        "dynasty": "宋",
        "collection_info": null
    },
    {
        "uuid": "f3553e0c216dcbdc33f2b2245e2304ef",
        "title": "似永固主僧惠福",
        "author": "陈着",
        "content": "偶来乘暇隙，又过古禅林。\n白日钟鱼外，清风竹树阴。\n无言自有趣，得句亦何心。\n相见不相问，老僧知我深。",
        "dynasty": "宋",
        "collection_info": null
    },
    {
        "uuid": "1e472a55ebbfac9df4c9b718746c66f4",
        "title": "与内侄汪景渊西窗小酌",
        "author": "陈着",
        "content": "窗下绸缪处，尊中感怆初。\n难危亲话重，修阻见时疏。\n老别堪三载，交谈胜百书。\n溪山已非昔，尔后更何如。",
        "dynasty": "宋",
        "collection_info": null
    },
    {
        "uuid": "ccdeb0ef7381dfa7e1e8f6aa1d2f3b49",
        "title": "次韵梅山弟见怀",
        "author": "陈着",
        "content": "自笑缘何事，老来还客中。\n唱花悲杜牧，隠杵愧梁鸿。\n颇忆良眉白，相欢醉面红。\n如今各成别，方信坐天穷。",
        "dynasty": "宋",
        "collection_info": null
    },
    {
        "uuid": "dfa95806a325388bd06a0059335407d2",
        "title": "谢王景之用前韵见寄",
        "author": "陈着",
        "content": "诗卷舞西风，翩然入眼中。\n健回追电马，清落唳霜鸿。\n遗我宝吴缟，逢人称相红。\n但存山上果，谁道剥为穷。",
        "dynasty": "宋",
        "collection_info": null
    },
    {
        "uuid": "5a235fe27b21c7870e0cee7c29621f68",
        "title": "游浄慈道中",
        "author": "陈着",
        "content": "衰年少出门，信步过冬暄。\n黄叶问梅路，青烟芟麦邨。\n危时一自适，造物万相□。\n试与松风约，尚堪来几番。",
        "dynasty": "宋",
        "collection_info": null
    },
    {
        "uuid": "02698f948a2903252402870f0468f87b",
        "title": "登慈云阁",
        "author": "陈着",
        "content": "徜徉古梵宫，如坐画图中。\n峯碍半山日，阁来三面风。\n静观知物变，老话入僧空。\n莫讶搀门户，吾今已秃翁。",
        "dynasty": "宋",
        "collection_info": null
    },
    {
        "uuid": "f7d5420912688187ae4e469b493c231d",
        "title": "次韵内侄竺稷并示诸儿",
        "author": "陈着",
        "content": "春首还相见，吾怀白与兄。\n江湖关老梦，山野避新行。\n危虑船迎浪，残生漏送更。\n东风溪上路，欲别若为情。",
        "dynasty": "宋",
        "collection_info": null
    },
    {
        "uuid": "2aa184c179cdeb94ff0ad3c884fe66a9",
        "title": "避难西坑用瀹韵",
        "author": "陈着",
        "content": "头秃鬓萧萧，谁知生转劳。\n危心贪避远，老脚失低高。\n薄采义山蕨，难逢仙径桃。\n如何是归日，世事正嚣嚣。",
        "dynasty": "宋",
        "collection_info": null
    },
    {
        "uuid": "faecb294eeea10a95f5ded1dee7977ff",
        "title": "丙子丁丑年避难南山之西坑今春投北山两雪窦閒其地名适与前同因记以八句",
        "author": "陈着",
        "content": "西坑曾避难，今又一西坑。\n十有四年梦，两番多事惊。\n天乎存老息，地亦定前名。\n何动不关命，怡然心气平。",
        "dynasty": "宋",
        "collection_info": null
    },
    {
        "uuid": "f31c933a8450a8f06e3eba2cd36b5160",
        "title": "次弟观似单君范",
        "author": "陈着",
        "content": "可人忽相访，恰恰应镫花。\n古话达时样，霜毛感岁华。\n雨中书枕榻，山下菜羹家。\n一笑君听取，归期待白鸦。",
        "dynasty": "宋",
        "collection_info": null
    },
    {
        "uuid": "d56c0b93cd4b62b0745af29a9e77c1f2",
        "title": "即事",
        "author": "陈着",
        "content": "出门问春事，犹在可疑閒。\n云弄欲晴日，风坚曾雪山。\n千林芳信远，百鸟好声悭。\n要识天珍重，时光渐渐还。",
        "dynasty": "宋",
        "collection_info": null
    },
    {
        "uuid": "5f67827d0e22f2cb70df209a4c6bd6bb",
        "title": "元夕风雨",
        "author": "陈着",
        "content": "明日又元日，邨祠一鬨人。\n溪山浑是雨，镫火若为春。\n忍见饥成鬼，痴将饱望神。\n谁知生意处，官好自忧民。",
        "dynasty": "宋",
        "collection_info": null
    },
    {
        "uuid": "9441e8284c67de75eee69d5e7e7f8e3d",
        "title": "醉中示梅山弟",
        "author": "陈着",
        "content": "浮生无足处，乐事有谁真。\n风雨少晴日，弟兄能几人。\n清谈流俗外，薄醉小窗春。\n栩栩投床梦，方知造物仁。",
        "dynasty": "宋",
        "collection_info": null
    },
    {
        "uuid": "d81b69788015b57bfe711d12bb4ca814",
        "title": "即事",
        "author": "陈着",
        "content": "新正已强半，连阴凝不开。\n雨声严似雪，春色瘦于梅。\n老不问花事，病犹须酒杯。\n东风自时样，于我亦悠哉。",
        "dynasty": "宋",
        "collection_info": null
    },
    {
        "uuid": "4e4e89e4af6341b52df3da974cb3a917",
        "title": "过梅山弟家",
        "author": "陈着",
        "content": "好景在西林，晴边取次寻。\n路融山脉水，屋戴树毛阴。\n动脚影为仆，举头天见心。\n清风知酒病，吹我两衣襟。",
        "dynasty": "宋",
        "collection_info": null
    },
    {
        "uuid": "8750505d812d9a61ee32655a6d701b10",
        "title": "脾疼大作",
        "author": "陈着",
        "content": "头童面菜色，七十八年閒。\n聊把吟移病，何曾笑答閒。\n老妻愁日计，弱子怯时艰。\n此意有谁会，门前溪与山。",
        "dynasty": "宋",
        "collection_info": null
    },
    {
        "uuid": "b85b30354c79b70651c5197f1f9a8e98",
        "title": "龄叟招饮醉中",
        "author": "陈着",
        "content": "一笠出云深，因缘坐到今。\n寺穷僧自饭，山古树方林。\n借酒看人醉，烧香驻客吟。\n相携不觉笑，门外少知心。",
        "dynasty": "宋",
        "collection_info": null
    },
    {
        "uuid": "37b65b3cef4e2b1d6c79fd8b653d0816",
        "title": "二月十日送女清出适还次韵弟观代主留客",
        "author": "陈着",
        "content": "弟胡为自专，宴客数朝连。\n敢越庖中俎，甘安肋上拳。\n满腔虚醉饱，一段恶姻缘。\n事过姑休问，风流记剡川。",
        "dynasty": "宋",
        "collection_info": null
    },
    {
        "uuid": "9cc2949b04af52688e042ae3f7a3cacb",
        "title": "次韵黄长孺",
        "author": "陈着",
        "content": "山谷忽精神，一番桃李新。\n杯盘留话处，镫火苟安人。\n老去刻为岁，醉来寒亦春。\n催归莫閒管，此处岂天津。",
        "dynasty": "宋",
        "collection_info": null
    },
    {
        "uuid": "a30f000b637da9256e30dd2db94a9d54",
        "title": "送张子乔之杭",
        "author": "陈着",
        "content": "文旆舞翩翩，西征兴浩然。\n树香三井路，花影六桥船。\n酒贵难为醉，诗清易得传。\n丈夫须衣锦，宝重黑头年。",
        "dynasty": "宋",
        "collection_info": null
    },
    {
        "uuid": "e7180503d687db16a78fd1c396d9e229",
        "title": "似天宁寺僧仁泽",
        "author": "陈着",
        "content": "禅窗小有天，一见喜跫然。\n壁画诗为重，檐花菜共妍。\n而翁十暑别，于我百年缘。\n此日相逢此，胜如三笑传。",
        "dynasty": "宋",
        "collection_info": null
    },
    {
        "uuid": "80b9b984a25d93cce0b097a5f1a348d5",
        "title": "答天宁寺僧宗芑用前韵来见",
        "author": "陈着",
        "content": "佳月好风天，诗来眼豁然。\n定心生古韵，淡态洗春妍。\n一面总如旧，五言相结缘。\n尚能茅屋下，剩把巳公传。",
        "dynasty": "宋",
        "collection_info": null
    },
    {
        "uuid": "b0a488b95f605841488b1af48af2fd88",
        "title": "深儿归自杭梅山弟有诗因次韵",
        "author": "陈着",
        "content": "儿归喜欲泣，难说与他人。\n老眼无湖海，初心有鬼神。\n行将八十岁，别可又三春。\n自信天堪靠，宁教做独民。",
        "dynasty": "宋",
        "collection_info": null
    },
    {
        "uuid": "3a70939bbafc1e5a55348c4d21bcdf44",
        "title": "新正过沙堤",
        "author": "陈着",
        "content": "朝雨黄鹂静，春风暗蕊低。\n极知来令节，未肯踏深泥。\n狼藉桃无语，侵寻草满蹊。\n还闻骑马客，踯躅向沙堤。",
        "dynasty": "宋",
        "collection_info": null
    },
    {
        "uuid": "5446339232ca7f53a0347975270be6e1",
        "title": "至直学士院樊伯撝家",
        "author": "陈着",
        "content": "远树晴堪数，孤云暝欲遮。\n自怜江海迹，能到友生家。\n落日明江色，轻风动麦花。\n相看吾鬓白，不必问年华。",
        "dynasty": "宋",
        "collection_info": null
    },
    {
        "uuid": "4c86a11e8055893dabdae32ed3c8fc6b",
        "title": "次韵答樊伯撝",
        "author": "陈着",
        "content": "直以佣为业，何妨睡作魔。\n吟诗终日少，饮酒一生多。\n坐久头鸣籁，行迟脚有鹅。\n林居三十载，一室小维摩。",
        "dynasty": "宋",
        "collection_info": null
    },
    {
        "uuid": "67e53da930d53d632ba06792f52f7092",
        "title": "似仁泽宗芑",
        "author": "陈着",
        "content": "来访寄窗师，新田雨茗期。\n凉生开酒量，香妙醒诗脾。\n半日旧来话，古心他更谁。\n要知梦非梦，试问两相知。",
        "dynasty": "宋",
        "collection_info": null
    },
    {
        "uuid": "9abeb308b1aab6ea25557ab9a9191b64",
        "title": "答前人用前韵来谢",
        "author": "陈着",
        "content": "庄老是堪师，浮生何日期。\n空将书拄腹，安得药封脾。\n年事老如我，岁寒交有谁。\n偶然归不去，又被若人知。",
        "dynasty": "宋",
        "collection_info": null
    },
    {
        "uuid": "1733eebd6aeae48dd11778395832c148",
        "title": "与天宁寺主僧云岫对坐偶成",
        "author": "陈着",
        "content": "潇潇风雨裏，得得又开门。\n两榻蕙兰壁，半檐花竹邨。\n鸣蛙藏绿暗，归翼带黄昏。\n此景少人会，相看付不言。",
        "dynasty": "宋",
        "collection_info": null
    },
    {
        "uuid": "018e32686a3cef0a3fdeeb3c453f4942",
        "title": "寄慈溪赭山寺主僧如岳",
        "author": "陈着",
        "content": "薄俗久沦胥，交心独抱初。\n孤岑千嶂外，两载几行书。\n岁晚梅花瘦，江空雁影疏。\n相逢不相见，近况定何如。",
        "dynasty": "宋",
        "collection_info": null
    },
    {
        "uuid": "0dac34472fd0679c6fabb51f9e7d6b46",
        "title": "次韵达观弟送法椿长老入杭",
        "author": "陈着",
        "content": "与师交际狎，弟后我居前。\n久憩上方阁，忽登西浙船。\n翩然如过鹤，听不到啼鹃。\n心契无千里，诗盟终有缘。",
        "dynasty": "宋",
        "collection_info": null
    },
    {
        "uuid": "3e9b467dfe109a4477bf66aa04a8e9ee",
        "title": "次韵天宁僧宗芑见寄",
        "author": "陈着",
        "content": "新诗忽相问，知我有如君。\n陶令早还里，少游终守坟。\n犂锄聊自课，笔砚未全焚。\n时放出门步，仰天看过云。",
        "dynasty": "宋",
        "collection_info": null
    },
    {
        "uuid": "05d8e14fd93c3fce720a496ffa5885e4",
        "title": "到白水有感",
        "author": "陈着",
        "content": "吾气已衰飒，兹行增惨悽。\n近山云易雨，积水路如溪。\n寒食纸钱树，旧游莎草畦。\n颓墙独立久，百感付鹃啼。",
        "dynasty": "宋",
        "collection_info": null
    },
    {
        "uuid": "00988618a452fc16d20ba631a4bf5241",
        "title": "见童志道旧居已非有感",
        "author": "陈着",
        "content": "人亡屋亦非，世事已堪悲。\n遗树老于我，故山春为谁。\n论文归一梦，闭眼立多时。\n默默无言处，东风知不知。",
        "dynasty": "宋",
        "collection_info": null
    },
    {
        "uuid": "bc29660459d91555679b38f644e0dfe7",
        "title": "次韵仁泽僧来见",
        "author": "陈着",
        "content": "嵩溪修竹下，一榻坐幽深。\n时异交游少，年衰百病侵。\n生涯成鸟啄，邨景付猨吟。\n惟有相从梦，时时到梵林。",
        "dynasty": "宋",
        "collection_info": null
    },
    {
        "uuid": "89baa2c4dae1f161a41745a89761b949",
        "title": "次韵张子乔来见",
        "author": "陈着",
        "content": "人生自多事，本是一蘧庐。\n忽忽梦柯外，纍纍炊剑余。\n清吟投病枕，细读当医书。\n此去更何日，相过话索居。",
        "dynasty": "宋",
        "collection_info": null
    },
    {
        "uuid": "d419b06cf462beff7c3b542707418f0e",
        "title": "日峰庵",
        "author": "陈着",
        "content": "便道得幽寻，清风引入深。\n庵依山石脚，僧说老岩心。\n到处鬼无墓，此山松独林。\n人生竟何事，搔首立青阴。",
        "dynasty": "宋",
        "collection_info": null
    },
    {
        "uuid": "e0ab074b8b06d1dcb32d993082b8d9b3",
        "title": "寄婺州石君瑞料院",
        "author": "陈着",
        "content": "灵光犹岿然，别久忽书传。\n风雨各闭户，山林多谢天。\n眼花千里外，心事十年前。\n独为儿曹喜，通家契有缘。",
        "dynasty": "宋",
        "collection_info": null
    },
    {
        "uuid": "1eeaf05fdafbe13c92639f87172162cb",
        "title": "同离孙童蒙游浄慈",
        "author": "陈着",
        "content": "三月第三日，又来游梵林。\n醉言惊俗耳，贫趣契僧心。\n犬吠落红外，鸟啼空翠阴。\n一年最佳处，分付老龄吟。",
        "dynasty": "宋",
        "collection_info": null
    },
    {
        "uuid": "2fa2edc22d1573bf79f9529f36d96258",
        "title": "次韵胡甥幼文留别",
        "author": "陈着",
        "content": "壻车俄见过，喜气动庭莎。\n别久一来重，病余相问多。\n亲情忘淡薄，归兴及清和。\n山路须回首，长松有翠萝。",
        "dynasty": "宋",
        "collection_info": null
    },
    {
        "uuid": "47146cfb3f75a5dcd8683f3fa8211905",
        "title": "送春酒边",
        "author": "陈着",
        "content": "今朝天气新，聚首见情真。\n园木相看古，池鱼亦咏春。\n山林如此酒，宇宙几何人。\n堪笑尘埃世，兴怀石季伦。",
        "dynasty": "宋",
        "collection_info": null
    },
    {
        "uuid": "4148b73b474e6b29308111e08dbc98bf",
        "title": "余自邑归唐溪袁仲素兄弟拉归宿次日苦留连偶病以八句辞",
        "author": "陈着",
        "content": "家世厌风波，来居空翠窝。\n山深秋意早，溪近夜声多。\n似梦忽到此，欲留如病何。\n眼前浑是趣，未得细吟哦。",
        "dynasty": "宋",
        "collection_info": null
    },
    {
        "uuid": "baf7aa57f0eab11cf802e3ae5c751c77",
        "title": "到梅山次韵弟茝  其一",
        "author": "陈着",
        "content": "山家见秃翁，欢笑走儿童。\n坡竹势飞动，楚兰香暗通。\n盍分半席地，相扇一瓢风。\n世事非吾分，何妨诗自雄。",
        "dynasty": "宋",
        "collection_info": null
    },
    {
        "uuid": "2248988547ed3eaff80aa8ee19ac8faa",
        "title": "到梅山次韵弟茝  其二",
        "author": "陈着",
        "content": "相对两衰翁，此心无復童。\n幸叨无事坐，贫欠有钱通。\n菜粥琴书画，梅花雪月风。\n黄尘在门外，劳隠是英雄。",
        "dynasty": "宋",
        "collection_info": null
    },
    {
        "uuid": "7b39b05e1dba22db56b44e092e258842",
        "title": "梅山醉后过丹山",
        "author": "陈着",
        "content": "醉揖梅花坞，意行来佛庐。\n相看如夜梦，一别又年余。\n话到供无粥，笑言园有蔬。\n杯茶出山去，拍手谢钟鱼。",
        "dynasty": "宋",
        "collection_info": null
    },
    {
        "uuid": "27cb2bf398a514ff1d4b68d062856771",
        "title": "次前韵示弟茝",
        "author": "陈着",
        "content": "梅老竹疏疏，先人有敝庐。\n偷生俄八十，课子尚三余。\n脚软安凭杖，牙衰烂煮蔬。\n天犹嫌过分，时復病河鱼。",
        "dynasty": "宋",
        "collection_info": null
    },
    {
        "uuid": "960a3fdd703975e5ed96f818537b6969",
        "title": "次韵王得淦长至",
        "author": "陈着",
        "content": "二十四节气，来自混元前。\n老息他无分，新阳例有缘。\n从教寒又暑，惯得海为田。\n此理须看破，何妨日当年。",
        "dynasty": "宋",
        "collection_info": null
    },
    {
        "uuid": "9798d3004000cd3a403e57f20880aef1",
        "title": "正月二十四日到梅山二首  其一",
        "author": "陈着",
        "content": "困来禁不住，一动亦悠然。\n家事青山外，春心白髮前。\n逢人相问岁，为客又开年。\n得醉梅花下，何妨就石眠。",
        "dynasty": "宋",
        "collection_info": null
    },
    {
        "uuid": "0384131d9038eb214fa285190218345b",
        "title": "正月二十四日到梅山二首  其二",
        "author": "陈着",
        "content": "梅花草屋边，好景得天然。\n梦境閒为上，归途倦莫前。\n无情推醉石，有分是流年。\n已约重来日，白云留醉眠。",
        "dynasty": "宋",
        "collection_info": null
    },
    {
        "uuid": "54e6ff2c979e0ba37abb44fb7b1f5775",
        "title": "正月晦日与弟观对酌",
        "author": "陈着",
        "content": "聚散等风沙，相知要当家。\n弟兄窗下酒，世俗眼前花。\n隠去方为福，贫驱未有涯。\n明朝吉凶事，分付与昏鸦。",
        "dynasty": "宋",
        "collection_info": null
    },
    {
        "uuid": "5fef8823d7950cc148d3513887c4d1c9",
        "title": "四月三日与家人小酌转官毬花因成八句略为花吐气也",
        "author": "陈着",
        "content": "红芳销歇后，天质最分明。\n剪衬青云薄，团成白雪轻。\n官途荣进取，时样妄推评。\n本色相看处，幽窗不世情。",
        "dynasty": "宋",
        "collection_info": null
    },
    {
        "uuid": "b955e5a5a54e8bda72ac3d4df59df190",
        "title": "次韵雪窦主同少野见寄",
        "author": "陈着",
        "content": "谁肯寄衰翁，当年应梦熊。\n知心厪惠远，载酒寿扬雄。\n古道今犹在，清交老更丰。\n和诗不尽意，极目万山中。",
        "dynasty": "宋",
        "collection_info": null
    },
    {
        "uuid": "57bd3112ce2e5d206047179474f26166",
        "title": "次韵洛阳秦庆父贽见",
        "author": "陈着",
        "content": "洛中人物好，磊磊实过名。\n和气春浮动，新诗玉琢成。\n相逢交义重，一笑世情轻。\n问到牡丹外，凄然百感生。",
        "dynasty": "宋",
        "collection_info": null
    },
    {
        "uuid": "d1406574b8e580637368ae5503b08218",
        "title": "示王侑翁二首  其一",
        "author": "陈着",
        "content": "垂髫已解吟，髣髴学何阴。\n暗动梅窗喜，遥传桂种心。\n染声毋市井，近拙要山林。\n耄矣不成句，中閒意自深。",
        "dynasty": "宋",
        "collection_info": null
    },
    {
        "uuid": "2d13863c87abb9884d29bf64db7f20ba",
        "title": "示王侑翁二首  其二",
        "author": "陈着",
        "content": "硕果生机在，从他剥五阴。\n南山四时面，残屋百年心。\n家薄有书种，客多成笑林。\n要閒元自老，不在卜居深。",
        "dynasty": "宋",
        "collection_info": null
    },
    {
        "uuid": "2376ecce10e95e6bb530e88fb512d58e",
        "title": "到西山怀赵景文似诸孤",
        "author": "陈着",
        "content": "山屋着孤嫠，采薇人更谁。\n寒镫长夜影，春帖去年诗。\n后死祇多感，独来能几时。\n愿言相劝学，西席伫贤师。",
        "dynasty": "宋",
        "collection_info": null
    },
    {
        "uuid": "ddd02a040d3c49a1bf2ab0a389554499",
        "title": "次韵林芳叔夜雨立春二首  其一",
        "author": "陈着",
        "content": "今春第一雨，飒飒打窗纱。\n莫怪妨镫节，惟忧酿雪花。\n报晴俄喜鹊，吠早底嫌蛙。\n不自知年耄，随人乐岁华。",
        "dynasty": "宋",
        "collection_info": null
    },
    {
        "uuid": "f5bcc8bfac84844c9d022ffa99efd807",
        "title": "次韵林芳叔夜雨立春二首  其二",
        "author": "陈着",
        "content": "官府年头事，山中知未知。\n更新夏正朔，依旧汉威仪。\n病脚春扶起，归心雨压迟。\n东家未吾厌，饱饭细论诗。",
        "dynasty": "宋",
        "collection_info": null
    },
    {
        "uuid": "43600b25d224c6a0916076321bed2f66",
        "title": "次韵林国器元夕",
        "author": "陈着",
        "content": "世情多异好，幻出满城星。\n尘市月无色，醉乡风亦腥。\n从他儿戏哄，输我客眠醒。\n老耳虚鸣处，笙歌足自听。",
        "dynasty": "宋",
        "collection_info": null
    },
    {
        "uuid": "e41f50b221089f8ac952a30b4790923f",
        "title": "次韵樊伯撝见贶",
        "author": "陈着",
        "content": "自笑我何如，叨年八十余。\n户门觉老病，梅竹护穷居。\n拙计信天鸟，残生减水鱼。\n时将一字命，仰卧向空书。",
        "dynasty": "宋",
        "collection_info": null
    },
    {
        "uuid": "b19d6eb5b4d9ae18ff4fdbcd03c60889",
        "title": "次韵王得淦和儿泌西山所作二首  其一",
        "author": "陈着",
        "content": "门径不为深，溪山巧带襟。\n老来无过计，贫极见初心。\n儿漫煮饥字，甥能赓醉吟。\n不羞狂脱帽，无髮可胜簪。",
        "dynasty": "宋",
        "collection_info": null
    },
    {
        "uuid": "da139c384e888ebb15e5b45bcd9a7822",
        "title": "次韵王得淦和儿泌西山所作二首  其二",
        "author": "陈着",
        "content": "亲戚要绸缪，其来远有由。\n溪山行可到，岁月去难留。\n休问酒无有，但将诗应酬。\n春光是堪处，不是少年游。",
        "dynasty": "宋",
        "collection_info": null
    },
    {
        "uuid": "87c23e240abeb42089e7627bb7632cfa",
        "title": "次韵王监叔二首  其一",
        "author": "陈着",
        "content": "青山绿水乡，竹裏喜还堂。\n犬窦可曾警，雀罗何用张。\n苦诗谁是甫，问字我非扬。\n有感飞霞佩，相从老不忘。",
        "dynasty": "宋",
        "collection_info": null
    },
    {
        "uuid": "d934def67da9ae3c5d99056fd32f19db",
        "title": "次韵王监叔二首  其二",
        "author": "陈着",
        "content": "古道在山林，还从冷处寻。\n醉时诗落纸，梦裏鹤随琴。\n岁月悠悠外，干坤浩浩心。\n何妨且留住，风雨是知音。",
        "dynasty": "宋",
        "collection_info": null
    },
    {
        "uuid": "ae5d3a6af61f66b0325c8cca0dede723",
        "title": "四月五日后圃酴醿芍药侍郎三花盛开醉中成三咏  其一",
        "author": "陈着",
        "content": "酴醿忽尽花，春与夏交加。\n顷刻当千日，风流能几家。\n香丛迷粉蝶，曲蔓走青蛇。\n火急要清赏，可人归未邪。",
        "dynasty": "宋",
        "collection_info": null
    },
    {
        "uuid": "b712736b5c1f5334b5e0849ce0e4d899",
        "title": "四月五日后圃酴醿芍药侍郎三花盛开醉中成三咏  其二",
        "author": "陈着",
        "content": "芍药又将开，那堪夜雨催。\n密铺萱草衬，巧傍牡丹栽。\n省砌休思着，扬州曾看来。\n芳菲概如许，俯仰亦悠哉。",
        "dynasty": "宋",
        "collection_info": null
    },
    {
        "uuid": "b08557061b61a2baaca84e826f654bbe",
        "title": "四月五日后圃酴醿芍药侍郎三花盛开醉中成三咏  其三",
        "author": "陈着",
        "content": "芍药圃中央，有花名侍郎。\n丛丛娇翠羽，朵朵淡红妆。\n凤阁样如梦，鸡冠班自行。\n何如付一醉，岁岁有春光。",
        "dynasty": "宋",
        "collection_info": null
    },
    {
        "uuid": "3a2a3912e79a3af62d7618de84ab0ffa",
        "title": "次韵孙与之见寄",
        "author": "陈着",
        "content": "江山百里余，相得肯相疏。\n寄雁苦无便，遗鱼俄有书。\n心能谦以下，义得兑之初。\n耐久难忘处，我将铭陋居。",
        "dynasty": "宋",
        "collection_info": null
    },
    {
        "uuid": "2b6a2ead5d7cf0786a1be656f7b208b1",
        "title": "次韵泌雨后",
        "author": "陈着",
        "content": "秋来苦淫雨，转见我衰残。\n余息朝阳露，危生风浪滩。\n病深多梦药，凉早入披禅。\n万事有天在，随时且放宽。",
        "dynasty": "宋",
        "collection_info": null
    },
    {
        "uuid": "7d9f5d1d51f6dd1de1e56f13ba78ea14",
        "title": "送严心传鄞县学教任满",
        "author": "陈着",
        "content": "贤哉昔鲁山，心地出芝兰。\n不负义方教，相传本色官。\n三年脚根正，万里路头宽。\n须信功名事，要教人耐看。",
        "dynasty": "宋",
        "collection_info": null
    },
    {
        "uuid": "74f735cc1e3e72c7192bd4ca584adc93",
        "title": "次韵东平赵孟益游北山寺",
        "author": "陈着",
        "content": "潇洒一僧关，钱家古墓山。\n云多迷早晚，溪阔限忙閒。\n斋鼓青龙麓，渔歌白鹭湾。\n欲吟吟不尽，岩溜自潺潺。",
        "dynasty": "宋",
        "collection_info": null
    },
    {
        "uuid": "e41ab004dcc2febbaca41cdec590f18b",
        "title": "次韵游南山寺",
        "author": "陈着",
        "content": "紫盖矗天开，更无山并来。\n脚飞云外去，眼到海东回。\n长啸落林叶，新题淋壁苔。\n兹游亦奇绝，休惜醉徘徊。",
        "dynasty": "宋",
        "collection_info": null
    },
    {
        "uuid": "0a5674097641237f21e3a7541ace108d",
        "title": "次王得淦韵",
        "author": "陈着",
        "content": "浴出矮檐阴，披襟小雨侵。\n坐凉三鼓漏，和梦一镫吟。\n自分死中活，谁知升与沈。\n明朝书局事，奔走岂初心。",
        "dynasty": "宋",
        "collection_info": null
    },
    {
        "uuid": "6b98ac5a41baec6bc797852085e13a48",
        "title": "游北苑寺似主僧汉仲章",
        "author": "陈着",
        "content": "随人入宝坊，一坐到斜阳。\n僧老话多古，春来山自香。\n放吟聊走笔，乘兴不论觞。\n今日是何日，悠然何有乡。",
        "dynasty": "宋",
        "collection_info": null
    },
    {
        "uuid": "8966010a7adb5922010c5f8d4eeb8660",
        "title": "谢前人",
        "author": "陈着",
        "content": "意行非夙盟，一见眼双青。\n款接生如熟，高谈醉易醒。\n夜床清老梦，晨粥洗余腥。\n须践杨梅约，重来水月亭。",
        "dynasty": "宋",
        "collection_info": null
    },
    {
        "uuid": "83c7ec75407b886abc9d118f5295754f",
        "title": "送邑宰丁溉解任置酒取别因赋示",
        "author": "陈着",
        "content": "古道转悠悠，送君那值秋。\n恶怀醒似醉，苦语去难留。\n镫雨今宵酒，帆风明日舟。\n从今梦相见，老眼在心头。",
        "dynasty": "宋",
        "collection_info": null
    },
    {
        "uuid": "f6b21aa2884ba2c1c85500fb8aa38726",
        "title": "送苏松轩路教解任",
        "author": "陈着",
        "content": "三载多材地，一团和气乡。\n蛙池疏道脉，蓬岛矗文芒。\n明日归舟稳，春风驿路长。\n词林是毡旧，此去足翱翔。",
        "dynasty": "宋",
        "collection_info": null
    },
    {
        "uuid": "2f811f3d5e13b62547fec6bae2d3aede",
        "title": "到西峰寺见弟蒙所与僧屋诗因次韵",
        "author": "陈着",
        "content": "檄便入云山，相逢话晚年。\n惯吟茅屋下，时打葛藤前。\n应世未圆觉，无人识圣颠。\n滔滔儿女境，犹抱颖师弦。",
        "dynasty": "宋",
        "collection_info": null
    },
    {
        "uuid": "4fe8af0f813ee037d67c48356d2f5642",
        "title": "到香山寺似僧能子良",
        "author": "陈着",
        "content": "当年真应老，坐断此名邱。\n交障锁山定，曲溪依路流。\n耸肩擎佛迹，分脚踏龙头。\n形胜不可尽，平生偿一游。",
        "dynasty": "宋",
        "collection_info": null
    },
    {
        "uuid": "9700a0c3bf0cba800e7215b9e87b7941",
        "title": "似雪窦西麓庵僧昂蒙纯",
        "author": "陈着",
        "content": "□□□□□，□□□□□。\n诗话半窗日，禅机万竹风。\n悠然相契处，付与不言中。\n长揖出门去，水流云外空。",
        "dynasty": "宋",
        "collection_info": null
    },
    {
        "uuid": "383a99d67dba27a96cdb110fd6a3c549",
        "title": "次韵洞真道士卢致远",
        "author": "陈着",
        "content": "虹桥关福地，门外任风涛。\n襟带金钟秀，根基铁柱牢。\n安心培大枣，办手摘蟠桃。\n坐镇江山稳，新题立石高。",
        "dynasty": "宋",
        "collection_info": null
    },
    {
        "uuid": "ba22e472b8c6aac9486498b5154f5ca2",
        "title": "似法椿龄叟",
        "author": "陈着",
        "content": "人生契合处，信是宿因缘。\n坐到无言外，参成有佛前。\n好山非昨日，啼鸟又今年。\n带得醉归去，醒时风满天。",
        "dynasty": "宋",
        "collection_info": null
    },
    {
        "uuid": "c0337657e8b931f8beabfb84f8440f35",
        "title": "次韵东皋寺主僧知恭见寄",
        "author": "陈着",
        "content": "平地起丛林，工夫岁月深。\n百吟三教髓，一饭十方心。\n惯听人传说，閒将梦去寻。\n书来足自慰，亦是老知音。",
        "dynasty": "宋",
        "collection_info": null
    },
    {
        "uuid": "0ebedb8d65b221d6f77ad640d79de232",
        "title": "次韵弟观留慈云",
        "author": "陈着",
        "content": "相携入翠林，聊尔豁尘襟。\n恃熟出家话，得閒生梵心。\n凉多却扇坐，困倦把诗吟。\n试问虎溪上，多情如此深。",
        "dynasty": "宋",
        "collection_info": null
    },
    {
        "uuid": "bf26090ca7a5405ba81c7fcdb2387cf2",
        "title": "万寿寺主僧圆鑑留酒醉中",
        "author": "陈着",
        "content": "人世一沤浮，时光如瞬流。\n相违十年久，偶见两心稠。\n法嗣惊初意，香厨出异羞。\n那知年到此，不枉少迟留。",
        "dynasty": "宋",
        "collection_info": null
    },
    {
        "uuid": "6186045425eed156ee304bc4fa48cb9f",
        "title": "闻樊桂卿初归自镜湖寄之",
        "author": "陈着",
        "content": "短世渊明醉，长愁子美歌。\n高情谁復尔，久别公如何。\n淡月初出浦，好风来扬蓑。\n买田沧海上，耕亦不须多。",
        "dynasty": "宋",
        "collection_info": null
    },
    {
        "uuid": "ba5ea7814da9420b37e2380d07832e12",
        "title": "次韵留友直道士来访",
        "author": "陈着",
        "content": "九六荡摩中，几人閒处同。\n浮生丝傀儡，后计石婆翁。\n事事休休过，时时咄咄空。\n何如仙羽健，来往傲方蓬。",
        "dynasty": "宋",
        "collection_info": null
    },
    {
        "uuid": "d250ed1ec48c91995f5675cab21e5bea",
        "title": "游鹿顶山",
        "author": "陈着",
        "content": "兹庵擅佳境，一到愿方偿。\n钟鼓江湖笠，琴棋水竹房。\n相逢多故旧，小憩得清凉。\n自笑因缘浅，又催行路忙。",
        "dynasty": "宋",
        "collection_info": null
    },
    {
        "uuid": "c72b0fcd927d139eaf490b0b92ff4ddd",
        "title": "次韵僧仁泽  其一",
        "author": "陈着",
        "content": "来诗自有师，心与晚唐期。\n开我正墙面，喜于闻乐脾。\n山林人似许，风月事还谁。\n不用盟为社，从今是故知。",
        "dynasty": "宋",
        "collection_info": null
    },
    {
        "uuid": "95da6b583bed61e8a45d5a94566fe80a",
        "title": "次韵僧仁泽  其二",
        "author": "陈着",
        "content": "洒洒忘家客，相逢若有期。\n茶腴参道味，诗瘦出饥脾。\n避俗无新计，谈空更阿谁。\n吾言太浪荡，休遣世人知。",
        "dynasty": "宋",
        "collection_info": null
    },
    {
        "uuid": "f32c7f13795fa696b665694674761b7c",
        "title": "次韵僧仁泽  其三",
        "author": "陈着",
        "content": "来游大梵天，邂逅兴悠然。\n一见新犹故，相忘丑亦妍。\n藕花诗有句，莲社我无缘。\n不必参禅话，诗镫自可传。",
        "dynasty": "宋",
        "collection_info": null
    },
    {
        "uuid": "b59cdabc689eac27431b102b8f2b320e",
        "title": "樊学士送菊次韵答之",
        "author": "陈着",
        "content": "黄菊有名花，渊明无酒官。\n酒多人自醉，花好月同看。\n老未厌人世，天教共岁寒。\n未应携不去，高步蓬莱山。",
        "dynasty": "宋",
        "collection_info": null
    },
    {
        "uuid": "3295be821360e87fd72190609821ad79",
        "title": "次韵孙古岩冬景",
        "author": "陈着",
        "content": "腊天风景最无常，儿造颠狂亦有方。\n将放雪飞连夜雨，欲留晴住一朝霜。\n城头柳色吟边动，山曲梅花梦裏香。\n身在黄尘三尺外，静中无日不春光。",
        "dynasty": "宋",
        "collection_info": null
    },
    {
        "uuid": "865be444c1be5d6e34e6c680ceafb125",
        "title": "次韵单景山酴醿",
        "author": "陈着",
        "content": "东风先遣百花开，坐后妆梳殢镜台。\n雪艳惯逢风落絮，云香不到雨成梅。\n下交芍药当阶发，高伴金沙上架来。\n珍重美人收拾去，春衣芬馥雅持杯。",
        "dynasty": "宋",
        "collection_info": null
    },
    {
        "uuid": "0b489d87314aea7e8db5be3dda1d4a6d",
        "title": "浦城外界梨岭西水碓头阻雪三日",
        "author": "陈着",
        "content": "小小篮舆出远林，南来长苦路崎嵚。\n一千里外乡山杳，十二月中风雪深。\n清夜到家惟有梦，少年触事易酸心。\n须知行止元非我，阴六阳三古到今。",
        "dynasty": "宋",
        "collection_info": null
    },
    {
        "uuid": "31feed630c0aee2e65b8942be50cbeb8",
        "title": "定海",
        "author": "陈着",
        "content": "一夜南风便叶舟，天教偿我定川游。\n两崖踞海潮吞脚，万石封堤水掉头。\n家家活计鱼虾市，处处欢声鼓笛楼。\n不用丹青状风景，逢人且说小杭州。",
        "dynasty": "宋",
        "collection_info": null
    },
    {
        "uuid": "88245ea1f4a5032d4ad74ee5e58e473e",
        "title": "宿灵石方丈",
        "author": "陈着",
        "content": "偶因尘隙游灵石，不觉夷犹到夜深。\n坐对半窗山月影，参成一片白云心。\n寒螀着露更相调，老叶无风也自吟。\n分得僧床伴僧梦，梦阑诗料满山林。",
        "dynasty": "宋",
        "collection_info": null
    },
    {
        "uuid": "5922336836b11404de71ebf473b1c374",
        "title": "谢童志道书",
        "author": "陈着",
        "content": "相逢一岁一开怀，不奈怱怱两望赊。\n缄口已生愁裏棘，共镫空结梦中花。\n芳林丹桂君须折，厄闰黄杨我自嗟。\n犹喜鄮峯云一叶，故教风裏到天涯。",
        "dynasty": "宋",
        "collection_info": null
    },
    {
        "uuid": "6dc8b9643aaf9a434384c6b6b2a402e0",
        "title": "梦中得诗二句王景云闻之拟成八句来因次韵",
        "author": "陈着",
        "content": "浮生谁不爱名成，未到头时未是名。\n不意事多人易老，知音者少路难行。\n清閒信是终身福，得失须教一念轻。\n林下有家归有日，离骚声裏听猨声。",
        "dynasty": "宋",
        "collection_info": null
    },
    {
        "uuid": "5fd20394df8ce7e75cc2e537317be5d6",
        "title": "回家",
        "author": "陈着",
        "content": "为嫌客闷转还乡，到得还乡梦转长。\n密友会疏心欲折，贫家事富担难当。\n秋山有态忻新雨，风叶无名怨夕阳。\n此景劝君评洎取，免教诗社报凄凉。",
        "dynasty": "宋",
        "collection_info": null
    },
    {
        "uuid": "4aa5eae45fc7121e881cf3710474952f",
        "title": "张氏馆中早作",
        "author": "陈着",
        "content": "小窗一榻清于水，亲戚相看话久暌。\n困带诗情投角枕，梦随梅伴策霜藜。\n邻家落杵催樵爨，山寺分钟撼竹栖。\n犯冷披衣捲帘立，小丹山在翠楼西。",
        "dynasty": "宋",
        "collection_info": null
    },
    {
        "uuid": "7c1c0b370cd96fa9f6adb234ed39c34c",
        "title": "病起",
        "author": "陈着",
        "content": "西风唤起眼中仙，竹榻饶凉不爱眠。\n数树秋声窗着雨，一帘山影屋浮烟。\n案头古帖无完纸，壁上焦琴不具絃。\n小摘畦蔬炊脱粟，与妻閒话孟光贤。",
        "dynasty": "宋",
        "collection_info": null
    },
    {
        "uuid": "c12bf7f9defad7df6a578f8bcc01e812",
        "title": "次前韵谢月窗兄见和",
        "author": "陈着",
        "content": "人得清閒便是仙，秋光堪画欠龙眠。\n泻檐纔歇催诗雨，入户惊飞落纸烟。\n句与杜陵同中律，世无钟子莫知絃。\n籁鸣机动聊相友，捧砚犹强武士贤。",
        "dynasty": "宋",
        "collection_info": null
    },
    {
        "uuid": "4b66af584835d69e85c18e94c59039da",
        "title": "次韵竹窗兄委顺斋",
        "author": "陈着",
        "content": "知君委顺是心铭，揭以名斋岂浪名。\n夜兔晨乌真似梦，秋虫春鸟不关情。\n人生未死终归困，天道从来不益盈。\n我亦当今知命者，请于此处话平生。",
        "dynasty": "宋",
        "collection_info": null
    },
    {
        "uuid": "326f0693510566b17c46f48b9f51d202",
        "title": "竹窗兄因猫捕鸡日囚夜纵有诗自怜因次韵",
        "author": "陈着",
        "content": "坎止流行不在人，人生只合任天真。\n无聊句践能兴越，垂死范雎终相秦。\n病足不妨登上衮，颦眉休復效东邻。\n竹窗悟得穷通理，虽致狸奴许自新。",
        "dynasty": "宋",
        "collection_info": null
    },
    {
        "uuid": "1c3d9ebb0673258010bba1215e04353d",
        "title": "孟春书怀",
        "author": "陈着",
        "content": "老健羲娥不住车，东君依样做年华。\n十来日雨洗梅萼，一半春风归杏花。\n醉裏出门忘故我，閒心到处是吾家。\n临溪忽悟前程事，流水方生未到涯。",
        "dynasty": "宋",
        "collection_info": null
    },
    {
        "uuid": "0be5ccd639276654d433588844d768a4",
        "title": "赵氏楼偶成",
        "author": "陈着",
        "content": "过耳南宫捷奏铃，功名宿梦顿呼醒。\n清风席上龟占古，细雨楼头鹊语灵。\n袖裏瓌文珍白璧，眼中霜颖锐青萍。\n问津当继宣和躅，要得人言更妙龄。",
        "dynasty": "宋",
        "collection_info": null
    },
    {
        "uuid": "d2fd030d5c18e49e4b09c8dcc54d0e62",
        "title": "次前韵谢同楼诸公",
        "author": "陈着",
        "content": "凝香画阁昼闻铃，唤我真心十倍醒。\n奋臂勇寻西学侣，回头挹谢北山灵。\n京华是则薪炊桂，旅食何妨实剖萍。\n此去功名如到手，也须伏阙疏延龄。",
        "dynasty": "宋",
        "collection_info": null
    },
    {
        "uuid": "8d9b302c9abbcf40222231475fe83428",
        "title": "入京到西渡",
        "author": "陈着",
        "content": "昨宵北渡今西渡，繫是离家第二宵。\n诗伴风流勤犯驿，棹郎醉饱健迎潮。\n丈亭浦上邻州接，笔架峯迷故里遥。\n得意归来期可数，榴花如火照高标。",
        "dynasty": "宋",
        "collection_info": null
    },
    {
        "uuid": "639dbcab449b8f316478fe6edacd9b41",
        "title": "吴宜之生日以一诗勉之",
        "author": "陈着",
        "content": "伍山钟秀出人龙，头角峥嵘意气雄。\n须着父兄深责望，好从师友细磨砻。\n始勤却是终身福，下学方收上达功。\n它日前程相约处，杏园多少马头风。",
        "dynasty": "宋",
        "collection_info": null
    },
    {
        "uuid": "596ea4cf612efafdb7e93b6f7c35b9e7",
        "title": "游西湖",
        "author": "陈着",
        "content": "多谢东君巧剸裁，工夫都在禁城西。\n松萝霁蔼羣峯寺，杨柳轻风十里堤。\n酒向画阑楼上买，诗从翠馆壁中题。\n都门路迥马蹄困，奔得归来醉似泥。",
        "dynasty": "宋",
        "collection_info": null
    },
    {
        "uuid": "f94ecb7511bbca1bf7f526b9770d0991",
        "title": "过鑑湖",
        "author": "陈着",
        "content": "越城胜境素来夸，纔入东关分外嘉。\n八百顷荷西子态，几千余寺贺君家。\n画屏山色饶烟水，丽锦天光落晚霞。\n惜景欲图湖上住，钓船泊处是生涯。",
        "dynasty": "宋",
        "collection_info": null
    },
    {
        "uuid": "9481d820b5309920fc01560ed53f0e43",
        "title": "次韵刘生秋夜郊行",
        "author": "陈着",
        "content": "护索郊行秋夜秒，无心万籁自悲鸣。\n月林散叶风前下，村舍孤镫夜半明。\n暗裏家山应在望，醉中砧杵不关情。\n归来东榻鸳衾稳，应笑词人怨五更。",
        "dynasty": "宋",
        "collection_info": null
    },
    {
        "uuid": "66a6e9c26a3432eaa3a91eb81493291c",
        "title": "题西四明赵氏书院",
        "author": "陈着",
        "content": "他乡久客不堪怀，风雨书窗又独来。\n梦恶喜闻鶑唤醒，归途羞见雁声回。\n望春山色今须好，年少时光老易催。\n坎止流行天已定，掀髯一笑且衔杯。",
        "dynasty": "宋",
        "collection_info": null
    },
    {
        "uuid": "c2aa516e3fa6eac20d9f846e722840a9",
        "title": "首夏",
        "author": "陈着",
        "content": "花尘絮雪已茫茫，一景清和便可量。\n胁霁惊风眠秀麦，尾云疏雨健新秧。\n鶑啼未怯随春去，犬吠相催入夜长。\n酒兴诗情都懒散，祇将清梦试藜床。",
        "dynasty": "宋",
        "collection_info": null
    },
    {
        "uuid": "7ef5ef85a732da5ebb3e5c768fb8a0eb",
        "title": "春残",
        "author": "陈着",
        "content": "出门随意踏苍苔，过眼时光一笑陪。\n二十四风清绣地，两三点雨试轻雷。\n缬空舞絮随春去，钿水娇荷闯夏开。\n对景伤心儿女事，刚肠无奈祇衔杯。",
        "dynasty": "宋",
        "collection_info": null
    },
    {
        "uuid": "f0b28b08221bc5d41bf3bd5c4bde7385",
        "title": "乙卯乡贡鹿鸣宴次韵",
        "author": "陈着",
        "content": "结髮书痴气吸川，壮年纔得预宾筵。\n射穿杨叶心何武，梦入梅花骨已仙。\n设席肆筵劳送上，着鞭跨马欲飞前。\n令君早晚朝天去，桃李妍春正耐烟。",
        "dynasty": "宋",
        "collection_info": null
    },
    {
        "uuid": "62ad81bbb329cea66ff859d22994a4b2",
        "title": "送胡检阅",
        "author": "陈着",
        "content": "尘鞅纷纷走畏途，眼中得见古璠玙。\n利名抑末有知己，骨相虽癯却饱书。\n已把三长修信史，应无千斛到清居。\n文章到地此为最，凤阁鸾台次第除。",
        "dynasty": "宋",
        "collection_info": null
    },
    {
        "uuid": "84cb8df875dc1e94f41857b49f8018b2",
        "title": "吴江县作",
        "author": "陈着",
        "content": "不行浙右已三年，却上今秋考试船。\n文禁何妨鸥鹭狎，厨供旋得蟹鱼鲜。\n远山浮动太湖浪，密树冥蒙小市烟。\n及过长桥风正恶，倚船无语看青天。",
        "dynasty": "宋",
        "collection_info": null
    },
    {
        "uuid": "72d425e03948b67f0806fb0d3c65080b",
        "title": "长桥望湖",
        "author": "陈着",
        "content": "太湖缺处束为桥，总把吴中景物包。\n去百里閒山独立，跨三州地水平交。\n古亭休说曾垂钓，长剑何妨更斩蛟。\n欲觅鸱夷无处所，如今祇自网船抛。",
        "dynasty": "宋",
        "collection_info": null
    },
    {
        "uuid": "491a54beabb4df828b75dba091ba15c3",
        "title": "送沿江制使姚橘州尚书自金陵赴召三首  其一",
        "author": "陈着",
        "content": "自紫岩来百载余，我公德量世閒无。\n官高也只如韦布，家庆真堪入画图。\n忙处转多閒气象，平时惟做实工夫。\n此行当坐经纶阁，须念苍生已及肤。",
        "dynasty": "宋",
        "collection_info": null
    },
    {
        "uuid": "4dd359fe223d8849a3b76bebbac350c5",
        "title": "送沿江制使姚橘州尚书自金陵赴召三首  其二",
        "author": "陈着",
        "content": "阃寄当今第一难，三年裘带笑谈閒。\n宽扶民力野声乐，静压边风江水閒。\n□□有缘钟阜住，清朝却诏履星还。\n过家闻说须留憩，荷满江洲笋满山。",
        "dynasty": "宋",
        "collection_info": null
    },
    {
        "uuid": "9b07ecb269f41598aeb6ea50bfa70720",
        "title": "送沿江制使姚橘州尚书自金陵赴召三首  其三",
        "author": "陈着",
        "content": "当年赤手战南宫，道眼收归造化中。\n欲把一陶成异日，已教两度受春风。\n登门英俊知何限，着意孤寒却最丰。\n但愿身如秋后菊，橘州深处寄霜丛。",
        "dynasty": "宋",
        "collection_info": null
    },
    {
        "uuid": "cc0efc79787fa875be055bf71df94db6",
        "title": "咸淳元年乙丑冬同金陵制幕诸公游旧乌衣巷新来燕堂制参董静有诗因次韵",
        "author": "陈着",
        "content": "王谢风流堕渺茫，黯然怀旧见新堂。\n山无多树夕阳远，梅始一花春意长。\n燕去有时来画屋，鹤飞何日到青冈。\n休言枉洒新亭泪，犹胜如今似醉乡。",
        "dynasty": "宋",
        "collection_info": null
    },
    {
        "uuid": "d68719d00c435364c6dc62728e6c4432",
        "title": "云西已矣江东漕司绣春园柱閒诗尚存因次韵以写感云",
        "author": "陈着",
        "content": "柳边桃杏竹边梅，尽是先生手自栽。\n旧事已随春梦断，新愁偏入老怀来。\n空将满柱留题看，无復当花画册开。\n试上层台望秦望，乡心禁得杜鹃催。",
        "dynasty": "宋",
        "collection_info": null
    },
    {
        "uuid": "4648097e6a4f31d044d615146e4c9c7c",
        "title": "自金陵趋行都过顾城湖三十里水光接天但风逆不可帆午閒到银林登陆雨作",
        "author": "陈着",
        "content": "船路连朝天逆吹，今朝登陆雨相随。\n自缘寒素例难阻，非为老苍私控持。\n山色青青无世变，梅花皎皎是心知。\n眼前有景足消遣，到阙何妨数日迟。",
        "dynasty": "宋",
        "collection_info": null
    },
    {
        "uuid": "9ea61b57754c258e101559759bf7f813",
        "title": "闻伯求弟鞫狱明允今日行刑而雪应祈喜而赋诗",
        "author": "陈着",
        "content": "敕香勤雪未如期，谁信沈冤在狱扉。\n玉阙晓俞三覆奏，瑶妃夜剪六花飞。\n从知刑罚分明处，最系天人感应机。\n喜极吾家有宣静，眼中琼树转光辉。",
        "dynasty": "宋",
        "collection_info": null
    },
    {
        "uuid": "59f5a74f7d0a83a604b7da6d7d7bda05",
        "title": "次韵子仓二首  其一",
        "author": "陈着",
        "content": "清溪游倦又浮家，带雪来观上国华。\n飞檄有声争致稿，通闺得荐已攒花。\n立看云雨蛟龙起，坐笑春风鸟雀譁。\n好向江湖忙着句，回头纶凤出南衙。",
        "dynasty": "宋",
        "collection_info": null
    },
    {
        "uuid": "9136d23b9eaf356cbc2db9392b0c7d75",
        "title": "次韵子仓二首  其二",
        "author": "陈着",
        "content": "君学柯山我学家，相逢悃愊两无华。\n有缘偶食金陵粟，连岁同听玉树花。\n各占路头图展布，不随人口斗諠譁。\n向来平实交相勉，笑杀粗心古押衙。",
        "dynasty": "宋",
        "collection_info": null
    },
    {
        "uuid": "e46bad3421d62e33cb43116061a8f9f4",
        "title": "次韵史猷父乡集",
        "author": "陈着",
        "content": "两贤主礼一般春，还是慈湖曲里人。\n久旷忽行知世变，相逢交贺见情真。\n发身清苦盟方暖，回首荣华迹总陈。\n更看它年陪菜酒，耆英会后接芳尘。",
        "dynasty": "宋",
        "collection_info": null
    },
    {
        "uuid": "aa5b716b10fc93271d28e6f6b76291c9",
        "title": "嵊县次韵赵主簿",
        "author": "陈着",
        "content": "为长于斯愧善羣，那当世事日轮云。\n吾宁忤俗少行志，谁忍欺民上负君。\n临政可能皆冉季，读书均欲致华勋。\n有澹台者良知我，嘉惠新诗不敢闻。",
        "dynasty": "宋",
        "collection_info": null
    },
    {
        "uuid": "0f472c12a5e86e3fac80ac873be07ea8",
        "title": "嵊县次韵答过客常德尉觅酒",
        "author": "陈着",
        "content": "渊明欲学醉阳城，种秫无田漫着情。\n渴枕误成颓玉梦，空槽宁有滴珠声。\n去寻云岛人非俗，吟到雪溪诗转清。\n邻瓮夜赊聊送似，知君已洗大苏觥。",
        "dynasty": "宋",
        "collection_info": null
    },
    {
        "uuid": "f365ea6a1f2edfeff497ccb50a7f5a9f",
        "title": "嵊县解印回家东郭道中",
        "author": "陈着",
        "content": "过雪溪前第一湾，面前境界尽宽閒。\n犹听人说我知县，谁识身□前住山。\n民社三年忧责外，家山百里笑声閒。\n最堪喜处交情好，明月清风心往还。",
        "dynasty": "宋",
        "collection_info": null
    },
    {
        "uuid": "ce437dd89342e7ac1b8bfb8926547763",
        "title": "剡民望回再回剡宿陈公岭",
        "author": "陈着",
        "content": "夜宿云閒第一峯，一鸡鸣动万山空。\n薄餐菜饭留中火，牢着芒鞋踏上风。\n高处更无尘隔碍，满空惟有理玲珑。\n此时此意平生乐，山下人谁此乐同。",
        "dynasty": "宋",
        "collection_info": null
    },
    {
        "uuid": "59547f50943eb136edf6f5510fd023f3",
        "title": "出剡北门道中",
        "author": "陈着",
        "content": "晴日烘冬扫宿阴，篮舆伊轧出山深。\n田夫忍冻妆旗帐，学子忘劳走佩衿。\n三载一余多少过，万人相送独何心。\n新官便好观风俗，莫道无人识古琴。",
        "dynasty": "宋",
        "collection_info": null
    },
    {
        "uuid": "744916a2d956757b2b9e4b143ed67aa0",
        "title": "到徐晚邨点木𥱼三首  其一",
        "author": "陈着",
        "content": "江云薄薄弄秋晴，小小篮舆款款行。\n才近□光山自别，稍迂石险路方清。\n峭崖全是古铜色，好鸟略无京样声。\n林下住家图稳静，近来此处亦多争。",
        "dynasty": "宋",
        "collection_info": null
    },
    {
        "uuid": "3e5a3f1227801fbb65f6e5dc2a70ce3c",
        "title": "到徐晚邨点木𥱼三首  其二",
        "author": "陈着",
        "content": "□□□□□□□，出门犹有梦悠扬。\n五更风裏秋初旺，十里湖边雨亦香。\n才出江头腥满市，却行潮脚淖濡裳。\n□□□□□□□，□□□□□□□。",
        "dynasty": "宋",
        "collection_info": null
    },
    {
        "uuid": "1d49a187363b808eac578d6f503cebe8",
        "title": "到徐晚邨点木𥱼三首  其三",
        "author": "陈着",
        "content": "山民垦种不供炊，专把山林抵岁支。\n父子风涛关性命，官司分寸取便宜。\n泽梁无禁是三代，竹木有征何待时。\n便尽放宽能几许，低头不问只攒眉。",
        "dynasty": "宋",
        "collection_info": null
    },
    {
        "uuid": "612795d0d05ad27590c450d448264df2",
        "title": "甲戌考类试院呈同官",
        "author": "陈着",
        "content": "天风吹散扑衣尘，奎壁光中预□文。\n老眼可能私李豸，公朝正欲第刘蕡。\n平生泾渭岂无见，暗室雷霆如有闻。\n一雨快晴秋意好，预占太史奏祥云。",
        "dynasty": "宋",
        "collection_info": null
    },
    {
        "uuid": "e437928482c458ec1214e25b69653f9b",
        "title": "答直学士院见访",
        "author": "陈着",
        "content": "一春烟雨暗荆扉，繫马怜君共落晖。\n酒琖香风吹月桂，砚池清露滴酴醿。\n水中郭索嗔皆是，屋上慈乌爱亦非。\n天道不移人自异，红尘飞上钓鱼矶。",
        "dynasty": "宋",
        "collection_info": null
    },
    {
        "uuid": "8a58ca47519de7194a232d8e8678a1d7",
        "title": "次韵答樊伯撝见拉钓",
        "author": "陈着",
        "content": "好共溪山结晚缘，竹枝深夜响渔椽。\n风清月朗沧溟外，鱼跃鸢飞枕几边。\n茶竈烟销回野艇，竹竿霜冷钓秋天。\n少年孟浪东西走，衰病于今耻復然。",
        "dynasty": "宋",
        "collection_info": null
    },
    {
        "uuid": "c12eda096c0401aabafbe4506f87d633",
        "title": "次韵梅山弟惠鸡臡",
        "author": "陈着",
        "content": "手制鸡臡味可知，雨书走饷慰穷饥。\n可能夜去闻声舞，却效早鸣逃难驰。\n伴宋读书知已久，为由为黍愧非宜。\n从今定入餐松约，分付饕涎莫再垂。",
        "dynasty": "宋",
        "collection_info": null
    },
    {
        "uuid": "97a3ffc6cb0ecce4f0da23cf20d6b2bc",
        "title": "次韵前人醵更生会三首  其一",
        "author": "陈着",
        "content": "满天地裏暗尘飞，老息奄奄一髮危。\n种秫为生姑託醉，采薇忍死未忘饥。\n三閒书屋鬼神护，百两芒鞋风雨知。\n咄咄书空如梦寐，龙山谁记有佳期。",
        "dynasty": "宋",
        "collection_info": null
    },
    {
        "uuid": "93f865d5a10bf446aa26e60d6eeaa175",
        "title": "次韵前人醵更生会三首  其二",
        "author": "陈着",
        "content": "劫火吹炎海水飞，九州同惴釜鱼危。\n有时杜老泪盈把，终日颜回面忍饥。\n今古滔滔无限事，干坤纳纳竟何知。\n便教强趁黄花约，终恐趑趄罚后期。",
        "dynasty": "宋",
        "collection_info": null
    },
    {
        "uuid": "4ac130b4c6db1b5fc35be0f0fa6aa52a",
        "title": "次韵前人醵更生会三首  其三",
        "author": "陈着",
        "content": "世变如轮到厄年，危魂飞遶万山巅。\n冥心前路追陶令，回首中原属汉渊。\n树鹊频惊枝上月，酰鸡苟活瓮中天。\n悠悠未是归时节，风雨何□復对眠。",
        "dynasty": "宋",
        "collection_info": null
    },
    {
        "uuid": "c10c2ccf8cd6c22083eb91afc9a8206c",
        "title": "次前韵示前人",
        "author": "陈着",
        "content": "人生不料有今年，知汝扶亲走翠巅。\n动脚可能无陷穽，保身正合惧冰渊。\n夷伤无奈明归地，坎险惟将心靠天。\n岂意老躯几折臂，未能扃户日高眠。",
        "dynasty": "宋",
        "collection_info": null
    },
    {
        "uuid": "b7b92871a6c39a2fa1ab6bda31ceb309",
        "title": "次韵前人讯余遭蹶之苦",
        "author": "陈着",
        "content": "桑榆正要补东隅，与子初期继二疏。\n铁马涨尘难着脚，霜猨引径各伤肤。\n苦劳筋骨宁非福，剥落皮毛不管癯。\n剩欲寄书相慰藉，呼儿频问雁来无。",
        "dynasty": "宋",
        "collection_info": null
    },
    {
        "uuid": "6529005a6119bdd4c53c9d3f31e7a5c8",
        "title": "避难周姓家席地而眠偶成",
        "author": "陈着",
        "content": "夜宿山家谢主翁，安排席藁地炉东。\n枕头就借支机石，帕额聊防箭隙风。\n酒瓮下眠添古话，牛衣中卧有时通。\n老吾看破人閒事，锦帐牙床总是空。",
        "dynasty": "宋",
        "collection_info": null
    },
    {
        "uuid": "94d13a55ece7b36df8e89af1866f8804",
        "title": "周翁留饮酒",
        "author": "陈着",
        "content": "晓对山翁坐破窗，地炉拨火两相忘。\n茅柴酒与人情好，萝卜羹和野味长。\n外面干戈何日定，前头尺寸逐时量。\n而今难说山居稳，飞马穷搜过虎狼。",
        "dynasty": "宋",
        "collection_info": null
    },
    {
        "uuid": "b3ffc411cc89d416e8b46800cfb28bb9",
        "title": "余床帐为过兵捲去答梅山弟用余韵见寄",
        "author": "陈着",
        "content": "一床破帐护衰翁，席捲俄随掠骑东。\n与妇同围肤炭火，呼儿排作肉屏风。\n从来不起羊羔想，困倒何妨蝶梦通。\n乱世流离多露宿，盖头有屋未为空。",
        "dynasty": "宋",
        "collection_info": null
    },
    {
        "uuid": "b8edc905686b76121855720ea5647c96",
        "title": "十一月八日浑家避难周姓家终夜以榾柮火为御寒之具",
        "author": "陈着",
        "content": "兽炭银山醉梦乡，何如榾柮地炉装。\n微烟暖火权春燠，错节盘根傲夜长。\n夙许孤寒陪暖席，不将光燄买烘堂。\n风饕雪虐天昏黑，独占山家一脉阳。",
        "dynasty": "宋",
        "collection_info": null
    },
    {
        "uuid": "1278a60457ca7a73738ca96c78d71b1e",
        "title": "长至日山家偶成",
        "author": "陈着",
        "content": "畴昔随班舞御香，如今忍冻坐山房。\n台云谁取书黄瑞，宫日空舒刺绣光。\n懒把酒杯心自醉，閒欹肱枕意何长。\n晚窗闭眼消详易，頼有生生不断肠。",
        "dynasty": "宋",
        "collection_info": null
    },
    {
        "uuid": "724197d7cf5a6011763b1495514a71cd",
        "title": "次韵内兄舒通叟太博寓云南僧舍",
        "author": "陈着",
        "content": "河海翻飞信有由，相逢莫学楚囚愁。\n人方椎髻说苏子，天把布衣存武侯。\n世变古今张与翕，人心造化去中留。\n云南高处应看透，许得溪翁入坐不。",
        "dynasty": "宋",
        "collection_info": null
    },
    {
        "uuid": "de9f6cb690ab86d36f65d1ca00cc3b91",
        "title": "又次前韵",
        "author": "陈着",
        "content": "吁嗟天数不人由，举目江河万里愁。\n为厉可无忠义鬼，觅封忍见笑谈侯。\n功名只作无时看，气节须从险处留。\n归去来辞非浪赋，曾知此老此心不。",
        "dynasty": "宋",
        "collection_info": null
    },
    {
        "uuid": "0612ab3bfa49be283978c7c4eae2a10b",
        "title": "三次书怀",
        "author": "陈着",
        "content": "默察天翻地覆由，寸心无处着私愁。\n忠唐不復瞻双庙，误汉皆知罪五侯。\n牧马入南飞浙水，狩车遵北感陈留。\n山川满目花如旧，邂逅春风可问不。",
        "dynasty": "宋",
        "collection_info": null
    },
    {
        "uuid": "b9b28a270c85530c7b637bad4abe7375",
        "title": "四次寄意",
        "author": "陈着",
        "content": "正大从来不径由，穷崖今却伴猨愁。\n栖栖宇内知师孔，吃吃人閒爱说侯。\n昨夜撞钟搜句到，他年笼壁把名留。\n崆峒麦熟关时事，此意还曾入咏不。",
        "dynasty": "宋",
        "collection_info": null
    },
    {
        "uuid": "be887c3061e0eb2c162fd2cde260f1c8",
        "title": "闻西兵復至又为逃隠计二首  其一",
        "author": "陈着",
        "content": "千邨奔走浪尘沙，又报西兵沸鼓笳。\n厄会有谁知死所，危途无处问生涯。\n孤镫闭户一山雨，远梦当书三处家。\n最怕入深饥莫忍，难逢流水出胡麻。",
        "dynasty": "宋",
        "collection_info": null
    },
    {
        "uuid": "017b2920fd13c9a7c48e11b0d569c264",
        "title": "闻西兵復至又为逃隠计二首  其二",
        "author": "陈着",
        "content": "军屯多似撒星沙，夜月犹闻奏月笳。\n尚有空囊随杜甫，幸无复壁累王涯。\n草根木实逃生饭，石室泥龛到处家。\n天下苍生是谁误，当年悔不坏庭麻。",
        "dynasty": "宋",
        "collection_info": null
    },
    {
        "uuid": "f731a3804ab6ee05ea02b78349e3b074",
        "title": "中和节寓山庵",
        "author": "陈着",
        "content": "小庵亦是小桃源，时事方难住更便。\n啼鸟落花忘客主，青山流水见因缘。\n得过一日是一日，浪说百年谁百年。\n分付妻儿更深避，扫岩趺坐学枯禅。",
        "dynasty": "宋",
        "collection_info": null
    },
    {
        "uuid": "c89d83ccc2e7c9fc77f1ab6dbf9d399b",
        "title": "二月十八日过邑有感二首  其一",
        "author": "陈着",
        "content": "植杖东风立晓寒，凄其极目甚穷边。\n黑尘犹暗新焦土，青日无光老晦天。\n花凤逢春谁借景，杜鹃怀古自啼年。\n吾今且忍须臾死，得见昇平或有缘。",
        "dynasty": "宋",
        "collection_info": null
    },
    {
        "uuid": "e7eccb4e17a298807106c930c61fdb27",
        "title": "二月十八日过邑有感二首  其二",
        "author": "陈着",
        "content": "说着时难心自寒，斜阳焦土更无边。\n故家空梦鶑花地，残户不成蚕麦天。\n造物未应终绝物，今年莫省是何年。\n鬰攸独免侵乡校，也向斯文要结缘。",
        "dynasty": "宋",
        "collection_info": null
    },
    {
        "uuid": "41c6c81fc864b3c6be8e8b49d2d28cd6",
        "title": "次韵梅山弟感时四首  其一",
        "author": "陈着",
        "content": "吟情本是谢玄晖，邂逅年来世事非。\n到处望风千甲解，无人留日一戈挥。\n杜鹃入洛啼拌死，鸿雁辞南去有归。\n浩荡春光天万里，孤云叶叶向谁飞。",
        "dynasty": "宋",
        "collection_info": null
    },
    {
        "uuid": "b9a8d637a39aa2a9ae6cfd88a1d63fd5",
        "title": "次韵梅山弟感时四首  其二",
        "author": "陈着",
        "content": "世事滔滔趁夕晖，仰天咄咄付非非。\n干坤谁解中撑拄，江海方听北指挥。\n风舞南人新万户，灰扬西岭旧三归。\n只应天竺孤峯在，一自飞来不更飞。",
        "dynasty": "宋",
        "collection_info": null
    },
    {
        "uuid": "5d89fe6f83eac2297197af18a522b659",
        "title": "次韵梅山弟感时四首  其三",
        "author": "陈着",
        "content": "春造曾分寸草晖，晚经霜雪始知非。\n中心痛事神孤往，前面虚名手一挥。\n肯使晓猨随陇笑，不烦倦鸟引云归。\n绝粮只管餐松菊，赢得身轻入险飞。",
        "dynasty": "宋",
        "collection_info": null
    },
    {
        "uuid": "6b0ffd05b340796381bf1e81c857f025",
        "title": "次韵梅山弟感时四首  其四",
        "author": "陈着",
        "content": "边将才无日越晖，中朝人是李斯非。\n顺流兵马竟掀舞，死战规模谁发挥。\n忍看金茎移露去，空歌玉树送春归。\n不图世变今如此，真与尘埃蠓蚋飞。",
        "dynasty": "宋",
        "collection_info": null
    },
    {
        "uuid": "86913b189151a24ed1e85a889a62b9fc",
        "title": "次韵董伯和二首  其一",
        "author": "陈着",
        "content": "事难言处只长吁，沸海烹煎一鼎如。\n贫累转添知有命，故交自绝本无书。\n仕方见境大槐蚁，走不离乡千里鱼。\n已分归农谋半菽，尚忧龙岁起秦闾。",
        "dynasty": "宋",
        "collection_info": null
    },
    {
        "uuid": "1db431f17aee5f534a6c70fd73d34064",
        "title": "次韵董伯和二首  其二",
        "author": "陈着",
        "content": "时难何必苦嗟吁，自有山庄只自如。\n行担应携杏花谱，闭门堪着竹林书。\n行观尘外乘风鹤，坐看人閒减水鱼。\n宇宙平安终有日，却从旧卜大门闾。",
        "dynasty": "宋",
        "collection_info": null
    },
    {
        "uuid": "87aea3f8764d8ab36d381aecb0a24f56",
        "title": "次韵弟观到蔡峰庄",
        "author": "陈着",
        "content": "簇簇羣山似铁围，中閒着屋与山依。\n园多芋栗佐清饮，池足芰荷供隠衣。\n畴昔搬家牛自跨，有时见客鹤先飞。\n未宜回首林邱旧，剩把诗脾厌翠微。",
        "dynasty": "宋",
        "collection_info": null
    },
    {
        "uuid": "a605929858508306df21322b5a83a561",
        "title": "次韵前人寒食",
        "author": "陈着",
        "content": "今年寒食倍心寒，不独松楸感涕潸。\n青草遥悲新瘗冢，苍梧错认旧来山。\n人生醉梦干坤裏，时节晦冥风雨閒。\n只有杜鹃知此意，傍云啼去又啼还。",
        "dynasty": "宋",
        "collection_info": null
    },
    {
        "uuid": "41dfeca7a740a37cf9d8b7f3a5cf2a5d",
        "title": "次韵前人访旧",
        "author": "陈着",
        "content": "铁石心肠本自顽，着身无所奈时艰。\n仙丹难问桃花洞，诗笠聊寻饭颗山。\n道义岂随天地闭，风埃不放水云閒。\n相逢休说如今事，回首斜阳古汉关。",
        "dynasty": "宋",
        "collection_info": null
    },
    {
        "uuid": "4d3d7d2aa4064c4b6920419736fd61c3",
        "title": "次韵前人伤古",
        "author": "陈着",
        "content": "当年天与袴中儿，天到如今不与时。\n事变风涛掀地轴，军声电雹散雷槌。\n鬼蓝柄国苦相误，佛会守城甘自痴。\n旗盖已随□驾去，留西太乙更谁欺。",
        "dynasty": "宋",
        "collection_info": null
    },
    {
        "uuid": "f3771ba0796ad45b7978ab88656ca787",
        "title": "次韵前人形役",
        "author": "陈着",
        "content": "谁能禅寂效裴休，自爱清名慕李舟。\n云路中年开辙迹，风波晚岁转船头。\n见花如刺时难痛，遇事生根老滞忧。\n但欲渔樵相尔汝，怕人知我问来由。",
        "dynasty": "宋",
        "collection_info": null
    },
    {
        "uuid": "2b87c99be3dbe468f279c3bd5cf9994e",
        "title": "春晚课摘茶",
        "author": "陈着",
        "content": "玉川子后是吾生，自课园中拾晚荣。\n搀雨金芒排世好，饱春香瓣见天成。\n不烦钲鼓腾山噉，剩有旗鎗战酒兵。\n凤舞赐团今绝想，只凭苦硬养幽清。",
        "dynasty": "宋",
        "collection_info": null
    },
    {
        "uuid": "a9a2faef6c0a85ad995ae0c90850c2b9",
        "title": "次韵梅山弟感时",
        "author": "陈着",
        "content": "翳日腥云澒洞尘，是虽天做亦由人。\n难禁老泪如囚楚，忍託空言写过秦。\n风雪正培阳气脉，山林幸有岁寒身。\n功名已付无何有，要及余光耕富春。",
        "dynasty": "宋",
        "collection_info": null
    },
    {
        "uuid": "0e911483b216d92d9667f249b7726a66",
        "title": "三月二十五日醵饮于西峰寺分韵得因字",
        "author": "陈着",
        "content": "牢穿不借踏青晨，信与林泉有夙因。\n忙裏偶成真率会，醉来不省乱离身。\n归途西岭何妨晚，吹雨南风正送春。\n烧笋煮茶须再到，一山古意要诗人。",
        "dynasty": "宋",
        "collection_info": null
    },
    {
        "uuid": "ba89630cc0b4c7e190c35371865d6dd2",
        "title": "次韵董声可重五",
        "author": "陈着",
        "content": "人事俄随世事殊，尚存榴艾伴嘻吁。\n怀沙到处哀新鬼，瑞市何时见醉夫。\n荣赐休思当暑葛，早衰空感望秋蒲。\n辟兵禁恶□儿戏，无计能逃急急符。",
        "dynasty": "宋",
        "collection_info": null
    },
    {
        "uuid": "3f973f8f660ad8ba792e27aacd17bd3b",
        "title": "次韵弟观喜雨二首  其一",
        "author": "陈着",
        "content": "天敕龙瓢到底倾，阿香飞驾会苍冥。\n风霆震迭四溟立，宇宙清凉万物醒。\n行蚁知几先畏湿，升蜗向上漫遗腥。\n平生霖雨苍生志，对景空怀海上亭。",
        "dynasty": "宋",
        "collection_info": null
    },
    {
        "uuid": "100d28cd0d28f0a34ea22a926130902b",
        "title": "次韵弟观喜雨二首  其二",
        "author": "陈着",
        "content": "世事纷纷付渺茫，且迎雨信看农忙。\n鸠声隔树宿云湿，牛影落田新水凉。\n处处丛祠羣卜稼，家家蓐食早炊粮。\n及时种得苗青活，便觉秋风饭粒香。",
        "dynasty": "宋",
        "collection_info": null
    },
    {
        "uuid": "8516a2b1a46adb3a80a8ae12cd99779e",
        "title": "感时二首  其一",
        "author": "陈着",
        "content": "国事如今到底输，九天难叩哭穷途。\n精忠无一郭中令，异志居多刘寄奴。\n经哨地空如大漠，逃生山险甚飞狐。\n回头钟鼎王侯宅，今是谁人便豢刍。",
        "dynasty": "宋",
        "collection_info": null
    },
    {
        "uuid": "0481f8a67c1af7cc332ae96c763a6954",
        "title": "感时二首  其二",
        "author": "陈着",
        "content": "一点忠忱无处输，与滔滔者走危途。\n新声感泣尚书客，破镜传盟公主奴。\n流散莫非中泽雁，死亡谁是首邱狐。\n平生师友多黄土，吞哭何曾奠束刍。",
        "dynasty": "宋",
        "collection_info": null
    },
    {
        "uuid": "cea4bc524cb3f4bad1aeaea0526b2f33",
        "title": "六月六日倪{奥/田}庵坐雨",
        "author": "陈着",
        "content": "山外黄尘不到门，南风松竹翠纷纷。\n暗中有虎村嗥合，夜半闻鸡老睡分。\n带得儿来同坐雨，飞归家去欲排云。\n收书忽报今朝喜，病女加餐药奏勋。",
        "dynasty": "宋",
        "collection_info": null
    },
    {
        "uuid": "02d288a90edff960aaf2a8c0a2e5f080",
        "title": "九月十日醵饮丹山",
        "author": "陈着",
        "content": "举头又是菊花天，走遍山林命苟全。\n忍赋庚寅伤乱世，漫书甲子记流年。\n陶篱一醉虚抛久，萧寺重游梦觉然。\n今是何时成此会，教人平地说神仙。",
        "dynasty": "宋",
        "collection_info": null
    },
    {
        "uuid": "030f5eb285789144fa330ecb97f140cd",
        "title": "次韵赋南山广莫轩",
        "author": "陈着",
        "content": "洗眼来看广莫诗，烟霏空翠雨微微。\n四平地上一山起，独拄天南羣望归。\n乔木不随兵燄动，好云时入寺门飞。\n干坤浩荡难言处，猛拍阑干阁口机。",
        "dynasty": "宋",
        "collection_info": null
    },
    {
        "uuid": "10060a3d903fc85f535f503f7294bdc3",
        "title": "次韵梅山弟咏梅",
        "author": "陈着",
        "content": "冬塞方严春自通，老根芳脉与天融。\n清于仙李月梁上，瘦似神苏雪窖中。\n庾岭依然开信早，孤山无復课诗工。\n一枝在手驿风远，渺渺予怀谁与同。",
        "dynasty": "宋",
        "collection_info": null
    },
    {
        "uuid": "2ee5961ff0e5ef49c281db9aa905d210",
        "title": "雪中偶成",
        "author": "陈着",
        "content": "寒光晧晧照残年，方信人閒别有天。\n一色邨中见流水，半干屋上有炊烟。\n洛人僵卧今谁问，塞马飞驰正自便。\n想得南枝梅好在，风檐独立思悠然。",
        "dynasty": "宋",
        "collection_info": null
    },
    {
        "uuid": "bea4e7bfb113f08e6c76db4556b16637",
        "title": "次韵弟观雪中二首  其一",
        "author": "陈着",
        "content": "翦耳严风利似刀，吹嘘滕六做功劳。\n大包天地为一色，老尽山林无二毛。\n借暖尚能赊绿蚁，御寒终不羡裘羔。\n天涯多少穷途客，欲寄书难雁影高。",
        "dynasty": "宋",
        "collection_info": null
    },
    {
        "uuid": "8c7c5a0c8b85f65d22d155abfa794eff",
        "title": "次韵弟观雪中二首  其二",
        "author": "陈着",
        "content": "万里长天一样云，纷纷吹下玉成尘。\n能令下界皆称瑞，谁谓南人不识真。\n积冻已多为麦地，培汤更办百花春。\n强将光景宽衰老，呵手微吟意欠新。",
        "dynasty": "宋",
        "collection_info": null
    },
    {
        "uuid": "83b4521cf38acb6e01d8cc9b3f2e9803",
        "title": "送江瑶与人",
        "author": "陈着",
        "content": "玉瑶分自海仙奁，藜腹新来约束严。\n入手颇忧穷鬼捩，收涎已绝老饕餍。\n何妨带甲归庖惯，相与调珍助齿甜。\n要识淡中滋味永，多加椒酒少施盐。",
        "dynasty": "宋",
        "collection_info": null
    },
    {
        "uuid": "23027de4f6ce887d453018feee3f2f70",
        "title": "正月四日到张车偶成",
        "author": "陈着",
        "content": "晴行半日到张车，石路崎岖趁水斜。\n一窟山中成草市，数株松下见梅花。\n居民尽老他无事，就土为生自有涯。\n谁料如今同沸鼎，不时飞马涨尘沙。",
        "dynasty": "宋",
        "collection_info": null
    },
    {
        "uuid": "719c6b7a67a1488752c381384222b6ac",
        "title": "正月五日访王韦轩知府东坞真诏道中",
        "author": "陈着",
        "content": "晴光欲雪做新元，访旧西来第一番。\n十五里行千曲路，两三处见数家邨。\n山培浮土为田肉，涧束湍流有石痕。\n安稳不知危世事，更从何处觅桃源。",
        "dynasty": "宋",
        "collection_info": null
    },
    {
        "uuid": "7f9e898eb4257d2f77ea4fffbfc71cb2",
        "title": "次韵董伯和镫夕有感二首  其一",
        "author": "陈着",
        "content": "万镫无復艳端门，一簇星毬里域春。\n羌调悲酸吹笛社，邨声祥瑞卖饧人。\n鬼神亦要民心乐，山谷聊舒世态颦。\n最好今宵天上月，安知时事有陈新。",
        "dynasty": "宋",
        "collection_info": null
    },
    {
        "uuid": "bae2ae4a487af746bdaed147688760a1",
        "title": "次韵董伯和镫夕有感二首  其二",
        "author": "陈着",
        "content": "数枝镫火古祠门，妆点山中一鬨春。\n俚语为求蚕麦福，队游多是布荆人。\n强随戏鼓看狂舞，忍听嘶鼙入小颦。\n见说九街罗绮地，传呼禁夜令方新。",
        "dynasty": "宋",
        "collection_info": null
    },
    {
        "uuid": "7fa4d90a54d7f37382fb9e23ef39406c",
        "title": "次韵董三余约赏月丹瑞香",
        "author": "陈着",
        "content": "老仙平日炼心丹，荏苒光阴百岁閒。\n随分种花供冷眼，逢人留酒有温颜。\n干坤只作醒中梦，风月何妨忙处閒。\n有约酬春争起舞，要看北道破先悭。",
        "dynasty": "宋",
        "collection_info": null
    },
    {
        "uuid": "c2bf4974856b68e19ccbe787630177b1",
        "title": "二月二十五日醉吟",
        "author": "陈着",
        "content": "午酒三杯率处真，不知门外有风尘。\n溪山花木一帘影，兄弟妻孥满屋春。\n万事到头皆有命，两閒立脚要求仁。\n羲皇以上已难问，且做渊明左右人。",
        "dynasty": "宋",
        "collection_info": null
    },
    {
        "uuid": "467b2ed1c27b4bedabc1ad9ee24d1c58",
        "title": "次韵梅山弟感春",
        "author": "陈着",
        "content": "老来危迹感秋蓬，万事都归马耳风。\n百五节为春好处，两三年在乱离中。\n溅花难禁少陵泪，缚柳休辞韩子穷。\n最是残镫风雨夜，杜鹃声裏梦西东。",
        "dynasty": "宋",
        "collection_info": null
    },
    {
        "uuid": "7c1c8a968c8a1c0e31aed76cb53f2c8f",
        "title": "用前韵记梦中所感",
        "author": "陈着",
        "content": "风引归舟远翠蓬，转头三见柳花风。\n伤心殆尽王摩诘，痛哭真成贾太中。\n尚有鬼神知夜问，谁知兄弟坐天穷。\n此时此意无人会，放读离骚太乙东。",
        "dynasty": "宋",
        "collection_info": null
    },
    {
        "uuid": "9c50d559cce06aca50cac0179b6af268",
        "title": "上巳日同弟观张子开会内弟贝端甫家",
        "author": "陈着",
        "content": "邨环十里即朱陈，时节过从气谊真。\n酒味同甘山脉水，韭香一洗俗饕尘。\n云南近日偶无事，天下几人知此春。\n相对无言无尽意，不将桃李着精神。",
        "dynasty": "宋",
        "collection_info": null
    },
    {
        "uuid": "b748dc2e4023a9716e55dcc6367f53a8",
        "title": "三月五日过云南竺湘家旧寓南轩怀朝儿",
        "author": "陈着",
        "content": "忆昨携儿寄小轩，儿今何在小轩存。\n唤爹若有褰裳语，恋母犹多泪席痕。\n两树桃花飞痛血，一山松影护游魂。\n销凝良久忽如见，我与同归家处邨。",
        "dynasty": "宋",
        "collection_info": null
    },
    {
        "uuid": "2589f2a233abf7b521e956dbfbbfcce1",
        "title": "山人送桧植于当门偶成",
        "author": "陈着",
        "content": "山人知我岁寒情，十里移来老眼醒。\n凿破苍苔方丈地，种为门户四时青。\n春寒亦自雪霜意，世变从他风雨腥。\n牢立本根须畅茂，不施巧结看真形。",
        "dynasty": "宋",
        "collection_info": null
    },
    {
        "uuid": "702aece49641138cad65e910aa3e7b54",
        "title": "戊寅三月十一日为桑麦说苦",
        "author": "陈着",
        "content": "一年景象在春光，底事今年春反常。\n四十日来无点雨，二三月裏却多霜。\n麦苗病燥饭亏料，桑叶死寒蚕绝粮。\n天下苍生不堪命，但看人事即阴阳。",
        "dynasty": "宋",
        "collection_info": null
    },
    {
        "uuid": "13ffa2a369006cadde705dc89f986c88",
        "title": "脾疼大作",
        "author": "陈着",
        "content": "夜来宿痼起心脾，辗转无眠不自支。\n水鸟信天那得饱，河鱼作祟却乘饥。\n苦无药力课神效，烂煮菜根为善医。\n造物怕生安乐病，时将疼痛玉吾衰。",
        "dynasty": "宋",
        "collection_info": null
    },
    {
        "uuid": "debc3aa611e7462fb3241594d5f39432",
        "title": "昨方为桑麦说苦今日忽喜得雨",
        "author": "陈着",
        "content": "连日南风雨不成，今朝忽有洗檐声。\n春膏唤起地元气，仁脉流行天本情。\n桑妇惊传二叶迸，田翁痴望两歧生。\n穷阎繫命皆蚕麦，最是难供急急征。",
        "dynasty": "宋",
        "collection_info": null
    },
    {
        "uuid": "cd2f3d2ede51b582e3582a987a4effd9",
        "title": "闻杜鹃",
        "author": "陈着",
        "content": "帝魂旧话是耶非，知得安危动处几。\n自出蜀啼随地气，直过洛去洩天机。\n春风万古此心在，云树千山何日归。\n听到如今转难听，恨无双翼与俱飞。",
        "dynasty": "宋",
        "collection_info": null
    },
    {
        "uuid": "8c3a3ae8a12829e9a430527deebea18f",
        "title": "与弟观侄津哭伯求弟道茅山泊东林寺坐雨",
        "author": "陈着",
        "content": "西来本自趁晴天，雨卧东林日似年。\n百念已成沈水石，一行真坐逆滩船。\n何妨华鄂添诗集，暂与阇黎结饭缘。\n决意明朝向东去，山堂未到已潸然。",
        "dynasty": "宋",
        "collection_info": null
    },
    {
        "uuid": "52541ff8aa1241f909902e42ef1f8545",
        "title": "题雪窦西麓庵",
        "author": "陈着",
        "content": "踏遍山南紫翠关，转西寻麓更幽閒。\n菊花数本竹边路，茅屋几閒溪外山。\n巧着轩窗随上下，剩留书画在中閒。\n是庵信美非吾土，自有菟裘足往还。",
        "dynasty": "宋",
        "collection_info": null
    },
    {
        "uuid": "5bbbcb2e367119c2afa2fd5f5cd8fc18",
        "title": "同黄东发提举游杖锡山",
        "author": "陈着",
        "content": "十八盘头翠碧函，参差檐栋倚岩崭。\n桑根已换如来座，峯顶犹存太白岩。\n地有粟泥堪当饭，山无松木独宜杉。\n半天图画风尘外，我有新题居士衔。",
        "dynasty": "宋",
        "collection_info": null
    },
    {
        "uuid": "97f95d609f55b5e3a6bc90aa63980b66",
        "title": "次韵前人食素馄饨",
        "author": "陈着",
        "content": "庖手馄饨匪一朝，馔素多品此为高。\n薄施豆腻佐皮软，省着椒香防乳消。\n汤餠粗堪相伯仲，肉包那敢奏功劳。\n还方谨勿传方去，要使安贫无妄饕。",
        "dynasty": "宋",
        "collection_info": null
    },
    {
        "uuid": "74a50e61a1f88caa718ba38bc0466c27",
        "title": "杖锡山别前人",
        "author": "陈着",
        "content": "结约登临百里深，流连风雨一窗阴。\n新寒镫火照清梦，绝静山林生古音。\n此日与君相别处，有天知我不言心。\n归途步步须回首，苍壁擎云几万寻。",
        "dynasty": "宋",
        "collection_info": null
    },
    {
        "uuid": "41fb8accd552b3a13b152f78eae797b5",
        "title": "次韵前人取别二首  其一",
        "author": "陈着",
        "content": "初心高处欲穷游，兀坐书窗七月秋。\n风雨已成贫甫嘆，山云却为老韩收。\n从来人事有圆缺，可是天公分去留。\n正尔无聊负暄立，赤书忽落剡溪头。",
        "dynasty": "宋",
        "collection_info": null
    },
    {
        "uuid": "49f2cba233d0fa30ae2b3c6d0ef0c91c",
        "title": "次韵前人取别二首  其二",
        "author": "陈着",
        "content": "云旆吹晴踏翠巅，写成诗卷思翻然。\n谁知同赋有齐己，人指醉吟为乐天。\n意自源头水中涌，语如山色雨余鲜。\n尾貂分付归鸿去，欲便寻盟未有缘。",
        "dynasty": "宋",
        "collection_info": null
    },
    {
        "uuid": "4de01c08bb3140469721a12b3e92fe04",
        "title": "黄子羽山长为不及同山行次余东发别余韵见寄因再用韵以谢二首  其一",
        "author": "陈着",
        "content": "文脉丝垂感慨深，奎躔今直鄮山阴。\n末流自逐狂澜倒，独步直成空谷音。\n四海园林春事裏，一家松竹岁寒心。\n相知不必长相见，明月春风处处寻。",
        "dynasty": "宋",
        "collection_info": null
    },
    {
        "uuid": "52c5e88a94871fdb2314a8b023369d72",
        "title": "黄子羽山长为不及同山行次余东发别余韵见寄因再用韵以谢二首  其二",
        "author": "陈着",
        "content": "忆昨追随太史游，欠招吟脚共评秋。\n自怜蒲柳难禁老，君向桑榆尽可收。\n人物多从危世见，山林盍有好诗留。\n和篇忽转云南去，便当同行云上头。",
        "dynasty": "宋",
        "collection_info": null
    },
    {
        "uuid": "10393b932fc1d1015dda871683c6e925",
        "title": "十月二十四日过弟观寓所出莱菔相款",
        "author": "陈着",
        "content": "趁溪茅舍竹篱阴，石径如蛇屈曲深。\n吏卒不行烟冷处，弟兄聊说岁寒心。\n床头无酒可归算，窗外有鸡留伴吟。\n过午忽修莱菔供，悠长滋味在山林。",
        "dynasty": "宋",
        "collection_info": null
    },
    {
        "uuid": "7e998c5481475ee99c35d9d39e1d1149",
        "title": "次韵剡张知录见寄",
        "author": "陈着",
        "content": "危途盍把隠为师，名姓翻嫌世或知。\n栗里已成终老计，桐乡犹记旧游时。\n云山杳杳勤搜便，风雨潇潇独寄诗。\n目送心期无别语，厚培根本做春枝。",
        "dynasty": "宋",
        "collection_info": null
    },
    {
        "uuid": "e72498486d192c3acd1eae65eadb6ca0",
        "title": "留范景山",
        "author": "陈着",
        "content": "满天风雨作新正，下访劳君一日程。\n长揖不交随俗礼，苦言惟有隔年情。\n镫生晕处醒相对，犬吠声中心自惊。\n人事难齐时事险，聚头时节且迟行。",
        "dynasty": "宋",
        "collection_info": null
    },
    {
        "uuid": "d4de9f1714293c064a981363c1f0b779",
        "title": "游蔡峰过黄沙坑怀朝儿",
        "author": "陈着",
        "content": "入谷崎岖十里程，更崎岖处见沙坑。\n幼儿曾寄流鸿影，老我难忘舐犊情。\n后日早知为死别，当时寸步亦同行。\n如今但有东风泪，洒入流泉恸失声。",
        "dynasty": "宋",
        "collection_info": null
    },
    {
        "uuid": "207686ce3903a1cdbe7196f89a83ad9e",
        "title": "溪上墺",
        "author": "陈着",
        "content": "满坡翠竹閒梅花，梅竹中閒住几家。\n本为牛羊安着脚，近来狼虎肆磨牙。\n青山绿水成烹鼎，白纸乌薪等撒沙。\n邂逅老农聊慰劳，且随时刻做生涯。",
        "dynasty": "宋",
        "collection_info": null
    },
    {
        "uuid": "41c5d10db7539f8bba2183b092cfa3d9",
        "title": "蔡峰似徐鳞卿",
        "author": "陈着",
        "content": "老去襟怀得丧齐，东风吹暖送行藜。\n羣山捧谷云居下，一岭分疆水向西。\n有路不来多事马，满邨交唱太平鸡。\n主人九十清谈健，樽酒流连日又低。",
        "dynasty": "宋",
        "collection_info": null
    },
    {
        "uuid": "02972c3af548fa6113be234a47fcdb07",
        "title": "三井",
        "author": "陈着",
        "content": "两崖削铁上擎空，下有灵潭与井同。\n龙出世时盘石透，水无底处洞天通。\n余波喷作雷霆怒，大旱腾为霖雨功。\n兄弟相携看奇迹，脚跟牢立崄巇中。",
        "dynasty": "宋",
        "collection_info": null
    },
    {
        "uuid": "af1dd3c5f0e92eaab478e2ef0c108013",
        "title": "董伯和竹溪寓居",
        "author": "陈着",
        "content": "三井西边十亩坡，与云盘礴傲羲娥。\n危时自说昇平话，险地今为安乐窝。\n鱼鼈收溪供草酌，竹松临户当花窠。\n故园台榭姑苏问，万事从来蚁一柯。",
        "dynasty": "宋",
        "collection_info": null
    },
    {
        "uuid": "e52b1d07ff4c12b8bb8e70e4b5fa1b2e",
        "title": "次韵徐鳞卿",
        "author": "陈着",
        "content": "百罹身世不成家，赢得萧萧两鬓华。\n梦想山行三载裏，绸缪亲谊百年赊。\n苍颜一见如枯柏，佳语相延总粲花。\n别后有诗须狎寄，莫嫌踏险路谽谺。",
        "dynasty": "宋",
        "collection_info": null
    },
    {
        "uuid": "97cdc903c33a206316f3f5c22414c5e4",
        "title": "九月十日乡人醵饮丹山分韵得东字",
        "author": "陈着",
        "content": "山光肃肃浄杉松，草草提携里曲同。\n不是休官住林下，无缘问菊到篱东。\n世途险迫閒为福，乡谊绸缪醵有功。\n酒散月明多感处，牛山故国正西风。",
        "dynasty": "宋",
        "collection_info": null
    },
    {
        "uuid": "8fc4064059b31480a97fa0772226f7ce",
        "title": "示都儿学书",
        "author": "陈着",
        "content": "都子方知砚石亲，字虽小技盍留神。\n鲁公米帖犹存古，王氏兰亭已失真。\n莫事锋铓多巧锐，要令骨肉两停匀。\n中心端正手圆活，此外无方可教人。",
        "dynasty": "宋",
        "collection_info": null
    },
    {
        "uuid": "71888c4017cfa5786a5ac4d22316722d",
        "title": "次韵戴帅初不赴丹山醵饮二首  其一",
        "author": "陈着",
        "content": "吁嗟世事已难言，得遇重阳强作欢。\n白髮不供新样眼，黄花却喜旧儒冠。\n两三杯裏意存古，四十年前盟未寒。\n青壁丹崖本深窈，谁知冷处有人看。",
        "dynasty": "宋",
        "collection_info": null
    },
    {
        "uuid": "ca48c6bef8c474ac950b97527e6d7748",
        "title": "次韵戴帅初不赴丹山醵饮二首  其二",
        "author": "陈着",
        "content": "危时时节已难得，况得知心盍共杯。\n我檄方从风裏去，君诗却占日前来。\n何须一醉独重九，但是相过多几回。\n门外斜阳送行处，眼光飞过碧崔嵬。",
        "dynasty": "宋",
        "collection_info": null
    },
    {
        "uuid": "4d470e4d34e0157a995207d01ba5ac4f",
        "title": "次韵帅初浙西回及得新居三首  其一",
        "author": "陈着",
        "content": "闻得胥江尚涨沙，往来虽便重嗟嗟。\n旧游怕说铜驼棘，遗曲难听玉树花。\n满目山川谁是客，无情天地若为家。\n栖栖又入西峯下，踏破山鞋几两麻。",
        "dynasty": "宋",
        "collection_info": null
    },
    {
        "uuid": "2212e6ab336cf545ee11e48e32cc7900",
        "title": "次韵帅初浙西回及得新居三首  其二",
        "author": "陈着",
        "content": "自昔恒河可聚沙，今为何日更堪嗟。\n未应绝物从孤竹，尚可依人住浣花。\n疲俗交□□□□，□时仍重读书家。\n老吾幸有相过便，尚得如蓬倚直麻。",
        "dynasty": "宋",
        "collection_info": null
    },
    {
        "uuid": "8c52ba3f0b858d1420f6db57db47da3b",
        "title": "次韵帅初浙西回及得新居三首  其三",
        "author": "陈着",
        "content": "家有图书便不贫，一湾门径碧溪滨。\n山林深密宜今世，梅竹婆娑似故人。\n少闭柴门延野叟，多营菜圃慰脾神。\n几年役役方休息，收放浑如一钓纶。",
        "dynasty": "宋",
        "collection_info": null
    },
    {
        "uuid": "ba3d471c371acbc788e1d230da34d634",
        "title": "载酒过俞叔可运干夜话",
        "author": "陈着",
        "content": "晴边杖屦学偷閒，十里溪山送入檐。\n门外方争危处路，竹閒自下旧时帘。\n数杯同醉寒时暖，一枕高眠苦后甜。\n何幸诗坛有盟主，狎相来往亦何嫌。",
        "dynasty": "宋",
        "collection_info": null
    },
    {
        "uuid": "b229a9b607a3537c9df64c6ce3d21d4c",
        "title": "次韵史芝田来访",
        "author": "陈着",
        "content": "珊然环佩下芝山，醉梦人閒醒眼看。\n三世相家知有后，十分谦德似无官。\n骚盟宽与江湖接，清气直将星斗干。\n难得相逢容易别，因风时为劝加餐。",
        "dynasty": "宋",
        "collection_info": null
    },
    {
        "uuid": "8674b11dca107a4ff6d9a52c5331caf7",
        "title": "晴郊意行到梅山示弟茝",
        "author": "陈着",
        "content": "安排聚首易参差，信意行来始是奇。\n山色堪餐饶有菊，樵歌相应自成诗。\n危时杯酌旱云雨，老境襟期春水澌。\n醉裏更无门外话，一声寒雁弟兄知。",
        "dynasty": "宋",
        "collection_info": null
    },
    {
        "uuid": "1fd6de9875569e8972c6785a3bb32fa0",
        "title": "次韵范纯甫",
        "author": "陈着",
        "content": "与云俱捲出山迟，邂逅初寒旺菊时。\n纵欲插花安得笑，无从赊酒若为诗。\n干坤许阔自多碍，风雨又□自故知。\n白首犹存旧乌帽，龙山何处渺余思。",
        "dynasty": "宋",
        "collection_info": null
    },
    {
        "uuid": "f014983725c78008d4b6f8c8e0467640",
        "title": "次韵黄子羽七十自嘆",
        "author": "陈着",
        "content": "弃瓢巢父固云稀，解印陶潜未是非。\n风雨似知人世换，溪山自爱主翁归。\n时消孤闷有茶屋，天把独醒存芰衣。\n我亦岁寒松下草，相望百里借春晖。",
        "dynasty": "宋",
        "collection_info": null
    },
    {
        "uuid": "4e4293696ebadc89f84b5b478b3d39b0",
        "title": "次韵卢致远见示",
        "author": "陈着",
        "content": "新春欲洗旧氛埃，并竹寻溪试一来。\n冻雨忽交疏霰下，严风不放寸云开。\n主人雅量诗相住，老客归心梦亦催。\n滑道何妨徐着步，袖中金薤不虚回。",
        "dynasty": "宋",
        "collection_info": null
    },
    {
        "uuid": "b4cbee7fec38caee3ccfe8f4f630a552",
        "title": "次韵戴帅初以水涨不及赴茂林醵饮重午",
        "author": "陈着",
        "content": "回头林谷已云迟，心不怀疑遁自肥。\n有菊可寻方觉是，无根自药岂吾非。\n危时一醉便为福，好客相过莫放归。\n欲弔湘纍波浩渺，但须珍重芰荷衣。",
        "dynasty": "宋",
        "collection_info": null
    },
    {
        "uuid": "d51c604efd99c8e1bcf6e46a1eef70a9",
        "title": "次韵前人祈雨未应二首  其一",
        "author": "陈着",
        "content": "交秋苦旱走疲农，惟合投忱地府龙。\n里社相师凭梵呗，山川无语笑盲聋。\n忍教地宝罹枯渴，安得天机捷应舂。\n联日定劳君眼力，雨晴只隔望春峯。",
        "dynasty": "宋",
        "collection_info": null
    },
    {
        "uuid": "f44a2ae3b74a97daeed42bd3859b09f9",
        "title": "次韵前人祈雨未应二首  其二",
        "author": "陈着",
        "content": "龙君非是忍忘农，一敬初终自见龙。\n雨感通时元有待，天分晓处可曾聋。\n雷车怒激腾东海，火伞忙收入下舂。\n我辈报神无别事，请裁佳句勒霞峯。",
        "dynasty": "宋",
        "collection_info": null
    },
    {
        "uuid": "2bad3da7e33bef08c42e905c10afc3e0",
        "title": "连山王开诗试子午花四首  其一",
        "author": "陈着",
        "content": "三数茎鬚细捻金，圆齐五瓣外红深。\n酷憎媚俗长垂首，善处骄阳不动心。\n色变化成丹竈火，时开落应土圭针。\n感怀南北多分裂，此独全名古到今。",
        "dynasty": "宋",
        "collection_info": null
    },
    {
        "uuid": "e84516ff053c6012d391ea97f3e5a78a",
        "title": "连山王开诗试子午花四首  其二",
        "author": "陈着",
        "content": "嫩绿扶疏红倒垂，红閒黄染数茎丝。\n牢存本色心为主，懒竞时妆面向谁。\n受二气中开止昼，当三伏裏傲炎曦。\n阴崖故国长安路，万里倾阳共藿葵。",
        "dynasty": "宋",
        "collection_info": null
    },
    {
        "uuid": "0ad031c171c4b5476774cfbc455b5a96",
        "title": "连山王开诗试子午花四首  其三",
        "author": "陈着",
        "content": "赤日黄尘任涨浮，直茎疏叶裏垂头。\n金心不逐时妆褪，赭面应为世态羞。\n分昼夜閒开落准，备离坎气品题优。\n倚栏感物伤怀处，何日崔卢入此瓯。",
        "dynasty": "宋",
        "collection_info": null
    },
    {
        "uuid": "baa463d455436bd301d805d96e6df0df",
        "title": "连山王开诗试子午花四首  其四",
        "author": "陈着",
        "content": "低垂不足畏炎氛，自是居高避俗喧。\n五瓣圆黏猩血重，数丝牢缀蜡心存。\n雅持本色明清昼，肯驻残妆媚黑昏。\n林下何人修炼到，丹余流入此芳根。",
        "dynasty": "宋",
        "collection_info": null
    },
    {
        "uuid": "de52f77a77c2c43251043f7e002c1001",
        "title": "访赵景文不值",
        "author": "陈着",
        "content": "见了西山叹復歌，老天元不奈人何。\n一身死护松楸活，满眼生来兰玉多。\n忍处要如顽铁石，平生能定恶风波。\n世閒终有安时节，细把林泉岁月磨。",
        "dynasty": "宋",
        "collection_info": null
    },
    {
        "uuid": "dbb182c6854db7e288167ae178c0f1ea",
        "title": "次韵朱景伯来见",
        "author": "陈着",
        "content": "平生四海弟兄之，况是乡关见白眉。\n方醉梦中能独醒，自离乱后笃相知。\n溪山坎坎劳飞旆，风雨潇潇苦说诗。\n老耳不堪闻别语，青镫对影復何时。",
        "dynasty": "宋",
        "collection_info": null
    },
    {
        "uuid": "65db44f80340c7ba94266333a1b961c3",
        "title": "次韵戴帅初见寄二首  其一",
        "author": "陈着",
        "content": "胸次玲珑达事端，入山买屋贮清寒。\n奉亲最乐危时见，与俗相忘实处看。\n閒辍琴书翻兔册，旋添竹树隔牛阑。\n疏衣淡饭门多闭，章甫何妨独旧冠。",
        "dynasty": "宋",
        "collection_info": null
    },
    {
        "uuid": "d869c1d2ddabebdfe797db5a41f3e176",
        "title": "次韵戴帅初见寄二首  其二",
        "author": "陈着",
        "content": "水镜空平取友端，频来山外伴酸寒。\n交朋旧在弟兄列，古道新交世俗看。\n地近诗筒多便翼，月明心事两危阑。\n自家头恼冬烘甚，犹幸偷安未毁冠。",
        "dynasty": "宋",
        "collection_info": null
    },
    {
        "uuid": "20538c0d70eda71e5358dac77e5f13c6",
        "title": "次韵弟观授学陈子得家",
        "author": "陈着",
        "content": "忆昨依依话别端，潇潇暮雨满山寒。\n去家幸是老亲健，坐馆当如初宦看。\n归梦随风扬绿袂，吟情逐日写诗阑。\n从今稳入林深处，涂炭何缘行污冠。",
        "dynasty": "宋",
        "collection_info": null
    },
    {
        "uuid": "c6ee28db08f8c384aaa680d4c99bdfe4",
        "title": "赋陈子得书楼",
        "author": "陈着",
        "content": "危楼得地着身安，冬日烘檐夏气寒。\n木末清风平与接，山中本色晚宜看。\n课儿勤读书充架，留客高谈袖满阑。\n门外流渠源水活，不妨时濯自吾冠。",
        "dynasty": "宋",
        "collection_info": null
    },
    {
        "uuid": "45266938b6edc768dd237261d65005d7",
        "title": "次韵张子开喜雨",
        "author": "陈着",
        "content": "甘泽连朝拍稻畴，老天着意做今秋。\n软炊已报生尘甑，艰食俄忘淅米矛。\n甽口涨新浮白腻，禾头濯秀湿青油。\n疲农欢喜还长嘆，官已催租不待收。",
        "dynasty": "宋",
        "collection_info": null
    },
    {
        "uuid": "885536d70dfcb9ef006d74f558b237dd",
        "title": "送酒与元春兄",
        "author": "陈着",
        "content": "九月风光又一年，君家无酒坐无钱。\n翠微虽负菊花约，安乐应甘饮米权。\n举世方争沈醉境，谁人能顾独醒贤。\n两从事□聊相谂，会取一般平淡天。",
        "dynasty": "宋",
        "collection_info": null
    },
    {
        "uuid": "85432070d880f2bb7d819b1af8bf2e8c",
        "title": "与延庆老若圭游雪窦杖锡二首  其一",
        "author": "陈着",
        "content": "坐断青莲七宝池，又携铁锡踏嵚崎。\n一千丈雪与心照，二十里云随步飞。\n崖壁遍留吟墨迹，樵刍争看袒红衣。\n山林湖海本无二，处处风光属指挥。",
        "dynasty": "宋",
        "collection_info": null
    },
    {
        "uuid": "b656495250685fc8a68212e3e855fb07",
        "title": "与延庆老若圭游雪窦杖锡二首  其二",
        "author": "陈着",
        "content": "有意西游万玉峯，往来何事太怱怱。\n知心能几片云外，回首应多明月中。\n争供粟泥怀太白，终留梨实待兴公。\n从今若枉诗相问，我住丹霞水竹丛。",
        "dynasty": "宋",
        "collection_info": null
    },
    {
        "uuid": "5bade97160ba19ae866315ac4d0e192e",
        "title": "同赵景文到梅山弟家",
        "author": "陈着",
        "content": "脚力犹支一里閒，得闲便不记艰难。\n可人本色山林屋，避世珍羞芋栗盘。\n来往任教诗眼热，笑谈能化老身寒。\n感怀棠棣诗章在，试把丝桐檃括弹。",
        "dynasty": "宋",
        "collection_info": null
    },
    {
        "uuid": "099253fd6efffb2804a8cce8f3bae258",
        "title": "次韵戴帅初见寄",
        "author": "陈着",
        "content": "儿造从来自不情，百千万变底人惊。\n人生水上浮沤影，物论风前乱叶声。\n自笑醉吟空赘传，谁知橘隠竟无名。\n况今衰老知何用，惟有关门答五行。",
        "dynasty": "宋",
        "collection_info": null
    },
    {
        "uuid": "ebb748620c2c3c54290c0fa8a48fa8bf",
        "title": "寿同父兄七十二首  其一",
        "author": "陈着",
        "content": "光风颜色雪髯鲜，已到人閒稀有年。\n心好共称生下佛，身闲自谓饮中仙。\n安贫真味齐眉馈，养善良方高枕眠。\n更看镫宵儿迎妇，一家春与月团圆。",
        "dynasty": "宋",
        "collection_info": null
    },
    {
        "uuid": "88e5b86016ad951a0b8b346d0cdf18c2",
        "title": "寿同父兄七十二首  其二",
        "author": "陈着",
        "content": "吾家兄弟笃天伦，晚景怡怡仅两人。\n门户相依杏阴旧，藩篱不隔棣华春。\n难逢燕夜如今日，回愧鳞年以次身。\n造物倘容顽健在，愿为老栎伴庄椿。",
        "dynasty": "宋",
        "collection_info": null
    },
    {
        "uuid": "c9421edfe448b3d41f6428f167b0f445",
        "title": "閒居有感",
        "author": "陈着",
        "content": "参差梅竹槿花篱，强对溪山傲百罹。\n终日书声清屋气，四时蔬食寿家规。\n苦儿知学何妨懒，老妇安贫未觉衰。\n无处可修床下拜，门前心事碧天涯。",
        "dynasty": "宋",
        "collection_info": null
    },
    {
        "uuid": "c650b81c57b90f1aaf1a7b0aa77dd32b",
        "title": "壬午九日有感",
        "author": "陈着",
        "content": "修茂堂中九日杯，今年无復寿兄来。\n把萸空感同看会，插菊难教一笑开。\n不使犬鸡当厄去，却闻鸿雁送声哀。\n浮生忽忽何须感，荒草牛山戏马台。",
        "dynasty": "宋",
        "collection_info": null
    },
    {
        "uuid": "b5f17beacd8433ab504a2f93b57f2964",
        "title": "出门寄弟覩子得",
        "author": "陈着",
        "content": "半年腿卧近方仁，一出门来拂濯身。\n交十月天邨景好，连三日雨晚晴新。\n青山无语自知我，黄叶是愁还可人。\n谁信幽居便忘世，渔樵亦自有经纶。",
        "dynasty": "宋",
        "collection_info": null
    },
    {
        "uuid": "13b9684534beb5aa16ae672bae6b0bec",
        "title": "偶成寄吴竹修",
        "author": "陈着",
        "content": "天自高高倚盖斜，遑知人事可嗟嗟。\n公移急甚擘张弩，私繫甚如求破家。\n镇一方浮劳地柱，救众生病瓣天花。\n万般巧计输平实，笑杀当年复壁涯。",
        "dynasty": "宋",
        "collection_info": null
    },
    {
        "uuid": "bfadb321109bba234a32e2e2f62165c3",
        "title": "次韵吴竹修庆余免役",
        "author": "陈着",
        "content": "大道荆榛万径斜，中閒役事最堪嗟。\n私心自分齐编户，公法仍条存宦家。\n免把血躯供刻木，尚存醒眼傲空花。\n要知天理无穷处，风雪严时春有涯。",
        "dynasty": "宋",
        "collection_info": null
    },
    {
        "uuid": "9088a0ba3a4e6506c0903737e64392d0",
        "title": "次前韵与前人同舟自城归",
        "author": "陈着",
        "content": "夜泊南津梦岸斜，老来行役祇堪嗟。\n满篷风露五更月，残梦溪山百里家。\n蹴起睡奴催縴路，坐同吟伴说梅花。\n此归又且深深住，澜倒中閒要见涯。",
        "dynasty": "宋",
        "collection_info": null
    },
    {
        "uuid": "4cecb2be5b6098bce081d1969b427bbe",
        "title": "谢前人留宿饮食",
        "author": "陈着",
        "content": "芒屩东归日已斜，故人留滞岂来嗟。\n数杯烂醉饥时药，一枕熟眠安处家。\n湖海友朋多宿草，干坤今古一风花。\n但将无事看时事，来往溪山诗未涯。",
        "dynasty": "宋",
        "collection_info": null
    },
    {
        "uuid": "6d663a1261a6dd1f9f79e0c82ce7960f",
        "title": "又似前人",
        "author": "陈着",
        "content": "薄俗交朋赴字斜，可人一见祇惊嗟。\n心凭实地应多事，诗引清风归一家。\n休看马头秋后叶，自培门裏岁寒花。\n何时相接从容步，遍历山巅与水涯。",
        "dynasty": "宋",
        "collection_info": null
    },
    {
        "uuid": "ffa778bbdc75adb7c3883ebf69cd38d9",
        "title": "寄魏倅万初",
        "author": "陈着",
        "content": "衣冠古雅御风行，为我迟留半日程。\n未盍簪时劳梦寐，一倾盖后见生平。\n相看惟有兴亡叹，欠死难将出处评。\n回首梅花古松下，忍寒终不惹春情。",
        "dynasty": "宋",
        "collection_info": null
    },
    {
        "uuid": "7a5928c8c04158e95abfd5de0889bd63",
        "title": "寄崇福主泽南洲",
        "author": "陈着",
        "content": "天地中閒澒洞尘，山林须是好三分。\n危时安饭僧家鼓，浊世清风相国坟。\n老后重来如梦见，静中自韵以心闻。\n同游话到溪头别，寂寂斜阳淡淡云。",
        "dynasty": "宋",
        "collection_info": null
    },
    {
        "uuid": "b8f4ada880fbf2f494df13ee62acbf1a",
        "title": "赓吴竹修雪诗二首  其一",
        "author": "陈着",
        "content": "寒勒银河不放流，幻飞六出眩人眸。\n谁知青女老成手，自媚玄冥冬尽头。\n积峻便如羣玉府，遇□还作□毛毬。\n西湖西畔孤山上，欲访梅花有路不。",
        "dynasty": "宋",
        "collection_info": null
    },
    {
        "uuid": "6b768169f1cbcb1843fb593a6bf7449a",
        "title": "赓吴竹修雪诗二首  其二",
        "author": "陈着",
        "content": "天将洁白洗纷华，谁识人閒有嘆嗟。\n馿子已无诗客路，羔儿偏属武流家。\n惊心玉树伤遗曲，回首琼林忆赐花。\n毕竟纷纷总成幻，抱琴无语剡溪涯。",
        "dynasty": "宋",
        "collection_info": null
    },
    {
        "uuid": "01d8b744eb618c535c14c4bfb15be194",
        "title": "次韵戴帅初除夕并寄弟观二首  其一",
        "author": "陈着",
        "content": "天如旋磨又今春，留得非才未死身。\n浮世生来真逆旅，危时老去少同人。\n俗情一夜分寒暖，道眼百年无旧新。\n但恐明朝官事动，叫嚣隳突满乡邻。",
        "dynasty": "宋",
        "collection_info": null
    },
    {
        "uuid": "e0f1d21c29b6ac8de4e1c93f4bdb3790",
        "title": "次韵戴帅初除夕并寄弟观二首  其二",
        "author": "陈着",
        "content": "兄弟相依友在邻，又添一岁话情真。\n梅花素入两年眼，椒酒难医百病身。\n敝帚自珍从众笑，破皮非怪亦多嗔。\n柴门一任风开闭，静看争春车马尘。",
        "dynasty": "宋",
        "collection_info": null
    },
    {
        "uuid": "ca7201fc8d68f0872333cac161665709",
        "title": "次韵单君范行李中诸诗前数章自道后二章为单君作也八首  其一",
        "author": "陈着",
        "content": "心如古井不生澜，无奈形骸寄两閒。\n老境阳春亦风雪，危时明月自江山。\n琴书有旧聊相与，门户虽贫未是閒。\n儿女不知何世界，劝传花事已斓斑。",
        "dynasty": "宋",
        "collection_info": null
    },
    {
        "uuid": "2ba8a3f77de88ddffe5da75a2820ffb1",
        "title": "次韵单君范行李中诸诗前数章自道后二章为单君作也八首  其二",
        "author": "陈着",
        "content": "宇宙中閒战血腥，不才难应少微星。\n穷顽得寿非三甲，老拙无文况六丁。\n醉后时歌东里曲，閒中堪伴北山灵。\n门前总是尘埃事，惟有梅花照眼醒。",
        "dynasty": "宋",
        "collection_info": null
    },
    {
        "uuid": "ceb4eb772cc48801831e4c16b15b3f94",
        "title": "次韵单君范行李中诸诗前数章自道后二章为单君作也八首  其三",
        "author": "陈着",
        "content": "老不能狂心自箕，览观宇宙百非宜。\n沈舟那管帆争水，抱瑟难随竽用时。\n祇把书医凭几困，閒从龟决访山疑。\n夜来窗下青镫下，兀兀无言渺渺思。",
        "dynasty": "宋",
        "collection_info": null
    },
    {
        "uuid": "8a9f4fce2889657cf93f2efe8b4a98b8",
        "title": "次韵单君范行李中诸诗前数章自道后二章为单君作也八首  其四",
        "author": "陈着",
        "content": "纷纷万变自鸿荒，人事都归梦一场。\n龚胜余生祇廉里，渊明初意岂柴桑。\n山林有味儿亲圃，风雨无眠客对床。\n衰老近来诸事废，渔樵唱和是文章。",
        "dynasty": "宋",
        "collection_info": null
    },
    {
        "uuid": "cb12fe4f4e360082a53500bd870e6eab",
        "title": "次韵单君范行李中诸诗前数章自道后二章为单君作也八首  其五",
        "author": "陈着",
        "content": "残生光景满腔愁，平地江河汹涌流。\n可痛事多周正月，不言心有晋春秋。\n俗饕无梦亦寻鹿，人饱自歌谁饭牛。\n咄咄向天天不管，方来毕竟几时休。",
        "dynasty": "宋",
        "collection_info": null
    },
    {
        "uuid": "e862ed38ee323c07d10cc5792f80f0e6",
        "title": "次韵单君范行李中诸诗前数章自道后二章为单君作也八首  其六",
        "author": "陈着",
        "content": "欲言心事鼻先酸，最怕清流亦倒澜。\n尘路争车甘下泽，雪毛满镜自南冠。\n高悬古月看时变，相与春风到岁寒。\n案有陶诗须细和，无鱼归铗不须弹。",
        "dynasty": "宋",
        "collection_info": null
    },
    {
        "uuid": "66ea01a12d63baf28b5eed5e51d7eaa2",
        "title": "次韵单君范行李中诸诗前数章自道后二章为单君作也八首  其七",
        "author": "陈着",
        "content": "浮世憧憧为底忙，百年光景等风狂。\n干坤自隘胸襟豁，言语无多意思长。\n但觉高歌同夜酌，未应别赋写春伤。\n吾侪渐喜无人识，自做无名草木香。",
        "dynasty": "宋",
        "collection_info": null
    },
    {
        "uuid": "e825b48f56a33dcc69e77bf760bfc428",
        "title": "次韵单君范行李中诸诗前数章自道后二章为单君作也八首  其八",
        "author": "陈着",
        "content": "山林气骨本来癯，客气乘时敢阚虚。\n韩愈无医惟赠遣，宗元何病岂工书。\n不烦天女梵花散，自有乡人傩茢除。\n到底羣邪须一正，请师孔祷莫踌躇。",
        "dynasty": "宋",
        "collection_info": null
    },
    {
        "uuid": "95f04f33e1a1bbff01060067d87e53a8",
        "title": "次戴帅初与次儿瀹诗",
        "author": "陈着",
        "content": "世变纷纷蜂蝶丛，人情落落马牛风。\n山林犹喜典刑在，师友相从气义同。\n坎有亨心方善处，兑为丽泽要深穷。\n暮春乐处儿知否，好趁曾门咏舞童。",
        "dynasty": "宋",
        "collection_info": null
    },
    {
        "uuid": "5d8b0d483fe0cb8e6f004887faed194b",
        "title": "同范景山到城西墺游鹿苑寺",
        "author": "陈着",
        "content": "片帆带月趁潮行，晓及三江作住程。\n上冢偶随庞老去，过溪忽见远公迎。\n山疑无路亦多路，鸟独有声时一声。\n幸自醉乡风唤醒，斜阳烟草旧花城。",
        "dynasty": "宋",
        "collection_info": null
    },
    {
        "uuid": "d78c933d8d0e087f99b138bfcf920196",
        "title": "留前人处有感",
        "author": "陈着",
        "content": "友壻从来义断金，旧春一别到如今。\n琴帏绝奏香镫冷，花圃犹荒风雨深。\n三夜书窗同话古，十年人事百伤心。\n杜鹃只管催归去，不道□行有苦吟。",
        "dynasty": "宋",
        "collection_info": null
    },
    {
        "uuid": "1e808651000717786433c6226fe39dc9",
        "title": "城中赴范纯甫酒有感",
        "author": "陈着",
        "content": "杜鹃啼断洛阳桥，心与萍流絮与飘。\n风雨故都同死梦，山林晚景十年饶。\n相逢得醉有今日，万事忘言付落潮。\n见说隠居归我里，尚堪鸡黍狎招邀。",
        "dynasty": "宋",
        "collection_info": null
    },
    {
        "uuid": "9f926e77645670f3a6a18b84a44b6b9a",
        "title": "天台徐德源许以谷应借",
        "author": "陈着",
        "content": "枯淡生涯寄草莱，短供不给甑尘埃。\n吾徒例有绝粮事，世俗何从索米来。\n邂逅指囷如鲁肃，分明流饭自天台。\n不将乞字书为帖，拙语聊干一笑开。",
        "dynasty": "宋",
        "collection_info": null
    },
    {
        "uuid": "099b2ca00a60c47f6afbd155bfce2975",
        "title": "次韵杜孟传送归剡",
        "author": "陈着",
        "content": "天空地阔本无言，兔走乌飞自做年。\n老景光阴炊黍外，客窗风雨酿梅前。\n事随笑去户门福，诗为别来朋友贤。\n河水洋洋山杳杳，一声归橹绿杨边。",
        "dynasty": "宋",
        "collection_info": null
    },
    {
        "uuid": "e4ede4fd9b136afa323509ce3af9192e",
        "title": "和吴竹修",
        "author": "陈着",
        "content": "滔滔世事黯难言，忽忽光阴况晚年。\n草野姓名萤爝裏，江湖消息马风前。\n论交有得无新故，处变如常是圣贤。\n何幸相知足磨琢，言诗须到赐商边。",
        "dynasty": "宋",
        "collection_info": null
    },
    {
        "uuid": "c4bb9f2ab6504156fdb28dbbf521713c",
        "title": "癸未生日书于本堂",
        "author": "陈着",
        "content": "与云俱卷十年强，百短难医独命长。\n自有青天看晚节，不将白髮换时妆。\n田园活计雨声好，湖海醒心山气香。\n得一日閒胜一岁，老来免得别思量。",
        "dynasty": "宋",
        "collection_info": null
    },
    {
        "uuid": "614b77440a0e785e2da31498847ad981",
        "title": "次韵吴竹修立秋日",
        "author": "陈着",
        "content": "白帝来时赤帝归，年年流转不违时。\n书镫有约花先喜，庭树无情叶自知。\n楸市漫劳兵后梦，莼乡仅免客中思。\n老躯便动衣裘想，胠箧其如穴壁儿。",
        "dynasty": "宋",
        "collection_info": null
    },
    {
        "uuid": "fc04275bda848b869d1b7c2b62a4e918",
        "title": "次韵前人贵籴",
        "author": "陈着",
        "content": "麦甑凄凉稻尚青，粒珠乘急价掀腾。\n市平本易无千斛，仓籴良艰且五升。\n长是信天还自活，未能送鬼任多憎。\n回头钟鼓羣峯寺，饱饭高眠独有僧。",
        "dynasty": "宋",
        "collection_info": null
    },
    {
        "uuid": "a45e38007ba5b5a67a1cf655986d1321",
        "title": "次韵四明孙常州",
        "author": "陈着",
        "content": "忽忽光阴日隙尘，回头十载两襟分。\n听经偶枉真人驾，过首犹怀处士坟。\n危世清风谁一面，青山啼鸟自相闻。\n慇懃寄到新诗卷，奇字终须问子云。",
        "dynasty": "宋",
        "collection_info": null
    },
    {
        "uuid": "ee19e8f82d758fdb12925cb05dfc4f42",
        "title": "拜先外舅墓坐雨用赵景文韵二首  其一",
        "author": "陈着",
        "content": "说着韬翁泪泫然，得来展墓及春先。\n松楸旧壠惊如许，风雨寒宵坐有缘。\n余味淡交微醉酒，回头流俗未烹鲜。\n明朝又别西山去，多少怀思集晚年。",
        "dynasty": "宋",
        "collection_info": null
    },
    {
        "uuid": "1ef8d275faaf73687636e22abfa6479b",
        "title": "拜先外舅墓坐雨用赵景文韵二首  其二",
        "author": "陈着",
        "content": "卷怀经笥袖名鞭，千载阴何暗结缘。\n清似岁寒松独立，健于霜晓鹘争先。\n尘埃事与心相避，醉梦人看眼亦鲜。\n肯使鸡林浪传去，纷纷吟梓不同年。",
        "dynasty": "宋",
        "collection_info": null
    },
    {
        "uuid": "790163dd15e835d4daa96ae10fe8791d",
        "title": "赞前人第四子良汉周岁",
        "author": "陈着",
        "content": "昨见初綳浴露儿，如今又满一年期。\n山林深处寿高木，薇蕨清风生瑞芝。\n试取印来知异日，能将字认已多时。\n诸郎自是诗书种，嫡出源源分外奇。",
        "dynasty": "宋",
        "collection_info": null
    },
    {
        "uuid": "a16847746b31d1a318780573cbabaa13",
        "title": "梅山弟来同饮醉书本堂",
        "author": "陈着",
        "content": "谁将糟粕视诗书，兄弟何妨做拙儒。\n流水青山同醉处，清风明月几归途。\n樵歌相与为吟友，草市谁教见瑞夫。\n宇宙如今惟有酒，太和楼下渺烟芜。",
        "dynasty": "宋",
        "collection_info": null
    },
    {
        "uuid": "b69ee6a8779d83309be679cc6b8db2c0",
        "title": "岁首戒子到外家展驾寄内弟竺少博",
        "author": "陈着",
        "content": "古俗流传重岁新，交相来往笃亲亲。\n外家在望无十里，内表如今能几人。\n筋力难施身已老，形骸不索意方真。\n儿曹能拜何妨遣，要使绸缪百世春。",
        "dynasty": "宋",
        "collection_info": null
    },
    {
        "uuid": "1990362ab6b2c0079e95ffdcee3b2cff",
        "title": "二月四日梅山弟留饮",
        "author": "陈着",
        "content": "醉中咄咄向空书，开眼犹能傲薄夫。\n多事光阴存社栎，十年筋力老园芜。\n籓篱吾道难为党，衣食诸人未信儒。\n怀抱海深姑寄酒，习家池上不同途。",
        "dynasty": "宋",
        "collection_info": null
    },
    {
        "uuid": "ec0e5d88537189d97f3fbfa161a0ae8c",
        "title": "春日偶成二首  其一",
        "author": "陈着",
        "content": "老景还逢春一番，尚能消受自温存。\n蚕寒风雨梨花屋，蕨熟人烟桦角邨。\n无事课儿多闭户，有时见客一开樽。\n旁观莫笑谋生拙，元是诗书旧子孙。",
        "dynasty": "宋",
        "collection_info": null
    },
    {
        "uuid": "9e452b27d45c048f77ae9af46c90fa49",
        "title": "春日偶成二首  其二",
        "author": "陈着",
        "content": "乌兔催更日夜番，独于衰朽尚相存。\n世情富贵鲍鱼市，老眼风流麻鸟邨。\n牢立诗肩撑雨屋，施营酒料续春樽。\n芒鞋又办游山计，我亦兴公不姓孙。",
        "dynasty": "宋",
        "collection_info": null
    },
    {
        "uuid": "2d500834e34a691e3a1ea97ad838a45c",
        "title": "用戴帅初韵寄孙常州",
        "author": "陈着",
        "content": "溪绕山围杨柳遮，战蜗国裏退閒家。\n儿孙满眼堂万卷，宾客多贤馆五花。\n立脚东皋看倦鸟，回头温水笑跳蟆。\n相知惟有诗相寄，便羽一封三印斜。",
        "dynasty": "宋",
        "collection_info": null
    },
    {
        "uuid": "fe30fc90ec7541a9e04ec425aa7a920b",
        "title": "送丹山主者周东隠",
        "author": "陈着",
        "content": "飞来峯头飞铁锡，一坐八载丹霞岑。\n山林成阴饕眼浅，议论近古咻机深。\n白云泊对不留迹，明月行空是归心。\n可无坡翁挽戒老，试听重新钟鼓音。",
        "dynasty": "宋",
        "collection_info": null
    },
    {
        "uuid": "560b0371bfa6ed78c234ef3dafa37683",
        "title": "夜酌丹山",
        "author": "陈着",
        "content": "石路深深着梵宫，绿阴截断出尘红。\n春风杖屦閒忙外，明月山林醒醉中。\n有酒何须白莲社，无诗可入碧纱笼。\n归途自有儿扶笑，不用过溪劳远公。",
        "dynasty": "宋",
        "collection_info": null
    },
    {
        "uuid": "5e307091f0fea97f59a9f87913d22ce9",
        "title": "东隠退永固龄叟留之慈云西堂",
        "author": "陈着",
        "content": "识破机关便出林，满天劫火可能侵。\n水流不去青山影，风与俱高白鹤心。\n物外弟兄相契合，眼中世界几浮沉。\n是知处处虚西榻，难得慈云一片阴。",
        "dynasty": "宋",
        "collection_info": null
    },
    {
        "uuid": "9257478a6d89a6ec48ad2a221aeddf61",
        "title": "拜赵端斋墓有感而书",
        "author": "陈着",
        "content": "流俗滔滔逐乱尘，典刑卓卓老宗臣。\n山川在眼孤忠泪，风雨无家一梦身。\n及奠生刍吾已晚，忍看宿草自成春。\n方来世事谁能料，须认分兵护墓人。",
        "dynasty": "宋",
        "collection_info": null
    },
    {
        "uuid": "144402fd808c92c665e05f6f96851a09",
        "title": "咏孙常州飞蓬亭",
        "author": "陈着",
        "content": "藕花池上竹梅阴，一舣中閒用意深。\n画舫规模供燕适，虚舟世界看浮沉。\n快风未信千帆福，逆水难凭百丈心。\n惟有此蓬飞已定，更无惊浪怒涛侵。",
        "dynasty": "宋",
        "collection_info": null
    },
    {
        "uuid": "ea8d6981781ea145deb84881c7f66580",
        "title": "过仙山咏孙松磵新庵",
        "author": "陈着",
        "content": "雅怀欲友汉刘樊，巧筑屠苏压大兰。\n檐宿白云山气重，门无赤日树阴寒。\n少年自得老成趣，危世谁如肥遁安。\n下界黄尘从扰扰，不妨高枕梦邯郸。",
        "dynasty": "宋",
        "collection_info": null
    },
    {
        "uuid": "62a19dc7923a101d5ad06b9244208cd6",
        "title": "甲申夏到杖锡忆戊寅秋同黄东发游",
        "author": "陈着",
        "content": "布袜青鞋共踏云，七年往事不堪论。\n湖山宿草梦魂到，风雨秋镫诗卷存。\n后死犹能传耆旧，平生相属□儿孙。\n老禅携手经行处，薄采芷兰招楚原。",
        "dynasty": "宋",
        "collection_info": null
    },
    {
        "uuid": "50fb849351b30ccdc53e5e4dbaa40932",
        "title": "暇日偶成",
        "author": "陈着",
        "content": "天赐衰年一屋清，住深不接过门声。\n带泥笋角烧易熟，得雨芥心批又生。\n山与云宜时弄色，鸟乘春旺自呼名。\n谁能计较方来事，粥料何妨逐日营。",
        "dynasty": "宋",
        "collection_info": null
    },
    {
        "uuid": "9959016b95c702cb214db172ebc59617",
        "title": "夏五再游慈云",
        "author": "陈着",
        "content": "青山屏绕碧溪湾，不是閒身欲到难。\n好客易招纔隔水，先茔在望莫凭阑。\n三杯便是人閒福，半榻聊分物外安。\n扶醉有儿归路稳，不妨风露旧南冠。",
        "dynasty": "宋",
        "collection_info": null
    },
    {
        "uuid": "27c913f8214c0a66a4fe787294647c25",
        "title": "诗似来石门同少野",
        "author": "陈着",
        "content": "出林危世是亨途，道眼相逢菜味腴。\n愈契大颠非为佛，坡知老印本来儒。\n携晴雪瀑藤花路，话旧青镫柏子庐。\n万事已抛松枕外，不妨姓字落江湖。",
        "dynasty": "宋",
        "collection_info": null
    },
    {
        "uuid": "9bcef9897004d9dae57f14edba63adb5",
        "title": "用帅初韵谢其寿我之意",
        "author": "陈着",
        "content": "锦云忽把老瞳遮，寿语何为及我家。\n怕说庚寅赋湘芷，漫书甲子谱陶花。\n长途交骛鼠为虎，孤迹偷生蛇放蟆。\n人世到今何足问，桑榆况已日西斜。",
        "dynasty": "宋",
        "collection_info": null
    },
    {
        "uuid": "8f0f382795cd27aa1acb04215622875d",
        "title": "兄弟醵饮访雪航次弟观韵二首  其一",
        "author": "陈着",
        "content": "天女多年为散花，晚年来此寄年华。\n贫因好客甘如荠，诗解醒人苦似茶。\n入室漫为云作主，开窗惟许月通家。\n有时得句忙题处，满壁淋漓字湿鸦。",
        "dynasty": "宋",
        "collection_info": null
    },
    {
        "uuid": "19ac32efa1a312e85078a37ea4f5cd0c",
        "title": "兄弟醵饮访雪航次弟观韵二首  其二",
        "author": "陈着",
        "content": "梦断天边飞佩霞，短筇松路趁溪斜。\n归鸦山外烟如画，过雁云閒雪欲花。\n跌岩琴书谁我辈，承平钟鼓自僧家。\n从今载酒须同醉，兄已头童弟髮华。",
        "dynasty": "宋",
        "collection_info": null
    },
    {
        "uuid": "1729d5a8c206d1ef3bf17ff4eaa73fec",
        "title": "偶成",
        "author": "陈着",
        "content": "生计何曾问有无，心安便是邵尧夫。\n搀春菜奉清饕味，耐冻梅呈本相癯。\n闭户茶香浮雪屋，推窗山影落冰壶。\n终朝幸自无他事，忽听儿童报索租。",
        "dynasty": "宋",
        "collection_info": null
    },
    {
        "uuid": "803234ca0776f48cc566039089e83b03",
        "title": "游慈云",
        "author": "陈着",
        "content": "老怀不与世情便，纔说閒行兴翼然。\n微湿易干沙软路，大寒却暖雪晴天。\n未曾到寺香先妙，底用寻梅山自妍。\n笑问松边人立石，汝知今日是何年。",
        "dynasty": "宋",
        "collection_info": null
    },
    {
        "uuid": "af67b32688a0a12e631d81ff4496b23d",
        "title": "次儿瀹以年字韵呈喜而又赋",
        "author": "陈着",
        "content": "一诗未足见儿贤，意气中閒颇蔼然。\n忠厚人家宜有后，乱离时世始知天。\n老怀信汝穷须达，俗眼从渠丑做妍。\n培得根深花自茂，莫将今日看他年。",
        "dynasty": "宋",
        "collection_info": null
    },
    {
        "uuid": "e56d508a0f94191074a74ce6f1e72fb0",
        "title": "深瀹既聚用前韵示之併示侄溥",
        "author": "陈着",
        "content": "吾将语汝汝来前，勿听吾言藐藐然。\n君子最难端造处，人心易失本来天。\n须知妻系家兴废，自有人分行丑妍。\n三世一门诗礼在，莫教春意有穷年。",
        "dynasty": "宋",
        "collection_info": null
    },
    {
        "uuid": "6fd2923ea8a8e9ef3432d00ad7883882",
        "title": "游慈云",
        "author": "陈着",
        "content": "晓日烘晴一白晞，青鞋踏滑叩禅扉。\n千山流水溪声活，二麦涵滋野色肥。\n僵卧不妨晴又出，兴来谁肯夜空归。\n弟兄欢笑儿扶醉，满袖新诗下翠微。",
        "dynasty": "宋",
        "collection_info": null
    },
    {
        "uuid": "88b92264ac948bbcecffee38b1d75bf0",
        "title": "次韵赵景文见寄怀亲",
        "author": "陈着",
        "content": "薄俗滔滔逐水流，谁能古道两绸缪。\n白云终日静相向，紫气有时来更留。\n啼鸟已呼春到了，醉馿曾记旧游不。\n山林乐事输君早，未遇仙炊已转头。",
        "dynasty": "宋",
        "collection_info": null
    },
    {
        "uuid": "916169685a8ba0fbc4e47d3f5a044ba1",
        "title": "七十见梅有感",
        "author": "陈着",
        "content": "万木都由冬折磨，孤根却做老生涯。\n寒心欲吐知谁主，瘦骨相依有自家。\n祇许江南鸿雁见，肯交春后蝶蜂譁。\n风吹不断西湖梦，一曲从他月落笳。",
        "dynasty": "宋",
        "collection_info": null
    },
    {
        "uuid": "259b1ef74b592f586fe5c595531558d9",
        "title": "送单君范赴汪西皋馆",
        "author": "陈着",
        "content": "溪水沄沄云出山，行边意思自相关。\n欲从杖履吾已老，犹喜诗书君未閒。\n道脉不随多事去，文风似放一分还。\n纷纷世变忘言外，春在西皋花柳閒。",
        "dynasty": "宋",
        "collection_info": null
    },
    {
        "uuid": "e9b2a625487e6240a95b44bb647ef894",
        "title": "次儿生日八句示之",
        "author": "陈着",
        "content": "祖心流庆我生儿，说与吾儿初诞时。\n吉梦觉来珠蚌坼，喜声浮动玉麟知。\n如今弱冠归妻后，此是平生进德基。\n自有季方家样在，一门诗礼要扶持。",
        "dynasty": "宋",
        "collection_info": null
    },
    {
        "uuid": "5483eff18125ee1691c976c30b648954",
        "title": "凝光亭偶成",
        "author": "陈着",
        "content": "一寸春晖值万金，谁能白髮繫光阴。\n燕鶑已付忺新耳，蚕麦犹关活世心。\n坐到夕阳如梦寐，看来时事只沉吟。\n暖风吹面忘怀处，何日何人更似今。",
        "dynasty": "宋",
        "collection_info": null
    },
    {
        "uuid": "2db8d0def8c06880c6391203225f0120",
        "title": "梅山弟池边醉吟",
        "author": "陈着",
        "content": "两冈衔口水流唇，茅屋三间松四邻。\n花影落池尘外境，鸟声喜客静中春。\n生涯已付桑林旧，活句还随菜酒新。\n滋味悠长有兄弟，不知山外更何人。",
        "dynasty": "宋",
        "collection_info": null
    },
    {
        "uuid": "926f22125dce28ab30f16205b036fdde",
        "title": "弟观喜董稼山至有诗因次韵二首  其一",
        "author": "陈着",
        "content": "苍狗白衣纷过云，到头故我始为真。\n山林高看平沈世，风雨难摧独乐春。\n时出苦言医俗耳，多培好事寿閒身。\n仰天咄咄今何日，百里相过有若人。",
        "dynasty": "宋",
        "collection_info": null
    },
    {
        "uuid": "b51a8ac9e610f09ab92de3fee582b230",
        "title": "弟观喜董稼山至有诗因次韵二首  其二",
        "author": "陈着",
        "content": "误辱高轩访子云，须知我自是玄真。\n石心已落千寻海，霜鬓难留一髮春。\n门外道途新旧眼，兵前朋友死生身。\n如今聚首休轻别，他日黄金枉铸人。",
        "dynasty": "宋",
        "collection_info": null
    },
    {
        "uuid": "a4d6c2405922196e32eb92be338aaa46",
        "title": "次弟观与龄叟诗韵",
        "author": "陈着",
        "content": "雪窦飞来一片云，寺门兴起总由身。\n钟鱼饭众有今日，钲鼓粥神多信人。\n两阁眼空风黑夜，四山手植雨清春。\n我今亦是陶潜辈，三笑图中就写真。",
        "dynasty": "宋",
        "collection_info": null
    },
    {
        "uuid": "b4caf0aa49b5477caca66c15c24d6c90",
        "title": "八句呈董稼山",
        "author": "陈着",
        "content": "楼阁高虚压翠微，诗囊酒担答春晖。\n山环水抱花相映，天阔云开鹤自飞。\n已有新阴共醉卧，何妨清话放迟归。\n浮生难得如今日，回首人间万事非。",
        "dynasty": "宋",
        "collection_info": null
    },
    {
        "uuid": "37b88e74e0d195fa91b69d8127f6797f",
        "title": "别龄叟八句",
        "author": "陈着",
        "content": "翠竹黄花曲曲香，中间犹有太平腔。\n淡交一饭云山钵，诗梦对床风雨窗。\n忽动归心随晚策，尚留醉兴寄春缸。\n閒行除却禅关外，牢闭柴门学老庞。",
        "dynasty": "宋",
        "collection_info": null
    },
    {
        "uuid": "2523d39b0e2b3e66d2147f3fb555f8c4",
        "title": "次韵黄长孺",
        "author": "陈着",
        "content": "人情相得古来难，肯溯溪山伴退閒。\n潇洒风流屏褥外，和平气象瑟琴閒。\n鹊巢自爱居南国，鹤帐从教怨北山。\n只恐杜鹃声梦裏，与君飞去又飞还。",
        "dynasty": "宋",
        "collection_info": null
    },
    {
        "uuid": "1f757c9a6782d8d9f9c69e36add74a49",
        "title": "长孺因吾二诗有负米分邻之语因又次韵饯其归二首  其一",
        "author": "陈着",
        "content": "声气相投玉应金，花閒话到翠成阴。\n一清门户无同脉，万古诗书可立心。\n母子要知乌哺反，夫妻应感白头吟。\n若言相谂早须觉，难得青春长似今。",
        "dynasty": "宋",
        "collection_info": null
    },
    {
        "uuid": "bd1b046df904097e290a2f1211912b68",
        "title": "长孺因吾二诗有负米分邻之语因又次韵饯其归二首  其二",
        "author": "陈着",
        "content": "纷纷薄俗事轻唇，自喜衰年德有邻。\n危世孤儿华髮母，归舟百里碧波春。\n不因噬指感怀切，肯学呕心搜句新。\n娱舞慈庭应细说，丹山笋蕨正宜人。",
        "dynasty": "宋",
        "collection_info": null
    },
    {
        "uuid": "a622a65286df33591e2cd6f3cc6983fe",
        "title": "次韵黄虚谷",
        "author": "陈着",
        "content": "弓招消息下幽京，羣起张弮不受檠。\n衰朽分为林下物，英雄谁取彀中名。\n坐看年少抟双翼，争把时铦驱五兵。\n万事要终方有见，休凭水到说渠成。",
        "dynasty": "宋",
        "collection_info": null
    },
    {
        "uuid": "48c5082d8df5f40003c2209d69b6cc34",
        "title": "答范景山昼诗见意",
        "author": "陈着",
        "content": "绿阴门外涨黄尘，来往清风自可人。\n契阔一尊镫雨旧，平安数字麦寒春。\n閒居有味何妨拙，古道无情却耐贫。\n漠漠水云山隔断，何时王翰卜为邻。",
        "dynasty": "宋",
        "collection_info": null
    },
    {
        "uuid": "2a9525bf75591f1b64443d222a5c24b5",
        "title": "次韵弟观晚春风雨",
        "author": "陈着",
        "content": "天正宜晴却又非，云顽未是放开时。\n可曾路滑官移缓，但觉山寒农务迟。\n风雨颠狂如醉汉，干坤正大亦嬉儿。\n阴阳自有人调燮，牢闭柴门只自规。",
        "dynasty": "宋",
        "collection_info": null
    },
    {
        "uuid": "a654c54e41ed13f6469eadebe060d535",
        "title": "次韵石秀叔闻鶑",
        "author": "陈着",
        "content": "分得天机自动簧，与春相约不参商。\n无情有态眉如画，是曲非腔口尚黄。\n公子旧呼归梦境，友生新好出邨庄。\n山窗诗客先听处，写入乌丝句亦香。",
        "dynasty": "宋",
        "collection_info": null
    },
    {
        "uuid": "2fa645e2760be4f06972aed9bab101fa",
        "title": "次韵侄溥到云南外家回",
        "author": "陈着",
        "content": "二竹家传一髮微，眼中难问是和非。\n诗书事冷官符惞，韦布形枯缯户肥。\n儿戏仙楼空梦见，老过颠岭只愁归。\n山溪亦有不平处，终日諠声水战矶。",
        "dynasty": "宋",
        "collection_info": null
    },
    {
        "uuid": "30c78787319a8798b7aab3b4903eddec",
        "title": "四月八日携子侄到上乘偶成",
        "author": "陈着",
        "content": "白首犹堪数里行，相过一笑见山堂。\n残僧门径静于夜，新夏林塘暖自凉。\n且借吟床娱半日，何妨归笠戴斜阳。\n我来岂敢辞筋力，先陇松楸倚寺旁。",
        "dynasty": "宋",
        "collection_info": null
    },
    {
        "uuid": "8b8caa8e2f38d2552fe461a4d6b971fb",
        "title": "次韵长儿生日示诸弟",
        "author": "陈着",
        "content": "吾爱吾儿责望儿，终身实处看平时。\n夫妻琴瑟方为顺，伯仲埙箎便是诗。\n要向鲁邹中进步，先从曾闵上求知。\n酒边见汝倾心句，不觉摇头笑脱颐。",
        "dynasty": "宋",
        "collection_info": null
    },
    {
        "uuid": "d87d2693af51fba6aedbb7c705f1ca8f",
        "title": "用弟观韵二首  其一",
        "author": "陈着",
        "content": "住世光阴晓日霜，浮生谁弱又谁强。\n干戈时节贫差稳，诗礼人家话亦香。\n何用移文来北陇，可能把酒博西凉。\n妻无愠见儿堪教，门外从他沸一铛。",
        "dynasty": "宋",
        "collection_info": null
    },
    {
        "uuid": "06fa49999611049bec5301e3123ca88a",
        "title": "用弟观韵二首  其二",
        "author": "陈着",
        "content": "粉儿乳子等蓬麻，书种精神见始哑。\n自分閒居培玉树，无心劳役谶金沙。\n如龙当有腾高日，何恙能侵积庆家。\n乳哺薄乖随勿药，番成点浪□涂鸦。",
        "dynasty": "宋",
        "collection_info": null
    },
    {
        "uuid": "b021f02291f20bae31934d270f74e2de",
        "title": "季秋入城郡人迎鲍王有感",
        "author": "陈着",
        "content": "满城呵道涨黄尘，仪卫森严亚玉宸。\n幕帟游魂勋阀旧，鼓笳杀气谱家新。\n西风儿戏知何世，末俗民心只有神。\n兀坐僧窗增感慨，梁公已矣更谁人。",
        "dynasty": "宋",
        "collection_info": null
    },
    {
        "uuid": "f5f5c56e518a07dea65944d19a0937e5",
        "title": "次弟观与雪航韵",
        "author": "陈着",
        "content": "老友姑从方外求，危时亦可少纾忧。\n笑图难赘余人契，病室应关一世愁。\n淡饭是缘终有味，故山虽好莫回头。\n满航雪意元无价，住色空中是应酬。",
        "dynasty": "宋",
        "collection_info": null
    },
    {
        "uuid": "709395dfc18ae10e470125a8c0219d79",
        "title": "次弟观为陈子得纳妇别李亲家",
        "author": "陈着",
        "content": "马头姻缔热相寻，谁识清交旧绂簪。\n泽底李无门望态，村中陈有世婚心。\n别来得见百罹后，坐到忘言两意深。\n醉裏送君何所有，嚼梅花碎写成吟。",
        "dynasty": "宋",
        "collection_info": null
    },
    {
        "uuid": "96018254a2022632997c2fb57f2080f0",
        "title": "侄溥生男命曰迎孙取迎长之义且为方来期也因赋八句",
        "author": "陈着",
        "content": "应梦熊祥月又圆，以迎命汝岂徒然。\n迟之蓐卧十朝后，恰似阳来一日前。\n极处逢生天意在，长孙得嫡祖心传。\n相期他日成人事，復见升平要着鞭。",
        "dynasty": "宋",
        "collection_info": null
    },
    {
        "uuid": "a08086989acd0c39c06959702a16cd4c",
        "title": "次单君范遗次儿韵效鲁直体",
        "author": "陈着",
        "content": "世变不常有阴晴，吾道由来自坦平。\n安得天资白受采，要凭学力浊为清。\n三日刮目迎吕逊，一月坐春盍孔程。\n便须从今加鞭去，庶免辕越辙幽并。",
        "dynasty": "宋",
        "collection_info": null
    },
    {
        "uuid": "60fef6072de87374d0c01abbfbf8c8c9",
        "title": "次韵竺梅潭见示",
        "author": "陈着",
        "content": "曾携古调坐琴清，独有知心老灭明。\n百拙相安无异政，三年一信自同情。\n绥强粗祖太邱实，宰社终惭户牖平。\n桃李春风重回首，谁知倚树有新盟。",
        "dynasty": "宋",
        "collection_info": null
    },
    {
        "uuid": "f4c00c6513d2ade875f45fe55dcf553d",
        "title": "次韵夜坐",
        "author": "陈着",
        "content": "山林分老不求官，梅月窗深耐坐寒。\n浮世人如春梦乱，明朝事作宿缘看。\n膝边镫火心相付，眉裏杯盘量自宽。\n睡去醒来朝復暮，百年如此是平安。",
        "dynasty": "宋",
        "collection_info": null
    },
    {
        "uuid": "6e44bce37280f0912e6dc863abf92b10",
        "title": "单君范过西皋迂途来访一诗道别",
        "author": "陈着",
        "content": "老境途迎作梦看，出门相送是愁端。\n分携不去有心在，长揖无言回首难。\n雾雨暗山家信远，春风吹笠客心寒。\n儒生例是多劳役，幸得琴书路尚宽。",
        "dynasty": "宋",
        "collection_info": null
    },
    {
        "uuid": "cf6487636f017c6610b833e9a391c369",
        "title": "送同少野赴华藏寺二首  其一",
        "author": "陈着",
        "content": "絮帽蒙头太白峯，忽然霹雳起虚空。\n遁庵强出本心退，荼毒高迁好样同。\n南北云山十年梦，东西浙水一家风。\n无边福量如何说，龙象都归禽纵中。",
        "dynasty": "宋",
        "collection_info": null
    },
    {
        "uuid": "a01eabc148d7f11099592f053d161bfc",
        "title": "送同少野赴华藏寺二首  其二",
        "author": "陈着",
        "content": "落花流水去帆孤，风雨交情奈老夫。\n诗屋知谁共云月，笑图和我入江湖。\n千山遮眼梦自到，万笠传声书可无。\n家有寿翁垂百岁，尚因归省及桑榆。",
        "dynasty": "宋",
        "collection_info": null
    },
    {
        "uuid": "9122477940142a26c4ea2dcd19c3bb93",
        "title": "次前人韵以寄",
        "author": "陈着",
        "content": "流俗谁能问故知，慇懃书信驿同驱。\n古心地老天荒日，閒意风来月往时。\n交一臂閒机尚失，隔千里外会难期。\n从今要识相思瘦，认取青山槁木枝。",
        "dynasty": "宋",
        "collection_info": null
    },
    {
        "uuid": "93a15f470a530c75d82dbfb9f78cca52",
        "title": "朝归生日",
        "author": "陈着",
        "content": "当年分得月中胎，八岁精神愈觉开。\n小学路头方谨入，平生根脚要深培。\n家贫只问子贤否，父老何妨兄教来。\n须识此身关繫大，莫如流俗赴波颓。",
        "dynasty": "宋",
        "collection_info": null
    },
    {
        "uuid": "c0038a0a132b7432480dcb80f0f57e2d",
        "title": "次韵女淑寿兄诗",
        "author": "陈着",
        "content": "道韫生来亦谢芝，解吟今有寿兄时。\n着行布字银钩细，镕意成辞金薤垂。\n义气流行亲手足，笑风吹到老鬚眉。\n自家儿女能如此，一味清甘足解颐。",
        "dynasty": "宋",
        "collection_info": null
    },
    {
        "uuid": "426223ac37e7b4cdbf769e511ceac662",
        "title": "又用韵示长儿",
        "author": "陈着",
        "content": "向来枯卉亦生芝，种学纔深可瑞时。\n语海方知蜗井浅，培风当使翼云垂。\n可能任运如彭泽，也要名家似蜀眉。\n理义本来非外铄，自求两字盍观颐。",
        "dynasty": "宋",
        "collection_info": null
    },
    {
        "uuid": "f84e67301a5f67f380e9e31569b698c8",
        "title": "丙戌五月朔閒坐偶成",
        "author": "陈着",
        "content": "石火光中见岁华，溪云深处寄生涯。\n诗书屋下无嬉具，桑竹窗前有美花。\n拗境日增多活媿，嚣尘天与一贫遮。\n干坤自隘乡邻好，犹得开门守故家。",
        "dynasty": "宋",
        "collection_info": null
    },
    {
        "uuid": "f41eafd4760726882c243a1b2d6ed033",
        "title": "宿天宁寺偶成",
        "author": "陈着",
        "content": "参差新復古禅关，残树疏篁百亩閒。\n清晓轩窗初过雨，黄尘城市自深山。\n一家暂付客天外，半榻聊分僧夏閒。\n犹有故人相访问，到无言处是时难。",
        "dynasty": "宋",
        "collection_info": null
    },
    {
        "uuid": "2bc7d875137544795604e5b514a89d0d",
        "title": "因閒坐偶成韵谢黄虚谷",
        "author": "陈着",
        "content": "梦曾骑马踏京华，老矣盟鸥寄水涯。\n回首故人多宿草，攒眉晚节自寒花。\n南风漫把初心鼓，西日难将隻手遮。\n犹有穷吟谁管领，何时王翰作邻家。",
        "dynasty": "宋",
        "collection_info": null
    },
    {
        "uuid": "317be365d07cfc6352cceb2fde7d14be",
        "title": "次韵黄长孺",
        "author": "陈着",
        "content": "玉润深惭冰未清，午轩杯酒见人情。\n艰难方识山林味，亲戚还兼朋友盟。\n安用白头伤世变，又看黄叶报秋成。\n羡君燕奉潘舆处，淡泊中閒礼乐声。",
        "dynasty": "宋",
        "collection_info": null
    },
    {
        "uuid": "aeab7c57a39c7dfb3e3900572f90039d",
        "title": "用长孺七夕韵",
        "author": "陈着",
        "content": "炳炳双星从古然，滔滔多话到今传。\n渺茫河上曾无事，醉梦人閒自并缘。\n妄不易祛姑立我，巧如可乞岂为天。\n痴儿甘受三年诈，独有崔生此话贤。",
        "dynasty": "宋",
        "collection_info": null
    },
    {
        "uuid": "61c82afd54462f622eb81ab458e4c003",
        "title": "七月望郡庠赋秋声诗且欲不犯题字及见所作良可发笑因赋二首示诸儿  其一",
        "author": "陈着",
        "content": "天教少昊管金行，发越清商妙莫名。\n万宇虚凉机自动，千林摇落气难平。\n怒为伍子潮江吼，细入欧公夜壁鸣。\n最是幽窗多感处，数声唳月雁南征。",
        "dynasty": "宋",
        "collection_info": null
    },
    {
        "uuid": "1fce3619d56b07b0ebb49e7a2401fb69",
        "title": "七月望郡庠赋秋声诗且欲不犯题字及见所作良可发笑因赋二首示诸儿  其二",
        "author": "陈着",
        "content": "气应商声惨又清，人閒难听亦难名。\n非神非鬼洞庭乐，为鹤为风淝水兵。\n老叶自吟高处调，寒蛩相趁闹中鸣。\n西风机籁年年事，分付与天心自平。",
        "dynasty": "宋",
        "collection_info": null
    },
    {
        "uuid": "5c48964762eba07c6e892f238cb5b21c",
        "title": "次吴竹修寄泽南洲韵",
        "author": "陈着",
        "content": "君客蓬堧偶滞留，我寻菊伴枉经由。\n翠微轻失相逢笑，白髮堪禁几别愁。\n只为交情如管鲍，未能忘物似聃周。\n何妨重约论文酒，尚有橙黄橘绿秋。",
        "dynasty": "宋",
        "collection_info": null
    },
    {
        "uuid": "bcb13bd8f8710b31567220b993dbe3dc",
        "title": "次韵梅山弟",
        "author": "陈着",
        "content": "挂画烧香书满前，丰标清出剡溪源。\n平坡肘腋眠牛垄，小屋规模放鹤园。\n外事任如黄叶寂，閒心暗与白云论。\n应须参到希夷处，自是三峯直下孙。",
        "dynasty": "宋",
        "collection_info": null
    },
    {
        "uuid": "a0573926d1f92061959d5c12ec83c2a6",
        "title": "卢竹溪得处士号邑尹有诗卢以其唱及其自和来求余次韵",
        "author": "陈着",
        "content": "梦破邯郸百念齐，长汀西畔半分溪。\n护符清出黄冠品，承命有加紫诏泥。\n径捷更谁疑晚节，山居有客侈新题。\n老吾亦是三峯裔，何幸相逢有子兮。",
        "dynasty": "宋",
        "collection_info": null
    },
    {
        "uuid": "e1d79c3cc9fb6844348e2bf30b53df69",
        "title": "儿侄辈为燕老集石秀叔以诗来和之二首  其一",
        "author": "陈着",
        "content": "身是书中老仆童，布衣不溯马头风。\n虽无二顷资穷巷，犹有三峯着睡翁。\n虚室漫留庄叟白，新诗忽见相州红。\n危时流俗滔滔去，铁石心肠独我同。",
        "dynasty": "宋",
        "collection_info": null
    },
    {
        "uuid": "e1570e165e97daf9f83c1325d57906cc",
        "title": "儿侄辈为燕老集石秀叔以诗来和之二首  其二",
        "author": "陈着",
        "content": "白髮扶携绿髮迎，今为何日自欢声。\n任供觞豆人情便，存古门庭俗眼惊。\n寿语相期滋我愧，醉吟多感有儿赓。\n但令里曲皆知孝，此酒何如考叔羹。",
        "dynasty": "宋",
        "collection_info": null
    },
    {
        "uuid": "4a8e18486dab664bc9e024ec1e2de315",
        "title": "丙戌十一月十六日迎孙试周八句",
        "author": "陈着",
        "content": "杏林深处长孙枝，春意烘堂看试儿。\n脊硬不移匍匐手，语迟厚养粹凝姿。\n喜开三世瑶环瑞，满望重闱白髮慈。\n与汝家传双色笔，文章得力岂无时。",
        "dynasty": "宋",
        "collection_info": null
    },
    {
        "uuid": "42c7a815017d2c20de915c87e8084632",
        "title": "吴竹修以诗寄次韵以復",
        "author": "陈着",
        "content": "避世归来星一周，小丹山下剡溪头。\n风尘满眼醒如醉，宇宙关心笑亦愁。\n书几日听诸子业，菜畦时共老妻游。\n吟鞭倘践相过约，鸡黍犹能食仲由。",
        "dynasty": "宋",
        "collection_info": null
    },
    {
        "uuid": "7a8b81d777de23ed933de8b93de9eb8d",
        "title": "用前韵似龄叟",
        "author": "陈着",
        "content": "早岁雄心撼不周，晚年归契老禅游。\n肯除酒戒容元亮，欲答梅诗愧子由。\n隠几云山长在眼，出门风雪又回头。\n元宵有约慈云阁，镫火能无感旧愁。",
        "dynasty": "宋",
        "collection_info": null
    },
    {
        "uuid": "8034541bd451e1e90f1b19203bb0ce79",
        "title": "赞王来山爱竹祠前枯竹再生",
        "author": "陈着",
        "content": "清护祠香立翠寒，谁知活处发霜痕。\n生生与善相为脉，节节是仁皆可根。\n方信虚中涵造化，何妨直下长儿孙。\n更须就此封培去，千亩成阴百世门。",
        "dynasty": "宋",
        "collection_info": null
    },
    {
        "uuid": "9830299b4e4d0b8fe7a202bde875336d",
        "title": "次韵崇福老泽南洲",
        "author": "陈着",
        "content": "邯郸枕上梦回身，景照窗前醉卧人。\n山别是天迟放晚，鸟知何世早呼春。\n干坤大事三缄外，湖海清交一笑新。\n山去莫嫌来往密，免教云树两驰神。",
        "dynasty": "宋",
        "collection_info": null
    },
    {
        "uuid": "ef7bc695cb9bc393931780de3c816039",
        "title": "示梅山弟八句",
        "author": "陈着",
        "content": "浮世蘧庐付一呀，诗书余沥子孙家。\n两池分受高低水，四岸量栽次第花。\n笑傲溪山如故旧，招邀云月共生涯。\n相逢数酌春风酒，不信人间有战蜗。",
        "dynasty": "宋",
        "collection_info": null
    },
    {
        "uuid": "2f0b3a08f7885162b49539b06b140315",
        "title": "次韵竹石亭",
        "author": "陈着",
        "content": "卷收湖海入高怀，勘破人閒蛇影杯。\n老骨耐看寒后柏，古心相沃渴中梅。\n何妨风日同清美，不怕山云碍往来。\n多少诗香播牙颊，夕阳移酒坐兰苔。",
        "dynasty": "宋",
        "collection_info": null
    },
    {
        "uuid": "4592de766cc20a987176dfa7268a1eba",
        "title": "和息庵呈蒙山韵",
        "author": "陈着",
        "content": "象骖来自海之滨，何幸相逢孤独园。\n好句不妨诗共屋，戏言敢及赋名坤。\n江湖自有清风调，云月难招流俗魂。\n千里文章本同味，几时樽酒细重论。",
        "dynasty": "宋",
        "collection_info": null
    },
    {
        "uuid": "a0439a81d58f389a0471dbc10dc889ea",
        "title": "诗送读易堂张碧窗之扬",
        "author": "陈着",
        "content": "占得资身话柄高，六鳌岛上足逍遥。\n南风又送飞霞佩，北道相期明月桥。\n要坐虎皮专说易，肯携凤侣共吹箫。\n此行直上青霄去，不比闲缠鹤背腰。",
        "dynasty": "宋",
        "collection_info": null
    },
    {
        "uuid": "b26aa8d57275c65decf86fa4ed52511f",
        "title": "呈龄叟",
        "author": "陈着",
        "content": "寥寥古道独开门，一见无言心已闻。\n别后黄尘留四月，坐来清雨洗三分。\n鳞鳞秧活方吞水，翼翼山飞欲舞云。\n此景此生如此酒，证明耐久有南熏。",
        "dynasty": "宋",
        "collection_info": null
    },
    {
        "uuid": "91fe160394e7cbfc9098d577b5a9969d",
        "title": "留西山",
        "author": "陈着",
        "content": "老惫无如汗枕何，起看玉宇泻银河。\n残山剩水凄凉甚，明月清风感怆多。\n无计闭门遮外事，真成开眼梦南柯。\n坐来不觉东方白，又是余生一夜过。",
        "dynasty": "宋",
        "collection_info": null
    },
    {
        "uuid": "3442da80fb3606005c606d8eb58ba281",
        "title": "赠平原师妙觉归温州",
        "author": "陈着",
        "content": "喝破炎尘一锡飞，迂程千里访衰迟。\n袖中明月无时价，面上清风似故知。\n契顺何求惟勇义，参寥欲去且谈诗。\n便应立脚五山顶，未死相闻倘有期。",
        "dynasty": "宋",
        "collection_info": null
    },
    {
        "uuid": "3494399068b6cb92160c98a29c0bc0ab",
        "title": "次韵赵寄庵",
        "author": "陈着",
        "content": "家住黄沙绿水湾，功名土苴任天悭。\n顾瞻宇宙惊多碍，收卷江湖憩一閒。\n处子声容心自铁，太公年几鬓纔斑。\n老来难得重相见，明月清风处处山。",
        "dynasty": "宋",
        "collection_info": null
    },
    {
        "uuid": "3a59c2beac99f90d7e935150a52d39b1",
        "title": "见雪",
        "author": "陈着",
        "content": "冯夷老手妙庄严，一色工夫一夜添。\n统捲山河还太极，平抛珠玉到穷阎。\n瘦吟相谂梅寒苦，渴饮何妨秫冻甜。\n黄竹方哀籴方涌，幸犹三白是丰占。",
        "dynasty": "宋",
        "collection_info": null
    },
    {
        "uuid": "ec0a0b53e814f0e0dc905c1a5b2720af",
        "title": "次黄长孺元夕韵",
        "author": "陈着",
        "content": "流俗谁知运会元，逢场作戏逐时论。\n梅花簪烛行呼野，竹叶装巾醉舞村。\n幸是深山宽夜禁，苦无佳月破天昏。\n鳌山盛事当年梦，老不禁寒早闭门。",
        "dynasty": "宋",
        "collection_info": null
    },
    {
        "uuid": "326ddf83e621d6f8dcfebb702cd1414f",
        "title": "上乘展墓示子侄",
        "author": "陈着",
        "content": "吾行荷谢老天公，不放南来送雨风。\n筇杖步前皆雅兴，梅花香底欠诗工。\n尘埃辟易青山外，邱垄凄凉落照中。\n一片初心分付处，儿孙他日记衰翁。",
        "dynasty": "宋",
        "collection_info": null
    },
    {
        "uuid": "d9057578356e1e592e465eec244babf4",
        "title": "次韵卢致远祈雨喜应",
        "author": "陈着",
        "content": "四郊多少出云山，六月如何得雨悭。\n天意茫茫知不外，秋成岌岌有无閒。\n人非稼穑谁为命，职在蛟龙可听閒。\n终藉精忱起灵蛰，鹤骖带得夜瓢还。",
        "dynasty": "宋",
        "collection_info": null
    },
    {
        "uuid": "6ae23ab84af3d5e08a2fc73858370b62",
        "title": "次韵内侄竺稷留别",
        "author": "陈着",
        "content": "外家忠厚世多才，挑辔相过一笑开。\n珍重年光记亲戚，绵延义脉到云来。\n后生要积为山篑，前事休论覆水杯。\n榾柮炉头好情话，莫衝风雪便轻回。",
        "dynasty": "宋",
        "collection_info": null
    },
    {
        "uuid": "4bbe467e4ca6e0031556f4b47e6efd07",
        "title": "避难雪窦之西坑游西麓庵",
        "author": "陈着",
        "content": "山閒筑屋古西坡，小小规模浄似磨。\n两壁鼓钟来雪窦，四围松竹护云窝。\n轩窗有趣高僧远，门户无遮俗客多。\n我寄前林时一到，未知风月意云何。",
        "dynasty": "宋",
        "collection_info": null
    },
    {
        "uuid": "3232c9c88f4446fb48707b9ac356c64c",
        "title": "戴时芳时可学子吴叔度文可载酒西坑劳苦",
        "author": "陈着",
        "content": "惊魂何事到西坑，岂是三生愿莫偿。\n两寺鼓钟醒客梦，一邨草木助吟香。\n人情物变多时样，水色山光自古妆。\n我本无何乡裏住，仰天俯地两茫茫。",
        "dynasty": "宋",
        "collection_info": null
    },
    {
        "uuid": "fece217921fe35fa5866eee7ee414b7b",
        "title": "次韵赵景文见寄",
        "author": "陈着",
        "content": "十载扃门白髮翁，一丝飞毒忽缠胸。\n浮云随詟惊雷散，跃铁终逃劫火镕。\n尚有先庐供手实，幸叨儒籍免身佣。\n关津本不征风月，来往何妨信一筇。",
        "dynasty": "宋",
        "collection_info": null
    },
    {
        "uuid": "f0161d0387134cf9abaeb4d8216a9892",
        "title": "次韵似前人",
        "author": "陈着",
        "content": "山居随意旋添成，截断人閒利欲腥。\n兰茁不妨虚白屋，松苗如见旧毡青。\n书痴面目唾亦笑，酒圣风流心自醒。\n閒裏光阴天下乐，谁知此处是思亭。",
        "dynasty": "宋",
        "collection_info": null
    },
    {
        "uuid": "2bf8228ed02616c3e9b4894e28d54a1d",
        "title": "次韵弟观似单君范",
        "author": "陈着",
        "content": "聚忽如萍散忽云，今朝得见满腔春。\n诗书有味兵前友，官府无名天下人。\n相对两穷消白日，不交一语到红尘。\n梅花纸帐寒初试，尽可留连似病身。",
        "dynasty": "宋",
        "collection_info": null
    },
    {
        "uuid": "e71d3d8d8b738140bf680d7f9b9e2d49",
        "title": "旦起诵邵尧夫诗",
        "author": "陈着",
        "content": "二十年前尘路忙，如今都住寂寥乡。\n梅花时节溪山好，菜粥人家门户香。\n否往泰来天外事，早眠晏起枕中方。\n案头只有尧夫集，参得透时滋味长。",
        "dynasty": "宋",
        "collection_info": null
    },
    {
        "uuid": "925a0d195e7142c46eb5ed801c739ea5",
        "title": "收芋偶成",
        "author": "陈着",
        "content": "数窠岷紫破穷搜，珍重留为老齿羞。\n粒饭如拳饶地力，糁羹得手擅风流。\n家贫自盍勤多种，岁晚何当饱一收。\n回首人閒剑炊米，谁知煨烬有炉头。",
        "dynasty": "宋",
        "collection_info": null
    },
    {
        "uuid": "27f450bf9d754a500262c7fa9d639b7a",
        "title": "西窗与弟侄戴时芳酌酒",
        "author": "陈着",
        "content": "一檐晴色好相陪，可意人能几度来。\n便觉酒香随意动，共将书气拓尘开。\n有生盍作无生看，未晚何妨到晚回。\n安得分时皆是趣，停云归鸟亦悠哉。",
        "dynasty": "宋",
        "collection_info": null
    },
    {
        "uuid": "2ff510c4436c48d0dfacffe836a84bd2",
        "title": "次韵龄叟",
        "author": "陈着",
        "content": "儒酸自是分当穷，老退非干势不容。\n并日莫留馋半菽，余生休说寿三松。\n眼中落落同人少，脚底兢兢坎险重。\n惟有灵山老吟友，暗中心事两云龙。",
        "dynasty": "宋",
        "collection_info": null
    },
    {
        "uuid": "8c1a6e6b296005fa71581c817c152a5f",
        "title": "次韵里人纾愤",
        "author": "陈着",
        "content": "浮生分付四休休，自谓眉閒绝点愁。\n鹤在鸡羣空有志，鸿罹鱼网莫抽头。\n妄灾勿药终须喜，坎难维心底用忧。\n荣辱两忘饶落魄，何妨痛饮学巢囚。",
        "dynasty": "宋",
        "collection_info": null
    },
    {
        "uuid": "c7715f36bed1cca2bde59222287b6851",
        "title": "余生日闷中示诸儿",
        "author": "陈着",
        "content": "吾今七十有七岁，多事多忧多病余。\n举室忍贫馋煮字，长儿留远梦收书。\n券逋积滞泥中兽，户计偷生釜底鱼。\n回首当年有今日，苟延如此要何如。",
        "dynasty": "宋",
        "collection_info": null
    },
    {
        "uuid": "7c8622a11092e0bbd8b2a573b9a2c60a",
        "title": "次韵少野",
        "author": "陈着",
        "content": "古调难逢钟子期，近交祇数巳公诗。\n家风自别閒相似，心事无涯话有时。\n草木味中犹着我，荆榛丛裏更同谁。\n衰年如许会能几，俯仰悠悠云水知。",
        "dynasty": "宋",
        "collection_info": null
    },
    {
        "uuid": "51c802bac1d4932b27db5f68821849ac",
        "title": "次韵戴帅初赠铜山寺主僧若珣",
        "author": "陈着",
        "content": "忆昔曾寻紫翠堆，转头非旧几年来。\n僧檐蔓草几成树，佛座莲花半缬苔。\n忽自吟边飞锡到，再从空裏把山开。\n江湖总是风光地，应世因缘第一回。",
        "dynasty": "宋",
        "collection_info": null
    },
    {
        "uuid": "e24ac5165e7e21a8a92c70849fa200d1",
        "title": "赋胡贵常所寓西楼",
        "author": "陈着",
        "content": "早挟台山紫翠光，来栖高处足徜徉。\n浮云相伴身为客，落月应同梦到乡。\n雁笛入联饶独唱，凤箫在袖待双翔。\n拍怀湖海何妨共，倘许扶携上大床。",
        "dynasty": "宋",
        "collection_info": null
    },
    {
        "uuid": "8527c910fb7321efae3b56fa3b324fed",
        "title": "次韵弟茝醉中示弟观二首 自道",
        "author": "陈着",
        "content": "六十家婆八十翁，此心无事便融融。\n肉香韭甲磁盆内，蝶梦梅花纸帐中。\n自有干坤无俯仰，谁知否泰是穷通。\n出门一笑春风阔，孤鹤横天忽自东。",
        "dynasty": "宋",
        "collection_info": null
    },
    {
        "uuid": "1db2fe8485d9872ef433f1779292a38b",
        "title": "次韵弟茝醉中示弟观二首 为弟茝道",
        "author": "陈着",
        "content": "斑髮朱颜楚秀翁，陶陶乐意与天融。\n凌虚长啸天无际，耐静高眠日过中。\n茅屋生涯消几许，梅花气味最相通。\n诗书风日何妨共，载得归来自甬东。",
        "dynasty": "宋",
        "collection_info": null
    },
    {
        "uuid": "8628deab80397ced5d148652a3b8f249",
        "title": "寄史景正教授",
        "author": "陈着",
        "content": "物表楼前话一番，晨星落落破痴昏。\n诗书非事口儒学，韦布不知身相门。\n壹是古心交耐友，多将新意发陈言。\n吾今老矣难重会，川泳云飞有子孙。",
        "dynasty": "宋",
        "collection_info": null
    },
    {
        "uuid": "f8a4281ba6ec77ba71c508cfefc2bfc7",
        "title": "次赵景文绝粮",
        "author": "陈着",
        "content": "赤峤归来似梦中，春风满面扫儒穷。\n祇愁不祭鬼成馁，那问乏供儿哭空。\n饥卧何妨专雪屋，清贫消得唤冰翁。\n浮生总是閒烦恼，天已安排十二宫。",
        "dynasty": "宋",
        "collection_info": null
    },
    {
        "uuid": "fe0565b14b5a0db3f49d90b544375f39",
        "title": "送女清适宁海胡氏回次韵弟观浄慈诗写情",
        "author": "陈着",
        "content": "自恨当年许嫁轻，临歧悲哽不能声。\n痛肠恃酒翻多病，险道登天仅得晴。\n女欲有家生世事，谁知与父别时情。\n是虽壻玉□堪抱，南望云山泪自倾。",
        "dynasty": "宋",
        "collection_info": null
    },
    {
        "uuid": "72fdbc523e07a793e68dd22cfd66136a",
        "title": "赠黄长孺奉母还家",
        "author": "陈着",
        "content": "潘御迓从灵绪乡，箫吟欢动喜还堂。\n诗书余泽心犹古，桃李春风话亦香。\n卜筑已投山契合，奉甘先与菜商量。\n行边好语须听取，去却来时后会长。",
        "dynasty": "宋",
        "collection_info": null
    },
    {
        "uuid": "c3462b9283c22c00927b748556643c22",
        "title": "送别单君范",
        "author": "陈着",
        "content": "寒山曾约醉梅香，桃李花时愿始偿。\n四海旧交知有几，三年一见去何忙。\n春光自好别情恶，老语无多赠意长。\n送到溪头重回首，东风吹不住垂杨。",
        "dynasty": "宋",
        "collection_info": null
    },
    {
        "uuid": "68015dee4f28158eaffff5b76d8cd959",
        "title": "次韵弟茝客怀",
        "author": "陈着",
        "content": "竹洲西畔绿杨阴，一别春光直到今。\n老境不生贫富梦，浮云应识去来心。\n神明官府颂声满，风月弟兄诗味深。\n归办山中□红饭，古来流水一张琴。",
        "dynasty": "宋",
        "collection_info": null
    },
    {
        "uuid": "6bcac010df7dce901f0cdf37e19dd96f",
        "title": "次韵西山寺主清月",
        "author": "陈着",
        "content": "一居西崦一东溟，旷落干坤本不扃。\n古月凄凉惟有梦，清风来往了无形。\n翩然好语真心白，中是当年□眼青。\n握手笑谈明日事，雪庭庭畔绿杨汀。",
        "dynasty": "宋",
        "collection_info": null
    },
    {
        "uuid": "065cfea0bbbe92000097c1a6819e0cb3",
        "title": "次韵胡景参制机见寿二首  其一",
        "author": "陈着",
        "content": "倚囊仙叟付良姻，一实交孚略具文。\n共喜树高堪託蔓，自怜莸臭不投熏。\n移厨幸免劳都督，问字何妨□子云。\n月峡霞峰总奇绝，閒中相望足为羣。",
        "dynasty": "宋",
        "collection_info": null
    },
    {
        "uuid": "9e8a3aa0f41e746b884a32661f895177",
        "title": "次韵胡景参制机见寿二首  其二",
        "author": "陈着",
        "content": "南风吹笠走长鬚，一轴新诗一幅书。\n虎榜陈人有韩愈，鹤山佳壻得肩吾。\n行年八十死将似，求活须臾计已疏。\n惭愧珍羞□初度，忽忘门户是穷儒。",
        "dynasty": "宋",
        "collection_info": null
    },
    {
        "uuid": "6ad96814ba637502d760e77cf8948bde",
        "title": "次韵曹久可见寄",
        "author": "陈着",
        "content": "古道难知薄俗新，穷涂别语记城闉。\n君携夙学长湖塾，我寄残生农望春。\n相见笑谈虽未准，一诗来往尚堪论。\n出门凝眺空销黯，流水行云冷看人。",
        "dynasty": "宋",
        "collection_info": null
    },
    {
        "uuid": "382d2c5743c44820822f59e82b71e8ca",
        "title": "次韵吴应奎解嘲",
        "author": "陈着",
        "content": "两别因循久酿疑，其如老病骨纍纍。\n心铭自勒家庭苦，手绠曾悬坎井危。\n吠雪有声非我累，仰天无愧要相知。\n交情须看寒松柏，傲尽春风桃李时。",
        "dynasty": "宋",
        "collection_info": null
    },
    {
        "uuid": "bbf9fe73f7b0b9915a96576ec89c38fe",
        "title": "次前韵吴山甫解嘲",
        "author": "陈着",
        "content": "望春山下剡溪湄，穷处无聊甚系纍。\n竹会依然思二阮，苗凶行矣入三危。\n枭声只盍闻而睡，蛇影堪期达者知。\n试问流空千古月，过云妨得几何时。",
        "dynasty": "宋",
        "collection_info": null
    },
    {
        "uuid": "661ba3ad6a2af351a690a8c03e8813cd",
        "title": "雪寒",
        "author": "陈着",
        "content": "巫山神女欲回车，滕六留云布玉华。\n流水不冰翻有气，老梅虽冻自宜花。\n幸逃僵死榆关戍，相伴饥眠草屋家。\n种麦已迟天岂恝，一声晴意晓檐鸦。",
        "dynasty": "宋",
        "collection_info": null
    },
    {
        "uuid": "a9f1049783191f83a545cd6856d25f7b",
        "title": "为龄叟作",
        "author": "陈着",
        "content": "多年坐镇翠微西，钟鼓声中好品题。\n见大不嫌山寺小，立高应笑世人低。\n扫莓苔地皆新筑，倚竹梅云是退栖。\n最与老天相狎处，无边风月省提携。",
        "dynasty": "宋",
        "collection_info": null
    },
    {
        "uuid": "cb86884ab9d1d48dabfe52026961ecd8",
        "title": "元夕醉梅山弟家  其一",
        "author": "陈着",
        "content": "行年八十病余身，梅坞留连率见真。\n花到诗家方吐气，酒无菜饤不成春。\n世情风雨妨归路，古道山林有主人。\n珍重此时相得处，弟兄门外是浮尘。",
        "dynasty": "宋",
        "collection_info": null
    },
    {
        "uuid": "77895804dc7b62c15f3dc3603292e3f0",
        "title": "元夕醉梅山弟家  其二",
        "author": "陈着",
        "content": "为吾大患为吾身，假合将来认作真。\n乌兔有谁相与老，燕鶑于我已非春。\n再生未死客中客，万事无闻人外人。\n独有梅花尚知己，不妨一醉且同尘。",
        "dynasty": "宋",
        "collection_info": null
    },
    {
        "uuid": "104257ce7a5086c2f7aa3da619fdd9f2",
        "title": "梅山弟家醉中  其一",
        "author": "陈着",
        "content": "僵寒危病分泉台，谁料今犹事酒杯。\n可是食羊供未足，祇因齑瓮唤教回。\n紫荆老树死中活，棠棣春花笑处开。\n儿辈不知身是赘，劝餐云母寿方来。",
        "dynasty": "宋",
        "collection_info": null
    },
    {
        "uuid": "7948ee06bde5c3177e6c0b7534125071",
        "title": "梅山弟家醉中  其二",
        "author": "陈着",
        "content": "得閒处处是春台，分付浮生水上杯。\n诗酒未为知瘦杜，箪瓢元不误贤回。\n无情宇宙今犹古，有脚阴阳阖又开。\n世变何穷故如此，只将方寸靠云来。",
        "dynasty": "宋",
        "collection_info": null
    },
    {
        "uuid": "cc81a2294b1959985a30c73b4d568ab9",
        "title": "偶成",
        "author": "陈着",
        "content": "乌飞兔走傲昆崙，人世浮浮託命根。\n梅竹仅留三亩宅，桑麻方见万枝孙。\n云相迎送话诗客，风自闭开无事门。\n适意手攀檐外柳，旁观抚掌笑游魂。",
        "dynasty": "宋",
        "collection_info": null
    },
    {
        "uuid": "cb4ef7eaeb00d337ab8f8af05ec63ee3",
        "title": "次韵陈晟别瀹",
        "author": "陈着",
        "content": "世态悠悠合与分，人生总是一浮云。\n瘦□悽恻来东野，妙墨淋漓恍右军。\n棠峤别时如梦寐，竹林何日共朝曛。\n吾今耄矣虽多感，风月相期未厌闻。",
        "dynasty": "宋",
        "collection_info": null
    },
    {
        "uuid": "3412be3adc19f2e88edce72bcf18fea2",
        "title": "重阳坐邑中旅舍",
        "author": "陈着",
        "content": "秃鬓萧萧八十翁，为谁留滞客檐中。\n有诗不赋满城雨，无酒可当吹帽风。\n与菊相逢还自笑，看萸欲健莫知穷。\n回头戏马台何处，万里秋声有过鸿。",
        "dynasty": "宋",
        "collection_info": null
    },
    {
        "uuid": "9c94f10462373e189f824c3c202e9d0a",
        "title": "次韵单君范",
        "author": "陈着",
        "content": "驹隙光阴自去留，眉头底用着闲愁。\n人生枕上皆槐国，世事棋中几弈秋。\n为子孙谋惟蠹简，有风月处即菟裘。\n醉多醒语不觉晓，何处钟声出梵楼。",
        "dynasty": "宋",
        "collection_info": null
    },
    {
        "uuid": "13d28dfa4f3b5f96503ab08e1b02c6f1",
        "title": "次韵梅山弟静中大观",
        "author": "陈着",
        "content": "默默融融内自观，纷纷藉藉外何关。\n託言鹏化未为大，相与鸢飞方是閒。\n万古干坤全易上，四时风月小诗閒。\n天寒一步不轻动，祇为梅花费往还。",
        "dynasty": "宋",
        "collection_info": null
    },
    {
        "uuid": "c585c171754434879ff525b8539aba0a",
        "title": "十月十二日到慈云见去岁与龄叟诗因次韵",
        "author": "陈着",
        "content": "短筇敲路又投西，满眼皆诗不用题。\n风撼材声如海怒，天铺雪意放云低。\n自怜白髮貂裘敝，欲借红炉纸帐栖。\n记取年年此时节，两翁一醉笑扶携。",
        "dynasty": "宋",
        "collection_info": null
    },
    {
        "uuid": "1d3d6d5742c0614ce4b04013000f159d",
        "title": "次韵张子华寄示正月四日与其兄及俞叔可兄弟四人会饮诗",
        "author": "陈着",
        "content": "两家昆季贺正来，投辖留连肯放回。\n恰第四朝春正好，合三百岁老相陪。\n有光西洛菜羹社，同醉东坡蕉叶杯。\n何似添侬八十一，呼为五老共徘徊。",
        "dynasty": "宋",
        "collection_info": null
    },
    {
        "uuid": "a1ad1b140cb28aad55417f9e0a95e571",
        "title": "次前韵戏似",
        "author": "陈着",
        "content": "喜逢新岁带春回，四老过从贺泰来。\n君若燕毛分次第，我当鹤髮领徘徊。\n忺怀爵跃空相望，弱脚蹒跚阻一陪。\n传语诸贤任抛外，百年夫妇自衔杯。",
        "dynasty": "宋",
        "collection_info": null
    },
    {
        "uuid": "91cb979a031f5f9e49adf63cc4f1e25e",
        "title": "二月九日偶成",
        "author": "陈着",
        "content": "老境何须更问年，得须臾活便翛然。\n平生交际无金谷，穷健中閒自葛天。\n终日闭门知拙味，有时放杖信嬉缘。\n儿孙子曰一声处，已觉诗书世的传。",
        "dynasty": "宋",
        "collection_info": null
    },
    {
        "uuid": "e0d0e4248f816946fc70b78b1040f2c8",
        "title": "次韵戴时芳病中",
        "author": "陈着",
        "content": "平生英气欲摩天，晚节逢罹欲自怜。\n纸帐漫移春梦枕，画叉难继日支钱。\n那知病及穷韩愈，肯把贫谋富计然。\n但得身安字堪煮，寄声自有故山鹃。",
        "dynasty": "宋",
        "collection_info": null
    },
    {
        "uuid": "25c47aa27879abfdba8ec79995aa275b",
        "title": "次韵张子华中秋感时",
        "author": "陈着",
        "content": "干坤万里一长吁，老惫悠悠据槁梧。\n未死自惭前死欠，有生不若此生无。\n纵闻新诏开途辙，难把陈言入范模。\n寄语嵩峯子张子，山林深隠是耆儒。",
        "dynasty": "宋",
        "collection_info": null
    },
    {
        "uuid": "a6bbc97f815164d5caf428817c773a90",
        "title": "侄溥酒边呈诗二首因次韵  其一",
        "author": "陈着",
        "content": "家住山深绝外喧，三峯直下老云孙。\n古声不入唐诗社，泥饮宁知杜酒村。\n馈案一真宜晚岁，竹林相醉任多番。\n上天下地虽宽大，何物□生偶尚存。",
        "dynasty": "宋",
        "collection_info": null
    },
    {
        "uuid": "4cc8b0c8736431f3fd0c8450aa334416",
        "title": "侄溥酒边呈诗二首因次韵  其二",
        "author": "陈着",
        "content": "人生等是蚋蚊微，年到如今死蹉时。\n齑瓮余酸聊自分，蔗乡翻苦要谁知。\n山川岂特雁堪唳，风雨不知鸡可诗。\n时一出门云万里，回头只许影相随。",
        "dynasty": "宋",
        "collection_info": null
    },
    {
        "uuid": "fb6519dac77ebf08140bf87579af4e0b",
        "title": "次韵石秀叔城归卜邻",
        "author": "陈着",
        "content": "从来热处易留人，孤负初心垫角巾。\n盍与溪山酬素约，任将风月洗黄尘。\n口犹有齿先尝乳，事付无言但饮醇。\n见说明朝又东去，莫教虚梦觅诗邻。",
        "dynasty": "宋",
        "collection_info": null
    },
    {
        "uuid": "88b70801cfb1da230c5b6c6c9b1acd30",
        "title": "题梅逸林隠君祠",
        "author": "陈着",
        "content": "洁蠲老笔记祠庭，更把辞情韵入声。\n誓守松楸为得死，肯戕桑梓买偷生。\n衣冠图画君心事，香火焚修子血诚。\n孝义本来无世变，有谁下马拂阴茔。",
        "dynasty": "宋",
        "collection_info": null
    },
    {
        "uuid": "d03b018f2cd16ff637f6d61a3e286795",
        "title": "次韵王圣传自叹",
        "author": "陈着",
        "content": "道义相从自一宗，世人扰扰等鸡虫。\n桂坊素袭多文富，橘隠何忧五鬼穷。\n宽以平田为日用，笑将逆境付天公。\n何时王翰相邻住，樽酒论诗两醉翁。",
        "dynasty": "宋",
        "collection_info": null
    },
    {
        "uuid": "cf038159344744b51c806b6b56d65f91",
        "title": "用前韵自述",
        "author": "陈着",
        "content": "忆昔微官玷瞽宗，归来十载坐山穷。\n有家却似髠头释，无齿真成吮乳翁。\n□□□清秦吉了，饿犹未死信天公。\n余生趯趯只如此，看取东坡赋二虫。",
        "dynasty": "宋",
        "collection_info": null
    },
    {
        "uuid": "4cf942b4d23a3b135c87623d98e076de",
        "title": "外甥黄阿相生日",
        "author": "陈着",
        "content": "湖山聚秀繫斯文，汝更峥嵘瑞户门。\n嵩里是人夸宅相，慈溪之后有曾孙。\n书声自可怡重庆，家学何妨涨一源。\n远大相期吾耄矣，莫将苦语等閒言。",
        "dynasty": "宋",
        "collection_info": null
    },
    {
        "uuid": "6ccbcc71d6b43cffbbf0040ef60f00fd",
        "title": "送严伯长教授邑庠任满",
        "author": "陈着",
        "content": "手扬教铎下龙汀，三载从容擅最称。\n禄釜半虚家继廪，书窗独冷仕如僧。\n狎曾问字春风坐，惜欠论心夜雨镫。\n此去兰台芸阁邃，尚须时寄一溪藤。",
        "dynasty": "宋",
        "collection_info": null
    },
    {
        "uuid": "ea50b3ab1d8d17fe6f63813969611659",
        "title": "次韵义乌贾养晦元夕书怀",
        "author": "陈着",
        "content": "新得新晴纵夜游，纱笼喝道肯迟留。\n风流买市皆如愿，雪艷歌筵总莫愁。\n不放晴光半分过，亦知人世一沤浮。\n星星镫火须臾事，何似长看素月流。",
        "dynasty": "宋",
        "collection_info": null
    },
    {
        "uuid": "0c7b5eb672177eafaa0169c39920c93e",
        "title": "次韵王监叔",
        "author": "陈着",
        "content": "君家深似武陵源，又出云来旆影翻。\n负笈肯忘鄞北里，彯缨长说海东门。\n健收风月归谈麈，醉挽河江入酒樽。\n回首溪山吾耄矣，笑盟知有几番温。",
        "dynasty": "宋",
        "collection_info": null
    },
    {
        "uuid": "5d3c6748a9ba7e9ef3d924b2cf1d382a",
        "title": "次韵侄溥偶成",
        "author": "陈着",
        "content": "玉藤新月照双明，便觉梅天暑溽轻。\n两屋清风交□影，一团和气寿家声。\n肯陪醉兴林游畅，更喜骚怀草梦成。\n向上路头须努力，席门元不困陈平。",
        "dynasty": "宋",
        "collection_info": null
    },
    {
        "uuid": "2ef9bb1b5b32e47f6c421ea3b3188337",
        "title": "次韵前人重阳",
        "author": "陈着",
        "content": "说道贫閒亦自忙，谁知硕果自存阳。\n堪怜冻病如无己，不復狂游似季常。\n过眼世情多逐臭，闭门家话自生香。\n重阳已在西风裏，空有龙山入梦乡。",
        "dynasty": "宋",
        "collection_info": null
    },
    {
        "uuid": "5dc52ec4ed2abf44208d9f14df8f003f",
        "title": "十月九日醉中二首  其一",
        "author": "陈着",
        "content": "八十二年真过分，两三閒屋漫偷安。\n家人病退药方熟，儿子归来酒量宽。\n祇把诗书供日用，不知宇宙有风寒。\n开门但放溪山入，心本无他谁得干。",
        "dynasty": "宋",
        "collection_info": null
    },
    {
        "uuid": "3e49562b91ace3069d776bfb6136d037",
        "title": "十月九日醉中二首  其二",
        "author": "陈着",
        "content": "人生欲满十分难，得七分安便是安。\n鸟信天公终不死，□于云路本来宽。\n须知老眼今如古，肯徇时情暖换寒。\n说与儿曹能解意，相看一笑倚阑干。",
        "dynasty": "宋",
        "collection_info": null
    },
    {
        "uuid": "86f2dc5fd2a595b28ce24e1cf9f93fa9",
        "title": "送阮子俊归池阳",
        "author": "陈着",
        "content": "袖携诸老义门诗，烨烨精神起病衰。\n千里远来风教地，一言不及浪游私。\n山家饭粟论交淡，驿路逢梅信步迟。\n古道蔼然三代上，由来好事要扶持。",
        "dynasty": "宋",
        "collection_info": null
    },
    {
        "uuid": "c595f512f7ab7dfc9f63c4d80c8652be",
        "title": "次韵吴山甫",
        "author": "陈着",
        "content": "谁敲拄杖碧溪湾，得见霞城老则山。\n对面相惊风鉴旧，论心不放雨镫閒。\n浮生梦蚁凄凉外，春事啼鹃远近间。\n幸有新诗相慰藉，忍攀垂柳送东还。",
        "dynasty": "宋",
        "collection_info": null
    },
    {
        "uuid": "c4dce16c3890c02b7cbfc078b15994a6",
        "title": "山甫用前韵留别因又次韵送行",
        "author": "陈着",
        "content": "二十年来一见悭，好风吹到小丹山。\n心交融畅醒如醉，诗话绸缪忙亦閒。\n邨况非今非古处，花时半雨半晴间。\n君今更欲寻僧去，知有吟边债未还。",
        "dynasty": "宋",
        "collection_info": null
    },
    {
        "uuid": "7c23b767952dfa8c6641869bd075f89e",
        "title": "乡人为予再赏凤花求赋",
        "author": "陈着",
        "content": "朝阳鸣处发天和，化作灵根植宝坡。\n翠脊双飞供衬色，血诚百喙染芳窠。\n仪韶难赴风云会，任数何妨岁月多。\n翼翼自珍无一语，暗听游客赋卷阿。",
        "dynasty": "宋",
        "collection_info": null
    },
    {
        "uuid": "e4a831d5699d0702099eb370deb4108b",
        "title": "次韵石秀叔慈云逃席自解",
        "author": "陈着",
        "content": "山林幸自绝尘氛，旧事谁嗟散幅裙。\n方外老交心似水，坐中高论气腾云。\n杯盘引兴真相率，钟鼓催晨醉不闻。\n但愿长留风月主，从今径造免移文。",
        "dynasty": "宋",
        "collection_info": null
    },
    {
        "uuid": "2993b9c03535357d80a2776fbe6c9c72",
        "title": "董君藻之子时修随其师戴时可来见八句勉之",
        "author": "陈着",
        "content": "分明眉目绿双丫，意气融融十岁华。\n若要终身行路正，须防小学入门差。\n人心不古皆流俗，师范如今独当家。\n八十老翁无长语，九经中有好生涯。",
        "dynasty": "宋",
        "collection_info": null
    },
    {
        "uuid": "672f67fa0de644fc5532808860eab699",
        "title": "次韵杨君贵来访",
        "author": "陈着",
        "content": "云自悠悠日自长，栖栖破屋七峯阳。\n危时不死风潮泡，耄境犹生石火光。\n衔袖慇懃迂客旆，联珠错落照山场。\n扶衰展玩无时节，细把诗中一味芳。",
        "dynasty": "宋",
        "collection_info": null
    },
    {
        "uuid": "9d3cfd10f6c19b7775852b24bfda730f",
        "title": "君贵用前韵来谢又次韵答之",
        "author": "陈着",
        "content": "青鞋踏过剡山长，黄菊初香替紫阳。\n情话绸缪无世变，意吟潇洒似秋光。\n别来杏苑惊三载，问及花崖梦一场。\n我亦风前霜后叶，饶君青髮擅春芳。",
        "dynasty": "宋",
        "collection_info": null
    },
    {
        "uuid": "1fa0bb038e4dbbf6bfb89a8044917ada",
        "title": "次韵史猷父",
        "author": "陈着",
        "content": "西崦残晖薄首邱，与猨同啸鹤同游。\n山林一出资惊笑，风雨多情管滞留。\n前别忽来如再世，后期禁得又三秋。\n湖天倘有相从分，为我何妨割半洲。",
        "dynasty": "宋",
        "collection_info": null
    },
    {
        "uuid": "350f8b262857f4f20ad508803cf18643",
        "title": "次韵应诚则次杨君贵来求乃父长卿墓铭",
        "author": "陈着",
        "content": "眼中宿草感怀长，听彻啼鹃送洛阳。\n萍世生涯随日异，花崖门径尚风光。\n心知父志能全我，文得家传早擅场。\n天也有人方寸事，本根深处自流芳。",
        "dynasty": "宋",
        "collection_info": null
    },
    {
        "uuid": "759c8c98148e494b4230c32c1dec6588",
        "title": "送李仲实官郡学任满归余姚",
        "author": "陈着",
        "content": "手分教雨□邻庠，咫尺何分明越乡。\n一正不为崖壁异，三年相与藻芹香。\n梅花时节催行色，藜燄风流要当行。\n应有青云扶健翼，摩挲老眼看翱翔。",
        "dynasty": "宋",
        "collection_info": null
    },
    {
        "uuid": "d8786d09babb18726a843fc660aef576",
        "title": "送衢州孔明达官郡学得代送行次韵",
        "author": "陈着",
        "content": "三载分毡正学规，初心元不为穷饥。\n官身恰似僧游锡，归面无惭妇织机。\n霄汉故交为有后，山林遗老辱相知。\n前程步步须珍重，岁晚江空人物稀。",
        "dynasty": "宋",
        "collection_info": null
    },
    {
        "uuid": "6ba320c9b09ec23007c081a703f0f0fc",
        "title": "贾养晦以其父叔厚所赋临清亭诗求和因用韵寄题",
        "author": "陈着",
        "content": "湖边小筑扁临清，眼力高人巧思营。\n再世规模为日久，一区光景得天成。\n儿孙受用功名外，朋友过从水□情。\n我亦要投潇洒约，恨无鹤骨驾云轻。",
        "dynasty": "宋",
        "collection_info": null
    },
    {
        "uuid": "1521e244faed0373d31b49f1fc2e8c4c",
        "title": "四月朔日乡饮于邑董氏之依绿亭口占",
        "author": "陈着",
        "content": "道义为乡自不同，肯随流俗唾衰翁。\n高谈惊散洗红雨，清饮唤回依绿风。\n直欲鸢鱼相上下，那知乌兔有西东。\n得閒不乐真堪笑，金谷平泉总是空。",
        "dynasty": "宋",
        "collection_info": null
    },
    {
        "uuid": "abdff04b2f4ca104834a28499ce01066",
        "title": "赠陆可復西游",
        "author": "陈着",
        "content": "梅弄疏花近黓天，摇摇征旆浙西船。\n江湖阔处多奇遇，风月初心及少年。\n莫向晚唐中入局，须从老杜上加鞭。\n耄夫拙语几乎駡，免示他人作怪传。",
        "dynasty": "宋",
        "collection_info": null
    },
    {
        "uuid": "43829788251af8f9584fdf5e7d9e910d",
        "title": "次韵杨君贵",
        "author": "陈着",
        "content": "趁小春晴踏险来，相从溪屋冷生涯。\n山林眼力空时态，风月诗声起病怀。\n薄酒出篘多亦醉，晚菘入馔淡为佳。\n人閒乐处聊示耳，此外本无邱与崖。",
        "dynasty": "宋",
        "collection_info": null
    },
    {
        "uuid": "6e7fa8fc6f1f78378fa2d0e6accf11dd",
        "title": "王得淦次子侑生日求诗",
        "author": "陈着",
        "content": "梅窗生得宁馨儿，乳腹方离气已奇。\n傅就外居来岁事，学从小入去年时。\n擅三元美家谁继，有二郎贤父自知。\n可是耄夫虚赞祝，向来功业是人为。",
        "dynasty": "宋",
        "collection_info": null
    },
    {
        "uuid": "b74f435c884ec4b24936a37146ee7b4c",
        "title": "次韵邑丞高洁堂任满来辞",
        "author": "陈着",
        "content": "与云游戏佐棠阴，古道谁云不到今。\n三载二松公事处，百年乔木世臣心。\n夤缘肯及通家旧，饥饿何妨闭户深。\n公去那来遗爱在，老犹能听昼帘琴。",
        "dynasty": "宋",
        "collection_info": null
    },
    {
        "uuid": "62da06342264a57f9dc375da87e1403e",
        "title": "赠薛总管弃官从□",
        "author": "陈着",
        "content": "壮年自下退工夫，看破人閒戏剧图。\n灵运在家心已放，知章还里计非迂。\n梅花梦好抛鸳侣，蕙帐閒多引鹤雏。\n湖海风波任澎湃，白云飞处结屠苏。",
        "dynasty": "宋",
        "collection_info": null
    },
    {
        "uuid": "0e688f874214f0cd95dbbff6f1e59840",
        "title": "次韵邑宰丁溉之点舟白杜",
        "author": "陈着",
        "content": "马首争迎我鲁山，山邨风景趁诗还。\n樵苏饱暖烟千聚，鸥鹭平安渌几湾。\n似把宦荣抛度外，但收民喜上眉间。\n作舟事业纔轻试，余刃恢恢心自閒。",
        "dynasty": "宋",
        "collection_info": null
    },
    {
        "uuid": "675ecdebe74ec23e85b8969c2f7a5c7f",
        "title": "次韵前人雪中",
        "author": "陈着",
        "content": "晚风吹下六花祥，喜到眉閒色浅黄。\n旋积层寒消夙瘴，平施一白洗时妆。\n要寻闭户家形迹，肯为乘骓客断肠。\n岁事已占禾麦好，与民相庆着诗忙。",
        "dynasty": "宋",
        "collection_info": null
    },
    {
        "uuid": "8d126289cd9ef0f342660d18bd37a43e",
        "title": "次韵前人道中",
        "author": "陈着",
        "content": "开遍梅花柳渐丝，甘棠次第又添诗。\n马头邨路皆官况，面上春风是己知。\n山笔重时谙事体，蒲鞭轻处惜民饥。\n老夫尚解随人后，舞劝碑潭水一卮。",
        "dynasty": "宋",
        "collection_info": null
    },
    {
        "uuid": "4b2c5f77cadbe9a069314d833f8447af",
        "title": "次韵前人为人诬告受羊",
        "author": "陈着",
        "content": "冰蘗肝肠无诡随，彼嚚何物妄相持。\n梦魂不到菜园破，行止肯教芒屩知。\n安用舌埋防异日，空闻肉袒有当时。\n从他万口自公议，谁学偿金直不疑。",
        "dynasty": "宋",
        "collection_info": null
    },
    {
        "uuid": "dd64ed01f1187671bd9a8af7d4ff4fa7",
        "title": "次前人拉游南山借意道别",
        "author": "陈着",
        "content": "公与南山是夙知，三年对面肯轻离。\n长汀明月催孤棹，广莫高风酹一卮。\n采菊空怀忘辩意，有台须立太平基。\n坐岩□处如追旧，尽取瑞峯留退思。",
        "dynasty": "宋",
        "collection_info": null
    },
    {
        "uuid": "621e0c1e18cbefdc0d2a4728422a9edb",
        "title": "次韵邑宰徐何慊出示所作五首  其一",
        "author": "陈着",
        "content": "诗是天机不浪吟，自吟自正自规箴。\n参成凤诏经纶手，织得麟经笔削心。\n宇宙中閒皆分事，云霄高处是知音。\n从来老练公名大，两鬓何妨点雪侵。",
        "dynasty": "宋",
        "collection_info": null
    },
    {
        "uuid": "c84d9029b47dfab003dd9d8bd200b151",
        "title": "次韵邑宰徐何慊出示所作五首  其二",
        "author": "陈着",
        "content": "谁其知我独春秋，小试毫芒大用留。\n二万言书关社稷，八分地位傲公侯。\n儒家本色饶青眼，仕路焦心早白头。\n笑杀庸人漫多事，包荒襟量自休休。",
        "dynasty": "宋",
        "collection_info": null
    },
    {
        "uuid": "25c22338d9aad24498de5c2b5be34205",
        "title": "次韵邑宰徐何慊出示所作五首  其三",
        "author": "陈着",
        "content": "嵚崟一岭晓光寒，胸次干坤本自宽。\n高处何妨吞裏港，倦时浑欲隠中盘。\n攒眉旧市谁安宅，加额残民自拥鞍。\n慈父母来千载遇，手将平易扫艰难。",
        "dynasty": "宋",
        "collection_info": null
    },
    {
        "uuid": "2150c5f6fe3aa83bdf0db8feb63c5614",
        "title": "次韵邑宰徐何慊出示所作五首  其四",
        "author": "陈着",
        "content": "锦制丈高底怕伤，手挥烦热坐清凉。\n豁开心上平明镜，看破人间戏散场。\n县裏方将客醉白，台端只怕趣催黄。\n梅花本是酸寒物，终累他年铁石肠。",
        "dynasty": "宋",
        "collection_info": null
    },
    {
        "uuid": "930f20b07e9285f83016df9dd3bce599",
        "title": "次韵邑宰徐何慊出示所作五首  其五",
        "author": "陈着",
        "content": "笠战西风马喷沙，帆樯迎浪舞神鸦。\n调舟欲助江流柿，入海非求枣似瓜。\n归客迂寻桑社景，吟鞭香带木犀花。\n行边好语应听得，秋月春风六万家。",
        "dynasty": "宋",
        "collection_info": null
    },
    {
        "uuid": "4b75fd763f86fb19b3400be7599a37c2",
        "title": "次韵徐何慊九日登高",
        "author": "陈着",
        "content": "广莫亭前秋气清，招邀酒伴走庖兵。\n悠然谁解知真意，乐只应须在太平。\n直到上峯饶独步，尽收下界入双明。\n满头芬馥随归马，惟有黄花不世情。",
        "dynasty": "宋",
        "collection_info": null
    },
    {
        "uuid": "a0cf3570bee51c8f364b93a8a53c93a6",
        "title": "次韵程仲实佥事纪行",
        "author": "陈着",
        "content": "道脉来从洛二程，天教驰辔福东瀛。\n笔头有海清尘浊，胸次如春放雪晴。\n喜拍蓬壶鳌亦抃，攀遮梅驿马难行。\n恨无老翼飞随去，岁晚江空潮自生。",
        "dynasty": "宋",
        "collection_info": null
    },
    {
        "uuid": "8caaf9baee6137d68bde0d12a0effa14",
        "title": "次韵翁古晚府判见赠二首  其一",
        "author": "陈着",
        "content": "清风明月满蓬瀛，谁识监州閒世生。\n道义浓香熏政谱，文章余力到诗城。\n傃儒不买三姝媚，好客能容一座惊。\n见说锋车春在路，北门西掖是功名。",
        "dynasty": "宋",
        "collection_info": null
    },
    {
        "uuid": "96fcb24025a33f50db470e5ed419e19e",
        "title": "次韵翁古晚府判见赠二首  其二",
        "author": "陈着",
        "content": "振讯䙰褷病鹤形，箳篂影下话平生。\n受原宪业惟环堵，遡德公心不入城。\n日把寸量着蝶梦，云拖一出被猨惊。\n自惭迂学经题品，输与两生无姓名。",
        "dynasty": "宋",
        "collection_info": null
    },
    {
        "uuid": "c63db4198868c845aa2653bdb7467e60",
        "title": "赠袁杰入越",
        "author": "陈着",
        "content": "绿髮红颜玉雪肤，南风吹送上云衢。\n平生师友相从去，本色功名一笑图。\n庠校元非餬口地，诗书却是护身符。\n颓波世事那堪说，要见人閒有丈夫。",
        "dynasty": "宋",
        "collection_info": null
    },
    {
        "uuid": "49aebebd0341128977b66272fbb91093",
        "title": "次韵翁古晚见寄就送其之京",
        "author": "陈着",
        "content": "万里风云路向前，功名盍趁仕强年。\n文如李杜谁争燄，心是夷齐不问泉。\n别驾有功歌沸海，筑台在望勇趋燕。\n自惭筋力难追送，侧耳凌清上集贤。",
        "dynasty": "宋",
        "collection_info": null
    },
    {
        "uuid": "e2d11e3d5dd2f4199eca14d19ad623a8",
        "title": "次前人卜居得邻",
        "author": "陈着",
        "content": "买屋相依老翰林，满腔新意见新吟。\n浮云仕宦四方志，明月家山千里心。\n邻谊可曾分楚越，诗盟那有远何阴。\n老夫亦忝桐乡籍，贺厦行须曳足音。",
        "dynasty": "宋",
        "collection_info": null
    },
    {
        "uuid": "7e19f5db726b473264bc55a9f724622b",
        "title": "段县尉以兄约斋二诗求和因次韵",
        "author": "陈着",
        "content": "兄弟谁无仕宦情，约斋好处最分明。\n自缘友□勤相逊，可是诗怀要独清。\n道义终身为日用，功名外物等云轻。\n闭门见说都无事，教子诗书是治生。",
        "dynasty": "宋",
        "collection_info": null
    },
    {
        "uuid": "45080cf8a85dff4efc8a1955883b5371",
        "title": "女兄归萧氏夫死誓守柏舟郡闻于朝赐旌表褒节",
        "author": "陈着",
        "content": "终身坚白表重阍，一粹真如玉不痕。\n能使齐侯归弔室，自应沛相奏题门。\n青天有眼临霜节，黄壤知心妥夜魂。\n不见鄞江八行史，叶夫人德长儿孙。",
        "dynasty": "宋",
        "collection_info": null
    },
    {
        "uuid": "d10263ac13dad05ff46bda200dc5a9fc",
        "title": "送东平赵孟益赴徽政院译史",
        "author": "陈着",
        "content": "秀出东平礼乐关，将车来览小南山。\n西风承命双亲下，上国媒身九译閒。\n腾踏青云金驿去，笑迎绿髮锦衣还。\n气方锐处须珍重，莫把赠言为等閒。",
        "dynasty": "宋",
        "collection_info": null
    },
    {
        "uuid": "78183f43cf409274f2491bbcbb873030",
        "title": "似李德昌州判",
        "author": "陈着",
        "content": "借重东南官府新，与秋高洁更春温。\n公心知寄黄堂印，信令如开綵棒门。\n纯用诗书中古味，乐闻名利外陈言。\n耄夫也为乡民贺，硬忍须臾一出邨。",
        "dynasty": "宋",
        "collection_info": null
    },
    {
        "uuid": "358eb1e5cc9bb2b31bd39320569bbfae",
        "title": "似星同知",
        "author": "陈着",
        "content": "通守鱼符委任隆，规模新处见新功。\n来从北斗光躔下，坐治南山紫翠中。\n载路政声如药石，契天心画在屏风。\n深深到底清相映，一派碑潭水最公。",
        "dynasty": "宋",
        "collection_info": null
    },
    {
        "uuid": "e725d83c0b6de98ae94a53b669608d34",
        "title": "似臧伯通",
        "author": "陈着",
        "content": "玉壶冰裏见精神，来望芙蓉幕府新。\n放胆担当难处事，立身扶植不平人。\n公家退食门如水，淡处论交面自春。\n不是浑身皆古道，肯分一盼老山民。",
        "dynasty": "宋",
        "collection_info": null
    },
    {
        "uuid": "cbe6b874d16fe164e7922f25d97e53f1",
        "title": "似郑宗平",
        "author": "陈着",
        "content": "幕府新开紫气临，红莲绿水照初心。\n宦游受用家庭训，公退寻盟湖海吟。\n傍塔山居真吏隠，酌碑潭饮当官箴。\n自矜出谷儿嬉老，一面春风得最深。",
        "dynasty": "宋",
        "collection_info": null
    },
    {
        "uuid": "c14e87df98b74b23581e91dd04ca01e0",
        "title": "次韵徐何慊咏雪",
        "author": "陈着",
        "content": "冯夷翦水暗中央，映带同云浅与黄。\n旋积层寒消宿瘴，平铺一白洗时妆。\n行仙休羡王恭兴，僵叟应关洛令肠。\n不觉喜吟丰岁瑞，方知知是为民忙。",
        "dynasty": "宋",
        "collection_info": null
    },
    {
        "uuid": "248fb259281ee6479d8a49fe3b8d6ea5",
        "title": "又次韵前人见示",
        "author": "陈着",
        "content": "世事纷纷乱似丝，放教公道总堪诗。\n三年仁政从头去，百里人心是己知。\n脉络相关真为国，毫釐不便甚捐肌。\n残生何幸身亲见，也拟公堂举寿卮。",
        "dynasty": "宋",
        "collection_info": null
    },
    {
        "uuid": "e544b9472900df2cef9966faee196be1",
        "title": "代吴景年次韵浄慈寺主僧頔上人二首  其一",
        "author": "陈着",
        "content": "乌驱兔迫一衰翁，始信浮生总是空。\n拈掇琴书终日事，依栖梅竹百年丛。\n无官不用忧三黜，安分何劳送五穷。\n咫尺上方钟鼓地，从师学佛便须躬。",
        "dynasty": "宋",
        "collection_info": null
    },
    {
        "uuid": "413835722ec03e93bb836f9a459b73ec",
        "title": "代吴景年次韵浄慈寺主僧頔上人二首  其二",
        "author": "陈着",
        "content": "远公陶陆成千古，谁復相从过虎溪。\n西隠老师虽有约，北山俗驾似难齐。\n诗来日午双瞳醒，句出天心万象低。\n时课家僮修茗供，松风清处坐分题。",
        "dynasty": "宋",
        "collection_info": null
    },
    {
        "uuid": "4f6d0f8ff24e70c7ca46b8e21172aad8",
        "title": "代浦城权县赵节推鹿鸣宴诗",
        "author": "陈着",
        "content": "潜藩岁贡素多才，捷报欢声沸似雷。\n南浦士流新姓字，西山夫子旧胚胎。\n登荣仙籍香浮桂，得意春魁信在梅。\n此去天衢齐纵靶，代庖祗饯幸重来。",
        "dynasty": "宋",
        "collection_info": null
    },
    {
        "uuid": "1163b697b2dcc62d22e2254125eec742",
        "title": "代前人次韵赵县尉即席诗",
        "author": "陈着",
        "content": "旧来曾此摄雷封，勉策驽鞭愧罔功。\n自分依莲游绿水，岂期沿檄又秋风。\n今来视昔还多事，我亦无他祇一中。\n此去未知能淑后，时知石药頼明公。",
        "dynasty": "宋",
        "collection_info": null
    },
    {
        "uuid": "21cc937337093d85058717c5f5a45bbe",
        "title": "代天府曾安抚鹿鸣宴诗",
        "author": "陈着",
        "content": "笙簧声合隘春风，春在江梅第一丛。\n月旦姓名光上国，日边步武便南宫。\n看花自是长安客，对客当如横浦翁。\n杯酒殷勤相属处，峥嵘头角已争雄。",
        "dynasty": "宋",
        "collection_info": null
    },
    {
        "uuid": "f8aab74df40e6dfe11b42383606e3360",
        "title": "代京尹吴山云益雪应贺庙堂二首  其一",
        "author": "陈着",
        "content": "安排寒事做年华，老手薇垣第一家。\n神女先驰行雨旆，冯夷随翦舞风花。\n万尘并纳真平等，一色横陈绝点瑕。\n养乐堂前清赏处，贺班方退紫宸衙。",
        "dynasty": "宋",
        "collection_info": null
    },
    {
        "uuid": "486120cb80d9673a0612c2da1af12cca",
        "title": "代京尹吴山云益雪应贺庙堂二首  其二",
        "author": "陈着",
        "content": "非才承乏尹瑶京，何幸亲逢造化成。\n凝固地腴丰岁事，均调天气寿民生。\n春归休念采薇戍，夜捷已闻垂瓠城。\n方信太平元有象，九街箫鼓合欢声。",
        "dynasty": "宋",
        "collection_info": null
    },
    {
        "uuid": "9c9feb4bc34ccd5ae1749e4a846be196",
        "title": "寿吴景年",
        "author": "陈着",
        "content": "託迹红尘不染尘，径梅溪竹共精神。\n字真正逼张居士，禅味曾参印上人。\n声色素轻非为老，鬚眉虽皓却如新。\n儿孙须得文章力，富贵丛中一寿椿。",
        "dynasty": "宋",
        "collection_info": null
    },
    {
        "uuid": "743389d72ff53c7245e879889bdcf485",
        "title": "次韵剡僧孜书记",
        "author": "陈着",
        "content": "县如残寺裹荒城，僧干穷缘耐苦声。\n虽把慈悲供日用，可能方便徇人情。\n四明山背看云近，九里湾头呷水清。\n支遁后身偏念我，惠来诗好愧兼荣。",
        "dynasty": "宋",
        "collection_info": null
    },
    {
        "uuid": "c59e407c7d7692c0dac5a6bdfd3fe0ba",
        "title": "如岳上人求赋剡鹿苑寺一览阁",
        "author": "陈着",
        "content": "层檐危镇梵王宫，景物都归两碧瞳。\n九万里风斯在下，三千世界本来空。\n诗怀浩浩晴澜外，人事滔滔流水东。\n凝伫移时还暝坐，胸中天地自玲珑。",
        "dynasty": "宋",
        "collection_info": null
    },
    {
        "uuid": "451e3f39f97529d41e08af3219fb738c",
        "title": "次韵弟观咏丹山池荷  其一",
        "author": "陈着",
        "content": "寺枕丹霞五月凉，藕花数朵碧漪塘。\n梵天幻出水云锦，法雨洗空时世妆。\n七宝池边分得种，大乘经裏喷来香。\n是花是色只如是，笑拍阑干何有乡。",
        "dynasty": "宋",
        "collection_info": null
    },
    {
        "uuid": "8bfac09f19bb3551ec1ca52f2b02bdab",
        "title": "次韵弟观咏丹山池荷  其二",
        "author": "陈着",
        "content": "一雨西来满寺凉，盈盈不语立方塘。\n远公白社所修种，浄土青胎无点妆。\n要向花光见菩萨，肯从色界问莲香。\n回头玉手双杯处，多少风流堕醉乡。",
        "dynasty": "宋",
        "collection_info": null
    },
    {
        "uuid": "370170c006b9b47d861e1d005434263b",
        "title": "次韵张子开教授游杖锡寺偶成",
        "author": "陈着",
        "content": "禅老慈悲下界愁，长诗招我到深幽。\n人知晚节陶元亮，谁识初心马少游。\n星月天高空绕鹊，江湖风恶不容鸥。\n苦无十亩田堪舍，借得僧房饭几秋。",
        "dynasty": "宋",
        "collection_info": null
    },
    {
        "uuid": "5d2b134ba55afcc126fdeb6a0766de9c",
        "title": "闻丹山主僧德周欲退慈云主僧龄叟留此作",
        "author": "陈着",
        "content": "识破机关便出林，满天劫火可能侵。\n水流不去青山影，风与俱高白鹤心。\n物外弟昆相契合，眼中世界几浮沈。\n是知处处虚西榻，难得慈云一片阴。",
        "dynasty": "宋",
        "collection_info": null
    },
    {
        "uuid": "9cad13c8287fd0dc9d0ce055b441c98a",
        "title": "次韵前人似前人",
        "author": "陈着",
        "content": "老友姑从方外求，危时亦可少纾忧。\n笑图难赘余人契，病室应关一世愁。\n淡饭是缘终有味，故山虽好莫回头。\n满航雪意元无价，住色空中足应酬。",
        "dynasty": "宋",
        "collection_info": null
    },
    {
        "uuid": "be271ef783b081ec16868f6c966bb375",
        "title": "寿法椿长老二首  其一",
        "author": "陈着",
        "content": "慈云一坐十年过，耐受空门末劫魔。\n晨粥应缘千里到，秋粮入供寸功磨。\n当风松干神弥爽，经雪梅花韵更多。\n大地山河供一笑，底须天女问云何。",
        "dynasty": "宋",
        "collection_info": null
    },
    {
        "uuid": "e10a36c1e36fe55b959571cba38c93d1",
        "title": "寿法椿长老二首  其二",
        "author": "陈着",
        "content": "一相从后便相知，结得因缘似许奇。\n如水笑谈多尽日，与云来往本无时。\n为莲社约非吾事，读藕花诗欲汝师。\n熟处不妨安稳住，江湖风浪更交谁。",
        "dynasty": "宋",
        "collection_info": null
    },
    {
        "uuid": "1a92cf90c72beec6a18ef542a96f8bee",
        "title": "次韵弟茝怀归",
        "author": "陈着",
        "content": "同声相应甚埙箎，雨夜联床只有诗。\n断港漫生归棹兴，流年空感浴兰时。\n良思难与世情说，衰病聊将僧定移。\n须信滞流皆有命，不然安用老天为。",
        "dynasty": "宋",
        "collection_info": null
    },
    {
        "uuid": "29fa40d063f7632a1bba71eaac4d7990",
        "title": "似法椿长老",
        "author": "陈着",
        "content": "山林有福足慈云，一耐中閒百废新。\n诗榻话香来雅伴，斋钟声好撼禅邻。\n红颜药力如平日，青眼梅花又小春。\n欲赞法身安稳处，年年松竹长精神。",
        "dynasty": "宋",
        "collection_info": null
    },
    {
        "uuid": "b4da12711259137015ddf4b3d8929b48",
        "title": "寿炳同长老",
        "author": "陈着",
        "content": "飞雪亭边欲雪天，当年生日又今年。\n云山卓锡闲心外，湖海烧香笑面前。\n每为寒交倾钵施，更多雅客问诗禅。\n最高高处长长寿，赞嘆中閒欢喜缘。",
        "dynasty": "宋",
        "collection_info": null
    },
    {
        "uuid": "207fa253c202144798f98996a88160eb",
        "title": "似告成寺主僧蟾秋海",
        "author": "陈着",
        "content": "出宫墙外步冬暄，转憩黄花翠竹边。\n一笑偈言非本色，相留清供亦前缘。\n土酥饤洁昏眵醒，汤乳包香老齿便。\n祇恐醉陶终爱酒，难陪惠远共修莲。",
        "dynasty": "宋",
        "collection_info": null
    },
    {
        "uuid": "8098a40177aa532fc074f74eddbb1703",
        "title": "次韵赵孟益游西山寺",
        "author": "陈着",
        "content": "佛何为者占崔嵬，引得骚朋蹈险来。\n洗钵有泉披草见，入门无径凿岩开。\n避人幽鸟毛生样，守屋残僧面死灰。\n自是世閒心绝处，灵山无分莫徘徊。",
        "dynasty": "宋",
        "collection_info": null
    },
    {
        "uuid": "abdcaf0f49b7fa7ded018dc50e52f3e3",
        "title": "次韵石秀叔慈云避席自解",
        "author": "陈着",
        "content": "幽居便合洗城氛，清隠如何及妓裙。\n横浦名为交佛日，眉山老自爱朝云。\n逃筵觥罚宁甘受，隔壁钗声想暗闻。\n色即是空曾记否，饶君百喙亦难文。",
        "dynasty": "宋",
        "collection_info": null
    },
    {
        "uuid": "8c3fbf7250669b56ad44dc082b0d03b2",
        "title": "次韵竹窗兄松诗为其病也",
        "author": "陈着",
        "content": "独立南山岭，傲视氛翳表。\n虬枝结成盖，寄託纷蔓茑。\n风霜受变足，万古为一晓。\n日日当户门，苍翠浓可抱。",
        "dynasty": "宋",
        "collection_info": null
    },
    {
        "uuid": "54d336151faf771f21a8433ba38c6e99",
        "title": "游慈云分韵得是字",
        "author": "陈着",
        "content": "僧关可人心，况此晴色美。\n蹈藓滑路多，访菊香处是。\n引饮吞山光，清啸落松子。\n我有即事诗，就扫石壁纪。",
        "dynasty": "宋",
        "collection_info": null
    },
    {
        "uuid": "a2f34576ea5f11238c3f2d5af658b728",
        "title": "寄贝勉斋冯桂坡",
        "author": "陈着",
        "content": "美人隔江水，相思江水深。\n江水日夜流，泛我东去心。\n春风百花老，把酒别草草。\n邂逅未可期，梅杏黄已饱。",
        "dynasty": "宋",
        "collection_info": null
    },
    {
        "uuid": "c4013ba17433cd9d00847e7f0ff4e9b8",
        "title": "次前韵再寄二首  其一",
        "author": "陈着",
        "content": "谁言沟浍浅，谁言沧溟深。\n浅不如世态，深不如我心。\n我心先齿老，不踏章台草。\n寄语知心人，故书足自饱。",
        "dynasty": "宋",
        "collection_info": null
    },
    {
        "uuid": "9a464bbcc14c495e75c2fa8a131c551b",
        "title": "次前韵再寄二首  其二",
        "author": "陈着",
        "content": "昨日寄君诗，诗说心契深。\n君诗今日来，深于我诗心。\n期君松不老，我得如蔓草。\n相依无弃憎，分我风月饱。",
        "dynasty": "宋",
        "collection_info": null
    },
    {
        "uuid": "68f7b8c529efeba40938ce44db32382d",
        "title": "次韵戴成叔  其一",
        "author": "陈着",
        "content": "君子当固穷，达亦岂吾病。\n有心事穷达，斯与天者竞。\n仕可以致君，止则归田咏。\n孔子圣之时，善学即邹孟。",
        "dynasty": "宋",
        "collection_info": null
    },
    {
        "uuid": "9c9119212bbf9e80222b1c099f246145",
        "title": "次韵戴成叔  其二",
        "author": "陈着",
        "content": "蟋蟀秋乃鸣，反舌不鸣夏。\n天地如草亭，万物寄虚架。\n达人穷物理，嗜理如嗜炙。\n动静各有时，油然会心舍。",
        "dynasty": "宋",
        "collection_info": null
    },
    {
        "uuid": "b170dd7e06e7d913192d6615362dd1b8",
        "title": "次韵戴成叔  其三",
        "author": "陈着",
        "content": "世上贪鄙夫，纷纷如蔓草。\n荣华能几时，风霜不足扫。\n美人如黄金，百炼色愈好。\n用舍无益损，此理须辨早。",
        "dynasty": "宋",
        "collection_info": null
    },
    {
        "uuid": "b5671a2d07bac7283f0ae8746603715d",
        "title": "次韵戴成叔  其四",
        "author": "陈着",
        "content": "当年雪溪翁，知命故知足。\n平生一退字，厚施不食禄。\n高洁严子陵，清贤段干木。\n溪上多子孙，林树森瑶玉。",
        "dynasty": "宋",
        "collection_info": null
    },
    {
        "uuid": "62b80cb6414ad39f860b32cc69f8277a",
        "title": "次韵戴成叔  其五",
        "author": "陈着",
        "content": "傍家数亩园，景物便偃仰。\n水近竹愈青，土腴花怒长。\n得閒日月长，万里归坐想。\n有时发孤啸，山谷答清响。",
        "dynasty": "宋",
        "collection_info": null
    },
    {
        "uuid": "3c393017bdab97e8449506d7b23be7b7",
        "title": "次韵戴成叔  其六",
        "author": "陈着",
        "content": "凿池引山泉，泉脉来扰扰。\n池上有新亭，池下芰荷绕。\n色香两超绝，天然本非矫。\n花开日开宴，醉裏人世小。",
        "dynasty": "宋",
        "collection_info": null
    },
    {
        "uuid": "15efd1a31dc7ddfbfdae2c93e80a787d",
        "title": "次韵戴成叔  其七",
        "author": "陈着",
        "content": "青山如有期，佳处故当屋。\n山势西南来，发冈自岷蜀。\n其下生伟人，自反常自缩。\n达观万物表，山界归一粟。",
        "dynasty": "宋",
        "collection_info": null
    },
    {
        "uuid": "45996a3a7fdfa05c119a2538f569f11a",
        "title": "次韵戴成叔  其八",
        "author": "陈着",
        "content": "朝家相真贤，表表梧桐树。\n羣贤如凤皇，飞翔得依附。\n风来惊四邻，汗走僵训註。\n云胡太山巅，苍苍岂其数。",
        "dynasty": "宋",
        "collection_info": null
    },
    {
        "uuid": "8f6c5f085e07b1fcfa83b0e476bda635",
        "title": "次韵戴成叔  其九",
        "author": "陈着",
        "content": "雪溪后人贤，门户鬰相扶。\n牙籤三万轴，研究勤三余。\n天命未可期，毋嗟失东隅。\n但问道在己，穷达何关儒。",
        "dynasty": "宋",
        "collection_info": null
    },
    {
        "uuid": "ee9f4eb1fd198247cd065617d1d2a529",
        "title": "次韵戴成叔  其一○",
        "author": "陈着",
        "content": "我生一断梗，会见亲旧疏。\n新诗如春风，习习勤嘘枯。\n谢君和君诗，句甚形神癯。\n一笑当会此，各道意所如。",
        "dynasty": "宋",
        "collection_info": null
    },
    {
        "uuid": "2dad73b23adfec7e0b7ad2525e2921a6",
        "title": "次韵竹窗兄欲死嘆",
        "author": "陈着",
        "content": "人生天地閒，所患在身死。\n身死人谁逃，所患不在此。\n所患死其心，此患无比侣。\n厥初天赋性，未始分贤鄙。\n贤鄙何由分，由自全自毁。\n是故君子儒，明德至善止。\n不问身死生，谁论时泰否。\n纷纷蒙昧徒，知有外物尔。\n富贵苟可图，遑恤理如彼。\n求容足称香，丧志手落匕。\n本心不復存，跖寿何足美。\n我兄竹窗兄，劲节修竹倚。\n一病二十年，坐受五贼使。\n题斋曰委顺，无怨当没齿。\n闻兄赋欲死，我方疑所以。\n及观欲死辞，终亦委顺矣。\n委顺则心安，长须此心理。",
        "dynasty": "宋",
        "collection_info": null
    },
    {
        "uuid": "4407b3b72b28d8a0b2d2de8b39faa374",
        "title": "无题",
        "author": "陈着",
        "content": "镜中看青山，山色非尘寰。\n月中看水光，全胜日中看。\n山水本无改，所遇成异颜。\n朝过齐王门，暮叩西秦关。\n人生贵知己，不遇何不还。\n了了心自定，我居山水閒。",
        "dynasty": "宋",
        "collection_info": null
    },
    {
        "uuid": "e22e68dcc7935912b98503b527f7d3a3",
        "title": "送楼佺提举赴省",
        "author": "陈着",
        "content": "绿髮方山冠，白玉气色温。\n高谈霏木屑，不问能知文。\n去秋夺标归，今步南宫云。\n儒科青毡耳，指取气欲吞。\n春风看花马，已繫长安门。\n知君必得意，何以持赠君。\n事业浩无穷，学问为本根。\n我怀宣献公，况君乃其孙。",
        "dynasty": "宋",
        "collection_info": null
    },
    {
        "uuid": "29087178b084cb9255ef727addc9a52a",
        "title": "送徐倅",
        "author": "陈着",
        "content": "堂堂东嘉英，文章笔如椽。\n箳篂驻鄞城，迎刃解剧烦。\n最声彻阊阖，诏使归日边。\n人方办杯水，前事乃不然。\n才难復才难，得见青琅玕。\n爱护犹恐伤，那可轻弃捐。\n不见诸葛公，终荐庞士元。",
        "dynasty": "宋",
        "collection_info": null
    },
    {
        "uuid": "36c771ce936f534af9100de58620afea",
        "title": "送赵榷院",
        "author": "陈着",
        "content": "彼美稽山松，託根高高峯。\n当年脱蓬蒿，直上将擎空。\n卓立旁无依，磊砢多春冬。\n风霜受变足，身老气益充。\n苍翠照四山，枝柯结虬龙。\n世人那能见，尘埃瞇双瞳。\n匠师知何在，立当要路中。\n需林方皇皇，有林能不容。\n行须中尺度，终为大厦供。",
        "dynasty": "宋",
        "collection_info": null
    },
    {
        "uuid": "483e1531cfddf4d0a1db959096fa45e1",
        "title": "赋楼提干古桧因赠其之官",
        "author": "陈着",
        "content": "我行昼锦坊，老桧欺眼碧。\n樛枝巧相扶，众星拱月璧。\n人力固有待，面势本天则。\n爱益雨露深，风霜莫能贼。\n维黄杨州公，好此如好德。\n千金买归家，与德共封植。\n秀出攻媿斋，管领无媿色。\n立朝大节成，有诗见胸臆。\n三世传到君，培养当益力。\n不坠先正心，是乃子孙职。\n君今西入官，此树留乡国。\n看君德日进，此树日滋息。\n他日成名归，相对两奇特。",
        "dynasty": "宋",
        "collection_info": null
    },
    {
        "uuid": "f2eb12df85a3a1e6e91be57138b3cfb4",
        "title": "怜猫示内",
        "author": "陈着",
        "content": "黑花一衔蝉，畜之今几年。\n捕攫奔走捷，巧黠乃其天。\n一脔亦割啖，分与眠席眠。\n迩来主人出，出久厨无烟。\n罄室鼠辈少，时得聊自延。\n不就邻妇呼，宁饥肯垂涎。\n夜寒身无栖，竈窟恬余暄。\n灰染突尘涴，毛色非旧鲜。\n主人来归初，绕室如诉冤。\n旁人固不解，主人当知怜。\n云何云可恶，恶彼身挛拳。\n依随行坐閒，呵叱加笞鞭。\n不念昔可爱，惟恶今非前。\n本来是一物，色改爱遂迁。\n吁嗟乎猫乎，岂独于猫然。\n人于夫妇閒，情义亦罕全。\n花颜少年时，偎倚心相缠。\n皤皤白髮垂，相丑亦相妍。\n吁嗟乎人乎，有耳听我言。\n人生七十稀，能得几时安。\n毋以私自贼，同室操戈鋋。\n举案与齐眉，当如孟光贤。\n糟糠不下堂，当与宋弘肩。\n不然祇自苦，于我何益焉。\n我赋我妇读，一笑愿不愆。",
        "dynasty": "宋",
        "collection_info": null
    },
    {
        "uuid": "29b18619ac79ba64c0aafbdc988aed96",
        "title": "无题",
        "author": "陈着",
        "content": "秋色薄山色，黄叶溪景瘠。\n出门欲何之，失笑坐溪石。\n冥鸿入层霄，感次万里翼。\n手中铁拄杖，睨视难枉尺。\n起舞衣袂扬，不借西风力。\n浩浩天地閒，谁能省头白。",
        "dynasty": "宋",
        "collection_info": null
    },
    {
        "uuid": "96979a6c1a539fc516217626f3aa2d2f",
        "title": "夜窗书怀",
        "author": "陈着",
        "content": "夜深万籁平，危坐弗闭户。\n不着沈麝香，一空清似许。\n竹凉露易零，鲜鲜正亭午。\n弹琴大小声，鬼语杂风雨。\n琴罢復长吟，吟罢復起舞。\n人生三万日，胡可弱不武。\n越石勇着鞭，相如志题柱。\n惟患不自立，彼于我非愈。\n青萍已出匣，抚视气如虎。\n生侯死庙食，可以噬而取。\n安能久居此，镫花甘自苦。",
        "dynasty": "宋",
        "collection_info": null
    },
    {
        "uuid": "e106b51f63289fa78c8e97ecbbde1174",
        "title": "乙卯乡贡鹿鸣宴次韵制使陈方叔劝驾",
        "author": "陈着",
        "content": "我朝自开国，聚奎五星明。\n人物辈稷契，制作谐茎英。\n从来词赋学，尤负器识名。\n沂公事业富，蜀公德望清。\n手提文正印，身为国长城。\n藐然予小子，亦知师长卿。\n细将状月露，壮欲吞幽并。\n消磨凡几载，侥倖才一鸣。\n自谓锥颖脱，犹有剑气横。\n师帅重吹送，寒贱分光荣。\n向前步骤阔，平生温饱轻。\n终怀劝驾礼，肯愧鹿鸣声。",
        "dynasty": "宋",
        "collection_info": null
    },
    {
        "uuid": "06ac73048abd5c834103170e06f79fe9",
        "title": "题宁国府泾县琴高堂",
        "author": "陈着",
        "content": "一山逶迤来，结崖俯寒碧。\n传闻控鲤仙，垂钓山下石。\n前事不必穷，要是古奇迹。\n山中好事者，筑亭占清特。\n数本潇洒花，松竹共幽閴。\n我来西风晴，一洗尘土昔。\n出门復回首，山前有归翼。",
        "dynasty": "宋",
        "collection_info": null
    },
    {
        "uuid": "0fd2adc5565874a81577b6c58f36b0f9",
        "title": "先兄至能远忌丙寅十一月十七日行都谢氏家寓作",
        "author": "陈着",
        "content": "人生有兄弟，手足相扶持。\n兄死我独生，我生独何为。\n父母生我晚，我忆我儿痴。\n兄出我挽袖，兄入我迎衣。\n低头嗅我头，垂手牵手随。\n指望我长成，口授书与诗。\n嘉定癸未春，授笔题春词。\n词云青春过，二十七年期。\n谶语殊可怪，河鱼忽乘之。\n缠绵日以革，医药穷所施。\n我父解衣典，我母躬爨炊。\n犹谓病有瘳，谁料终莫医。\n家徒四壁立，正頼兄撑支。\n进有功名望，退有菽水资。\n胡然遽止此，门户将依谁。\n风雨屋栋倾，江海亡楫维。\n父母相持哭，二姊哭抚尸。\n时我甫十岁，痛哭已深知。\n我今五十三，梦见犹涕洟。\n今日是何日，有感兄死时。\n老泪滴復滴，往事那可思。\n回首天地閒，阋墙何人斯。\n我抱无兄恨，且为世道悲。\n耿耿不成句，聊以示诸儿。",
        "dynasty": "宋",
        "collection_info": null
    },
    {
        "uuid": "71a61d191bd081f84d67ededf434f2ac",
        "title": "寿王修斋枢密 南津梅",
        "author": "陈着",
        "content": "凛凛霜雪根，拍拍天地仁。\n皎皎枝上花，卷舒几冬春。\n结实调古鼎，味深薄俗颦。\n珍重不尽用，严风护南津。",
        "dynasty": "宋",
        "collection_info": null
    },
    {
        "uuid": "0c2411218c0f724bca709b75657c4403",
        "title": "寿王修斋枢密 采若竹",
        "author": "陈着",
        "content": "楚楚青琅玕，亭亭上碧落。\n层层凛秋棱，不与春芳约。\n动摇清风生，尘浊空万壑。\n常时一味静，水月环采若。",
        "dynasty": "宋",
        "collection_info": null
    },
    {
        "uuid": "129464e663e5720a28d884ae39bec9b6",
        "title": "寿王修斋枢密 霜杰菊",
        "author": "陈着",
        "content": "的的芳种传，足足清气结。\n鲜鲜擢寒丛，色正香自冽。\n世人岂不爱，或者随境别。\n木落百草黄，独也寿霜杰。",
        "dynasty": "宋",
        "collection_info": null
    },
    {
        "uuid": "038145cb9b170182f4e10b32d83453f7",
        "title": "寿王修斋枢密 石林松",
        "author": "陈着",
        "content": "矫矫千尺强，苍苍起层阴。\n纷纷相投依，百鸟谐春吟。\n风饕冰雪严，谁共岁晚心。\n独鹤从何来，徘徊行石林。",
        "dynasty": "宋",
        "collection_info": null
    },
    {
        "uuid": "90aac962682a034400248f081df6de8d",
        "title": "题钱静观江山万里图",
        "author": "陈着",
        "content": "迢迢江山上，万变纷起伏。\n中閒崛奇多，忽此入平沃。\n草对近或远，来去自鳬鹜。\n宇宙本来宽，景物常满目。\n此意知者谁，烟林有茅屋。",
        "dynasty": "宋",
        "collection_info": null
    },
    {
        "uuid": "602cd0d589182cabec97da6870d6ea43",
        "title": "谢国英送苦笋",
        "author": "陈着",
        "content": "直节见初茁，苦心甘自珍。\n纷纷夏箨中，独养岁寒身。\n遣送从山西，衝破赤日尘。\n揖入生菜筵，气味酷相亲。\n譬之美人拳，彼独为何人。",
        "dynasty": "宋",
        "collection_info": null
    },
    {
        "uuid": "fea3ffdf670e36afee8b19ae37101d46",
        "title": "次韵弟观用陶元亮归田园居韵",
        "author": "陈着",
        "content": "麻麦在东阡，桑柘在南陌。\n鸟飞鱼在渊，生意各自适。\n相逢如相知，非苟旦与夕。\n此心乃平生，谁能开閒隙。\n嗟彼何人斯，徒为形所役。\n役役本无名，于何见劳绩。\n富贵死之除，清閒终有益。",
        "dynasty": "宋",
        "collection_info": null
    },
    {
        "uuid": "44091f7ab599682b6e7b5144faf96f97",
        "title": "九月十日乡人醵饮丹山分韵得地字",
        "author": "陈着",
        "content": "流景赴壑蛇，浮生迁穴蚁。\n世变兹已极，扰扰欲何事。\n淡饮养丹田，守口为福地。\n常时不出户，一年两游寺。\n清霜又芳菊，与头花前醉。\n里人重斯集，髣髴乡饮意。\n叙坐既有伦，交勉言亦至。\n老成示典刑，少壮修容止。\n智者勿笼愚，勿以利伤义。\n实行培本根，余力及文字。\n宙宇自颠冥，存古强吾里。\n扶持復扶持，相与无彼此。\n酒云酒云乎，渊乎有余味。",
        "dynasty": "宋",
        "collection_info": null
    },
    {
        "uuid": "5fa387c83a0fcdfe69ddb8b9282d9d4a",
        "title": "次韵张子开次子试晬",
        "author": "陈着",
        "content": "闻昔宁馨儿，如马千里驰。\n或秀如芝兰，或如饤坐梨。\n居易生七月，已能指无之。\n又比令狐楚，五岁善属辞。\n是皆非偶尔，阴有造物司。\n吾党正气旺，杨泣墨子悲。\n谁知世变极，所见及所期。\n卓哉子张子，不问今何时。\n种德以种子，愈出而愈奇。\n元方既及冠，可宝已不赀。\n经史日研精，甚于渴与饥。\n百发当百中，善射如由基。\n亦曰厚自积，王魏不仕隋。\n再索又得儿，照室光陆离。\n今朝岁一周，岐嶷傲娥羲。\n丛珍试初步，动觉应矩规。\n粲粲文在手，炯炯白在眉。\n但喜家传昌，浮机岂终危。\n宙宇一开泰，扶植须人为。\n在外寄藩屏，在朝资栋仪。\n虽当保抱中，方来事可龟。\n风埃自澒洞，庭阶且燕熙。\n眼底双凤雏，笑唾燕雀卑。\n而况表独立，硬脊非韦脂。\n观志既有人，一脉如抽丝。\n作室必肯堂，何患不塈茨。\n此事真庆事，他事非所怡。\n我老拙已固，无能说项斯。\n来诗走风樯，难用蠡管窥。\n趁笔聊示耳，深愧无精思。",
        "dynasty": "宋",
        "collection_info": null
    },
    {
        "uuid": "1fb713d4ce43df75071c3b4ee61ea4f1",
        "title": "用前人代二子用前韵来谢韵",
        "author": "陈着",
        "content": "苍苍本无为，乌兔争飞驰。\n今日为何日，谁叩和与羲。\n举目万感集，秋风黍离离。\n人生能几何，梦境蛛营丝。\n或以烹自售，变诈如鞅斯。\n或以舌交战，纵横如秦仪。\n亦或事旷达，蜕形慕安期。\n不则逃空虚，灰心从阇梨。\n不曰古圣贤，自有天根基。\n为己非为人，积学如积赀。\n弗废一日葺，庶几百志熙。\n世远教法散，有识如退之。\n试观训符读，道义不以规。\n贵贱何足云，而乃徒费辞。\n进学以为解，诗易分葩奇。\n安贫以知命，妻儿任寒饥。\n既而及行艺，顾欲中有司。\n未忘功名径，□□荆棘茨。\n堂堂山斗望，为论如彼卑。\n吾师吾孔子，曾子而子思。\n以至孟轲氏，四书炳蓍龟。\n君家两英嗣，珠璧光和隋。\n元方知自力，阃奥次第窥。\n既以习语话，行有向学时。\n光阴电一抹，圣狂几甚危。\n百行孝为本，气下色愉怡。\n极而察天地，造端自齐眉。\n苦语赞义方，一洗时妆脂。\n勉旃復勉旃，勿重老大悲。\n还以自警省，就示吾诸儿。",
        "dynasty": "宋",
        "collection_info": null
    },
    {
        "uuid": "c449599591d9ce2fc9a4f4d44beee26c",
        "title": "用前人示诸儿韵",
        "author": "陈着",
        "content": "世事纷游尘，薄俗嚣斗鹑。\n手足谁鲁卫，肝胆多越秦。\n独君先君子，父事吾先人。\n我得从之游，义与同胞钧。\n上而下四方，相依为齿唇。\n閒尝道病殆，饮食药饵亲。\n卓卓乎古道，难言但书绅。\n今及其子交，知爱迈等伦。\n不曰淡无味，如嗜千里莼。\n其子又其孙，秀异良可珍。\n架有万牙籤，膝间又循循。\n功名特土苴，学术要深淳。\n工夫入细处，力行自忱恂。\n推而致广大，直扶天地垠。\n书积非易□，难欺是苍旻。\n不观冬闭固，发为青阳春。\n因知栽者培，根本前人身。\n万事风絮尽，盛德修唯湮。\n契稠无浪语，感旧还酸辛。\n吾年七十近，不入时材抡。\n眼昏惟内顾，遑知世妆新。\n耳聋谢外闻，免饮聒者醇。\n溪曲五亩园，安受闭户贫。\n蔬畦野草径，月夕清风晨。\n杖履携诸儿，俯仰时一巡。\n残息尚可延，何幸里有仁。\n岂无泰交期，得舆展转神。\n远业归后主，我得为天民。",
        "dynasty": "宋",
        "collection_info": null
    },
    {
        "uuid": "3e9f2c6f0a58b2f6d5d5494164ace1ab",
        "title": "和单君范古意六首 农",
        "author": "陈着",
        "content": "岁事有丰歉，官税无减除。\n谁知山中田，沙土多蒿蒌。\n秋来倘有成，犹恐纔半租。\n或其水旱至，不足偿耰锄。\n嘆息家百亩，无復三代初。\n妻儿忽相问，明朝饮何如。",
        "dynasty": "宋",
        "collection_info": null
    },
    {
        "uuid": "a1f89ab643bab2306ae9d8a6cb76a6f3",
        "title": "和单君范古意六首 圃",
        "author": "陈着",
        "content": "学圃盍如何，先说畦菜法。\n栽种及天阴，灌溉须雨歇。\n更欲树花果，古方难泯灭。\n不见郭橐驼，纤悉传以列。\n于以供釜烹，于以佐杯勺。\n颇疑鲁夫子，却鄙樊迟拙。",
        "dynasty": "宋",
        "collection_info": null
    },
    {
        "uuid": "33a7122c62d1b767fed0e0dd97eaafd5",
        "title": "和单君范古意六首 樵",
        "author": "陈着",
        "content": "枯者既就拾，湿者亦既束。\n空此一谷薪，载之可折轴。\n下山售市价，得粮不能宿。\n谁知此时心，气塞口自嘿。\n安得如买臣，卖薪有时足。",
        "dynasty": "宋",
        "collection_info": null
    },
    {
        "uuid": "5aa3bc7a00b3f7c9dfcccbe2c68f5c05",
        "title": "和单君范古意六首 牧",
        "author": "陈着",
        "content": "一笛横秋风，渺渺心话长。\n勿效汉卜式，得即不为亨。\n当如老宁戚，饭歌不为狂。\n骅骝正骄腾，万里水草场。\n谁知北海上，嚙雪对天狼。",
        "dynasty": "宋",
        "collection_info": null
    },
    {
        "uuid": "afa620db4e25da8a9df22c9f9b7415b6",
        "title": "和单君范古意六首 ",
        "author": "陈着",
        "content": "庄叟非观鱼，游戏何有乡。\n灵均岂渔者，聊以歌沧浪。\n超然网罟外，千载名字香。\n今人志多取，曲钩有余殃。\n鱼死心亦死，胡为不自伤。\n勿谓得忘筌，未得筌以忘。",
        "dynasty": "宋",
        "collection_info": null
    },
    {
        "uuid": "a5b968f49a7de29d7b9933c3328722c7",
        "title": "和单君范古意六首 猎",
        "author": "陈着",
        "content": "虎投止三跳，气暴志匪深。\n人皆望而畏，所宅在崎嵚。\n时乎出山谷，爪利牙齿森。\n岂无勉有力，激烈尽杀心。\n我闻亦一快，细思又沈吟。\n就然射石者，未必能生擒。",
        "dynasty": "宋",
        "collection_info": null
    },
    {
        "uuid": "cc37bc30fa97cefd035ebf9c871fb1e2",
        "title": "书范景山先丈逸事",
        "author": "陈着",
        "content": "朅来范公亭，闻昔范老子。\n盛德自有铭，逸事有来纪。\n如彼沙汇坟，实葬外舅氏。\n纍纍冢十四，谁计后不祀。\n怀券售之人，枯骨听掷弃。\n公心恻恻然，能忘我先妣。\n猛捐十倍价，復此不毛地。\n至今上冢饭，免为若敖鬼。\n又如域西山，寸山寸金置。\n山人已过望，我怀不自已。\n当公未死时，而适山人死。\n顾斥眠牛冈，欲葬惟其意。\n夫先妇随后，同穴坟隆起。\n世降俗日薄，安识仁与义。\n先世未百年，来者已弗记。\n况于外氏家，代尽子孙事。\n买山未一刻，卖者不敢视。\n况容卖主葬，为人重于己。\n中心所乐为，焉有一毫僞。\n死者岂无知，造物非块尔。\n公虽不求报，感应乃常理。\n后嗣何其贤，相与继前志。\n范氏其兴乎，吾无閒然矣。",
        "dynasty": "宋",
        "collection_info": null
    },
    {
        "uuid": "f2f9648c2403f03644d3a7389245d008",
        "title": "深出赘归省再往妇氏家",
        "author": "陈着",
        "content": "父子恩爱重，人生别离苦。\n惟汝善事我，我亦深爱汝。\n我年今七十，又有多病母。\n出赘非汝心，事有难直取。\n寸步安可离，而乃江山阻。\n忆昨汝归时，大暑走风雨。\n身如出水荄，淋沥带泥滷。\n弱质又逃病，老怀方免虑。\n胡为有力者，夜半负箧去。\n本自无完衣，转使时赤露。\n命穷不可医，眉攒若为诉。\n我心愈恻恻，还送汝行路。\n奈何其奈何，听我细分付。\n出入谁能无，归期况堪数。\n远游必有方，无愧圣人语。\n得失亦何常，翕然云散聚。\n不见古君子，堕甑宁復顾。\n贤哉汝妇翁，可以就规矩。\n瑟琴相好合，更闻汝得妇。\n足宽父母心，百里在庭户。\n谨勿困閒愁，宗事要担负。",
        "dynasty": "宋",
        "collection_info": null
    },
    {
        "uuid": "5ab76dd5fffe6acf68f1784b0d46a422",
        "title": "喜弟观得孙弥月数句识之",
        "author": "陈着",
        "content": "我昔四十七，正室熊始抱。\n命蹇坐迟晚，不及含饴笑。\n今汝绝胜我，较我一年早。\n手抚宗嫡孙，况有眉寿老。\n汝心当何如，喜气浮襁褓。\n何幸亲见之，是子当跨竈。\n深源出芳流，盛德受丰报。\n家庆三世图，人閒如此少。\n弥月汤餠席，云集尊与少。\n欢极不知醉，老怀得倾倒。\n平生汝从我，笃友肝胆照。\n凛然来者惧，今乃知有绍。\n回首我四儿，贤否虽未料。\n庶如我汝心，世世式相好。",
        "dynasty": "宋",
        "collection_info": null
    },
    {
        "uuid": "265a0ae714811d6af47a967eb0171922",
        "title": "次韵观弟避难",
        "author": "陈着",
        "content": "北风行黑杀，东南天柱折。\n忠臣锯解头，文士刀抉舌。\n我亦走危途，腥埃蒙面铁。\n攀缘极棱层，双跟迸皴血。\n山人邂逅惊，强颜取容悦。\n班荆分菜糜，儿童笑流歠。\n荼毒復荼毒，难说更难说。\n十月初五夜，山林阴气合。\n骨肉復何之，无从知死活。\n眼光射先庐，山人火烈烈。\n虎狼相往来，左右无寸挟。\n吞声哭达旦，忽与妻孥接。\n相持牵衣裳，透肤霜露浃。\n何时是归时，细思增鬰结。\n且见脊令飞，绕树日千匝。",
        "dynasty": "宋",
        "collection_info": null
    },
    {
        "uuid": "b03ae648b402a8b5561c4b3912491c89",
        "title": "次韵瀹留避地有书欲归因用前韵示之",
        "author": "陈着",
        "content": "离乱身命危，烦恼头髮折。\n我儿在山南，百书饶苦舌。\n谁知我忆儿，如火煅心铁。\n人生恩爱海，各自怜骨血。\n初谓时节好，膝下长娱悦。\n顾今□相远，矛头苟餔歠。\n兵马交往来，近日尤难说。\n急投一隙宽，呼儿归暂合。\n未问沟壑填，且偷须臾活。\n春来两日强，寒气犹凛烈。\n寄巢不蔽风，败纩聊同挟。\n父坐母蓐卧，兄立弟裾接。\n分散得团栾，不语意自浃。\n为白润姊知，未须生悁结。\n明朝倘可行，亦须回一匝。",
        "dynasty": "宋",
        "collection_info": null
    },
    {
        "uuid": "c955db025684b3d0517be34cbd4e3f3b",
        "title": "午酌对盆兰有感",
        "author": "陈着",
        "content": "山中酒一樽，樽前兰一盆。\n兰影落酒卮，疑是湘原魂。\n乘醉读离骚，意欲招湘原。\n湘原不可招，桃李花正繁。\n春事已如此，难言復难言。\n聊借一卮酒，酹此幽兰根。\n或者千载后，清香满干坤。",
        "dynasty": "宋",
        "collection_info": null
    },
    {
        "uuid": "bc9a77d447332c05e7601c7a732fdd65",
        "title": "送竺甥秀",
        "author": "陈着",
        "content": "恭惟吾外祖，盛德表一乡。\n身都云南瑞，一母十郎娘。\n吾母实居长，钟爱非寻常。\n择壻流俗外，眼高意见长。\n岂无富豪子，熟视不得当。\n吾父本儒家，诗礼夙自将。\n乃以吾母妻，相期早腾骧。\n谁知古罍洗，不入盆盎场。\n回遡外祖心，终老弗能忘。\n膝閒出苦语，此心汝其偿。\n饮泣何敢受，负山类蚊蝱。\n二十一年閒，母没父亦亡。\n我髮既种种，杏园仅霑芳。\n着鞭幸有路，盖与忽仆僵。\n前言空在耳，欲报天茫茫。\n吾壻在吾前，吾子罗吾旁。\n努力各努力，世道须明昌。\n听之勿藐藐，方来那可量。\n庶几未了事，发为前人光。",
        "dynasty": "宋",
        "collection_info": null
    },
    {
        "uuid": "92710523dc09cea94b2da0ad468e7a3f",
        "title": "深自妇氏归侍",
        "author": "陈着",
        "content": "我生贫非穷，有子环我膝。\n深汝实居长，何可去顷刻。\n顾从百里外，赘滞日復日。\n事有不得已，我心常壹鬰。\n昨朝乌鹊喜，夜得归端的。\n瀹洵急迎路，呼镫走奴卒。\n归儿如犹子，先跳门限出。\n女润卧东床，方困寒痰塞。\n忽闻兄到家，夙恙一笑失。\n骨肉恩爱重，此归真药石。\n春风花气香，今夕是何夕。\n酌汝一杯酒，听我言历历。\n我老不任事，干蛊汝宜力。\n汝母且多病，佐馈妇之职。\n三弟要读书，惟汝身励率。\n妹笄何以嫁，汝亦当纤悉。\n如此復如此，汝坐能安席。\n汝今虽有妇，未归未为毕。\n而况危乱世，离别重悽恻。\n一家得团栾，荼苦甘于蜜。\n归来早归来，我年七十一。",
        "dynasty": "宋",
        "collection_info": null
    },
    {
        "uuid": "5f6e72b7d989d8a86ec199ee6d5b195d",
        "title": "次如心侄古意韵",
        "author": "陈着",
        "content": "妻孥恩爱深，生死同一窗。\n胡然成别离，使汝悲涕双。\n人世能几何，明灭风镫幢。\n有家尚堪活，奚岂□他乡。\n安得归来舟，顺风自南江。",
        "dynasty": "宋",
        "collection_info": null
    },
    {
        "uuid": "897ee64f8b46a9297dca0a34f630de0e",
        "title": "送董伯和西归",
        "author": "陈着",
        "content": "叶叶青霞衣，来赴山中期。\n相看到忘言，日夜春风吹。\n昨夜雨潇潇，今日君欲归。\n人生如梦寐，世道正崄巇。\n我髮白已委，况堪生别离。\n君归不可驻，我心得君知。\n阑干与云平，白鸟来往飞。\n安得身有翼，长与相追随。\n举手一揖别，不作儿女悲。\n一樽尚可同，百里非天涯。",
        "dynasty": "宋",
        "collection_info": null
    },
    {
        "uuid": "44989889a3e5b13acdefc98b2459ec60",
        "title": "赠僧仁泽邂逅以数语",
        "author": "陈着",
        "content": "温温白玉璞，楚楚秋兰香。\n胡为乎此中，纸帐柏子房。\n诗书岂不仁，宿念落渺茫。\n况有白渺亲，朝露争余光。\n时復一回首，云飞青天长。\n人生能几何，世事那能量。\n不观身上衣，昔缁今已黄。\n我亦何心者，邂逅成感伤。\n飒然清风来，欲言言已忘。",
        "dynasty": "宋",
        "collection_info": null
    },
    {
        "uuid": "a51203660717e9f28bb3ffc5d50b6e65",
        "title": "季秋既望吾族子侄以老人会于我家名曰燕老集此意亦可尚醉后写其意",
        "author": "陈着",
        "content": "飒飒西风来，吹不开眉端。\n团团空中月，照不见肺肝。\n菊花仍旧香，过雁秋年年。\n我怀人得知，流光逝如川。\n况此苟活身，包羞天地閒。\n不如先露晞，安用空流连。\n儿辈何为者，芋栗菘藿盘。\n将以寿我酒，岁晚松在山。\n我谓非我意，掉头三长嘆。\n绕膝不肯离，且笑且进言。\n陶潜杜少陵，逢时更多艰。\n何尝便忘躯，得酒即开颜。\n父子恩爱重，一刻难轻拚。\n世路虽偪仄，天道又好还。\n但是强健在，心事终已宽。\n是亦菽水具，非如五鼎难。\n庶几诗礼风，聊以娱亲安。\n再拜固以请，愿领家庭欢。\n勤勤苦费辞，细听理亦然。\n强饮竟成醉，援笔如狂颠。\n梗概粗以见，不觉盈长笺。\n呼儿为我歌，勿与醒者传。",
        "dynasty": "宋",
        "collection_info": null
    },
    {
        "uuid": "5f9278da9c08fa22b8e346f0401d12c4",
        "title": "敬赋虚斋孙君容膝",
        "author": "陈着",
        "content": "云连屋不居，三閒葺茅茨。\n田园非不宽，一亩环竹篱。\n楚楚山下花，湛湛池边□。\n丈室南坡□，容膝以扁之。\n谁谓方回旋，天境春熙熙。\n壶中着仙翁，芥子藏须弥。\n虚诞彼异端，我□异于斯。\n圣贤与我对，经训星日垂。\n可以读离骚，可以击壤诗。\n回头纷纷者，金碧贮狂痴。\n声色性命斧，财货盗贼资。\n皇皇窘其庐，日怀不足私。\n蚊蚋同旦暮，不满一唾嗤。\n岂识天下乐，本非外铄为。\n己大物自小，心旷神斯怡。\n一则万条□，静者动蓍龟。\n吾方谋一榻，尽老聊娱嬉。\n今日为何日，此理知者谁。\n达哉子孙子，吾知有吾师。",
        "dynasty": "宋",
        "collection_info": null
    },
    {
        "uuid": "718b1ab11e461219c3e3b5324a2f931f",
        "title": "赠弟观之王传心馆数语送行",
        "author": "陈着",
        "content": "今日为何日，风雨春寒痴。\n吾心方恻恻，门外剥啄谁。\n谓我欲见兄，迎面三吁嘻。\n出语復梗塞，书担行有期。\n岂不怀室家，将以疗我饥。\n平生手足谊，奈何忽违离。\n执手因与言，吾道其果非。\n达则仕行志，穷则为人师。\n去家二舍近，非是天一涯。\n行矣汝其勉，第问归何时。\n久而俛首答，身如马受羁。\n去住不在我，此况谁得知。\n吾年七十四，疾病常乘衰。\n汝年亦五十，半髮成雪丝。\n年事俱至此，时光去如飞。\n紫荆次第花，鸣雁□相归。\n触目成感慨，赠别难为辞。\n但闻主人贤，安心免相思。\n明朝溪亭酒，为我酌一卮。",
        "dynasty": "宋",
        "collection_info": null
    },
    {
        "uuid": "0319abd5e179cc98f380d33fef078e39",
        "title": "张时斋书生也坐穷以星学资身赠其远行",
        "author": "陈着",
        "content": "书生例饥困，世路方偪仄。\n胡为乎此中，兀兀朝以夕。\n问之俛而答，初意岂今日。\n几年镫火窗，谓可生羽翼。\n时事出料外，竟作沈海石。\n寒谷春难回，涸辙水难激。\n聊分星家波，食此一涓滴。\n终然不自赡，拍案动远色。\n江湖天风长，万里谁能絷。\n姑以术资行，或者儒得力。\n泰与否相除，剥与復消息。\n要知穷非穷，当遇识者识。",
        "dynasty": "宋",
        "collection_info": null
    },
    {
        "uuid": "e3233395ae4284fce6c7dd37ed229e4d",
        "title": "赠舒亦山入越",
        "author": "陈着",
        "content": "危世无山林，颓俗无门户。\n彼美诗书身，悠然自为趣。\n扬扬飞霞佩，清风导前路。\n借问欲何之，谓我稽山去。\n秦风白云晓，禹穴苍烟暮。\n平生礧磈怀，高吟弔千古。\n兹行良不恶，欲赠无他语。\n如逢梅市仙，试与谋出处。",
        "dynasty": "宋",
        "collection_info": null
    },
    {
        "uuid": "735327bfee727e9065acea46d169fc61",
        "title": "避难西坑用瀹韵",
        "author": "陈着",
        "content": "春雨宜农耕，逆旅愁坐雨。\n雪寒饥杀人，豪富雪中舞。\n忧乐古来殊，欲说头自俯。\n见山岂不爱，身危心不武。\n入深復入深，有谷如子午。\n生死未可知，谁能问甘苦。",
        "dynasty": "宋",
        "collection_info": null
    },
    {
        "uuid": "05831625bb6ca5168baea1873d1125d5",
        "title": "用前韵谢奉慈寺主僧居简",
        "author": "陈着",
        "content": "人情相入处，春风与时雨。\n诗来少陵歌，酒到渊明舞。\n我穷适相似，肯为黄金俯。\n忍饥固其常，笑视京文武。\n忽来方外饷，浑家饱炊午。\n此是法喜供，非如乞字苦。",
        "dynasty": "宋",
        "collection_info": null
    },
    {
        "uuid": "2c4f35cfbe89d3d1a6e21b5640430a33",
        "title": "游慈云似龄叟",
        "author": "陈着",
        "content": "我来景照堂，主人一笑领。\n蔬笋充我饥，芎朮疗我病。\n坐久不知晚，留以夜榻并。\n世事方东流，人情入西暝。\n兹逢岂假合，如形有随影。\n不言自相知，无味足隽永。\n潜远意悠悠，披仰心炯炯。\n顾我为何人，古今两照映。\n余言不可写，手拍阑干猛。\n云飞风满山，万动归一静。",
        "dynasty": "宋",
        "collection_info": null
    },
    {
        "uuid": "47d9a488031cdb00cac70306cd5c2386",
        "title": "次韵演雅",
        "author": "陈着",
        "content": "洛阳棘满门，连昌菌当衙。\n枸杞怪成犬，寄奴妖见蛇。\n芸香虚辟蠹，鞠梅工两蛙。\n黄蘗到裏苦，紫荆无外遮。\n衰绿秋蒲柳，赧赤春金沙。\n熏莸类莫辨，桐梓谁汝嘉。\n山下犹有蕨，邱中能无麻。\n杖老竹生力，炷病艾焮痂。\n芷兰足幽媚，桃李从俗夸。",
        "dynasty": "宋",
        "collection_info": null
    },
    {
        "uuid": "ce5b4be35129c396368cfef5dd3fd24c",
        "title": "梅山弟家醉中",
        "author": "陈着",
        "content": "意行无定处，适口无夙嗜。\n门外自风埃，山中有余地。\n事事皆顺境，物物皆真味。\n梅山今何人，而我亦同数。\n麋鹿所惊怪，草木或不置。\n一杯復一杯，闺中笑声沸。\n古道固如此，乃有此同气。\n谓我且须留，崦嵫红未坠。",
        "dynasty": "宋",
        "collection_info": null
    },
    {
        "uuid": "ea2736d9a092f1a8955129b503c950cd",
        "title": "送道士十二侄归金观",
        "author": "陈着",
        "content": "世道日以漓，人事日以非。\n吾宗昔昌繁，儒冠森巍巍。\n时节相会聚，燕笑芳菲菲。\n迩来岁復岁，存者星晨稀。\n我今七十九，奄奄一息微。\n汝亦七十八，褵褷旧羽衣。\n老我虽待尽，犹与坟墓依。\n而汝百里外，茕鹤傍孤飞。\n我非寿彭籛，汝非丁令威。\n年事已到此，余生露易晞。\n后会安可必，欲别增歔欷。\n相送出门去，溪寒日无辉。\n我伫汝回首，此意知者希。\n丁宁且加餐，得健时一归。",
        "dynasty": "宋",
        "collection_info": null
    },
    {
        "uuid": "2bf8b105aefdc1541bf8ee5994a298bf",
        "title": "题黄长孺松江图古笺",
        "author": "陈着",
        "content": "吾行半东南，松江东南奇。\n湖铺天上水，山横镜中眉。\n清风明月夜，细雨斜风时。\n扁舟几来去，长揖三高祠。\n泯默一梦昔，欲语将同谁。\n忽焉入老眼，百年片纸遗。\n□□□□□，人境那可期。\n人境那可期，画中时见之。",
        "dynasty": "宋",
        "collection_info": null
    },
    {
        "uuid": "6039c6be3dfb68023d4c7beba5a93e3a",
        "title": "四月十一日与妇小酌玉莲花前有感",
        "author": "陈着",
        "content": "西湖西山坡，水乐洞之侧。\n有池当轩绿，有花当夏白。\n风润脉柔茎，午芳擅正色。\n方来玉八瓣，圆中珠一的。\n曾携真率杯，相看契清閴。\n主人自城居，付与乘閒客。\n回头一十年，今日为何日。\n窗前小盆池，又见此花发。\n花于我何心，我见花自恻。\n老妻颇解事，一笑復太息。\n胡为不自知，君已八十一。\n洛阳白牡丹，杨家红芍药。\n魂梦且不到，何独□怀昔。\n□□垂头答，风雨天昏黑。",
        "dynasty": "宋",
        "collection_info": null
    },
    {
        "uuid": "f8ff5f74a5902640a3626fd99784539c",
        "title": "次韵黄岩高志尹寄寿",
        "author": "陈着",
        "content": "冠屦天地间，车笠风云从。\n我行半东南，已復八十翁。\n取友必端人，求我我蒙童。\n初见老不化，宿学今何功。\n万丈委羽山，中有人中龙。\n文气苏玉局，心事庞德公。\n岂不愿纳交，谁与先为容。\n何物瀹小子，託根岁寒松。\n寄我寿我诗，墨妙扬古风。\n扇开眼眊矂，翼起身龙钟。\n要知片云外，实共二浙东。\n气以类相应，面未心已同。\n端如获骊珠，不羡放鸽笼。\n滥吹谱美茎，难报来施丰。",
        "dynasty": "宋",
        "collection_info": null
    },
    {
        "uuid": "4f19eb8424f8d74edc7b2d1253020ce0",
        "title": "送陈孔晨录鄞学任满西归",
        "author": "陈着",
        "content": "思昔南墅翁，用不尽书力。\n留以裕厥子，着鞭饱谙历。\n鄞庠多材地，纠录迂分职。\n休休自无犯，耿耿不事激。\n时雨化后生，春风久宿德。\n妙墨云烟飞，清吟雪霜逼。\n万口何异辞，三年如一日。\n芙蓉桂花天，扁舟戒行色。\n帐饮集寮寀，袖诗空士籍。\n相送相致祝，此去万里翼。\n非入蓬莱观，则上梧桐掖。\n我素与子契，而况同宗出。\n区区爱莫助，珍重而翁积。\n岂不欲临饯，耄笑筋力啬。\n数语教儿洵，持候州西驿。",
        "dynasty": "宋",
        "collection_info": null
    },
    {
        "uuid": "93fb41628ff1946f0db83e3edc6ce31a",
        "title": "似戴时芳",
        "author": "陈着",
        "content": "丰山在屋前，后坐龙溪龙。\n中有人中龙，固穷气自丰。\n溪山千万状，朝夕与从容。\n浮尘任开阖，本色无淡浓。\n我本深邨夫，见此更热中。\n目睹鹤归云，耳接渔歌风。\n徘徊不忍去，乐哉此迎逢。\n何当中年留，回顾无宿舂。",
        "dynasty": "宋",
        "collection_info": null
    },
    {
        "uuid": "e414dba7a50ab18ddef1fa902773dc7e",
        "title": "次韵张子华九日长诗",
        "author": "陈着",
        "content": "君家脉寿张，文气雄一乡。\n顾我不自武，穷于冻履常。\n异盼独见嗜，古道无炎凉。\n忆昨夏季望，南风溪山香。\n渠渠飞帖盟，伫我高峰行。\n漓俗非所捉，此味如和羹。\n寿我醴蘸甲，饫我熬屑姜。\n别来坐成久，感激时拊床。\n我耄君亦老，无预世短长。\n向来尘埃迹，如云风扫将。\n箪瓢足不足，听天自斟量。\n秋无宋玉悲，春无少陵伤。\n逢迎但歌笑，傲睨剧戏场。\n不然徒自苦，平地皆羊肠。\n加于人数等，衰劣如何当。",
        "dynasty": "宋",
        "collection_info": null
    },
    {
        "uuid": "bec7e0587ab13019371f524f09acbb29",
        "title": "送曾孙灼出赘卢氏",
        "author": "陈着",
        "content": "男生必有室，有室在嗣亲。\n家贫或出赘，出赘难为人。\n汝今为此行，及此初花春。\n粼粼潮迎舟，叶叶风吹巾。\n凤云已在眼，不觉生精神。\n我方为汝忧，老语因重陈。\n其修汝容止，其谨汝吻唇。\n门庭勿忘旧，市井勿随新。\n沈醉不如醒，饫饱不如贫。\n侥倖多非福，欢笑容易颦。\n主敬为根本，力学解因循。\n贤□□□翁，昔我相面频。\n别来五十年，怱怱隔一尘。\n谁知有今日，汝得□□□。\n□□翁壻洽，义实师生均。\n造次莫非教，岁月如去轮。\n□□□□□，何此为终身。\n留欲副清冰，归欲见老椿。\n要须日凛□，□□□□津。",
        "dynasty": "宋",
        "collection_info": null
    },
    {
        "uuid": "d329e134116baf4f525b7788c192c3cf",
        "title": "应吴伯秀县尉教鄞学求诗",
        "author": "陈着",
        "content": "四明万丈崖，佳气蒸氤氲。\n融结固有在，特起谁如君。\n丹霄舞飞霞，青春蔼奇芬。\n目下开五色，剩把天香分。\n飘飖忽自得，盘薄蓬海滨。\n无復出岫想，傲睨黄埃尘。\n秋台挟明月，驱驰下东鄞。\n谈言邑庠旧，教事非易新。\n诗书堕寂寞，衿佩苟朝曛。\n欲借肤寸阴，化为无边春。\n胡为乎水雷，珍重经纶屯。\n何当自山川，流动志气神。\n扇之月旦评，推以天风轮。\n终然难卷藏，快覩本色真。\n词章要织组，手有锦绣纹。\n道义在培植，身为枝叶根。\n须知大造化，不问官卑尊。\n因思杜先生，如古王河汾。\n宙宇非不宽，乡里乃急亲。\n贤躅渐寥邈，凛凛哉斯文。\n吾为石云贺，亦以勉石云。",
        "dynasty": "宋",
        "collection_info": null
    },
    {
        "uuid": "605f25914e40c2d9219edef5782a28b9",
        "title": "寄赋慈溪沈氏爱菊序",
        "author": "陈着",
        "content": "我不识爱菊，却与菊相识。\n寒前后着花，土中央为色。\n微苦养长寿，晚香擅清德。\n滔滔彼世人，方为桃李役。\n谁能起渊明，参到菊太极。",
        "dynasty": "宋",
        "collection_info": null
    },
    {
        "uuid": "23883dfbc71c47bf716cde42b059a3e3",
        "title": "外孙黄相儿求诗",
        "author": "陈着",
        "content": "可人黄外孙，来吾与汝言。\n是为慈溪嫡，未离嵩绿门。\n以身答世谱，学问为本根。\n吾言虽老拙，铭心其永存。",
        "dynasty": "宋",
        "collection_info": null
    },
    {
        "uuid": "d0aa229d88aaa33e63016a4988d0a5b0",
        "title": "三月二日醉中快活吟第二笔",
        "author": "陈着",
        "content": "看花须少年，老眼如梦然。\n人生不满百，动要言及千。\n富莫如金谷，贵莫如平泉。\n其能几何时，回首皆尘烟。\n我贫虽到骨，妻孥尚周全。\n纵有炊断续，未尝见忧煎。\n如此只如此，吾有命在天。\n今朝一杯酒，知者谁为贤。",
        "dynasty": "宋",
        "collection_info": null
    },
    {
        "uuid": "b316b7acf4277e285a24453588649b44",
        "title": "新揭州学扁乡人求赋",
        "author": "陈着",
        "content": "芹水扬新波，杏坛敷新阴。\n春风年年事，乃有春如今。\n熏熏礼义香，洋洋弦诵音。\n但看此身贵，遐不在玉金。\n畴昔岂□梦，足絷口就瘖。\n风雨魑魅多，一坎几千寻。\n文明应奎壁，杲杲白日临。\n绠之濯清泠，鼓之起埋沈。\n犂锄彼自分，丕我以佩衿。\n花封肇鱼符，儒庠视泮林。\n筮吉更扁揭，籀法何严森。\n正气护宫墙，精光贯书琴。\n贤侯莅落成，寮寀分盍簪。\n慇懃公堂酒，再拜奉一斟。\n愿言寿斯文，师友相规箴。\n道腴养斯丰，学深浚斯深。\n厎柱既有在，狂澜可能淫。\n庶为邹鲁国，不负孔孟心。",
        "dynasty": "宋",
        "collection_info": null
    },
    {
        "uuid": "38d197358e12bf17c3ac1822d8ef1360",
        "title": "笑笑一篇代简答王之朝",
        "author": "陈着",
        "content": "□惠家狮儿，雪白真可取。\n摩挲方脱怀，跳跃遍庭宇。\n意在饱可饕，饲养如旧主。\n无菜安有肉，无仓那得鼠。\n怒眼如饥鹰，奋爪过虓虎。\n撞破储粟瓶，翻倒生鱼釜。\n谓可共淡薄，岂期遭慢侮。\n今又饷修梅，惊走孩儿女。\n筠篮未壁封，环哄争起舞。\n狞于猿狖攫，慕其蝼蚁聚。\n刑腥手濡血，渍蜜口流乳。\n老齿本自疏，吞吮颇辛苦。\n布衣惜如锦，□染濯不去。\n非不知滋味，亦欲骄肠肚。\n奈非素富贵，□舌崇贫□。\n于我亦云厚，自料无报所。\n聊以此为祔，免得交□□。\n平生相忘契，笑笑一掌拊。",
        "dynasty": "宋",
        "collection_info": null
    },
    {
        "uuid": "c492e0da098a4ab5b04a948dbcb4ef23",
        "title": "题僧维枬诗卷",
        "author": "陈着",
        "content": "凤□□□鸣，蚓窍出虫声。\n阴雨不见星，腐草流爝萤。\n卓□独何为，不与时同情。\n风流晋宋閒，眼中无四灵。\n言言意脉脉，字字声铿铿。\n我老见已曩，读之水投冰。\n珍重復珍重，好处腾虎谷。\n嗟哉南山下，诸老家为塾。\n彼饕何人斯，欲食酸寒肉。\n衣冠坐涂炭，袵席生桎梏。\n星节来自西，一见无遗目。\n丰棱霜雪严，号令风雷速。\n恩波四溟涌，文燄九霄矗。\n征徭脱滥籍，诗书还致俗。\n蹙蹙愁者欣，嗷嗷流者復。\n耄矣八旬翁，凄其无半菽。\n亦欲学庞公，不着城市足。\n要识澄清辔，满慰平生欲。\n扶曳语乡人，其来拜仆仆。\n下为一邑谢，上贺天下福。",
        "dynasty": "宋",
        "collection_info": null
    },
    {
        "uuid": "fadba451db9f52d31feb6c44d24a290a",
        "title": "次韵段约斋送弟嗣宗来赴吾邑县尉",
        "author": "陈着",
        "content": "宦游及奉亲，同气有赠言。\n至哉天下乐，难与他人论。\n昔绶官忧责，先洗□□冤。\n行志此其始，宁为利欲昏。\n持此娱禄养，有□□孝门。\n纷纷时势眼，庶见古罍樽。",
        "dynasty": "宋",
        "collection_info": null
    },
    {
        "uuid": "7437535dfd470f2bafb0f9b2c960ad51",
        "title": "寿天宁寺主僧可举八十",
        "author": "陈着",
        "content": "□□□□□，化身千百亿。\n应世来住山，谁是直翁直。\n海眼□□脚，春心有铁脊。\n阅历十五期，作为万分一。\n洗尽旧氛□，□出新金碧。\n层霄撼鼓钟，证明大功德。\n法嗣镇别洲，澎湃好消息。\n欢喜不闻声，赞嘆自生福。\n今日是何日，相庆开九秩。\n我亦有偈言，自知非本色。\n□凭南风便，吹入庄严域。",
        "dynasty": "宋",
        "collection_info": null
    },
    {
        "uuid": "9c5a9d3e5ca2d152c973528800fb7d7a",
        "title": "代范景山和弟观韵",
        "author": "陈着",
        "content": "厦倾木不支，鼎重足先折。\n关张不终身，仪秦亦无舌。\n儿嬉栅关木，文具锁江铁。\n生灵痛何辜，宇宙半流血。\n山中如□□，翁媪自怡悦。\n问我何为来，留我共朝啜。\n抵掌告时艰，低头听我说。\n我家住平原，百年三族合。\n诗书声相闻，伏腊□为活。\n一朝北军飞，连甍归燄烈。\n惊奔忘险远，妻孥手扶接。\n岂料哭穷途，忽与亲知接。\n患难相劳苦，杯酒□□浃。\n出山未有期，草庐倘同结。\n鹪鹩苟一枝，为鹊同三匝。",
        "dynasty": "宋",
        "collection_info": null
    },
    {
        "uuid": "9743f8990ba14e4b9ddc89f2c73e341f",
        "title": "戴帅初九日无憀以满城风雨近重阳为韵七首袖而示余因次其韵  其一",
        "author": "陈着",
        "content": "畏景日以长，正气日以短。\n过者何憧憧，寂寂笑衰懒。\n浮云有聚散，明月有虚满。\n人事有如斯，冷绪聊自纂。",
        "dynasty": "宋",
        "collection_info": null
    },
    {
        "uuid": "c0ea519355efbfa051eaea5fdb83a1ad",
        "title": "戴帅初九日无憀以满城风雨近重阳为韵七首袖而示余因次其韵  其二",
        "author": "陈着",
        "content": "迩来三五年，处处罹过兵。\n谁能宴龙山，无復游彭城。\n今兹九日至，正尔百感生。\n仰天破帽落，失笑还自惊。",
        "dynasty": "宋",
        "collection_info": null
    },
    {
        "uuid": "378b3fa7fd1e803f534c3cfb4cf5287c",
        "title": "戴帅初九日无憀以满城风雨近重阳为韵七首袖而示余因次其韵  其三",
        "author": "陈着",
        "content": "年年好时节，雪月花与风。\n谁知百年内，忧乐元不同。\n方其少壮日，日日醉梦中。\n年年旋衰飒，有景谁復穷。",
        "dynasty": "宋",
        "collection_info": null
    },
    {
        "uuid": "f0c751abb1b92cf602eeaec362c6a0f4",
        "title": "戴帅初九日无憀以满城风雨近重阳为韵七首袖而示余因次其韵  其四",
        "author": "陈着",
        "content": "吾髮白且老，面目又尘土。\n流落如秋娘，无復画眉妒。\n徒怀万里心，夜梦良劳苦。\n欲言言向谁，鸡鸣正风雨。",
        "dynasty": "宋",
        "collection_info": null
    },
    {
        "uuid": "163a526d2589f4bfa652b7094f5504cc",
        "title": "戴帅初九日无憀以满城风雨近重阳为韵七首袖而示余因次其韵  其五",
        "author": "陈着",
        "content": "履险须顿足，逢躁须戒吻。\n况今为何时，正恐无地隠。\n柴门倘可闭，即与桃源近。\n岂无耆旧在，努力各自谨。",
        "dynasty": "宋",
        "collection_info": null
    },
    {
        "uuid": "4a335f021acf3ac533a646a497b893b7",
        "title": "戴帅初九日无憀以满城风雨近重阳为韵七首袖而示余因次其韵  其六",
        "author": "陈着",
        "content": "世多多才翁，谁识识字农。\n可人忽来思，劳苦意稠重。\n时危幸未死，尊酒得相从。\n一醉不须辞，毋待漏尽钟。",
        "dynasty": "宋",
        "collection_info": null
    },
    {
        "uuid": "a5b4b3e696549574e303db86f73c5918",
        "title": "戴帅初九日无憀以满城风雨近重阳为韵七首袖而示余因次其韵  其七",
        "author": "陈着",
        "content": "平生朋友乐，鱼泳雁飞翔。\n如今不復昔，往往深退藏。\n安得无言心，相照松柏霜。\n饮此九日酒，味哉剥果阳。",
        "dynasty": "宋",
        "collection_info": null
    },
    {
        "uuid": "8b27575071f344ded6d3261053941856",
        "title": "如心侄有诗因用韵",
        "author": "陈着",
        "content": "越鸟不巢北，流水东不西。\n人心胡不常，随世为昂低。\n造物善戏人，如儿笑復啼。\n行止当自适，何为尔栖栖。",
        "dynasty": "宋",
        "collection_info": null
    },
    {
        "uuid": "b38fe1d67bfe8ddc7a7baaf02cb4bc33",
        "title": "剡县次韵张兼夜月联句",
        "author": "陈着",
        "content": "停棹即阶除，空明一镜如。\n飞毫僵庶可，吐句走灵舒。\n闹裏自静好，公余相起居。\n爱君情款密，裨我事迂疏。\n念念民租少，言言郡计虚。\n入林难即鹿，竭泽恐无鱼。\n立政谙平实，行符审疾徐。\n亟牛且鸡汁，服骥偶盐车。\n斟酌黄流瓒，流连翠织裾。\n务滋桃李种，首事草茅锄。\n愿却辛毗子，同商隽永书。\n溪山万宝藏，穹壤一蘧庐。\n吟吻馋供茗，官庖贵买蔬。\n尘劳资洗濯，技痒互爬梳。\n生活侵韩贾，襟期听耳余。\n雪舟如兴尽，共此復谁欤。",
        "dynasty": "宋",
        "collection_info": null
    },
    {
        "uuid": "5c9240d1205499223a0d7e7593948e82",
        "title": "赠医相者赵月堂",
        "author": "陈着",
        "content": "维摩居士病不起，却向方丈说法无一事。\n此证何证无实证，针灸汤药所不治。\n子房状貌如妇人，及到筹帷决胜无比伦。\n此相何相无实相，骨骼毛颜不足论。\n我虽不能学居士，逢人笑语中痛痞。\n我虽不能如子房，峥嵘自在虚皮裏。\n落魄道人赵月堂，挟医与相走四方。\n肘后有方千金良，眼中有电千里光。\n自谓无病不可药，不知我病不在脉。\n自谓无人不可相，正恐我形难摸索。\n去年相访无一辞，忽焉而去岂其欺。\n今年重来又默默，问之不答惟求诗。\n汝袖医手缄相口，却要我开诗口落汝手。\n一诗赠行聊尔尔，要见我证我相三年后。",
        "dynasty": "宋",
        "collection_info": null
    },
    {
        "uuid": "dffe760589c4ae45300be651669e0c6c",
        "title": "前纪时行",
        "author": "陈着",
        "content": "孟春朔日雷声发，雷后兼旬雨不歇。\n仲春之朔近春分，一夜风雪四山白。\n丰歉气候看春头，乃今变异连两月。\n阴阳磅礴天地閒，自有常程更闭洩。\n今此胡为颠倒行，阖阖万物失其节。\n欲一出门泥泞深，巡檐问天天默默。\n老农忽从何处来，谓见岁时记中说。\n鸡旦之雷虽非时，犹曰其占多黍稷。\n今朝有雪却非宜，米价当踊民食缺。\n吉者未几凶者继，所喜转为忧惙惙。\n向来好事多不应，纔说乖证不可活。\n黯然相对尚何言，但愿所应在雷不在雪。",
        "dynasty": "宋",
        "collection_info": null
    },
    {
        "uuid": "cd03ffc946efed16a1865fc630718ccc",
        "title": "寄赋黄东发湖山精舍",
        "author": "陈着",
        "content": "断鳌奠极戏者谁，岷山如龙万里驰。\n大江之阳起衡岳，崒嵂散作千委蛇。\n直趋四明卓秀伟，二百八十峯参差。\n潮江合捧山驻脚，伏脉分行东西支。\n东或峨眉或凤翼，□□万顷琉璃陂。\n二灵龟浮挟霞屿，大涵回顾藏崄巇。\n我昔经行一俯仰，问百年前□何其。\n迩来世变那可道，前辈风流归春澌。\n山川无言黯失色，徒使旁观重歔欷。\n西来诸峯江之外，独抱古青何巍巍。\n远踏渤澥瀰湠漫，近枕慈水清涟漪。\n平生听人历铺说，屐齿欲到足犹縻。\n况彼地灵所融结，是为之越老屈奇。\n且闻胜处巧着屋，包括光景无余遗。\n几年期我数语赘，终恐摸索非真知。\n忽焉自省笔自舞，但说此翁他何疑。\n怪石棱棱耸瘦骨，秀色隠隠开疏眉。\n宽旷能容万壑赴，峭特雄压千秋卑。\n云雨蓄洩大功用，波涛变化皆文辞。\n上而层阴入凤凰，下而瑞脉生兰芝。\n浮□蔼蔼自来去，本相不受时牡脂。\n晓猿不惊鹤不怨，幽花野草芳菲菲。\n以所见见有如此，又何以观山水为。\n君不见苏子由诣京师，自谓终南嵩华虽已见，不若得见韩公琦。\n又不见欧阳公赠别时，说道庐山高哉几千仞，即此便是刘凝之。\n我翁视此亦何愧，愧我芜拙欠发挥。\n若曰湖山精舍自品题，自有黄曹二贤之长诗。",
        "dynasty": "宋",
        "collection_info": null
    },
    {
        "uuid": "ab24b75cd87cf5a2a4d60c1b59ecb08d",
        "title": "闢戴帅初食长菜",
        "author": "陈着",
        "content": "漂泊无家杜少陵，兵閒奔走如蓬萍。\n碧涧香芹固可嗜，鲙鲤岂厌银丝精。\n百谪九死苏玉局，到处为乡心自足。\n有时珍尝百糁羹，何尝不食黄鸡粥。\n二子流落甚数奇，攻苦食淡分所宜。\n顾无所择随所有，亦曰吾师吾仲尼。\n菜瓜鱼肉皆可食，乡党一篇炳星日。\n君胡不学圣与贤，乃外吾道从道释。\n岂薄朱门粉署郎，穷搜滋味丰时壮。\n岂恶毡帽侏𠌯辈，搏攫羊豕饱腥肪。\n不则床头怕金尽，不则继肉乖夙准。\n遂将所受父母身，束缚枯肠强坚忍。\n况闻君家百指余，正自不同藜苋厨。\n独立标榜人所骇，此意未知果何如。\n君子之道在中耳，纔落一偏犯公议。\n有则庶羞不为过，无则□□亦常事。\n朋友切磋欲无瑕，早从吾言勿姑差。\n庶几上不见摽于仲尼之门，下可□□于杜苏二子之家。",
        "dynasty": "宋",
        "collection_info": null
    },
    {
        "uuid": "a95611d6e71b3dde10c063830e2b1023",
        "title": "弟茝家醉中趁笔",
        "author": "陈着",
        "content": "前山屏开照檐绿，后山如坐膝抱屋。\n数亩山园半亩池，松影参差庇梅竹。\n九月九日天气清，银白金黄百种菊。\n诗人好事酷喜客，新酒篘醲烹野蔌。\n中有有识剪髮妻，谈笑咄嗟具鱼肉。\n我醉不知日午晡，但觉意气横山谷。\n吁嗟乎为何如时，我辈得此一日福。\n宇宙自隘我自宽，人生无厌我自足。\n梅山生计亦凄凉，一醉何曾计饘粥。\n浮邱洪崖总妄传，最好只有三万六千局。",
        "dynasty": "宋",
        "collection_info": null
    },
    {
        "uuid": "9506bbf21de688be86912adce014f024",
        "title": "弟茝饮至醉醉归蹶道中荆棘中",
        "author": "陈着",
        "content": "圣俞小饮亦百杯，高叉两手无欹颓。\n曼卿登楼终日饮，端坐人谓神仙来。\n二贤佳语三百载，磊磊亦有梅山在。\n有人招邀无不如，吞吸樽罍气如海。\n夜来一醉不为淫，归路胡为不自禁。\n蹴压荆棘卧霜草，接䍦倒着披衣襟。\n我来相问胡乃尔，笑而答之言纚纚。\n礼岂为我辈设哉，君特未知其趣耳。\n今日何日要如何，宇宙偪仄蜂一窠。\n进不得以事业见，退老溪曲山之阿。\n当时仰天月如水，恍惚采石江头逢醉李。\n或时展转见邻檐，如席同舍郎家瓮边地。\n以形骸观若狂疏，外形骸观方见吾。\n世人总被形役心，我独了了心存初。\n渊明对菊败篱下，岂其嗜酒谁知者。\n少陵非爱牛炙酒，花鸟感时诗泪泻。\n一闻此语心神惊，大梦忽觉暗忽明。\n自今有酒但相觅，从人看我兄弟醉中醒。",
        "dynasty": "宋",
        "collection_info": null
    },
    {
        "uuid": "3b8b58ea8e8994bef2ba71150dec13bd",
        "title": "次韵单君范寄梅行",
        "author": "陈着",
        "content": "洛阳今何辰，姚黄委沙尘。\n岂无桃李花，荆棘相仆臣。\n咄咄岁成晚，山空水粼粼。\n化为万叶飞，目断无可人。\n谁知霜雪根，独抱寒中春。",
        "dynasty": "宋",
        "collection_info": null
    },
    {
        "uuid": "26f24c56a6409d514d17f1fd72fe93f7",
        "title": "醉中示侄溥",
        "author": "陈着",
        "content": "山茶风香酒微波，杏花日长人笑歌。\n儿孙欢拥白髮婆，煮菜解醉不厌多。\n人生乐事恐蹉跎，世事等是一梦柯。\n孝义两字不可磨，当与兄弟相切磋。\n我家兄弟三世过，谨勿令人说如何。",
        "dynasty": "宋",
        "collection_info": null
    },
    {
        "uuid": "bcf855072173cc6cea87338f96caa81b",
        "title": "后纪时行",
        "author": "陈着",
        "content": "岁在乙酉孟春朔，天气凝滞云不开。\n一日二日三四日，或雪或雨或夜雷。\n山川失色万物病，寒气折骨淖没胫。\n如大兵后洪水余，鸡犬无声烟火冷。\n况昔三阳转新元，公私万事五日宽。\n上得杯酒寿父母，下与妻孥贺团栾。\n如今景物不可说，官府何曾有时节。\n符移捷出星火飞，吏卒叫嚣豺虎烈。\n意谓东风换年头，眼前百痼庶有瘳。\n天时人事乃如此，何以解吾忧世忧。\n元日连阴至七日，老杜感时诗纪实。\n太平时节身难遇，昌黎此语亦悽恻。\n是时世事未如今，二老已有难言心。\n我今更有难言处，聊记岁月那忍吟。",
        "dynasty": "宋",
        "collection_info": null
    },
    {
        "uuid": "e6563ddb8a15e459d97671546f3332b7",
        "title": "吾党与佛会",
        "author": "陈着",
        "content": "我惜苏子瞻，气豪天地隘。\n雄文万斛泉，盛名表昭代。\n自负学见道，欲涨欧阳派。\n胡为所以学，先与本论背。\n或者交浮屠，聊尔奚足怪。\n何至敢昌言，前身五祖戒。\n眉山世积善，老泉亦英迈。\n脉络有自来，胚胎乃融会。\n顾诬正大传，谓感非类秽。\n胡鬼是吾亲，父与母安在。\n痛哉復痛哉，不孝此为大。\n本来中无主，恍惚求诸外。\n一妄流到今，狂澜正澎湃。\n人人说轮回，处处习夷呗。\n有识或见讥，动以苏为解。\n愚者不必责，可责在吾辈。\n当时若遇吾夫子，鸣鼓攻之此其最。",
        "dynasty": "宋",
        "collection_info": null
    },
    {
        "uuid": "688235f6bc7b346d25287c3ee30e97e6",
        "title": "癸未冬至后与妻对酌偶醉遂赋",
        "author": "陈着",
        "content": "买臣卖薪妻见弃，高凤嗜学遭妻詈。\n我穷到骨累百指，黎藿併日一髮气。\n妻自执爨谋余生，诸儿忍寒结饥肠。\n有时我痴笑问妻，妻亦笑答贫其常。\n听之不觉一绝倒，不谓此道君亦晓。\n满天地间皆浮尘，消磨不尽惟此道。\n低头拱手说与妻，孟光举案与眉齐。\n当时岂缘醉饱故，深远滋味出盐虀。\n而况今日为何日，我年今年已七十。\n我妻之年虽少我，老心古道天与质。\n偶然得醉平生欢，醉中写与诸儿看。\n人閒不必问贫富，须信关雎为造端。",
        "dynasty": "宋",
        "collection_info": null
    },
    {
        "uuid": "716ed74bd8f20bc875fb46d4683f9ad0",
        "title": "四月五日醉书慈云阁",
        "author": "陈着",
        "content": "峰开荷叶东南倾，梵宫截断西来青。\n参差楼阁半空起，撞钟椎鱼撼林垧。\n奔走簦笠数百里，随事来乞山中灵。\n大众坐饱云捧足，百需顺应水建瓴。\n彼饕者谁尸海阃，日鬻三帖出府庭。\n交驰争此一席捲，赭山不足搜钵瓶。\n囊橐所攫鸟兽散，遗臭满山草亦腥。\n檐栋摧落甚败驿，旁风雨湿上见星。\n厨烟寂寞甑釜破，残僧菜色身伶俜。\n山运忽回缘法到，铁锡飞入总云亭。\n伽蓝起舞山鬼避，击大法鼓轰雷霆。\n竖硬脊梁施敏手，恢恢余刃新发硎。\n仆者以兴弊者刬，如痼病脱沈醉醒。\n况今佛流正澎湃，平地丈浪腾沧溟。\n何事不可咄嗟办，寺已如画山翠屏。\n谁知不忍回首处，山下景色何凋零。\n文献故家编下户，潇潇四壁门长扃。\n旧来富家鼠窜伏，贫民偶遗风涛萍。\n叫嚣隳突尚不已，宛转就缚垂死丁。\n春风无分日光薄，冤声苦语那可听。\n信有天堂与地狱，咫尺中间分异形。\n世变不情至此极，仰面三叹天冥冥。",
        "dynasty": "宋",
        "collection_info": null
    },
    {
        "uuid": "eb266947c14bc7266c4b02f07e55d6a7",
        "title": "夜梦在旧京忽闻卖花声有感至于恸哭觉而泪满枕上因趁笔记之",
        "author": "陈着",
        "content": "卖花声，卖花声，识得万紫千红名。\n与花结习夙有分，宛转说出花平生。\n低发缓引晨气软，此断彼续春风萦。\n九街儿女芳睡醒，争先买新开门迎。\n泥沙视钱不问价，惟欲荡意摇双睛。\n薄鬟高髻团团插，玉盆巧浸金盆盛。\n人心世态本浮靡，庶几治象犹承平。\n卖花声，卖花声，如今风景那可评。\n向时楼台买花户，凄烟落日迷荆榛。\n但见马嘶逐水草，狐狸白昼嗥荒城。\n万花厄运至此极，纵有卖声谁耳倾。\n我生不辰苦怀旧，如病入痼酒宿酲。\n况被春风暗撩拨，傍无知我难号鸣。\n忽焉夜枕发为梦，恍恍惚惚行故京。\n一唱再唱破垣隔，闻声不见花分明。\n谓此何日尚有此，倾面大恸泪纵横。\n久而方觉更哽塞，拥被危坐百感并。\n我年今已七十一，岂是年少閒关情。\n天空地阔说不尽，山外杜鹃啼残更。",
        "dynasty": "宋",
        "collection_info": null
    },
    {
        "uuid": "8062fffe939a78fce93e39f74ba9de12",
        "title": "看花吟",
        "author": "陈着",
        "content": "少陵野老老更痴，看花看开千万枝。\n安乐窝中打乖叟，看花只看半开时。\n二贤看花各有意，我亦有意看离披。\n红飞换得绿阴出，潇洒颇与老眼宜。\n麦风扬尘野色秀，梅雨蒸叶香气滋。\n避人好鸟着巢稳，争春蜂蝶今何之。\n本来生意无间断，静看游戏造物儿。\n不观圣人画剥卦，剥穷于上復下随。\n嗟乎人事正如此，盛非终盛衰非衰。\n衰盛相乘乃常理，盛不必喜衰奚悲。\n谁知世情偏喜盛，我看花衰我自知。",
        "dynasty": "宋",
        "collection_info": null
    },
    {
        "uuid": "9075b8b12561163d41a70b40b5b2a7af",
        "title": "六月五日大风雨水弟观有诗道其事因和之",
        "author": "陈着",
        "content": "自古人间多水旱，人事尽时功过半。\n区区事空不事实，三代以后人心乱。\n吾乡薄产寄山溪，崎岖随势无尺齐。\n受水通灌盍预备，堤防以石堰筑泥。\n顾不此信信偶木，鴂舌呗诵淫比屋。\n岂知性本依人行，方信之中神所宿。\n大云遮日雷无声，兼旬望霓忧羣生。\n更兼五日天不雨，原无黍稷田无秔。\n田里倚龙为人命，百拜哀鸣聒龙听。\n忽焉夜雨一霑濡，咸谓卧龙今睡醒。\n胡为诘朝天晦冥，飓母横挟扬威灵。\n撼山崩谷发庐舍，掀播两间摧万形。\n初谓得雨龙之赐，谁料此风随后至。\n或者风雨自有数，龙亦无知天做事。\n不如反己自求天，难独靠龙图万全。\n况持纸钱徼妄想，正似衔石将海填。\n里无千户分十甲，谄鬼诛裒知几匝。\n流俗酣溺死不怪，我有苦言谁听纳。",
        "dynasty": "宋",
        "collection_info": null
    },
    {
        "uuid": "c603703140241f7334ab579ee6541220",
        "title": "绿萼梅歌",
        "author": "陈着",
        "content": "君不见宣和艮岳绿萼梅，百花魁中此为魁。\n绛霄灯火不终夕，剪为荆薪毁为灰。\n又不见驻跸钱塘开聚景，此梅又花天宠幸。\n江神不才马飞渡，踏碎禁地花无影。\n两地百五十年余，花与国都相有无。\n谁知造物不尽意，尚留人间一种癯。\n山中佳人清似水，放开吟饕嚼花髓。\n我未见花得见诗，见诗便与花相似。\n且闻九月花已芳，奇观到眼诗为忙。\n腊前年后是正候，忽为秋光岂其常。\n大庾岭头炎瘴地，年年早开不为异。\n四明相去数千里，不应早花亦如此。\n吁嗟地气如车轮，自南而北知几春。\n如今所见到草木，不独飞鸟啼天津。\n梅乎梅乎本清绝，花如白玉枝如铁。\n矫矫胡为心亦随，不念从前傲霜雪。\n唐苑九月夸梨花，鹤林九月艷杜鹃。\n我欲梅根一酹酒，谨勿与彼争取非时妍。",
        "dynasty": "宋",
        "collection_info": null
    },
    {
        "uuid": "b1e44cf81d69bc7191d960643dd42070",
        "title": "丙戌二月廿五日梅山弟为孙试周遂赋",
        "author": "陈着",
        "content": "梅山种梅封且培，梅山种善如种梅。\n有善必报既有子，有子且復生孙来。\n萧艾中间芝挺出，今朝纔为两三日。\n咿呕似欲指之无，烨烨眼光如点漆。\n中庭展席分排铺，童冠环立觇所趋。\n从容顾视前举手，干戈俎豆诗与书。\n吾家昆弟存者几，六十见孙有吾弟。\n未闻他日成人事，庶几正脉存祖祢。\n杯盘团栾家庭春，岂是闲心竞芳辰。\n危时闭门独生意，一醉有感天犹仁。\n吾弟所喜吾亦喜，亦欲含饴娱晚岁。\n自知无德开后人，有不尽泽吾先世。\n不观吕范两名家，贤子若是何其多。\n皆从世积心上出，安知他日吾非他。",
        "dynasty": "宋",
        "collection_info": null
    },
    {
        "uuid": "ae8ad52bc27cb35351547616c1afa00b",
        "title": "夜饮慈云诸公索诗因成长篇",
        "author": "陈着",
        "content": "世艷明灭萤尾光，客气腾跃烟中香。\n烟消萤死竟何有，要知人事亦何常。\n今夕何夕山中集，六客相对通肺肠。\n樽中不问酒圣贤，得醉即是无何乡。\n耳边鼓笛有自好，忽散而去何吾妨。\n吾辈本非淫湎流，聊以寄意齐兴亡。\n老禅知我酷信我，谓此非痴亦非狂。\n呼童展纸快磨墨，听我趁笔穷夜长。\n砉然一笑如梦觉，清风明月自有天文章。",
        "dynasty": "宋",
        "collection_info": null
    },
    {
        "uuid": "f050a052b7aa8a1aabed22d3d952d1e5",
        "title": "登慈云阁示龄叟月峤",
        "author": "陈着",
        "content": "人间何处无春风，春风好处山林中。\n我与龄叟心事通，去年雪外来共松鑪红。\n梅花窗下今日还相逢，铿然者谁敲竹筇。\n吾友月峤勤相从，拍手一笑意气同。\n各馔所有留从容，丛盘簇豆异味重。\n倾壶倒榼新篘浓，瀹我以茶鼎之芳茸。\n战我以诗笔之铦锋，浮生谁能百岁终。\n世变翕忽云飞空，乌轮无情已下舂。\n白鸟翩翩投前峯，归兴浩浩舞而东，醉中无语可谢两主翁。",
        "dynasty": "宋",
        "collection_info": null
    },
    {
        "uuid": "5b37985accd1367bb869ca37311b92e3",
        "title": "寄卢致远",
        "author": "陈着",
        "content": "春来日日雪满山，雪晴初放春风还。\n高人佳处独先得，挼蓝新涨溪一湾。\n垂杨隔岸竹隔水，梅花飞香莎草斑。\n市声咫尺自辟易，天景呈发无留悭。\n何须学徐生东泛海，也休问老子西入关。\n手招鸿鹄碧云远，耳狎鸡犬白日閒。\n雨畦灌蔬翠鼎鼎，春槽压酒红潺潺。\n可以仙吾气，可以童吾颜。\n可以平步骚吾吟，免着蜡屐穷跻攀。\n可以旷视舞吾醉，安用长袖妍弓弯。\n干坤虽大此辄少，媿我衰老非其班。\n投我之辖下我榻，便欲援我起尘寰。\n携持雅道归破屋，分与松菊盟长跧。\n君如不能弃我去，倘可画我浮邱洪崖间。",
        "dynasty": "宋",
        "collection_info": null
    },
    {
        "uuid": "69e194668e8f9f7af6eddff77bfe51a6",
        "title": "正月二日游慈云为龄叟作",
        "author": "陈着",
        "content": "丹霞前，慈云顶，两壁相看苍铁冷。\n春风秋月一逢迎，菜碗茶瓯拍香鼎。\n有时话到有处无，有时瞑到入禅定。\n本来僧俗不相干，气味投时堪隽永。\n九年卓锡兴百废，谁与挽之欲去猛。\n我年今已七十六，师五十二亦多病。\n人生契合是因缘，临老相分重悽哽。\n东湖水宽万顷烟，风波簸弄羲娥影。\n西山有寺古佛境，啼鸟落花云水静。\n醉中覶缕醒时语，师亦两下如何领。",
        "dynasty": "宋",
        "collection_info": null
    },
    {
        "uuid": "0d76f3083635349c3786a96b0bafc629",
        "title": "庚寅仲冬七日醉书梅山弟家",
        "author": "陈着",
        "content": "我来不为一醉期，忽焉一醉留者谁。\n山川无言岂有意，阴与造物昌吾诗。\n吾诗不受世促迫，亦不肯与人谐嬉。\n鸢飞戾天鱼跃渊，动笔自有风月随。\n我欲写时君莫问，君欲问时我不知。\n此时此意有此乐，梅山□梅花开时，为我痛饮而读之。",
        "dynasty": "宋",
        "collection_info": null
    },
    {
        "uuid": "1983676cf3f3c0ff7c7536beb97c92ac",
        "title": "醉书",
        "author": "陈着",
        "content": "庚寅仲冬之八日，与诸兄弟诸子侄。\n浊酒数杯菜一盆，醉后相忘见真实。\n谁云人閒天地窄，但觉物外山林逸。\n人生安能皆百年，洪崖浮邱亦浪传。\n妻孥安稳鸡犬乐，此外无復有神仙。\n甚哉世人不知足，苦积铢缕多买田。\n子孙贤否谁能料，近足此身难自保。\n举头问天天不应，聊向虚空一舒啸。\n得一聚首便为福，得一晌閒真是宝。\n但愿如安乐窝中长打乖，微醺着面春拍怀。\n不愿如荷锸自随死便埋，以酒为命忘形骸。",
        "dynasty": "宋",
        "collection_info": null
    },
    {
        "uuid": "c902179a3959f5cb996647aee14ed417",
        "title": "老兴行慈云醉中",
        "author": "陈着",
        "content": "梅花斓斑春渐芳，山弄晴色溪生光。\n笋担自随信老步，一步一伫春意长。\n路逢邻叟笑谓我，鬚鬓皓矣脚尚强。\n及今行乐刻当岁，莫学痴人无知死亦忙。\n味哉此语举手谢，乘兴迤逦入宝坊。\n住山老子拍手喜，翠微摇曳白鸟翔。\n本来未有十日别，已似故知久别遇他乡。\n坐我以蒲团迭膝之榻，熏我以柏鼎醒心之香。\n饱我以银丝之餠长菜之馔，瀹我以石花之水申椒之汤。\n世方慕羡黄粱枕，谁顾萧飒芙蓉裳。\n独如羊枣昌歜嗜，要与古柏寒松苍。\n可但三宿桑下生恩爱，已是十年方外通肝肠。\n畴昔尽随电光一抹过，方来能有日晷几寸量。\n划然长啸出门去，弟遵吾前子扶傍。\n慈云信美非吾□，归与归与仰面天茫茫。",
        "dynasty": "宋",
        "collection_info": null
    },
    {
        "uuid": "838e9aa280d6f1a7865149f2a95d836e",
        "title": "送春醉吟",
        "author": "陈着",
        "content": "三月二十有一日，絮云弄日风力薄。\n家人报我明日夏，草草杯盘软春脚。\n世人心眼最无常，景物流禅争顷刻。\n南风一转垂青阴，回首芳尘是陈迹。\n天公好事亦世情，约束花神呈未着。\n放开酴醿紫心香，安排芍药无留发。\n流鶑调笙舌尚存，倦蝶依然舞还拍。\n杜鹃无知只催归，何物恶声谁听着。\n不妨长筵达诘旦，饯旧迎新两无怍。\n傍观笑我八十翁，翁亦自知身是客。\n安问家无担石储，时节犹自沈沈酌。\n我闻此语三叹息，酒边寄耳非莫逆。\n杜老忧怀醒时多，谁道醉狂放吟如李白。",
        "dynasty": "宋",
        "collection_info": null
    },
    {
        "uuid": "3cc8c346a3efb2e7a275a0309884cfec",
        "title": "赏转官毬花酒边分韵得剪字",
        "author": "陈着",
        "content": "天机地轴随时转，万物生生就裁剪。\n庭前一种可人花，独殿春深交夏浅。\n团团自是浑沌胎，皎皎不事儿女婉。\n照见胸中本色正，洗尽世上芳容腼。\n我来把酒笑问花，花为我开恐非便。\n意将逊归金谷园，不则直进玉华苑。\n庶几异质逢异顾，百卉千葩羞着面。\n花不解答我已醉，醉梦恍与花神见。\n若曰幸自託君家，朝夕安知有贫贱。\n香何用多无眩鬻，静与谁争却悠远。\n纷纷桃李吾舆台，只许雪裏梅同传。\n富贵自有富贵花，强颜谄事非其愿。\n妄人或呼转官毬，正欲冯君力辞免。\n胡为亦动流俗心，忽向醉中遭发遣。\n跫然而喜豁然醒，前言戏耳起舞花前心服善。",
        "dynasty": "宋",
        "collection_info": null
    },
    {
        "uuid": "5148ec8a85bfa06fca48a89c7b0ae381",
        "title": "戴时可家赏木芙蓉花醉赋",
        "author": "陈着",
        "content": "西风不是芳菲节，木落山空景凄切。\n頼有桂菊聊记时，殿后拒霜花始发。\n我携樽酒来问花，花于此时擅奇绝。\n先白后红知物变，有色无香自韵别。\n寓轩主人古风流，不肯移种防慢亵。\n两根两花相妩媚，自况鸿光自娱悦。\n幸而桃李不同时，彼纷纷者当愧杀。\n颇云此花最宜霜，待有霜时酒还设。\n良辰美景休拈掇，白髮朱颜易交割。\n我今耄矣不足云，劝君年年自此醉倒梅花雪。",
        "dynasty": "宋",
        "collection_info": null
    },
    {
        "uuid": "41daf7c045646e419509c453cd165877",
        "title": "与前人对酌醉中",
        "author": "陈着",
        "content": "天宽地阔无拘嫌，日往月来无留淹。\n有兴一日是一日，赏心乐事古难兼。\n我贫到底君不问，君自与我相嬉恬。\n安知朝夕不自给，有酒须与我共酣。\n窗前有菊相色向，采掇为我苦中甜。\n老妻在傍发一噱，谓虽谑浪意自严。\n想见古来圣贤酒无量，千瓢百榼非伤廉。\n回头笑谓安得此，但与刘伶阮嗣宗后佳话添。",
        "dynasty": "宋",
        "collection_info": null
    },
    {
        "uuid": "c01ea50ea01c83c37a5ecf72b17b6c75",
        "title": "送黄少孺远游",
        "author": "陈着",
        "content": "慈溪先生擅天章，胸中奎壁躔诸郎。\n君生坐后秀愈卓，骨骼昂昂气扬扬。\n黄金满籝父训重，青简插架家传光。\n九经本也末百氏，一目谁如我百行。\n木根盘龙干必异，要须培植为栋梁。\n宝气贯虹玉必粹，亦在磨琢成珪璋。\n第方靴笠争径捷，难把章掖入时妆。\n既不必效阮籍哭，亦不必学接舆狂。\n仰天俯地道固在，往古来今人漫忙。\n安居茅茨即台阁，隽永藜藿胜膏粱。\n大蓬山下远尘境，晴岚暖翠松竹房。\n小鑑湖中落天镜，明月清风芰荷裳。\n内可以存养性情之正，外可以舒畅诗书之香。\n上可以奉萱庭寿康之庆，下可以遂棣华和乐之常。\n立我之大无愧怍，敬天之命为行藏。\n不然荆璞轻自售，恐如梅实酸谁尝。\n君不见苏老泉，年二十七始自强。\n渟涵满腹抑不发，直待知我逢欧阳。\n又不见徐仲车，力学笃孝母在堂。\n大贤刮目他日事，自有了翁邹道乡。",
        "dynasty": "宋",
        "collection_info": null
    },
    {
        "uuid": "492320df8018fdb2bc80c5eb6f5ffdb4",
        "title": "送洵之越",
        "author": "陈着",
        "content": "有美一人来自东，与儿洵约西游同。\n谓闻古越多胜迹，庶可洗眼开心胸。\n窆石亭空思禹迹，飞翼楼高忆蠡功。\n过司马寓第，如见涑水叟。\n入稽山书院，如见晦庵翁。\n东山则想谢太傅之雅量，上虞则感李参伯之孤忠。\n读范老堂记则怀憩堂于出守，问祈国里曲则想持帽于方童。\n伟哉圣贤所森布，关乎名教无终穷。\n彼柯亭之烟竹，兰亭之觞水。\n剡溪之雪舟，邪溪之樵风。\n虽非本色□慕羡，然亦余兴相迎逢。\n盍陪簦笠风雨外，固异萍梗江湖中。\n八十一岁汝我惧，二百里近我汝容。\n目而送之岂漫往，归以復我将谁从。\n滔滔世变犹古道，修竹可竹两人龙。",
        "dynasty": "宋",
        "collection_info": null
    },
    {
        "uuid": "e2cde25b5f0f378f85325f662a08d7f2",
        "title": "后圃侍郎芍药酴醿三花竞发戴时可载酒来同酌醉中",
        "author": "陈着",
        "content": "前日对花赋三诗，醉后谁復记当时。\n雪溪公子忽呈似，一见如梦中见之。\n世閒何事非虚妄，啸裏着句岂狂痴。\n富公园有凌霄树，独立不蔓今古希。\n碧鸡坊头海棠花，花开如屋树丈围。\n洛与蜀，今已非，虽欲胜赏将何归。\n我家贫极花未厌，我亦未敢轻抛离。\n茶一盏，酒数卮，邀朋命友长娱嬉。\n今日何日晴且暖，三花相得心自知。\n旁观索赋不须讶，要问底藴自有造物儿。",
        "dynasty": "宋",
        "collection_info": null
    },
    {
        "uuid": "3bdb2813bd30e9939eb7b9bfd6b9bb78",
        "title": "前人载酒光风霁月□醉中",
        "author": "陈着",
        "content": "春渐老，年已耄，一时自适非不要。\n花香妙，柳腰袅，老怀未怯输年少。\n东风吹吹杖履便，燕娇鶑姹不我嫌。\n南邻载酒西邻会，鸭肝猪肚供肥甘。\n回头看浮世，晨炊晚不继。\n我非世外人，乃为醉饱计。\n乐极愧生难为辞，礼谨意厚辞则非。\n何妨真率存古道，杯茶盏酒会亦奇。\n雨韭夜，菜羹社，前有杜老后司马。\n金谷楼台灰尘飞，两家淡薄千年话。",
        "dynasty": "宋",
        "collection_info": null
    },
    {
        "uuid": "eb06bbcd3350984782ef7baf4ed6c521",
        "title": "又似前人",
        "author": "陈着",
        "content": "寓轩爱客还爱酒，酒常不足客常有。\n有时宁辍炊粮资，买秫盆酿不盈斗。\n今日何日天气新，和粕倾来赏春韭。\n安问门外有飞尘，且向樽前开笑口。\n岸帻舞得云山摇，挥毫写出风光透。\n足以乐矣文字醉，彼何人斯囚躶丑。\n君记取，今而后，但师会数司马家，薄物勤勤意自厚。\n莫学豪饮陈孟公，投辖关门妨客走。",
        "dynasty": "宋",
        "collection_info": null
    },
    {
        "uuid": "60161baa7853febc580cc781df31eccd",
        "title": "送前人之董氏馆",
        "author": "陈着",
        "content": "雪溪公子清于冰，与人心事秋月明。\n黄尘满目分不入，却向嵩曲寻幽盟。\n山之趾，水之裔，花柳之时风月夜。\n避喧何必武陵源，得閒便是羲皇世。\n俗情诩诩有僞真，道义之交无故新。\n我今年已八十一，君今亦是半百人。\n日日聚首能几日，况我残阳出入息。\n闻君束书将有行，万里弱水在咫尺。\n相望怨被浮云妨，有梦难託清风将。\n岂是临分语太苦，此味昔我实备尝。\n一杯一杯莫辞劝，此酒中间胶漆酽。\n记得希夷一语不，优好之所勿久恋。",
        "dynasty": "宋",
        "collection_info": null
    },
    {
        "uuid": "0816b8a2ce5341259705798923e6bca3",
        "title": "二月十五日酴醾洞醉中",
        "author": "陈着",
        "content": "木香架下春未饶，纍纍丛蕤方弄娇。\n含香不吐有时发，只须十日晴光牢。\n满腔醖藉固有在，花心雅欲投金焦。\n逐时消遣老者事，颇与酒兴无花妖。\n不妨掇缬细咀嚼，与知味者相招邀。\n而况逢迎骨肉亲，酒无清浊和粕浇。\n百年此乐能几日，今日何日是花朝。\n谁知醉无以将还自愧，终不如独醒君子赋离骚。",
        "dynasty": "宋",
        "collection_info": null
    },
    {
        "uuid": "1ce608131cb02c776a84d3aecce8f8fb",
        "title": "中秋月下醉笔",
        "author": "陈着",
        "content": "去年赏月待晴开，今年赏月月待来。\n去年酒少辄醉倒，今年酒多如未杯。\n信知豪饮不在我，月色为我生饮材。\n举头试看月如许，皎皎冰壶在玉台。\n西风不动露已下，碧落万里无纤埃。\n胸中磊磈正欲吐，不仗此酒谁我陪。\n落落魄魄空宇宙，何事不入我樽罍。\n素娥于我本无情，任渠惊见掴掌咍。\n谁知狂非是狂醉非醉，自有老天知我我亦何求哉。",
        "dynasty": "宋",
        "collection_info": null
    },
    {
        "uuid": "f257f8f5a3f30fd04e3045788502e2ef",
        "title": "送陈笠峰路教之燕",
        "author": "陈着",
        "content": "笠峰秀甲东南郊，面势雄特根基牢。\n上与日月星辰交，下走海脉通六鳌。\n藴蓄玉金贲山毛，喷洩云雨苏焦熬。\n之子生于其间擅英豪，重不轻试厚自韬。\n中岁一跨鹏风翱，道之行也兹其遭。\n越庠素号多俊髦，博士一饭久为妄者饕。\n芹藻泛泛随波涛，茅苇弥望谁其薅。\n拜舞异渥开新陶，长身古眼空滔滔。\n正如矢初脱箙弓离弢，又如砥敛水淬出匣刀。\n朝讲暮说音奏谐肆骜，日渐月渍学子饱隽诗书膏。\n意欲国为邹鲁家稷皋，斥其余忍百废鏖。\n百年功绩三年劳，台府交牍争荐褒。\n虽欲顿辔将焉逃，小春布暖风未号。\n陆可鞍马水可艘，齑根鲙鲈蠏霜螯。\n一饮百榼新篘醪，梅花驿路万里重游遨。\n大则径上玉堂挥健毫，不亦小驻粉省班郎曹。\n我欲饯送乏酒羔，赠言一纸忘忉忉。\n峻坂立马严提镳，急流放船稳着篙。\n他日清望拂星旄，衣锦归时当与笠峰相为高。",
        "dynasty": "宋",
        "collection_info": null
    },
    {
        "uuid": "f7a3d2f63c1210290cf4366f130853d2",
        "title": "送儿沆再之婺",
        "author": "陈着",
        "content": "父母生汝期望汝，地阔天宽从着步。\n霜叶飞红橙橘黄，一笠西风正宜路。\n送汝出门不肯行，低头进前出苦语。\n双亲虽安身已高，菽水为欢盍朝暮。\n夏初奉命见两山，往还恨不身生羽。\n如今又为千里行，直是恋慕难轻去。\n有不忍听手抚背，至哉天理人伦处。\n我岂欲汝寸步离，事有乘机恐差误。\n晚年正欲汝有成，此行倘与心相副。\n皱皮瘦骨便精神，当为汝喜非汝惧。\n不妨安稳趁前程，但及梅花时归学莱舞。",
        "dynasty": "宋",
        "collection_info": null
    },
    {
        "uuid": "8ac73285d15b02d6b7e347c5aa25d58b",
        "title": "送沆赴台州学录",
        "author": "陈着",
        "content": "山连霞，水半沙，十步九步神仙家。\n草初芽，树欲花，香风二百里春华。\n人谓此行良可乐，我送出门还作恶。\n初心谓何姑勿道，为贫去抱夫子脚。\n天台如今人物林，芹芳藻洁纷佩衿。\n物议无情忧责重，尽人须要先尽心。\n好为人师古所戒，况汝大欠镫窗债。\n理义无穷白日速，相长工夫方有在。\n视身如玉宜好修，守口如瓶勿起羞。\n平平之外无赫赫，介介之中有休休。\n劳其筋骨饿肤体，乃汝法家并拂士。\n恩爱极处言语切，岂得已哉汝行矣。\n我年虽迈尚自强，藜藿能延寿命长。\n相望只有片云隔，不比远去无游方。\n时节飞书当莱舞，两字平安胜三釜。\n三年电光一抹过，但要学成身立来归见父母。",
        "dynasty": "宋",
        "collection_info": null
    },
    {
        "uuid": "1971f563c2bf165994a45ff717626765",
        "title": "送邑簿李大用任满",
        "author": "陈着",
        "content": "綵旗蔽野南风香，欢门遮马东路长。\n黄童白叟百拜酒，鸾栖主人今日行。\n忆昔焦氛涨天赤，手挽龙津力输涤。\n簿领为职关系重，儒术饰吏经纶密。\n学校一新衿佩来，市井再復图画开。\n男耕女织各按堵，山居海藏皆熙台。\n口不言功心自谕，三年任满留不住。\n我穷欲饯惟有心，一诗收拾行碑语。\n如之何说见事明，自有夜月光山亭。\n如之何说律已清，亦有秋水铺长汀。\n留此贤劳书县谱，携此声名步云去。\n君不见政事堂中李参伯，即是当年长社簿。",
        "dynasty": "宋",
        "collection_info": null
    },
    {
        "uuid": "1525edbb0ffadb897ca0f5ef961607be",
        "title": "送邑宰丁溉之任满",
        "author": "陈着",
        "content": "君不见南山峯晴倚空，有时烟岚失青葱。\n又不见碑潭水清贯市，有时波涛涨黄滓。\n铜章一临山水閒，变态有甚水与山。\n自从有邑知几尹，仁闻始终无二三。\n况直焦氛半封内，转为乐国非容易。\n飞鳬忽载福星来，力量精神有余地。\n吾乡由来文献多，道脉无如世故何。\n蔬园每每今栋宇，芹波瀰瀰新弦歌。\n小民艰食业山海，弱肉难供虎狼噬。\n寒忽暖衣饥忽食，昼无打门夜无吠。\n百里乳哺父母怀，恶稔时劳匣剑开。\n同寮议论兄弟视，理到肯放山笔回。\n苦蘗隽永世味外，甘棠种在人心裏。\n图志虽书不尽书，颂碑歌记如何记。\n及瓜而代芒芒行，花城如画琴在堂。\n手挥帐饯前路阔，唾去金馈西风香。\n来不携家影相逐，去不挑包心自足。\n眉閒迎笑动瑶琴，膝下候归翻綵服。\n南溪景擅孟城奇，酒丹米白鱼蟹肥。\n家林燕喜莫惜醉，仕宦得閒能几时。\n平实工夫根本大，舒徐步武官职耐。\n向上规模看宰邑，谁能如公三出宰。\n谁能如公彻底清，谁能如公不眩名。\n卓乎高哉日月证，足以行矣云霄程。\n出门为民还小驻，肯借心香勤旱雨。\n一雨三日岂偶然，异日作霖天已许。\n老夫生身八十年，何幸亲见真前缘。\n既无筋力送之远，又乏词藻扬其贤。\n漫将里咏涂歌者，掇拾万一溪藤写。\n长揖奉为行李累，为我一读清天下。",
        "dynasty": "宋",
        "collection_info": null
    },
    {
        "uuid": "7db0c77ce9f6349a56c16aaf9850df62",
        "title": "送儿沆再之台学併似许梧山张在轩",
        "author": "陈着",
        "content": "学古入官非易事，同寅协恭第一义。\n昨汝行矣重吾忧，今吾闻之为汝喜。\n有如此广文先生，真所谓法家拂士。\n寄声忽到我，用情应为汝。\n我欲谢之难为语，汝其听之告以意。\n古天台，多士类，文有风樯阵马之奇，气有霜林老鹘之鸷。\n镇之以静重，行之以平易。\n艰难见初心，苦淡得真味。\n人谓着脚危于渊，我知进德此其地。\n汝不见范文正公家书片幅戒子侄，有事只与同官议。\n又不见欧阳朋党一论质鬼神，同道相益乃君子。",
        "dynasty": "宋",
        "collection_info": null
    },
    {
        "uuid": "fa546a5212563e3ae5f25dd0731f9f48",
        "title": "送儿深赴婺之月泉山长",
        "author": "陈着",
        "content": "来汝深，吾语汝，汝今此行五百里。\n吾岂不欲汝在傍，朝夕告教从容裏。\n世莫难于续书脉，孝莫大于养吾志。\n男儿须为大丈夫，远游有方学者事。\n汝行乎，吾决矣。\n名山大川如不识，坎井中见能有几。\n严师良友如不亲，家庭閒语未必是。\n若曰高车过万里桥，非所羡于司马氏。\n若曰荣乡佩六相印，亦何取于苏季子。\n区区物外先入心，役役终身非切己。\n星婺域，月泉水，古到今，最多士。\n要知三人必有师，毋谓一日长乎尔。\n贼人之子乃自贼，毁人之善是自毁。\n同寮当出肺肝话，诸生当如手足视。\n回顾弱植荷倚重，隽永古训滋味旨。\n遇食不求饱，饮酒不至醉。\n閒事付浮云，本色为实地。\n诗书何幸薄有禄，齑盐犹胜空煮字。\n仕未可养汝奈何，耄犹加餐我自慰。\n要得友朋之誉可听闻，即是父母之前相诺唯。\n三年日月一箭过，不必吾惧但为吾所喜。",
        "dynasty": "宋",
        "collection_info": null
    },
    {
        "uuid": "07a0fd97723e6cc8080f7615ade3782f",
        "title": "赠郡经历韩君美",
        "author": "陈着",
        "content": "易为六经彝训祖，诗关万里风化机。\n周孔派外谁復得，商赐言后知者谁。\n穿凿簸弄到今日，家自为诗人自易。\n数不及理数亦妄，吟而无用吟何益。\n京房辈，晚唐诗，悖谬之渠漓之靡。\n虽不能为本真累，能误来者滔滔地。\n鄞幕多缘奎壁照，铁做脊梁主公道。\n有时发经本旨坐虎皮，有时续古正音斥蝉噪。\n老夫耄矣不出山，宿学已堕寒灰閒。\n卓哉斯文有可宗，身虽不前心已攀。\n二松主人忽传意，谓曾齿及穷姓字。\n生来欠识韩荆州，我亦自分陈无己。\n此心胡为乎来哉，清风明月肝胆开。\n满天下是可为事，终归敏手经纶才。\n人文所以经天地，直须掀揭山火贲。\n民事所以寿根本，要使人人歌既醉。\n自顾光阴迫下舂，犹欲拭目儒术功。\n不能颂泰交于风云之表，亦可歌丰年于畎亩之中。",
        "dynasty": "宋",
        "collection_info": null
    },
    {
        "uuid": "b5dcaaf086c9e3a68864f1ca9c415bc9",
        "title": "行路易送陈晟谋仕",
        "author": "陈着",
        "content": "行路易，行路易，方寸中閒是天地。\n诗书能生万里翼，一出门外风云起。\n彼水马儿如江河，彼酰鸡辈知瓮耳。\n汝今此行有足行，我为之喜非徒喜。\n先生在前充安公，后学在侧太初子。\n如舟顺流帆佐使，如辕欲南车有指。\n有文举表人已羡，入夫子门谁敢议。\n机会来时非偶然，功名发轫斯可矣。\n岂知我，犹望汝，谦以养高勿自高，虚以求是勿自是。\n觅慈湖，拜象山，不见了翁愧程氏。\n终为巍巍大儒宗，可是录录常流士。\n自顾衰景薄下舂，聊写苦语累行李。\n行路易，行路易，易处有难从此始，试深思之有余味。",
        "dynasty": "宋",
        "collection_info": null
    },
    {
        "uuid": "72a950c6b051157e8944e70b5e2b15e5",
        "title": "送邑簿阮杏山解任",
        "author": "陈着",
        "content": "杏山高高压羣山，山灵发秀生凤鸾。\n便应鶱腾梧桐表，胡为回翔枳棘閒。\n谁知异物非凡翼，志在远大须培植。\n固非燕雀所能知，正恐鸿鹄亦未识。\n去年桂子香中晴，五綵扬下民欢迎。\n雝雝仁气才鼓荡，今春已趣云霄程。\n清水一壶留矮屋，顺风万里送行色。\n内将揽辉仪周行，外将和鸣福万国。\n老夫耄矣阻攀行，一诗寄意无他肠。\n愿言双旌导前路，飞致凤花开处是桐乡。",
        "dynasty": "宋",
        "collection_info": null
    },
    {
        "uuid": "dfd835e90b4fb7dd5f376879292e8b3e",
        "title": "送邑簿周信解任",
        "author": "陈着",
        "content": "秋风好，秋风好，吹起栖鸾上云表。\n邑人欲留留不住，綵旗绣帐长安道。\n歌者相和舞者蹈，欲说遗爱知多少。\n朱絃直，青铜照，姦回百巧终莫欺，正大一交如夙好。\n处事无难轻车就熟路，据理必争疾风加劲草。\n三年任满如始至，万里当远到。\n拥箳篂，植旌纛，分内功名非外求，时来为之特谈笑。\n尚须续续□飞笺，勿谓老夫年已耄。",
        "dynasty": "宋",
        "collection_info": null
    },
    {
        "uuid": "2292459f9059d9339e3118d0bf1dcd80",
        "title": "寄台教王吉甫",
        "author": "陈着",
        "content": "直溪之水清且洌，可以沃我老枯渴。\n直溪之风空且阔，可以舒我穷鬰结。\n自闻西来飞霞佩，使我南望片云隔。\n苦无筋力抗尘埃，徒有心事交冰雪。\n长庚分光到寂寞，好风流閒无时节。\n瘿木岂是罍洗材，歜葅不登鼎俎列。\n见何所见斯未信，取非所取毋乃亵。\n俗眼滔滔鄂州花，古道卓卓元城铁。\n自昔瓮城地最灵，而况金坛人更杰。\n漫塘词源有流传，实斋理学素磨切。\n忽乘朝阳下赤城，坐觉文星灿东浙。\n龟手之药或以封，皋皮之座啸自彻。\n糠粃在前吾不妨吾后，瓦注者巧吾但安吾拙。\n教铎重新雷霆鸣，儒流勇赴江河决。\n弦诵洋洋正声合，芹藻楚楚生香发。\n北斗泰山收宝望，东观蓬莱是途辙。\n何时镫前相对一杯酒，未见颜色惟看山中秋夜月。",
        "dynasty": "宋",
        "collection_info": null
    },
    {
        "uuid": "efa6802ec7e1ba787f5ca075a7d97bf7",
        "title": "送儿沆赴昌国学录",
        "author": "陈着",
        "content": "来汝沆，吾语汝。\n蓬莱乡，仙者寓，汝行岂为求仙故。\n宝陀山，佛者住，汝今岂为礼佛去。\n吾闻滃洲好学舍，兵后弦歌尚存鲁。\n巨鳌拄牢苍璧岛，长鲸截断红尘路。\n黄公高节懔犹在，茹侯英标俨如覩。\n芷翁器业国有传，逸少词章家有谱。\n扶桑日出长精神，沧溟际天豁襟宇。\n潮水生落见乘除，风涛澎湃尝敛阻。\n耳目所接皆为学，身心所会当约取。\n旦气清明方见性，人生涉历终知趣。\n规模要放面前阔，议论要到心平处。\n雪霜之际有阳春，波浪之中有砥柱。\n畏友当如父师敬，平交当以兄弟处。\n我虽自馁耄何及，汝方年壮力须努。\n亦欲长教在我傍，深恐独学为汝误。\n不然何以资一出，幸犹近只寸半渡。\n驾言曰仕实从游，自昔成人出辛苦。\n着汝意气勉自强，味哉言语谨勿负。\n东云在望道路开，西风吹送衣裳舞。\n消受宫墙饭几盂，胜举家庭禄三釜。\n岁月箭过归有期，却把本色初心娱父母。",
        "dynasty": "宋",
        "collection_info": null
    },
    {
        "uuid": "fb42de5c13df4c8baae8eb50732cf49c",
        "title": "寿雪窦寺炳同长老",
        "author": "陈着",
        "content": "昌黎大颠相接识，为说道理惊孤寂。\n欧公喜与惟俨交，爱其文逸通经术。\n自顾拟非韩欧伦，漫游亦到沙门释。\n明觉后人少野师，湖海宿尊推第一。\n胸中自有大藏经，此外三兼翰林笔。\n坐断名山皆梵家，能有几人知本色。\n不从钵盂计颗粒，则向栋宇争寸尺。\n彼滔滔者何足云，我油油然自相得。\n年年荷师寿我生，今何以寿师生日。\n欲写丹霞赞其高，师自有流乳一峯矗天碧。\n欲倾嵩渌扬其清，师自有飞雪千丈挂空白，但有数语一溪藤，相伴瓣香飞入室。\n缘师法门本是空，我也将空当真实。\n世閒何事非戏剧，请师一笑撼动天开图画壁。",
        "dynasty": "宋",
        "collection_info": null
    },
    {
        "uuid": "fc9a923bca3c0bbfc359af8330a07966",
        "title": "可举长老退休于西山庵赋西山好以送之",
        "author": "陈着",
        "content": "西山好，西山好，天开画阁胜蓬岛。\n千峯尽头地脉舒，万顷如掌湖光抱。\n清风佳月自时节，暖翠晴岚互昏晓。\n逢人大观夙契心，小筑数閒谋退老。\n欲归去来不由身，妙庄严域须手了。\n平平稳稳经理去，纤纤悉悉工夫到。\n栋宇峥嵘巾笠凑，钟鼓震撼钵盂饱。\n今日何日满十分，是空非空归一笑。\n于戏分付善舞人，曳锡逍遥忙劫表。\n老鹤飞迎出山深，驯龙拜伏候门早。\n便应管领古烟霞，何妨评论閒花草。\n樵歌渔唱如梵呗，茶约诗盟足吟啸。\n淡中滋味苦亦甜，静处风光安是宝。\n顾我门户虽不同，如此林泉均所好。\n霜松雪柏梦相知，布袜青鞋嗟已耄。\n西山好，西山好，世閒何处不是邯郸道。",
        "dynasty": "宋",
        "collection_info": null
    },
    {
        "uuid": "c7c897d74e6ff25196965972a00e1861",
        "title": "似法椿长老还住浄慈",
        "author": "陈着",
        "content": "寺后山，青巑岏，忽如憔悴忽又开容颜。\n寺前滩，声潺湲，忽然枯涩忽又起波澜。\n知为谁乎丑或妍，只在主者往与还。\n追思畴昔狎羣攫，痛卷无余遗百难。\n山林赪矣囊橐外，栋宇委之荆棘閒。\n飞锡一来重悲慨，张弮勇欲兴颓废。\n积劳落成逾一纪，大书记实光千载。\n彼物何物众所唾，无事生事几乎駡。\n蚁将撼木不自分，犬或见雪从他吠。\n无辩之辩如我何，有怪不怪当自坏。\n胡为撞钟击鼓辞上方，若曰挑包顶笠皆吾乡。\n戏衫脱了因甚快，大权契合终难忘。\n风曾相送迎亦好，云与俱出归何妨。\n两不着相是去住，一拨便转无思量。\n人生忽忽梦幻身，世界茫茫戏剧场。\n我老不觉八十三，师今亦且半百强。\n石塔重来我愧不是苏玉局，茅屋可赋师却自爱杜草堂。",
        "dynasty": "宋",
        "collection_info": null
    },
    {
        "uuid": "47b262fac2279be004e1e53af0704c12",
        "title": "代天宁寺僧可举赠梓人善斲歌",
        "author": "陈着",
        "content": "四明山南鬰嵯峨，异气上与青天摩。\n人豪挟秀布山下，余为巧匠擅一窝。\n颀然而长独出者，此中巧处得最多。\n谁知造物亦有意，要为公输世其科。\n天宁古剎本雄丽，一旦忽受融风苛。\n作而新之岂易事，一手足任奚谋他。\n前年起山门，见者赞叹谁敢呵。\n今年起佛殿，镇压大地山与河。\n百川奏材奔赑屃，万夫应役鸣鹳鹅。\n眼意所及规矩就，颐指之下锯斧罗。\n巍巍列柱铁直立，整整骈榱玉圆瑳。\n层檐飞走凤翼舞，修梁腾上虹光拖。\n上入云霄争雁路，下临城市眇蚁窠。\n可以坐三大如来于中閒正面，可以奉五百罗汉于东西两阿。\n我仗我佛大势力，翻起尺水成大波。\n汝有妙思随我意，轮奂视昔百倍过。\n宝坊突兀见此屋，回首人世今如何。\n当年大而富贵户，寒烟落日废址迷蓬莎。\n小而苟活破茅舍，凄风苦雨不识阳春和。\n慈悲法门何遮碍，平等世界何偏颇。\n安得如汝千百亿，庄严栋宇徧婆娑。\n有快活，无障魔，大家拍手齐唱善斲歌。",
        "dynasty": "宋",
        "collection_info": null
    },
    {
        "uuid": "3d8e125f91bb4ce75884b566096f2b13",
        "title": "代赵信甫千人助冬衣",
        "author": "陈着",
        "content": "忆昔浑家衣天香，翩翩风流公子裳。\n蟾宫步武云送上，雁塔姓名星摇芒。\n绿袍照眼初意锐，青毡入手前路长。\n谁知蕉鹿成夜梦，日与蓬鷃争时光。\n纍纍鹄形走山谷，战战茧足履冰霜。\n貂裘已弊有嫂轻季子，牛衣虽泣无妻问王章。\n悬鹑襹褷不投俗，扪蝨勃窣徒谈王。\n岂不欲羡补衮居峻地，岂不欲着锦绣归故乡。\n顾瞻外饰至此面自赪，摸索中襟凄其汗如滂。\n况今玄冥令凛冽，难把赤立身支当。\n彼狨鞍宝马重狐貉，彼毳茵绣帐双鸳鸯。\n或锦步障五十里，或金缕衣十二行。\n与富贵家自择伴，如衰飒辈难登堂。\n老者衣帛盍早计，大寒索裘真痴忙。\n缙绅遗绪惨莫继，章缝本色终难忘。\n从来固多急义谱，今亦何敢浅识量。\n君不见履常长贫冻至死，絮袄不具有识空悲伤。\n又不见范叔一寒如此极，绨袍之恋千载犹芬芳。",
        "dynasty": "宋",
        "collection_info": null
    },
    {
        "uuid": "28134749e160fd067ccdb9e2e9aa585a",
        "title": "悼出童尚质二首  其一",
        "author": "陈着",
        "content": "南山山最秀，之子得其精。\n年少文偏老，身通道自亨。\n得交空所藴，见义勇于行。\n今日知无憾，声名一死生。",
        "dynasty": "宋",
        "collection_info": null
    },
    {
        "uuid": "a56fab187dc58d3006b0f513b2ba07e9",
        "title": "悼出童尚质二首  其二",
        "author": "陈着",
        "content": "聚散几怱怱，真如醉梦中。\n分虽甥舅异，情实弟兄同。\n坐夜镫前雨，嘘春扇底风。\n伤心今已矣，庭草泣秋虫。",
        "dynasty": "宋",
        "collection_info": null
    },
    {
        "uuid": "f47b6f31ebc54c481eec1c444cf8c54f",
        "title": "弔单方庵墓",
        "author": "陈着",
        "content": "方庵居士死，归骨白云根。\n霜暑三年别，风流万古存。\n月梁空夜梦，宿草长春痕。\n松底幽兰发，清香是梦魂。",
        "dynasty": "宋",
        "collection_info": null
    },
    {
        "uuid": "0472f3246c35c85b5be5aec8dc6ed65c",
        "title": "挽陈菊坡枢密二首  其一",
        "author": "陈着",
        "content": "家学渊源远，公今德行科。\n一纯光白璧，重望压颓波。\n职业居朝久，文章八石多。\n平生何所似，霜菊在秋坡。",
        "dynasty": "宋",
        "collection_info": null
    },
    {
        "uuid": "d8133af8fcd4e16e508cccf502ebcfc2",
        "title": "挽陈菊坡枢密二首  其二",
        "author": "陈着",
        "content": "身到西枢府，黄扉一蹴开。\n急流知有退，乐处在人閒。\n健领耆英社，清标利欲关。\n典刑今已矣，风雨暗青山。",
        "dynasty": "宋",
        "collection_info": null
    },
    {
        "uuid": "1d4e12bea2ddb79f284d246ebbe54099",
        "title": "挽董帅干二首  其一",
        "author": "陈着",
        "content": "裔自杏林仙，清闲福最全。\n独醒偏醉客，鳏宿似逃禅。\n古貌尧民老，风流晋世贤。\n应门付儿辈，花竹小壶天。",
        "dynasty": "宋",
        "collection_info": null
    },
    {
        "uuid": "071b1a5056b7b1c98b68858fe4e5964a",
        "title": "挽董帅干二首  其二",
        "author": "陈着",
        "content": "向来相与处，欲说泪先滂。\n笑席平交等，名鞭夙许长。\n宦游成离索，归见及康强。\n如今果何日，忍听歌些章。",
        "dynasty": "宋",
        "collection_info": null
    },
    {
        "uuid": "ef230cc606c2d1f475332589d288bfd4",
        "title": "挽黄提举震三章  其一",
        "author": "陈着",
        "content": "江山古四明，独立表平生。\n敏处经纶密，癯中气局宏。\n鸿毛看势利，虎口见功名。\n麾节那能究，东南天已倾。",
        "dynasty": "宋",
        "collection_info": null
    },
    {
        "uuid": "3de3b2a0ef46e9122123b776197f023b",
        "title": "挽黄提举震三章  其二",
        "author": "陈着",
        "content": "文弊莫如今，独存师古心。\n汲深六经海，茹实百家林。\n公有传贤笔，私无谀墓金。\n晚年北山北，谁识醒中吟。",
        "dynasty": "宋",
        "collection_info": null
    },
    {
        "uuid": "e00f1c3ebae647ac0060a8a18879f674",
        "title": "挽黄提举震三章  其三",
        "author": "陈着",
        "content": "当年时事谁，咄咄赋归与。\n同是无枝鹊，危如游釜鱼。\n偷生盟世好，访远记山居。\n已矣向谁恸，儿孙书满庐。",
        "dynasty": "宋",
        "collection_info": null
    },
    {
        "uuid": "515f510c28c5c0ac1a04f3b23dff2ef6",
        "title": "挽黄祖勉三首  其一",
        "author": "陈着",
        "content": "世远太和散，儒门有若人。\n沈潜勤汲古，澹静肯妍春。\n识到寡轻语，触来无量颦。\n渊乎莫澄挠，叔度乃其伦。",
        "dynasty": "宋",
        "collection_info": null
    },
    {
        "uuid": "bb2794a27da63d3ca8620b1b7d073289",
        "title": "挽黄祖勉三首  其二",
        "author": "陈着",
        "content": "平生不行怪，流俗自难同。\n原明无仕志，公休有父风。\n肯堂劳未艾，反席寿俄终。\n谁料生刍奠，今年又乃翁。",
        "dynasty": "宋",
        "collection_info": null
    },
    {
        "uuid": "c9809dca39228ff87b97b6374cf99047",
        "title": "挽黄祖勉三首  其三",
        "author": "陈着",
        "content": "夙是通家契，姻盟又此时。\n相依百罹世，多活几年期。\n辰龙竟归梦，子书谁续为。\n九京不可作，乔梓北风悲。",
        "dynasty": "宋",
        "collection_info": null
    },
    {
        "uuid": "138d6593aea6dc3957eddb9815a74a13",
        "title": "挽曹泰宇居士三首  其一",
        "author": "陈着",
        "content": "忠义垂青脉，癯然独饭蔬。\n生涯一身寄，禅学九经余。\n有教宁分类，逢人只借书。\n世方餍粱肉，视此愧何如。",
        "dynasty": "宋",
        "collection_info": null
    },
    {
        "uuid": "29cb5c25287030d1e55515e2ea4baf3c",
        "title": "挽曹泰宇居士三首  其二",
        "author": "陈着",
        "content": "滔滔彼居士，谁得似君真。\n盍驻香山社，俄抛病室身。\n首邱存故我，手泽付何人。\n此理本来悟，浮生一窖尘。",
        "dynasty": "宋",
        "collection_info": null
    },
    {
        "uuid": "cc37d2509b5e442011fe3e18a3ee6a08",
        "title": "挽曹泰宇居士三首  其三",
        "author": "陈着",
        "content": "怱怱相聚处，未足满平生。\n镫雨对眠梦，花晴携话行。\n前盟空在耳，外哭若为情。\n已矣不可作，高山孤月明。",
        "dynasty": "宋",
        "collection_info": null
    },
    {
        "uuid": "8083daa0f8ac9e9ff64e4a74195a265d",
        "title": "挽范千之二首  其一",
        "author": "陈着",
        "content": "得年虽欠寿，凡事孰能瑕。\n识老语言简，学充文赋葩。\n刘蕡胡不第，灵运欲忘家。\n已矣归何处，虚留海上槎。",
        "dynasty": "宋",
        "collection_info": null
    },
    {
        "uuid": "d193338866ac9593c0b3c17c9488ab3b",
        "title": "挽范千之二首  其二",
        "author": "陈着",
        "content": "翛然形早蜕，遗痛在家人。\n手泽泣孤子，箧封悲二亲。\n菟裘行计旧，牛陇窆铭新。\n我亦知君者，酸心唐隩春。",
        "dynasty": "宋",
        "collection_info": null
    },
    {
        "uuid": "5ac8e86b927ab46cf24341fda9f71192",
        "title": "挽樊君修",
        "author": "陈着",
        "content": "忆昨会山中，危时苦话同。\n老枝期共雪，乔木虑摧风。\n弟有文铭竁，儿能礼送终。\n九京无可憾，后死愧衰翁。",
        "dynasty": "宋",
        "collection_info": null
    },
    {
        "uuid": "28a711475eb5a41f66e0597eef4e7f35",
        "title": "挽孙大监二首  其一",
        "author": "陈着",
        "content": "家学自相师，名成六馆推。\n春风中哨立，古道上安驰。\n朝擅敢言直，民歌不忍欺。\n危时方倚重，猨鹤已追随。",
        "dynasty": "宋",
        "collection_info": null
    },
    {
        "uuid": "85cd4bba67683a32b3e5acb8214200fd",
        "title": "挽孙大监二首  其二",
        "author": "陈着",
        "content": "忆昨叩溪扃，承闻病莫迎。\n云山成永诀，胶漆感平生。\n绋送老无力，薤歌遥寄声。\n何须闻宿草，未死有余情。",
        "dynasty": "宋",
        "collection_info": null
    },
    {
        "uuid": "5cafa9a1586c3e57663bb86be6af480e",
        "title": "挽孙处士",
        "author": "陈着",
        "content": "魁阀分根异，充然秀气储。\n少年古心貌，危世旧诗书。\n鵩怪来何早，熊祥梦竟虚。\n遥知蕙帐下，昼哭痛何如。",
        "dynasty": "宋",
        "collection_info": null
    },
    {
        "uuid": "db079df4fd520d77d1b2de49901213a2",
        "title": "挽少保王平章二首  其一",
        "author": "陈着",
        "content": "气貌古心盎，渊源早学成。\n三朝尊汲直，四海颂夷清。\n忧国生如死，诚身实过名。\n巍巍叔季世，人重泰山轻。",
        "dynasty": "宋",
        "collection_info": null
    },
    {
        "uuid": "9eacbebc5f66db1a842d69cdd6780355",
        "title": "挽少保王平章二首  其二",
        "author": "陈着",
        "content": "大老关元命，平生坐十年。\n权奸以国毙，柄用已天颠。\n痛事自屧去，忠魂客寄然。\n犹遗簪□旧，血恸北风前。",
        "dynasty": "宋",
        "collection_info": null
    },
    {
        "uuid": "cfb1db85632fbf24d03397ea59f86a88",
        "title": "挽江阴军王寺丞",
        "author": "陈着",
        "content": "自是元台嗣，心如白屋英。\n老成涵古气，清劲立平生。\n孝养官居少，幽恬俗念轻。\n栖栖甲子晚，谁识病渊明。",
        "dynasty": "宋",
        "collection_info": null
    },
    {
        "uuid": "b2886bc26ede9fd16111c4e728652471",
        "title": "挽赵集贤□□三首  其一",
        "author": "陈着",
        "content": "雍容存器局，沈细入经纶。\n心好难为弟，身危活得民。\n余生盟蕙帐，急召应蒲轮。\n松下旧游处，为谁芳草新。",
        "dynasty": "宋",
        "collection_info": null
    },
    {
        "uuid": "55d982390336e95a4f7073c03d463d73",
        "title": "挽赵集贤□□三首  其二",
        "author": "陈着",
        "content": "三年集贤院，一老远游身。\n镫火影相弔，家山眉两颦。\n生还空有日，病卧竟无晨。\n瞑敛夫何憾，同朝多故人。",
        "dynasty": "宋",
        "collection_info": null
    },
    {
        "uuid": "38e5a72655fbe05bc2a7feb2826ecfb4",
        "title": "挽赵集贤□□三首  其三",
        "author": "陈着",
        "content": "命也谁无死，恩斯独异今。\n人迎万里榇，天报一生心。\n红炬护舟稳，白云归窆深。\n蹒跚得临坎，痛器撼山林。",
        "dynasty": "宋",
        "collection_info": null
    },
    {
        "uuid": "41aa76b356a0280c41eb120bb6d173eb",
        "title": "挽张梅坦二首  其一",
        "author": "陈着",
        "content": "之子吾乡秀，生来踏上风。\n兰亭高擢颖，芹泮早称雄。\n科第孙山秀，吟情灞雪中。\n□□□□□，□□□□□。",
        "dynasty": "宋",
        "collection_info": null
    },
    {
        "uuid": "ab74eea6ebad653633d03a312ac9b6e0",
        "title": "挽张梅坦二首  其二",
        "author": "陈着",
        "content": "同饮嵩溪水，绸缪况有连。\n心期天地阔，情话岁时迁。\n一病胡三暑，长归竟九泉。\n谁知之子憾，薛凤定翩翩。",
        "dynasty": "宋",
        "collection_info": null
    },
    {
        "uuid": "cd2616391067c2bfafe1f27b9aa690aa",
        "title": "挽舒亦山少母邹氏",
        "author": "陈着",
        "content": "我与亦山连，因闻少母贤。\n顺柔知自分，勤检乐吾便。\n心积儿孙福，家修香火缘。\n平生庶无憾，此去坐青莲。",
        "dynasty": "宋",
        "collection_info": null
    },
    {
        "uuid": "f2e5220c54443f9b71d868388ec55591",
        "title": "挽蒋质甫",
        "author": "陈着",
        "content": "谁能传耆旧，善誉在乡关。\n教子籯金外，和家棣萼閒。\n死心多佛悟，生世半诗閒。\n逝矣夫何憾，逍遥玉女山。",
        "dynasty": "宋",
        "collection_info": null
    },
    {
        "uuid": "a03af70b9927af2486dc32dce28b1dc8",
        "title": "挽袁镇",
        "author": "陈着",
        "content": "名笔记新茔，何须更乞铭。\n空山有琴瑟，有子足门庭。\n死异十年远，归同一穴宁。\n乡人指余庆，书气发林垧。",
        "dynasty": "宋",
        "collection_info": null
    },
    {
        "uuid": "82f3ef2088b876483df84c4d6e8619e2",
        "title": "挽孙常州寺簿二首  其一",
        "author": "陈着",
        "content": "早宦早收还，相从溪与山。\n身曾五□贵，心自一鸥閒。\n留训金籯外，寻盟贝叶閒。\n手铭平日事，打破死生关。",
        "dynasty": "宋",
        "collection_info": null
    },
    {
        "uuid": "9703ba616d129c6dc51ef776955242d0",
        "title": "挽孙常州寺簿二首  其二",
        "author": "陈着",
        "content": "青春到白首，胶漆更他谁。\n话别水亭酒，断章山驿诗。\n平生今地下，后死独天涯。\n执绋万官路，欲前筋力衰。",
        "dynasty": "宋",
        "collection_info": null
    },
    {
        "uuid": "90cf982176ac3d1f411a554c20c94a55",
        "title": "挽范节干二首  其一",
        "author": "陈着",
        "content": "君墓我其铭，谁知不尽情。\n半生萍梗过，晚岁柏松盟。\n辇下清相谂，兵閒老共惊。\n芙蓉堂在否，回首泪纵横。",
        "dynasty": "宋",
        "collection_info": null
    },
    {
        "uuid": "db38e5dadfebc10bb74e7585c7d081f8",
        "title": "挽范节干二首  其二",
        "author": "陈着",
        "content": "去秋言别时，执手水之湄。\n犹侈春风会，那知夜壑移。\n鬣封期已薄，眉案死相随。\n君可无遗憾，其如我自悲。",
        "dynasty": "宋",
        "collection_info": null
    },
    {
        "uuid": "63c7dc316e1a8cfd6738a8d81320857b",
        "title": "挽董监镇",
        "author": "陈着",
        "content": "宿善有君□，幽铭岂溢言。\n何妨儒鹖弁，自可客龙门。\n瑞竹松根见，丛编手泽存。\n寿终无一憾，更是好儿孙。",
        "dynasty": "宋",
        "collection_info": null
    },
    {
        "uuid": "01f30ba42d93cee9327822525df000c3",
        "title": "挽史允叟慈母王氏",
        "author": "陈着",
        "content": "彼美兰仪盎粹温，谁知肃肃范闺门。\n生荣梦视金花诰，死瞑培成玉树根。\n中一祔严家称礼，终三年制子权恩。\n我来欲送铭旌路，客病栖栖怅莫奔。",
        "dynasty": "宋",
        "collection_info": null
    },
    {
        "uuid": "db9745a1de634d562af48827b4672254",
        "title": "挽王开叔",
        "author": "陈着",
        "content": "裔自三吴秀四明，士林着不尽峥嵘。\n江淮游览诗随气，乡里推评实过名。\n最是与梅相契友，翛然易箦了平生。\n北风飞旐余山路，稍得悲歌薤露声。",
        "dynasty": "宋",
        "collection_info": null
    },
    {
        "uuid": "4220fcd1153a612f8ebd2fd6f7fb31a7",
        "title": "挽张正甫二首  其一",
        "author": "陈着",
        "content": "别来倏忽一周星，君住家林我泛萍。\n到处逢人问梅坦，有时见梦说兰亭。\n自怜倦翼归迟暮，已报清魂入杳冥。\n多少微言今已矣，义难辞处写为铭。",
        "dynasty": "宋",
        "collection_info": null
    },
    {
        "uuid": "2d57cab27c3234892ed1df2c8a34e462",
        "title": "挽张正甫二首  其二",
        "author": "陈着",
        "content": "河汾坐下旧诸生，拔颖丛中学早成。\n公相品题文艺价，乡人辟易义风情。\n本来云雨蛟龙志，老去山林猨鹤盟。\n桂子不须坟上落，此君原自不争名。",
        "dynasty": "宋",
        "collection_info": null
    },
    {
        "uuid": "31f81fc41c0af3111fac9fb1852914d3",
        "title": "挽校书郎方公夫人二首  其一",
        "author": "陈着",
        "content": "有美女中玉，来嫔天下魁。\n心无惭藻涧，眼及到兰台。\n欲伴春行乐，俄缠昼哭哀。\n谁知余地在，五桂总翘材。",
        "dynasty": "宋",
        "collection_info": null
    },
    {
        "uuid": "1e3c61e838bc03e87613fd086c70d72e",
        "title": "挽校书郎方公夫人二首  其二",
        "author": "陈着",
        "content": "七十七年春，斑衣堂上新。\n鱼轩宜有晚，恙枕竟无晨。\n空感通家泪，难随执绋尘。\n望云飞老□，聊聒薤歌人。",
        "dynasty": "宋",
        "collection_info": null
    },
    {
        "uuid": "5b596f1663654f858bcbed4eeb1c6ceb",
        "title": "挽卓生甫二首  其一",
        "author": "陈着",
        "content": "风雨潇潇境，山林落落姿。\n安贫清似玉，嗜学苦如饴。\n世事两颦送，古心诸老知。\n家庭多手泽，幸有宁馨儿。",
        "dynasty": "宋",
        "collection_info": null
    },
    {
        "uuid": "bd34028c57d57208f937027f1f39f5c9",
        "title": "挽卓生甫二首  其二",
        "author": "陈着",
        "content": "袖携文满卷，下问及深衣。\n拟议金难订，稽迟璧未归。\n重逢何日是，一梦已人非。\n宿草自春处，老心东向飞。",
        "dynasty": "宋",
        "collection_info": null
    },
    {
        "uuid": "b778838cd1d2e71341d43e7d3b0dbd87",
        "title": "挽族父承务郎衡之三首  其一",
        "author": "陈着",
        "content": "人物瑞丹霞，翛然绝点瑕。\n宽心无厌客，急义不谋家。\n一室琴棋画，四时风月花。\n晚来满山菊，消得澹生涯。",
        "dynasty": "宋",
        "collection_info": null
    },
    {
        "uuid": "8def7961a9d1acdac7e04d467ff8432d",
        "title": "挽族父承务郎衡之三首  其二",
        "author": "陈着",
        "content": "庭桂出心根，天风香满门。\n初封缘子贵，上寿称君恩。\n正尔需三釜，胡然梦九原。\n有余无尽泽，留下长兰孙。",
        "dynasty": "宋",
        "collection_info": null
    },
    {
        "uuid": "905be7bfab28b1853a1816e5a5bad53d",
        "title": "挽族父承务郎衡之三首  其三",
        "author": "陈着",
        "content": "当年延桂塾，承乏愧无能。\n以子视宗族，如家安友朋。\n春风文字酒，夜雨诵絃镫。\n古首凄谁续，心安泪欲冰。",
        "dynasty": "宋",
        "collection_info": null
    },
    {
        "uuid": "c2dfda31e47d4740941f9c2715fecb6e",
        "title": "剡县解雨五龙潭等处送神辞",
        "author": "陈着",
        "content": "稼如茨兮黍与粳，十日不雨兮彼苍。\n御龙君兮徼祥，环嵊之土兮雨其滂。\n焦捲发秀兮摇晚凉，田水泱泱兮秋风香。\n旄倪舞歌兮饱有望，神之赐兮何可忘。\n登山临水兮送将，神亦劳止兮归安故乡。",
        "dynasty": "宋",
        "collection_info": null
    },
    {
        "uuid": "2dd0c1fad858a07f159aef706786a9d6",
        "title": "赋虚谷黄子羽所藏吴山西墨兰三章  其一",
        "author": "陈着",
        "content": "虚谷兮委蛇，云英英兮日迟迟。\n繁阴兮土滋，兰之生兮彼桃李其安知。",
        "dynasty": "宋",
        "collection_info": null
    },
    {
        "uuid": "53fd95fb7fbd3da25021fe56a3f81d26",
        "title": "赋虚谷黄子羽所藏吴山西墨兰三章  其二",
        "author": "陈着",
        "content": "虚谷兮明阳，纷百草兮树千章。\n馨香兮自将，兰之有兮何蕙茝之敢芳。",
        "dynasty": "宋",
        "collection_info": null
    },
    {
        "uuid": "7f30a5019f1ca5afb6bf551211e3dc0a",
        "title": "赋虚谷黄子羽所藏吴山西墨兰三章  其三",
        "author": "陈着",
        "content": "虚谷兮泬寥，霜雪降兮风萧萧。\n荣华兮飘摇，兰之全兮清寂寂而弥高。",
        "dynasty": "宋",
        "collection_info": null
    },
    {
        "uuid": "9f47b12600fe55c3f97865fd9c615d59",
        "title": "赋墨梅",
        "author": "陈着",
        "content": "直放而为横出之劲兮，瘦吐而为淡伫之馨。\n羌寂寞以自韵兮，而万里其流声。\n风霜之表神与交兮，明月在天水在下。\n耿耿于其閒兮，于以观我生之清明。",
        "dynasty": "宋",
        "collection_info": null
    },
    {
        "uuid": "5254bf7dda3f58279e6f9f17a8adcdc4",
        "title": "赋墨鹭",
        "author": "陈着",
        "content": "山林以为家兮，出而与风烟之为缥缈。\n水之湄素所狎兮，专一嗜而谋饱。\n纷纷下而上兮，若不能以终日。\n矫静洁以待时兮，固有独立于寒梢之表者也。",
        "dynasty": "宋",
        "collection_info": null
    },
    {
        "uuid": "319e9e50f66d122fe9c27ea8b2577c3d",
        "title": "题画扇",
        "author": "陈着",
        "content": "江极目兮沙路平，馿卓耳兮风蹄轻。\n彼何人兮为此行，我欲从之到蓬瀛。",
        "dynasty": "宋",
        "collection_info": null
    },
    {
        "uuid": "3ae14408175966de00c845b5489eabf1",
        "title": "赋贾养晦所藏王庭吉墨水仙花",
        "author": "陈着",
        "content": "岁云暮兮阴凝，若有人兮亭亭。\n玉质兮黄中，淡无言兮含馨。\n雪霜贸贸兮弱植自矜，宇宙纳纳兮谁与为情，敛而全其素兮何有乎丹青。",
        "dynasty": "宋",
        "collection_info": null
    },
    {
        "uuid": "e4c4193d7264c63eecd82acce7429660",
        "title": "题女冲所藏彩笺",
        "author": "陈着",
        "content": "天空阔兮西东两山，路平平兮春草班班。\n今而后兮百里之閒，思渺渺兮水竹之湾。",
        "dynasty": "宋",
        "collection_info": null
    },
    {
        "uuid": "61f1c20be6680696d6eff7347dc41eb6",
        "title": "题儿泌所藏彩笺",
        "author": "陈着",
        "content": "山一抹于天之末兮，弥隠隠而弥妍。\n松矫矫龙其脊兮，飒张髯而自全。\n有美一人兮，桥之外水之边。\n意其悠然有见兮，双鹭飞飞而在天。",
        "dynasty": "宋",
        "collection_info": null
    },
    {
        "uuid": "c59b39d1b51a22b508691e60015279d2",
        "title": "吴景年真赞",
        "author": "陈着",
        "content": "其容渊，其髯掀，其服野，其冠圜。\n是谁笔之得其粗焉，孰若见君于此笔之外，而知君于此笔之前。\n气以直而肆，神以藏而全。\n付所无于自信，处所有如不然。\n夫固欲谢吴楚之尘，而游戏乎羲皇之天也。",
        "dynasty": "宋",
        "collection_info": null
    },
    {
        "uuid": "7c6841793e82b7213a7dc7f5d5206821",
        "title": "石藏玉赞",
        "author": "陈着",
        "content": "天下之宝，惟玉为最。\n然不受触，触之则碎。\n如何如何，可全其粹。\n亦曰珍藏，光华自贲。",
        "dynasty": "宋",
        "collection_info": null
    },
    {
        "uuid": "358752c85ca733adec0178d7d97f161f",
        "title": "林乐閒真赞",
        "author": "陈着",
        "content": "皎然其毛颜也似玉，癯然其骨相也似竹。\n悠悠然其心也，云与上云与下，飘飘然其身也，江之南江之北。\n此所谓乐閒之道人，赞之者本堂老夫之醉墨。",
        "dynasty": "宋",
        "collection_info": null
    },
    {
        "uuid": "48b349424dc6092e18dcad8db0997836",
        "title": "汪日宾真赞",
        "author": "陈着",
        "content": "诗书以沃其中兮，睟自盎乎吾之余。\n衣冠以正其外兮，俨自媚乎吾之初。\n情周乎与物兮，于由由而介介。\n义见乎应事兮，于胶胶而舒舒。\n庶乎免于今之世兮，其将进于马少游王彦方之徒与。",
        "dynasty": "宋",
        "collection_info": null
    },
    {
        "uuid": "5d70bd3d6a2cad6f38f0926dcf72dc98",
        "title": "僧雍野堂赞",
        "author": "陈着",
        "content": "野堂之野，大千世界。\n野堂之堂，匪茅一把。\n也无籓篱，也无閒架。\n风月往来，云壑上下。\n空空洞洞，规模广大。\n是真非真，是假非假。\n善哉善哉，无成无坏。",
        "dynasty": "宋",
        "collection_info": null
    },
    {
        "uuid": "ea74e2f897031210a3d676f62109db49",
        "title": "僧可正真赞",
        "author": "陈着",
        "content": "古岩气骨，春风面皮。\n是人认得灵溪，灵溪元自不知。\n一片妙庄严域，千古万古光辉。\n本堂老人书。",
        "dynasty": "宋",
        "collection_info": null
    },
    {
        "uuid": "c6830fdb8956093e2dc597c4d2ad3098",
        "title": "筠溪八景诗 笔架文峰",
        "author": "陈着",
        "content": "巧夺西湖五姥峰，架中时见挂长虹。\n近联霞彩笺呈锦，遥对岩牙笔露踪。\n翰墨云烟来璧水，丹青桃李出花丛。\n恩承斗柄回春律，待诏东封陟泰嵸。",
        "dynasty": "宋",
        "collection_info": null
    },
    {
        "uuid": "7c48464df6bf5e1df35a647c97d647ed",
        "title": "筠溪八景诗 旗台胜境",
        "author": "陈着",
        "content": "□□□中不老方，石台白战几多场。\n登楼欢笑□□□，□□□□姓氏香。\n云拥貔貅天地谧，□□□□□□□。\n□□□□□冯试，采取梅花插鬓芳。",
        "dynasty": "宋",
        "collection_info": null
    },
    {
        "uuid": "ffb7efe291cfa261318efd70e808c06f",
        "title": "筠溪八景诗 桃崖暄日",
        "author": "陈着",
        "content": "盛阳淑气满岩前，误认仙桃开洞天。\n根老种传王母颗，花娇色映武陵田。\n辉增晴旭香盈袖，影落溪流锦障川。\n几度游山偏着眼，世传春信岂无缘。",
        "dynasty": "宋",
        "collection_info": null
    },
    {
        "uuid": "49597e3f7e96f781376b9b5fd9a99a7f",
        "title": "筠溪八景诗 谷岫陵云",
        "author": "陈着",
        "content": "毓秀山根插翠峰，如陵如阜起嶐嵸。\n堆高鹿苑冲银汉，积拟鉅桥跨玉虹。\n敛厚难输王廪粟，岁丰长守大夫松。\n干坤种此昭宏德，阴济乡区皎髮翁。",
        "dynasty": "宋",
        "collection_info": null
    },
    {
        "uuid": "2e6dcca3a8ae93a5482048e6b7474c86",
        "title": "筠溪八景诗 徐鳬蛟瀑",
        "author": "陈着",
        "content": "一流瀑泻九重天，长挂如虹引洞仙。\n岩壁鳬飞延岁月，石梁龙滚起云烟。\n满山药味增新色，夹岸桃花胜旧年。\n愧我白头登览日，咏归赓韵信多缘。",
        "dynasty": "宋",
        "collection_info": null
    },
    {
        "uuid": "430939ea7133463c16e84f2a1777d577",
        "title": "筠溪八景诗 设僧龙湫",
        "author": "陈着",
        "content": "金猊擅艺宝筵开，蓬海真僧驾雾来。\n讲透精光图上点，默收尘火座閒埋。\n钵龙静听金风细，幢鹤惊闻唳月哀。\n莫道洞深无兴会，莲花朵朵水晶台。",
        "dynasty": "宋",
        "collection_info": null
    },
    {
        "uuid": "50b518bb68538c9df20306254c620f5c",
        "title": "筠溪八景诗 金鸡报曙",
        "author": "陈着",
        "content": "千金铄铄独文身，五德名标莫与羣。\n振翼岂愁天色暝，曲头如盼曙光新。\n鸟穿竹韵窗谈巧，风捲尘岚士□勤。\n□见鸡人□□陇，漏残惊起侍朝臣。",
        "dynasty": "宋",
        "collection_info": null
    },
    {
        "uuid": "9ca326c9b8386f7464e475cfe5964380",
        "title": "筠溪八景诗 玉鹭迎晖",
        "author": "陈着",
        "content": "□□□□□□评，岩供诗料鹭飞形。\n□□□□□□□，片片白云两翼轻。\n渚水静观清且浅，芦花□□□还兴。\n鸢鱼活泼天空阔，信足长飞万里程。",
        "dynasty": "宋",
        "collection_info": null
    },
    {
        "uuid": "b33a26ac14b83d9e12db6a7556b5ac96",
        "title": "次韵弟观用王介甫桃源行韵写感为西湖行",
        "author": "陈着",
        "content": "钱塘江头驻龙马，西湖风光甲天下。\n西湖西边屋万閒，中有沈沈醉花者。\n鶑鶑燕燕日日春，萍虀豆粥蜡代薪。\n黑杀吹飈忽过江，忧贻君父辱在臣。\n烽火连天天已近，浪将督师答天问。\n畏缩不前江神嗔，坐受排墙侣西晋。\n我行六桥扇障尘，仰面发恸风岸巾。\n误国至此脐莫噬，安得包胥哭向秦。",
        "dynasty": "宋",
        "collection_info": null
    },
    {
        "uuid": "229529aa731e01fd1d9b185802b7ec37",
        "title": "再次前韵",
        "author": "陈着",
        "content": "大地山河属司马，云阙岧峣都洛下。\n夕阳亭上已卖国，无与东门长啸者。\n铜驼荆榛不成春，华林转眼为樵薪。\n连墙枯骨若有声，啾啾知是清谈臣。\n中原虽远江东近，典午偏安姑莫问。\n苻坚百万捲淝波，犹有安石能强晋。\n嗟今玉辇竟蒙尘，将相受辱甘帼巾。\n求如西晋已觖望，万世遗笑无人秦。",
        "dynasty": "宋",
        "collection_info": null
    },
    {
        "uuid": "8d4a9d1cc3b16e540b2893e4476f05d2",
        "title": "胜因院",
        "author": "陈着",
        "content": "转路便幽深，曾来不用寻。\n寺依仙石脚，僧识老岩心。\n是处鬼无墓，此山松自林。\n滔滔未涯事，分付一蝉吟。",
        "dynasty": "宋",
        "collection_info": null
    },
    {
        "uuid": "2c5fd49c35193ff58c1380d1604af9f3",
        "title": "属酒歌",
        "author": "陈着",
        "content": "险难兮更尝，淡泊兮悠长。\n翕与张兮何尝，如友良何兮友良。",
        "dynasty": "宋",
        "collection_info": null
    }
]