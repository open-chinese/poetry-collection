[
    {
        "uuid": "d9bff731918b2d451d1379fc6190a82f",
        "title": "送胡季昭",
        "author": "胡炎",
        "content": "一封朝奏大明宫，吹起庐陵古直风。\n言路从来天样阔，蛮烟谁使径旁通。\n朝中竞送长沙傅，岭表争迎小澹翁。\n学馆诸生空饱饭，临分忧国意何穷。",
        "dynasty": "宋",
        "collection_info": null
    },
    {
        "uuid": "1d25e8d802666b7c021ab4a3b90b8141",
        "title": "武夷漫兴二首  其一",
        "author": "胡炎",
        "content": "丹梯百丈挂云门，尺五天高青可扪。\n劈破琅玕成老石，当年曾共见曾孙。",
        "dynasty": "宋",
        "collection_info": null
    },
    {
        "uuid": "473974ff09ac49c58ee2387e458bb316",
        "title": "武夷漫兴二首  其二",
        "author": "胡炎",
        "content": "棹转溪迴生面开，此峰竟作别峰猜。\n云堆石路迷山脚，忽听鷄声缥缈来。",
        "dynasty": "宋",
        "collection_info": null
    }
]