[
    {
        "uuid": "6c10409a5e823152e217d21c31389cb2",
        "title": "赠陈公衮",
        "author": "黄师道",
        "content": "玉皇诏我自旴城，下车期年微政声。\n唯得奇童颖川子，年始七岁业老成。\n手挥椽笔书大字，口诵五经富强记。\n君非祖德积余庆，来裔安能具神智。\n一见降羡增嗟呼，寄言昭武元正夫。\n长歌大轴贻褒赞，比拟刘晏李泌徒。\n近来诗思復清峻，辞赡格老实奇俊。\n居尝亲试一一精，奏达帝聪彰圣运。\n英庙激赏人中祥，俞旨颁降政事堂。\n临轩未暇召入对，龙驾俄闻升上苍。\n举世才命各有待，俊气尚幼佳名在。",
        "dynasty": "宋",
        "collection_info": null
    }
]