[
    {
        "title": "至猪鈎沙",
        "author": "蔡莱",
        "content": "江树栖烟暝色浮，波声不动月华流。\n浪花千顷潮平岸，兴入春风万斛舟。",
        "dynasty": "宋",
        "collection_info": null
    },
    {
        "title": "西宫",
        "author": "蔡莱",
        "content": "云兴霞蔚控千山，势压江南广殿寒。\n风偃万松斜日晚，卧看风雨落人间。",
        "dynasty": "宋",
        "collection_info": null
    },
    {
        "title": "藏云轩",
        "author": "蔡莱",
        "content": "山边畏景欲流金，山下浮埃几度深。\n水宿岩栖得真乐，可无余事到商林。",
        "dynasty": "宋",
        "collection_info": null
    }
]