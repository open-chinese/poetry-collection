[
    {
        "uuid": "59499fbecd2068272d3623cacc3c7e4b",
        "title": "游九锁",
        "author": "龙大渊",
        "content": "峯峦九锁路萦盘，翠色沾衣作晚寒。\n日暮神仙归洞府，雨余星斗下天坛。\n人生何用千钟贵，老去须求一室安。\n会得谷神元不死，世间何事可相干。",
        "dynasty": "宋",
        "collection_info": null
    },
    {
        "uuid": "bdb5ad778c04fac01e57c136957c64e1",
        "title": "题金山",
        "author": "龙大渊",
        "content": "梵天台殿枕江流，形胜先推第一洲。\n不战屈人当设险，楼船况有万貔貅。",
        "dynasty": "宋",
        "collection_info": null
    }
]