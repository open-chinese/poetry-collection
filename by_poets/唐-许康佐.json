[
    {
        "uuid": "885bfbd201853de47bc4ee51945e5ecd",
        "title": "日暮碧云合",
        "author": "许康佐",
        "content": "日际愁阴生，天涯暮云碧。\n重重不辨盖，沈沈乍如积。\n林色黯疑暝，隟光俄已夕。\n出岫且从龙，萦空宁触石。\n余辉澹瑶草，浮影凝绮席。\n时景讵能留，几思轻尺璧。",
        "dynasty": "唐",
        "collection_info": null
    },
    {
        "uuid": "18bace523de858d649941d2ca6e105f1",
        "title": "白云起封中",
        "author": "许康佐",
        "content": "英英白云起，呈瑞出封中。\n表圣宁依地，逢时岂待风。\n浮辉弥皎洁，流影更冲融。\n自叶尧天美，谁言汉日同。\n泥金光乍掩，检玉气俄通。\n犹愿非烟瑞，亭亭不散空。",
        "dynasty": "唐",
        "collection_info": null
    },
    {
        "uuid": "f6ed13924fd9a14e501f30a578ee4696",
        "title": "日暮碧云合",
        "author": "许康佐",
        "content": "日际愁阴生，天涯暮云碧。\n重重不辨盖，沉沉乍如积。\n林色黯疑暝，隙光俄已夕。\n出岫且从龙，萦空宁触石。\n余辉澹瑶草，浮影凝绮席。\n时景讵能留，几思轻尺璧。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十九"
        }
    }
]