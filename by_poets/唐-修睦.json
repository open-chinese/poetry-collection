[
    {
        "uuid": "468b5b005dca9dd2f26817621152ad0f",
        "title": "秋日闲居",
        "author": "修睦",
        "content": "是事不相关，谁人似此闲。\n卷帘当白昼，移榻对青山。\n野鹤眠松上，秋苔长雨间。\n岳僧频有信，昨日得书还。",
        "dynasty": "唐",
        "collection_info": null
    },
    {
        "uuid": "037f056d50f7b1135c097af0f1921bad",
        "title": "宿岳阳开元寺",
        "author": "修睦",
        "content": "竟夕凭虚槛，何当兴叹频。\n往来人自老，今古月常新。\n风逆沈鱼唱，松疎露鹤身。\n无眠钟又动，几客在迷津。",
        "dynasty": "唐",
        "collection_info": null
    },
    {
        "uuid": "07d2bac2c339984c36e5f457e913d219",
        "title": "送边将",
        "author": "修睦",
        "content": "人尽有离别，而君独可嗟。\n言将身报国，敢望禄荣家。\n战思风吹野，乡心月照沙。\n归期定何日，塞北树无花。",
        "dynasty": "唐",
        "collection_info": null
    },
    {
        "uuid": "58538893c680e487fc499213642ed543",
        "title": "雪中送人北游",
        "author": "修睦",
        "content": "然知心去速，其奈雪飞频。\n莫喜无危道，虽平更陷人。\n远郊光接汉，旷野色通秦。\n此去迢遥极，却回应过春。",
        "dynasty": "唐",
        "collection_info": null
    },
    {
        "uuid": "cc67442e5ecdbd6e322f5501132c9389",
        "title": "落叶",
        "author": "修睦",
        "content": "雨过闲田地，重重落叶红。\n翻思向春日，肯信有秋风。\n几处随流水，河边乱暮空。\n秪应松自立，而不与君同。",
        "dynasty": "唐",
        "collection_info": null
    },
    {
        "uuid": "6026aae0fed85a7d43d276e421925863",
        "title": "落花",
        "author": "修睦",
        "content": "一片又一片，等闲苔面红。\n不能延数日，开亦是春风。\n公子歌声歇，诗人眼界空。\n遥思故山下，经雨两三丛。",
        "dynasty": "唐",
        "collection_info": null
    },
    {
        "uuid": "3d6011a83fc0c96aeec1e7080e7e07c4",
        "title": "题田道者院",
        "author": "修睦",
        "content": "入门空寂寂，真箇出家儿。\n有行鬼不见，无心人谓痴。\n古岩寒柏对，流水落花随。\n欲别一何懒，相从所恨迟。",
        "dynasty": "唐",
        "collection_info": null
    },
    {
        "uuid": "1d81162d46750b4d501fcc6c6acb5e97",
        "title": "东林寺",
        "author": "修睦",
        "content": "欲去不忍去，徘徊吟绕廊。\n水光秋澹荡，僧好语寻常。\n碑古苔文迭，山晴钟韵长。\n翻思南岳上，欠此白莲香。",
        "dynasty": "唐",
        "collection_info": null
    },
    {
        "uuid": "8fbdc583cc9e1cc511743e40462f74b6",
        "title": "寄贯休上人",
        "author": "修睦",
        "content": "常语亦关诗，常流安得知。\n楚郊来未久，吴地住多时。\n立月无人近，归林有鹤随。\n所居浑不远，相识偶然迟。",
        "dynasty": "唐",
        "collection_info": null
    },
    {
        "uuid": "2b447bc6e756744f7cec97b402f643aa",
        "title": "喜僧友到",
        "author": "修睦",
        "content": "十年消息断，空使梦烟萝。\n嵩岳几时下，洞庭何日过。\n瓶干离涧久，衲坏卧云多。\n意欲相留住，游方肯舍么。",
        "dynasty": "唐",
        "collection_info": null
    },
    {
        "uuid": "e2dc3f89dc8811a9eb9daf3da173bc6e",
        "title": "怀虚中上人",
        "author": "修睦",
        "content": "檐雨滴更残，思君安未安。\n湘川闻不远，道路去寻难。\n吟鬓霜应蚀，禅衣雪渐寒。\n倚松因独立，一鸟下江干。",
        "dynasty": "唐",
        "collection_info": null
    },
    {
        "uuid": "74560f07a1c0005cdd7d0343ba1b35c6",
        "title": "简寂观",
        "author": "修睦",
        "content": "正同高士坐烟霞，思着闲忙又是嗟。\n碧岫观中人似鹤，红尘路上事如麻。\n石肥滞雨添苍藓，松老涵风落翠花。\n莫道此间无我分，遗民长在惠持家。",
        "dynasty": "唐",
        "collection_info": null
    },
    {
        "uuid": "2ace4f4bdd3bc05e08b19a2856e1e5f2",
        "title": "睡起作",
        "author": "修睦",
        "content": "长空秋雨歇，睡起觉精神。\n看水看山坐，无名无利身。\n偈吟诸祖意，茶碾去年春。\n此外谁相识，孤云到砌频。",
        "dynasty": "唐",
        "collection_info": null
    },
    {
        "uuid": "1f2c1aa90073823c323cecca2c013d51",
        "title": "卖松者",
        "author": "修睦",
        "content": "求利有何限，将松入市来。\n直饶人买去，也向柳边栽。\n细叶犹粘雪，孤根尚惹苔。\n知君用心错，举世重花开。",
        "dynasty": "唐",
        "collection_info": null
    },
    {
        "uuid": "a1a9c6de6d810acf8dbc3637075c8daa",
        "title": "思齐己上人",
        "author": "修睦",
        "content": "同人与流俗，相谓好襟灵。\n有口不他说，长年自诵经。\n水声秋后石，山色晚来庭。\n客问修何法，指松千岁青。",
        "dynasty": "唐",
        "collection_info": null
    },
    {
        "uuid": "2adc3c96c6482595d512c43c166b1ee4",
        "title": "送玄泰禅师",
        "author": "修睦",
        "content": "去去去何住，一盂兼一瓶。\n水边寒草白，岛外晚峰青。\n宿处林闻虎，行时天有星。\n回期谁可定，浮世重看经。",
        "dynasty": "唐",
        "collection_info": null
    },
    {
        "uuid": "e3e2ba1d3426fb66c57bdda569123b34",
        "title": "三生石",
        "author": "修睦",
        "content": "圣迹谁会得，每到亦徘徊。\n一尚不可得，三从何处来。\n清宵寒露滴，白昼野云隈。\n应是表灵异，凡情安可猜。",
        "dynasty": "唐",
        "collection_info": null
    },
    {
        "uuid": "66a805775182572056a03a6869924596",
        "title": "题僧梦微房",
        "author": "修睦",
        "content": "东海日未出，九衢人已行。\n吾师无事坐，苔藓入门生。\n雨过闲花落，风来古木声。\n天台频说法，石壁欠题名。",
        "dynasty": "唐",
        "collection_info": null
    },
    {
        "uuid": "3b59c212a82bd63e47962783f9b550f7",
        "title": "秋台作",
        "author": "修睦",
        "content": "独上高楼上，客情何物同。\n孤云无定处，长日信秋风。\n兄弟多年别，关河此夕中。\n到头归去是，免使叹洪蒙。",
        "dynasty": "唐",
        "collection_info": null
    },
    {
        "uuid": "50b86dcaf5e140a7d093eed8ff2eb704",
        "title": "怀故园",
        "author": "修睦",
        "content": "故园归未得，此日意何伤。\n独坐水边草，水流春日长。",
        "dynasty": "唐",
        "collection_info": null
    },
    {
        "uuid": "7b83218964155445f3bb7560b721be33",
        "title": "僧院泉",
        "author": "修睦",
        "content": "澄澈照人胆，深山只一般。\n来难穷处所，心去助波澜。\n砌曲夜声苦，窗虚客梦阑。\n无心谁肯爱，时有老僧看。",
        "dynasty": "唐",
        "collection_info": null
    },
    {
        "uuid": "539a3e1fcf426e65dffe333a8cd3c156",
        "title": "题僧院泉",
        "author": "修睦",
        "content": "何处云根新布得，归仍半日在烟萝。\n莫轻竹引经窗小，须信更深入耳多。\n绕砌虽然清自别，出门长恐浊相和。\n从此无心恋沧海，沧海无风亦起波。",
        "dynasty": "唐",
        "collection_info": null
    },
    {
        "uuid": "e193ac12fd5c8c798cf0f7cf047f99a3",
        "title": "岳上作",
        "author": "修睦",
        "content": "始好步青苔，蝉声且莫催。\n辛勤来到此，容易便言迴。\n远水月未上，四方云正开。\n更堪逢道侣，特地话天台。",
        "dynasty": "唐",
        "collection_info": null
    },
    {
        "uuid": "9b25450d0aa760ebf71b0c899d922387",
        "title": "望西山",
        "author": "修睦",
        "content": "积翠异诸岳，令人看莫休。\n有时经暮雨，独得倚高楼。\n云外僧应老，林间水正秋。\n到头归隐处，岂在问嵩丘。",
        "dynasty": "唐",
        "collection_info": null
    },
    {
        "uuid": "94556d572c11a57ff7a140886917df9c",
        "title": "题虎掊泉",
        "author": "修睦",
        "content": "一自虎掊得，清声四远流。\n众人怜尔处，长夜洗心头。\n出谷花随去，背岩猨下偷。\n林边落江徼，风起雨翛翛。",
        "dynasty": "唐",
        "collection_info": null
    },
    {
        "uuid": "abfb20e691a26e92e9853da1d4e005ea",
        "title": "松",
        "author": "修睦",
        "content": "细韵飕飕入骨凉，影兼巢鹤过高墙。\n盘根一种依平地，自是梧桐不久长。",
        "dynasty": "唐",
        "collection_info": null
    },
    {
        "uuid": "2744499554e048efcd3a64e08dfacd32",
        "title": "岳阳对柳",
        "author": "修睦",
        "content": "谁此种秋色，令人看莫穷。\n正垂云梦雨，不奈洞庭风。\n昔出长安道，独游隋苑东。\n当时今日思，须信苦相同。",
        "dynasty": "唐",
        "collection_info": null
    },
    {
        "uuid": "53a736734d49ecf52a75f8a43de19cc1",
        "title": "长安柳",
        "author": "修睦",
        "content": "雨重依依舞态低，任人攀折路东西。\n何如渡□成林处，留得黄鸎到夜啼。\n（见《唐歌诗》残本第七册《草石虫鱼类》卷八。\n）。",
        "dynasty": "唐",
        "collection_info": null
    },
    {
        "uuid": "8722390dcc4d45cbc4c0721efc3c6d22",
        "title": "落星寺诗",
        "author": "修睦",
        "content": "是岳皆游遍，南来吴楚间。\n偶登湖裏寺，疑到（《大典》作「是」）海中山。\n独树蒨萝（《庐山记》作「倩罗」，今从《大典》。\n）湿，遥汀白鸟闲。\n终须谢浮世，高卧听潺潺。\n（见《吉石盦丛书》影宋抄《庐山记》卷四，仅署名「同前」，其前缺一页，但存修睦《简寂观》诗之后半。\n《永乐大典》卷八七八二引《九江府志》正作修睦诗。\n）。",
        "dynasty": "唐",
        "collection_info": null
    },
    {
        "uuid": "c88d5121b26943feda0e5d5d14ba4404",
        "title": "山北东林诗",
        "author": "修睦",
        "content": "二林乘兴往，几日见归程。\n有翼便归程。\n有翼便飞去，何劳更此生。\n川长云迤逦，溪静月分明。\n果熟僧相待，庭闲鹤自行。\n搘颐柽栉稳，远梦石床平。\n是院水皆到，无窗书不盈。\n登楼双眼饱，倚桧片心清。\n夜永莲花漏，殿高神运名。\n参空寒峤色，压雨古松声。\n早晚携瓶入，孤吟猨鸟情。\n（见《永乐大典》卷八七八二引《九江府志》。\n二诗皆据《古籍整理出版情况简报》一五六期张忱石先生《〈永乐大典〉续印本印象记》转录。\n）。",
        "dynasty": "唐",
        "collection_info": null
    },
    {
        "uuid": "02a60a734bffcac577a92495afcbfb15",
        "title": "庐山（题拟）",
        "author": "修睦",
        "content": "底事[匡]（康）庐住忘回，其如幽致胜天台。\n僧闲吟倚六朝树，客思晚行三径苔。\n（见《舆地纪胜》卷三十《江州》。\n）。",
        "dynasty": "唐",
        "collection_info": null
    },
    {
        "uuid": "24e3c23f1888f68265874d7861593a4f",
        "title": "秋日閒居",
        "author": "修睦",
        "content": "是事不相关，谁人似此闲。\n捲帘当白昼，移榻对青山。\n野鹤眠松上，秋苔长雨间。\n岳僧频有信，昨日得书还。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十九"
        }
    },
    {
        "uuid": "823238f2dd365a3683e473a1045747f9",
        "title": "宿岳阳开元寺",
        "author": "修睦",
        "content": "竟夕凭虚槛，何当兴叹频。\n往来人自老，今古月常新。\n风逆沈鱼唱，松疏露鹤身。\n无眠钟又动，几客在迷津。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十九"
        }
    },
    {
        "uuid": "26f1d4d0165f8dc710eaa70f781e9ca3",
        "title": "落叶",
        "author": "修睦",
        "content": "雨过閒田地，重重落叶红。\n翻思向春日，肯信有秋风。\n几处随流水，河边乱暮空。\n只应松自立，而不与君同。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十九"
        }
    },
    {
        "uuid": "6fa7b734b21cd0ac119c02799ecacc4d",
        "title": "落花",
        "author": "修睦",
        "content": "一片又一片，等閒苔面红。\n不能延数日，开亦是春风。\n公子歌声歇，诗人眼界空。\n遥思故山下，经雨两三丛。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十九"
        }
    },
    {
        "uuid": "2df2e8a1317723b0f1571b4ce147cc80",
        "title": "题田道者院",
        "author": "修睦",
        "content": "入门空寂寂，真个出家儿。\n有行鬼不见，无心人谓痴。\n古岩寒柏对，流水落花随。\n欲别一何懒，相从所恨迟。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十九"
        }
    },
    {
        "uuid": "b8db7a024eaf0c3e5c36473b06b2dfc4",
        "title": "简寂观",
        "author": "修睦",
        "content": "正同高士坐烟霞，思着闲忙又是嗟。\n碧岫观中人似鹤，莫道此间无我分，遗民长在惠持家。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十九"
        }
    },
    {
        "uuid": "7e52ab36d944de26a71394aff2d24f75",
        "title": "题僧院泉",
        "author": "修睦",
        "content": "何处云根新布得，归仍半日在烟萝。\n莫轻竹引经窗小，从此无心恋沧海，沧海无风亦起波。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十八"
        }
    },
    {
        "uuid": "048b7878684c07da61422587dfb1cff8",
        "title": "岳上作",
        "author": "修睦",
        "content": "始好步青苔，蝉声且莫催。\n辛勤来到此，容易便言回。\n远水月未上，四方云正开。\n更堪逢道侣，特地话天台。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十八"
        }
    },
    {
        "uuid": "a3a9b67068438324634660c0f1a0599e",
        "title": "题虎掊泉",
        "author": "修睦",
        "content": "一自虎掊得，清声四远流。\n众人怜尔处，长夜洗心头。\n出谷花随去，背岩猿下偷。\n林边落江徼，风起雨翛翛。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十八"
        }
    }
]