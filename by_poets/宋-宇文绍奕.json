[
    {
        "uuid": "58d73d44448fded46e10c7297fcc9e01",
        "title": "三友堂 山",
        "author": "宇文绍奕",
        "content": "峭拔耸青天，巍峨镇方国。\n愿与君为友，万古长一色。",
        "dynasty": "宋",
        "collection_info": null
    },
    {
        "uuid": "52c14fbbd7e21bdb4881e75a2ba0aa31",
        "title": "三友堂 泉",
        "author": "宇文绍奕",
        "content": "青泉出山下，到海流不息。\n愿与君为友，果行而育德。",
        "dynasty": "宋",
        "collection_info": null
    },
    {
        "uuid": "2590e4b1a914dad9f93d7665b3934773",
        "title": "三友堂 竹",
        "author": "宇文绍奕",
        "content": "清淡不媚春，挺挺凌霜雪。\n愿与君为友，虚中而劲节。",
        "dynasty": "宋",
        "collection_info": null
    },
    {
        "uuid": "c80776666507c6bef8250a95328dc22d",
        "title": "三友堂 风",
        "author": "宇文绍奕",
        "content": "清风泠然来，襟袖皆披拂。\n愿与君为友，相见长及物。",
        "dynasty": "宋",
        "collection_info": null
    },
    {
        "uuid": "ff46370b492d6e8b760c60915a1c3768",
        "title": "三友堂 月",
        "author": "宇文绍奕",
        "content": "明月丽青天，羣星隠晶耀。\n愿与君为友，容光无不照。",
        "dynasty": "宋",
        "collection_info": null
    }
]