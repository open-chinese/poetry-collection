[
    {
        "uuid": "684ac0fd52620ba719aef8f3f3815e67",
        "title": "偈二首  其一",
        "author": "释道闲",
        "content": "全机敌胜，犹在半途。\n啐啄同时，白云万里。\n纔生朕兆，已落二三。\n不露锋铓，成何道理。\n诬人之罪，以罪加之。",
        "dynasty": "宋",
        "collection_info": null
    },
    {
        "uuid": "b8557e6161eeb21fe8f2f74c3b63489a",
        "title": "偈二首  其二",
        "author": "释道闲",
        "content": "荡荡无迂曲，明明透古今。\n晓云笼碧岫，残叶落疏林。\n脱体全收放，当堂定浅深。\n饶君亲荐得，未是我智音。",
        "dynasty": "宋",
        "collection_info": null
    },
    {
        "uuid": "01cf890a41059ad586d1b8d6f46566ec",
        "title": "颂古二首  其一",
        "author": "释道闲",
        "content": "雪压怪松露，风高野渡横。\n将谓众生苦，更有苦众生。",
        "dynasty": "宋",
        "collection_info": null
    },
    {
        "uuid": "992a7cb4d949cc1f9a5da6c450f2f8dd",
        "title": "颂古二首  其二",
        "author": "释道闲",
        "content": "相见不须嗔，君穷我亦贫。\n谓言侵早起，更有夜行人。",
        "dynasty": "宋",
        "collection_info": null
    }
]