[
    {
        "title": "挽和靖先生  其一",
        "author": "曾班",
        "content": "凛凛河南已百年，维公高行继前贤。\n早施绛帐崇师席，晚入金华侍讲筵。\n斯道未传今逝矣，彼苍难问竟茫然。\n回思昨日论交地，不见牙籤列简编。",
        "dynasty": "宋",
        "collection_info": null
    },
    {
        "title": "挽和靖先生  其二",
        "author": "曾班",
        "content": "道直心无愧，师严貌有威。\n上方虚席待，公忽挂冠归。\n王室怀元老，天星掩少微。\n簪绅竞相弔，奚独我心悲。",
        "dynasty": "宋",
        "collection_info": null
    }
]