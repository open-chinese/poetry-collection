[
    {
        "uuid": "d5ce568a87577316f377fdbd289e2c18",
        "title": "和邵尧夫见寄",
        "author": "吕诲",
        "content": "冥冥鸿羽在云天，邈阻风音已十年。\n不谓圣朝求治理，尚容遗逸卧林泉。\n羡君自有随时乐，顾我官閒饱昼眠。\n应笑无成三黜后，病衰方始赋归田。",
        "dynasty": "宋",
        "collection_info": null
    },
    {
        "uuid": "0c1c9251d53c076f78dac13f228e1ddd",
        "title": "寄尧夫三首  其一",
        "author": "吕诲",
        "content": "江头五日舣轻舟，欲去迟迟更自留。\n目断旌旗暮天阔，龙峰峰上倚层楼。",
        "dynasty": "宋",
        "collection_info": null
    },
    {
        "uuid": "68991c4bc909a177fd3152dbabdeace8",
        "title": "寄尧夫三首  其二",
        "author": "吕诲",
        "content": "去年同作南迁客，今日更持刺史权。\n推挽试知民吏意，无因谈会向尊前。",
        "dynasty": "宋",
        "collection_info": null
    },
    {
        "uuid": "efdd4414ac8d5e1bf8f00d478776c9dd",
        "title": "寄尧夫三首  其三",
        "author": "吕诲",
        "content": "碧草茸茸照绿波，暮春归客兴如何。\n沧浪应有清浑处，羞见渔人鼓枻歌。",
        "dynasty": "宋",
        "collection_info": null
    },
    {
        "uuid": "2e2e0af07c8cf23a74cb0609e3261e06",
        "title": "句  其一",
        "author": "吕诲",
        "content": "我今从帝为司纠，更有何人植柏台。",
        "dynasty": "宋",
        "collection_info": null
    },
    {
        "uuid": "08b6fcf93b7ea8cf90d39ac27a03cd68",
        "title": "句  其二",
        "author": "吕诲",
        "content": "料峭东风不易禁。",
        "dynasty": "宋",
        "collection_info": null
    }
]