[
    {
        "uuid": "1ac86defd157a5e4a32558de46afa473",
        "title": "奉和同太子监守违恋",
        "author": "李元嘉",
        "content": "干象开层构，离明启少阳。\n卜征从献吉，守器属元良。\n逖矣凌周诵，遥哉掩汉庄。\n好士倾南洛，多才盛北场。\n地分丹鹫岭，途间白云乡。\n储诚虔晓夕，宸爱积炎凉。\n珠璧连霄汉，万物仰重光。",
        "dynasty": "唐",
        "collection_info": {
            "collection": "御定全唐诗",
            "volume": "卷六"
        }
    }
]