[
    {
        "uuid": "edd8238599ab36f41262acb585bf3ec9",
        "title": "五峰岩",
        "author": "刘涛",
        "content": "五峰岩在白云间，岩下千山与万山。\n莫向公卿容易道，恐伊来此一生闲。",
        "dynasty": "宋",
        "collection_info": null
    },
    {
        "uuid": "b7f2ed6d662e1c765c3671bb5f306df8",
        "title": "延福寺",
        "author": "刘涛",
        "content": "唐时贤士今何在，晋代青松独此存。\n往事悠悠何处问，金鸡山色又黄昏。",
        "dynasty": "宋",
        "collection_info": null
    },
    {
        "uuid": "db50b7c60714b54366de0c04a17ad1d0",
        "title": "思古堂",
        "author": "刘涛",
        "content": "今人思古不如古，后代思今亦似今。\n古往今来祇如此，溪山伤尽几人心。",
        "dynasty": "宋",
        "collection_info": null
    },
    {
        "uuid": "557ab12c7c112a9429f3cda524a32abb",
        "title": "处士林知墓",
        "author": "刘涛",
        "content": "处士坟三尺，吴山松万株。\n空余着书业，不见炼丹炉。\n道古言难合，年高势最孤。\n盛朝礼乐备，无处用真儒。",
        "dynasty": "宋",
        "collection_info": null
    }
]