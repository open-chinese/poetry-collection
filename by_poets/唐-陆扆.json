[
    {
        "uuid": "6516f53e14bb5883454a9f1dbdbc1ad4",
        "title": "禁林闻晓莺",
        "author": "陆扆",
        "content": "曙色分层汉，莺声绕上林。\n报花开瑞锦，催柳绽黄金。\n断续随风远，间关送月沈。\n语当温树近，飞觉禁园深。\n绣户惊残梦，瑶池啭好音。\n愿将栖息意，从此沃天心。",
        "dynasty": "唐",
        "collection_info": null
    },
    {
        "uuid": "630dca2ecf6a70869f1f5f564a7b4ab7",
        "title": "句",
        "author": "陆扆",
        "content": "今秋已约天台月。",
        "dynasty": "唐",
        "collection_info": null
    }
]