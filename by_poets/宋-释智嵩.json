[
    {
        "uuid": "3ba7c0a402eb2d076e9c8fd7f7d204b7",
        "title": "白菖蒲联句",
        "author": "释智嵩",
        "content": "惟不识泥土，堆根抱玉泉。\n虽离岩谷伴，也则翠千年。",
        "dynasty": "宋",
        "collection_info": null
    },
    {
        "uuid": "22b44000bb0cb499144457a795f828a9",
        "title": "赋虹霓",
        "author": "释智嵩",
        "content": "水染青红带一条，和云和雨繫天腰。\n玉皇为厌皇宫倦，故筑空中万丈桥。",
        "dynasty": "宋",
        "collection_info": null
    },
    {
        "uuid": "801755ede37964a2a6b4b23bed77b8e7",
        "title": "三玄偈三首  其一",
        "author": "释智嵩",
        "content": "须用直须用，心意莫定动。\n三岁师子吼，十方没狐种。",
        "dynasty": "宋",
        "collection_info": null
    },
    {
        "uuid": "3cbc1f49eb84c9cefa2220f5ad0a9b19",
        "title": "三玄偈三首  其二",
        "author": "释智嵩",
        "content": "我有真如性，如同幕裏隠。\n批破六门关，愿出毗卢印。",
        "dynasty": "宋",
        "collection_info": null
    },
    {
        "uuid": "a185dd59ddc671801d5d8d6e2b39bc10",
        "title": "三玄偈三首  其三",
        "author": "释智嵩",
        "content": "真骨金刚体可夸，六尘一拂求无遮。\n廓落世界空为体，体上无为真到家。",
        "dynasty": "宋",
        "collection_info": null
    }
]