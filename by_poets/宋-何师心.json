[
    {
        "uuid": "6b5d4b9decf005c1a257c08dabdc09f7",
        "title": "满江红 一水飞空",
        "author": "何师心",
        "content": "一水飞空，揭起珠帘全幅。\n不须人卷，不须人轴。\n一点不容飞燕入，些而未许游鱼宿。\n向山头、款步听疏音，清如玉。\n三峡水，堪人掬。\n三汲浪，堪龙浴。\n更两边潇洒，数竿修竹。\n晓倩碧烟为绳束，夜凭新月为钩曲。\n问当年、题品是何人，黄山谷。",
        "dynasty": "宋",
        "collection_info": null
    }
]