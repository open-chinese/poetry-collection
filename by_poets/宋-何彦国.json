[
    {
        "title": "景福寺",
        "author": "何彦国",
        "content": "山留灌木冬长茂，岩抱阴云冻不开。\n沧海未干徐福死，更于何处觅蓬莱。",
        "dynasty": "宋",
        "collection_info": null
    },
    {
        "title": "大蓬山天宝碑",
        "author": "何彦国",
        "content": "谁向山阴谩刻镌，雨淋日炙隶文全。\n依稀记得升平事，天宝犹题十二年。",
        "dynasty": "宋",
        "collection_info": null
    },
    {
        "title": "句",
        "author": "何彦国",
        "content": "暗量无限人间事，难概不平天下心。",
        "dynasty": "宋",
        "collection_info": null
    }
]