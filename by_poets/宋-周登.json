[
    {
        "uuid": "2ee3e2001b5b6bfff549d7d2f5971786",
        "title": "游庐山南阜步月回寓馆",
        "author": "周登",
        "content": "不入山中不识闲，不因月上不知还。\n老僧长揖归方丈，只有钟声送出山。",
        "dynasty": "宋",
        "collection_info": null
    },
    {
        "uuid": "304742e5e610e4f70a74e758314ab904",
        "title": "泛舟西湖",
        "author": "周登",
        "content": "湖边无日欠春风，金碧楼台面面同。\n白鸟惯随船上下，画桥分断水西东。\n百年乐事浮云外，一段伤心落照中。\n老尽风流无问处，藕花今是几番红。",
        "dynasty": "宋",
        "collection_info": null
    }
]