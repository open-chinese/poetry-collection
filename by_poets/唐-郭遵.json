[
    {
        "uuid": "b1c2a88d171ea63937cde44fba6f7d5d",
        "title": "南至日隔仗望含元殿香炉",
        "author": "郭遵",
        "content": "冕旒亲负扆，卉服尽朝天。\n旸谷移初日，金炉出御烟。\n芬馨流远近，散漫入貂蝉。\n霜仗凝逾白，朱栏映转鲜。\n如看浮阙在，稍觉逐风迁。\n为沐皇家庆，来瞻羽卫前。",
        "dynasty": "唐",
        "collection_info": null
    },
    {
        "uuid": "724018bf96285be201d66dc1c64718c9",
        "title": "赋得春风扇微和",
        "author": "郭遵",
        "content": "微风飘淑气，散漫及兹晨。\n习习何处至，熙熙与春亲。\n暧空看早辨，映日度逾频。\n高拂非烟杂，低垂众卉新。\n霁天轻有霭，绮陌尽无尘。\n还似登台意，元和欲煦人。",
        "dynasty": "唐",
        "collection_info": null
    }
]