[
    {
        "uuid": "1f90c84be7dd7bd4efa9f6fd2b4bf694",
        "title": "江南曲",
        "author": "李叔卿",
        "content": "湖上女，江南花，无双越女春浣纱。\n风似箭，月如弦，少年吴儿晓进船。\n郗家子弟谢家郎，乌巾白袷紫香囊。\n菱歌思欲绝，楚舞断人肠。\n歌舞未终涕双陨，旧宫坡陁纔嶙隐。\n西山暮雨过江来，北渚春云沿海尽。\n渡口水流缓，妾归宵剩迟。\n含情为君再理曲，月华照出澄江时。",
        "dynasty": "唐",
        "collection_info": null
    },
    {
        "uuid": "3d48d845fcb1f4d96287c3cbf9ca3af0",
        "title": "芳树",
        "author": "李叔卿",
        "content": "春看玫瑰树，西邻即宋家。\n门深重暗叶，墙近度飞花。\n影拂桃阴浅，香传李径斜。\n靓妆愁日暮，流涕向窗纱。",
        "dynasty": "唐",
        "collection_info": null
    },
    {
        "uuid": "79b068f1adda959ccd9e462968fdbac0",
        "title": "江南曲",
        "author": "李叔卿",
        "content": "湖上女，江南花，无双越女春浣纱。\n风似箭，月如弦，菱歌思欲绝，楚舞断人肠。\n歌舞未终涕双陨，渡口水流缓，妾归宵剩迟。\n含情为君再理曲，",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十六"
        }
    }
]