[
    {
        "uuid": "25cb31d96da0f3e9c5c5171ea0f06048",
        "title": "琴曲歌辞  秋思",
        "author": "司空曙",
        "content": "静与懒相偶，年将衰共催。\n前途欢不集，往事恨空来。\n昼景委红叶，月华铺绿苔。\n沈思更何有？结坐玉琴哀。",
        "dynasty": "唐",
        "collection_info": null
    },
    {
        "uuid": "7c178a8937d26afc0dfaa8d90fdb4d0a",
        "title": "题玉真观公主山池院",
        "author": "司空曙",
        "content": "香殿留遗影，春朝玉户开。\n羽衣重素几，珠网俨轻埃。\n石自蓬山得，泉经太液来。\n柳丝遮绿浪，花粉落青苔。\n镜掩鸾空在，霞消凤不迴。\n唯余古桃树，传是上仙栽。",
        "dynasty": "唐",
        "collection_info": null
    },
    {
        "uuid": "550e42b5518d4841615a78b0d0017daa",
        "title": "送永阳崔明府",
        "author": "司空曙",
        "content": "古国羣舒地，前当桐柏关。\n连绵江上雨，稠迭楚南山。\n沙馆行帆息，枫洲候吏还。\n乘篮若有暇，精舍在林间。",
        "dynasty": "唐",
        "collection_info": null
    },
    {
        "uuid": "ce97192d2a91194ad93ce08b0ebfd607",
        "title": "送曹三同猗游山寺",
        "author": "司空曙",
        "content": "山蹋青芜尽，凉秋古寺深。\n何时得连策，此夜更闻琴。\n穷水云同穴，过僧虎共林。\n殷勤如念我，遗尔挂冠心。",
        "dynasty": "唐",
        "collection_info": null
    },
    {
        "uuid": "9150dfb5812f2707f6c450170bb91005",
        "title": "送崔校书赴梓幕",
        "author": "司空曙",
        "content": "碧峯天柱下，鼓角镇南军。\n管记催飞檄，蓬莱辍校文。\n栈霜朝似雪，江雾晚成云。\n想出褒中望，巴庸方路分。",
        "dynasty": "唐",
        "collection_info": null
    },
    {
        "uuid": "7ff34d778aee8dc6e1cd55844106925c",
        "title": "送夔州班使君",
        "author": "司空曙",
        "content": "鱼国巴庸路，麾幢汉守过。\n晓樯争市隘，夜鼓祭神多。\n云白当山雨，风清满峡波。\n夷陵旧人吏，犹诵两岐歌。",
        "dynasty": "唐",
        "collection_info": null
    },
    {
        "uuid": "08a4216a9ec491e6362c4e48fb748fec",
        "title": "送菊潭王明府",
        "author": "司空曙",
        "content": "业成洙泗客，皓髮着儒衣。\n一与游人别，仍闻带印归。\n林多宛地古，云尽汉山稀。\n莫爱浔阳隐，嫌官计亦非。",
        "dynasty": "唐",
        "collection_info": null
    },
    {
        "uuid": "e90b295bc8af08830c4606bdb07be986",
        "title": "送太易上人赴东洛",
        "author": "司空曙",
        "content": "遥见登山处，青芜雪后春。\n云深岳庙火，寺宿洛阳人。\n饵药将斋折，唯诗与道亲。\n凡经几回别，麈尾不离身。",
        "dynasty": "唐",
        "collection_info": null
    },
    {
        "uuid": "a2574b4f443598ccdce57f0f2fc143e3",
        "title": "和王卿立秋即事",
        "author": "司空曙",
        "content": "秋宜何处看，试问白云官。\n暗入蝉鸣树，微侵蝶绕兰。\n向风凉稍动，近日暑犹残。\n九陌浮埃减，千峯爽气攒。\n换衣防竹暮，沈果讶泉寒。\n宫响传花杵，天清出露盘。\n高禽当侧弁，游鲔对凭栏。\n一奏招商曲，空令继唱难。",
        "dynasty": "唐",
        "collection_info": null
    },
    {
        "uuid": "1c1040cd18d54b248c4632291f620159",
        "title": "和李员外与舍人咏玫瑰花寄徐侍郎",
        "author": "司空曙",
        "content": "仙吏紫薇郎，奇花共翫芳。\n攒星排绿蒂，照眼发红光。\n暗妬翻阶药，遥连直署香。\n游枝蜂绕易，碍刺鸟衔妨。\n露湿凝衣粉，风吹散蕊黄。\n蒙茏珠树合，焕烂锦屏张。\n留客胜看竹，思人比爱棠。\n如传采苹咏，远思满潇湘。",
        "dynasty": "唐",
        "collection_info": null
    },
    {
        "uuid": "38da807f109ffd6bf3e61eb6016ac67d",
        "title": "冬夜耿拾遗王秀才就宿因伤故人",
        "author": "司空曙",
        "content": "旧时闻笛泪，今夜重沾衣。\n方恨同人少，何堪相见稀。\n竹烟凝涧壑，林雪似芳菲。\n多谢劳车马，应怜独掩扉。",
        "dynasty": "唐",
        "collection_info": null
    },
    {
        "uuid": "0ce5a340cedbe9502a2de5e623c78bb4",
        "title": "早春游慈恩南池",
        "author": "司空曙",
        "content": "山寺临池水，春愁望远生。\n蹋桥逢鹤起，寻竹值泉横。\n新柳丝犹短，轻苹叶未成。\n还如虎溪上，日暮伴僧行。",
        "dynasty": "唐",
        "collection_info": null
    },
    {
        "uuid": "8bf644eafd33ead726aaa08971f8cf33",
        "title": "雨夜见投之作",
        "author": "司空曙",
        "content": "出户繁星尽，池塘暗不开。\n动衣凉气度，遰树远声来。\n灯外初行电，城隅偶隐雷。\n因知谢文学，晓望比尘埃。",
        "dynasty": "唐",
        "collection_info": null
    },
    {
        "uuid": "86c93fdf8cabc3c18ea0684901fee275",
        "title": "龙池寺望月寄韦使君阎别驾",
        "author": "司空曙",
        "content": "清光此夜中，万古望应同。\n当野山沈雾，低城树有风。\n花宫纷共邃，水府皓相空。\n遥想高楼上，唯君对庾公。",
        "dynasty": "唐",
        "collection_info": null
    },
    {
        "uuid": "db762b0144e1ef56f75841ea4a24ff76",
        "title": "秋夜忆兴善院寄苗发",
        "author": "司空曙",
        "content": "右军多住寺，此夜后池秋。\n自与山僧伴，那因洛客愁。\n卷帘霜霭霭，满目水悠悠。\n若有诗相赠，期君忆惠休。",
        "dynasty": "唐",
        "collection_info": null
    },
    {
        "uuid": "03be34bf2616b1036325e8f3c4b92f27",
        "title": "病中寄郑十六兄",
        "author": "司空曙",
        "content": "倦枕欲徐行，开帘秋月明。\n手便筇杖冷，头喜葛巾轻。\n绿草前侵水，黄花半上城。\n虚消此尘景，不见十年兄。",
        "dynasty": "唐",
        "collection_info": null
    },
    {
        "uuid": "849db1a3f752decf23c555bcff03e445",
        "title": "衞明府寄枇杷叶以诗荅",
        "author": "司空曙",
        "content": "倾筐呈绿叶，重迭色何鲜。\n讵是秋风裏，犹如晓露前。\n仙方当见重，消疾本应便。\n全胜甘蕉赠，空投谢氏篇。",
        "dynasty": "唐",
        "collection_info": null
    },
    {
        "uuid": "5dc8faead62d21f0d551e4a45af48d8b",
        "title": "过庆宝寺",
        "author": "司空曙",
        "content": "黄叶前朝寺，无僧寒殿开。\n池晴龟出曝，松暮鹤飞迴。\n古井碑横草，阴廊画杂苔。\n禅宫亦销歇，尘世转堪哀。",
        "dynasty": "唐",
        "collection_info": null
    },
    {
        "uuid": "93823184471565dba505acd9fe61563a",
        "title": "奉和张大夫酬高山人",
        "author": "司空曙",
        "content": "野客居铃阁，重门将校稀。\n豸冠亲谷弁，龟印识荷衣。\n座右寒飙爽，谈余暮角微。\n苍生须太傅，山在岂容归。",
        "dynasty": "唐",
        "collection_info": null
    },
    {
        "uuid": "e4b219512a568f3cca25f8352243e68b",
        "title": "送严使君游山",
        "author": "司空曙",
        "content": "家楚依三户，辞州选一钱。\n酒杯同寄世，客棹任销年。\n赤烧兼山远，青芜与浪连。\n青春明月夜，知上鄂君船。",
        "dynasty": "唐",
        "collection_info": null
    },
    {
        "uuid": "d22739b95f6027f58217cea7ea47c963",
        "title": "送柳震归蜀",
        "author": "司空曙",
        "content": "白日双流静，西看蜀国春。\n桐花能乳鸟，竹节竞祠神。\n蹇步徒相望，先鞭不可亲。\n知从江仆射，登榻更何人。",
        "dynasty": "唐",
        "collection_info": null
    },
    {
        "uuid": "39c057aa110150c565ade97616f18fa5",
        "title": "送乐平苗明府",
        "author": "司空曙",
        "content": "天际山多处，东安古邑深。\n绿田通竹里，白浪隔枫林。\n诗有江僧和，门唯越客寻。\n应将放鱼化，一境表吾心。",
        "dynasty": "唐",
        "collection_info": null
    },
    {
        "uuid": "426755a280469f0ae22e505735185cca",
        "title": "赠送郑钱二郎中",
        "author": "司空曙",
        "content": "梅含柳已动，昨日起东风。\n惆怅心徒壮，无如鬓作翁。\n百年飘若水，万绪尽归空。\n何可宗禅客，迟迴岐路中。",
        "dynasty": "唐",
        "collection_info": null
    },
    {
        "uuid": "aa36514bc1abac726bdcff54155f6952",
        "title": "酬郑十四望驿不得同宿见赠因寄张参军",
        "author": "司空曙",
        "content": "逢君喜成泪，暂似故乡中。\n谪宦犹多惧，清宵不得终。\n月烟高有鹤，宿草净无虫。\n明日郄超会，应思下客同。",
        "dynasty": "唐",
        "collection_info": null
    },
    {
        "uuid": "a658c19a2a55f609b66b6fe478b9fa90",
        "title": "暮春野望寄钱起",
        "author": "司空曙",
        "content": "草长花落树，羸病强寻春。\n无復少年意，空余华髮新。\n青原高见水，白社静逢人。\n寄谢南宫客，轩车不可亲。",
        "dynasty": "唐",
        "collection_info": null
    },
    {
        "uuid": "772b864bf0bd956a55337fffe6d0b781",
        "title": "送王使君小子孝廉登科归省",
        "author": "司空曙",
        "content": "年少通经学，登科尚佩觿。\n张冯本名士，蔡廓是佳儿。\n鞍马临岐路，龙钟对别离。\n寄书胡太守，请与故人知。",
        "dynasty": "唐",
        "collection_info": null
    },
    {
        "uuid": "49e1b865115e48977aaeae4227875cc4",
        "title": "云阳寺石竹花",
        "author": "司空曙",
        "content": "一自幽山别，相逢此寺中。\n高低俱出叶，深浅不分丛。\n野蝶难争白，庭榴暗让红。\n谁怜芳最久，春露到秋风。",
        "dynasty": "唐",
        "collection_info": null
    },
    {
        "uuid": "fe2ba386a1152b4fb2fb8edb61c3e50d",
        "title": "送高胜重谒曹王",
        "author": "司空曙",
        "content": "江上青枫岸，阴阴万里春。\n朝辞郢城酒，暮见洞庭人。\n兴比乘舟访，恩怀倒屣亲。\n想君登旧榭，重喜扫芳尘。",
        "dynasty": "唐",
        "collection_info": null
    },
    {
        "uuid": "23649ae56daf30d8403bdeee27238a36",
        "title": "闲园书事招畅当",
        "author": "司空曙",
        "content": "闻蝉昼眠后，欹枕对蓬蒿。\n羸病懒寻戴，田园方咏陶。\n傍檐虫挂静，出树蝶飞高。\n惆怅临清镜，思君见鬓毛。",
        "dynasty": "唐",
        "collection_info": null
    },
    {
        "uuid": "bda5c62bc0cc14d9581bd48a83d09eea",
        "title": "过钱员外",
        "author": "司空曙",
        "content": "为郎头已白，迹向市朝稀。\n移病居荒宅，安贫着败衣。\n野园随客醉，雪寺伴僧归。\n自说东峯下，松萝满故扉。",
        "dynasty": "唐",
        "collection_info": null
    },
    {
        "uuid": "d9d2f3e2c10e14989a7a1f4e21be1879",
        "title": "赠庾侍御",
        "author": "司空曙",
        "content": "年少身无累，相逢忆此时。\n雪过云寺宿，酒向竹园期。\n白髮今催老，清琴但起悲。\n唯应逐宗炳，内学愿为师。",
        "dynasty": "唐",
        "collection_info": null
    },
    {
        "uuid": "a744031e822f7957ba3712163ea3cbb9",
        "title": "赠李端",
        "author": "司空曙",
        "content": "共忆南浮日，登高望若何。\n楚田湖草远，江寺海榴多。\n载酒寻山宿，思人带雪过。\n东西几回别，此会各磋砣。",
        "dynasty": "唐",
        "collection_info": null
    },
    {
        "uuid": "957d080a425b39e6a7a69e2b84bda450",
        "title": "送流人",
        "author": "司空曙",
        "content": "闻说南中事，悲君重窜身。\n山村枫子鬼，江庙石郎神。\n童稚留荒宅，图书託故人。\n青门好风景，为尔一沾巾。",
        "dynasty": "唐",
        "collection_info": null
    },
    {
        "uuid": "7c91a0a3107127b6abd0d9dc6337bf60",
        "title": "过胡居士覩王右丞遗文",
        "author": "司空曙",
        "content": "旧日相知尽，深居独一身。\n闭门空有雪，看竹永无人。\n每许前山隐，曾怜陋巷贫。\n题诗今尚在，暂为拂流尘。",
        "dynasty": "唐",
        "collection_info": null
    },
    {
        "uuid": "a6734a08eed3db72478c3c4f05974289",
        "title": "送郎使君赴郢州",
        "author": "司空曙",
        "content": "使君持节去，云水满前程。\n楚寺多连竹，江樯远暎城。\n登楼向月望，赛庙傍山行。\n若动思乡咏，应贻谢步兵。",
        "dynasty": "唐",
        "collection_info": null
    },
    {
        "uuid": "750bf0c084dca6c9f2051ae824cedbe5",
        "title": "贼平后送人北归",
        "author": "司空曙",
        "content": "世乱同南去，时清独北还。\n他乡生白髮，旧国见青山。\n晓月过残垒，繁星宿故关。\n寒禽与衰草，处处伴愁颜。",
        "dynasty": "唐",
        "collection_info": null
    },
    {
        "uuid": "e5ef60d60d37ebb366dbcb8aa5c4063f",
        "title": "观猎骑",
        "author": "司空曙",
        "content": "缠臂绣纶巾，貂裘窄称身。\n射禽风助箭，走马雪翻尘。\n金埒争开道，香车为驻轮。\n翩翩不知处，传是霍家亲。",
        "dynasty": "唐",
        "collection_info": null
    },
    {
        "uuid": "be8541bed9311e7ab628006f3e1237cb",
        "title": "同苗员外宿荐福常师房",
        "author": "司空曙",
        "content": "浮生共多故，聚宿喜君同。\n人息时闻磬，灯摇乍有风。\n霜阶疑水际，夜木似山中。\n一愿持如意，长来事远公。",
        "dynasty": "唐",
        "collection_info": null
    },
    {
        "uuid": "1418bd4abb08b2453a96931edec5bc93",
        "title": "送乔广下第归淮南",
        "author": "司空曙",
        "content": "遥想长淮尽，荒堤楚路斜。\n戍旌标白浪，罟网入青葭。\n啼鸟仍临水，愁人更见花。\n东堂一枝在，为子惜年华。",
        "dynasty": "唐",
        "collection_info": null
    },
    {
        "uuid": "4b8218770dcc748db911669409d2857f",
        "title": "风筝",
        "author": "司空曙",
        "content": "高风吹玉柱，万籁忽齐飘。\n飒树迟难度，萦空细渐销。\n松泉鹿门夜，笙鹤洛滨朝。\n坐与真僧听，支颐向寂寥。",
        "dynasty": "唐",
        "collection_info": null
    },
    {
        "uuid": "bfcd98ac14f039adabfc9bb26f7cfd2c",
        "title": "闲居寄苗发",
        "author": "司空曙",
        "content": "渐向浮生老，前期竟若何。\n独身居处静，永夜坐时多。\n厌逐青林客，休吟白雪歌。\n支公有遗寺，重与谢安过。",
        "dynasty": "唐",
        "collection_info": null
    },
    {
        "uuid": "1cdfa26b4f9965ac32d271c09b14490b",
        "title": "送王先生归南山",
        "author": "司空曙",
        "content": "儒中年最老，独有济南生。\n爱子方传业，无官自耦耕。\n竹通山舍远，云接雪田平。\n愿作门人去，相随隐姓名。",
        "dynasty": "唐",
        "collection_info": null
    },
    {
        "uuid": "16f87c4d9349998403e3e63d26f6dd47",
        "title": "寄天台秀师",
        "author": "司空曙",
        "content": "天台瀑布寺，传有白头师。\n幻迹示羸病，空门无住持。\n雪晴看鹤去，海夜与龙期。\n永愿亲瓶屦，呈功得问疑。",
        "dynasty": "唐",
        "collection_info": null
    },
    {
        "uuid": "f54b9f503e4fa9fd46c52cbb6294e988",
        "title": "送夏侯审赴宁国",
        "author": "司空曙",
        "content": "青圻连白浪，晓日渡南津。\n山迭陵阳树，舟多建业人。\n烟霞高占寺，枫竹暗停神。\n如接玄晖集，江丞独见亲。",
        "dynasty": "唐",
        "collection_info": null
    },
    {
        "uuid": "f530c871e3cd44e3491b558e2921c772",
        "title": "云阳馆与韩绅宿别",
        "author": "司空曙",
        "content": "故人江海别，几度隔山川。\n乍见翻疑梦，相悲各问年。\n孤灯寒照雨，湿竹暗浮烟。\n更有明朝恨，离杯惜共传。",
        "dynasty": "唐",
        "collection_info": null
    },
    {
        "uuid": "c7c1b82415c845603446a2350e460eaa",
        "title": "送卢使君赴夔州",
        "author": "司空曙",
        "content": "铙管随旌斾，高秋远上巴。\n白波连雾雨，青壁断蒹葭。\n凭几双童静，登楼万井斜。\n政成知变俗，当应画轮车。",
        "dynasty": "唐",
        "collection_info": null
    },
    {
        "uuid": "e2681789430794d1ad80ecfc1cfe420a",
        "title": "夜闻回雁",
        "author": "司空曙",
        "content": "雁响天边过，高高望不分。\n飕飗传细雨，嘹唳隔长云。\n散向谁家尽，归来几客闻。\n还将今夜意，西海话苏君。",
        "dynasty": "唐",
        "collection_info": null
    },
    {
        "uuid": "3b87dd624158ccaaba2a78b7c063b211",
        "title": "赋得的的帆向浦",
        "author": "司空曙",
        "content": "向浦参差去，随波远近还。\n初移芳草裏，正在夕阳间。\n隐暎回孤驿，微明出乱山。\n向空看不尽，归思满江关。",
        "dynasty": "唐",
        "collection_info": null
    },
    {
        "uuid": "a062ad9c95245e64b0cd5274f4095cf5",
        "title": "秋思呈尹植裴说",
        "author": "司空曙",
        "content": "静向懒相偶，年将衰共催。\n前途懽不集，往事恨空来。\n昼景委红叶，月华销绿苔。\n沈思竟何有，坐结玉琴哀。",
        "dynasty": "唐",
        "collection_info": null
    },
    {
        "uuid": "75bc4ab4d5e97013654ac2c9fb8e365e",
        "title": "闲园即事寄暕公",
        "author": "司空曙",
        "content": "欲就东林寄一身，尚怜儿女未成人。\n柴门客去残阳在，药圃虫喧秋雨频。\n近水方同梅市隐，曝衣多笑阮家贫。\n深山兰若何时到，羡与闲云作四邻。",
        "dynasty": "唐",
        "collection_info": null
    },
    {
        "uuid": "cc67c743a35414bf4fef1288c3afb17f",
        "title": "题暕上人院",
        "author": "司空曙",
        "content": "闭门不出自焚香，拥褐看山岁月长。\n雨后绿苔生石井，秋来黄叶遍绳床。\n身闲何处无真性，年老曾言隐故乡。\n更说本师同学在，几时携手见衡阳。",
        "dynasty": "唐",
        "collection_info": null
    },
    {
        "uuid": "b010eb6ea0cab17f2df79989d12b8759",
        "title": "长安晓望寄程补阙",
        "author": "司空曙",
        "content": "迢遰山河拥帝京，参差宫殿接云平。\n风吹晓漏经长乐，柳带晴烟出禁城。\n天净笙歌临路发，日高车马隔尘行。\n独有浅才甘未达，多惭名在鲁诸生。",
        "dynasty": "唐",
        "collection_info": null
    },
    {
        "uuid": "93111e7e3ebbb26eb2ff1019a4630d71",
        "title": "下第日书情寄上叔父",
        "author": "司空曙",
        "content": "微才空觉滞京师，末学曾为叔父知。\n雪裏题诗偏见赏，林间饮酒独令随。\n游客尽伤春色老，贫居还惜暮阴移。\n欲归江海寻山去，愿报何人得桂枝。",
        "dynasty": "唐",
        "collection_info": null
    },
    {
        "uuid": "762b1e5f1342683245610159f689776a",
        "title": "南原望汉宫",
        "author": "司空曙",
        "content": "荒原空有汉宫名，衰草茫茫雉堞平。\n连雁下时秋水在，行人过尽暮烟生。\n西陵歌吹何年绝，南陌登临此日情。\n故事悠悠不可问，寒禽野水自纵横。",
        "dynasty": "唐",
        "collection_info": null
    },
    {
        "uuid": "6fd1937d0a83e0e9dc1c7927aed189f1",
        "title": "早夏寄元校书",
        "author": "司空曙",
        "content": "独游野径送芳菲，高竹林居接翠微。\n绿岸草深虫入徧，青藂花尽蝶来稀。\n珠荷荐果香寒簟，玉柄摇风满夏衣。\n蓬荜永无车马到，更当斋夜忆玄晖。",
        "dynasty": "唐",
        "collection_info": null
    },
    {
        "uuid": "5d97ecb5f7df09bb514aae2561fe110f",
        "title": "赠衡岳隐禅师",
        "author": "司空曙",
        "content": "拥褐安居南岳头，白云高寺见衡州。\n石窗湖水摇寒月，枫树猨声报夜秋。\n讲席旧逢山鸟至，梵经初向竺僧求。\n垂垂身老将传法，因下人间逐北游。",
        "dynasty": "唐",
        "collection_info": null
    },
    {
        "uuid": "ea84ce8b812be9fc7ca51eb44f84c56e",
        "title": "题凌云寺",
        "author": "司空曙",
        "content": "春山古寺遶沧波，石磴盘空鸟道过。\n百丈金身开翠壁，万龛灯焰隔烟萝。\n云生客到侵衣湿，花落僧禅覆地多。\n不与方袍同结社，下归尘世竟如何。",
        "dynasty": "唐",
        "collection_info": null
    },
    {
        "uuid": "7151e1b2b45590f0a2a96c896884a318",
        "title": "晦日益州北池陪宴",
        "author": "司空曙",
        "content": "临泛从公日，仙舟翠幕张。\n七桥通碧沼，双树接花塘。\n玉烛收寒气，金波隐夕光。\n野闻歌管思，水静绮萝香。\n游骑萦林远，飞桡截岸长。\n郊原怀灞浐，陂溠写江潢。\n常侍传花诏，偏裨问羽觞。\n岂令南岘首，千载播余芳。",
        "dynasty": "唐",
        "collection_info": null
    },
    {
        "uuid": "60c3cfb3f18fe32f10be8f1612bc83af",
        "title": "送曲山人之衡州",
        "author": "司空曙",
        "content": "白石先生眉髮光，已分甜雪饮红浆。\n衣巾半染烟霞气，语笑兼和药草香。\n茅洞玉声流暗水，衡山碧色暎朝阳。\n千年城郭如相问，华表峩峩有夜霜。",
        "dynasty": "唐",
        "collection_info": null
    },
    {
        "uuid": "5ad108c44735e8b58fbd937ce04b230e",
        "title": "立秋日",
        "author": "司空曙",
        "content": "律变新秋至，萧条自此初。\n花酣莲报谢，叶在柳呈疎。\n澹日非云暎，清风似雨余。\n卷帘凉暗度，迎扇暑先除。\n草静多翻燕，波澄乍露鱼。\n今朝散骑省，作赋兴何如。",
        "dynasty": "唐",
        "collection_info": null
    },
    {
        "uuid": "df0db36b8251f94647a47caf7c2d6f73",
        "title": "咏古寺花",
        "author": "司空曙",
        "content": "共爱芳菲此树中，千跗万萼裹枝红。\n迟迟欲去犹回望，覆地无人满寺风。",
        "dynasty": "唐",
        "collection_info": null
    },
    {
        "uuid": "31e110b70a0d694fb2f79f3de3b50a0d",
        "title": "酬张芬有赦后见赠",
        "author": "司空曙",
        "content": "紫凤朝衔五色书，阳春忽布网罗除。\n已将心变寒灰后，岂料光生腐草余。\n建水风烟收客泪，杜陵花竹梦郊居。\n劳君故有诗相赠，欲报琼瑶恨不如。",
        "dynasty": "唐",
        "collection_info": null
    },
    {
        "uuid": "4d4142d52fe06b14aa2737334b49ecaf",
        "title": "哭苗员外呈张参军",
        "author": "司空曙",
        "content": "思君宁家宅，久接竹林期。\n尝值偷琴处，亲闻比玉时。\n高人不易合，弱冠早相知。\n试艺临诸友，能文即我师。\n凌寒松未老，先暮槿何衰。\n季子生前别，羊昙醉后悲。\n寿堂乖一恸，奠席阻长辞。\n因沥殊方泪，遥成墓下诗。",
        "dynasty": "唐",
        "collection_info": null
    },
    {
        "uuid": "bb595e12d29ec8b60b88e793c9a9a216",
        "title": "金陵怀古",
        "author": "司空曙",
        "content": "辇路江枫暗，宫庭野草春。\n伤心庾开府，老作北朝臣。",
        "dynasty": "唐",
        "collection_info": null
    },
    {
        "uuid": "e8b2c5662b6d29d407a329603f24576c",
        "title": "发渝州却寄韦判官",
        "author": "司空曙",
        "content": "红烛津亭夜见君，繁弦急管两纷纷。\n平明分手空江转，唯有猨声满水云。",
        "dynasty": "唐",
        "collection_info": null
    },
    {
        "uuid": "9cdb836c6b3cb0b4d908ce458967aa35",
        "title": "送卢彻之太原谒马尚书",
        "author": "司空曙",
        "content": "榆落鵰飞关塞秋，黄云画角见幷州。\n翩翩羽骑双旌后，上客亲随郭细侯。",
        "dynasty": "唐",
        "collection_info": null
    },
    {
        "uuid": "b2f351b461e7b63f5c44e37bdef9c186",
        "title": "峡口送友人",
        "author": "司空曙",
        "content": "峡口花飞欲尽春，天涯去住泪沾巾。\n来时万里同为客，今日飜成送故人。",
        "dynasty": "唐",
        "collection_info": null
    },
    {
        "uuid": "08db1e2264e190e50094652e5851723f",
        "title": "故郭婉仪挽歌",
        "author": "司空曙",
        "content": "一日辞秦镜，千秋别汉宫。\n岂唯泉路掩，长使月轮空。\n苦色凝朝露，悲声切暝风。\n婉仪余旧德，仍载礼经中。",
        "dynasty": "唐",
        "collection_info": null
    },
    {
        "uuid": "4ff0a9e6ee1bc491e21fecf540d4462a",
        "title": "送翰林张学士岭南勒圣碑",
        "author": "司空曙",
        "content": "汉恩天外洽，周颂日边称。\n文独司空羡，书兼太尉能。\n出关逢北雁，度岭逐南鹏。\n使者翰林客，余春归灞陵。",
        "dynasty": "唐",
        "collection_info": null
    },
    {
        "uuid": "8b042f2053c297ddb3cc76cc38345b38",
        "title": "送吉校书东归",
        "author": "司空曙",
        "content": "少年芸阁吏，罢直暂归休。\n独与亲知别，行逢江海秋。\n听猨看楚岫，随雁到吴洲。\n处处园林好，何人待子猷。",
        "dynasty": "唐",
        "collection_info": null
    },
    {
        "uuid": "ee7ca3e2e596bab9195384576d8ced41",
        "title": "早春游望",
        "author": "司空曙",
        "content": "东风春未足，试望秦城曲。\n青草状寒芜，黄花似秋菊。\n壮将欢共去，老与悲相逐。\n独作游社人，暮过威辇宿。",
        "dynasty": "唐",
        "collection_info": null
    },
    {
        "uuid": "f81c1f54a602ee69fe2cb322c40ce7d0",
        "title": "秋日趋府上张大夫",
        "author": "司空曙",
        "content": "重城洞启肃秋烟，共说羊公在镇年。\n鞞鼓暗惊林叶落，旌旗遥拂雁行偏。\n石过桥下书曾受，星降人间梦已传。\n谪吏何能沐风化，空将歌颂拜车前。",
        "dynasty": "唐",
        "collection_info": null
    },
    {
        "uuid": "00be46945fdfa2e2e6697ac0b49bdab3",
        "title": "竹裏径",
        "author": "司空曙",
        "content": "幽径行迹稀，清阴苔色古。\n萧萧风欲来，乍似蓬山雨。",
        "dynasty": "唐",
        "collection_info": null
    },
    {
        "uuid": "5e5a97ce115e2e679f4bc909892a50f5",
        "title": "黄子陂",
        "author": "司空曙",
        "content": "岸芳春色晓，水影夕阳微。\n寂寂深烟裏，渔舟夜不归。",
        "dynasty": "唐",
        "collection_info": null
    },
    {
        "uuid": "92450e2da9ef716065e4b58bdbd18627",
        "title": "田鹤",
        "author": "司空曙",
        "content": "散下渚田中，隐见菰蒲裏。\n哀鸣自相应，欲作凌风起。",
        "dynasty": "唐",
        "collection_info": null
    },
    {
        "uuid": "97ed7111a27a5f0274f0645196051da7",
        "title": "药园",
        "author": "司空曙",
        "content": "春园芳已遍，绿蔓杂红英。\n独有深山客，时来辨药名。",
        "dynasty": "唐",
        "collection_info": null
    },
    {
        "uuid": "f42caf0730826d23009681981df019b6",
        "title": "石井",
        "author": "司空曙",
        "content": "苔色遍春石，桐阴入寒井。\n幽人独汲时，先乐残阳影。",
        "dynasty": "唐",
        "collection_info": null
    },
    {
        "uuid": "00e60d9e69cc71acc48bf1af93c8676d",
        "title": "板桥",
        "author": "司空曙",
        "content": "横遮野水石，前带荒村道。\n来往见愁人，清风柳阴好。",
        "dynasty": "唐",
        "collection_info": null
    },
    {
        "uuid": "3624fc04d70357bf538c7791b3c54bcd",
        "title": "石莲花",
        "author": "司空曙",
        "content": "今逢石上生，本自波中有。\n红艳秋风裏，谁怜众芳后。",
        "dynasty": "唐",
        "collection_info": null
    },
    {
        "uuid": "f3a5528e315b78b1c033bcf843c9f8d9",
        "title": "远寺钟",
        "author": "司空曙",
        "content": "杳杳疎钟发，因风清復引。\n中宵独听之，似与东林近。",
        "dynasty": "唐",
        "collection_info": null
    },
    {
        "uuid": "869205d5dadab215eaee7ef3accd5541",
        "title": "松下雪",
        "author": "司空曙",
        "content": "不随晴野尽，独向深松积。\n落照入寒光，偏能伴幽寂。",
        "dynasty": "唐",
        "collection_info": null
    },
    {
        "uuid": "c5ea246e2a65023b2c5a1bb0a04997f3",
        "title": "新柳",
        "author": "司空曙",
        "content": "全欺芳蕙晚，似妬寒梅疾。\n撩乱发青条，春风来几日。",
        "dynasty": "唐",
        "collection_info": null
    },
    {
        "uuid": "bb6f49b24f0d17d06bb3733f35e94911",
        "title": "唐昌公主院看花",
        "author": "司空曙",
        "content": "遗殿空长闭，乘鸾自不回。\n至今荒草上，寥落旧花开。",
        "dynasty": "唐",
        "collection_info": null
    },
    {
        "uuid": "733633a3d1b6bb74d2f4d686b9558282",
        "title": "别张讚",
        "author": "司空曙",
        "content": "今日山晴后，残蝉菊发时。\n登楼见秋色，何处最相思。",
        "dynasty": "唐",
        "collection_info": null
    },
    {
        "uuid": "46e498fcab176fc0536ff9a2cea2191a",
        "title": "晚思",
        "author": "司空曙",
        "content": "蛩余窗下月，草湿阶前露。\n晚景凄我衣，秋风入庭树。",
        "dynasty": "唐",
        "collection_info": null
    },
    {
        "uuid": "ef507efb6afb966f66f09f978c73f1d4",
        "title": "留卢秦卿",
        "author": "司空曙",
        "content": "知有前期在，难分此夜中。\n无将故人酒，不及石尤风。",
        "dynasty": "唐",
        "collection_info": null
    },
    {
        "uuid": "f66b40b11354263f185f97c8773823ad",
        "title": "登岘亭",
        "author": "司空曙",
        "content": "岘山回首望秦关，南向荆州几日还。\n今日登临唯有泪，不知风景在何山。",
        "dynasty": "唐",
        "collection_info": null
    },
    {
        "uuid": "6678edf2c5bc61af4f61eef3e8b56ec5",
        "title": "哭曲山人",
        "author": "司空曙",
        "content": "忆昔秋风起，君曾叹逐臣。\n何言芳草日，自作九泉人。",
        "dynasty": "唐",
        "collection_info": null
    },
    {
        "uuid": "20d69d421021b4bb0cfe2f7771659f25",
        "title": "过坚上人故院与李端同赋",
        "author": "司空曙",
        "content": "旧依支遁宿，曾与戴颙来。\n今日空林下，唯知见绿苔。",
        "dynasty": "唐",
        "collection_info": null
    },
    {
        "uuid": "10f8e2657d39a1d5be1f508a3ca5b43b",
        "title": "病中嫁女妓",
        "author": "司空曙",
        "content": "万事伤心在目前，一身垂泪对花筵。\n黄金用尽教歌舞，留与他人乐少年。",
        "dynasty": "唐",
        "collection_info": null
    },
    {
        "uuid": "4db42e8d3d2f0ebeaa1a278cc567f46c",
        "title": "江村即事",
        "author": "司空曙",
        "content": "钓罢归来不繫船，江村月落正堪眠。\n纵然一夜风吹去，只在芦花浅水边。",
        "dynasty": "唐",
        "collection_info": null
    },
    {
        "uuid": "3d891636a2fce2a1a956353c464bf31d",
        "title": "送郑明府贬岭南",
        "author": "司空曙",
        "content": "青枫江色晚，楚客独伤春。\n共对一尊酒，相看万里人。\n猜嫌成谪宦，正直不防身。\n莫畏炎方久，年年雨露新。",
        "dynasty": "唐",
        "collection_info": null
    },
    {
        "uuid": "4e9476b8b0c9e154d5e307d538a9d020",
        "title": "寄衞明府常见短靴褐裘又务持诵是以有末句之赠",
        "author": "司空曙",
        "content": "柴桑官舍近东林，儿稚初髫即道心。\n侧寄绳床嫌凭几，斜安苔帻懒穿簪。\n高僧静望山僮逐，走吏喧来水鸭沈。\n翠竹黄花皆佛性，莫教尘境误相侵。",
        "dynasty": "唐",
        "collection_info": null
    },
    {
        "uuid": "149641f8b7331096e3acd6918bc654ad",
        "title": "酬李端校书见赠",
        "author": "司空曙",
        "content": "绿槐垂穗乳乌飞，忽忆山中独未归。\n青镜流年看髮变，白云芳草与心违。\n乍逢酒客春游惯，久别林僧夜坐稀。\n昨日闻君到城阙，莫将簪弁胜荷衣。",
        "dynasty": "唐",
        "collection_info": null
    },
    {
        "uuid": "b76fd14120dd6f087e07bd05e0883f14",
        "title": "过卢秦卿旧居",
        "author": "司空曙",
        "content": "五柳茅茨楚国贤，桔槔蔬圃水涓涓。\n黄花寒后难逢蝶，红叶晴来忽有蝉。\n韩康助采君臣药，支遁同看内外篇。\n为问潜夫空着论，如何侍从赋甘泉。",
        "dynasty": "唐",
        "collection_info": null
    },
    {
        "uuid": "b5fb37c71378be4b96de27910e192d93",
        "title": "秋园",
        "author": "司空曙",
        "content": "伤秋不是惜年华，别忆春风碧玉家。\n强向衰藂见芳意，茱萸红实似繁花。",
        "dynasty": "唐",
        "collection_info": null
    },
    {
        "uuid": "59c0cb669a26a8533f07210d91376f9f",
        "title": "送王使君赴太原拜节度副使",
        "author": "司空曙",
        "content": "新从刘太尉，结束向幷州。\n络脑青丝骑，盘囊锦带钩。\n出关逢将校，下岭拥戈矛。\n匣闭黄云冷，山传画角秋。\n劒锋将破虏，函道罢登楼。\n岂作书生老，当封万户侯。",
        "dynasty": "唐",
        "collection_info": null
    },
    {
        "uuid": "2ed77225197706f88dea6bd39c3e4959",
        "title": "拟百劳歌",
        "author": "司空曙",
        "content": "朱丝纽弦金点杂，双蔕芙蓉共开合。\n谁家稚女着罗裳，红粉青眉娇暮妆。\n木难作床牙作席，云母屏风光照壁。\n玉颜年几新上头，迴身敛笑多自羞。\n红销月落不復见，可惜当时谁拂面。",
        "dynasty": "唐",
        "collection_info": null
    },
    {
        "uuid": "71ac102a2277409b5933b88bffa75385",
        "title": "迎神",
        "author": "司空曙",
        "content": "吉日兮临水，沐青兰兮白芷。\n假山鬼兮请东皇，託灵均兮邀帝子。\n吹参差兮正苦，舞婆娑兮未已。\n鸾旌圆盖望欲来，山雨霏霏江浪起。\n神既降兮我独知，目成再拜为陈词。",
        "dynasty": "唐",
        "collection_info": null
    },
    {
        "uuid": "9c24388b0017dc2f806adcb4fb16c455",
        "title": "送神",
        "author": "司空曙",
        "content": "神之去，迴风袅袅云容与。\n桂尊瑶席不復陈，苍山绿水暮愁人。",
        "dynasty": "唐",
        "collection_info": null
    },
    {
        "uuid": "649641e5cd90519e188a4fd2a0889492",
        "title": "残莺百啭歌同王员外耿拾遗吉中孚李端游慈恩各赋一物",
        "author": "司空曙",
        "content": "残莺一何怨，百啭相寻续。\n始辨下将高，稍分长復促。\n绵蛮巧状语，机节终如曲。\n野客赏应迟，幽僧闻讵足。\n禅斋深树夏阴清，零落空余三两声。\n金谷筝中传不似，山阳笛裏写难成。\n忆昨乱啼无远近，晴宫晓色偏相引。\n送暖初随柳色来，辞芳暗逐花枝尽。\n歌残莺，歌残莺，悠然万感生。\n谢朓羇怀方一听，何郎闲吟本多情。\n乃知众鸟非俦比，暮噪晨鸣倦人耳。\n共爱奇音那可亲，年年出谷待新春。\n此时断绝为君惜，明日玄蝉催髮白。",
        "dynasty": "唐",
        "collection_info": null
    },
    {
        "uuid": "8a185cb4cde120191f07524649a39abb",
        "title": "过终南柳处士",
        "author": "司空曙",
        "content": "云起山苍苍，林居萝薜荒。\n幽人老深境，素髮与青裳。\n雨涤莓苔绿，风摇松桂香。\n洞泉分溜浅，岩笋出藂长。\n败屦安松砌，余棊在石床。\n书名一为别，还路已堪伤。",
        "dynasty": "唐",
        "collection_info": null
    },
    {
        "uuid": "806d59dee19f388cffedfe20c3c9a4db",
        "title": "春送郭大之官",
        "author": "司空曙",
        "content": "明府之官官舍春，春风辞我两三人。\n可怜江县闲无事，手板支颐独咏贫。",
        "dynasty": "唐",
        "collection_info": null
    },
    {
        "uuid": "25384279f5188de3be448f959299c2f2",
        "title": "送郑锡",
        "author": "司空曙",
        "content": "汉阳云树清无极，蜀国风烟思不堪。\n莫怪别君偏有泪，十年曾事晋征南。",
        "dynasty": "唐",
        "collection_info": null
    },
    {
        "uuid": "73d0ba4c3ea793b06502cf0297466c25",
        "title": "同张参军喜李尚书寄新琴",
        "author": "司空曙",
        "content": "新琴传凤凰，晴景称高张。\n白玉连徽净，朱丝繫爪长。\n轻埃随拂拭，杂籁满铿锵。\n暗想山泉合，如亲兰蕙芳。\n正声消郑衞，古状掩笙簧。\n远识贤人意，清风愿激扬。",
        "dynasty": "唐",
        "collection_info": null
    },
    {
        "uuid": "e35f271e0747a8479ede696761788cf7",
        "title": "苦热",
        "author": "司空曙",
        "content": "暑气发炎州，焦烟远未收。\n啸风兼炽燄，挥汗讶成流。\n鹳鹊投林尽，龟鱼拥石稠。\n漱泉齐饮酎，衣葛剧兼裘。\n长簟贪欹枕，轻巾懒挂头。\n招商如有曲，一为取新秋。",
        "dynasty": "唐",
        "collection_info": null
    },
    {
        "uuid": "47760fae0c63ad763374df2ca8d2419c",
        "title": "送人归黔府",
        "author": "司空曙",
        "content": "伏波箫鼓水云中，长戟如霜大斾红。\n油幕晓开飞鸟绝，翩翩上将独趋风。",
        "dynasty": "唐",
        "collection_info": null
    },
    {
        "uuid": "5b3c24fea2492c225a3bb3188e22f86d",
        "title": "杂兴",
        "author": "司空曙",
        "content": "月没辽城暗出师，双龙金角晓天悲。\n黄尘满目随风散，不认将军燕尾旗。",
        "dynasty": "唐",
        "collection_info": null
    },
    {
        "uuid": "c03b1f677c896cb68d66e94956c1708f",
        "title": "岁暮怀崔峒耿湋",
        "author": "司空曙",
        "content": "腊月江天见春色，白花青柳疑寒食。\n洛阳旧社各东西，楚国游人不相识。",
        "dynasty": "唐",
        "collection_info": null
    },
    {
        "uuid": "e40b042cf365e85e306f15c343fce7a2",
        "title": "观妓",
        "author": "司空曙",
        "content": "翠蛾红脸不胜情，管绝弦余发一声。\n银烛摇摇尘暗下，却愁红粉泪痕生。",
        "dynasty": "唐",
        "collection_info": null
    },
    {
        "uuid": "54537d4bcd557d80a36639771be98759",
        "title": "过长林湖西酒家",
        "author": "司空曙",
        "content": "湖草青青三两家，门前桃杏一般花。\n迁人到处唯求醉，闻说渔翁有酒赊。",
        "dynasty": "唐",
        "collection_info": null
    },
    {
        "uuid": "263e11c65b4adbb057591d7ea2db1772",
        "title": "过阎采病居",
        "author": "司空曙",
        "content": "每逢佳节何曾坐，唯有今年不得游。\n张邴卧来休送客，菊花枫叶向谁秋。",
        "dynasty": "唐",
        "collection_info": null
    },
    {
        "uuid": "893cc621ea872287680d6e50b36d0371",
        "title": "送程秀才",
        "author": "司空曙",
        "content": "悠悠多路岐，相见又别离。\n东风催节换，燄燄春阳散。\n楚草渐烟绵，江云亦芜漫。\n送子恨何穷，故关如梦中。\n游人尽还北，旅雁辞南国。\n枫树几回青，逐臣归不得。",
        "dynasty": "唐",
        "collection_info": null
    },
    {
        "uuid": "a03ab51d5981962ebfa586e9ac5dc216",
        "title": "长林令衞象饧丝结歌",
        "author": "司空曙",
        "content": "主人琱盘盘素丝，寒女眷眷墨子悲。\n乃言假使饧为之，八珍重沓失颜色。\n手援玉筯不敢持，始状芙蓉新出水。\n仰坼重衣倾万蕊，又如合欢交乱枝。\n红茸向暮花参差，吴蚕络茧抽尚绝。\n细缕纤毫看欲灭，雪髮羞垂倭堕鬟。\n绣囊畏并茱萸结，我爱此丝巧。\n妙绝世间无，为君作歌陈座隅。",
        "dynasty": "唐",
        "collection_info": null
    },
    {
        "uuid": "8b54bd77c8a4de4ff6e09f2800502064",
        "title": "酬崔峒见寄",
        "author": "司空曙",
        "content": "趋陪禁掖雁行随，迁放江潭鹤髮垂。\n素浪遥疑太液水，青枫忽似万年枝。\n嵩南春遍愁魂梦，壶口云深隔路岐。\n共望汉朝多沛泽，苍蝇早晚得先知。",
        "dynasty": "唐",
        "collection_info": null
    },
    {
        "uuid": "40bd46967d0ebb163ee7b8c236a8bd97",
        "title": "闻春雷",
        "author": "司空曙",
        "content": "水国春雷早，阗阗若众车。\n自怜迁逐者，犹滞蛰藏余。",
        "dynasty": "唐",
        "collection_info": null
    },
    {
        "uuid": "2cc837be2ab58c47c0d28d6f8bcd4fba",
        "title": "晚秋西省寄上李韩二舍人",
        "author": "司空曙",
        "content": "昼漏传清唱，天恩禁旅秋。\n雁亲承露掌，砧隔曝衣楼。\n赐膳中人送，余香侍女收。\n仍闻劳上直，晚步凤池头。",
        "dynasty": "唐",
        "collection_info": null
    },
    {
        "uuid": "95c86c37178e4902c640e3c66df2da7d",
        "title": "下武昌江行望涔阳",
        "author": "司空曙",
        "content": "悠悠次楚乡，楚口下涔阳。\n雪隐洲渚暗，沙高芦荻黄。\n渔人共留滞，水鸟自喧翔。\n怀土年空尽，春风又淼茫。",
        "dynasty": "唐",
        "collection_info": null
    },
    {
        "uuid": "81957b7fc41568966a9c254be93cbbd6",
        "title": "送史申之峡州",
        "author": "司空曙",
        "content": "峡口巴江外，无风浪亦翻。\n蒹葭新有雁，云雨不离猨。\n行客思乡远，愁人赖酒昏。\n檀郎好联句，共滞谢家门。",
        "dynasty": "唐",
        "collection_info": null
    },
    {
        "uuid": "eef5712a08b84ebafb30e877d538f3ec",
        "title": "送王闰",
        "author": "司空曙",
        "content": "相送临寒水，苍然望故关。\n江芜连梦泽，楚雪入商山。\n话我他年旧，看君此日还。\n因将自悲泪，一洒别离间。",
        "dynasty": "唐",
        "collection_info": null
    },
    {
        "uuid": "3ca154fc101c9aab159ce6b864d56249",
        "title": "江园书事寄卢纶",
        "author": "司空曙",
        "content": "种柳南江边，闭门三四年。\n艳花那胜竹，凡鸟不如蝉。\n嗜酒渐婴渴，读书多欲眠。\n平生故交在，白首远相怜。",
        "dynasty": "唐",
        "collection_info": null
    },
    {
        "uuid": "b9928610fae4dd70369002ded6b3773e",
        "title": "送郑况往淮南",
        "author": "司空曙",
        "content": "西楚见南关，苍苍落日间。\n云离大雷树，潮入秣陵山。\n登戍因高望，停桡放溜闲。\n陈公有贤榻，君去岂空还。",
        "dynasty": "唐",
        "collection_info": null
    },
    {
        "uuid": "c030adb38b54daf16b173aea62d138a3",
        "title": "题江陵临沙驿楼",
        "author": "司空曙",
        "content": "江天清更愁，风柳入江楼。\n雁惜楚山晚，蝉知秦树秋。\n凄凉多独醉，零落半同游。\n岂復平生意，苍然兰杜洲。",
        "dynasty": "唐",
        "collection_info": null
    },
    {
        "uuid": "07ae9b113871aa79c8d35f33585e2df4",
        "title": "新蝉",
        "author": "司空曙",
        "content": "今朝蝉忽鸣，迁客若为情。\n便觉一年老，能令万感生。\n微风方满树，落日稍沈城。\n为问同怀者，凄凉听几声。",
        "dynasty": "唐",
        "collection_info": null
    },
    {
        "uuid": "5b02b76368192528b092990ce0bc3a11",
        "title": "送张弋",
        "author": "司空曙",
        "content": "拥棹江天旷，苍然下郢城。\n冰霜葭菼变，云泽鹧鸪鸣。\n酒倦临流醉，人逢置榻迎。\n尝闻藉东观，不独鲁诸生。",
        "dynasty": "唐",
        "collection_info": null
    },
    {
        "uuid": "b9773ef2de6cf8f1e1a827a5c1892f55",
        "title": "送僧无言归山",
        "author": "司空曙",
        "content": "袈裟出尘外，山径几盘缘。\n人到白云树，鹤沈青草田。\n龛泉朝请盥，松籁夜和禅。\n自昔闻多学，逍遥注一篇。",
        "dynasty": "唐",
        "collection_info": null
    },
    {
        "uuid": "acb699fa9adf74bb6856933ea5090300",
        "title": "和卢校书文若早入使院书事",
        "author": "司空曙",
        "content": "解带独裴回，秋风如水来。\n轩墀湿繁露，琴几拂轻埃。\n晨鸟犹在叶，夕虫余囗苔。\n苍然发高兴，相仰坐难陪。",
        "dynasty": "唐",
        "collection_info": null
    },
    {
        "uuid": "2ecb0306ae350a6ed918e6a1bdd56068",
        "title": "送史泽之长沙",
        "author": "司空曙",
        "content": "谢朓怀西府，单车触火云。\n野蕉依戍客，庙竹暎湘君。\n梦渚巴山断，长沙楚路分。\n一杯从别后，风月不相闻。",
        "dynasty": "唐",
        "collection_info": null
    },
    {
        "uuid": "a58486ea8538c7bda6dc5d32a0113c84",
        "title": "田家",
        "author": "司空曙",
        "content": "田家喜雨足，邻老相招携。\n泉溢沟塍坏，麦高桑柘低。\n呼儿催放犊，宿客待烹鸡。\n搔首蓬门下，如将轩冕齐。",
        "dynasty": "唐",
        "collection_info": null
    },
    {
        "uuid": "faaa99465ccdfdd88958e16b6e1af188",
        "title": "送卢堪",
        "author": "司空曙",
        "content": "羁贫不易去，此日始西东。\n旅舍秋霖叶，行人寒草风。\n酒醒余恨在，野饯暂游同。\n莫使祢生刺，空留怀袖中。",
        "dynasty": "唐",
        "collection_info": null
    },
    {
        "uuid": "20d09ed969f81763d9db7dc062a0eaab",
        "title": "送柳震入蜀",
        "author": "司空曙",
        "content": "粉堞连青气，喧喧杂万家。\n夷人祠竹节，蜀鸟乳桐花。\n酒报新丰景，琴迎抵峡斜。\n多闻滞游客，不似在天涯。",
        "dynasty": "唐",
        "collection_info": null
    },
    {
        "uuid": "71c04031bef665503b68f010086c783e",
        "title": "送李嘉佑正字括图书兼往扬州觐省",
        "author": "司空曙",
        "content": "不事兰台贵，全多韦带风。\n儒官比刘向，使者得陈农。\n晚烧平芜外，朝阳迭浪东。\n归来喜调膳，寒笋出林中。",
        "dynasty": "唐",
        "collection_info": null
    },
    {
        "uuid": "307240c9f1f8f577d25d0777a695486d",
        "title": "送刘侍御",
        "author": "司空曙",
        "content": "狱成收夜烛，整豸出登车。\n黄叶辞荆楚，青山背汉初。\n早朝新羽衞，晚下步徒胥。\n应念长沙谪，思乡不食鱼。",
        "dynasty": "唐",
        "collection_info": null
    },
    {
        "uuid": "20bbad8b4e0ea530a3db7949fe3e1aab",
        "title": "送庞判官赴黔中",
        "author": "司空曙",
        "content": "天远风烟异，西南见一方。\n乱山来蜀道，诸水出辰阳。\n堆案青油暮，看棋画角长。\n论文谁可制，记室有何郎。",
        "dynasty": "唐",
        "collection_info": null
    },
    {
        "uuid": "12991502d00d9c3f6b802fde710eaad4",
        "title": "送人游岭南",
        "author": "司空曙",
        "content": "万里南游客，交州见柳条。\n逢迎人易合，时日酒能消。\n浪晓浮青雀，风温解黑貂。\n囊金如未足，莫恨故乡遥。",
        "dynasty": "唐",
        "collection_info": null
    },
    {
        "uuid": "f9d55a4653c346e22560ef8c30236717",
        "title": "送曹同椅",
        "author": "司空曙",
        "content": "青春三十余，众艺尽无如。\n中散诗传画，将军扇续书。\n楚田晴下雁，江日暖游鱼。\n惆怅空相送，欢游自此疎。",
        "dynasty": "唐",
        "collection_info": null
    },
    {
        "uuid": "e37a3afd886a9bd0abe56b52b0134bdd",
        "title": "送鄂州张别驾襄阳觐省",
        "author": "司空曙",
        "content": "苍苍岘亭路，腊月汉阳春。\n带雪半山寺，行沙隔水人。\n王祥因就宦，莱子不违亲。\n正恨殊乡别，千条楚柳新。",
        "dynasty": "唐",
        "collection_info": null
    },
    {
        "uuid": "1338abe7671e3801e2e0247071847bee",
        "title": "送魏季羔游长沙觐兄",
        "author": "司空曙",
        "content": "芦荻湘江水，萧萧万里秋。\n鹤高看迥野，蝉远入中流。\n访友多成滞，携家不厌游。\n惠连仍有作，知得从兄酬。",
        "dynasty": "唐",
        "collection_info": null
    },
    {
        "uuid": "3d8a1c0d8050788a817a9f3cd06c7b73",
        "title": "杂言",
        "author": "司空曙",
        "content": "伏余西景移，风雨洒轻絺。\n燕拂青芜地，蝉鸣红叶枝。",
        "dynasty": "唐",
        "collection_info": null
    },
    {
        "uuid": "887b3872807649c15df172f8b3c5a670",
        "title": "翫花与衞象同醉",
        "author": "司空曙",
        "content": "衰鬓千茎雪，他乡一树花。\n今朝与君醉，忘却在长沙。",
        "dynasty": "唐",
        "collection_info": null
    },
    {
        "uuid": "087411b0164f151d241fd516c9f3036b",
        "title": "送王尊师归湖州",
        "author": "司空曙",
        "content": "烟芜满洞青山遶，幢节飘空紫凤飞。\n金阙乍看迎日丽，玉箫遥听隔花微。\n多开石髓供调膳，时御霓裳奉易衣。\n莫学辽东华表上，千年始欲一迴归。",
        "dynasty": "唐",
        "collection_info": null
    },
    {
        "uuid": "330754fc9f4250f92018ff0e625ac04e",
        "title": "九日洛东亭",
        "author": "司空曙",
        "content": "风息斜阳尽，游人曲落间。\n采花因覆酒，行草转看山。\n柳散新霜下，天晴早雁还。\n伤秋非骑省，玄髮白成斑。",
        "dynasty": "唐",
        "collection_info": null
    },
    {
        "uuid": "c4863af816340b540e0748875dfd0bff",
        "title": "九日送人",
        "author": "司空曙",
        "content": "送人冠獬豸，值节佩茱萸。\n均覆征三壤，登车出五湖。\n水风凄落日，岸叶飒衰芜。\n自恨尘中使，何因在路隅。",
        "dynasty": "唐",
        "collection_info": null
    },
    {
        "uuid": "f66d9409bf8b2ea1771fb02056951010",
        "title": "哭王注",
        "author": "司空曙",
        "content": "已叹漳滨卧，何言驻隙难。\n异才伤促短，诸友哭门阑。\n古道松声暮，荒阡草色寒。\n延陵今葬子，空使鲁人观。",
        "dynasty": "唐",
        "collection_info": null
    },
    {
        "uuid": "ab3e441bbff95473328ae8a35695cda9",
        "title": "遇谷口道士",
        "author": "司空曙",
        "content": "一见林中客，闲知州县劳。\n白云秋色远，苍岭夕阳高。\n自说名因石，谁逢手种桃。\n丹经傥相授，何用恋青袍。",
        "dynasty": "唐",
        "collection_info": null
    },
    {
        "uuid": "234d04fd151649b8f615362e24d896ef",
        "title": "喜外弟卢纶见宿",
        "author": "司空曙",
        "content": "静夜四无邻，荒居旧业贫。\n雨中黄叶树，灯下白头人。\n以我独沈久，愧君相见频。\n平生自有分，况是蔡家亲。",
        "dynasty": "唐",
        "collection_info": null
    },
    {
        "uuid": "427e60ff57af75efbe217719c7024641",
        "title": "深上人见访忆李端",
        "author": "司空曙",
        "content": "雁稀秋色尽，落日对寒山。\n避事多称疾，留僧独闭关。\n心归尘俗外，道胜有无间。\n仍忆东林友，相期久不还。",
        "dynasty": "唐",
        "collection_info": null
    },
    {
        "uuid": "b60318d27049392161950c35c9c3b7c3",
        "title": "宿青龙寺故昙上人院",
        "author": "司空曙",
        "content": "年深宫院在，旧客自相逢。\n闭户临寒竹，无人有夜钟。\n降龙今已去，巢鹤竟何从。\n坐见繁星晓，凄凉识旧峯。",
        "dynasty": "唐",
        "collection_info": null
    },
    {
        "uuid": "e2d9283f35ad1b1f971f1612e4d325c3",
        "title": "送张炼师还峨嵋山",
        "author": "司空曙",
        "content": "太一天坛天柱西，垂萝为幌石为梯。\n前登灵境青霄绝，下视人间白日低。\n松籁万声和管盘，丹光五色杂虹蜺。\n春山一入寻无路，鸟响烟深水满溪。",
        "dynasty": "唐",
        "collection_info": null
    },
    {
        "uuid": "bfeb0d01b5fe94dd2cff2bffd3c12851",
        "title": "逢江客问南中故人因以诗寄",
        "author": "司空曙",
        "content": "南客何时去，相逢问故人。\n望乡空泪落，嗜酒转家贫。\n疎懒辞微禄，东西任老身。\n上楼多看月，临水共伤春。\n五柳终期隐，双鸥自可亲。\n应怜折腰吏，冉冉在风尘。",
        "dynasty": "唐",
        "collection_info": null
    },
    {
        "uuid": "b19342abb051008931126a3ebb9f719c",
        "title": "送皋法师",
        "author": "司空曙",
        "content": "江草知寒柳半衰，行吟怨别独迟迟。\n何人讲席投如意，唯有东林远法师。",
        "dynasty": "唐",
        "collection_info": null
    },
    {
        "uuid": "e319efe5aab57f37e9dd31281eb346f1",
        "title": "送郑佶归洛阳",
        "author": "司空曙",
        "content": "苍苍楚色水云间，一醉春风送尔还。\n何处乡心最堪羡，汝南初见洛阳山。",
        "dynasty": "唐",
        "collection_info": null
    },
    {
        "uuid": "972b61c821d92a65bc851488ce65af27",
        "title": "分流水",
        "author": "司空曙",
        "content": "古时愁别泪，滴作分流水。\n日夜东西流，分流几千里。\n通塞两不见，波澜各自起。\n与君相背飞，去去心如此。",
        "dynasty": "唐",
        "collection_info": null
    },
    {
        "uuid": "4b746e3203688b3840619d11a993180e",
        "title": "和耿拾遗元日观早朝",
        "author": "司空曙",
        "content": "元日争朝阙，奔流若会溟。\n路尘和薄雾，骑火接低星。\n门响双鱼钥，车喧百子铃。\n冕旒当翠殿，幢戟满彤庭。\n积岁方编瑞，乘春即省刑。\n大官陈禹玉，司历献尧蓂。\n寿酒三觞退，箫韶九奏停。\n太阳开物象，霈泽及生灵。\n南陌高山碧，东方晓气青。\n自怜扬子贱，归草太玄经。",
        "dynasty": "唐",
        "collection_info": null
    },
    {
        "uuid": "7503c7a1de6c0f350e6cdcb9c46f67e0",
        "title": "塞下曲",
        "author": "司空曙",
        "content": "寒柳接胡桑，军门向大荒。\n幕营随月魄，兵气长星芒。\n横吹催春酒，重裘隔夜霜。\n冰开不防虏，青草满辽阳。",
        "dynasty": "唐",
        "collection_info": null
    },
    {
        "uuid": "d6e66a0c7defeab89752564c9be5d4d9",
        "title": "关山月",
        "author": "司空曙",
        "content": "苍茫明月上，夜久光如积。\n野幕冷胡霜，关楼宿边客。\n陇头秋露暗，碛外寒沙白。\n唯有故乡人，霑裳此闻笛。",
        "dynasty": "唐",
        "collection_info": null
    },
    {
        "uuid": "6e7c837fb82a6d8174fbf51ce9078697",
        "title": "御制雨后出城观览敕朝臣已下属和",
        "author": "司空曙",
        "content": "上上开鹑野，师师出凤城。\n因知圣主念，得遂老农情。\n陇麦垂秋合，郊尘得雨清。\n时新荐玄祖，岁足富苍生。\n却马川原静，闻鸡水土平。\n熏弦歌舜德，和鼎致尧名。\n览物欣多稼，垂衣御大明。\n史官何所录，称瑞满天京。",
        "dynasty": "唐",
        "collection_info": null
    },
    {
        "uuid": "8a0219d172628abc7f32523864de12b8",
        "title": "奉和常舍人晚秋集贤院即事寄徐薛二侍郎",
        "author": "司空曙",
        "content": "蔼蔼凤凰宫，兰台玉署通。\n夜霜凝树羽，朝日照相风。\n官附三台贵，儒开百氏宗。\n司言陈禹命，侍讲发尧聪。\n香卷青编内，铅分绿字中。\n缀籤从太史，锵佩揖羣公。\n池接天泉碧，林交御果红。\n寒龟登故叶，秋蝶恋疎藂。\n颜谢征文并，钟裴直事同。\n离羣惊海鹤，属思怨江枫。\n地远姑苏外，山长越绝东。\n惭当哲匠后，下曲本难工。",
        "dynasty": "唐",
        "collection_info": null
    },
    {
        "uuid": "28439587d06826ef12d005131b58c2fe",
        "title": "题鲜于秋林园",
        "author": "司空曙",
        "content": "雨后园林好，幽行迥野通。\n远山芳草外，流水落花中。\n客醉悠悠惯，莺啼处处同。\n夕阳自一望，日暮杜陵东。",
        "dynasty": "唐",
        "collection_info": null
    },
    {
        "uuid": "05279c9e86ae9f9f9472bdc8b281af02",
        "title": "登秦岭",
        "author": "司空曙",
        "content": "南登秦岭头，迴首始堪忧。\n汉阙青门远，商山蓝水流。\n三湘迁客去，九陌故人游。\n从此思乡泪，双垂不復收。",
        "dynasty": "唐",
        "collection_info": null
    },
    {
        "uuid": "db284834b1922e36b93a98032d1a3c87",
        "title": "独游寄衞长林",
        "author": "司空曙",
        "content": "草绿春阳动，迟迟泽畔游。\n恋花同野蝶，爱水剧江鸥。\n身外唯须醉，人间尽是愁。\n那知鸣玉者，不羡卖瓜侯。",
        "dynasty": "唐",
        "collection_info": null
    },
    {
        "uuid": "d36faf1caf557eab4b4a65d0debd0706",
        "title": "望水",
        "author": "司空曙",
        "content": "高楼晴见水，楚色霭相和。\n野极空如练，天遥不辨波。\n永无人迹到，时有鸟行过。\n况是苍茫外，残阳照最多。",
        "dynasty": "唐",
        "collection_info": null
    },
    {
        "uuid": "55ce56eb6d8b089a444add3732b7714b",
        "title": "望商山路",
        "author": "司空曙",
        "content": "南见青山道，依然去国时。\n已甘长避地，谁料有还期。\n雨霁残阳薄，人愁独望迟。\n空残华髮在，前事不堪思。",
        "dynasty": "唐",
        "collection_info": null
    },
    {
        "uuid": "27b18444fa4e4dce4ab433e06e5dcbfd",
        "title": "题落叶",
        "author": "司空曙",
        "content": "霜景催危叶，今朝半树空。\n萧条故国异，零落旅人同。\n飒岸浮寒水，依阶拥夜虫。\n随风偏可羡，得到洛阳宫。",
        "dynasty": "唐",
        "collection_info": null
    },
    {
        "uuid": "a974654b9819248111aa0638c0fb11ba",
        "title": "寄准上人",
        "author": "司空曙",
        "content": "昨闻归旧寺，暂别欲经年。\n樵客应同步，邻僧定伴禅。\n后峯秋有雪，远涧夜鸣泉。\n偶与支公论，人间自共传。",
        "dynasty": "唐",
        "collection_info": null
    },
    {
        "uuid": "d70684d9d6063e30ad62f65d6441ba66",
        "title": "送况上人还荆州因寄衞侍御象",
        "author": "司空曙",
        "content": "惠持游蜀久，策杖欲西还。\n共别此宵月，独归何处山。\n对鸥沙草畔，洗足野云间。\n知有玄晖会，斋心受八关。",
        "dynasty": "唐",
        "collection_info": null
    },
    {
        "uuid": "ed3e04fb85270bd1b756fd23da7188f6",
        "title": "别卢纶",
        "author": "司空曙",
        "content": "有月多共赏，无秋不共悲。\n如何与君别，又是菊黄时。",
        "dynasty": "唐",
        "collection_info": null
    },
    {
        "uuid": "84f6a5618225d76249d29b58fdc4ba59",
        "title": "雪二首 一",
        "author": "司空曙",
        "content": "乐游春苑望鹅毛，宫殿如星树似毫。\n漫漫一川横渭水，太阳初出五陵高。",
        "dynasty": "唐",
        "collection_info": null
    },
    {
        "uuid": "eeeac4cb1a84b74757132085188bf449",
        "title": "雪二首 二",
        "author": "司空曙",
        "content": "王屋南崖见洛城，石龛松寺上方平。\n半山槲叶当窗下，一夜曾闻雪打声。",
        "dynasty": "唐",
        "collection_info": null
    },
    {
        "uuid": "6fdc89f81200d49554f8ed0b9fdc607d",
        "title": "酬衞长林岁日见呈",
        "author": "司空曙",
        "content": "地暖雪花摧，天春斗柄迴。\n朱泥一丸药，柏叶万年杯。\n旅雁辞人去，繁霜满镜来。\n今朝彩盘上，神燕不须雷。",
        "dynasty": "唐",
        "collection_info": null
    },
    {
        "uuid": "27a7e6331991ce679ae5b4a24367eecf",
        "title": "杜鹃行",
        "author": "司空曙",
        "content": "古时杜宇称望帝，魂作杜鹃何微细。\n跳枝窜叶树木中，抢翔瞥捩雌随雄。\n毛衣惨黑自顦顇，众鸟安肯相尊崇。\n隳形不敢栖华屋，短翮唯愿巢深丛。\n穿皮啄朽觜欲秃，苦饥始得食一虫。\n谁言养雏不自哺，此语亦足为愚蒙。\n声音咽哕若有谓，号啼略与婴儿同。\n口干垂血转迫促，似欲上诉于苍穹。\n蜀人闻之皆起立，至今相效传遗风。\n乃知变化不可穷，岂知昔日居深宫，嫔妃左右如花红。",
        "dynasty": "唐",
        "collection_info": null
    },
    {
        "uuid": "3253b6006f888e2c5ed87f4a996ee4e0",
        "title": "寄胡居士",
        "author": "司空曙",
        "content": "日暖风微南陌头，青田红树起春愁。\n伯劳相逐行人别，岐路空归野水流。\n徧地寻僧同看雪，谁期载酒共登楼。\n为言惆怅嵩阳寺，明月高松应独游。",
        "dynasty": "唐",
        "collection_info": null
    },
    {
        "uuid": "004e780da5d0ced689b017276c3af228",
        "title": "寒塘",
        "author": "司空曙",
        "content": "晓髮梳临水，寒塘坐见秋。\n乡心正无限，一雁度南楼。",
        "dynasty": "唐",
        "collection_info": null
    },
    {
        "uuid": "d41ac49368ccb44c6333dd4fae5e775f",
        "title": "为李魏公赋谢汧公",
        "author": "司空曙",
        "content": "白雪高吟际，青霄远望中。\n谁言路遐旷，宫征暗相通。",
        "dynasty": "唐",
        "collection_info": null
    },
    {
        "uuid": "985bdc261b89c7d41c93895e3918f4a7",
        "title": "梁城老人怨",
        "author": "司空曙",
        "content": "朝为耕钟人，暮作刀枪鬼。\n相看父子血，共染城壕水。",
        "dynasty": "唐",
        "collection_info": null
    },
    {
        "uuid": "a8ec1cac59f2f6a980d64b0d0e69d500",
        "title": "琴曲歌辞：蔡氏五弄：秋思",
        "author": "司空曙",
        "content": "静与懒相偶，年将衰共催。\n前途欢不集，往事恨空来。\n昼景委红叶，月华铺绿苔。\n沉思更何有，结坐玉琴哀。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "uuid": "d23f769ba03648d1bc87e21d6b25a302",
        "title": "题玉真观公主山池院",
        "author": "司空曙",
        "content": "香殿留遗影，春朝玉户开。\n羽衣重素几，珠网俨轻埃。\n石自蓬山得，泉经太液来。\n柳丝遮绿浪，花粉落青苔。\n镜掩鸾空在，霞消凤不回。\n唯余古桃树，传是上仙栽。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "624933d511196c3255c6b9eab645cd8e",
        "title": "送永阳崔明府",
        "author": "司空曙",
        "content": "古国群舒地，前当桐柏关。\n连绵江上雨，稠迭楚南山。\n沙馆行帆息，枫洲候吏还。\n乘篮若有暇，精舍在林间。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "f720f243f516a39e3ce538b7834eb481",
        "title": "送崔校书赴梓幕",
        "author": "司空曙",
        "content": "碧峰天柱下，鼓角镇南军。\n管记催飞檄，蓬莱辍校文。\n栈霜朝似雪，江雾晚成云。\n想出褒中望，巴庸方路分。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "3837be5dc25e8fd9c31d55affa89c4f4",
        "title": "送菊潭王明府",
        "author": "司空曙",
        "content": "业成洙泗客，皓发着儒衣。\n一与游人别，仍闻带印归。\n林多宛地古，云尽汉山稀。\n莫爱浔阳隐，嫌官计亦非。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "5146255d6b3a91b620c267044c645474",
        "title": "和王卿立秋即事",
        "author": "司空曙",
        "content": "秋宜何处看，试问白云官。\n暗入蝉鸣树，微侵蝶绕兰。\n向风凉稍动，近日暑犹残。\n九陌浮埃减，千峰爽气攒。\n换衣防竹暮，沈果讶泉寒。\n宫响传花杵，天清出露盘。\n高禽当侧弁，游鲔对凭栏。\n一奏招商曲，空令继唱难。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "15d1fd288be8e5f18596c6efb44d4f74",
        "title": "和李员外与舍人咏玫瑰花寄徐侍郎",
        "author": "司空曙",
        "content": "仙吏紫薇郎，奇花共玩芳。\n攒星排绿蒂，照眼发红光。\n暗妒翻阶药，遥连直署香。\n游枝蜂绕易，碍刺鸟衔妨。\n露湿凝衣粉，风吹散蕊黄。\n蒙茏珠树合，焕烂锦屏张。\n留客胜看竹，思人比爱棠。\n如传采苹咏，远思满潇湘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "b078b43e029c06949b5508e922011ae9",
        "title": "秋夜忆兴善院寄苗发",
        "author": "司空曙",
        "content": "右军多住寺，此夜后池秋。\n自与山僧伴，那因洛客愁。\n捲帘霜霭霭，满目水悠悠。\n若有诗相赠，期君忆惠休。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "6a15de6a6693b06cbcfe2e0d0b9bf0e2",
        "title": "过庆宝寺",
        "author": "司空曙",
        "content": "黄叶前朝寺，无僧寒殿开。\n池晴龟出曝，松暮鹤飞回。\n古井碑横草，阴廊画杂苔。\n禅宫亦销歇，尘世转堪哀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "22ac13be648e80b66b596c809e1f44f0",
        "title": "送乐平苗明府",
        "author": "司空曙",
        "content": "天际山多处，东安古邑深。\n绿田通竹裏，白浪隔枫林。\n诗有江僧和，门唯越客寻。\n应将放鱼化，一境表吾心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "e272f87e31bc0fa154526a064dec67fc",
        "title": "赠送郑钱二郎中",
        "author": "司空曙",
        "content": "梅含柳已动，昨日起东风。\n惆怅心徒壮，无如鬓作翁。\n百年飘若水，万绪尽归空。\n何可宗禅客，迟回岐路中。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "a7c986a14bea3fe0eb77cacc8f1ea52b",
        "title": "暮春野望寄钱起",
        "author": "司空曙",
        "content": "草长花落树，羸病强寻春。\n无复少年意，空余华髮新。\n青原高见水，白社静逢人。\n寄谢南宫客，轩车不可亲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "1acbd1360c42fb14a746790f5dc3eb42",
        "title": "过钱员外",
        "author": "司空曙",
        "content": "为郎头已白，迹向市朝稀。\n移病居荒宅，安贫着败衣。\n野园随客醉，雪寺伴僧归。\n自说东峰下，松萝满故扉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "a008d686be6876a7fc472c347a13beda",
        "title": "赠李端",
        "author": "司空曙",
        "content": "共忆南浮日，登高望若何。\n楚田湖草远，江寺海榴多。\n载酒寻山宿，思人带雪过。\n东西几回别，此会各蹉跎。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "1485ff3ad9ba98d9411fe3b7b454710a",
        "title": "送流人",
        "author": "司空曙",
        "content": "闻说南中事，悲君重窜身。\n山村枫子鬼，江庙石郎神。\n童稚留荒宅，图书托故人。\n青门好风景，为尔一沾巾。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "5e04b8c080f42289e578d0cadb5c48b2",
        "title": "送郎使君赴郢州",
        "author": "司空曙",
        "content": "使君持节去，云水满前程。\n楚寺多连竹，江樯远映城。\n登楼向月望，赛庙傍山行。\n若动思乡咏，应贻谢步兵。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "4692ed366eccaea961e1fda45b5da316",
        "title": "送卢使君赴夔州",
        "author": "司空曙",
        "content": "铙管随旌旆，高秋远上巴。\n白波连雾雨，青壁断蒹葭。\n凭几双童静，登楼万井斜。\n政成知变俗，当应画轮车。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "537ee9971680ffe059c9edda97e99705",
        "title": "赋得的的帆向浦",
        "author": "司空曙",
        "content": "向浦参差去，随波远近还。\n初移芳草裏，正在夕阳间。\n隐映回孤驿，微明出乱山。\n向空看不尽，归思满江关。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "a686a4c6d832bce0d845424e7bc19142",
        "title": "秋思呈尹植裴说",
        "author": "司空曙",
        "content": "静向懒相偶，年将衰共催。\n前途欢不集，往事恨空来。\n昼景委红叶，月华销绿苔。\n沈思竟何有，坐结玉琴哀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "6992c01a729caa572894a7610baef93d",
        "title": "闲园即事寄暕公",
        "author": "司空曙",
        "content": "欲就东林寄一身，尚怜儿女未成人。\n柴门客去残阳在，深山兰若何时到，羡与闲云作四邻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "6958ee6f1b6810c2b60a41632d7b8195",
        "title": "题暕上人院",
        "author": "司空曙",
        "content": "闭门不出自焚香，拥褐看山岁月长。\n雨后绿苔生石井，更说本师同学在，几时携手见衡阳。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "d999f2d1341c294381360614bc883f5e",
        "title": "长安晓望寄程补阙",
        "author": "司空曙",
        "content": "迢递山河拥帝京，参差宫殿接云平。\n风吹晓漏经长乐，独有浅才甘未达，多惭名在鲁诸生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "c7bafbc05dfc870900cb56e7149fd242",
        "title": "下第日书情寄上叔父",
        "author": "司空曙",
        "content": "微才空觉滞京师，末学曾为叔父知。\n雪裏题诗偏见赏，欲归江海寻山去，愿报何人得桂枝。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "bf86a55c8d6df8f97911ca9999960378",
        "title": "南原望汉宫",
        "author": "司空曙",
        "content": "荒原空有汉宫名，衰草茫茫雉堞平。\n连雁下时秋水在，故事悠悠不可问，寒禽野水自纵横。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "2a8c7ffa23a39bb18b742eb387ee6b3c",
        "title": "早夏寄元校书",
        "author": "司空曙",
        "content": "独游野径送芳菲，高竹林居接翠微。\n绿岸草深虫入遍，蓬荜永无车马到，更当斋夜忆玄晖。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "42538a1d78b60df817c02a1ec66e4a29",
        "title": "赠衡岳隐禅师",
        "author": "司空曙",
        "content": "拥褐安居南岳头，白云高寺见衡州。\n石窗湖水摇寒月，垂垂身老将传法，因下人间遂北游。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "512fc124d1e054d11cd03e437b390bba",
        "title": "题凌云寺",
        "author": "司空曙",
        "content": "春山古寺绕沧波，石磴盘空鸟道过。\n百丈金身开翠壁，不与方袍同结社，下归尘世竟如何。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "67346336f427be75e59443d5b20ac17a",
        "title": "晦日益州北池陪宴",
        "author": "司空曙",
        "content": "临泛从公日，仙舟翠幕张。\n七桥通碧沼，双树接花塘。\n玉烛收寒气，金波隐夕光。\n野闻歌管思，水静绮罗香。\n游骑萦林远，飞桡截岸长。\n郊原怀灞浐，陂溠写江潢。\n常侍传花诏，偏裨问羽觞。\n岂令南岘首，千载播余芳。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "5610d2eb15124a6b6c35e88415524f69",
        "title": "送曲山人之衡州",
        "author": "司空曙",
        "content": "白石先生眉发光，已分甜雪饮红浆。\n衣巾半染烟霞气，千年城郭如相问，华表峨峨有夜霜。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "889a87820791f69fb0c193cbdf10f27b",
        "title": "立秋日",
        "author": "司空曙",
        "content": "律变新秋至，萧条自此初。\n花酣莲报谢，叶在柳呈疏。\n澹日非云映，清风似雨余。\n捲帘凉暗度，迎扇暑先除。\n草静多翻燕，波澄乍露鱼。\n今朝散骑省，作赋兴何如。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "39131785269fef84bc66d29d877508a8",
        "title": "酬张芬有赦后见赠",
        "author": "司空曙",
        "content": "紫凤朝衔五色书，阳春忽布网罗除。\n已将心变寒灰后，劳君故有诗相赠，欲报琼瑶恨不如。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "2fa9ed7fac07abe9824551a7eecf8beb",
        "title": "发渝州却寄韦判官",
        "author": "司空曙",
        "content": "红烛津亭夜见君，繁弦急管两纷纷。\n平明分手空江转，唯有猿声满水云。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "177d474de83cc584c05cb62b002e60b2",
        "title": "送卢彻之太原谒马尚书",
        "author": "司空曙",
        "content": "榆落雕飞关塞秋，黄云画角见并州。\n翩翩羽骑双旌后，上客亲随郭细侯。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "d1c25b970ba92003182ed0c6bc03b406",
        "title": "峡口送友人",
        "author": "司空曙",
        "content": "峡口花飞欲尽春，天涯去住泪沾巾。\n来时万里同为客，今日翻成送故人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "71a7f7d05056bfb8996a066a7d978b18",
        "title": "送吉校书东归",
        "author": "司空曙",
        "content": "少年芸阁吏，罢直暂归休。\n独与亲知别，行逢江海秋。\n听猿看楚岫，随雁到吴洲。\n处处园林好，何人待子猷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "5befdbfcd511aacd531959c2617c35d4",
        "title": "秋日趋府上张大夫",
        "author": "司空曙",
        "content": "重城洞启肃秋烟，共说羊公在镇年。\n鞞鼓暗惊林叶落，谪吏何能沐风化，空将歌颂拜车前。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "a2a46e44e13eb2aab924d6ea10c813f9",
        "title": "远寺钟",
        "author": "司空曙",
        "content": "杳杳疏钟发，因风清复引。\n中宵独听之，似与东林近。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "3dc9514b178d41df46be791946e928ad",
        "title": "新柳",
        "author": "司空曙",
        "content": "全欺芳蕙晚，似妒寒梅疾。\n撩乱发青条，春风来几日。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "c18e8189f99b5e62f7ec8ecd99919644",
        "title": "江村即事",
        "author": "司空曙",
        "content": "钓罢归来不系船，江村月落正堪眠。\n纵然一夜风吹去，只在芦花浅水边。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十二"
        }
    },
    {
        "uuid": "246f0a227acf0f2537c696c8d70031cc",
        "title": "寄卫明府常见短靴褐裘，又务持诵是以有末句之赠",
        "author": "司空曙",
        "content": "柴桑官舍近东林，儿稚初髫即道心。\n侧寄绳床嫌凭几，翠竹黄花皆佛性，莫教尘境误相侵。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "256867b39d195a8c2920d16130e67d82",
        "title": "酬李端校书见赠",
        "author": "司空曙",
        "content": "绿槐垂穗乳乌飞，忽忆山中独未归。\n青镜流年看发变，昨日闻君到城阙，莫将簪弁胜荷衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "93b1083d79ec7d86ee375a4637865283",
        "title": "过卢秦卿旧居",
        "author": "司空曙",
        "content": "五柳茅茨楚国贤，桔槔蔬圃水涓涓。\n黄花寒后难逢蝶。\n红叶晴来忽有蝉。\n韩康助采君臣药，支遁同看内外篇。\n为问潜夫空着论，如何侍从赋甘泉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "a03dc165778186ea1784edff49a0710e",
        "title": "秋园",
        "author": "司空曙",
        "content": "伤秋不是惜年华，别忆春风碧玉家。\n强向衰丛见芳意，茱萸红实似繁花。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "cc4e677f24efdf006e8b7b0a3a3aff3d",
        "title": "送王使君赴太原拜节度副使",
        "author": "司空曙",
        "content": "新从刘太尉，结束向并州。\n络脑青丝骑，盘囊锦带钩。\n出关逢将校，下岭拥戈矛。\n匣闭黄云冷，山传画角秋。\n剑锋将破虏，函道罢登楼。\n岂作书生老，当封万户侯。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "f9bfcd654018c5f4f2388754fca5819c",
        "title": "拟百劳歌",
        "author": "司空曙",
        "content": "朱丝纽弦金点杂，双蒂芙蓉共开合。\n谁家稚女着罗裳，玉颜年几新上头，回身敛笑多自羞。\n红销月落不復见，",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "a973fbbed21e5a524703fefb53257ef9",
        "title": "迎神",
        "author": "司空曙",
        "content": "吉日兮临水，沐青兰兮白芷。\n假山鬼兮请东皇，鸾旌圆盖望欲来，山雨霏霏江浪起。\n神既降兮我独知，",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "cd686f5870292583506c924b15304b5c",
        "title": "送神",
        "author": "司空曙",
        "content": "神之去，回风袅袅云容与。\n桂尊瑶席不復陈，",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "5e918cebf62b6b251195ccb2496e605d",
        "title": "残莺百啭歌同王员外耿拾遗吉中孚李端游慈恩各赋一物",
        "author": "司空曙",
        "content": "残莺一何怨，百啭相寻续。\n始辨下将高，稍分长复促。\n绵蛮巧状语，机节终如曲。\n野客赏应迟，幽僧闻讵足。\n禅斋深树夏阴清，零落空余三两声。\n金谷筝中传不似，送暖初随柳色来，辞芳暗逐花枝尽。\n歌残莺，歌残莺，乃知众鸟非俦比，暮噪晨鸣倦人耳。\n共爱奇音那可亲，",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "90cb0f9402af0342adddca2fa79e5f2e",
        "title": "过终南柳处士",
        "author": "司空曙",
        "content": "云起山苍苍，林居萝薜荒。\n幽人老深境，素发与青裳。\n雨涤莓苔绿，风摇松桂香。\n洞泉分溜浅，岩笋出丛长。\n败屦安松砌，余棋在石床。\n书名一为别，还路已堪伤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "2fea2ff7ad211ee3b0ef79d3a73b81fb",
        "title": "同张参军喜李尚书寄新琴",
        "author": "司空曙",
        "content": "新琴传凤凰，晴景称高张。\n白玉连徽净，朱丝系爪长。\n轻埃随拂拭，杂籁满铿锵。\n暗想山泉合，如亲兰蕙芳。\n正声消郑卫，古状掩笙簧。\n远识贤人意，清风愿激扬。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "da4f326c56a09dba1d16c242873daa55",
        "title": "苦热",
        "author": "司空曙",
        "content": "暑气发炎州，焦烟远未收。\n啸风兼炽焰，挥汗讶成流。\n鹳鹊投林尽，龟鱼拥石稠。\n漱泉齐饮酎，衣葛剧兼裘，",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "afb1de93bdbb9d0420cf6a0175475d99",
        "title": "送人归黔府",
        "author": "司空曙",
        "content": "伏波箫鼓水云中，长戟如霜大旆红。\n油幕晓开飞鸟绝，翩翩上将独趋风。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "00c228827daabbe0f2d4769fca6bf53b",
        "title": "送程秀才",
        "author": "司空曙",
        "content": "悠悠多路岐，相见又别离。\n东风催节换，焰焰春阳散。\n楚草渐烟绵，江云亦芜漫。\n送子恨何穷，故关如梦中。\n游人尽还北，旅雁辞南国。\n枫树几回青，逐臣归不得。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "3b34d868ab53589b9253805c9667e92e",
        "title": "长林令卫象饧丝结歌",
        "author": "司空曙",
        "content": "主人雕盘盘素丝，寒女眷眷墨子悲。\n乃言假使饧为之，仰坼重衣倾万蕊，又如合欢交乱枝，红茸向暮花参差。\n吴蚕络茧抽尚绝，细缕纤毫看欲灭。\n雪发羞垂倭堕鬟，",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "d668a9db457b2c9c44a6c178a589045e",
        "title": "酬崔峒见寄",
        "author": "司空曙",
        "content": "趋陪禁掖雁行随，迁放江潭鹤发垂。\n素浪遥疑太液水，共望汉朝多沛泽，苍蝇早晚得先知。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "cb01c820d7198b9648ee43160441d950",
        "title": "送史申之峡州",
        "author": "司空曙",
        "content": "峡口巴江外，无风浪亦翻。\n蒹葭新有雁，云雨不离猿。\n行客思乡远，愁人赖酒昏。\n檀郎好联句，共滞谢家门。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "8cf8ef7a069a76000d038715dc50b88d",
        "title": "题江陵临沙驿楼",
        "author": "司空曙",
        "content": "江天清更愁，风柳入江楼。\n雁惜楚山晚，蝉知秦树秋。\n凄凉多独醉，零落半同游。\n岂复平生意，苍然兰杜洲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "b95e022cf02c20a8da109edaa84fdbba",
        "title": "新蝉",
        "author": "司空曙",
        "content": "今朝蝉忽鸣，迁客若为情。\n便觉一年老，能令万感生。\n微风方满树，落日稍沉城。\n为问同怀者，凄凉听几声。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "e74b00fc56ad5dc89afa5dd534a823f6",
        "title": "送僧无言归山",
        "author": "司空曙",
        "content": "袈裟出尘外，山径几盘缘。\n人到白云树，鹤沉青草田。\n龛泉朝请盥，松籁夜和禅。\n自昔闻多学，逍遥注一篇。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "38b1cea1115ba738a6ed90309bc1d7da",
        "title": "和卢校书文若早入使院书事",
        "author": "司空曙",
        "content": "解带独裴回，秋风如水来。\n轩墀湿繁露，琴几拂轻埃。\n晨鸟犹在叶，夕虫余□苔。\n苍然发高兴，相仰坐难陪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "712880a8a486b6f4bf30885a7841ae68",
        "title": "送史泽之长沙",
        "author": "司空曙",
        "content": "谢脁怀西府，单车触火云。\n野蕉依戍客，庙竹映湘君。\n梦渚巴山断，长沙楚路分。\n一杯从别后，风月不相闻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "5202263c88110cdaf7d4a6ce5746b8aa",
        "title": "送刘侍御",
        "author": "司空曙",
        "content": "狱成收夜烛，整豸出登车。\n黄叶辞荆楚，青山背汉初。\n早朝新羽卫，晚下步徒胥。\n应念长沙谪，思乡不食鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "2bb1236934fd418cd40a4fc66aad8dc5",
        "title": "送曹同椅",
        "author": "司空曙",
        "content": "青春三十余，众艺尽无如。\n中散诗传画，将军扇续书。\n楚田晴下雁，江日暖游鱼。\n惆怅空相送，欢游自此疏。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "50c60c1578a716aa3ce320e98155cb2a",
        "title": "送王尊师归湖州",
        "author": "司空曙",
        "content": "烟芜满洞青山绕，幢节飘空紫凤飞。\n金阙乍看迎日丽，莫学辽东华表上，千年始欲一回归。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "efa319f2140ef962013ef81fc6e0e350",
        "title": "九日洛东亭",
        "author": "司空曙",
        "content": "风息斜阳尽，游人曲落间。\n采花因覆酒，行草转看山。\n柳散新霜下，天晴早雁还。\n伤秋非骑省，玄发白成斑。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "619e1dfd78d39e76be1f037517e98742",
        "title": "九日送人",
        "author": "司空曙",
        "content": "送人冠獬豸，值节佩茱萸。\n均赋征三壤，登车出五湖。\n水风凄落日，岸叶飒衰芜。\n自恨尘中使，何因在路隅。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "ae3ac3fb5d89f1c176c626ef5bad14bc",
        "title": "遇谷口道士",
        "author": "司空曙",
        "content": "一见林中客，闲知州县劳。\n白云秋色远，苍岭夕阳高。\n自说名因石，谁逢手种桃。\n丹经倘相授，何用恋青袍。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "421cf13913362c2444d586bd8b802365",
        "title": "宿青龙寺故昙上人院",
        "author": "司空曙",
        "content": "年深宫院在，旧客自相逢。\n闭户临寒竹，无人有夜钟。\n降龙今已去，巢鹤竟何从。\n坐见繁星晓，凄凉识旧峰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "d6bf45dc6fa9ad8c558efc529ddaa72d",
        "title": "送张炼师还峨嵋山",
        "author": "司空曙",
        "content": "太一天坛天柱西，垂萝为幌石为梯。\n前登灵境青霄绝，春山一入寻无路，鸟响烟深水满溪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "55099749f8a4ebf214d75170f04124d0",
        "title": "逢江客问南中故人因以诗寄",
        "author": "司空曙",
        "content": "南客何时去，相逢问故人。\n望乡空泪落，嗜酒转家贫。\n疏懒辞微禄，东西任老身。\n上楼多看月，临水共伤春。\n五柳终期隐，双鸥自可亲。\n应怜折腰吏，冉冉在风尘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "20127cf68c7bce728c2b56b54d79442a",
        "title": "关山月",
        "author": "司空曙",
        "content": "苍茫明月上，夜久光如积。\n野幕冷胡霜，关楼宿边客。\n陇头秋露暗，碛外寒沙白。\n唯有故乡人，沾裳此闻笛。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "207e64ca7f92427a63c903cf90a66ad6",
        "title": "奉和常舍人晚秋集贤院即事寄徐薛二侍郎",
        "author": "司空曙",
        "content": "蔼蔼凤凰宫，兰台玉署通。\n夜霜凝树羽，朝日照相风。\n官附三台贵，儒开百氏宗。\n司言陈禹命，侍讲发尧聪。\n香卷青编内，铅分绿字中。\n缀签从太史，锵佩揖群公。\n池接天泉碧，林交御果红。\n寒龟登故叶，秋蝶恋疏丛。\n颜谢征文并，钟裴直事同。\n离群惊海鹤，属思怨江枫。\n地远姑苏外，山长越绝东。\n惭当哲匠后，下曲本难工。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "8e7070dfce36b9a8c9eefe327e5dcd01",
        "title": "登秦岭",
        "author": "司空曙",
        "content": "南登秦岭头，回首始堪忧。\n汉阙青门远，商山蓝水流。\n三湘迁客去，九陌故人游。\n从此思乡泪，双垂不復收。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "4083a6ecd53d4167d4f6d9c8099ffa8c",
        "title": "寄准上人",
        "author": "司空曙",
        "content": "昨闻归旧寺，暂别欲经年。\n樵客应同步，邻僧定伴禅。\n后峰秋有雪，远涧夜鸣泉。\n偶与支公论，人间自共传。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "92cc6c5a9c87cf9d039c4779e81975fc",
        "title": "别卢纶",
        "author": "司空曙",
        "content": "有月多同赏，无秋不共悲。\n如何与君别，又是菊黄时。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "f72cc5accdcc944045c2948a1c042a52",
        "title": "雪二首",
        "author": "司空曙",
        "content": "乐游春苑望鹅毛，宫殿如星树似毫。\n漫漫一川横渭水，太阳初出五陵高。\n王屋南崖见洛城，石龛松寺上方平。\n半山槲叶当窗下，一夜曾闻雪打声。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "a68113228d96192b39572886df14e851",
        "title": "酬卫长林岁日见呈",
        "author": "司空曙",
        "content": "地暖雪花摧，天春斗柄回。\n朱泥一丸药，柏叶万年杯。\n旅雁辞人去，繁霜满镜来。\n今朝彩盘上，神燕不须雷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "5a028c772d176b2c58a4f42c4b57536d",
        "title": "杜鹃行",
        "author": "司空曙",
        "content": "古时杜宇称望帝，魂作杜鹃何微细。\n跳枝窜叶树木中，隳形不敢栖华屋，短翮唯愿巢深丛。\n穿皮啄朽觜欲秃，声音咽哕若有谓，号啼略与婴儿同。\n口干垂血转迫促，乃知变化不可穷，岂知昔日居深宫，嫔妃左右如花红。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "db6d4564724fb898bd7e3704f9458c80",
        "title": "寄胡居士",
        "author": "司空曙",
        "content": "日暖风微南陌头，青田红树起春愁。\n伯劳相逐行人别，为言惆怅嵩阳寺，明月高松应独游。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "b4eb3589453528ebc28ca16e77ca9914",
        "title": "寒塘",
        "author": "司空曙",
        "content": "晓发梳临水，寒塘坐见秋。\n乡心正无限，一雁度南楼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    },
    {
        "uuid": "b213902d8d849908b3cfe22b6b37e55f",
        "title": "梁城老人怨",
        "author": "司空曙",
        "content": "朝为耕种人，暮作刀枪鬼。\n相看父子血，共染城壕水。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十三"
        }
    }
]