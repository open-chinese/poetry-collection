[
    {
        "uuid": "6087e97018b7819107899ed22fd6ad27",
        "title": "书富阳驿壁",
        "author": "赵元鱼",
        "content": "少年书剑几经过，沽酒谭文还自歌。\n今日重来春意闹，老梅枝上着花多。",
        "dynasty": "宋",
        "collection_info": null
    },
    {
        "uuid": "a12fc7ab75c604f4940a4feed3b66551",
        "title": "夷陵道上",
        "author": "赵元鱼",
        "content": "山麓林梢烟翠横，寒天日色半阴晴。\n道边废宅空椽瓦，岩下居人困甲兵。\n破胆每惊腰剑客，伤弓时怯羽书声。\n痴儿弱女浑多病，留寄乡村念尔情。",
        "dynasty": "宋",
        "collection_info": null
    }
]