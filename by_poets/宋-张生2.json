[
    {
        "uuid": "240c3a55137fb3e7d825569b14a24be3",
        "title": "西江月 一望朱楼巧小",
        "author": "张生2",
        "content": "一望朱楼巧小，四边绣幕低垂。\n个人活脱似杨妃。\n倚遍阑干十二。\n最苦两双情眼，难禁四只愁眉。\n无言回首日沉西。\n不道一声安置。",
        "dynasty": "宋",
        "collection_info": null
    },
    {
        "uuid": "e105b0d71ea27470b2310a5677e6f995",
        "title": "小重山 杏火无烟烧断肠",
        "author": "张生2",
        "content": "杏火无烟烧断肠。\n织成春恨切，柳丝长。\n当时谁是种花郎。\n却不教，柳近杏花傍。\n柳道不须忙。\n春深须是有，絮飞扬。\n等闲扑着杏腮香。\n恁时节，选甚隔池塘。",
        "dynasty": "宋",
        "collection_info": null
    }
]