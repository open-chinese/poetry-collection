[
    {
        "uuid": "957100748d3b5db3f794385e0f21bb57",
        "title": "送刘散员赋得陈思王诗明月照高楼",
        "author": "杨浚",
        "content": "高楼一何绮，素月復流明。\n重轩望不极，余晖揽讵盈。\n镜华当牖照，钩影隔帘生。\n逆愁异尊酒，对此难为情。",
        "dynasty": "唐",
        "collection_info": null
    },
    {
        "uuid": "b95f2f0e86d2c7fba3b98402feb4c59b",
        "title": "题武陵草堂",
        "author": "杨浚",
        "content": "草堂列仙楼，上在青山顶。\n户外窥数峯，阶前对双井。\n雨来花尽湿，风度松初冷。\n登栈行不疲，入溪语弥静。\n云能去尘服，兼欲事金鼎。\n正直心所存，谄谀长自省。\n适知幽遁趣，已觉烦虑屏。\n更爱云林间，吾将卧南颍。",
        "dynasty": "唐",
        "collection_info": null
    },
    {
        "uuid": "3e04a19007051ca7dcfb20f9b95e96e9",
        "title": "广武怀古",
        "author": "杨浚",
        "content": "河水城下流，登城望弥惬。\n海云飞不断，岸草绿相接。\n龙门无旧塲，武牢有遗堞。\n扼喉兵易守，扪指计何捷。\n天夺项氏谋，卒成汉家业。\n乡山遥可见，西顾泪盈睫。",
        "dynasty": "唐",
        "collection_info": null
    },
    {
        "uuid": "25031ba219096bffaf83b8fc0ce938cf",
        "title": "赠李郎中",
        "author": "杨浚",
        "content": "仙郎早朝退，直省卧南轩。\n院竹自成赏，阶庭寂不喧。\n焚香开后阁，起草闭前门。\n礼乐风流美，光华星位尊。\n荣兼朱绂贵，交乃布衣存。\n是日登龙客，无忘君子恩。",
        "dynasty": "唐",
        "collection_info": null
    },
    {
        "uuid": "a6d88586107f0d70c3156658f586c22f",
        "title": "送刘散员赋得陈思王诗明月照高楼",
        "author": "杨浚",
        "content": "高楼一何绮，素月复流明。\n重轩望不极，余晖揽讵盈。\n镜华当牖照，钩影隔帘生。\n逆愁异尊酒，对此难为情。",
        "dynasty": "唐",
        "collection_info": {
            "collection": "御定全唐诗",
            "volume": "卷三十三"
        }
    },
    {
        "uuid": "8895eeffb6dd28614e65c070c9ef65bd",
        "title": "题武陵草堂",
        "author": "杨浚",
        "content": "草堂列仙楼，上在青山顶。\n户外窥数峰，阶前对双井。\n雨来花尽湿，风度松初冷。\n登栈行不疲，入溪语弥静。\n云能去尘服，兼欲事金鼎。\n正直心所存，谄谀长自省。\n适知幽遁趣，已觉烦虑屏。\n更爱云林间，吾将卧南颍。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十"
        }
    },
    {
        "uuid": "553f2d03f95dff8fa1f7b714b60db7dc",
        "title": "广武怀古",
        "author": "杨浚",
        "content": "河水城下流，登城望弥惬。\n海云飞不断，岸草绿相接。\n龙门无旧场，武牢有遗堞。\n扼喉兵易守，扪指计何捷。\n天夺项氏谋，卒成汉家业。\n乡山遥可见，西顾泪盈睫。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十"
        }
    }
]