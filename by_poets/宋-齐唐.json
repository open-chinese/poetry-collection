[
    {
        "uuid": "ad2afcb2dea378da9c0d96b96f7f0949",
        "title": "石伞峰书堂",
        "author": "齐唐",
        "content": "伞峰一片崎危石，枕在青冥绝壁间。\n人作盐梅资世济，蹟留岩岫与云闲。\n露盘高出长年殿，羽盖斜临宛委山。\n藐矣诸孙愧前躅，但开三径掩柴关。",
        "dynasty": "宋",
        "collection_info": null
    },
    {
        "uuid": "854b5aa98add2fc0dfc0ee6c7a7db685",
        "title": "题禹庙",
        "author": "齐唐",
        "content": "削断龙门剑力闲，遗祠终古鑑湖边。\n昆墟到海曾穷地，石穴藏书不记年。\n春色门墙花滴雨，晓光台殿水浮烟。\n涂山万国梯航集，告禅灵坛岂偶然。",
        "dynasty": "宋",
        "collection_info": null
    },
    {
        "uuid": "864f12bef300d872ec03682f73ba1334",
        "title": "送张尊师监龙瑞宫",
        "author": "齐唐",
        "content": "阳明洞天三月春，桃花艷艷迎笑人。\n仙官瑶裾翠羽裾，直上非烟骖紫麟。\n手把赤书秘玉文，朝谒太素三元君。\n琳房窈窕出青云，众真啸语林际闻。\n山精木魅知有主，敛戢鬼火摧飈轮。\n崇岩绝壑足清放，抗迹万里无埃尘。\n物不疵疠年谷熟，绰约曾潜姑射神。\n祈师努力学此道，下济泽国穷鳏民。",
        "dynasty": "宋",
        "collection_info": null
    },
    {
        "uuid": "626c4c7d11ca0215bac2ecb4b2487d2e",
        "title": "仙茅",
        "author": "齐唐",
        "content": "仙方上品夸灵种，忽怪灵芝拆紫苞。\n玉泽返婴看验术，少微山是小三茅。",
        "dynasty": "宋",
        "collection_info": null
    },
    {
        "uuid": "bedcb218f6e25716395f234c230ac4cb",
        "title": "玉洞",
        "author": "齐唐",
        "content": "白石洞间路，吾家在其中。\n琴窗与书阁，一半是云封。",
        "dynasty": "宋",
        "collection_info": null
    },
    {
        "uuid": "aaf239f1b472e3d15caaf384d064f456",
        "title": "披云楼",
        "author": "齐唐",
        "content": "元和文物盛羣贤，曾借蓬莱住列仙。\n画入帘栊烟外寺，鑑摇台榭水中天。",
        "dynasty": "宋",
        "collection_info": null
    },
    {
        "uuid": "2955f29e7617011e6d8b73825a4dc276",
        "title": "越州通判厅事后新凿方井",
        "author": "齐唐",
        "content": "卧龙山脚寒岩底，沮洳泥涂不记年。\n疏引一朝逢智匠，坐令咫尺变璇渊。\n待时藏用怀灵德，济物施功假世贤。\n留作越人歌咏事，召棠阴下酌贪泉。",
        "dynasty": "宋",
        "collection_info": null
    },
    {
        "uuid": "12ea4f7e7348b21e35945e84c5e39d10",
        "title": "题上虞南塔院",
        "author": "齐唐",
        "content": "雁级指高冥，登瞻地域灵。\n路寻沧海断，山带沃洲青。",
        "dynasty": "宋",
        "collection_info": null
    },
    {
        "uuid": "7d2ab3ccae83d8727d935d64d4b04acf",
        "title": "长葺圣寿寺",
        "author": "齐唐",
        "content": "建中天子寄弥纶，筑隐商岩旧叶存。\n麟笑有文藏册府，驷车流庆属衡门。\n金绳宝构新空界，剑树真游接古原。\n藐矣诸孙愧前躅，脱身仍谢北山猿。",
        "dynasty": "宋",
        "collection_info": null
    },
    {
        "uuid": "1c50418cb1b055f9df01c28be18fe3bd",
        "title": "十咏  其一",
        "author": "齐唐",
        "content": "远适庐陵郡，经旬泛楚天。\n江山晴绕枕，星斗夜随船。",
        "dynasty": "宋",
        "collection_info": null
    },
    {
        "uuid": "a2a27a36e336caba4f74f2a375d8fb96",
        "title": "十咏  其二",
        "author": "齐唐",
        "content": "远适庐陵郡，重江去不穷。\n全家片帆底，三月怒涛中。",
        "dynasty": "宋",
        "collection_info": null
    },
    {
        "uuid": "2afe9f81d57bfca5314046b41f7f554c",
        "title": "登狼山阁",
        "author": "齐唐",
        "content": "海腹藏吴楚，天枢转斗牛。\n夜分惊日浴，潮落见鲸游。",
        "dynasty": "宋",
        "collection_info": null
    },
    {
        "uuid": "89ae3f9e77517046baab87169b9dacf4",
        "title": "乌江庙",
        "author": "齐唐",
        "content": "天意降时雨，山川潜出云。\n锄秦将授汉，此力半因君。",
        "dynasty": "宋",
        "collection_info": null
    },
    {
        "uuid": "213b5cac82c47efab156a753e469b947",
        "title": "南雄城楼",
        "author": "齐唐",
        "content": "汉初开郡出南夷，万壑千岩足崄巇。\n天上斗牛应共域，人间江岭自分岐。\n尉佗椎髻遗风俗，马援飞鸢堕水时。",
        "dynasty": "宋",
        "collection_info": null
    },
    {
        "uuid": "084a1819d785adcbe5a66b3402c5c730",
        "title": "观潮",
        "author": "齐唐",
        "content": "何意滔天苦作威，狂驱海若走冯夷。\n因看平地波翻起，知是沧浪鼎沸时。\n初似长平万瓦震，忽如圆峤六鳌移。\n直应待得澄如练，会有安流往济时。",
        "dynasty": "宋",
        "collection_info": null
    },
    {
        "uuid": "e3ee8dbd2d978f213aa7097971702695",
        "title": "句  其一",
        "author": "齐唐",
        "content": "戴水寒流对轩槛，桃源深径入渔樵。",
        "dynasty": "宋",
        "collection_info": null
    },
    {
        "uuid": "4714d2236b14806574e2286123221763",
        "title": "句  其二",
        "author": "齐唐",
        "content": "楩柟非给燎，鱮鲂必施罛。",
        "dynasty": "宋",
        "collection_info": null
    },
    {
        "uuid": "20d05f9439984b5d2533f614c5d3b4be",
        "title": "句  其三",
        "author": "齐唐",
        "content": "纤纶鱼罗尾，鸣镞雉摧班。",
        "dynasty": "宋",
        "collection_info": null
    },
    {
        "uuid": "25607437c288c433acc97e679b235932",
        "title": "句  其四",
        "author": "齐唐",
        "content": "新筑堤成号杜塘，结茅深稳占湖光。",
        "dynasty": "宋",
        "collection_info": null
    },
    {
        "uuid": "0078c7a66ab2b8acffdfb23f36553f4e",
        "title": "句  其五",
        "author": "齐唐",
        "content": "扫拂渔蓬出泾来。",
        "dynasty": "宋",
        "collection_info": null
    },
    {
        "uuid": "7d0e4a6c95f841df767923a8ed4bde83",
        "title": "句  其六",
        "author": "齐唐",
        "content": "独坐涧边听水落，却来洞口看云生。",
        "dynasty": "宋",
        "collection_info": null
    },
    {
        "uuid": "dd70f8003bf75a6bab591cb7e191fa1d",
        "title": "句  其七",
        "author": "齐唐",
        "content": "飞栋新成蘸碧轩，会稽山脚照湖边。",
        "dynasty": "宋",
        "collection_info": null
    },
    {
        "uuid": "b8c994b8aa6360a1d7449c7f65bc4e4f",
        "title": "句  其八",
        "author": "齐唐",
        "content": "偃藩唯觉讼铃虚。",
        "dynasty": "宋",
        "collection_info": null
    },
    {
        "uuid": "585ec93f7bee7244b5b0e645b14f9713",
        "title": "句  其一○",
        "author": "齐唐",
        "content": "剑水清凉梦笔山，戟衣照日启重关。",
        "dynasty": "宋",
        "collection_info": null
    },
    {
        "uuid": "43bec66df0807e7b3b80dbe0c5ab7e35",
        "title": "句  其一一",
        "author": "齐唐",
        "content": "岁贵波然素，时珍蟹有箱。",
        "dynasty": "宋",
        "collection_info": null
    },
    {
        "uuid": "8246d2ec6d96f006c14aa349d31e85d7",
        "title": "句  其一二",
        "author": "齐唐",
        "content": "身闲婚嫁毕，秋老蟹螯肥。",
        "dynasty": "宋",
        "collection_info": null
    },
    {
        "uuid": "cf294a0e9649cd0ff615a5e375d015cc",
        "title": "句  其一三",
        "author": "齐唐",
        "content": "春波池上搘琴荐，秋月桐阴把蟹螯。",
        "dynasty": "宋",
        "collection_info": null
    }
]