[
    {
        "title": "游丹山",
        "author": "孙嚞",
        "content": "与客穷幽胜，同登白水山。\n银涛翻月落，苍壁倚天寒。\n采药穿云坞，围棋坐石坛。\n因忘归路晚，纫佩得秋兰。",
        "dynasty": "宋",
        "collection_info": null
    },
    {
        "title": "酬汪将军携游白云寺",
        "author": "孙嚞",
        "content": "将军恒爱客，载酒喜行游。\n山殿晴云浴，天香静磬浮。\n嘉莲艷宝水，甘露降灵楸。\n征古一为瑞，清修思更幽。",
        "dynasty": "宋",
        "collection_info": null
    }
]