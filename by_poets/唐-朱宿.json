[
    {
        "uuid": "b0895b2f251e4efa582d4fa4bc0aaaf9",
        "title": "宿慧山寺 一",
        "author": "朱宿",
        "content": "古寺隐秋山，登攀度林樾。\n悠然清莲界，此地尘境绝。\n机闲任昼昏，虑澹知生灭。\n微吹递遥泉，疎松对残月。\n庭虚露华缀，池净荷香发。\n心悟形未留，迟迟履归辙。",
        "dynasty": "唐",
        "collection_info": null
    },
    {
        "uuid": "de438eecb831d289495bb85cabb2c515",
        "title": "宿慧山寺 二",
        "author": "朱宿",
        "content": "岁月人间促，烟霞此地多。\n殷勤竹林寺，更得几迴过。",
        "dynasty": "唐",
        "collection_info": null
    },
    {
        "uuid": "5e12b96cf141132ac0eacf1ebf3fa79d",
        "title": "宿慧山寺",
        "author": "朱宿",
        "content": "古寺隐秋山，登攀度林樾。\n悠然青莲界，此地尘境绝。\n机闲任昼昏，虑澹知生灭。\n微吹递遥泉，疏松对残月。\n庭虚露华缀，池净荷香发。\n心悟形未留，迟迟履归辙。\n岁月人间促，烟霞此地多。\n殷勤竹林寺，更得几回过。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十五"
        }
    }
]