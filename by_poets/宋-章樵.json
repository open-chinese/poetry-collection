[
    {
        "uuid": "645e4082d964beb51902307a368246b5",
        "title": "白獭湖",
        "author": "章樵",
        "content": "屈曲连汀隠復明，西湖奇观到南屏。\n萍花巧缀玉钿碧，山色浄涵螺髻青。\n隋女啼粧羞缺月，秦娥望幸对明星。\n主人约束当尊俎，未放骚翁眼独醒。",
        "dynasty": "宋",
        "collection_info": null
    },
    {
        "uuid": "2185fe137c8f679f54c360a1c2bccf1c",
        "title": "伽溪",
        "author": "章樵",
        "content": "试将生计问农家，儿大扶犁女沤麻。\n烧笋煮葵供午饷，山中乐事自无涯。",
        "dynasty": "宋",
        "collection_info": null
    }
]