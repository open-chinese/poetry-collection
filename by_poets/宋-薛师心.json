[
    {
        "title": "泗上歌",
        "author": "薛师心",
        "content": "北风萧骚兮吹逝波，英雄一去兮岁月多，路草青青兮游人过。",
        "dynasty": "宋",
        "collection_info": null
    },
    {
        "title": "黄天荡阻风",
        "author": "薛师心",
        "content": "野泊几人愁，浮踪果是沤。\n轻舠同一羽，高浪即三秋。\n欹枕江声震，开篷雨脚收。\n风波身漫涉，何处有安流。",
        "dynasty": "宋",
        "collection_info": null
    },
    {
        "title": "石头城遇卢明府丈",
        "author": "薛师心",
        "content": "浮生踪迹似浮云，把酒论交对夕曛。\n十载师门称畏友，一朝吏事诵神君。\n口中高论人间少，名下宏词海内闻。\n此会正当春色好，莫教邂逅手轻分。",
        "dynasty": "宋",
        "collection_info": null
    }
]