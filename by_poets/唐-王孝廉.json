[
    {
        "uuid": "5aa873f1a34dbb55e1319e4de0162513",
        "title": "奉敕陪内宴",
        "author": "王孝廉",
        "content": "海国来朝自远方，百年一醉谒天裳。\n日宫座外何攸见，五色云飞万岁光。\n（见金毓黻撰集《渤海国志长编》卷十八引《文华秀丽集》上。\n）。",
        "dynasty": "唐",
        "collection_info": null
    },
    {
        "uuid": "d0a218770c67889f360db4ee10d22c6b",
        "title": "春日对雨得情字",
        "author": "王孝廉",
        "content": "主人开宴在边听，客醉如泥等上京。\n疑是雨师知圣意，甘滋芳润洒羁情。\n（同前。\n）。",
        "dynasty": "唐",
        "collection_info": null
    },
    {
        "uuid": "7f747d09de63c954b2e291c32f415a6a",
        "title": "在边亭赋得山花戏寄两领客使并滋三",
        "author": "王孝廉",
        "content": "芳树春色（疑应作花）色甚明，初开似笑听无声。\n主人每日专攀尽，残片何时赠客情？（同前。\n）。",
        "dynasty": "唐",
        "collection_info": null
    },
    {
        "uuid": "aa87999493788bbd07f42f41a26d8a77",
        "title": "和坂领客对月思乡之作",
        "author": "王孝廉",
        "content": "寂寂朱明夜，团团白月轮。\n几山明影彻，万象水天新。\n弃妾看生怅，羁情对动神。\n谁云千里隔，能照两乡人。\n（同前。\n）。",
        "dynasty": "唐",
        "collection_info": null
    },
    {
        "uuid": "639b16544ea753973b98e2a5dbf3c6ea",
        "title": "出云州书情寄两敕使",
        "author": "王孝廉",
        "content": "南风海路连归思，北雁长天引旅情。\n赖有锵锵双鳯伴，莫愁多日住边亭。\n（同前。\n）（〖1〗按王孝廉奉渤海国王命使日，日本嵯峨天皇设宴礼之。\n孝廉返国，舟覆溺海而死。\n嵯峨天皇特颁敕书，追赠荣爵，且致悼念。\n嵯峨在位十四年，年号曰弘仁，于唐则为宪宗元和五年至穆宗长庆三年也。\n敕文附后。\n〖2〗《日本后纪》二十四日本嵯峨天皇《赠渤海使王孝廉正三位敕书》云：「惜往饰终，事茂旧范，褒忠录绩，义存先彝。\n故渤海国使从三位王孝廉，阙庭修聘，沧溟迴舻，復命未申，昊苍不慭。\n寔虽有命在天，薤露难驻，而衔恨使命，不得更归。\n朕痛于怀，加赠荣爵，死而有灵，应业泉扃。\n宜可正三位。\n」〖3〗又日僧空海有《伤渤海国大使王孝廉中途物故》诗句，日人阪上今继有《和渤海大使见寄之作》，可以参阅。\n诗附于次。\n）（〖4〗空海《伤渤海国大使王孝廉中途物故》：一面新交不忍听，况乎乡国〖一作「园」〗故园〖一作「国」〗情。\n〖见金毓黻撰《渤海国志长编》卷十八引《高野大师广传》下〗〖5〗阪上今继《和渤海大使见寄之作》：宾亭寂寞对青溪，处处登旅念悽。\n万里云边辞国远，三春烟裏望卿〖蒋礼鸿及陈九思同志并谓当是「乡」之形误。\n〗迷。\n长天去雁催归思，函谷来莺助客啼。\n一面相逢如旧识，交情自与古人齐。\n〖见金毓黻撰《渤海国志长编》卷十八引《文华秀丽集》上〗）。",
        "dynasty": "唐",
        "collection_info": null
    }
]