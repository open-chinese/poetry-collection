[
    {
        "uuid": "6395ea685a22acc530221a5aa3ec8167",
        "title": "建炎丞相成国吕忠穆公退老堂  其一",
        "author": "谢升俊",
        "content": "当年直奋渭滨渔，远业端为万世图。\n戡乱功犹存社稷，爱闲身已到江湖。\n竹间便好开三径，池外何妨架一区。\n从此标名为退老，时将杖屦许谁俱。",
        "dynasty": "宋",
        "collection_info": null
    },
    {
        "uuid": "467e243f9e0a28e5960aab46ea6b80cf",
        "title": "建炎丞相成国吕忠穆公退老堂  其二",
        "author": "谢升俊",
        "content": "再造功成不自居，玉墀长见咏归欤。\n青山流水看无厌，燠馆凉台兴有余。\n天子时时思旧德，苍生日日傒新除。\n黑头便上锋车去，遥想槐庭席正虚。",
        "dynasty": "宋",
        "collection_info": null
    }
]