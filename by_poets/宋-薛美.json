[
    {
        "uuid": "fbe83af5cd9dec27f6f005eb211a6f52",
        "title": "薛瓜庐吾宗人也吾不得而见之得见其诗斯可矣太息而题于卷杪",
        "author": "薛美",
        "content": "结庐兄弟近长安，弊却儒冠竟不弹。\n自茹芝来轻汉召，肯将瓜去博唐官。\n贫多乐事清无尽，手写新诗墨未干。\n史笔须评隠君传，姓名应作古人看。",
        "dynasty": "宋",
        "collection_info": null
    },
    {
        "uuid": "93a656cd4dcf6c9e30ad73e90a1fa9ac",
        "title": "咏柳",
        "author": "薛美",
        "content": "一撮娇黄染不成，藏鸦未稳早藏鶑。\n行人自谓伤离别，枉折无情赠有情。",
        "dynasty": "宋",
        "collection_info": null
    }
]