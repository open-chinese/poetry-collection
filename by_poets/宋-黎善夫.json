[
    {
        "uuid": "b74321d3cdcb6e9e19d315817d8d8dba",
        "title": "挽赵秋晓  其一",
        "author": "黎善夫",
        "content": "年时父子记同登，讵意天从杞国倾。\n辇路春风三月梦，山庄夜雨十年灯。\n率更帖墨知魁梧，庾信文章迈老成。\n二妙风流今已矣，薤歌赋罢泪沾膺。",
        "dynasty": "宋",
        "collection_info": null
    },
    {
        "uuid": "9bc32376e30ab5f4f33a23838dcab82a",
        "title": "挽赵秋晓  其二",
        "author": "黎善夫",
        "content": "十载荒村共乱离，云龙上下忆追随。\n生前已饱撞钟问，死后方传覆瓿诗。\n此夕巷歌谁忍发，他年邻笛自应悲。\n伤心岂为幽冥负，重为斯文一涕洟。",
        "dynasty": "宋",
        "collection_info": null
    }
]