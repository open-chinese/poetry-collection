[
    {
        "uuid": "310f3cf1a420dff5932d13e360eac83e",
        "title": "赋得春风扇微和",
        "author": "陈通方",
        "content": "习习和风扇，悠悠淑气微。\n阳升知候改，律应喜春归。\n池柳晴初拆，林莺暖欲飞。\n川原浮彩翠，台馆动光辉。\n泛艳摇丹阙，扬芳入粉闱。\n发生当有分，枯朽幸因依。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十八"
        }
    },
    {
        "uuid": "168ed64b10d6e2b1a2d555dfaa38b224",
        "title": "金谷园怀古",
        "author": "陈通方",
        "content": "缓步洛城下，轸怀金谷园。\n昔人随水逝，旧树逐春繁。\n冉冉摇风弱，菲菲裛露翻。\n歌台岂易见，舞袖乍如存。\n戏蝶香中起，流莺暗处喧。\n徒闻施锦帐，此地拥行轩。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十八"
        }
    },
    {
        "uuid": "df394779630f9d5ed9df4097d5bd95a2",
        "title": "句",
        "author": "陈通方",
        "content": "应念路傍憔悴翼，昔年乔木幸同迁。\n（《纪事》云：通方登第，与王播同年。\n播年五十六，通方甚少。\n因期集，也，播恨之。\n后通方丁家艰，辛苦万状。\n播为正郎，判盐铁。\n通方穷悴，求之，即不甚给。\n时李虚中为副使，",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十八"
        }
    }
]