[
    {
        "uuid": "cfa584fafcf6aa4b23b6b1fd4cd18e40",
        "title": "罗浮山",
        "author": "文丙",
        "content": "罗浮多胜境，梦到固无因。\n知有长生药，谁为不死人。\n根虽盘地脉，势自倚天津。\n未便甘休去，须栖老此身。",
        "dynasty": "唐",
        "collection_info": null
    },
    {
        "uuid": "08a9630b763e2804b046814df5b1cf47",
        "title": "牡丹",
        "author": "文丙",
        "content": "万物承春各鬬奇，百花分贵近亭池。\n开时若也姮娥见，落日那堪公子知。\n诗客筵中金琖满，美人头上玉钗垂。\n不同寒菊舒重九，只拟清香泛酒巵。",
        "dynasty": "唐",
        "collection_info": null
    },
    {
        "uuid": "9dcedc0debb4e76ce6aa3856e7753dc2",
        "title": "藓花",
        "author": "文丙",
        "content": "寂寞人偏重，无心媿牡丹。\n秋风凋不得，流水泛应难。\n怪石从教徧，幽庭一任盘。\n若逢公子顾，重迭是朱栏。",
        "dynasty": "唐",
        "collection_info": null
    },
    {
        "uuid": "cb6929eaea6f0656aeea306d21b9962c",
        "title": "新栽松",
        "author": "文丙",
        "content": "可怜同百草，况负雪霜姿。\n歌舞地不尚，岁寒人自移。\n阶除添冷淡，毫末入思惟。\n尽道生云洞，谁知露崄巇。",
        "dynasty": "唐",
        "collection_info": null
    },
    {
        "uuid": "54b827a748f90ab4f7ae14009db4800f",
        "title": "柳",
        "author": "文丙",
        "content": "何事动吟哦，长□翠色和。\n垂阴千树少，送别一枝多。\n带雾笼彭泽，摇风舞汴河。\n只因隋帝植，民力几销磨。",
        "dynasty": "唐",
        "collection_info": null
    },
    {
        "uuid": "4252673e94150dd9b9bf926ef68f83e1",
        "title": "牡丹",
        "author": "文丙",
        "content": "万物承春各斗奇，百花分贵近亭池。\n开时若也姮娥见，不同寒菊舒重九，只拟清香泛酒卮。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十七"
        }
    },
    {
        "uuid": "53c42fe53b05d59351eac66a36a8aa30",
        "title": "藓花",
        "author": "文丙",
        "content": "寂寞人偏重，无心愧牡丹。\n秋风凋不得，流水泛应难。\n怪石纵教遍，幽庭一任盘。\n若逢公子顾，重迭是朱栏。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十七"
        }
    },
    {
        "uuid": "6c4173fb8b17a5b7994eb645a483e2ce",
        "title": "新栽松",
        "author": "文丙",
        "content": "可怜同百草，况负雪霜姿。\n歌舞地不尚，岁寒人自移。\n阶除添冷淡，毫末入思惟。\n尽道生云洞，谁知路崄巇。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十七"
        }
    }
]