[
    {
        "title": "洛阳道",
        "author": "任翻",
        "content": "憧憧洛阳道，尘下生青草。\n行者岂无家，无人在家老。\n鸡鸣前结束，争去恐不早。\n百年路傍尽，白日车中晓。\n求富江海狭，取贵山岳小。\n二端立在途，奔走无由了。",
        "dynasty": "唐",
        "collection_info": null
    },
    {
        "title": "春晴",
        "author": "任翻",
        "content": "楚国多春雨，柴门喜晚晴。\n幽人临水坐，好鸟隔花鸣。\n野色临空阔，江流接海平。\n门前到溪路，今夜月分明。",
        "dynasty": "唐",
        "collection_info": null
    },
    {
        "title": "秋晚郊居",
        "author": "任翻",
        "content": "远声霜后树，秋色水边村。\n野径无来客，寒风自动门。\n海山藏日影，江月落潮痕。\n惆怅高飞晚，年年别故园。",
        "dynasty": "唐",
        "collection_info": null
    },
    {
        "title": "秋晚途次",
        "author": "任翻",
        "content": "秋色满行路，此时心不闲。\n孤贫游上国，少壮有衰颜。\n众鸟已归树，旅人犹过山。\n萧条远林外，风急水潺潺。",
        "dynasty": "唐",
        "collection_info": null
    },
    {
        "title": "葛仙井",
        "author": "任翻",
        "content": "古井碧沈沈，分明见百寻。\n味甘传邑内，脉冷应山心。\n圆入月轮净，直涵峰影深。\n自从仙去后，汲引到如今。",
        "dynasty": "唐",
        "collection_info": null
    },
    {
        "title": "桐柏观",
        "author": "任翻",
        "content": "飘飘云外者，蹔宿聚仙堂。\n半夜人无语，中宵月送凉。\n鹤归高树静，萤过小池光。\n不得多时住，门开是事忙。",
        "dynasty": "唐",
        "collection_info": null
    },
    {
        "title": "冬暮野寺",
        "author": "任翻",
        "content": "江东寒近腊，野寺水天昏。\n无酒可销夜，随僧早闭门。\n照墻灯影短，着瓦雪声繁。\n飘泊仍千里，清吟欲断魂。",
        "dynasty": "唐",
        "collection_info": null
    },
    {
        "title": "赠济禅师",
        "author": "任翻",
        "content": "碧峰秋寺内，禅客已无情。\n半顶髮根白，一生心地清。\n竹房侵月静，石径到门平。\n山下尘嚣路，终年誓不行。",
        "dynasty": "唐",
        "collection_info": null
    },
    {
        "title": "经堕泪碑",
        "author": "任翻",
        "content": "羊公传化地，千古事空存。\n碑已无文字，人犹敬子孙。\n岘山长闭恨，汉水自流恩。\n数处烟岚色，分明是泪痕。",
        "dynasty": "唐",
        "collection_info": null
    },
    {
        "title": "长安冬夜书事",
        "author": "任翻",
        "content": "忧来长不寐，往事重思量。\n清渭几年客，故衣今夜霜。\n春风谁识面，水国但牵肠。\n十二门车马，昏明各自忙。",
        "dynasty": "唐",
        "collection_info": null
    },
    {
        "title": "越江渔父",
        "author": "任翻",
        "content": "借问钓鱼者，持竿多少年。\n眼明汀岛畔，头白子孙前。\n棹入花时浪，灯留雨夜船。\n越江深见底，谁识此心坚。",
        "dynasty": "唐",
        "collection_info": null
    },
    {
        "title": "哭友人",
        "author": "任翻",
        "content": "逢着南州史，江边哭问君。\n送终时有雪，归葬处无云。\n官库惟留劒，隣僧共结坟。\n儿孙未成立，谁与集遗文。",
        "dynasty": "唐",
        "collection_info": null
    },
    {
        "title": "送李衡",
        "author": "任翻",
        "content": "羁栖亲故少，远别惜清才。\n天畔出相送，路长知未迴。\n欲销今日恨，强把异乡杯。\n君去南堂后，应无客到来。",
        "dynasty": "唐",
        "collection_info": null
    },
    {
        "title": "宫怨",
        "author": "任翻",
        "content": "泪干红落脸，心尽白垂头。\n自此方知怨，从来岂信愁。",
        "dynasty": "唐",
        "collection_info": null
    },
    {
        "title": "惜花",
        "author": "任翻",
        "content": "无语与花别，细看枝上红。\n明年又相见，还恐是愁中。",
        "dynasty": "唐",
        "collection_info": null
    },
    {
        "title": "宿巾子山禅寺",
        "author": "任翻",
        "content": "绝顶新秋生夜凉，鹤翻松露滴衣裳。\n前峰月映半江水，僧在翠微开竹房。",
        "dynasty": "唐",
        "collection_info": null
    },
    {
        "title": "再游巾子山寺",
        "author": "任翻",
        "content": "灵江江上帻峰寺，三十年来两度登。\n野鹤尚巢松树徧，竹房不见旧时僧。",
        "dynasty": "唐",
        "collection_info": null
    },
    {
        "title": "三游巾子山寺感述",
        "author": "任翻",
        "content": "清秋绝顶竹房开，松鹤何年去不迴。\n惟有前峰明月在，夜深犹过半江来。",
        "dynasty": "唐",
        "collection_info": null
    },
    {
        "title": "",
        "author": "任翻",
        "content": "。",
        "dynasty": "唐",
        "collection_info": null
    },
    {
        "title": "赋台州早春（句）",
        "author": "任翻",
        "content": "岂堪沧海畔，为客十年来。\n（《舆地纪胜》十二《台州》）（〖1〗《天台前集》存此诗全篇，详《全唐诗续拾》卷三十五。\n）。",
        "dynasty": "唐",
        "collection_info": null
    },
    {
        "title": "台州早春",
        "author": "任翻",
        "content": "微雨夜来歇，江南春色回。\n已惊时不住，还恐老相催。\n人好千场醉，花无百日开。\n岂堪沧海畔，为客十年来。\n（见《四库珍本初集》本《天台前集》卷下）（按：《全唐诗续补遗》卷十六据《舆地纪胜》收此诗末二句。\n《全唐诗》卷一四八收作刘长卿诗，题作《早春》，但诗中海畔为客十年之意，与刘生平不合。\n任翻在台州生活时间较长，应为其所作。\n）。",
        "dynasty": "唐",
        "collection_info": null
    },
    {
        "title": "洛阳道",
        "author": "任翻",
        "content": "憧憧洛阳道，尘下生春草。行者岂无家，无人在家老。\n鸡鸣前结束，争去恐不早。百年路傍尽，白日车中晓。\n求富江海狭，取贵山岳小。二端立在途，奔走无由了。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "春晴",
        "author": "任翻",
        "content": "楚国多春雨，柴门喜晚晴。幽人临水坐，好鸟隔花鸣。\n野色临空阔，江流接海平。门前到溪路，今夜月分明。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "秋晚郊居",
        "author": "任翻",
        "content": "远声霜后树，秋色水边村。野径无来客，寒风自动门。\n海山藏日影，江月落潮痕。惆怅高飞晚，年年别故园。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "秋晚途次",
        "author": "任翻",
        "content": "秋色满行路，此时心不闲。孤贫游上国，少壮有衰颜。\n众鸟已归树，旅人犹过山。萧条远林外，风急水潺潺。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "葛仙井",
        "author": "任翻",
        "content": "古井碧沉沉，分明见百寻。味甘传邑内，脉冷应山心。\n圆入月轮净，直涵峰影深。自从仙去后，汲引到如今。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "桐柏观",
        "author": "任翻",
        "content": "飘飘云外者，暂宿聚仙堂。半夜人无语，中宵月送凉。\n鹤归高树静，萤过小池光。不得多时住，门开是事忙。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "冬暮野寺",
        "author": "任翻",
        "content": "江东寒近腊，野寺水天昏。无酒可销夜，随僧早闭门。\n照墙灯影短，着瓦雪声繁。飘泊仍千里，清吟欲断魂。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "赠济禅师",
        "author": "任翻",
        "content": "碧峰秋寺内，禅客已无情。半顶发根白，一生心地清。\n竹房侵月静，石径到门平。山下尘嚣路，终年誓不行。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "经堕泪碑",
        "author": "任翻",
        "content": "羊公传化地，千古事空存。碑已无文字，人犹敬子孙。\n岘山长闭恨，汉水自流恩。数处烟岚色，分明是泪痕。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "长安冬夜书事",
        "author": "任翻",
        "content": "忧来长不寐，往事重思量。清渭几年客，故衣今夜霜。\n春风谁识面，水国但牵肠。十二门车马，昏明各自忙。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "越江渔父",
        "author": "任翻",
        "content": "借问钓鱼者，持竿多少年。眼明汀岛畔，头白子孙前。\n棹入花时浪，灯留雨夜船。越江深见底，谁识此心坚。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "哭友人",
        "author": "任翻",
        "content": "逢着南州史，江边哭问君。送终时有雪，归葬处无云。\n官库惟留剑，邻僧共结坟。儿孙未成立，谁与集遗文。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "送李衡",
        "author": "任翻",
        "content": "羁栖亲故少，远别惜清才。天畔出相送，路长知未回。\n欲销今日恨，强把异乡杯。君去南堂后，应无客到来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "宫怨",
        "author": "任翻",
        "content": "泪干红落脸，心尽白垂头。自此方知怨，从来岂信愁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "惜花",
        "author": "任翻",
        "content": "无语与花别，细看枝上红。明年又相见，还恐是愁中。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "再游巾子山寺",
        "author": "任翻",
        "content": "灵江江上帻峰寺，三十年来两度登。\n野鹤尚巢松树遍，竹房不见旧时僧。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "title": "三游巾子山寺感述",
        "author": "任翻",
        "content": "清秋绝顶竹房开，松鹤何年去不回。\n惟有前峰明月在，夜深犹过半江来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    }
]