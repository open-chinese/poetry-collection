[
    {
        "uuid": "52570fb42547be191df791431dd75a11",
        "title": "洛阳道",
        "author": "任翻",
        "content": "憧憧洛阳道，尘下生青草。\n行者岂无家，无人在家老。\n鸡鸣前结束，争去恐不早。\n百年路傍尽，白日车中晓。\n求富江海狭，取贵山岳小。\n二端立在途，奔走无由了。",
        "dynasty": "唐",
        "collection_info": null
    },
    {
        "uuid": "2d60e3ec0f8f5b5233ce97b8d3d6a6ba",
        "title": "春晴",
        "author": "任翻",
        "content": "楚国多春雨，柴门喜晚晴。\n幽人临水坐，好鸟隔花鸣。\n野色临空阔，江流接海平。\n门前到溪路，今夜月分明。",
        "dynasty": "唐",
        "collection_info": null
    },
    {
        "uuid": "1798c88dde4e4ad49b2d410fd238df22",
        "title": "秋晚郊居",
        "author": "任翻",
        "content": "远声霜后树，秋色水边村。\n野径无来客，寒风自动门。\n海山藏日影，江月落潮痕。\n惆怅高飞晚，年年别故园。",
        "dynasty": "唐",
        "collection_info": null
    },
    {
        "uuid": "7236dd9f05a449a5aed400aa005bdcbc",
        "title": "秋晚途次",
        "author": "任翻",
        "content": "秋色满行路，此时心不闲。\n孤贫游上国，少壮有衰颜。\n众鸟已归树，旅人犹过山。\n萧条远林外，风急水潺潺。",
        "dynasty": "唐",
        "collection_info": null
    },
    {
        "uuid": "9d4b9d6bca146d29c141cec9b4a3631e",
        "title": "葛仙井",
        "author": "任翻",
        "content": "古井碧沈沈，分明见百寻。\n味甘传邑内，脉冷应山心。\n圆入月轮净，直涵峰影深。\n自从仙去后，汲引到如今。",
        "dynasty": "唐",
        "collection_info": null
    },
    {
        "uuid": "9b25c7fc7ef896084c43d2ca64bc280d",
        "title": "桐柏观",
        "author": "任翻",
        "content": "飘飘云外者，蹔宿聚仙堂。\n半夜人无语，中宵月送凉。\n鹤归高树静，萤过小池光。\n不得多时住，门开是事忙。",
        "dynasty": "唐",
        "collection_info": null
    },
    {
        "uuid": "c140c17cc8fccebd0a423342b0e32e36",
        "title": "冬暮野寺",
        "author": "任翻",
        "content": "江东寒近腊，野寺水天昏。\n无酒可销夜，随僧早闭门。\n照墻灯影短，着瓦雪声繁。\n飘泊仍千里，清吟欲断魂。",
        "dynasty": "唐",
        "collection_info": null
    },
    {
        "uuid": "44e53c7427334ec73214763491da0418",
        "title": "赠济禅师",
        "author": "任翻",
        "content": "碧峰秋寺内，禅客已无情。\n半顶髮根白，一生心地清。\n竹房侵月静，石径到门平。\n山下尘嚣路，终年誓不行。",
        "dynasty": "唐",
        "collection_info": null
    },
    {
        "uuid": "ce4fcff419388339e9ab5031eaeb0d70",
        "title": "经堕泪碑",
        "author": "任翻",
        "content": "羊公传化地，千古事空存。\n碑已无文字，人犹敬子孙。\n岘山长闭恨，汉水自流恩。\n数处烟岚色，分明是泪痕。",
        "dynasty": "唐",
        "collection_info": null
    },
    {
        "uuid": "16475decc644b65625ff52b71b2f1a83",
        "title": "长安冬夜书事",
        "author": "任翻",
        "content": "忧来长不寐，往事重思量。\n清渭几年客，故衣今夜霜。\n春风谁识面，水国但牵肠。\n十二门车马，昏明各自忙。",
        "dynasty": "唐",
        "collection_info": null
    },
    {
        "uuid": "dcfdecf4da45676a3c70738256412f68",
        "title": "越江渔父",
        "author": "任翻",
        "content": "借问钓鱼者，持竿多少年。\n眼明汀岛畔，头白子孙前。\n棹入花时浪，灯留雨夜船。\n越江深见底，谁识此心坚。",
        "dynasty": "唐",
        "collection_info": null
    },
    {
        "uuid": "46dcef1561a67c408160d39f7d8e701a",
        "title": "哭友人",
        "author": "任翻",
        "content": "逢着南州史，江边哭问君。\n送终时有雪，归葬处无云。\n官库惟留劒，隣僧共结坟。\n儿孙未成立，谁与集遗文。",
        "dynasty": "唐",
        "collection_info": null
    },
    {
        "uuid": "69e401fd7bfb41b4c958486ebfffcced",
        "title": "送李衡",
        "author": "任翻",
        "content": "羁栖亲故少，远别惜清才。\n天畔出相送，路长知未迴。\n欲销今日恨，强把异乡杯。\n君去南堂后，应无客到来。",
        "dynasty": "唐",
        "collection_info": null
    },
    {
        "uuid": "50650d7d5c1cd8c55cf795f29aa44a8d",
        "title": "宫怨",
        "author": "任翻",
        "content": "泪干红落脸，心尽白垂头。\n自此方知怨，从来岂信愁。",
        "dynasty": "唐",
        "collection_info": null
    },
    {
        "uuid": "ba69b8eff56dbeaa39350b7a2891969f",
        "title": "惜花",
        "author": "任翻",
        "content": "无语与花别，细看枝上红。\n明年又相见，还恐是愁中。",
        "dynasty": "唐",
        "collection_info": null
    },
    {
        "uuid": "54f47f6feb8a9890e8c36489f7c4dfc6",
        "title": "宿巾子山禅寺",
        "author": "任翻",
        "content": "绝顶新秋生夜凉，鹤翻松露滴衣裳。\n前峰月映半江水，僧在翠微开竹房。",
        "dynasty": "唐",
        "collection_info": null
    },
    {
        "uuid": "90a18fb059430f92b865c03db08da2c3",
        "title": "再游巾子山寺",
        "author": "任翻",
        "content": "灵江江上帻峰寺，三十年来两度登。\n野鹤尚巢松树徧，竹房不见旧时僧。",
        "dynasty": "唐",
        "collection_info": null
    },
    {
        "uuid": "69982d9c31f7b2e9f6a2f77951e3c0aa",
        "title": "三游巾子山寺感述",
        "author": "任翻",
        "content": "清秋绝顶竹房开，松鹤何年去不迴。\n惟有前峰明月在，夜深犹过半江来。",
        "dynasty": "唐",
        "collection_info": null
    },
    {
        "uuid": "e3a93a0e84594cc546a78816d19ae899",
        "title": "赋台州早春（句）",
        "author": "任翻",
        "content": "岂堪沧海畔，为客十年来。\n（《舆地纪胜》十二《台州》）（〖1〗《天台前集》存此诗全篇，详《全唐诗续拾》卷三十五。\n）。",
        "dynasty": "唐",
        "collection_info": null
    },
    {
        "uuid": "41966f73cd0b452c11909afdde70a529",
        "title": "台州早春",
        "author": "任翻",
        "content": "微雨夜来歇，江南春色回。\n已惊时不住，还恐老相催。\n人好千场醉，花无百日开。\n岂堪沧海畔，为客十年来。\n（见《四库珍本初集》本《天台前集》卷下）（按：《全唐诗续补遗》卷十六据《舆地纪胜》收此诗末二句。\n《全唐诗》卷一四八收作刘长卿诗，题作《早春》，但诗中海畔为客十年之意，与刘生平不合。\n任翻在台州生活时间较长，应为其所作。\n）。",
        "dynasty": "唐",
        "collection_info": null
    },
    {
        "uuid": "7a0a64b6359c0a86ae4224bf4a87de49",
        "title": "洛阳道",
        "author": "任翻",
        "content": "憧憧洛阳道，尘下生春草。\n行者岂无家，无人在家老。\n鸡鸣前结束，争去恐不早。\n百年路傍尽，白日车中晓。\n求富江海狭，取贵山岳小。\n二端立在途，奔走无由了。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "uuid": "ce1b7a036f0459cce7b7d5c06b9d9f15",
        "title": "葛仙井",
        "author": "任翻",
        "content": "古井碧沉沉，分明见百寻。\n味甘传邑内，脉冷应山心。\n圆入月轮净，直涵峰影深。\n自从仙去后，汲引到如今。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "uuid": "61cff0409df32e8d363a8efe8c949df0",
        "title": "桐柏观",
        "author": "任翻",
        "content": "飘飘云外者，暂宿聚仙堂。\n半夜人无语，中宵月送凉。\n鹤归高树静，萤过小池光。\n不得多时住，门开是事忙。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "uuid": "330cf9aeaaa1e05c7b2dcfa8e7e86feb",
        "title": "冬暮野寺",
        "author": "任翻",
        "content": "江东寒近腊，野寺水天昏。\n无酒可销夜，随僧早闭门。\n照墙灯影短，着瓦雪声繁。\n飘泊仍千里，清吟欲断魂。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "uuid": "6e528c9ea727f1089179dc921b6819ae",
        "title": "赠济禅师",
        "author": "任翻",
        "content": "碧峰秋寺内，禅客已无情。\n半顶发根白，一生心地清。\n竹房侵月静，石径到门平。\n山下尘嚣路，终年誓不行。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "uuid": "d6608cf676f8b02ff4c7a5f4cfe33146",
        "title": "哭友人",
        "author": "任翻",
        "content": "逢着南州史，江边哭问君。\n送终时有雪，归葬处无云。\n官库惟留剑，邻僧共结坟。\n儿孙未成立，谁与集遗文。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "uuid": "72127ce4063f7bb4371a9d6e719a6efb",
        "title": "送李衡",
        "author": "任翻",
        "content": "羁栖亲故少，远别惜清才。\n天畔出相送，路长知未回。\n欲销今日恨，强把异乡杯。\n君去南堂后，应无客到来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "uuid": "80112c933c69de04f8cd1772fc614ba9",
        "title": "再游巾子山寺",
        "author": "任翻",
        "content": "灵江江上帻峰寺，三十年来两度登。\n野鹤尚巢松树遍，竹房不见旧时僧。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "uuid": "af88207ea49a92b13a8df73844a65a84",
        "title": "三游巾子山寺感述",
        "author": "任翻",
        "content": "清秋绝顶竹房开，松鹤何年去不回。\n惟有前峰明月在，夜深犹过半江来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    }
]