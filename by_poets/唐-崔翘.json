[
    {
        "uuid": "f7e28202720cb26be471f1f8fa8940dc",
        "title": "奉和圣制荅张说南出雀鼠谷",
        "author": "崔翘",
        "content": "硖路绕河汾，晴光拂曙氛。\n笳吟中岭树，仗入半峰云。\n顿觉山原尽，平看邑里分。\n早行芳草迥，晚憩好风熏。\n嘉颂推英宰，春游扈圣君。\n共欣承睿渥，日月照天文。",
        "dynasty": "唐",
        "collection_info": null
    },
    {
        "uuid": "c27de20f0bcd78d67930b52ca4195775",
        "title": "送友人使夷陵",
        "author": "崔翘",
        "content": "猨鸣三峡裏，行客旧霑裳。\n復道从兹去，思君不暂忘。\n开襟春叶短，分手夏条长。\n独有幽庭桂，年年空自芳。",
        "dynasty": "唐",
        "collection_info": null
    },
    {
        "uuid": "e2eafc8f413a3c65cc2f92ddf6737b22",
        "title": "郑郎中山亭",
        "author": "崔翘",
        "content": "篆笔飞章暇，园亭染翰游。\n地奇人境别，事远俗尘收。\n书阁山云起，琴斋涧月留。\n泉清鳞影见，树密鸟声幽。\n杜馥熏梅雨，荷香送麦秋。\n无劳置驿骑，文酒可相求。",
        "dynasty": "唐",
        "collection_info": null
    },
    {
        "uuid": "73eb0a0393e922e3ad952ca61f6e3b09",
        "title": "奉和圣制答张说南出雀鼠谷",
        "author": "崔翘",
        "content": "硖路绕河汾，晴光拂曙氛。\n笳吟中岭树，仗入半峰云。\n顿觉山原尽，平看邑裏分。\n早行芳草迥，晚憩好风熏。\n嘉颂推英宰，春游扈圣君。\n共欣承睿渥，日月照天文。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十四"
        }
    },
    {
        "uuid": "8c7d0015b8ef138dd14e72a959d37486",
        "title": "送友人使夷陵",
        "author": "崔翘",
        "content": "猿鸣三峡裏，行客旧沾裳。\n复道从兹去，思君不暂忘。\n开襟春叶短，分手夏条长。\n独有幽庭桂，年年空自芳。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十四"
        }
    }
]