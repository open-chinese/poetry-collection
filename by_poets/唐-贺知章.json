[
    {
        "uuid": "37a3facdb627bb148fe2132daa7ec64c",
        "title": "相和歌辞 采莲曲",
        "author": "贺知章",
        "content": "稽山罢雾郁嵯峨，镜水无风也自波。\n莫言春度芳菲尽，别有中流采芰荷。",
        "dynasty": "唐",
        "collection_info": null
    },
    {
        "uuid": "211031e20ccc177323d8014b437d638a",
        "title": "荅朝士",
        "author": "贺知章",
        "content": "钑镂银盘盛蛤蜊，镜湖莼菜乱如丝。\n乡曲近来佳此味，遮渠不道是吴儿。",
        "dynasty": "唐",
        "collection_info": null
    },
    {
        "uuid": "9a8cc1ccc44f47288c12d32edd4774db",
        "title": "太和",
        "author": "贺知章",
        "content": "肃我成命，于昭黄只。\n裘冕而祀，陟降在斯。\n五音克备，八变聿施。\n缉熙肆靖，厥心匪离。",
        "dynasty": "唐",
        "collection_info": null
    },
    {
        "uuid": "915daa85c28e71bc59f972e15459bcdf",
        "title": "太和 肃和",
        "author": "贺知章",
        "content": "黄祇是祗，我其夙夜。\n夤畏诚絜，匪遑宁舍。\n礼以琮玉，荐厥茅藉。\n念兹降康，胡宁克暇。",
        "dynasty": "唐",
        "collection_info": null
    },
    {
        "uuid": "f0a2ec2901328c8ed25dbd5b831f53d9",
        "title": "太和 雍和",
        "author": "贺知章",
        "content": "夙夜宥密，不敢宁宴。\n五齐既陈，八音在县。\n粢盛以絜，房俎斯荐。\n惟德惟馨，尚兹克徧。",
        "dynasty": "唐",
        "collection_info": null
    },
    {
        "uuid": "f3956f6da0e390d87903bff0695eb2c9",
        "title": "太和 太和",
        "author": "贺知章",
        "content": "昭昭有唐，天俾万国。\n列祖应命，四宗顺则。\n申锡无疆，宗我同德。\n曾孙继绪，享神配极。",
        "dynasty": "唐",
        "collection_info": null
    },
    {
        "uuid": "d76cf021e41481f7cd8ce73f701dc1df",
        "title": "太和 晚发",
        "author": "贺知章",
        "content": "江皋闻曙钟，轻栧理还舼。\n海潮夜约约，川露晨溶溶。\n始见沙上鸟，犹埋云外峰。\n故乡杳无际，明发怀朋从。",
        "dynasty": "唐",
        "collection_info": null
    },
    {
        "uuid": "d08a0558e8495c04df1acf5f268e3661",
        "title": "奉和御制春台望",
        "author": "贺知章",
        "content": "青阳布王道，玄览陶真性。\n欣若天下春，高逾域中圣。\n神皋类观赏，帝里如悬镜。\n缭绕八川浮，岧峣双阙映。\n晓色徧昭阳，晴云卷建章。\n华滋的皪丹青树，颢气氤氲金玉堂。\n尚有灵蛇下鄜畤，还征瑞宝入陈仓。\n自昔秦奢汉穷武，后庭万余宫百数。\n旗回五丈殿千门，连绵南隥出西垣。\n广画螓蛾夸窈窕，罗生玳瑁象昆崙。\n乃睠天晴兴隐恤，古来土木良非一。\n荆临章观赵丛台，何如尧阶将禹室。\n层栏䆗窱下龙舆，清管逶迤半绮疏。\n一听南风引鸾舞，长谣北极仰鹑居。",
        "dynasty": "唐",
        "collection_info": null
    },
    {
        "uuid": "2b94b6bc613ed9f36384c9a777dda4fa",
        "title": "望人家桃李花",
        "author": "贺知章",
        "content": "山源夜雨度仙家，朝发东园桃李花。\n桃花红兮李花白，照灼城隅復南陌。\n南陌青楼十二重，春风桃李为谁容。\n弃置千金轻不顾，踟蹰五马谢相逢。\n徒言南国容华晚，遂叹西家飘落远。\n的皪长奉明光殿，氛氲半入披香苑。\n苑中珍木元自奇，黄金作叶白银枝。\n千年万岁不凋落，还将桃李更相宜。\n桃李从来露井傍，成蹊结影矜艳阳。\n莫道春花不可树，会持仙实荐君王。",
        "dynasty": "唐",
        "collection_info": null
    },
    {
        "uuid": "0d0eed189beba9bb1a5dff0aefd61c3e",
        "title": "送人之军",
        "author": "贺知章",
        "content": "常经绝脉塞，復见断肠流。\n送子成今别，令人起昔愁。\n陇云晴半雨，边草夏先秋。\n万里长城寄，无贻汉国忧。",
        "dynasty": "唐",
        "collection_info": null
    },
    {
        "uuid": "3c33d56c85ee0f293a0d2ead3e768706",
        "title": "奉和圣制送张说上集贤学士赐宴赋得谟字",
        "author": "贺知章",
        "content": "西学垂玄览，东堂发圣谟。\n天光烛武殿，时宰集鸿都。\n枯朽霑皇泽，翾飞舞帝梧。\n迹同游汗漫，荣是出泥涂。\n三叹承汤鼎，千欢接舜壶。\n微躯不可荅，空欲咏依蒲。",
        "dynasty": "唐",
        "collection_info": null
    },
    {
        "uuid": "7a0815f0ab1ac99dc5df2a73dba5490d",
        "title": "奉和圣制送张说巡边",
        "author": "贺知章",
        "content": "荒憬尽怀忠，梯航已自通。\n九攻虽不战，五月尚持戎。\n遣戍征周牒，恢边重汉功。\n选车命元宰，授律取文雄。\n胄出天弧上，谋成帝幄中。\n诏旗分夏物，专土锡唐弓。\n帐宿伊川右，钲传晋苑东。\n饔人藉蕡实，乐正理丝桐。\n岐陌涵余雨，离川照晚虹。\n恭闻咏方叔，千载舞皇风。",
        "dynasty": "唐",
        "collection_info": null
    },
    {
        "uuid": "193d4d053d8b6f0a0050d07646c8a5f4",
        "title": "题袁氏别业",
        "author": "贺知章",
        "content": "主人不相识，偶坐为林泉。\n莫谩愁沽酒，囊中自有钱。",
        "dynasty": "唐",
        "collection_info": null
    },
    {
        "uuid": "9deae545b46a9b8a50b52c16d2603810",
        "title": "咏柳",
        "author": "贺知章",
        "content": "碧玉妆成一树高，万条垂下绿丝縧。\n不知细叶谁裁出，二月春风似剪刀。",
        "dynasty": "唐",
        "collection_info": null
    },
    {
        "uuid": "6934c777564c4dc8ddead518fa33eec4",
        "title": "回乡偶书二首 一",
        "author": "贺知章",
        "content": "少小离家老大回，乡音难改鬓毛衰。\n儿童相见不相识，笑问客从何处来。",
        "dynasty": "唐",
        "collection_info": null
    },
    {
        "uuid": "4745ed8f6e6a1e870b8808ccbfabd7ff",
        "title": "回乡偶书二首 二",
        "author": "贺知章",
        "content": "离别家乡岁月多，近来人事半销磨。\n唯有门前镜湖水，春风不改旧时波。",
        "dynasty": "唐",
        "collection_info": null
    },
    {
        "uuid": "e563e7190ba5a4c17034cbf70513c8b8",
        "title": "答朝士",
        "author": "贺知章",
        "content": "钑镂银盘盛蛤蜊，镜湖莼菜乱如丝。\n乡曲近来隹此味，遮渠不道是吴儿。",
        "dynasty": "唐",
        "collection_info": null
    },
    {
        "uuid": "09ed24d04830c5abc3c22f5d42986444",
        "title": "句",
        "author": "贺知章",
        "content": "落花真好些，一醉一回颠。",
        "dynasty": "唐",
        "collection_info": null
    },
    {
        "uuid": "2043d4bd7273f8398e7731b235fb4feb",
        "title": "董孝子黯復雠",
        "author": "贺知章",
        "content": "十年心事苦，惟为復恩仇。\n两意既已尽，碧山吾白头。\n（见鄞县张寿镛刻《四明丛书》第一集中《贺秘监集》。\n）。",
        "dynasty": "唐",
        "collection_info": null
    },
    {
        "uuid": "0b6bcf41a25817f61571eabd8734eff8",
        "title": "春兴",
        "author": "贺知章",
        "content": "泉喷（疑）横琴膝，花黏漉酒巾。\n杯中不觉老，林下更逢春。\n（日本藏唐抄本《新撰类林抄》卷四，转引自日本京都大学《中国文学报》一九五九年第十一期刊小川环树《〈新撰类林抄〉校读记》）。",
        "dynasty": "唐",
        "collection_info": null
    },
    {
        "uuid": "860f8978daf2c80fdc868dcb16714f07",
        "title": "放达诗",
        "author": "贺知章",
        "content": "落花真好些，一醉一回颠。\n（《诗式》卷一）（按：《全唐诗》卷一一二录句，缺题，今补录之。\n）。",
        "dynasty": "唐",
        "collection_info": null
    },
    {
        "uuid": "c8161a4a9cfc927a9502a4e88c98f8ff",
        "title": "唐禅社首乐章：太和",
        "author": "贺知章",
        "content": "肃我成命，于昭黄祇。\n裘冕而祀，陟降在斯。\n五音克备，八变聿施。\n缉熙肆靖，厥心匪离。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十二"
        }
    },
    {
        "uuid": "00e01d3d3bf57896cc1511fbd88404ec",
        "title": "唐禅社首乐章：雍和",
        "author": "贺知章",
        "content": "夙夜宥密，不敢宁宴。\n五齐既陈，八音在县。\n粢盛以絜，房俎斯荐。\n惟德惟馨，尚兹克遍。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十二"
        }
    },
    {
        "uuid": "01b1a3b17dd2ee0e3cf8bd6564e42a77",
        "title": "晓发",
        "author": "贺知章",
        "content": "江皋闻曙钟，轻枻理还舼。\n海潮夜约约，川露晨溶溶。\n始见沙上鸟，犹埋云外峰。\n故乡杳无际，明发怀朋从。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十二"
        }
    },
    {
        "uuid": "d5c97668ca83245fc4f798d801b4ae8f",
        "title": "奉和御制春台望",
        "author": "贺知章",
        "content": "青阳布王道，玄览陶真性。\n欣若天下春，高逾域中圣。\n神皋类观赏，帝裏如悬镜。\n缭绕八川浮，岧峣双阙映。\n晓色遍昭阳，晴云卷建章。\n华滋的皪丹青树，自昔秦奢汉穷武，后庭万余宫百数。\n旗回五丈殿千门，乃眷天晴兴隐恤，古来土木良非一。\n荆临章观赵丛台。\n何如尧阶将禹室。\n层栏窈窕下龙舆，清管逶迤半绮疏。\n一听南风引鸾舞，长谣北极仰鹑居。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十二"
        }
    },
    {
        "uuid": "171f8e5bf14dff1c71eabfc0b642f626",
        "title": "望人家桃李花",
        "author": "贺知章",
        "content": "山源夜雨度仙家，朝发东园桃李花。\n桃花红兮李花白，弃置千金轻不顾，踟蹰五马谢相逢。\n徒言南国容华晚，苑中珍木元自奇，黄金作叶白银枝。\n千年万岁不凋落，莫道春花不可树，会持仙实荐君王。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十二"
        }
    },
    {
        "uuid": "81de447f4a554b6999daa4a0ec3be25c",
        "title": "送人之军",
        "author": "贺知章",
        "content": "常经绝脉塞，复见断肠流。\n送子成今别，令人起昔愁。\n陇云晴半雨，边草夏先秋。\n万里长城寄，无贻汉国忧。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十二"
        }
    },
    {
        "uuid": "1f1e1678a4537f53aba6b089aef7c203",
        "title": "奉和圣制送张说上集贤学士赐宴赋得谟字",
        "author": "贺知章",
        "content": "西学垂玄览，东堂发圣谟。\n天光烛武殿，时宰集鸿都。\n枯朽沾皇泽，翾飞舞帝梧。\n迹同游汗漫，荣是出泥涂。\n三叹承汤鼎，千欢接舜壶。\n微躯不可答，空欲咏依蒲。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十二"
        }
    },
    {
        "uuid": "c1bf3f1e4eb598333f170a7cc3deb2cb",
        "title": "咏柳",
        "author": "贺知章",
        "content": "碧玉妆成一树高，万条垂下绿丝绦。\n不知细叶谁裁出，二月春风似剪刀。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十二"
        }
    },
    {
        "uuid": "bfdbd1a529b0eaf05483814427afb816",
        "title": "回乡偶书二首",
        "author": "贺知章",
        "content": "少小离乡老大回，乡音难改鬓毛衰。\n儿童相见不相识，笑问客从何处来。\n离别家乡岁月多，近来人事半销磨。\n唯有门前镜湖水，春风不改旧时波。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十二"
        }
    },
    {
        "uuid": "b866007c30474aa97a4093db343c765c",
        "title": "答朝士",
        "author": "贺知章",
        "content": "fk镂银盘盛蛤蜊，镜湖莼菜乱如丝。\n乡曲近来佳此味，遮渠不道是吴儿。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十二"
        }
    }
]