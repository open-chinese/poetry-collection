[
    {
        "uuid": "269c7d16cdaa441963d7c05e12682721",
        "title": "答蒋解元芸",
        "author": "张汝勤",
        "content": "翛然风月一閒身，健在何妨白髮明。\n径竹操如人不老，涧芹香与水俱清。\n传家老砚孙携去，落笔新诗僧带行。\n那得胡床两相对，青灯影裏听秋声。",
        "dynasty": "宋",
        "collection_info": null
    },
    {
        "uuid": "1124c2620b89c43a455081c2879687c6",
        "title": "寄徐秋涧  其一",
        "author": "张汝勤",
        "content": "年来触事绝尘想，夜梦有时缘故人。\n何日秋风归兴动，桂花香裏着吟身。",
        "dynasty": "宋",
        "collection_info": null
    },
    {
        "uuid": "28cb65b1726c984d382f53f1df3b88d9",
        "title": "寄徐秋涧  其二",
        "author": "张汝勤",
        "content": "怀人渺渺数重山，风月将秋入梦寒。\n疑有清风生羽翼，去随明月倚栏干。",
        "dynasty": "宋",
        "collection_info": null
    },
    {
        "uuid": "cdea798a4f262777185c766f34580363",
        "title": "怀缪竹林",
        "author": "张汝勤",
        "content": "东风日日恼吟魂，相与论心客在门。\n雨洗花光红透骨，风摇野烧翠留痕。\n荣枯过眼归春梦，醒醉从人付酒尊。\n输与先生专一壑，閒来得看竹生孙。",
        "dynasty": "宋",
        "collection_info": null
    },
    {
        "uuid": "4273c67568ec0078fa23d49a13467db5",
        "title": "戏徐观空",
        "author": "张汝勤",
        "content": "学诗如学禅，所贵在观妙。\n肺肝剧雕镂，乃自凿其窍。\n冥心游象外，何物可供眺。\n空山散云雾，仰避日初照。\n旷观宇宙间，璀璨同晖曜。\n但以此理参，而自足诗料。\n持以问观空，无言但一笑。",
        "dynasty": "宋",
        "collection_info": null
    }
]