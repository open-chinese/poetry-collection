[
    {
        "uuid": "a5ed44b4be6d1a26de19850037da8544",
        "title": "抄逆刺占后题（题拟） 一",
        "author": "翟奉达",
        "content": "三端俱全大丈夫，六艺堂堂世上无。\n男儿不学读诗赋，恰似肥菜根尽枯。",
        "dynasty": "唐",
        "collection_info": null
    },
    {
        "uuid": "228712df182f2875252a38178be8b46c",
        "title": "抄逆刺占后题（题拟） 二",
        "author": "翟奉达",
        "content": "躯体堂堂六尺余，走笔横波纸上飞。\n执笔题篇须意用，后任将身选文知。",
        "dynasty": "唐",
        "collection_info": null
    },
    {
        "uuid": "cca4fd8da74b8fe3478c8e98f94af053",
        "title": "抄逆刺占后题（题拟） 三",
        "author": "翟奉达",
        "content": "哽噎卑末手，抑塞多不谬。\n嵯峨难遥望，恐怕年终朽。\n（见向达《唐代长安与西域文明·记敦煌石室出晋天福十年写本寿昌县地境》引敦煌所出天復二年翟奉达写《逆刺占》卷末题诗。\n原卷流落敦煌某氏，今不详所在。\n）（按：向达同书《西征小记》云《逆刺占》末翟题云：「于时天復贰载岁在壬戌四月丁丑朔七日，河西炖煌郡州学上足子弟翟再温记。\n」姓名旁注曰：「再温字奉达也。\n」其后录诗三首。\n前引文录诗后復题云：「幼年作之，多不当路。\n今笑，）（今笑。\n已前达走笔题撰之耳。\n年廿作，今年迈见此诗，羞煞人，羞煞人。\n」）。",
        "dynasty": "唐",
        "collection_info": null
    }
]