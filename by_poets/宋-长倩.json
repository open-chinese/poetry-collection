[
    {
        "uuid": "250f3e46f654455ac42140ded9447db3",
        "title": "题清芬阁",
        "author": "长倩",
        "content": "先生有古风，杳出尘外格。\n犹如陵空鸿，矫矫奋六翮。\n锵金中律吕，咏性甘糠覈。\n苦调非孟酸，□适鄙韩窄。\n逸韵肩曹刘，雄词卑甫白。\n空遗茂陵稿，未前宣室席。\n瓌宝岂终埋，简编缀陈迹。\n予生诵风雅，嗜好真成癖。\n盥手读终篇，喜同藏拱璧。\n裔孙文昌郎，授受良珍惜。\n小巫畏大匠，累句屡承索。\n续貂愧非尾，成裘由聚腋。\n皇华间白雪，杂唱纷缴绎。\n意欲扬祖美，不问玉与石。\n长言拙称赞，徒慕郢中客。",
        "dynasty": "宋",
        "collection_info": null
    }
]