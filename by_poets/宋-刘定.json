[
    {
        "uuid": "c289fd680fa36616b3035af77493df4f",
        "title": "谢章子厚",
        "author": "刘定",
        "content": "故人天上有书来，责我疏愚唤不回。\n两处共瞻千里月，十年不寄一枝梅。\n尘泥自与云霄隔，驽马难追德骥才。\n莫谓无心向门下，也曾终夕望三台。",
        "dynasty": "宋",
        "collection_info": null
    },
    {
        "uuid": "d0ce7b8b758a3c9c455b362bbb812c7d",
        "title": "游齐山招提二首  其一",
        "author": "刘定",
        "content": "楼迥山饶翠，湖平水漫黄。\n开帘无午暑，隔洞有秋香。\n冰枕聊相慰，云帆亦未忙。\n月明与溪色，好在紫微郎。",
        "dynasty": "宋",
        "collection_info": null
    },
    {
        "uuid": "584b388b0ca04912d1716cde504cf3ff",
        "title": "游齐山招提二首  其二",
        "author": "刘定",
        "content": "忆上青萝磴，流年三十三。\n僧人头似雪，寺坦竹如蓝。\n萧使登高石，吴公守隠岩。\n清风殊未远，咫尺看云岚。",
        "dynasty": "宋",
        "collection_info": null
    }
]