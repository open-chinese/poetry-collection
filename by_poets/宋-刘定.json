[
    {
        "uuid": "625f97adeec0845bd3fcfd789e2c23da",
        "title": "谢章子厚",
        "author": "刘定",
        "content": "故人天上有书来，责我疏愚唤不回。\n两处共瞻千里月，十年不寄一枝梅。\n尘泥自与云霄隔，驽马难追德骥才。\n莫谓无心向门下，也曾终夕望三台。",
        "dynasty": "宋",
        "collection_info": null
    },
    {
        "uuid": "2f7a92c9c8acf4a4d10f6dc4952c99ff",
        "title": "游齐山招提二首  其一",
        "author": "刘定",
        "content": "楼迥山饶翠，湖平水漫黄。\n开帘无午暑，隔洞有秋香。\n冰枕聊相慰，云帆亦未忙。\n月明与溪色，好在紫微郎。",
        "dynasty": "宋",
        "collection_info": null
    },
    {
        "uuid": "c94661a4333104469002cf6029ff4766",
        "title": "游齐山招提二首  其二",
        "author": "刘定",
        "content": "忆上青萝磴，流年三十三。\n僧人头似雪，寺坦竹如蓝。\n萧使登高石，吴公守隠岩。\n清风殊未远，咫尺看云岚。",
        "dynasty": "宋",
        "collection_info": null
    }
]