[
    {
        "uuid": "c619dd4461aad8a9b5c98e591de187dc",
        "title": "偈  其一",
        "author": "释从悦",
        "content": "耳目一何清，端居幽谷裏。\n秋风入古松，秋月生寒水。\n衲僧于此更求真，两箇猢狲垂四尾。",
        "dynasty": "宋",
        "collection_info": null
    },
    {
        "uuid": "fd4e58b3fa9a581393015a82c53b7c00",
        "title": "偈  其二",
        "author": "释从悦",
        "content": "常居物外度清时，牛上横将竹笛吹。\n一曲自幽山自绿，此情不与白云知。",
        "dynasty": "宋",
        "collection_info": null
    },
    {
        "uuid": "1a4d79f3a2e4b113009b7b51fa52239e",
        "title": "偈  其三",
        "author": "释从悦",
        "content": "无法亦无心，无心復何舍。\n要真尽属真，要假全归假。\n平地上行船，虚空裏走马。\n九年面壁人，有口还如哑。",
        "dynasty": "宋",
        "collection_info": null
    },
    {
        "uuid": "f4f7c3c3823b24e9ab488eb74231f9a6",
        "title": "偈  其四",
        "author": "释从悦",
        "content": "夜夜抱佛眠，朝朝还共起。\n起坐镇相随，语默同居止。\n欲识佛去处，祇这语声是。",
        "dynasty": "宋",
        "collection_info": null
    },
    {
        "uuid": "98c73a6ff9e011141b2868c4dcfc5d7f",
        "title": "辞众偈",
        "author": "释从悦",
        "content": "四十有八，圣凡尽杀。\n不是英雄，龙安路滑。",
        "dynasty": "宋",
        "collection_info": null
    }
]