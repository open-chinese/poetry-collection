[
    {
        "title": "水调歌头 香亲紫荷陌",
        "author": "邵怀英",
        "content": "香亲紫荷陌，和气满长沙。\n黄堂庶寝春晓，风软碧幢遮。\n天遣武夷仙客，来掌元戎金印，千骑拥高牙。\n收了绿林啸，喜动紫薇花。\n青藜杖，鸿宾略，属公家。\n长城应与借一，天语屡褒嘉。\n且伴彩衣行乐，指日丝纶飞诏，归去凤池夸。\n千岁祝眉寿，福海浩无涯。",
        "dynasty": "宋",
        "collection_info": null
    }
]