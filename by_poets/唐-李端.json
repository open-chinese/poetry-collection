[
    {
        "title": "鼓吹曲辞 巫山高",
        "author": "李端",
        "content": "巫山十二峰，皆在碧虚中。\n回合云藏日，霏微雨带风。\n猨声寒过水，树色暮连空。\n愁向高唐望，清秋见楚宫。",
        "dynasty": "唐",
        "collection_info": null
    },
    {
        "title": "横吹曲辞 折杨柳",
        "author": "李端",
        "content": "东城攀柳叶，柳叶低着草。\n少壮莫轻年，轻年有人老。\n柳发徧川岗，登高堪断肠。\n雨烟轻漠漠，何树近君乡？\n赠君折杨柳，颜色岂能久。\n上客莫霑巾，佳人正回首。\n新柳送君行，古柳伤君情。\n突兀临荒渡，婆娑出旧营。\n隋家两岸尽，陶宅五株平。\n日暮偏愁望，春山有鸟声。",
        "dynasty": "唐",
        "collection_info": null
    },
    {
        "title": "横吹曲辞 关山月",
        "author": "李端",
        "content": "露湿月苍苍，关头榆叶黄。\n回轮照海远，分彩上楼长。\n水冻频移幕，兵疲数望乡。\n祗应城影外，万里共如霜。",
        "dynasty": "唐",
        "collection_info": null
    },
    {
        "title": "横吹曲辞 雨雪曲",
        "author": "李端",
        "content": "天山一丈雪，杂雨夜霏霏。\n湿马胡歌乱，经烽汉火微。\n丁零苏武别，疎勒范羌归。\n若着关头过，长榆叶定稀。",
        "dynasty": "唐",
        "collection_info": null
    },
    {
        "title": "相和歌辞 度关山",
        "author": "李端",
        "content": "雁塞日初晴，胡关雪復平。\n危竿缘广漠，古窦傍长城。\n拔劒金星出，弯弧玉羽鸣。\n谁知系虏者，贾谊是书生。",
        "dynasty": "唐",
        "collection_info": null
    },
    {
        "title": "相和歌辞 昭君词",
        "author": "李端",
        "content": "李陵初送子卿回，汉月明明照帐来。\n忆着长安旧游处，千门万户玉楼台。",
        "dynasty": "唐",
        "collection_info": null
    },
    {
        "title": "相和歌辞 乌栖曲",
        "author": "李端",
        "content": "白马逐牛车，黄昏入狭斜。\n狭斜柳树乌争宿，争枝未得飞上屋。\n东房少妇壻从军，每听乌啼知夜分。",
        "dynasty": "唐",
        "collection_info": null
    },
    {
        "title": "相和歌辞 襄阳曲",
        "author": "李端",
        "content": "襄阳堤路长，草碧杨柳黄。\n谁家女儿临夜妆，红罗帐裏有灯光。\n雀钗翠羽动明珰，欲出不出脂粉香。\n同居女伴正衣裳，中庭寒月白如霜。\n贾生十八称才子，空得门前一断肠。",
        "dynasty": "唐",
        "collection_info": null
    },
    {
        "title": "琴曲歌辞 王敬伯歌",
        "author": "李端",
        "content": "妾本舟中客，闻君江上琴。\n君初感妾叹，妾亦感君心。\n遂出合欢被，同为交颈禽。\n传杯惟畏浅，接膝犹嫌远。\n侍婢奏箜篌，女郎歌宛转。\n宛转怨如何，中庭霜渐多。\n霜多叶可惜，昨日非今夕。\n徒结万里欢，终成一宵客。\n王敬伯，渌水青山从此隔。",
        "dynasty": "唐",
        "collection_info": null
    },
    {
        "title": "杂曲歌辞 妾薄命三首 一",
        "author": "李端",
        "content": "忆妾初嫁君，花鬟如绿云。\n回灯入绮帐，对面脱罗裙。\n折步教人学，偷香与客熏。\n容颜南国重，名字北方闻。\n一从失恩意，转觉身憔悴。\n对镜不梳头，倚窗空落泪。\n新人莫恃新，秋至会无春。\n从来闭在长门者，必是宫中第一人。",
        "dynasty": "唐",
        "collection_info": null
    },
    {
        "title": "杂曲歌辞 妾薄命三首 二",
        "author": "李端",
        "content": "玉垒城边争走马，铜蹏市裏共乘舟。\n鸣环动佩思无尽，掩袖低巾泪不流。\n畴昔将歌邀客醉，如今欲舞对君羞。\n忍怀贱妾平生曲，独上襄阳旧酒楼。",
        "dynasty": "唐",
        "collection_info": null
    },
    {
        "title": "杂曲歌辞 妾薄命三首 三",
        "author": "李端",
        "content": "自从君弃妾，憔悴不羞人。\n惟余坏粉泪，未免映衫匀。",
        "dynasty": "唐",
        "collection_info": null
    },
    {
        "title": "杂曲歌辞 千里思",
        "author": "李端",
        "content": "凉州风月美，遥望居延路。\n泛泛下天云，青青缘塞树。\n燕山苏武上，海岛田横住。\n更是草生时，行人出门去。",
        "dynasty": "唐",
        "collection_info": null
    },
    {
        "title": "杂曲歌辞 古别离二首 一",
        "author": "李端",
        "content": "水国叶黄时，洞庭霜落夜。\n行舟闻商估，宿在枫林下。\n此地送君还，茫茫似梦间。\n后期知几日，前路转多山。\n巫峡通湘浦，迢迢隔云雨。\n天晴见海樯，月落闻津鼓。\n人老自多愁，水深难急流。\n清宵歌一曲，白首对汀洲。",
        "dynasty": "唐",
        "collection_info": null
    },
    {
        "title": "杂曲歌辞 古别离二首 二",
        "author": "李端",
        "content": "与君桂阳别，令君岳阳待。\n后事忽差池，前期日空在。\n木落鴈嗷嗷，洞庭波浪高。\n远山云似盖，极浦树如毫。\n朝发能几里，暮来风又起。\n如何两处愁，皆在孤舟裏。\n昨夜天月明，长川寒且清。\n菊花开欲尽，荠菜拍来生。\n下江帆势速，五两遥相逐。\n欲问去时人，知投何处宿。\n空令猨啸时，泣对湘潭竹。",
        "dynasty": "唐",
        "collection_info": null
    },
    {
        "title": "杂曲歌辞 荆州泊",
        "author": "李端",
        "content": "南楼西下时，月裏闻来棹。\n桂水舳舻回，荆州津济闹。\n移帷望星汉，引带思容貌。\n今夜一江人，惟应妾身觉。",
        "dynasty": "唐",
        "collection_info": null
    },
    {
        "title": "杂曲歌辞 春游乐二首 一",
        "author": "李端",
        "content": "游童苏合带，倡女蒲葵扇。\n初日映城时，相思忽相见。\n褰裳踏露草，理鬓回花面。\n薄暮不同归，留情此芳甸。",
        "dynasty": "唐",
        "collection_info": null
    },
    {
        "title": "杂曲歌辞 春游乐二首 二",
        "author": "李端",
        "content": "柘弹连钱马，银钩妥堕鬟。\n采桑春陌上，踏草夕阳间。\n意合辞先露，心诚貌却闲。\n明朝若相忆，云雨出巫山。",
        "dynasty": "唐",
        "collection_info": null
    },
    {
        "title": "古别离二首 一",
        "author": "李端",
        "content": "水国叶黄时，洞庭霜落夜。\n行舟闻商估，宿在枫林下。\n此地送君还，茫茫似梦间。\n后期知几日，前路转多山。\n巫峡通湘浦，迢迢隔云雨。\n天晴见海樯，月落闻津鼓。\n人老自多愁，水深难急流。\n清宵歌一曲，白首对汀洲。",
        "dynasty": "唐",
        "collection_info": null
    },
    {
        "title": "古别离二首 二",
        "author": "李端",
        "content": "与君桂阳别，令君岳阳待。\n后事忽差池，前期日空在。\n木落雁嗷嗷，洞庭波浪高。\n远山云似盖，极浦树如毫。\n朝发能几里，暮来风又起。\n如何两处愁，皆在孤舟裏。\n昨夜天月明，长川寒且清。\n菊花开欲尽，荠菜泊来生。\n下江帆势速，五两遥相逐。\n欲问去时人，知投何处宿。\n空令猿啸时泣对湘簟竹。",
        "dynasty": "唐",
        "collection_info": null
    },
    {
        "title": "折杨柳",
        "author": "李端",
        "content": "东城攀柳叶，柳叶低着草。\n少壮莫轻年，轻年有衰老。\n柳发遍川冈，登高堪断肠。\n雨烟轻漠漠，何树近君乡。\n赠君折杨柳，颜色岂能久。\n上客莫沾巾，佳人正回首。\n新柳送君行，古柳伤君情。\n突兀临荒渡，婆娑出旧营。\n隋家两岸尽，陶宅五株荣。\n日暮偏愁望，春山有鸟声。",
        "dynasty": "唐",
        "collection_info": null
    },
    {
        "title": "留别柳中庸",
        "author": "李端",
        "content": "惆怅流水时，萧条背城路。\n离人出古亭，嘶马入寒树。\n江海正风波，相逢在何处。",
        "dynasty": "唐",
        "collection_info": null
    },
    {
        "title": "野亭三韵送钱员外",
        "author": "李端",
        "content": "野菊开欲稀，寒泉流渐浅。\n幽人步林后，叹此年华晚。\n倚杖送行云，寻思故山远。",
        "dynasty": "唐",
        "collection_info": null
    },
    {
        "title": "归山招王逵",
        "author": "李端",
        "content": "日长原野静，杖策步幽巘。\n雉雊麦苗阴，蝶飞溪草晚。\n我生好閒放，此去殊未返。\n自是君不来，非关故山远。",
        "dynasty": "唐",
        "collection_info": null
    },
    {
        "title": "过谷口元赞善所居",
        "author": "李端",
        "content": "入谷访君来，秋泉已堪涉。\n林间人独坐，月下山相接。\n重露湿苍苔，明灯照黄叶。\n故交一不见，素髮何稠迭。",
        "dynasty": "唐",
        "collection_info": null
    },
    {
        "title": "旅次岐山得山友书却寄凤翔张尹",
        "author": "李端",
        "content": "本与戴征君，同师竹上坐。\n偶为名利引，久废论真果。\n昨日山信迴，寄书来责我。",
        "dynasty": "唐",
        "collection_info": null
    },
    {
        "title": "九日赠司空文明",
        "author": "李端",
        "content": "我有惆怅词，待君醉时说。\n长来逢九日，难与菊花别。\n摘却正开花，暂言花未发。",
        "dynasty": "唐",
        "collection_info": null
    },
    {
        "title": "芜城",
        "author": "李端",
        "content": "昔人登此地，丘陇已前悲。\n今日又非昔，春风能几时。\n风吹城上树，草没城边路。\n城裏月明时，精灵自来去。",
        "dynasty": "唐",
        "collection_info": null
    },
    {
        "title": "送吉中孚拜官归楚州",
        "author": "李端",
        "content": "才子神骨清，虚竦眉眼明。\n貌应同衞玠，鬓且异潘生。\n初戴莓苔帻，来过丞相宅。\n满堂归道师，众口宗诗伯。\n须臾里巷传，天子亦知贤。\n出诏升高士，驰声在少年。\n自为才哲爱，日与侯王会。\n匡主一言中，荣亲千里外。\n更闻仙士友，往往东回首。\n驱石不成羊，指丹空毙狗。\n孤帆淮上归，商估夜相依。\n海雾寒将尽，天星晓欲稀。\n潮头来始歇，浦口喧争发。\n乡树尚和云，邻船犹带月。\n到洞必伤情，巡房见旧名。\n醮疎坛路涩，汲少井栏倾。\n别我长安道，前期共须老。\n方随水向山，肯惜花辞岛。\n怅望执君衣，今朝风景好。",
        "dynasty": "唐",
        "collection_info": null
    },
    {
        "title": "荆州泊",
        "author": "李端",
        "content": "南楼西下时，月裏闻来棹。\n桂水舳舻迴，荆州津济闹。\n移帷望星汉，引带思容貌。\n今夜一江人，唯应妾身觉。",
        "dynasty": "唐",
        "collection_info": null
    },
    {
        "title": "春游乐",
        "author": "李端",
        "content": "游童苏合弹，倡女蒲葵扇。\n初日映城时，相思忽相见。\n褰裳蹋路草，理鬓回花面。\n薄暮不同归，留情此芳甸。",
        "dynasty": "唐",
        "collection_info": null
    },
    {
        "title": "千里思",
        "author": "李端",
        "content": "凉州风月美，遥望居延路。\n泛泛下天云，青青缘塞树。\n燕山苏武上，海岛田横住。\n更是草生时，行人出门去。",
        "dynasty": "唐",
        "collection_info": null
    },
    {
        "title": "白鹭咏",
        "author": "李端",
        "content": "迥起来应近，高飞去自遥。\n映林同落雪，拂水状飜潮。\n犹有幽人兴，相逢到碧霄。",
        "dynasty": "唐",
        "collection_info": null
    },
    {
        "title": "冬夜与故友聚送吉校书",
        "author": "李端",
        "content": "途穷别则怨，何必天涯去。\n共作出门人，不见归乡路。\n殷勤执杯酒，怅望送亲故。\n月色入閒轩，风声落高树。\n云霄望且远，齿髮行应暮。\n九日泣黄花，三秋悲白露。\n君行过洛阳，莫向青山度。",
        "dynasty": "唐",
        "collection_info": null
    },
    {
        "title": "与苗员外山行",
        "author": "李端",
        "content": "古人留路去，今日共君行。\n若待青山尽，应逢白髮生。\n谁知到兰若，流落一书名。",
        "dynasty": "唐",
        "collection_info": null
    },
    {
        "title": "早春同庾侍郎题青龙上方院",
        "author": "李端",
        "content": "相见惜余辉，齐行登古寺。\n风烟结远恨，山水含芳意。\n车马莫前归，留看巢鹤至。",
        "dynasty": "唐",
        "collection_info": null
    },
    {
        "title": "送从叔赴洪州",
        "author": "李端",
        "content": "荣家兼佐幕，叔父似还乡。\n王粲名虽重，郄超髯未长。\n鸣桡过夏口，敛笏见浔阳。\n后夜相思处，中庭月一方。",
        "dynasty": "唐",
        "collection_info": null
    },
    {
        "title": "送路司谏侍从叔赴洪州",
        "author": "李端",
        "content": "郄超本绝伦，得意在芳春。\n勋业耿家盛，风流荀氏均。\n声名金作赋，白皙玉为身。\n敛笏辞天子，乘龟从丈人。\n度关行且猎，鞍马何躞蹀。\n猿啸暮应愁，湖流春好涉。\n浔阳水分送，于越山相接。\n梅雨细如丝，蒲帆轻似叶。\n逢风燕不定，值石波先迭。\n楼见远公庐，船经徐穉业。\n邑人多秉笔，州吏亦负笈。\n村女解收鱼，津童能用檝。\n唯我有荆扉，无成未得归。\n见君兄弟出，今日自霑衣。",
        "dynasty": "唐",
        "collection_info": null
    },
    {
        "title": "病后游青龙寺",
        "author": "李端",
        "content": "病来形貌秽，斋沫入东林。\n境静闻神远，身羸向道深。\n芭蕉高自折，荷叶大先沈。",
        "dynasty": "唐",
        "collection_info": null
    },
    {
        "title": "夜寻司空文明逢深上人因寄晋侍御",
        "author": "李端",
        "content": "鹤裘筇竹杖，语笑过林中。\n正是月明夜，陶家见远公。\n自嫌山客务，不与汉官同。",
        "dynasty": "唐",
        "collection_info": null
    },
    {
        "title": "长安书事寄薛戴",
        "author": "李端",
        "content": "朔雁去成行，哀蝉响如昨。\n时芳一憔悴，暮序何萧索。\n笑语且无聊，逢迎多约略。\n三山不可见，百岁空挥霍。\n故事尽为愁，新知无復乐。\n夫君又离别，而我加寂寞。\n惠远纵相寻，陶潜祗独酌。\n主人恩则厚，客子才自薄。\n委曲见提携，因循成蹇剥。\n论边书未上，招隐诗还作。\n贵者已朝餐，岂能敦宿诺。\n飞禽虽失树，流水长思壑。\n千里寄琼枝，梦寐青山郭。",
        "dynasty": "唐",
        "collection_info": null
    },
    {
        "title": "鲜于少府宅看花",
        "author": "李端",
        "content": "谢家能植药，万簇相萦倚。\n烂熳绿苔前，婵娟青草裏。\n垂栏復照户，映竹仍临水。\n骤雨发芳香，迴风舒锦绮。\n孤光杂新故，众色更重累。\n散碧出疎茎，分黄成细蘂。\n游蜂高更下，惊蝶坐还起。\n玉貌对应惭，霞标方不似。\n春阴怜弱蔓，夏日同短晷。\n迴落报荣衰，交关鬬红紫。\n花时苟未赏，老至谁能止。\n上客屡移床，幽僧劳凭几。\n初合虽薄劣，却得陪君子。\n敢问贤主人，何如种桃李。",
        "dynasty": "唐",
        "collection_info": null
    },
    {
        "title": "慈恩寺怀旧",
        "author": "李端",
        "content": "去者不可忆，旧游相见时。\n凌霄徒更发，非是看花期。\n倚玉交文友，登龙年月久。\n东阁许联床，西郊亦携手。\n彼苍何暖昧，薄劣翻居后。\n重入远师溪，谁尝陶令酒。\n伊昔会禅宫，容辉在眼中。\n篮舆来问道，玉柄解谈空。\n孔席亡颜子，僧堂失谢公。\n遗文一书壁，新竹再移丛。\n始聚终成散，朝欢暮不同。\n春霞方照日，夜烛忽迎风。\n蚁鬬声犹在，鸮灾道已穷。\n问天应默默，归宅太匆匆。\n凄其履还路，莽苍云林暮。\n九陌似无人，五陵空有雾。\n缅怀山阳笛，永恨平原赋。\n错莫过门栏，分明识行路。\n上智本全真，郄公况重臣。\n唯应抚灵运，暂是忆嘉宾。\n存信松犹小，缄哀草尚新。\n鲤庭埋玉树，那忍见门人。",
        "dynasty": "唐",
        "collection_info": null
    },
    {
        "title": "赠薛戴",
        "author": "李端",
        "content": "晓雾忽为霜，寒蝉还罢响。\n行人在长道，日暮多归想。\n射策本何功，名登绛帐中。\n遂矜丘室重，不料阮途穷。\n交结惭时辈，龙钟似老翁。\n机非鄙夫正，懒是平生性。\n欹枕鸿雁高，闭关花药盛。\n厨烟当雨绝，阶竹连窗暝。\n欲赋苦饥行，无如消渴病。\n旧业历胡尘，荒原少四邻。\n田园空有处，兄弟未成人。\n毛义心长苦，袁安家转贫。\n今呈胸臆事，当为泪沾巾。",
        "dynasty": "唐",
        "collection_info": null
    },
    {
        "title": "东门送客",
        "author": "李端",
        "content": "绿杨新草路，白髮故乡人。\n既壮还应老，游梁復滞秦。\n逢花莫漫折，能有几多春。",
        "dynasty": "唐",
        "collection_info": null
    },
    {
        "title": "送韩绅卿",
        "author": "李端",
        "content": "春雨昨开花，秋霜忽霑草。\n荣枯催日夕，去住皆须老。\n君望汉家原，高坟渐成道。",
        "dynasty": "唐",
        "collection_info": null
    },
    {
        "title": "襄阳曲",
        "author": "李端",
        "content": "襄阳堤路长，草碧柳枝黄。\n谁家女儿临夜妆，红罗帐裏有灯光。\n雀钗翠羽动明珰，欲出不出脂粉香。\n同居女伴正衣裳，中庭寒月白如霜。\n贾生十八称才子，空得门前一断肠。",
        "dynasty": "唐",
        "collection_info": null
    },
    {
        "title": "胡腾儿",
        "author": "李端",
        "content": "胡腾身是凉州儿，肌肤如玉鼻如锥。\n桐布轻衫前后卷，葡萄长带一边垂。\n帐前跪作本音语，拾襟搅袖为君舞。\n安西旧牧收泪看，洛下词人抄曲与。\n扬眉动目踏花毡，红汗交流珠帽偏。\n醉却东倾又西倒，双靴柔弱满灯前。\n环行急蹴皆应节，反手叉腰如却月。\n丝桐忽奏一曲终，呜呜画角城头发。\n胡腾儿，胡腾儿，故乡路断知不知。",
        "dynasty": "唐",
        "collection_info": null
    },
    {
        "title": "赠康洽",
        "author": "李端",
        "content": "黄鬚康兄酒泉客，平生出入王侯宅。\n今朝醉卧又明朝，忽忆故乡头已白。\n流年恍惚瞻西日，陈事苍茫指南陌。\n声名恆压鲍参军，班位不过扬执戟。\n迩来七十遂无机，空是咸阳一布衣。\n后辈轻肥贱衰朽，五侯门馆许因依。\n自言万物有移改，始信桑田变成海。\n同时献赋人皆尽，共壁题诗君独在。\n步出东城风景和，青山满眼少年多。\n汉家尚壮今则老，髮短心长知奈何。\n华堂举杯白日晚，龙钟相见谁能免。\n君今已反我正来，朱颜宜笑能几回。\n借问朦胧花树下，谁家畚插筑高台。",
        "dynasty": "唐",
        "collection_info": null
    },
    {
        "title": "瘦马行",
        "author": "李端",
        "content": "城傍牧马驱未过，一马徘徊起还卧。\n眼中有泪皮有疮，骨毛焦瘦令人伤。\n朝朝放在儿童手，谁觉举头看故乡。\n往时汉地相驰逐，如雨如风过平陆。\n岂意今朝驱不前，蚊蚋满身泥上腹。\n路人识是名马儿，畴昔三军不得骑。\n玉勒金鞍既已远，追奔获兽有谁知。\n终身枥上食君草，遂与驽骀一时老。\n傥借长鸣陇上风，犹期一战安西道。",
        "dynasty": "唐",
        "collection_info": null
    },
    {
        "title": "杂歌呈郑锡司空文明",
        "author": "李端",
        "content": "昨宵梦到亡何乡，忽见一人山之阳。\n高冠长剑立石堂，鬓眉飒爽瞳子方。\n胡麻作饭琼作浆，素书一帙在柏床。\n啖我还丹拍我背，令我延年在人代。\n乃书数字与我持，小儿归去须读之。\n觉来知是虚无事，山中雪平云覆地。\n东岭啼猿三四声，卷帘一望心堪碎。\n蓬莱有梯不可蹑，向海回头泪盈睫。\n且闻童子是苍蝇，谁谓庄生异蝴蝶。\n学仙去来辞故人，长安道路多风尘。",
        "dynasty": "唐",
        "collection_info": null
    },
    {
        "title": "杂歌",
        "author": "李端",
        "content": "汉水至清泥则浊，松枝至坚萝则弱。\n十三女儿事他家，颜色如花终索寞。\n兰生当门燕巢幙，兰芽未吐燕泥落。\n为姑偏忌诸嫂良，作妇翻嫌壻家恶。\n人生照镜须自知，无盐何用妬西施。\n秦庭野鹿忽为马，巧僞乱真君试思。\n伯奇掇蜂贤父逐，曾参杀人慈母疑。\n酒沽千日人不醉，琴弄一弦心已悲。\n常闻善交无尔汝，谗口甚甘良药苦。\n山鸡锦翼岂凤凰，陇鸟人言止鹦鹉。\n向栩非才徒隐竈，田文有命那关户。\n犀烛江行见鬼神，木人登席呈歌舞。\n乐生东去终居赵，阳虎北辕飜适楚。\n世间反覆不易陈，缄此贻君泪如雨。",
        "dynasty": "唐",
        "collection_info": null
    },
    {
        "title": "乌栖曲",
        "author": "李端",
        "content": "白马逐朱车，黄昏入狭斜。\n狭斜柳树乌争宿，争枝未得飞上屋。\n东房少妇壻从军，每听乌啼知夜分。",
        "dynasty": "唐",
        "collection_info": null
    },
    {
        "title": "送客东归",
        "author": "李端",
        "content": "昨夜东风吹尽雪，两京路上梅花发。\n行人相见便东西，日暮溪头饮马别。\n把君衫袖望垂杨，两行泪下思故乡。",
        "dynasty": "唐",
        "collection_info": null
    },
    {
        "title": "王敬伯歌",
        "author": "李端",
        "content": "妾本舟中女，闻君江上琴。\n君初感妾意，妾亦感君心。\n遂出合欢被，同为交颈禽。\n传杯唯畏浅，接膝犹嫌远。\n侍婢奏箜篌，女郎歌宛转。\n宛转怨如何，中庭霜渐多。\n霜多叶可惜，昨日非今夕。\n徒结万重欢，终成一宵客。\n王敬伯，绿水青山从此隔。",
        "dynasty": "唐",
        "collection_info": null
    },
    {
        "title": "救生寺望春寄畅当",
        "author": "李端",
        "content": "东西南北望，望远悲潜蓄。\n红黄绿紫花，花开看不足。\n今年与子少相随，他年与子老相逐。",
        "dynasty": "唐",
        "collection_info": null
    },
    {
        "title": "荆门歌送兄赴夔州",
        "author": "李端",
        "content": "余兄佐郡经西楚，饯行因赋荆门雨。\n𩆵𩆵燮燮声渐繁，浦裏人家收市喧。\n重阴大点过欲尽，碎浪柔文相与飜。\n云间怅望荆衡路，万里青山一时暮。\n琵琶寺裏响空廊，熨斗陂前湿荒戍。\n沙尾长樯发渐稀，竹竿草屩涉流归。\n夷陵已远半成烧，汉上游倡始濯衣。\n船门相对多商估，葛服龙钟篷下语。\n自是湘州石燕飞，那关齐地商羊舞。\n曾为江客念江行，肠断秋荷雨打声。\n摩天古木不可见，住岳高僧空得名。\n今朝拜首临欲别，遥忆荆门雨中发。",
        "dynasty": "唐",
        "collection_info": null
    },
    {
        "title": "妾薄命",
        "author": "李端",
        "content": "忆妾初嫁君，花鬟如绿云。\n迴灯入绮帐，转面脱罗裙。\n折步教人学，偷香与客熏。\n容颜南国重，名字北方闻。\n一从失恩意，转觉身顦顇。\n对镜不梳头，倚窗空落泪。\n新人莫恃新，秋至会无春。\n从来闭在长门者，必是宫中第一人。",
        "dynasty": "唐",
        "collection_info": null
    },
    {
        "title": "关山月",
        "author": "李端",
        "content": "露湿月苍苍，关头榆叶黄。\n迴轮照海远，分彩上楼长。\n水冻频移幕，兵疲数望乡。\n只应城影外，万里共胡霜。",
        "dynasty": "唐",
        "collection_info": null
    },
    {
        "title": "度关山",
        "author": "李端",
        "content": "雁塞日初晴，狐关雪復平。\n危楼缘广漠，古窦傍长城。\n拂剑金星出，弯弧玉羽鸣。\n谁知系虏者，贾谊是书生。",
        "dynasty": "唐",
        "collection_info": null
    },
    {
        "title": "巫山高",
        "author": "李端",
        "content": "巫山十二峯，皆在碧虚中。\n迴合云藏月，霏微雨带风。\n猿声寒过涧，树色暮连空。\n愁向高唐望，清秋见楚宫。",
        "dynasty": "唐",
        "collection_info": null
    },
    {
        "title": "雨雪曲",
        "author": "李端",
        "content": "天山一丈雪，杂雨夜霏霏。\n湿马胡歌乱，经烽汉火微。\n丁零苏武别，疎勒范羌归。\n若看关头下，长榆叶定稀。",
        "dynasty": "唐",
        "collection_info": null
    },
    {
        "title": "春游乐",
        "author": "李端",
        "content": "柘弹连钱马，银钩妥堕鬟。\n摘桑春陌上，踏草夕阳间。\n意合辞先露，心诚貌却閒。\n明朝若相忆，云雨出巫山。",
        "dynasty": "唐",
        "collection_info": null
    },
    {
        "title": "山下泉",
        "author": "李端",
        "content": "碧水暎丹霞，溅溅度浅沙。\n暗通山下草，流出洞中花。\n净色和云落，喧声遶石斜。\n明朝更寻去，应到阮郎家。",
        "dynasty": "唐",
        "collection_info": null
    },
    {
        "title": "送客赴洪州",
        "author": "李端",
        "content": "草色随骢马，悠悠共出秦。\n水传云梦晓，山接洞庭春。\n帆影连三峡，猿声在四邻。\n青门一分手，难见杜陵人。",
        "dynasty": "唐",
        "collection_info": null
    },
    {
        "title": "与郑锡游春",
        "author": "李端",
        "content": "东门垂柳长，迴首独心伤。\n日暖临芳草，天晴忆故乡。\n暎花鸎上下，过水蝶飞扬。\n借问同行客，今朝泪几行。",
        "dynasty": "唐",
        "collection_info": null
    },
    {
        "title": "送友人",
        "author": "李端",
        "content": "闻说湘川路，年年古木多。\n猿啼巫峡夜，月照洞庭波。\n穷海人还去，孤城雁与过。\n青山不同赏，来往自蹉跎。",
        "dynasty": "唐",
        "collection_info": null
    },
    {
        "title": "题从叔沆林园",
        "author": "李端",
        "content": "阮宅閒园暮，窗中见树阴。\n樵歌依远草，僧语过长林。\n鸟咔花间曲，人弹竹裏琴。\n自嫌身未老，已有住山心。",
        "dynasty": "唐",
        "collection_info": null
    },
    {
        "title": "送少微上人入蜀",
        "author": "李端",
        "content": "削髮本求道，何方不是归。\n松风开法席，江月濯禅衣。\n飞阁蝉鸣早，漫天客过稀。\n戴颙常执笔，不觉此身非。",
        "dynasty": "唐",
        "collection_info": null
    },
    {
        "title": "雨后游辋川",
        "author": "李端",
        "content": "骤雨归山尽，颓阳入辋川。\n看虹登晚墅，踏石过春泉。\n紫葛藏仙井，黄花出野田。\n自知无路去，迴步就人烟。",
        "dynasty": "唐",
        "collection_info": null
    },
    {
        "title": "同皇甫侍御题惟一上人房",
        "author": "李端",
        "content": "焚香居一室，尽日见空林。\n得道轻年暮，安禅爱夜深。\n东西皆是梦，存没岂关心。\n唯羡诸童子，持经在竹阴。",
        "dynasty": "唐",
        "collection_info": null
    },
    {
        "title": "同苗员外宿荐福寺僧舍",
        "author": "李端",
        "content": "潘安秋兴动，凉夜宿僧房。\n倚杖云离月，垂帘竹有霜。\n迴风生远径，落叶飒长廊。\n一与交亲会，空贻别后伤。",
        "dynasty": "唐",
        "collection_info": null
    },
    {
        "title": "送客往湘江",
        "author": "李端",
        "content": "识君年已老，孤棹向潇湘。\n素髮临高镜，清晨入远乡。\n三山分夏口，五两映涔阳。\n更逐巴东客，南行泪几行。",
        "dynasty": "唐",
        "collection_info": null
    },
    {
        "title": "送友人游蜀",
        "author": "李端",
        "content": "嘉陵天气好，百里见双流。\n帆影缘巴字，钟声出汉州。\n绿原春草晚，青木暮猿愁。\n本是风流地，游人易白头。",
        "dynasty": "唐",
        "collection_info": null
    },
    {
        "title": "送友人游江东",
        "author": "李端",
        "content": "江上花开尽，南行见杪春。\n鸟声悲古木，云影入通津。\n返景斜连草，迴潮暗动苹。\n谢公今在郡，应喜得诗人。",
        "dynasty": "唐",
        "collection_info": null
    },
    {
        "title": "送乐平苗明府得家字",
        "author": "李端",
        "content": "本自求彭泽，谁云道里赊。\n山从石壁断，江向弋阳斜。\n暮色随枫树，阴云暗荻花。\n诸侯旧调鼎，应重宰臣家。",
        "dynasty": "唐",
        "collection_info": null
    },
    {
        "title": "过宋州",
        "author": "李端",
        "content": "睢阳陷虏日，外绝救兵来。\n世乱忠臣死，时清明主哀。\n荒郊春草徧，故垒野花开。\n欲为将军哭，东流水不迴。",
        "dynasty": "唐",
        "collection_info": null
    },
    {
        "title": "茂陵山行陪韦金部",
        "author": "李端",
        "content": "宿雨朝来歇，空山秋气清。\n盘云双鹤下，隔水一蝉鸣。\n古道黄花落，平芜赤烧生。\n茂陵虽有病，犹得伴君行。",
        "dynasty": "唐",
        "collection_info": null
    },
    {
        "title": "江上逢司空曙",
        "author": "李端",
        "content": "共尔髫年故，相逢万里余。\n新春两行泪，故国一封书。\n夏口帆初落，涔阳雁正疎。\n唯当执杯酒，暂食汉江鱼。",
        "dynasty": "唐",
        "collection_info": null
    },
    {
        "title": "逢王泌自东京至",
        "author": "李端",
        "content": "逢君自乡至，雪涕问田园。\n几处生乔木，谁家在旧村。\n山峰横二室，水色映千门。\n愁见游从处，如今花正繁。",
        "dynasty": "唐",
        "collection_info": null
    },
    {
        "title": "山中期吉中孚",
        "author": "李端",
        "content": "行人路不同，花落到山中。\n水暗蒹葭雾，月明杨柳风。\n年华惊已掷，志业飒然空。\n何必龙钟后，方期事远公。",
        "dynasty": "唐",
        "collection_info": null
    },
    {
        "title": "酬前大理寺评事张芬",
        "author": "李端",
        "content": "君家旧林壑，寄在乱峰西。\n近日春云满，相思路亦迷。\n闻钟投野寺，待月过前溪。\n怅望成幽梦，依依识故蹊。",
        "dynasty": "唐",
        "collection_info": null
    },
    {
        "title": "赋得山泉送房造",
        "author": "李端",
        "content": "泉水山边去，高人月下看。\n润松秋色净，落涧夜声寒。\n委曲穿深竹，潺湲过远滩。\n圣朝无隐者，早晚罢渔竿。",
        "dynasty": "唐",
        "collection_info": null
    },
    {
        "title": "宿兴善寺后堂池",
        "author": "李端",
        "content": "草堂高树下，月向后池生。\n野客如僧静，新荷共水平。\n锦鳞沉不食，绣羽乱相鸣。\n即事思江海，谁能万里行。",
        "dynasty": "唐",
        "collection_info": null
    },
    {
        "title": "忆皎然上人",
        "author": "李端",
        "content": "未得从师去，人间万事劳。\n云门不可见，山木已应高。\n向日开柴户，惊秋问敝袍。\n何由宿峰顶，窗裏望波涛。",
        "dynasty": "唐",
        "collection_info": null
    },
    {
        "title": "赠衡岳隐禅师",
        "author": "李端",
        "content": "旧住衡州寺，随缘偶北来。\n夜禅山雪下，朝汲竹门开。\n半偈传初尽，羣生意未迴。\n唯当与樵者，杖锡入天台。",
        "dynasty": "唐",
        "collection_info": null
    },
    {
        "title": "云阳观寄袁稠",
        "author": "李端",
        "content": "花洞晚阴阴，仙坛隔杏林。\n漱泉春谷冷，捣药夜窗深。\n石上开仙酌，松间对玉琴。\n戴家溪北住，雪后去相寻。",
        "dynasty": "唐",
        "collection_info": null
    },
    {
        "title": "晚游东田寄司空曙",
        "author": "李端",
        "content": "暮来思远客，独立在东田。\n片雨无妨景，残虹不映天。\n别愁逢夏果，归兴入秋蝉。\n莫作隳官意，陶潜未必贤。",
        "dynasty": "唐",
        "collection_info": null
    },
    {
        "title": "题崔端公园林",
        "author": "李端",
        "content": "上士爱清辉，开门向翠微。\n抱琴看鹤去，枕石待云归。\n野坐苔生席，高眠竹挂衣。\n旧山东望远，惆怅暮花飞。",
        "dynasty": "唐",
        "collection_info": null
    },
    {
        "title": "早春雪夜寄卢纶兼呈秘书元丞",
        "author": "李端",
        "content": "闻君随谢朓，春夜宿前川。\n看竹云垂地，寻僧月满田。\n熊寒方入树，鱼乐稍离船。\n独夜羇愁客，惟知惜故年。",
        "dynasty": "唐",
        "collection_info": null
    },
    {
        "title": "早春夜集耿拾遗宅",
        "author": "李端",
        "content": "如何逋客会，忽在侍臣家。\n新草犹停雪，寒梅未放花。\n衔杯鸡欲唱，逗月雁应斜。\n年齿俱憔悴，谁堪故国赊。",
        "dynasty": "唐",
        "collection_info": null
    },
    {
        "title": "元丞宅送胡浚及第东归觐省",
        "author": "李端",
        "content": "登龙兼折桂，归去当高车。\n旧楚枫犹在，前隋柳已疎。\n月中逢海客，浪裏得乡书。\n见说江边住，知君不厌鱼。",
        "dynasty": "唐",
        "collection_info": null
    },
    {
        "title": "送魏广下第归扬州宁亲",
        "author": "李端",
        "content": "游宦今空返，浮淮一雁秋。\n白云阴泽国，青草遶扬州。\n调膳过花下，张筵到水头。\n昆山仍有玉，岁晏莫淹留。",
        "dynasty": "唐",
        "collection_info": null
    },
    {
        "title": "归山与酒徒别",
        "author": "李端",
        "content": "野客本无事，此来非有求。\n烦君征乐饯，未免忆山愁。\n红烛侵明月，青娥促白头。\n童心久已尽，岂为艳歌留。",
        "dynasty": "唐",
        "collection_info": null
    },
    {
        "title": "冬夜寄韩弇",
        "author": "李端",
        "content": "独坐知霜下，开门见木衰。\n壮应随日去，老岂与人期。\n废井虫鸣早，阴阶菊发迟。\n兴来空忆戴，不似剡溪时。",
        "dynasty": "唐",
        "collection_info": null
    },
    {
        "title": "闻吉道士还俗因而有赠",
        "author": "李端",
        "content": "闻有华阳客，儒裳谒紫微。\n旧山连药卖，孤鹤带云归。\n柳市名犹在，桃源梦已稀。\n还乡见鸥鸟，应愧背船飞。",
        "dynasty": "唐",
        "collection_info": null
    },
    {
        "title": "韦员外东斋看花",
        "author": "李端",
        "content": "入花凡几步，此树独相留。\n发艳红枝合，垂烟绿水幽。\n倂开偏觉好，未落已成愁。\n一到芳菲下，空招两鬓秋。",
        "dynasty": "唐",
        "collection_info": null
    },
    {
        "title": "边头作",
        "author": "李端",
        "content": "邠郊泉脉动，落日上城楼。\n羊马水草足，羌胡帐幕稠。\n射鵰过海岸，传箭怯边州。\n何事归朝将，今年又拜侯。",
        "dynasty": "唐",
        "collection_info": null
    },
    {
        "title": "宿深上人院听远泉",
        "author": "李端",
        "content": "泉声宜远听，入夜对支公。\n断续来方尽，潺湲咽又通。\n何年出石下，几里在山中。\n君问穷源处，禅心与此同。",
        "dynasty": "唐",
        "collection_info": null
    },
    {
        "title": "茂陵村行赠何兆",
        "author": "李端",
        "content": "春天黄鸟啭，野径白云閒。\n解带依芳草，支颐想故山。\n人行九州路，树老五陵间。\n谁道临邛远，相如自忆还。",
        "dynasty": "唐",
        "collection_info": null
    },
    {
        "title": "送友人还洛",
        "author": "李端",
        "content": "去国渡关河，蝉鸣古树多。\n平原正超忽，行子復蹉跎。\n去事不可想，旧游难再过。\n何当嵩岳下，相见在烟萝。",
        "dynasty": "唐",
        "collection_info": null
    },
    {
        "title": "送戴征士还山",
        "author": "李端",
        "content": "柔桑锦臆雉，相送到烟霞。\n独隐空山裏，閒门几树花。\n草生杨柳岸，鸟啭竹林家。\n不是谋生拙，无为末路赊。",
        "dynasty": "唐",
        "collection_info": null
    },
    {
        "title": "秋日旅舍别司空文明",
        "author": "李端",
        "content": "凉风飒穷巷，秋思满高云。\n吏隐俱不就，此心仍别君。\n素怀宗淡泊，羁旅念功勋。\n转忆西林寺，江声月下闻。",
        "dynasty": "唐",
        "collection_info": null
    },
    {
        "title": "旅舍对雪赠考功王员外",
        "author": "李端",
        "content": "杨花惊满路，麵市忽狂风。\n骤下摇兰叶，轻飞集竹丛。\n欲将琼树比，不共玉人同。\n独望徽之棹，青山在雪中。",
        "dynasty": "唐",
        "collection_info": null
    },
    {
        "title": "送丁少府往唐上",
        "author": "李端",
        "content": "因君灞陵别，故国一迴看。\n共食田文饭，先之梅福官。\n江风转日暮，山月满潮寒。\n不得同舟望，淹留岁月阑。",
        "dynasty": "唐",
        "collection_info": null
    },
    {
        "title": "赠李龟年",
        "author": "李端",
        "content": "青春事汉主，白首入秦城。\n遍识才人字，多知旧曲名。\n风流随故事，语笑合新声。\n独有垂杨树，偏伤日暮情。",
        "dynasty": "唐",
        "collection_info": null
    },
    {
        "title": "送郭补阙归江阳",
        "author": "李端",
        "content": "东门春尚浅，杨柳未成阴。\n雁影愁斜日，鸎声怨故林。\n隋宫江上远，梁苑雪中深。\n独有怀归客，难为欲别心。",
        "dynasty": "唐",
        "collection_info": null
    },
    {
        "title": "早春会王逵主人得蓬字",
        "author": "李端",
        "content": "今年华鬓色，半在故人中。\n欲写无穷恨，先期一醉同。\n绿丛犹覆雪，红萼已凋风。\n莫负归山契，君看陌上蓬。",
        "dynasty": "唐",
        "collection_info": null
    },
    {
        "title": "宿山寺思归",
        "author": "李端",
        "content": "僧房秋雨歇，愁卧夜更深。\n欹枕闻鸿雁，迴灯见竹林。\n归萤入草尽，落月映窗沉。\n拭泪无人觉，长谣向壁阴。",
        "dynasty": "唐",
        "collection_info": null
    },
    {
        "title": "送客赴江陵寄郢州郎士元",
        "author": "李端",
        "content": "露下晚蝉愁，诗人旧怨秋。\n沅湘莫留滞，宛洛好遨游。\n饮马逢黄菊，离家值白头。\n竟陵明月夜，为上庾公楼。",
        "dynasty": "唐",
        "collection_info": null
    },
    {
        "title": "送客赋得巴江夜猿",
        "author": "李端",
        "content": "巴水天边路，啼猿伤客情。\n迟迟云外尽，杳杳树中生。\n残月暗将落，空霜寒欲明。\n楚人皆掩泪，闻到第三声。",
        "dynasty": "唐",
        "collection_info": null
    },
    {
        "title": "秋日忆暕上人",
        "author": "李端",
        "content": "一从持钵别，更未到人间。\n好静居贫寺，遗名弃近山。\n雨前缝百衲，叶下闭重关。\n若便浔阳去，须将旧客还。",
        "dynasty": "唐",
        "collection_info": null
    },
    {
        "title": "寄上舍人叔",
        "author": "李端",
        "content": "车马朝初下，看山忆独寻。\n会知逢水尽，且爱入云深。\n残雨开斜日，新蝉发迥林。\n阮咸虽别巷，遥识此时心。",
        "dynasty": "唐",
        "collection_info": null
    },
    {
        "title": "送古之奇赴安西幕",
        "author": "李端",
        "content": "畴昔十年兄，相逢五校营。\n今宵举杯酒，陇月见军城。\n堠火经阴绝，边人接晓行。\n殷勤送书记，强虏几时平。",
        "dynasty": "唐",
        "collection_info": null
    },
    {
        "title": "送张芬归江东兼寄柳中庸",
        "author": "李端",
        "content": "久是天涯客，偏伤落木时。\n如何故国见，更欲异乡期。\n鸟暮东西急，波寒上下迟。\n空将满眼泪，千里怨相思。",
        "dynasty": "唐",
        "collection_info": null
    },
    {
        "title": "送丘丹归江东",
        "author": "李端",
        "content": "故山霜落久，才子忆荆扉。\n旅舍寻人别，秋风逐雁归。\n梦愁枫叶尽，醉惜菊花稀。\n肯学求名者，经年未拂衣。",
        "dynasty": "唐",
        "collection_info": null
    },
    {
        "title": "卧病寄苗员外",
        "author": "李端",
        "content": "故人初未贵，相见得淹留。\n一自朝天去，因成计日游。\n月明应独醉，叶下肯同愁。\n因恨刘桢病，空园卧见秋。",
        "dynasty": "唐",
        "collection_info": null
    },
    {
        "title": "送杨皋擢第归江东",
        "author": "李端",
        "content": "隋堤望楚国，江上一归人。\n绿气千樯暮，青风万里春。\n试才初得桂，泊渚肯伤苹。\n拜手终悽怆，恭承中外亲。",
        "dynasty": "唐",
        "collection_info": null
    },
    {
        "title": "题郑少府林园",
        "author": "李端",
        "content": "谢家今日晚，词客愿抽毫。\n枥马方迴影，池鹅正理毛。\n竹筒传水远，麈尾坐僧高。\n独有宗雷贱，过君着敝袍。",
        "dynasty": "唐",
        "collection_info": null
    },
    {
        "title": "送吉中孚拜官归业",
        "author": "李端",
        "content": "南入华阳洞，无人古树寒。\n吟诗开旧帙，带绶上荒坛。\n因病求归易，霑恩更隐难。\n孟宗应献鲊，家近守渔官。",
        "dynasty": "唐",
        "collection_info": null
    },
    {
        "title": "送杨少府赴阳翟",
        "author": "李端",
        "content": "冠带仁兄后，光辉寿母前。\n陆云还入洛，潘岳更张筵。\n井邑嵩山对，园林颍水连。\n东人欲相送，旅舍已潸然。",
        "dynasty": "唐",
        "collection_info": null
    },
    {
        "title": "慈恩寺暕上人房招耿拾遗",
        "author": "李端",
        "content": "悠然对惠远，共结故山期。\n汲井树阴下，闭门亭午时。\n地閒花落厚，石浅水流迟。\n愿与神仙客，同来事本师。",
        "dynasty": "唐",
        "collection_info": null
    },
    {
        "title": "宿山寺雪夜寄吉中孚",
        "author": "李端",
        "content": "独爱僧房竹，春来长到池。\n云遮皆晃朗，雪压半低垂。\n不见侵山叶，空闻拂地枝。\n鄙夫今夜兴，唯有子猷知。",
        "dynasty": "唐",
        "collection_info": null
    },
    {
        "title": "赠赵神童",
        "author": "李端",
        "content": "圣朝殊汉令，才子少登科。\n每见先鸣早，常惊后进多。\n独居方寂寞，相对觉蹉跎。\n不是通家旧，频劳文举过。",
        "dynasty": "唐",
        "collection_info": null
    },
    {
        "title": "宿云际寺赠深上人",
        "author": "李端",
        "content": "暂别青蓝寺，今来髮欲斑。\n独眠孤烛下，风雨在前山。\n坏宅终须去，空门不易还。\n支公有方便，一愿启玄关。",
        "dynasty": "唐",
        "collection_info": null
    },
    {
        "title": "送从兄赴洪州别驾兄善琴",
        "author": "李端",
        "content": "援琴兼爱竹，遥夜在湘沅。\n鹤舞月将下，乌啼霜正繁。\n乱流喧橘岸，飞雪暗荆门。\n佐郡无辞屈，其如相府恩。",
        "dynasty": "唐",
        "collection_info": null
    },
    {
        "title": "山中期张芬不至",
        "author": "李端",
        "content": "石堤春草碧，双燕向西飞。\n怅望云天暮，佳人何处归。\n药栏虫网遍，苔井水痕稀。\n谁道嵇康懒，山中自掩扉。",
        "dynasty": "唐",
        "collection_info": null
    },
    {
        "title": "寄畅当",
        "author": "李端",
        "content": "麦秀草芊芊，幽人好昼眠。\n云霞生岭上，猿鸟下床前。\n颜子方敦行，支郎久住禅。\n中林轻暂别，约略已经年。",
        "dynasty": "唐",
        "collection_info": null
    },
    {
        "title": "送义兴元少府",
        "author": "李端",
        "content": "逢君惠连第，初命[便]光辉。\n已得羣公祖，终妨太傅讥。\n路长人反顾，草断燕迴飞。\n本是江南客，还同衣锦归。",
        "dynasty": "唐",
        "collection_info": null
    },
    {
        "title": "卧病别郑锡",
        "author": "李端",
        "content": "病来喜无事，多卧竹林间。\n此日一相见，明朝还掩关。\n幽人爱芳草，志士惜颓颜。\n岁[晏]不我弃，期君在故山。",
        "dynasty": "唐",
        "collection_info": null
    },
    {
        "title": "书志赠畅当",
        "author": "李端",
        "content": "少喜神仙术，未去已蹉跎。\n壮志一为累，浮生事渐多。\n衰颜不相识，岁暮定相过。\n请问宗居士，君其奈老何。",
        "dynasty": "唐",
        "collection_info": null
    },
    {
        "title": "送诸曁裴少府",
        "author": "李端",
        "content": "山公访嵇绍，赵武见韩侯。\n事去恩犹在，名成泪却流。\n一官同北去，千里赴南州。\n才子清风后，无贻相府忧。",
        "dynasty": "唐",
        "collection_info": null
    },
    {
        "title": "送郑宥入蜀迎觐",
        "author": "李端",
        "content": "宁亲西陟险，君去异王阳。\n在世谁非客，还家即是乡。\n剑门千转尽，巴水一支长。\n请语愁猿道，无烦促泪行。",
        "dynasty": "唐",
        "collection_info": null
    },
    {
        "title": "送耿拾遗湋使江南括图书",
        "author": "李端",
        "content": "驱传草连天，回风满树蝉。\n将过夫子宅，前问孝廉船。\n汉使收三箧，周诗采百篇。\n别来将有泪，不是怨流年。",
        "dynasty": "唐",
        "collection_info": null
    },
    {
        "title": "送王少府游河南",
        "author": "李端",
        "content": "马卿方失意，东去谒诸侯。\n过宋人应少，游梁客独愁。\n鸟翻千室暮，蝉急两河秋。\n仆本无媒者，因君泪亦流。",
        "dynasty": "唐",
        "collection_info": null
    },
    {
        "title": "送别驾赴晋陵即舍人叔之兄",
        "author": "李端",
        "content": "诸宗称叔父，从子亦光辉。\n谢脁中书直，王祥别乘归。\n江帆衝雨上，海树隔潮微。\n南阮贫无酒，唯将泪湿衣。",
        "dynasty": "唐",
        "collection_info": null
    },
    {
        "title": "卧病寄阎寀",
        "author": "李端",
        "content": "病中贪好景，强步出幽居。\n紫葛垂山径，黄花遶野渠。\n荒林飞老鹤，败堰过游鱼。\n纵忆同年友，无人可寄书。",
        "dynasty": "唐",
        "collection_info": null
    },
    {
        "title": "晚夏闻蝉寄广文",
        "author": "李端",
        "content": "昨日莺啭声，今朝蝉忽鸣。\n朱颜向华髮，定是几年程。\n故国白云远，閒居青草生。\n因垂数行泪，书报十年兄。",
        "dynasty": "唐",
        "collection_info": null
    },
    {
        "title": "归山居寄钱起",
        "author": "李端",
        "content": "怅望青山下，回头泪满巾。\n故乡多古树，落日少行人。\n髮鬓将回色，簪缨未到身。\n谁知武陵路，亦有汉家臣。",
        "dynasty": "唐",
        "collection_info": null
    },
    {
        "title": "晓发瓜州",
        "author": "李端",
        "content": "晓发悲行客，停桡独未前。\n寒江半有月，野戍渐无烟。\n棹唱临高岸，鸿嘶发远田。\n谁知避徒御，对酒一潸然。",
        "dynasty": "唐",
        "collection_info": null
    },
    {
        "title": "江上喜逢司空文明",
        "author": "李端",
        "content": "秦人江上见，握手泪沾巾。\n落日见秋草，暮年逢故人。\n非夫长作客，多病浅谋身。\n台阁旧亲友，谁曾见苦辛。",
        "dynasty": "唐",
        "collection_info": null
    },
    {
        "title": "同苗发慈恩寺避暑",
        "author": "李端",
        "content": "追凉寻宝剎，畏日望璇题。\n卧草同鸳侣，临池似虎溪。\n树閒人迹外，山晚鸟行西。\n若问无心法，莲花隔淤泥。",
        "dynasty": "唐",
        "collection_info": null
    },
    {
        "title": "送潘述宏词下第归江外",
        "author": "李端",
        "content": "唱高人不和，此去泪难收。\n上国经年住，长江满目流。\n弈棊知胜偶，射策请焚舟。\n应是田囗囗，玄成许尔游。",
        "dynasty": "唐",
        "collection_info": null
    },
    {
        "title": "送张少府赴夏县",
        "author": "李端",
        "content": "虽为州县职，还欲抱琴过。\n树古闻风早，山枯见雪多。\n鸡声连绛市，马色傍黄河。\n太守新临郡，还逢五袴歌。",
        "dynasty": "唐",
        "collection_info": null
    },
    {
        "title": "酬秘书元丞郊园卧疾见寄",
        "author": "李端",
        "content": "闻说漳滨卧，题诗怨岁华。\n求医主高手，报疾到贫家。\n撒枕销行蚁，移杯失画蛇。\n明朝九衢上，应见玉人车。",
        "dynasty": "唐",
        "collection_info": null
    },
    {
        "title": "送成都韦丞还蜀",
        "author": "李端",
        "content": "蜀门云树合，高栈有猿愁。\n驱传加新命，之官向旧游。\n晨装逢酒雨，夜梦见刀州。\n远别长相忆，当年莫滞留。",
        "dynasty": "唐",
        "collection_info": null
    },
    {
        "title": "晚秋旅舍寄苗员外",
        "author": "李端",
        "content": "争途苦不前，贫病遂连牵。\n向暮同行客，当秋独长年。\n晚花唯有菊，寒叶已无蝉。\n吏部逢今日，还应瓮下眠。",
        "dynasty": "唐",
        "collection_info": null
    },
    {
        "title": "送惟良上人归润州",
        "author": "李端",
        "content": "拟诗偏不类，又送上人归。\n寄世同高鹤，寻仙称坏衣。\n雨行江草短，露坐海帆稀。\n正被空门缚，临岐乞解围。",
        "dynasty": "唐",
        "collection_info": null
    },
    {
        "title": "送何兆下第还蜀",
        "author": "李端",
        "content": "重江不可涉，孤客莫晨装。\n高木莎城小，残星栈道长。\n褭猿枫子落，过雨荔枝香。\n劝尔成都住，文翁有草堂。",
        "dynasty": "唐",
        "collection_info": null
    },
    {
        "title": "送友人宰湘阴",
        "author": "李端",
        "content": "从宦舟行远，浮湘又入闽。\n蒹葭无朔雁，柽栝有蛮神。\n传吏閒调象，山精暗讼人。\n唯须千树橘，暂救李衡贫。",
        "dynasty": "唐",
        "collection_info": null
    },
    {
        "title": "送元晟归江东旧居",
        "author": "李端",
        "content": "泽国舟车接，关门雨雪乖。\n春天行故楚，夜月下清淮。\n讲易居山寺，论诗到郡斋。\n蒋家人暂别，三路草连阶。",
        "dynasty": "唐",
        "collection_info": null
    },
    {
        "title": "送黎少府赴阳翟",
        "author": "李端",
        "content": "诗礼称才子，神仙是丈人。\n玉山那惜醉，金谷已无春。\n白马如风疾，青袍夺草新。\n不嫌鸣吠客，愿用百年身。",
        "dynasty": "唐",
        "collection_info": null
    },
    {
        "title": "送夏侯审游蜀",
        "author": "李端",
        "content": "西望烟绵树，愁君上蜀时。\n同林息商客，隔栈见罛师。\n石滑羊肠险，山空杜宇悲。\n琴心正幽怨，莫奏凤凰诗。",
        "dynasty": "唐",
        "collection_info": null
    },
    {
        "title": "单推官厅前双桐咏",
        "author": "李端",
        "content": "封植因高兴，孤贞契素期。\n由来得地早，何事结花迟。\n叶重凝烟后，条寒过雨时。\n还同李家树，争赋角弓诗。",
        "dynasty": "唐",
        "collection_info": null
    },
    {
        "title": "送宋校书赴宣州幕",
        "author": "李端",
        "content": "浮舟压芳草，容裔逐江春。\n远避看书吏，行当入幕宾。\n夜潮衝老树，晓雨破轻苹。\n鸳鹭多伤别，栾家德在人。",
        "dynasty": "唐",
        "collection_info": null
    },
    {
        "title": "送赵给事侄尉丹阳",
        "author": "李端",
        "content": "太傅怜羣从，门人亦贱回。\n入官先爱子，赐酒许同杯。\n淮海春多雨，蒹葭夜有雷。\n遥知拜庆后，梅尉称仙才。",
        "dynasty": "唐",
        "collection_info": null
    },
    {
        "title": "宿瓜洲寄柳中庸",
        "author": "李端",
        "content": "怀人同不寐，清夜起论文。\n月魄正出海，雁行斜上云。\n寒潮来滟滟，秋叶下纷纷。\n便送江东去，徘徊祗待君。",
        "dynasty": "唐",
        "collection_info": null
    },
    {
        "title": "夜宴虢县张明府宅逢宇文评事",
        "author": "李端",
        "content": "虢田留古宅，入夜足秋风。\n月影来窗裏，灯光落水中。\n征诗逢谢客，饮酒得陶公。\n更爱疎篱下，繁霜湿菊丛。",
        "dynasty": "唐",
        "collection_info": null
    },
    {
        "title": "冬夜集张尹后阁",
        "author": "李端",
        "content": "乘龟兼戴豸，白面映朱衣。\n安石还须起，泉明不得归。\n譍门常吏在，登席旧寮稀。\n远客长先醉，那知亚相威。",
        "dynasty": "唐",
        "collection_info": null
    },
    {
        "title": "将之泽潞留别王郎中",
        "author": "李端",
        "content": "弱年知己少，前路主人稀。\n贫病期相惜，艰难又忆归。\n事成应未卜，身贱又无机。\n幸到龙门下，须因羽翼飞。",
        "dynasty": "唐",
        "collection_info": null
    },
    {
        "title": "晚次巴陵",
        "author": "李端",
        "content": "雪后柳条新，巴陵城下人。\n烹鱼邀水客，载酒奠山神。\n云去低斑竹，波迴动白苹。\n不堪逢楚老，日暮正江春。",
        "dynasty": "唐",
        "collection_info": null
    },
    {
        "title": "送荀道士归庐山",
        "author": "李端",
        "content": "先生归有处，欲别笑无言。\n绿水到山口，青林连洞门。\n月明寻石路，云霁望花源。\n早晚还乘鹤，悲歌向故园。",
        "dynasty": "唐",
        "collection_info": null
    },
    {
        "title": "送张淑归觐叔父",
        "author": "李端",
        "content": "日惨长亭暮，天高大泽閒。\n风中闻草木，雪裏见江山。\n马向塞云去，人随古道还。\n阮家今夜乐，应在竹林间。",
        "dynasty": "唐",
        "collection_info": null
    },
    {
        "title": "送郭参军赴绛州",
        "author": "李端",
        "content": "登车君莫望，故绛柳条春。\n蒲泽逢胡雁，桃源见晋人。\n佐军髯尚短，掷地思还新。\n小谢常携手，因之醉路尘。",
        "dynasty": "唐",
        "collection_info": null
    },
    {
        "title": "送袁稠游江南",
        "author": "李端",
        "content": "江南衰草遍，十里见长亭。\n客去逢摇落，鸿飞入杳冥。\n空城寒雨细，深院晓灯青。\n欲去行人起，徘徊恨酒醒。",
        "dynasty": "唐",
        "collection_info": null
    },
    {
        "title": "送夏中丞赴宁国任",
        "author": "李端",
        "content": "楚县入青枫，长江一派通。\n板桥寻谢客，古邑事陶公。\n片雨收山外，连云上汉东。\n陆机犹滞洛，念子望南鸿。",
        "dynasty": "唐",
        "collection_info": null
    },
    {
        "title": "送衞雄下第归同州",
        "author": "李端",
        "content": "不才先上第，词客却空还。\n边地行人少，平芜尽日閒。\n一蝉陂树裏，众火陇云间。\n羡汝归茅屋，书窗见远山。",
        "dynasty": "唐",
        "collection_info": null
    },
    {
        "title": "送单少府赴扶风",
        "author": "李端",
        "content": "少年趋盛府，颜色比花枝。\n范匄非童子，杨修岂小儿。\n叨陪丈人行，常恐阿戎欺。\n此去云霄近，看君逸足驰。",
        "dynasty": "唐",
        "collection_info": null
    },
    {
        "title": "题山中别业",
        "author": "李端",
        "content": "旧宅在山中，閒门与寺通。\n往来黄叶路，交结白头翁。\n晚笋难成竹，秋花不满丛。\n生涯祗麤粝，吾岂讳言穷。",
        "dynasty": "唐",
        "collection_info": null
    },
    {
        "title": "送司空文明归江上旧居",
        "author": "李端",
        "content": "野菊有黄花，送君千里还。\n鸿来燕又去，离别惜容颜。\n流水通归梦，行云失故关。\n江风正摇落，宋玉莫登山。",
        "dynasty": "唐",
        "collection_info": null
    },
    {
        "title": "送新城戴叔伦明府",
        "author": "李端",
        "content": "遥想隋堤路，春天楚国情。\n白云当海断，青草隔淮生。\n雁起斜还直，潮回远復平。\n莱芜不可到，一醉送君行。",
        "dynasty": "唐",
        "collection_info": null
    },
    {
        "title": "送雍丘任少府",
        "author": "李端",
        "content": "丛车饯才子，路走许东偏。\n远水同春色，繁花胜雪天。\n鸟行侵楚邑，树影向殷田。\n莫学生乡思，梅真正少年。",
        "dynasty": "唐",
        "collection_info": null
    },
    {
        "title": "送雍郢州",
        "author": "李端",
        "content": "厌郎思出守，遂领汉东军。\n望月逢殷浩，缘江送范云。\n城閒烟草遍，浦逈雪林分。\n谁伴楼中宿，吟诗估客闻。",
        "dynasty": "唐",
        "collection_info": null
    },
    {
        "title": "寄王密卿",
        "author": "李端",
        "content": "酒乐今年少，僧期近日频。\n买山多为竹，卜宅不缘贫。\n志业归初地，文章寄此身。\n嵇康虽有病，犹得见情人。",
        "dynasty": "唐",
        "collection_info": null
    },
    {
        "title": "与萧远上人游少华山寄皇甫侍御",
        "author": "李端",
        "content": "寻危兼采药，渡水又登山。\n独与高僧去，逍遥落日间。\n渐看闾里远，自觉性情閒。\n回首知音在，因令怅望还。",
        "dynasty": "唐",
        "collection_info": null
    },
    {
        "title": "代村中老人答",
        "author": "李端",
        "content": "京洛风尘后，村乡烟火稀。\n少年曾失所，衰暮欲何依。\n夜静临江哭，天寒踏雪归。\n时清应不见，言罢泪盈衣。",
        "dynasty": "唐",
        "collection_info": null
    },
    {
        "title": "赠故将军",
        "author": "李端",
        "content": "平生在边日，鞍马若星流。\n独出间千里，相知满九州。\n恃功凌主将，作气见王侯。\n谁道廉颇老，犹能报远讐。",
        "dynasty": "唐",
        "collection_info": null
    },
    {
        "title": "送陆郎中归田司空幕",
        "author": "李端",
        "content": "汉家分列宿，东土佐诸侯。\n结束还军府，光辉过御沟。\n农桑连紫陌，分野入青州。\n覆被恩难报，西看成白头。",
        "dynasty": "唐",
        "collection_info": null
    },
    {
        "title": "酬晋侍御见寄",
        "author": "李端",
        "content": "野客蒙诗赠，殊恩欲报难。\n本求文举识，不在子真官。\n细雨双林暮，重阳九日寒。\n贫斋一丛菊，愿与上宾看。",
        "dynasty": "唐",
        "collection_info": null
    },
    {
        "title": "送铜泽王归城",
        "author": "李端",
        "content": "昔闻公族出，其从亦高车。\n为善唯求乐，分贫必及疎。\n身承汉枝叶，手习鲁诗书。\n尚说无功德，三年在石渠。",
        "dynasty": "唐",
        "collection_info": null
    },
    {
        "title": "江上别柳中庸",
        "author": "李端",
        "content": "秦人江上见，握手便霑衣。\n近日相知少，往年亲故稀。\n远游何处去，旧业几时归。\n更向巴陵宿，堪闻雁北飞。",
        "dynasty": "唐",
        "collection_info": null
    },
    {
        "title": "喜皇甫郎中拜谕德兼集贤学士",
        "author": "李端",
        "content": "为郎三载后，宠命一朝新。\n望苑迁词客，儒林拜丈人。\n莺飞绮阁曙，柳拂画堂春。\n几日调金鼎，诸君欲望尘。",
        "dynasty": "唐",
        "collection_info": null
    },
    {
        "title": "送黎兵曹往陕府结婚",
        "author": "李端",
        "content": "东方发车骑，君是上头人。\n奠雁逢良日，行媒及仲春。\n时称渡河妇，宜配坦床宾。\n安得同门吏，扬鞭入后尘。",
        "dynasty": "唐",
        "collection_info": null
    },
    {
        "title": "送窦兵曹",
        "author": "李端",
        "content": "梨花开上苑，游女着罗衣。\n闻道情人怨，应须走马归。\n御桥迟日暖，官渡早莺稀。\n莫遣佳期过，看看蝴蝶飞。",
        "dynasty": "唐",
        "collection_info": null
    },
    {
        "title": "留别故人",
        "author": "李端",
        "content": "此别不可道，此心当语谁。\n春风灞水上，饮马桃花时。\n误作好文士，祗应游宦迟。\n留书下朝客，我有故山期。",
        "dynasty": "唐",
        "collection_info": null
    },
    {
        "title": "奉送宋中丞使河源",
        "author": "李端",
        "content": "东周遣戍役，才子欲离羣。\n部领河源去，悠悠陇水分。\n笳声悲塞草，马首渡关云。\n辛苦逢炎热，何时及汉军。",
        "dynasty": "唐",
        "collection_info": null
    },
    {
        "title": "都亭驿送郭判官之幽州幕府",
        "author": "李端",
        "content": "幕府参戎事，承明伏奏归。\n都亭使者出，杯酒故人违。\n细雨霑官骑，轻风拂客衣。\n还从大夫后，吾党亦光辉。",
        "dynasty": "唐",
        "collection_info": null
    },
    {
        "title": "送王羽林往秦州",
        "author": "李端",
        "content": "秦州贵公子，汉日羽林郎。\n事主来中禁，荣亲上北堂。\n輶车花拥路，宝劒雪生光。\n直扫三边靖，承恩向建章。",
        "dynasty": "唐",
        "collection_info": null
    },
    {
        "title": "送友入关",
        "author": "李端",
        "content": "闻君帝城去，西望一沾巾。\n落日见秋草，暮年逢故人。\n非才长作客，有命懒谋身。\n近更婴衰疾，空思老汉滨。",
        "dynasty": "唐",
        "collection_info": null
    },
    {
        "title": "代宗輓歌",
        "author": "李端",
        "content": "祖庭三献罢，严衞百灵朝。\n警跸移前殿，宫车上渭桥。\n寒霜凝羽葆，野吹咽笳箫。\n已向新京兆，谁云天路遥。",
        "dynasty": "唐",
        "collection_info": null
    },
    {
        "title": "张左丞輓歌二首 一",
        "author": "李端",
        "content": "素斾低寒水，清笳出晓风。\n鸟来伤贾傅，马立葬滕公。\n松柏青山上，城池白日中。\n一朝今古隔，唯有月明同。",
        "dynasty": "唐",
        "collection_info": null
    },
    {
        "title": "张左丞輓歌二首 二",
        "author": "李端",
        "content": "祸集钩方失，灾生劒忽飞。\n无由就日拜，空忆自天归。\n门吏看还葬，宫官识赐衣。\n东堂哀赠毕，从此故臣稀。",
        "dynasty": "唐",
        "collection_info": null
    },
    {
        "title": "奉和王元二相避暑怀杜太尉",
        "author": "李端",
        "content": "艰难尝共理，海晏更相悲。\n况復登堂处，分明避暑时。\n绿槐千穗绽，丹药一番迟。\n蓬荜今何幸，先朝大雅诗。",
        "dynasty": "唐",
        "collection_info": null
    },
    {
        "title": "青龙寺题故昙上人房",
        "author": "李端",
        "content": "远公留故院，一径雪中微。\n童子逢皆老，门人问亦稀。\n飜经徒有处，携履遂无归。\n空念寻巢鹤，时来傍影飞。",
        "dynasty": "唐",
        "collection_info": null
    },
    {
        "title": "早春夜望",
        "author": "李端",
        "content": "旧雪逐泥沙，新雷发草芽。\n晓霜应傍鬓，夜雨莫催花。\n行矣前途晚，归欤故国赊。\n不劳报春尽，从此惜年华。",
        "dynasty": "唐",
        "collection_info": null
    },
    {
        "title": "宴伊东岸",
        "author": "李端",
        "content": "晴洲无远近，一树一潭春。\n芳草留归骑，朱樱掷舞人。\n空花对酒落，小翠隔林新。\n竟日皆携手，何由遇此辰。",
        "dynasty": "唐",
        "collection_info": null
    },
    {
        "title": "云际中峰居喜见苗发",
        "author": "李端",
        "content": "自得中峰住，深林亦闭关。\n经秋无客到，入夜有僧还。\n暗涧泉声小，荒村树影闲。\n高窗不可望，星月满空山。",
        "dynasty": "唐",
        "collection_info": null
    },
    {
        "title": "宿洞庭",
        "author": "李端",
        "content": "白水连天暮，洪波带日流。\n风高云梦夕，月满洞庭秋。\n沙上渔人火，烟中贾客舟。\n西园与南浦，万里共悠悠。",
        "dynasty": "唐",
        "collection_info": null
    },
    {
        "title": "江上赛神",
        "author": "李端",
        "content": "疎鼓应繁丝，送神归九疑。\n苍龙随赤凤，帝子上天时。\n骤雨归山疾，长江下日迟。\n独怜游宦子，今夜泊天涯。",
        "dynasty": "唐",
        "collection_info": null
    },
    {
        "title": "奉和元丞侍从游南城别业",
        "author": "李端",
        "content": "垂朱领孙子，从宴在池塘。\n献寿回龟顾，和羹跃鲤香。\n高松先草晚，平石助泉凉。\n余橘期相及，门生有陆郎。",
        "dynasty": "唐",
        "collection_info": null
    },
    {
        "title": "送从舅成都丞广南归蜀",
        "author": "李端",
        "content": "巴字天边水，秦人去是归。\n栈长山雨响，溪乱火田稀。\n俗富行应乐，官雄禄岂微。\n魏舒终有泪，还湿宁家衣。",
        "dynasty": "唐",
        "collection_info": null
    },
    {
        "title": "赠郭驸马 一",
        "author": "李端",
        "content": "青春都尉最风流，二十功成便拜侯。\n金距鬬鸡过上苑，玉鞭骑马出长楸。\n熏香荀令偏怜少，傅粉何郎不解愁。\n日暮吹箫杨柳陌，路人遥指凤凰楼。",
        "dynasty": "唐",
        "collection_info": null
    },
    {
        "title": "赠郭驸马 二",
        "author": "李端",
        "content": "方塘似镜草芊芊，初月如钩未上弦。\n新开金埒看调马，旧赐铜山许铸钱。\n杨柳入楼吹玉笛，芙蓉出水妬花钿。\n今朝都尉如相顾，愿脱长裾学少年。",
        "dynasty": "唐",
        "collection_info": null
    },
    {
        "title": "宿淮浦忆司空文明",
        "author": "李端",
        "content": "愁心一倍长离忧，夜思千重恋旧游。\n秦地故人成远梦，楚天凉雨在孤舟。\n诸溪近海潮皆应，独树边淮叶尽流。\n别恨转深何处写，前程唯有一登楼。",
        "dynasty": "唐",
        "collection_info": null
    },
    {
        "title": "送濮阳录事赴忠州",
        "author": "李端",
        "content": "成名不遂双旌远，主印还为一郡雄。\n赤叶黄花随野岸，青山白水映江枫。\n巴人夜语孤舟裏，越鸟春啼万壑中。\n闻说古书多未校，肯令才子久西东。",
        "dynasty": "唐",
        "collection_info": null
    },
    {
        "title": "送马尊师",
        "author": "李端",
        "content": "南入商山松路深，石床溪水昼阴阴。\n云中采药随青节，洞裏耕田映绿林。\n直上烟霞空举手，迴经丘壠自伤心。\n武陵花木应长在，愿与渔人更一寻。",
        "dynasty": "唐",
        "collection_info": null
    },
    {
        "title": "题元注林园",
        "author": "李端",
        "content": "谢家门馆似山林，碧石青苔满树阴。\n乳鹊眄巢花巷静，鸣鸠鼓翼竹园深。\n桔槔转水兼通药，方丈留僧共听琴。\n独有野人箕踞惯，过君始得一长吟。",
        "dynasty": "唐",
        "collection_info": null
    },
    {
        "title": "野寺病居喜卢纶见访",
        "author": "李端",
        "content": "青青麦壠白云阴，古寺无人新草深。\n乳燕拾泥依古井，鸣鸠拂羽历花林。\n千年驳藓明山履，万尺垂萝入水心。\n一卧漳滨今欲老，谁知才子忽相寻。",
        "dynasty": "唐",
        "collection_info": null
    },
    {
        "title": "送皎然上人归山",
        "author": "李端",
        "content": "适来世上岂缘名，适去人间岂为情。\n古寺山中几日到，高松月下一僧行。\n云阴鸟道苔方合，雪映龙潭水更清。\n法主欲归须有说，门人流泪厌浮生。",
        "dynasty": "唐",
        "collection_info": null
    },
    {
        "title": "赠道士",
        "author": "李端",
        "content": "姓氏不书高士传，形神自得逸人风。\n已传花洞将秦接，更指茅山与蜀通。\n懒说岁年齐绛老，甘为乡曲号涪翁。\n终朝卖卜无人识，敝服徒行入市中。",
        "dynasty": "唐",
        "collection_info": null
    },
    {
        "title": "题云际寺准上人房",
        "author": "李端",
        "content": "高僧居处似天台，锡杖铜瓶对绿苔。\n竹巷雨晴春鸟啭，山房日午老人来。\n园中鹿过椒枝动，潭底龙游水沫开。\n独夜焚香礼遗像，空林月出始应迴。",
        "dynasty": "唐",
        "collection_info": null
    },
    {
        "title": "山中寄苗员外",
        "author": "李端",
        "content": "鸟鸣花发空山裏，衡岳幽人藉草时。\n既近浅流安笔砚，还因平石布蓍龟。\n千寻楚水横琴望，万里秦城带酒思。\n闻说潘安方寓直，与君相见渐难期。",
        "dynasty": "唐",
        "collection_info": null
    },
    {
        "title": "忆故山赠司空曙",
        "author": "李端",
        "content": "汉主金门正召才，马卿多病自迟迴。\n旧山蹔别老将至，芳草欲阑归去来。\n云在高天风会起，年如流水日长催。\n知君素有栖禅意，岁晏蓬门迟尔开。",
        "dynasty": "唐",
        "collection_info": null
    },
    {
        "title": "闲园即事赠考功王员外",
        "author": "李端",
        "content": "南陌晴云稍变霞，东风动柳水纹斜。\n园林带雪潜生草，桃李虽春未有花。\n幸接上宾登郑驿，羞为长女似黄家。\n今朝一望还成暮，欲别芳菲恋岁华。",
        "dynasty": "唐",
        "collection_info": null
    },
    {
        "title": "寄庐山真上人",
        "author": "李端",
        "content": "高僧无迹本难寻，更得禅行去转深。\n青草湖中看五老，白云山上宿双林。\n月明潭色澄空性，夜静猨声证道心。\n更[说谢]公南座好，烟萝到地几重阴。",
        "dynasty": "唐",
        "collection_info": null
    },
    {
        "title": "题觉公新兰若",
        "author": "李端",
        "content": "头白禅师何处还，独开兰若树林间。\n鬼因巫祝传移社，神见天人请施山。\n猛虎听经金磬动，猕猴献蜜雪窗閒。\n新斋结誓如相许，愿与雷宗永闭关。",
        "dynasty": "唐",
        "collection_info": null
    },
    {
        "title": "赠道者",
        "author": "李端",
        "content": "窗中忽有鹤飞声，方士因知道欲成。\n来取图书安枕裏，便驱鸡犬向山行。\n花开深洞仙门小，路过悬桥羽节轻。",
        "dynasty": "唐",
        "collection_info": null
    },
    {
        "title": "代弃妇答贾客",
        "author": "李端",
        "content": "玉垒城边争走马，铜鞮市裏共乘舟。\n鸣环动佩恩无尽，掩袖低巾泪不流。\n畴昔将歌邀客醉，如今欲舞对君羞。\n忍怀贱妾平生曲，独上襄阳旧酒楼。",
        "dynasty": "唐",
        "collection_info": null
    },
    {
        "title": "和李舍人直中书对月见寄",
        "author": "李端",
        "content": "名卿步月正淹留，上客裁诗怨别游。\n素魄近成班女扇，清光远似庾公楼。\n婵娟更称凭高望，皎洁能传自古愁。\n盈手入怀皆不见，阳春曲丽转难酬。",
        "dynasty": "唐",
        "collection_info": null
    },
    {
        "title": "卧病闻吉中孚拜官寄元秘书昆季",
        "author": "李端",
        "content": "汉家采使不求声，自慰文章道欲行。\n毛遂登门虽异赏，韩非入传滥齐名。\n云归暂爱青山出，客去还愁白髮生。\n年少奉亲皆愿达，敢将心事向玄成。",
        "dynasty": "唐",
        "collection_info": null
    },
    {
        "title": "江上逢柳中庸",
        "author": "李端",
        "content": "旧住衡山曾夜归，见君江客忆荆扉。\n星沉岭上人行早，月过湖西鹤唳稀。\n弱竹万株频碍帻，新泉数步一褰衣。\n今来唯有禅心在，乡路翻成向翠微。",
        "dynasty": "唐",
        "collection_info": null
    },
    {
        "title": "戏赠韩判官绅卿",
        "author": "李端",
        "content": "少寻道士居嵩岭，晚事高僧住沃洲。\n齿发未知何处老，身名且被外人愁。\n欲随山水居茅洞，已有田园在虎丘。\n独怪子猷缘掌马，雪时不肯更乘舟。",
        "dynasty": "唐",
        "collection_info": null
    },
    {
        "title": "送周长史",
        "author": "李端",
        "content": "青枫树裏宣城郡，独佐诸侯上板桥。\n江客亦能传好信，山僧多解说南朝。\n云阴出浦看帆小，草色连天见雁遥。\n别有空园落桃杏，知将丝组繫兰桡。",
        "dynasty": "唐",
        "collection_info": null
    },
    {
        "title": "题故将军庄",
        "author": "李端",
        "content": "曾将数骑过桑干，遥对单于饬马鞍。\n塞北征儿谙用剑，关西宿将许登坛。\n田园芜没归耕晚，弓箭开离出猎难。\n唯有老身如刻画，犹期圣主解衣看。",
        "dynasty": "唐",
        "collection_info": null
    },
    {
        "title": "夜投丰德寺谒海上人",
        "author": "李端",
        "content": "半夜中峰有磬声，偶寻樵者问山名。\n上方月晓闻僧语，下界林疎见客行。\n野鹤巢边松最老，毒龙潜处水偏清。\n愿得远山知姓字，焚香洗钵过余生。",
        "dynasty": "唐",
        "collection_info": null
    },
    {
        "title": "塞上",
        "author": "李端",
        "content": "二十在边城，军中得勇名。\n卷旗收败马，占碛拥残兵。\n覆阵乌鸢起，烧山草木明。\n塞闲思远猎，师老厌分营。\n雪岭无人迹，冰河足雁声。\n李陵甘此没，惆怅汉公卿。",
        "dynasty": "唐",
        "collection_info": null
    },
    {
        "title": "送彭将军云中觐兄",
        "author": "李端",
        "content": "闻说苍鹰守，今朝欲下韛。\n因令白马将，兼道觅封侯。\n略地关山冷，防河雨雪稠。\n飜弓骋猨臂，承箭惜貂裘。\n设伏军谋密，坑降塞邑愁。\n报恩唯有死，莫使汉家羞。",
        "dynasty": "唐",
        "collection_info": null
    },
    {
        "title": "奉赠苗员外",
        "author": "李端",
        "content": "朱户敞高扉，青槐碍落晖。\n八龙承庆重，三虎递朝归。\n坐竹人声绝，横琴鸟语稀。\n花惭潘岳貌，年称老莱衣。\n叶暗新樱熟，丝长粉蝶飞。\n应怜鲁儒贱，空与故山违。",
        "dynasty": "唐",
        "collection_info": null
    },
    {
        "title": "酬丘拱外甥览余旧文见寄",
        "author": "李端",
        "content": "丘迟本才子，始冠即周旋。\n舅乏郄鉴爱，君如衞玠贤。\n礼将金友等，情向玉人偏。\n鄙俗那劳似，龙钟却要怜。\n投砖聊取笑，赠绮一何妍。\n野坐临黄菊，溪行踏绿钱。\n岩高云反下，洞黑水潜穿。\n僻岭猿偷栗，枯池雁唼莲。\n身居霞外寺，思发月明田。\n犹恨萦尘网，昏昏过几年。",
        "dynasty": "唐",
        "collection_info": null
    },
    {
        "title": "赠岐山姜明府",
        "author": "李端",
        "content": "昨夜闻山雨，归心便似迟。\n几迴惊叶落，即到白头时。\n雁影将魂去，虫声与泪期。\n马卿兼病老，宋玉对秋悲。\n谢客纔为别，陶公已见思。\n非关口腹累，自是雪霜姿。\n酿酒栽黄菊，炊粳折绿葵。\n山河方入望，风日正宜诗。\n牧竖寒骑马，边烽晚立旗。\n兰凋犹有气，柳脆不成丝。\n别后如相问，高僧知所之。",
        "dynasty": "唐",
        "collection_info": null
    },
    {
        "title": "下第上薛侍郎",
        "author": "李端",
        "content": "蓬荜春风起，开帘却自悲。\n如何飘梗处，又到采兰时。\n明镜方重照，微城寄一辞。\n家贫求禄早，身贱报恩迟。\n幸得皮存矣，须劳翼长之。\n铭肌非厚荅，肉骨是前期。\n纵觉新人好，宁忘旧主疑。\n终惭太丘道，不为小生私。",
        "dynasty": "唐",
        "collection_info": null
    },
    {
        "title": "奉和秘书元丞杪秋忆终南旧居",
        "author": "李端",
        "content": "高门有才子，能履古人踪。\n白社陶元亮，青云阮仲容。\n田园忽归去，车马杳难逢。\n废巷临秋水，支颐向暮峰。\n行鱼避杨柳，惊鸭触芙蓉。\n石窦红泉细，山桥紫菜重。\n凤雏终食竹，鹤侣暂巢松。\n愿接烟霞赏，羁离计不从。",
        "dynasty": "唐",
        "collection_info": null
    },
    {
        "title": "送归中丞使新罗",
        "author": "李端",
        "content": "东望扶桑日，何年是到时。\n片帆通雨露，积水隔华夷。\n浩淼风来远，虚冥鸟去迟。\n长波静云月，孤岛宿旌旗。\n别叶传秋意，迴潮动客思。\n沧溟无旧路，何处问前期。",
        "dynasty": "唐",
        "collection_info": null
    },
    {
        "title": "暮春寻终南柳处士",
        "author": "李端",
        "content": "庞眉一居士，鹑服隐尧时。\n种荳初成亩，还丹旧日师。\n入溪花径远，向岭鸟行迟。\n紫葛垂苔壁，青菰映柳丝。\n偶来尘外事，暂与素心期。\n终恨游春宫，同为岁月悲。",
        "dynasty": "唐",
        "collection_info": null
    },
    {
        "title": "雪夜寻太白道士",
        "author": "李端",
        "content": "雪路夜朦胧，寻师杏树东。\n石坛连竹静，醮火照山红。\n再拜开金箓，焚香使玉童。\n篷瀛三岛至，天地一壶通。\n别客曾留药，逢舟或借风。\n出游居鹤上，避祸入羊中。\n过洞偏迴首，登门未发蒙。\n桑田如可见，沧海几时空。",
        "dynasty": "唐",
        "collection_info": null
    },
    {
        "title": "得山中道友书寄苗銭二员外",
        "author": "李端",
        "content": "有谋皆轗轲，非病亦迟迴。\n壮志年年减，驰晖日日催。\n还山不及伴，到阙又无媒。\n高卧成长策，微官称下才。\n诗人识何谢，居士别宗雷。\n迹向尘中隐，书从谷口来。\n药栏遭鹿践，涧户被猿开。\n野鹤巢云窦，游龟上水苔。\n新欢追易失，故思渺难裁。\n自有归期在，劳君示劫灰。",
        "dynasty": "唐",
        "collection_info": null
    },
    {
        "title": "酬前驾部员外郎苗发",
        "author": "李端",
        "content": "马融方直校，阅简復持铅。\n素业高风继，青春壮思全。\n论文多在夜，宿寺不虚年。\n自署区中职，同荒郭外田。\n山邻三径绝，野意八行传。\n煮玉矜新法，留符识旧仙。\n涵苔溪溜浅，摇浪竹桥悬。\n复洞潜栖燕，疎杨半翳蝉。\n咏歌虽有和，云锦独成妍。\n应以冯唐老，相讥示此篇。",
        "dynasty": "唐",
        "collection_info": null
    },
    {
        "title": "宿荐福寺东池有怀故园因寄元校书",
        "author": "李端",
        "content": "暮雨风吹尽，东池一夜凉。\n伏流迴弱荇，明月入垂杨。\n石竹閒开碧，蔷薇暗吐黄。\n倚琴看鹤舞，摇扇引桐香。\n旧笋方辞箨，新莲未满房。\n林幽花晚发，地远草先长。\n抚枕愁华鬓，凭栏想故乡。\n露余清汉直，云卷白榆行。\n惊鹊仍依树，游鱼不过粱。\n繫舟偏忆戴，炊黍愿期张。\n末路还思借，前恩讵敢忘。\n从来叔夜懒，非是接舆狂。\n众病婴公干，羣忧集孝璋。\n惭将多误曲，今日献周郎。",
        "dynasty": "唐",
        "collection_info": null
    },
    {
        "title": "送王副使还幷州",
        "author": "李端",
        "content": "幷州近胡地，此去事风沙。\n铁马垂金络，貂裘犯雪花。\n曾持两郡印，多比五侯家。\n继世新恩厚，从军旧国赊。\n戍烟千里直，边雁一行斜。\n想到清油幕，长谋出左军。",
        "dynasty": "唐",
        "collection_info": null
    },
    {
        "title": "晚春过夏侯校书值其沉醉戏赠",
        "author": "李端",
        "content": "欹冠枕如意，独寝落花前。\n姚馥清时醉，边韶白日眠。\n曝裈还当屋，张幕便成天。\n谒客唯题凤，偷儿欲觇毡。\n失杯犹离席，坠履反登筵。\n本是墙东隐，今为瓮下僊。\n卧龙髯乍磔，栖蝶腹何便。\n阮籍供琴韵，陶潜余秫田。\n人逢毂阳望，春似永和年。\n愿我非工饮，期君行见怜。\n尝知渴羌好，亦觉醉胡贤。\n炙熟樽方竭，车回辖且全。\n噀风仍作雨，洒地即成泉。\n自鄙新丰过，迟迴惜十年。",
        "dynasty": "唐",
        "collection_info": null
    },
    {
        "title": "哭张南史因寄南史侄叔宗",
        "author": "李端",
        "content": "争路忽摧车，沈钩未得鱼。\n结交唯我少，丧旧自君初。\n谏草文难似，围棊智不如。\n仲宣新有赋，叔夜近无书。\n地闭滕公宅，山荒谢客庐。\n歼良从此恨，福善竟成虚。\n酿酒多同醉，烹鸡或取余。\n阮咸虽永别，岂共仲容疎。",
        "dynasty": "唐",
        "collection_info": null
    },
    {
        "title": "长安感事呈卢纶",
        "author": "李端",
        "content": "十五事文翰，大儿轻孔融。\n长裾游邸第，笑傲五侯中。\n谏猎一朝寝，论边素未工。\n蹉跎潘鬓至，蹭蹬阮途穷。\n贷布怜宁兴，无金命未通。\n王陵固似戆，郭最遂非雄。\n敛板辞羣彦，回车访老农。\n咏诗怀洛下，送客忆山东。\n沈病魂神浊，清斋思虑空。\n羸将衞玠比，冷共邺侯同。\n草舍纔遮雨，荆窗不碍风。\n梨教通子守，酒是远师供。\n扪虱欣时泰，迎猫达岁丰。\n原门唯有席，井饮但加葱。\n少壮衿齐德，高年觉宋聋。\n寓书先论懒，读易反求蒙。\n昔慕能鸣雁，今怜半死桐。\n秉心犹似矢，搔首忽如蓬。\n赤叶翻藤架，黄花盖菊丛。\n聊将呈匠伯，今已学愚公。",
        "dynasty": "唐",
        "collection_info": null
    },
    {
        "title": "游终南山因寄苏奉礼士尊师苗员外",
        "author": "李端",
        "content": "半岭逢仙驾，清晨独采芝。\n壶中开白日，雾裏捲朱旗。\n猨鸟知归路，松萝见会时。\n鸡声传洞远，鹤语报家迟。\n童子闲驱石，樵夫乐看棊。\n依稀醉后拜，恍惚梦中辞。\n海上终难接，人间益自疑。\n风尘甘独老，山水但相思。\n愿得烧丹诀，流沙永待师。",
        "dynasty": "唐",
        "collection_info": null
    },
    {
        "title": "长安书事寄卢纶",
        "author": "李端",
        "content": "弱冠家庐岳，从师岁月深。\n翻同老夫见，殊寡少年心。\n及此时方晏，因之名亦沈。\n趋途非要路，避事乐空林。\n素业在山下，青泉当树阴。\n交游有凋丧，离别代追寻。\n向秀初闻笛，钟期久罢琴。\n残愁犹满貌，余泪可霑襟。\n勿以朱颜好，而忘白髮侵。\n终期入灵洞，相与炼黄金。",
        "dynasty": "唐",
        "collection_info": null
    },
    {
        "title": "送郭良辅下第东归",
        "author": "李端",
        "content": "献策不得意，驰车东出秦。\n暮年千里客，落日万家春。",
        "dynasty": "唐",
        "collection_info": null
    },
    {
        "title": "妾薄命",
        "author": "李端",
        "content": "自从君弃妾，憔悴不羞人。\n唯余坏粉泪，未免映衫匀。",
        "dynasty": "唐",
        "collection_info": null
    },
    {
        "title": "送暕上人游春",
        "author": "李端",
        "content": "独将支遁去，欲往戴颙家。\n晴野人临水，春山树发花。",
        "dynasty": "唐",
        "collection_info": null
    },
    {
        "title": "晦日同苗员外游曲江",
        "author": "李端",
        "content": "晦日同携手，临流一望春。\n可怜杨柳陌，愁杀故乡人。",
        "dynasty": "唐",
        "collection_info": null
    },
    {
        "title": "溪行逢雨与柳中庸",
        "author": "李端",
        "content": "日落众山昏，萧萧暮雨繁。\n那堪两处宿，共听一声猨。",
        "dynasty": "唐",
        "collection_info": null
    },
    {
        "title": "和张尹忆东篱菊",
        "author": "李端",
        "content": "传书报刘尹，何事忆陶家。\n若为篱边菊，山中有此花。",
        "dynasty": "唐",
        "collection_info": null
    },
    {
        "title": "幽居作",
        "author": "李端",
        "content": "山舍千年树，江亭万里云。\n回潮迎伍相，骤雨送湘君。",
        "dynasty": "唐",
        "collection_info": null
    },
    {
        "title": "题云际寺暕上人故院",
        "author": "李端",
        "content": "白髮怱怱色，青山草草心。\n远公仍下世，从此别东林。",
        "dynasty": "唐",
        "collection_info": null
    },
    {
        "title": "观邻老栽松",
        "author": "李端",
        "content": "虽过老人宅，不解老人心。\n何事残阳裏，栽松欲待阴。",
        "dynasty": "唐",
        "collection_info": null
    },
    {
        "title": "赠胡居士",
        "author": "李端",
        "content": "孔融过五十，海内故人稀。\n相府恩犹在，知君未拂衣。",
        "dynasty": "唐",
        "collection_info": null
    },
    {
        "title": "荐福寺送元伟",
        "author": "李端",
        "content": "送客攀花后，寻僧坐竹时。\n明朝莫回望，青草马行迟。",
        "dynasty": "唐",
        "collection_info": null
    },
    {
        "title": "哭苗垂",
        "author": "李端",
        "content": "旧友无由见，孤坟草欲长。\n月斜邻笛尽，车马出山阳。",
        "dynasty": "唐",
        "collection_info": null
    },
    {
        "title": "客行赠冯着",
        "author": "李端",
        "content": "旅行虽别路，日暮各思归。\n欲下今朝泪，知君亦湿衣。",
        "dynasty": "唐",
        "collection_info": null
    },
    {
        "title": "芜城",
        "author": "李端",
        "content": "风吹城上树，草没城边路。\n城裏月明时，精灵自来去。",
        "dynasty": "唐",
        "collection_info": null
    },
    {
        "title": "赠山中老人",
        "author": "李端",
        "content": "白首独一身，青山为四邻。\n虽行故乡陌，不见故乡人。",
        "dynasty": "唐",
        "collection_info": null
    },
    {
        "title": "拜新月",
        "author": "李端",
        "content": "开帘见新月，便即下阶拜。\n细语人不闻，北风吹裙带。",
        "dynasty": "唐",
        "collection_info": null
    },
    {
        "title": "听筝",
        "author": "李端",
        "content": "鸣筝金粟柱，素手玉房前。\n欲得周郎顾，时时误拂弦。",
        "dynasty": "唐",
        "collection_info": null
    },
    {
        "title": "赠何兆",
        "author": "李端",
        "content": "文章似扬马，风骨又清羸。\n江汉君犹在，英灵信未衰。",
        "dynasty": "唐",
        "collection_info": null
    },
    {
        "title": "同司空文明过坚上人故院",
        "author": "李端",
        "content": "我与雷居士，平生事远公。\n无人知是旧，共到影堂中。",
        "dynasty": "唐",
        "collection_info": null
    },
    {
        "title": "杂诗",
        "author": "李端",
        "content": "主第辞高饮，石家赴宵会。\n金谷走车来，玉人骑马待。",
        "dynasty": "唐",
        "collection_info": null
    },
    {
        "title": "感兴",
        "author": "李端",
        "content": "香炉最高顶，中有高人住。\n日暮下山来，月明上山去。",
        "dynasty": "唐",
        "collection_info": null
    },
    {
        "title": "问张山人疾",
        "author": "李端",
        "content": "先生沈病意何如，蓬艾门前客转疎。\n不见领徒过绛帐，唯闻与婢削丹书。",
        "dynasty": "唐",
        "collection_info": null
    },
    {
        "title": "江上送客",
        "author": "李端",
        "content": "故人南去汉江阴，秋雨萧萧云梦深。\n江上见人应下泪，由来远客易伤心。",
        "dynasty": "唐",
        "collection_info": null
    },
    {
        "title": "闺情",
        "author": "李端",
        "content": "月落星稀天欲明，孤灯未灭梦难成。\n披衣更向门前望，不忿朝来鹊喜声。",
        "dynasty": "唐",
        "collection_info": null
    },
    {
        "title": "送刘侍郎",
        "author": "李端",
        "content": "几人同去谢宣城，未及酬恩隔死生。\n唯有夜猨知客恨，峄阳溪路第三声。",
        "dynasty": "唐",
        "collection_info": null
    },
    {
        "title": "重送郑宥归蜀因寄何兆",
        "author": "李端",
        "content": "黄花西上路何如，青壁连天雁亦疎。\n为报长卿休涤器，汉家思见茂陵书。",
        "dynasty": "唐",
        "collection_info": null
    },
    {
        "title": "宿石涧店闻妇人哭",
        "author": "李端",
        "content": "山店门前一妇人，哀哀夜哭向秋云。\n自说夫因征战死，朝来逢着旧将军。",
        "dynasty": "唐",
        "collection_info": null
    },
    {
        "title": "与道者别",
        "author": "李端",
        "content": "闻说沧溟今已浅，何当白鹤更归来。\n旧师唯有先生在，忍见门人掩泪回。",
        "dynasty": "唐",
        "collection_info": null
    },
    {
        "title": "长门怨",
        "author": "李端",
        "content": "金壶漏尽禁门开，飞燕昭阳侍寝回。\n随分独眠秋殿裏，遥闻语笑自天来。",
        "dynasty": "唐",
        "collection_info": null
    },
    {
        "title": "忆友怀野寺旧居",
        "author": "李端",
        "content": "自嫌野性共人疎，忆向西林更结庐。\n寄谢山阴许都讲，昨来频得远公书。",
        "dynasty": "唐",
        "collection_info": null
    },
    {
        "title": "听夜雨寄卢纶",
        "author": "李端",
        "content": "暮雨萧条过凤城，霏霏飒飒重还轻。\n闻君此夜东林宿，听得荷池几番声。",
        "dynasty": "唐",
        "collection_info": null
    },
    {
        "title": "昭君词",
        "author": "李端",
        "content": "李陵初送子卿回，汉月明时惆怅来。\n忆着长安旧游处，千门万户玉楼台。",
        "dynasty": "唐",
        "collection_info": null
    },
    {
        "title": "春晚游鹤林寺寄使府诸公",
        "author": "李端",
        "content": "野寺寻春花已迟，背岩惟有两三枝。\n明朝携酒犹堪醉，为报春风且莫吹。",
        "dynasty": "唐",
        "collection_info": null
    },
    {
        "title": "杂曲歌辞 拜新月",
        "author": "李端",
        "content": "开帘见新月，便即下阶拜。\n细语人不闻，北风吹裙带。",
        "dynasty": "唐",
        "collection_info": null
    },
    {
        "title": "早梅",
        "author": "李端",
        "content": "不知近水花先发，疑是经冬雪未销。\n（《千载佳句》卷下《草木部·梅》）。",
        "dynasty": "唐",
        "collection_info": null
    },
    {
        "title": "湖南归梦",
        "author": "李端",
        "content": "归梦不知湖水阔，夜来还到洛阳城。\n（同前《别离部·旅情》）。",
        "dynasty": "唐",
        "collection_info": null
    },
    {
        "title": "乐府杂曲：鼓吹曲辞：巫山高",
        "author": "李端",
        "content": "巫山十二峰，皆在碧虚中。回合云藏日，霏微雨带风。\n猿声寒过水，树色暮连空。愁向高唐望，清秋见楚宫。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "横吹曲辞：折杨柳",
        "author": "李端",
        "content": "东城攀柳叶，柳叶低着草。少壮莫轻年，轻年有人老。\n柳发遍川岗，登高堪断肠。雨烟轻漠漠，何树近君乡。\n赠君折杨柳，颜色岂能久。上客莫沾巾，佳人正回首。\n新柳送君行，古柳伤君情。突兀临荒渡，婆娑出旧营。\n隋家两岸尽，陶宅五株平。日暮偏愁望，春山有鸟声。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：关山月",
        "author": "李端",
        "content": "露湿月苍苍，关头榆叶黄。回轮照海远，分彩上楼长。\n水冻频移幕，兵疲数望乡。只应城影外，万里共如霜。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：雨雪曲",
        "author": "李端",
        "content": "天山一丈雪，杂雨夜霏霏。湿马胡歌乱，经烽汉火微。\n丁零苏武别，疏勒范羌归。若着关头过，长榆叶定稀。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "相和歌辞：度关山",
        "author": "李端",
        "content": "雁塞日初晴，胡关雪复平。危竿缘广漠，古窦傍长城。\n拔剑金星出，弯弧玉羽鸣。谁知系虏者，贾谊是书生。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：昭君词",
        "author": "李端",
        "content": "李陵初送子卿回，汉月明明照帐来。\n忆着长安旧游处，千门万户玉楼台。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：乌栖曲",
        "author": "李端",
        "content": "白马逐牛车，黄昏入狭斜。柳树乌争宿，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：襄阳曲",
        "author": "李端",
        "content": "襄阳堤路长，草碧杨柳黄。谁家女儿临夜妆，\n同居女伴正衣裳，中庭寒月白如霜。贾生十八称才子，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "琴曲歌辞：王敬伯歌",
        "author": "李端",
        "content": "妾本舟中客，闻君江上琴。君初感妾叹，妾亦感君心。\n遂出合欢被，同为交颈禽。传杯惟畏浅，接膝犹嫌远。\n侍婢奏箜篌，女郎歌宛转。宛转怨如何，中庭霜渐多。\n霜多叶可惜，昨日非今夕。徒结万里欢，终成一宵客。\n王敬伯，渌水青山从此隔。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "杂曲歌辞：妾薄命三首",
        "author": "李端",
        "content": "忆妾初嫁君，花鬟如绿云。回灯入绮帐，对面脱罗裙。\n折步教人学，偷香与客熏。容颜南国重，名字北方闻。\n一从失恩意，转觉身憔悴。对镜不梳头，倚窗空落泪。\n新人莫恃新，秋至会无春。从来闭在长门者，\n玉垒城边争走马，铜蹄市里共乘舟。鸣环动佩思无尽，\n忍怀贱妾平生曲，独上襄阳旧酒楼。\n自从君弃妾，憔悴不羞人。惟余坏粉泪，未免映衫匀。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：千里思",
        "author": "李端",
        "content": "凉州风月美，遥望居延路。泛泛下天云，青青缘塞树。\n燕山苏武上，海岛田横住。更是草生时，行人出门去。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：古别离二首",
        "author": "李端",
        "content": "水国叶黄时，洞庭霜落夜。行舟闻商估，宿在枫林下。\n此地送君还，茫茫似梦间。后期知几日，前路转多山。\n巫峡通湘浦，迢迢隔云雨。天晴见海樯，月落闻津鼓。\n人老自多愁，水深难急流。清宵歌一曲，白首对汀洲。\n与君桂阳别，令君岳阳待。后事忽差池，前期日空在。\n木落雁嗷嗷，洞庭波浪高。远山云似盖，极浦树如毫。\n朝发能几裏，暮来风又起。如何两处愁，皆在孤舟裏。\n昨夜天月明，长川寒且清。菊花开欲尽，荠菜拍来生。\n下江帆势速，五两遥相逐。欲问去时人，知投何处宿。\n空令猿啸时，泣对湘潭竹。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：荆州泊",
        "author": "李端",
        "content": "南楼西下时，月裏闻来棹。桂水舳舻回，荆州津济闹。\n移帷望星汉，引带思容貌。今夜一江人，惟应妾身觉。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：春游乐二首",
        "author": "李端",
        "content": "游童苏合带，倡女蒲葵扇。初日映城时，相思忽相见。\n褰裳踏露草，理鬓回花面。薄暮不同归，留情此芳甸。\n柘弹连钱马，银钩妥堕鬟。采桑春陌上，踏草夕阳间。\n意合辞先露，心诚貌却闲。明朝若相忆，云雨出巫山。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：拜新月",
        "author": "李端",
        "content": "开帘见新月，便即下阶拜。细语人不闻，北风吹裙带。",
        "dynasty": "唐",
        "collection_info": {
            "collection": "御定全唐诗",
            "volume": "卷二十八"
        }
    },
    {
        "title": "古别离二首",
        "author": "李端",
        "content": "水国叶黄时，洞庭霜落夜。行舟闻商估，宿在枫林下。\n此地送君还，茫茫似梦间。后期知几日，前路转多山。\n巫峡通湘浦，迢迢隔云雨。天晴见海樯，月落闻津鼓。\n人老自多愁，水深难急流。清宵歌一曲，白首对汀洲。\n与君桂阳别，令君岳阳待。后事忽差池，前期日空在。\n木落雁嗷嗷，洞庭波浪高。远山云似盖，极浦树如毫。\n朝发能几裏，暮来风又起。如何两处愁，皆在孤舟裏。\n昨夜天月明，长川寒且清。菊花开欲尽，荠菜泊来生。\n下江帆势速，五两遥相逐。欲问去时人，知投何处宿。\n空令猿啸时，泣对湘簟竹。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "折杨柳",
        "author": "李端",
        "content": "东城攀柳叶，柳叶低着草。少壮莫轻年，轻年有衰老。\n柳发遍川冈，登高堪断肠。雨烟轻漠漠，何树近君乡。\n赠君折杨柳，颜色岂能久。上客莫沾巾，佳人正回首。\n新柳送君行，古柳伤君情。突兀临荒渡，婆娑出旧营。\n隋家两岸尽，陶宅五株荣。日暮偏愁望，春山有鸟声。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "留别柳中庸",
        "author": "李端",
        "content": "惆怅流水时，萧条背城路。离人出古亭，嘶马入寒树。\n江海正风波，相逢在何处。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "野亭三韵送钱员外",
        "author": "李端",
        "content": "野菊开欲稀，寒泉流渐浅。幽人步林后，叹此年华晚。\n倚杖送行云，寻思故山远。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "归山招王逵",
        "author": "李端",
        "content": "日长原野静，杖策步幽巘。雉雊麦苗阴，蝶飞溪草晚。\n我生好闲放，此去殊未返。自是君不来，非关故山远。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "过谷口元赞善所居",
        "author": "李端",
        "content": "入谷访君来，秋泉已堪涉。林间人独坐，月下山相接。\n重露湿苍苔，明灯照黄叶。故交一不见，素发何稠迭。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "旅次岐山得山友书却寄凤翔张尹",
        "author": "李端",
        "content": "本与戴征君，同师竹上坐。偶为名利引，久废论真果。\n昨日山信回，寄书来责我。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "九日赠司空文明",
        "author": "李端",
        "content": "我有惆怅词，待君醉时说。长来逢九日，难与菊花别。\n摘却正开花，暂言花未发。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "芜城",
        "author": "李端",
        "content": "昔人登此地，丘陇已前悲。今日又非昔，春风能几时。\n风吹城上树，草没城边路。城裏月明时，精灵自来去。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "送吉中孚拜官归楚州",
        "author": "李端",
        "content": "才子神骨清，虚竦眉眼明。貌应同卫玠，鬓且异潘生。\n初戴莓苔帻，来过丞相宅。满堂归道师，众口宗诗伯。\n须臾裏巷传，天子亦知贤。出诏升高士，驰声在少年。\n自为才哲爱，日与侯王会。匡主一言中，荣亲千裏外。\n更闻仙士友，往往东回首。驱石不成羊，指丹空毙狗。\n孤帆淮上归，商估夜相依。海雾寒将尽，天星晓欲稀。\n潮头来始歇，浦口喧争发。乡树尚和云，邻船犹带月。\n到洞必伤情，巡房见旧名。醮疏坛路涩，汲少井栏倾。\n别我长安道，前期共须老。方随水向山，肯惜花辞岛。\n怅望执君衣，今朝风景好。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "荆州泊",
        "author": "李端",
        "content": "南楼西下时，月裏闻来棹。桂水舳舻回，荆州津济闹。\n移帷望星汉，引带思容貌。今夜一江人，唯应妾身觉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "春游乐",
        "author": "李端",
        "content": "游童苏合弹，倡女蒲葵扇。初日映城时，相思忽相见。\n褰裳蹋路草，理鬓回花面。薄暮不同归，留情此芳甸。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "千里思",
        "author": "李端",
        "content": "凉州风月美，遥望居延路。泛泛下天云，青青缘塞树。\n燕山苏武上，海岛田横住。更是草生时，行人出门去。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "白鹭咏",
        "author": "李端",
        "content": "迥起来应近，高飞去自遥。映林同落雪，拂水状翻潮。\n犹有幽人兴，相逢到碧霄。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "冬夜与故友聚送吉校书",
        "author": "李端",
        "content": "途穷别则怨，何必天涯去。共作出门人，不见归乡路。\n殷勤执杯酒，怅望送亲故。月色入闲轩，风声落高树。\n云霄望且远，齿发行应暮。九日泣黄花，三秋悲白露。\n君行过洛阳，莫向青山度。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "与苗员外山行",
        "author": "李端",
        "content": "古人留路去，今日共君行。若待青山尽，应逢白髮生。\n谁知到兰若，流落一书名。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "早春同庾侍郎题青龙上方院",
        "author": "李端",
        "content": "相见惜余辉，齐行登古寺。风烟结远恨，山水含芳意。\n车马莫前归，留看巢鹤至。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "送从叔赴洪州",
        "author": "李端",
        "content": "荣家兼佐幕，叔父似还乡。王粲名虽重，郄超髯未长。\n鸣桡过夏口，敛笏见浔阳。后夜相思处，中庭月一方。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "送路司谏侍从叔赴洪州",
        "author": "李端",
        "content": "郄超本绝伦，得意在芳春。勋业耿家盛，风流荀氏均。\n声名金作赋，白皙玉为身。敛笏辞天子，乘龟从丈人。\n度关行且猎，鞍马何躞蹀。猿啸暮应愁，湖流春好涉。\n浔阳水分送，于越山相接。梅雨细如丝，蒲帆轻似叶。\n逢风燕不定，值石波先迭。楼见远公庐，船经徐稚业。\n邑人多秉笔，州吏亦负笈。村女解收鱼，津童能用楫。\n唯我有荆扉，无成未得归。见君兄弟出，今日自沾衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "病后游青龙寺",
        "author": "李端",
        "content": "病来形貌秽，斋沐入东林。境静闻神远，身羸向道深。\n芭蕉高自折，荷叶大先沈。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "夜寻司空文明逢深上人因寄晋侍御",
        "author": "李端",
        "content": "鹤裘筇竹杖，语笑过林中。正是月明夜，陶家见远公。\n自嫌山客务，不与汉官同。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "长安书事寄薛戴",
        "author": "李端",
        "content": "朔雁去成行，哀蝉响如昨。时芳一憔悴，暮序何萧索。\n笑语且无聊，逢迎多约略。三山不可见，百岁空挥霍。\n故事尽为愁，新知无复乐。夫君又离别，而我加寂寞。\n惠远纵相寻，陶潜只独酌。主人恩则厚，客子才自薄。\n委曲见提携，因循成蹇剥。论边书未上，招隐诗还作。\n贵者已朝餐，岂能敦宿诺。飞禽虽失树，流水长思壑。\n千里寄琼枝，梦寐青山郭。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "鲜于少府宅看花",
        "author": "李端",
        "content": "谢家能植药，万簇相萦倚。烂熳绿苔前，婵娟青草裏。\n垂栏复照户，映竹仍临水。骤雨发芳香，回风舒锦绮。\n孤光杂新故，众色更重累。散碧出疏茎，分黄成细蕊。\n游蜂高更下，惊蝶坐还起。玉貌对应惭，霞标方不似。\n春阴怜弱蔓，夏日同短晷。回落报荣衰，交关斗红紫。\n花时苟未赏，老至谁能止。上客屡移床，幽僧劳凭几。\n初合虽薄劣，却得陪君子。敢问贤主人，何如种桃李。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "慈恩寺怀旧",
        "author": "李端",
        "content": "去者不可忆，旧游相见时。凌霄徒更发，非是看花期。\n倚玉交文友，登龙年月久。东阁许联床，西郊亦携手。\n彼苍何暧昧，薄劣翻居后。重入远师溪，谁尝陶令酒。\n伊昔会禅宫，容辉在眼中。篮舆来问道，玉柄解谈空。\n孔席亡颜子，僧堂失谢公。遗文一书壁，新竹再移丛。\n始聚终成散，朝欢暮不同。春霞方照日，夜烛忽迎风。\n蚁斗声犹在，鸮灾道已穷。问天应默默，归宅太匆匆。\n凄其履还路，莽苍云林暮。九陌似无人，五陵空有雾。\n缅怀山阳笛，永恨平原赋。错莫过门栏，分明识行路。\n上智本全真，郄公况重臣。唯应抚灵运，暂是忆嘉宾。\n存信松犹小，缄哀草尚新。鲤庭埋玉树，那忍见门人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "赠薛戴",
        "author": "李端",
        "content": "晓雾忽为霜，寒蝉还罢响。行人在长道，日暮多归想。\n射策本何功，名登绛帐中。遂矜丘室重，不料阮途穷。\n交结惭时辈，龙钟似老翁。机非鄙夫正，懒是平生性。\n欹枕鸿雁高，闭关花药盛。厨烟当雨绝，阶竹连窗暝。\n欲赋苦饥行，无如消渴病。旧业历胡尘，荒原少四邻。\n田园空有处，兄弟未成人。毛义心长苦，袁安家转贫。\n今呈胸臆事，当为泪沾巾。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "东门送客",
        "author": "李端",
        "content": "绿杨新草路，白髮故乡人。既壮还应老，游梁复滞秦。\n逢花莫漫折，能有几多春。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "送韩绅卿",
        "author": "李端",
        "content": "春雨昨开花，秋霜忽沾草。荣枯催日夕，去住皆须老。\n君望汉家原，高坟渐成道。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "襄阳曲",
        "author": "李端",
        "content": "襄阳堤路长，草碧柳枝黄。谁家女儿临夜妆，\n同居女伴正衣裳，中庭寒月白如霜。贾生十八称才子，",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "胡腾儿",
        "author": "李端",
        "content": "胡腾身是凉州儿，肌肤如玉鼻如锥。桐布轻衫前后卷，\n安西旧牧收泪看，洛下词人抄曲与。扬眉动目踏花毡，\n环行急蹴皆应节，反手叉腰如却月。丝桐忽奏一曲终，",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "赠康洽",
        "author": "李端",
        "content": "黄须康兄酒泉客，平生出入王侯宅。今朝醉卧又明朝，\n声名恒压鲍参军，班位不过扬执戟。迩来七十遂无机，\n自言万物有移改，始信桑田变成海。同时献赋人皆尽，\n汉家尚壮今则老，发短心长知奈何。华堂举杯白日晚，\n借问朦胧花树下，谁家畚插筑高台。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "瘦马行",
        "author": "李端",
        "content": "城傍牧马驱未过，一马徘徊起还卧。眼中有泪皮有疮，\n往时汉地相驰逐，如雨如风过平陆。岂意今朝驱不前，\n玉勒金鞍既已远，追奔获兽有谁知。终身枥上食君草，",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "杂歌呈郑锡司空文明",
        "author": "李端",
        "content": "昨宵梦到亡何乡，忽见一人山之阳。高冠长剑立石堂，\n啖我还丹拍我背，令我延年在人代。乃书数字与我持，\n东岭啼猿三四声，捲帘一望心堪碎。蓬莱有梯不可蹑，\n学仙去来辞故人，长安道路多风尘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "杂歌",
        "author": "李端",
        "content": "汉水至清泥则浊，松枝至坚萝则弱。十三女儿事他家，\n为姑偏忌诸嫂良，作妇翻嫌婿家恶。人生照镜须自知，\n伯奇掇蜂贤父逐，曾参杀人慈母疑。酒沽千日人不醉，\n山鸡锦翼岂凤凰，陇鸟人言止鹦鹉。向栩非才徒隐灶，\n乐生东去终居赵，阳虎北辕翻适楚。世间反復不易陈，",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "乌栖曲",
        "author": "李端",
        "content": "白马逐朱车，黄昏入狭斜。狭斜柳树乌争宿，",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "送客东归",
        "author": "李端",
        "content": "昨夜东风吹尽雪，两京路上梅花发。行人相见便东西，",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "王敬伯歌",
        "author": "李端",
        "content": "妾本舟中女，闻君江上琴。君初感妾意，妾亦感君心。\n遂出合欢被，同为交颈禽。传杯唯畏浅，接膝犹嫌远。\n侍婢奏箜篌，女郎歌宛转。宛转怨如何，中庭霜渐多。\n霜多叶可惜，昨日非今夕。徒结万重欢，终成一宵客。\n王敬伯，绿水青山从此隔。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "救生寺望春寄畅当",
        "author": "李端",
        "content": "东西南北望，望远悲潜蓄。红黄绿紫花，花开看不足。\n今年与子少相随，他年与子老相逐。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "荆门歌送兄赴夔州",
        "author": "李端",
        "content": "余兄佐郡经西楚，饯行因赋荆门雨。sC々燮燮声渐繁，\n云间怅望荆衡路，万里青山一时暮。琵琶寺裏响空廊。\n熨火陂前湿荒戍。沙尾长樯发渐稀，竹竿草屩涉流归。\n夷陵已远半成烧，汉上游倡始濯衣。船门相对多商估，\n曾为江客念江行，肠断秋荷雨打声。摩天古木不可见，",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "妾薄命",
        "author": "李端",
        "content": "忆妾初嫁君，花鬟如绿云，回灯入绮帐，转面脱罗裙。\n折步教人学，偷香与客熏。容颜南国重，名字北方闻。\n一从失恩意，转觉身憔悴。对镜不梳头，倚窗空落泪。\n新人莫恃新，秋至会无春。从来闭在长门者，",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十四"
        }
    },
    {
        "title": "关山月",
        "author": "李端",
        "content": "露湿月苍苍，关头榆叶黄。回轮照海远，分彩上楼长。\n水冻频移幕，兵疲数望乡。只应城影外，万里共胡霜。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "度关山",
        "author": "李端",
        "content": "雁塞日初晴，狐关雪复平。危楼缘广漠，古窦傍长城。\n拂剑金星出，弯弧玉羽鸣。谁知系虏者，贾谊是书生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "巫山高",
        "author": "李端",
        "content": "巫山十二峰，皆在碧虚中。回合云藏月，霏微雨带风。\n猿声寒过涧，树色暮连空。愁向高唐望，清秋见楚宫。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "雨雪曲",
        "author": "李端",
        "content": "天山一丈雪，杂雨夜霏霏。湿马胡歌乱，经烽汉火微。\n丁零苏武别，疏勒范羌归。若看关头下，长榆叶定稀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "春游乐",
        "author": "李端",
        "content": "柘弹连钱马，银钩妥堕鬟。摘桑春陌上，踏草夕阳间。\n意合辞先露，心诚貌却闲。明朝若相忆，云雨出巫山。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "山下泉",
        "author": "李端",
        "content": "碧水映丹霞，溅溅度浅沙。暗通山下草，流出洞中花。\n净色和云落，喧声绕石斜。明朝更寻去，应到阮郎家。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送客赴洪州",
        "author": "李端",
        "content": "草色随骢马，悠悠共出秦。水传云梦晓，山接洞庭春。\n帆影连三峡，猿声在四邻。青门一分手，难见杜陵人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "与郑锡游春",
        "author": "李端",
        "content": "东门垂柳长，回首独心伤。日暖临芳草，天晴忆故乡。\n映花莺上下，过水蝶飞扬。借问同行客，今朝泪几行。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送友人",
        "author": "李端",
        "content": "闻说湘川路，年年古木多。猿啼巫峡夜，月照洞庭波。\n穷海人还去，孤城雁与过。青山不同赏，来往自蹉跎。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "题从叔沆林园",
        "author": "李端",
        "content": "阮宅闲园暮，窗中见树阴。樵歌依远草，僧语过长林。\n鸟咔花间曲，人弹竹裏琴。自嫌身未老，已有住山心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送少微上人入蜀",
        "author": "李端",
        "content": "削髮本求道，何方不是归。松风开法席，江月濯禅衣。\n飞阁蝉鸣早，漫天客过稀。戴颙常执笔，不觉此身非。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "雨后游辋川",
        "author": "李端",
        "content": "骤雨归山尽，颓阳入辋川。看虹登晚墅，踏石过青泉。\n紫葛藏仙井，黄花出野田。自知无路去，回步就人烟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "同皇甫侍御题惟一上人房",
        "author": "李端",
        "content": "焚香居一室，尽日见空林。得道轻年暮，安禅爱夜深。\n东西皆是梦，存没岂关心。唯羡诸童子，持经在竹阴。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "同苗员外宿荐福寺僧舍",
        "author": "李端",
        "content": "潘安秋兴动，凉夜宿僧房。倚杖云离月，垂帘竹有霜。\n回风生远径，落叶飒长廊。一与交亲会，空贻别后伤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送客往湘江",
        "author": "李端",
        "content": "识君年已老，孤棹向潇湘。素发临高镜，清晨入远乡。\n三山分夏口，五两映涔阳。更逐巴东客，南行泪几行。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送友人游蜀",
        "author": "李端",
        "content": "嘉陵天气好，百里见双流。帆影缘巴字，钟声出汉州。\n绿原春草晚，青木暮猿愁。本是风流地，游人易白头。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送友人游江东",
        "author": "李端",
        "content": "江上花开尽，南行见杪春。鸟声悲古木，云影入通津。\n返景斜连草，回潮暗动苹。谢公今在郡，应喜得诗人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送乐平苗明府得家字",
        "author": "李端",
        "content": "本自求彭泽，谁云道裏赊。山从石壁断，江向弋阳斜。\n暮色随枫树，阴云暗荻花。诸侯旧调鼎，应重宰臣家。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "过宋州",
        "author": "李端",
        "content": "睢阳陷虏日，外绝救兵来。世乱忠臣死，时清明主哀。\n荒郊春草遍，故垒野花开。欲为将军哭，东流水不回。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "茂陵山行陪韦金部",
        "author": "李端",
        "content": "宿雨朝来歇，空山秋气清。盘云双鹤下，隔水一蝉鸣。\n古道黄花落，平芜赤烧生。茂陵虽有病，犹得伴君行。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "江上逢司空曙",
        "author": "李端",
        "content": "共尔髫年故，相逢万里余。新春两行泪，故国一封书。\n夏口帆初落，涔阳雁正疏。唯当执杯酒，暂食汉江鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "逢王泌自东京至",
        "author": "李端",
        "content": "逢君自乡至，雪涕问田园。几处生乔木，谁家在旧村。\n山峰横二室，水色映千门。愁见游从处，如今花正繁。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "山中期吉中孚",
        "author": "李端",
        "content": "行人路不同，花落到山中。水暗蒹葭雾，月明杨柳风。\n年华惊已掷，志业飒然空。何必龙钟后，方期事远公。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "酬前大理寺评事张芬",
        "author": "李端",
        "content": "君家旧林壑，寄在乱峰西。近日春云满，相思路亦迷。\n闻钟投野寺，待月过前溪。怅望成幽梦，依依识故蹊。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "赋得山泉送房造",
        "author": "李端",
        "content": "泉水山边去，高人月下看。润松秋色净，落涧夜声寒。\n委曲穿深竹，潺湲过远滩。圣朝无隐者，早晚罢渔竿。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "宿兴善寺后堂池",
        "author": "李端",
        "content": "草堂高树下，月向后池生。野客如僧静，新荷共水准。\n锦鳞沉不食，绣羽乱相鸣。即事思江海，谁能万里行。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "忆皎然上人",
        "author": "李端",
        "content": "未得从师去，人间万事劳。云门不可见，山木已应高。\n向日开柴户，惊秋问敝袍。何由宿峰顶，窗裏望波涛。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "赠衡岳隐禅师",
        "author": "李端",
        "content": "旧住衡州寺，随缘偶北来。夜禅山雪下，朝汲竹门开。\n半偈传初尽，群生意未回。唯当与樵者，杖锡入天台。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "云阳观寄袁稠",
        "author": "李端",
        "content": "花洞晚阴阴，仙坛隔杏林。漱泉春谷冷，捣药夜窗深。\n石上开仙酌，松间对玉琴。戴家溪北住，雪后去相寻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "晚游东田寄司空曙",
        "author": "李端",
        "content": "暮来思远客，独立在东田。片雨无妨景，残虹不映天。\n别愁逢夏果，归兴入秋蝉。莫作隳官意，陶潜未必贤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "题崔端公园林",
        "author": "李端",
        "content": "上士爱清辉，开门向翠微。抱琴看鹤去，枕石待云归。\n野坐苔生席，高眠竹挂衣。旧山东望远，惆怅暮花飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "早春雪夜寄卢纶兼呈秘书元丞",
        "author": "李端",
        "content": "闻君随谢脁，春夜宿前川。看竹云垂地，寻僧月满田。\n熊寒方入树，鱼乐稍离船。独夜羁愁客，惟知惜故年。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "早春夜集耿拾遗宅",
        "author": "李端",
        "content": "如何逋客会，忽在侍臣家。新草犹停雪，寒梅未放花。\n衔杯鸡欲唱，逗月雁应斜。年齿俱憔悴，谁堪故国赊。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "元丞宅送胡浚及第东归觐省",
        "author": "李端",
        "content": "登龙兼折桂，归去当高车。旧楚枫犹在，前隋柳已疏。\n月中逢海客，浪裏得乡书。见说江边住，知君不厌鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送魏广下第归扬州宁亲",
        "author": "李端",
        "content": "游宦今空返，浮淮一雁秋。白云阴泽国，青草绕扬州。\n调膳过花下，张筵到水头。昆山仍有玉，岁晏莫淹留。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "归山与酒徒别",
        "author": "李端",
        "content": "野客本无事，此来非有求。烦君征乐饯，未免忆山愁。\n红烛侵明月，青娥促白头。童心久已尽，岂为艳歌留。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "冬夜寄韩弇",
        "author": "李端",
        "content": "独坐知霜下，开门见木衰。壮应随日去，老岂与人期。\n废井虫鸣早，阴阶菊发迟。兴来空忆戴，不似剡溪时。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "闻吉道士还俗因而有赠",
        "author": "李端",
        "content": "闻有华阳客，儒裳谒紫微。旧山连药卖，孤鹤带云归。\n柳市名犹在，桃源梦已稀。还乡见鸥鸟，应愧背船飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "韦员外东斋看花",
        "author": "李端",
        "content": "入花凡几步，此树独相留。发艳红枝合，垂烟绿水幽。\n并开偏觉好，未落已成愁。一到芳菲下，空招两鬓秋。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "边头作",
        "author": "李端",
        "content": "邠郊泉脉动，落日上城楼。羊马水草足，羌胡帐幕稠。\n射雕过海岸，传箭怯边州。何事归朝将，今年又拜侯。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "宿深上人院听远泉",
        "author": "李端",
        "content": "泉声宜远听，入夜对支公。断续来方尽，潺湲咽又通。\n何年出石下，几裏在山中。君问穷源处，禅心与此同。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "茂陵村行赠何兆",
        "author": "李端",
        "content": "春天黄鸟啭，野径白云间。解带依芳草，支颐想故山。\n人行九州路，树老五陵间。谁道临邛远，相如自忆还。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送友人还洛",
        "author": "李端",
        "content": "去国渡关河，蝉鸣古树多。平原正超忽，行子复蹉跎。\n去事不可想，旧游难再过。何当嵩岳下，相见在烟萝。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送戴征士还山",
        "author": "李端",
        "content": "柔桑锦臆雉，相送到烟霞。独隐空山裏，闲门几树花。\n草生杨柳岸，鸟啭竹林家。不是谋生拙，无为末路赊。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "秋日旅舍别司空文明",
        "author": "李端",
        "content": "凉风飒穷巷，秋思满高云。吏隐俱不就，此心仍别君。\n素怀宗淡泊，羁旅念功勋。转忆西林寺，江声月下闻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "旅舍对雪赠考功王员外",
        "author": "李端",
        "content": "杨花惊满路，面市忽狂风。骤下摇兰叶，轻飞集竹丛。\n欲将琼树比，不共玉人同。独望徽之棹，青山在雪中。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送丁少府往唐上",
        "author": "李端",
        "content": "因君灞陵别，故国一回看。共食田文饭，先之梅福官。\n江风转日暮，山月满潮寒。不得同舟望，淹留岁月阑。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "赠李龟年",
        "author": "李端",
        "content": "青春事汉主，白首入秦城。遍识才人字，多知旧曲名。\n风流随故事，语笑合新声。独有垂杨树，偏伤日暮情。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送郭补阙归江阳",
        "author": "李端",
        "content": "东门春尚浅，杨柳未成阴。雁影愁斜日，莺声怨故林。\n隋宫江上远，梁苑雪中深。独有怀归客，难为欲别心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "早春会王逵主人得蓬字",
        "author": "李端",
        "content": "今年华鬓色，半在故人中。欲写无穷恨，先期一醉同。\n绿丛犹覆雪，红萼已凋风。莫负归山契，君看陌上蓬。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "宿山寺思归",
        "author": "李端",
        "content": "僧房秋雨歇，愁卧夜更深。欹枕闻鸿雁，回灯见竹林。\n归萤入草尽，落月映窗沉。拭泪无人觉，长谣向壁阴。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送客赴江陵寄郢州郎士元",
        "author": "李端",
        "content": "露下晚蝉愁，诗人旧怨秋。沅湘莫留滞，宛洛好遨游。\n饮马逢黄菊，离家值白头。竟陵明月夜，为上庾公楼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送客赋得巴江夜猿",
        "author": "李端",
        "content": "巴水天边路，啼猿伤客情。迟迟云外尽，杳杳树中生。\n残月暗将落，空霜寒欲明。楚人皆掩泪，闻到第三声。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "秋日忆暕上人",
        "author": "李端",
        "content": "一从持钵别，更未到人间。好静居贫寺，遗名弃近山。\n雨前缝百衲，叶下闭重关。若便浔阳去，须将旧客还。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "寄上舍人叔",
        "author": "李端",
        "content": "车马朝初下，看山忆独寻。会知逢水尽，且爱入云深。\n残雨开斜日，新蝉发迥林。阮咸虽别巷，遥识此时心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送古之奇赴安西幕",
        "author": "李端",
        "content": "畴昔十年兄，相逢五校营。今宵举杯酒，陇月见军城。\n堠火经阴绝，边人接晓行。殷勤送书记，强虏几时平。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送张芬归江东兼寄柳中庸",
        "author": "李端",
        "content": "久是天涯客，偏伤落木时。如何故国见，更欲异乡期。\n鸟暮东西急，波寒上下迟。空将满眼泪，千里怨相思。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送丘丹归江东",
        "author": "李端",
        "content": "故山霜落久，才子忆荆扉。旅舍寻人别，秋风逐雁归。\n梦愁枫叶尽，醉惜菊花稀。肯学求名者，经年未拂衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "卧病寄苗员外",
        "author": "李端",
        "content": "故人初未贵，相见得淹留。一自朝天去，因成计日游。\n月明应独醉，叶下肯同愁。因恨刘桢病，空园卧见秋。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送杨皋擢第归江东",
        "author": "李端",
        "content": "隋堤望楚国，江上一归人。绿气千樯暮，青风万里春。\n试才初得桂，泊渚肯伤苹。拜手终悽怆，恭承中外亲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "题郑少府林园",
        "author": "李端",
        "content": "谢家今日晚，词客愿抽毫。枥马方回影，池鹅正理毛。\n竹筒传水远，麈尾坐僧高。独有宗雷贱，过君着敝袍。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送吉中孚拜官归业",
        "author": "李端",
        "content": "南入华阳洞，无人古树寒。吟诗开旧帙，带绶上荒坛。\n因病求归易，沾恩更隐难。孟宗应献鲊，家近守渔官。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送杨少府赴阳翟",
        "author": "李端",
        "content": "冠带仁兄后，光辉寿母前。陆云还入洛，潘岳更张筵。\n井邑嵩山对，园林颍水连。东人欲相送，旅舍已潸然。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "慈恩寺暕上人房招耿拾遗",
        "author": "李端",
        "content": "悠然对惠远，共结故山期。汲井树阴下，闭门亭午时。\n地闲花落厚，石浅水流迟。愿与神仙客，同来事本师。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "宿山寺雪夜寄吉中孚",
        "author": "李端",
        "content": "独爱僧房竹，春来长到池。云遮皆晃朗，雪压半低垂。\n不见侵山叶，空闻拂地枝。鄙夫今夜兴，唯有子猷知。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "赠赵神童",
        "author": "李端",
        "content": "圣朝殊汉令，才子少登科。每见先鸣早，常惊后进多。\n独居方寂寞，相对觉蹉跎。不是通家旧，频劳文举过。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "宿云际寺赠深上人",
        "author": "李端",
        "content": "暂别青蓝寺，今来发欲斑。独眠孤烛下，风雨在前山。\n坏宅终须去，空门不易还。支公有方便，一愿启玄关。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送从兄赴洪州别驾兄善琴",
        "author": "李端",
        "content": "援琴兼爱竹，遥夜在湘沅。鹤舞月将下，乌啼霜正繁。\n乱流喧橘岸，飞雪暗荆门。佐郡无辞屈，其如相府恩。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "山中期张芬不至",
        "author": "李端",
        "content": "石堤春草碧，双燕向西飞。怅望云天暮，佳人何处归。\n药栏虫网遍，苔井水痕稀。谁道嵇康懒，山中自掩扉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "寄畅当",
        "author": "李端",
        "content": "麦秀草芊芊，幽人好昼眠。云霞生岭上，猿鸟下床前。\n颜子方敦行，支郎久住禅。中林轻暂别，约略已经年。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送义兴元少府",
        "author": "李端",
        "content": "逢君惠连第，初命便光辉。已得群公祖，终妨太傅讥。\n路长人反顾，草断燕回飞。本是江南客，还同衣锦归。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "卧病别郑锡",
        "author": "李端",
        "content": "病来喜无事，多卧竹林间。此日一相见，明朝还掩关。\n幽人爱芳草，志士惜颓颜。岁晏不我弃，期君在故山。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "书志赠畅当",
        "author": "李端",
        "content": "少喜神仙术，未去已蹉跎。壮志一为累，浮生事渐多。\n衰颜不相识，岁暮定相过。请问宗居士，君其奈老何。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送诸暨裴少府",
        "author": "李端",
        "content": "山公访嵇绍，赵武见韩侯。事去恩犹在，名成泪却流。\n一官同北去，千里赴南州。才子清风后，无贻相府忧。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送郑宥入蜀迎觐",
        "author": "李端",
        "content": "宁亲西陟险，君去异王阳。在世谁非客，还家即是乡。\n剑门千转尽，巴水一支长。请语愁猿道，无烦促泪行。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送耿拾遗湋使江南括图书",
        "author": "李端",
        "content": "驱传草连天，回风满树蝉。将过夫子宅，前问孝廉船。\n汉使收三箧，周诗采百篇。别来将有泪，不是怨流年。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送王少府游河南",
        "author": "李端",
        "content": "马卿方失意，东去谒诸侯。过宋人应少，游梁客独愁。\n鸟翻千室暮，蝉急两河秋。仆本无媒者，因君泪亦流。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送别驾赴晋陵即舍人叔之兄",
        "author": "李端",
        "content": "诸宗称叔父，从子亦光辉。谢脁中书直，王祥别乘归。\n江帆冲雨上，海树隔潮微。南阮贫无酒，唯将泪湿衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "卧病寄阎寀",
        "author": "李端",
        "content": "病中贪好景，强步出幽居。紫葛垂山径，黄花绕野渠。\n荒林飞老鹤，败堰过游鱼。纵忆同年友，无人可寄书。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "晚夏闻蝉寄广文",
        "author": "李端",
        "content": "昨日莺啭声，今朝蝉忽鸣。朱颜向华髮，定是几年程。\n故国白云远，閒居青草生。因垂数行泪，书报十年兄。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "归山居寄钱起",
        "author": "李端",
        "content": "怅望青山下，回头泪满巾。故乡多古树，落日少行人。\n髮鬓将回色，簪缨未到身。谁知武陵路，亦有汉家臣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "晓发瓜州",
        "author": "李端",
        "content": "晓发悲行客，停桡独未前。寒江半有月，野戍渐无烟。\n棹唱临高岸，鸿嘶发远田。谁知避徒御，对酒一潸然。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "江上喜逢司空文明",
        "author": "李端",
        "content": "秦人江上见，握手泪沾巾。落日见秋草，暮年逢故人。\n非夫长作客，多病浅谋身。台阁旧亲友，谁曾见苦辛。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "同苗发慈恩寺避暑",
        "author": "李端",
        "content": "追凉寻宝刹，畏日望璇题。卧草同鸳侣，临池似虎溪。\n树闲人迹外，山晚鸟行西。若问无心法，莲花隔淤泥。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送潘述宏词下第归江外",
        "author": "李端",
        "content": "唱高人不和，此去泪难收。上国经年住，长江满目流。\n弈棋知胜偶，射策请焚舟。应是田□□，玄成许尔游。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送张少府赴夏县",
        "author": "李端",
        "content": "虽为州县职，还欲抱琴过。树古闻风早，山枯见雪多。\n鸡声连绛市，马色傍黄河。太守新临郡，还逢五袴歌。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "酬秘书元丞郊园卧疾见寄",
        "author": "李端",
        "content": "闻说漳滨卧，题诗怨岁华。求医主高手，报疾到贫家。\n撒枕销行蚁，移杯失画蛇。明朝九衢上，应见玉人车。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送成都韦丞还蜀",
        "author": "李端",
        "content": "蜀门云树合，高栈有猿愁。驱传加新命，之官向旧游。\n晨装逢酒雨，夜梦见刀州。远别长相忆，当年莫滞留。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "晚秋旅舍寄苗员外",
        "author": "李端",
        "content": "争途苦不前，贫病遂连牵。向暮同行客，当秋独长年。\n晚花唯有菊，寒叶已无蝉。吏部逢今日，还应瓮下眠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送惟良上人归润州",
        "author": "李端",
        "content": "拟诗偏不类，又送上人归。寄世同高鹤，寻仙称坏衣。\n雨行江草短，露坐海帆稀。正被空门缚，临岐乞解围。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送何兆下第还蜀",
        "author": "李端",
        "content": "重江不可涉，孤客莫晨装。高木莎城小，残星栈道长。\n袅猿枫子落，过雨荔枝香。劝尔成都住，文翁有草堂。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送友人宰湘阴",
        "author": "李端",
        "content": "从宦舟行远，浮湘又入闽。蒹葭无朔雁，柽栝有蛮神。\n传吏闲调象，山精暗讼人。唯须千树橘，暂救李衡贫。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送元晟归江东旧居",
        "author": "李端",
        "content": "泽国舟车接，关门雨雪乖。春天行故楚，夜月下清淮。\n讲易居山寺，论诗到郡斋。蒋家人暂别，三路草连阶。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送黎少府赴阳翟",
        "author": "李端",
        "content": "诗礼称才子，神仙是丈人。玉山那惜醉，金谷已无春。\n白马如风疾，青袍夺草新。不嫌鸣吠客，愿用百年身。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送夏侯审游蜀",
        "author": "李端",
        "content": "西望烟绵树，愁君上蜀时。同林息商客，隔栈见罛师。\n石滑羊肠险，山空杜宇悲。琴心正幽怨，莫奏凤凰诗。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "单推官厅前双桐咏",
        "author": "李端",
        "content": "封植因高兴，孤贞契素期。由来得地早，何事结花迟。\n叶重凝烟后，条寒过雨时。还同李家树，争赋角弓诗。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送宋校书赴宣州幕",
        "author": "李端",
        "content": "浮舟压芳草，容裔逐江春。远避看书吏，行当入幕宾。\n夜潮冲老树，晓雨破轻苹。鸳鹭多伤别，栾家德在人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送赵给事侄尉丹阳",
        "author": "李端",
        "content": "太傅怜群从，门人亦贱回。入官先爱子，赐酒许同杯。\n淮海春多雨，蒹葭夜有雷。遥知拜庆后，梅尉称仙才。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "宿瓜洲寄柳中庸",
        "author": "李端",
        "content": "怀人同不寐，清夜起论文。月魄正出海，雁行斜上云。\n寒潮来滟滟，秋叶下纷纷。便送江东去，徘徊只待君。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "夜宴虢县张明府宅逢宇文评事",
        "author": "李端",
        "content": "虢田留古宅，入夜足秋风。月影来窗裏，灯光落水中。\n征诗逢谢客，饮酒得陶公。更爱疏篱下，繁霜湿菊丛。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "冬夜集张尹后阁",
        "author": "李端",
        "content": "乘龟兼戴豸，白麵映朱衣。安石还须起，泉明不得归。\n应门常吏在，登席旧寮稀。远客长先醉，那知亚相威。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "将之泽潞留别王郎中",
        "author": "李端",
        "content": "弱年知己少，前路主人稀。贫病期相惜，艰难又忆归。\n事成应未卜，身贱又无机。幸到龙门下，须因羽翼飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "晚次巴陵",
        "author": "李端",
        "content": "雪后柳条新，巴陵城下人。烹鱼邀水客，载酒奠山神。\n云去低斑竹，波回动白苹。不堪逢楚老，日暮正江春。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送荀道士归庐山",
        "author": "李端",
        "content": "先生归有处，欲别笑无言。绿水到山口，青林连洞门。\n月明寻石路，云霁望花源。早晚还乘鹤，悲歌向故园。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送张淑归觐叔父",
        "author": "李端",
        "content": "日惨长亭暮，天高大泽闲。风中闻草木，雪裏见江山。\n马向塞云去，人随古道还。阮家今夜乐，应在竹林间。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送郭参军赴绛州",
        "author": "李端",
        "content": "登车君莫望，故绛柳条春。蒲泽逢胡雁，桃源见晋人。\n佐军髯尚短，掷地思还新。小谢常携手，因之醉路尘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送袁稠游江南",
        "author": "李端",
        "content": "江南衰草遍，十裏见长亭。客去逢摇落，鸿飞入杳冥。\n空城寒雨细，深院晓灯青。欲去行人起，徘徊恨酒醒。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送夏中丞赴宁国任",
        "author": "李端",
        "content": "楚县入青枫，长江一派通。板桥寻谢客，古邑事陶公。\n片雨收山外，连云上汉东。陆机犹滞洛，念子望南鸿。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送卫雄下第归同州",
        "author": "李端",
        "content": "不才先上第，词客却空还。边地行人少，平芜尽日闲。\n一蝉陂树裏，众火陇云间。羡汝归茅屋，书窗见远山。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送单少府赴扶风",
        "author": "李端",
        "content": "少年趋盛府，颜色比花枝。范匄非童子，杨修岂小儿。\n叨陪丈人行，常恐阿戎欺。此去云霄近，看君逸足驰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "题山中别业",
        "author": "李端",
        "content": "旧宅在山中，闲门与寺通。往来黄叶路，交结白头翁。\n晚笋难成竹，秋花不满丛。生涯只粗粝，吾岂讳言穷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送司空文明归江上旧居",
        "author": "李端",
        "content": "野菊有黄花，送君千里还。鸿来燕又去，离别惜容颜。\n流水通归梦，行云失故关。江风正摇落，宋玉莫登山。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送新城戴叔伦明府",
        "author": "李端",
        "content": "遥想隋堤路，春天楚国情。白云当海断，青草隔淮生。\n雁起斜还直，潮回远复平。莱芜不可到，一醉送君行。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送雍丘任少府",
        "author": "李端",
        "content": "丛车饯才子，路走许东偏。远水同春色，繁花胜雪天。\n鸟行侵楚邑，树影向殷田。莫学生乡思，梅真正少年。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送雍郢州",
        "author": "李端",
        "content": "厌郎思出守，遂领汉东军。望月逢殷浩，缘江送范云。\n城闲烟草遍，浦迥雪林分。谁伴楼中宿，吟诗估客闻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "寄王密卿",
        "author": "李端",
        "content": "酒乐今年少，僧期近日频。买山多为竹，卜宅不缘贫。\n志业归初地，文章寄此身。嵇康虽有病，犹得见情人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "与萧远上人游少华山寄皇甫侍御",
        "author": "李端",
        "content": "寻危兼采药，渡水又登山。独与高僧去，逍遥落日间。\n渐看闾裏远，自觉性情闲。回首知音在，因令怅望还。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "代村中老人答",
        "author": "李端",
        "content": "京洛风尘后，村乡烟火稀。少年曾失所，衰暮欲何依。\n夜静临江哭，天寒踏雪归。时清应不见，言罢泪盈衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "赠故将军",
        "author": "李端",
        "content": "平生在边日，鞍马若星流。独出间千里，相知满九州。\n恃功凌主将，作气见王侯。谁道廉颇老，犹能报远雠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送陆郎中归田司空幕",
        "author": "李端",
        "content": "汉家分列宿，东土佐诸侯。结束还军府，光辉过御沟。\n农桑连紫陌，分野入青州。覆被恩难报，西看成白头。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "酬晋侍御见寄",
        "author": "李端",
        "content": "野客蒙诗赠，殊恩欲报难。本求文举识，不在子真官。\n细雨双林暮，重阳九日寒。贫斋一丛菊，愿与上宾看。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送铜泽王归城",
        "author": "李端",
        "content": "昔闻公族出，其从亦高车。为善唯求乐，分贫必及疏。\n身承汉枝叶，手习鲁诗书。尚说无功德，三年在石渠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "江上别柳中庸",
        "author": "李端",
        "content": "秦人江上见，握手便沾衣。近日相知少，往年亲故稀。\n远游何处去，旧业几时归。更向巴陵宿，堪闻雁北飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "喜皇甫郎中拜谕德兼集贤学士",
        "author": "李端",
        "content": "为郎三载后，宠命一朝新。望苑迁词客，儒林拜丈人。\n莺飞绮阁曙，柳拂画堂春。几日调金鼎，诸君欲望尘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送黎兵曹往陕府结婚",
        "author": "李端",
        "content": "东方发车骑，君是上头人。奠雁逢良日，行媒及仲春。\n时称渡河妇，宜配坦床宾。安得同门吏，扬鞭入后尘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送窦兵曹",
        "author": "李端",
        "content": "梨花开上苑，游女着罗衣。闻道情人怨，应须走马归。\n御桥迟日暖，官渡早莺稀。莫遣佳期过，看看蝴蝶飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "留别故人",
        "author": "李端",
        "content": "此别不可道，此心当语谁。春风灞水上，饮马桃花时。\n误作好文士，只应游宦迟。留书下朝客，我有故山期。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "奉送宋中丞使河源",
        "author": "李端",
        "content": "东周遣戍役，才子欲离群。部领河源去，悠悠陇水分。\n笳声悲塞草，马首渡关云。辛苦逢炎热，何时及汉军。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "都亭驿送郭判官之幽州幕府",
        "author": "李端",
        "content": "幕府参戎事，承明伏奏归。都亭使者出，杯酒故人违。\n细雨沾官骑，轻风拂客衣。还从大夫后，吾党亦光辉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送王羽林往秦州",
        "author": "李端",
        "content": "秦州贵公子，汉日羽林郎。事主来中禁，荣亲上北堂。\n輶车花拥路，宝剑雪生光。直扫三边靖，承恩向建章。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送友入关",
        "author": "李端",
        "content": "闻君帝城去，西望一沾巾。落日见秋草，暮年逢故人。\n非才长作客，有命懒谋身。近更婴衰疾，空思老汉滨。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "代宗挽歌",
        "author": "李端",
        "content": "祖庭三献罢，严卫百灵朝。警跸移前殿，宫车上渭桥。\n寒霜凝羽葆，野吹咽笳箫。已向新京兆，谁云天路遥。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "张左丞挽歌二首",
        "author": "李端",
        "content": "素旆低寒水，清笳出晓风。鸟来伤贾傅，马立葬滕公。\n松柏青山上，城池白日中。一朝今古隔，唯有月明同。\n祸集钩方失，灾生剑忽飞。无由就日拜，空忆自天归。\n门吏看还葬，宫官识赐衣。东堂哀赠毕，从此故臣稀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "奉和王元二相避暑怀杜太尉",
        "author": "李端",
        "content": "艰难尝共理，海晏更相悲。况复登堂处，分明避暑时。\n绿槐千穗绽，丹药一番迟。蓬荜今何幸，先朝大雅诗。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "青龙寺题故昙上人房",
        "author": "李端",
        "content": "远公留故院，一径雪中微。童子逢皆老，门人问亦稀。\n翻经徒有处，携履遂无归。空念寻巢鹤，时来傍影飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "早春夜望",
        "author": "李端",
        "content": "旧雪逐泥沙，新雷发草芽。晓霜应傍鬓，夜雨莫催花。\n行矣前途晚，归与故国赊。不劳报春尽，从此惜年华。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "宴伊东岸",
        "author": "李端",
        "content": "晴洲无远近，一树一潭春。芳草留归骑，朱樱掷舞人。\n空花对酒落，小翠隔林新。竟日皆携手，何由遇此辰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "云际中峰居喜见苗发",
        "author": "李端",
        "content": "自得中峰住，深林亦闭关。经秋无客到，入夜有僧还。\n暗涧泉声小，荒村树影闲。高窗不可望，星月满空山。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "宿洞庭",
        "author": "李端",
        "content": "白水连天暮，洪波带日流。风高云梦夕，月满洞庭秋。\n沙上渔人火，烟中贾客舟。西园与南浦，万里共悠悠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "江上赛神",
        "author": "李端",
        "content": "疏鼓应繁丝，送神归九疑。苍龙随赤凤，帝子上天时。\n骤雨归山疾，长江下日迟。独怜游宦子，今夜泊天涯。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "奉和元丞侍从游南城别业",
        "author": "李端",
        "content": "垂朱领孙子，从宴在池塘。献寿回龟顾，和羹跃鲤香。\n高松先草晚，平石助泉凉。余橘期相及，门生有陆郎。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "送从舅成都丞广南归蜀",
        "author": "李端",
        "content": "巴字天边水，秦人去是归。栈长山雨响，溪乱火田稀。\n俗富行应乐，官雄禄岂微。魏舒终有泪，还湿宁家衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十五"
        }
    },
    {
        "title": "赠郭驸马",
        "author": "李端",
        "content": "青春都尉最风流，二十功成便拜侯。金距斗鸡过上苑，\n日暮吹箫杨柳陌，路人遥指凤凰楼。\n方塘似镜草芊芊，初月如钩未上弦。新开金埒看调马，\n今朝都尉如相顾，原脱长裾学少年。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "宿淮浦忆司空文明",
        "author": "李端",
        "content": "愁心一倍长离忧，夜思千重恋旧游。秦地故人成远梦，\n别恨转深何处写，前程唯有一登楼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "送濮阳录事赴忠州",
        "author": "李端",
        "content": "成名不遂双旌远，主印还为一郡雄。赤叶黄花随野岸，\n闻说古书多未校，肯令才子久西东。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "送马尊师",
        "author": "李端",
        "content": "南入商山松路深，石床溪水昼阴阴。云中采药随青节，\n武陵花木应长在，愿与渔人更一寻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "题元注林园",
        "author": "李端",
        "content": "谢家门馆似山林，碧石青苔满树阴。乳鹊眄巢花巷静，\n独有野人箕踞惯，过君始得一长吟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "野寺病居喜卢纶见访",
        "author": "李端",
        "content": "青青麦垄白云阴，古寺无人新草深。乳燕拾泥依古井，\n一卧漳滨今欲老，谁知才子忽相寻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "送皎然上人归山",
        "author": "李端",
        "content": "适来世上岂缘名，适去人间岂为情。古寺山中几日到，\n法主欲归须有说，门人流泪厌浮生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "赠道士",
        "author": "李端",
        "content": "姓氏不书高士传，形神自得逸人风。已传花洞将秦接，\n终朝卖卜无人识，敝服徒行入市中。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "题云际寺准上人房",
        "author": "李端",
        "content": "高僧居处似天台，锡仗铜瓶对绿苔。竹巷雨晴春鸟啭，\n独夜焚香礼遗像，空林月出始应回。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "山中寄苗员外",
        "author": "李端",
        "content": "鸟鸣花发空山裏，衡岳幽人藉草时。既近浅流安笔砚，\n闻说潘安方寓直，与君相见渐难期。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "忆故山赠司空曙",
        "author": "李端",
        "content": "汉主金门正召才，马卿多病自迟回。旧山暂别老将至，\n知君素有栖禅意，岁晏蓬门迟尔开。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "闲园即事赠考功王员外",
        "author": "李端",
        "content": "南陌晴云稍变霞，东风动柳水纹斜。园林带雪潜生草，\n今朝一望还成暮，欲别芳菲恋岁华。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "寄庐山真上人",
        "author": "李端",
        "content": "高僧无迹本难寻，更得禅行去转深。青草湖中看五老，\n更说谢公南座好，烟萝到地几重阴。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "题觉公新兰若",
        "author": "李端",
        "content": "头白禅师何处还，独开兰若树林间。鬼因巫祝传移社，\n新斋结誓如相许，愿与雷宗永闭关。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "赠道者",
        "author": "李端",
        "content": "窗中忽有鹤飞声，方士因知道欲成。来取图书安枕裏，\n送客自伤身易老，不知何处待先生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "代弃妇答贾客",
        "author": "李端",
        "content": "玉垒城边争走马，铜鞮市里共乘舟。鸣环动佩恩无尽，\n忍怀贱妾平生曲，独上襄阳旧酒楼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "和李舍人直中书对月见寄",
        "author": "李端",
        "content": "名卿步月正淹留，上客裁诗怨别游。素魄近成班女扇，\n盈手入怀皆不见，阳春曲丽转难酬。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "卧病闻吉中孚拜官寄元秘书昆季",
        "author": "李端",
        "content": "汉家采使不求声，自慰文章道欲行。毛遂登门虽异赏，\n年少奉亲皆愿达，敢将心事向玄成。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "江上逢柳中庸",
        "author": "李端",
        "content": "旧住衡山曾夜归，见君江客忆荆扉。星沉岭上人行早，\n今来唯有禅心在，乡路翻成向翠微。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "戏赠韩判官绅卿",
        "author": "李端",
        "content": "少寻道士居嵩岭，晚事高僧住沃洲。齿发未知何处老，\n独怪子猷缘掌马，雪时不肯更乘舟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "送周长史",
        "author": "李端",
        "content": "青枫树裏宣城郡，独佐诸侯上板桥。江客亦能传好信，\n别有空园落桃杏，知将丝组系兰桡。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "题故将军庄",
        "author": "李端",
        "content": "曾将数骑过桑干，遥对单于饬马鞍。塞北征儿谙用剑，\n唯有老身如刻画，犹期圣主解衣看。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "夜投丰德寺谒海上人",
        "author": "李端",
        "content": "半夜中峰有磬声，偶寻樵者问山名。上方月晓闻僧语，\n愿得远山知姓字，焚香洗钵过余生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "塞上",
        "author": "李端",
        "content": "二十在边城，军中得勇名。卷旗收败马，占碛拥残兵。\n覆阵乌鸢起，烧山草木明。塞闲思远猎，师老厌分营。\n雪岭无人迹，冰河足雁声。李陵甘此没，惆怅汉公卿。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "送彭将军云中觐兄",
        "author": "李端",
        "content": "闻说苍鹰守，今朝欲下鞲。因令白马将，兼道觅封侯。\n略地关山冷，防河雨雪稠。翻弓骋猿臂，承箭惜貂裘。\n设伏军谋密，坑降塞邑愁。报恩唯有死，莫使汉家羞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "奉赠苗员外",
        "author": "李端",
        "content": "朱户敞高扉，青槐碍落晖。八龙承庆重，三虎递朝归。\n坐竹人声绝，横琴鸟语稀。花惭潘岳貌，年称老莱衣。\n叶暗新樱熟，丝长粉蝶飞。应怜鲁儒贱，空与故山违。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "酬丘拱外甥览余旧文见寄",
        "author": "李端",
        "content": "丘迟本才子，始冠即周旋。舅乏郄鉴爱，君如卫玠贤。\n礼将金友等，情向玉人偏。鄙俗那劳似，龙钟却要怜。\n投砖聊取笑，赠绮一何妍。野坐临黄菊，溪行踏绿钱。\n岩高云反下，洞黑水潜穿。僻岭猿偷栗，枯池雁唼莲。\n身居霞外寺，思发月明田。犹恨萦尘网，昏昏过岁年。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "赠岐山姜明府",
        "author": "李端",
        "content": "昨夜闻山雨，归心便似迟。几回惊叶落，即到白头时。\n雁影将魂去，虫声与泪期。马卿兼病老，宋玉对秋悲。\n谢客才为别，陶公已见思。非关口腹累，自是雪霜姿。\n酿酒栽黄菊，炊粳折绿葵。山河方入望，风日正宜诗。\n牧竖寒骑马，边烽晚立旗。兰凋犹有气，柳脆不成丝。\n别后如相问，高僧知所之。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "下第上薛侍郎",
        "author": "李端",
        "content": "蓬荜春风起，开帘却自悲。如何飘梗处，又到采兰时。\n明镜方重照，微诚寄一辞。家贫求禄早，身贱报恩迟。\n幸得皮存矣，须劳翼长之。铭肌非厚答，肉骨是前期。\n纵觉新人好，宁忘旧主疑。终惭太丘道，不为小生私。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "奉和秘书元丞杪秋忆终南旧居",
        "author": "李端",
        "content": "高门有才子，能履古人踪。白社陶元亮，青云阮仲容。\n田园忽归去，车马杳难逢。废巷临秋水，支颐向暮峰。\n行鱼避杨柳，惊鸭触芙蓉。石窦红泉细，山桥紫菜重。\n凤雏终食竹，鹤侣暂巢松。愿接烟霞赏，羁离计不从。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "送归中丞使新罗",
        "author": "李端",
        "content": "东望扶桑日，何年是到时。片帆通雨露，积水隔华夷。\n浩淼风来远，虚冥鸟去迟。长波静云月，孤岛宿旌旗。\n别叶传秋意，回潮动客思。沧溟无旧路，何处问前期。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "暮春寻终南柳处士",
        "author": "李端",
        "content": "庞眉一居士，鹑服隐尧时。种豆初成亩，还丹旧日师。\n入溪花径远，向岭鸟行迟。紫葛垂苔壁，青菰映柳丝。\n偶来尘外事，暂与素心期。终恨游春客，同为岁月悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "雪夜寻太白道士",
        "author": "李端",
        "content": "雪路夜朦胧，寻师杏树东。石坛连竹静，醮火照山红。\n再拜开金箓，焚香使玉童。蓬瀛三岛至，天地一壶通。\n别客曾留药，逢舟或借风。出游居鹤上，避祸入羊中。\n过洞偏回首，登门未发蒙。桑田如可见，沧海几时空。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "得山中道友书寄苗钱二员外",
        "author": "李端",
        "content": "有谋皆轗轲，非病亦迟回。壮志年年减，驰晖日日催。\n还山不及伴，到阙又无媒。高卧成长策，微官称下才。\n诗人识何谢，居士别宗雷。迹向尘中隐，书从谷口来。\n药栏遭鹿践，涧户被猿开。野鹤巢云窦，游龟上水苔。\n新欢追易失，故思渺难裁。自有归期在，劳君示劫灰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "酬前驾部员外郎苗发",
        "author": "李端",
        "content": "马融方值校，阅简复持铅。素业高风继，青春壮思全。\n论文多在夜，宿寺不虚年。自署区中职，同荒郭外田。\n山邻三径绝，野意八行传。煮玉矜新法，留符识旧仙。\n涵苔溪溜浅，摇浪竹桥悬。复洞潜栖燕，疏杨半翳蝉。\n咏歌虽有和，云锦独成妍。应以冯唐老，相讥示此篇。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "宿荐福寺东池有怀故园因寄元校书",
        "author": "李端",
        "content": "暮雨风吹尽，东池一夜凉。伏流回弱荇，明月入垂杨。\n石竹闲开碧，蔷薇暗吐黄。倚琴看鹤舞，摇扇引桐香。\n旧笋方辞箨，新莲未满房。林幽花晚发，地远草先长。\n抚枕愁华鬓，凭栏想故乡。露余清汉直，云卷白榆行。\n惊鹊仍依树，游鱼不过梁。系舟偏忆戴，炊黍愿期张。\n末路还思借，前恩讵敢忘。从来叔夜懒，非是接舆狂。\n众病婴公干，群忧集孝璋。惭将多误曲，今日献周郎。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "送王副使还并州",
        "author": "李端",
        "content": "并州近胡地，此去事风沙。铁马垂金络，貂裘犯雪花。\n曾持两郡印，多比五侯家。继世新恩厚，从军旧国赊。\n戍烟千里直，边雁一行斜。想到清油幕，长谋出左车。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "晚春过夏侯校书值其沉醉戏赠",
        "author": "李端",
        "content": "欹冠枕如意，独寝落花前。姚馥清时醉，边韶白日眠。\n曝裈还当屋，张幕便成天。谒客唯题凤，偷儿欲觇毡。\n失杯犹离席，坠履反登筵。本是墙东隐，今为瓮下仙。\n卧龙髯乍磔，栖蝶腹何便。阮籍供琴韵，陶潜余秫田。\n人逢毂阳望，春似永和年。顾我非工饮，期君行见怜。\n尝知渴羌好，亦觉醉胡贤。炙熟樽方竭，车回辖且全。\n噀风仍作雨，洒地即成泉。自鄙新丰过，迟回惜十年。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "哭张南史因寄南史侄叔宗",
        "author": "李端",
        "content": "争路忽摧车，沈钩未得鱼。结交唯我少，丧旧自君初。\n谏草文难似，围棋智不如。仲宣新有赋，叔夜近无书。\n地闭滕公宅，山荒谢客庐。歼良从此恨，福善竟成虚。\n酿酒多同醉，烹鸡或取余。阮咸虽永别，岂共仲容疏。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "长安感事呈卢纶",
        "author": "李端",
        "content": "十五事文翰，大儿轻孔融。长裾游邸第，笑傲五侯中。\n谏猎一朝寝，论边素未工。蹉跎潘鬓至，蹭蹬阮途穷。\n贷布怜宁与，无金命未通。王陵固似戆，郭最遂非雄。\n敛板辞群彦，回车访老农。咏诗怀洛下，送客忆山东。\n沈病魂神浊，清斋思虑空。羸将卫玠比，冷共邺侯同。\n草舍才遮雨，荆窗不碍风。梨教通子守，酒是远师供。\n扪虱欣时泰，迎猫达岁丰。原门唯有席，井饮但加葱。\n少壮矜齐德，高年觉宋聋。寓书先论懒，读易反求蒙。\n昔慕能鸣雁，今怜半死桐。秉心犹似矢，搔首忽如蓬。\n赤叶翻藤架，黄花盖菊丛。聊将呈匠伯，今已学愚公。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "游终南山因寄苏奉礼士尊师苗员外",
        "author": "李端",
        "content": "半岭逢仙驾，清晨独采芝。壶中开白日，雾裏卷朱旗。\n猿鸟知归路，松萝见会时。鸡声传洞远，鹤语报家迟。\n童子闲驱石，樵夫乐看棋。依稀醉后拜，恍惚梦中辞。\n海上终难接，人间益自疑。风尘甘独老，山水但相思。\n愿得烧丹诀，流沙永待师。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "长安书事寄卢纶",
        "author": "李端",
        "content": "弱冠家庐岳，从师岁月深。翻同老夫见，殊寡少年心。\n及此时方晏，因之名亦沈。趋途非要路，避事乐空林。\n素业在山下，青泉当树阴。交游有凋丧，离别代追寻。\n向秀初闻笛，钟期久罢琴。残愁犹满貌，余泪可沾襟。\n勿以朱颜好，而忘白髮侵。终期入灵洞，相与炼黄金。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "送郭良辅下第东归",
        "author": "李端",
        "content": "献策不得意，驰车东出秦。暮年千里客，落日万家春。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "妾薄命",
        "author": "李端",
        "content": "自从君弃妾，憔悴不羞人。唯余坏粉泪，未免映衫匀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "送暕上人游春",
        "author": "李端",
        "content": "独将支遁去，欲往戴颙家。晴野人临水，春山树发花。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "晦日同苗员外游曲江",
        "author": "李端",
        "content": "晦日同携手，临流一望春。可怜杨柳陌，愁杀故乡人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "溪行逢雨与柳中庸",
        "author": "李端",
        "content": "日落众山昏，萧萧暮雨繁。那堪两处宿，共听一声猿。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "和张尹忆东篱菊",
        "author": "李端",
        "content": "传书报刘尹，何事忆陶家。若为篱边菊，山中有此花。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "幽居作",
        "author": "李端",
        "content": "山舍千年树，江亭万里云。回潮迎伍相，骤雨送湘君。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "题云际寺暕上人故院",
        "author": "李端",
        "content": "白髮匆匆色，青山草草心。远公仍下世，从此别东林。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "观邻老栽松",
        "author": "李端",
        "content": "虽过老人宅，不解老人心。何事残阳裏，栽松欲待阴。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "赠胡居士",
        "author": "李端",
        "content": "孔融过五十，海内故人稀。相府恩犹在，知君未拂衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "荐福寺送元伟",
        "author": "李端",
        "content": "送客攀花后，寻僧坐竹时。明朝莫回望，青草马行迟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "哭苗垂",
        "author": "李端",
        "content": "旧友无由见，孤坟草欲长。月斜邻笛尽，车马出山阳。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "客行赠冯着",
        "author": "李端",
        "content": "旅行虽别路，日暮各思归。欲下今朝泪，知君亦湿衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "芜城",
        "author": "李端",
        "content": "风吹城上树，草没城边路。城裏月明时，精灵自来去。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "赠山中老人",
        "author": "李端",
        "content": "白首独一身，青山为四邻。虽行故乡陌，不见故乡人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "拜新月",
        "author": "李端",
        "content": "开帘见新月，便即下阶拜。细语人不闻，北风吹裙带。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "听筝",
        "author": "李端",
        "content": "鸣筝金粟柱，素手玉房前。欲得周郎顾，时时误拂弦。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "赠何兆",
        "author": "李端",
        "content": "文章似扬马，风骨又清羸。江汉君犹在，英灵信未衰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "同司空文明过坚上人故院",
        "author": "李端",
        "content": "我与雷居士，平生事远公。无人知是旧，共到影堂中。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "杂诗",
        "author": "李端",
        "content": "主第辞高饮，石家赴宵会。金谷走车来，玉人骑马待。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "感兴",
        "author": "李端",
        "content": "香炉最高顶，中有高人住。日暮下山来，月明上山去。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "问张山人疾",
        "author": "李端",
        "content": "先生沈病意何如，蓬艾门前客转疏。\n不见领徒过绛帐，唯闻与婢削丹书。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "送刘侍郎",
        "author": "李端",
        "content": "几人同去谢宣城，未及酬恩隔死生。\n唯有夜猿知客恨，峄阳溪路第三声。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "重送郑宥归蜀因寄何兆",
        "author": "李端",
        "content": "黄花西上路何如，青壁连天雁亦疏。\n为报长卿休涤器，汉家思见茂陵书。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    },
    {
        "title": "忆友怀野寺旧居",
        "author": "李端",
        "content": "自嫌野性共人疏，忆向西林更结庐。\n寄谢山阴许都讲，昨来频得远公书。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十六"
        }
    }
]