[
    {
        "uuid": "0c2a2c0aace1a679fb2bf6520d327f69",
        "title": "汉武",
        "author": "任随",
        "content": "殊庭深恨隔仙曹，桂馆蜚廉事转劳。\n银阙尚沈沧海阔，井干空拂绛河高。\n萯阳弋猎侵多稼，朔塞旌旗照不毛。\n苦信凴虚王母说，东方三度窃蟠桃。",
        "dynasty": "宋",
        "collection_info": null
    },
    {
        "uuid": "94a0e20b435c8e8a01489ef59b561e1a",
        "title": "鹤",
        "author": "任随",
        "content": "何年玉羽别昆丘，飞舞长亲十二楼。\n警露夜窥瑶圃月，翔云高忆海天秋。\n肯教渠略知遐寿，会向神区更远游。\n正是溶溪烟水碧，好陪青凤饮澄流。",
        "dynasty": "宋",
        "collection_info": null
    },
    {
        "uuid": "6814e8f334a23c57851fe6d491ba1396",
        "title": "旧将",
        "author": "任随",
        "content": "几年尘虏復征蛮，分阃功成两鬓斑。\n新画仪形当汉阁，旧铭勋业在燕山。\n龙泉照步文犀涩，马埒堆金骏足閒。\n时泰无因问充国，晓窗风雪梦阳关。",
        "dynasty": "宋",
        "collection_info": null
    }
]