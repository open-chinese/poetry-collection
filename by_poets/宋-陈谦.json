[
    {
        "uuid": "0edc72d1733407e0f8343e8014205c3c",
        "title": "送程傅叟赴官临海",
        "author": "陈谦",
        "content": "金华仙伯歌襦久，休父仍孙敛版迟。\n堂下言高鬷蔑恶，官中事了傅咸痴。\n苦心纔覩千年余，垂翅新翻六月池。\n接淅中山听余令，征黄敕使立多时。",
        "dynasty": "宋",
        "collection_info": null
    },
    {
        "uuid": "51df0a488f68f5b4a8fe4b5d63a1db87",
        "title": "送王孟同馆黄岩见王简卿侍郎",
        "author": "陈谦",
        "content": "吾子勇出乡，卖文供啜菽。\n谁指石头路，路滑去能速。\n大溪拍天流，返壑仅盈掬。\n神化阙功能，善世眩兼独。\n宝瑟迹已陈，阀阅在林麓。\n饱尽天下眼，观我亦具足。\n尚论宇宙广，落处即为福。\n请子房魏偕，点入丹青录。",
        "dynasty": "宋",
        "collection_info": null
    },
    {
        "uuid": "c2ced0c2718a206820acc88de17867f3",
        "title": "温州刘教授石塔",
        "author": "陈谦",
        "content": "长刘提正律，折衝陈堂堂。\n少刘峙其躬，凛凛百炼刚。\n独立百世后，共分渊孟香。\n近市人不知，公论在八荒。",
        "dynasty": "宋",
        "collection_info": null
    },
    {
        "uuid": "004ce085fde7fa81f2e5ae0c873b2ad7",
        "title": "曲台",
        "author": "陈谦",
        "content": "宗伯旧为丞，曲台今作长。\n钦闻孔圣言，德理政刑上。",
        "dynasty": "宋",
        "collection_info": null
    },
    {
        "uuid": "0e3f9ea0bdc000017583e1234b926685",
        "title": "凌丹亭  其一",
        "author": "陈谦",
        "content": "夜半脚心生热云，真人得法此其真。\n只缘露泄天机子，将身却近帝王尊。",
        "dynasty": "宋",
        "collection_info": null
    },
    {
        "uuid": "ede1a1398afa74ff3f7dd4272243ed6d",
        "title": "凌丹亭  其二",
        "author": "陈谦",
        "content": "虚静前知固常理，弄丸先生昔如此。\n不曾惊动世间人，须信是中元没事。",
        "dynasty": "宋",
        "collection_info": null
    },
    {
        "uuid": "f18cd405154a59e0174097b02a7725b0",
        "title": "凌丹亭  其三",
        "author": "陈谦",
        "content": "松钗满地竹无声，已将蜕羽锁丹陵。\n漱津觅字俱陈迹，又有入山来乞灵。",
        "dynasty": "宋",
        "collection_info": null
    },
    {
        "uuid": "76e74c2d4bc9f843b85e8046af4c3b2f",
        "title": "鄂州南楼",
        "author": "陈谦",
        "content": "折羽沉絃思杳茫，南楼依旧倚斜阳。\n江湖草树不相识，吴蜀舟车秪自忙。\n万里秋声惊客枕，一天凉月浸胡床。\n古今多少英雄恨，认取江南旧武昌。",
        "dynasty": "宋",
        "collection_info": null
    },
    {
        "uuid": "ff45789068cd7bfa41a52696804176ff",
        "title": "瞿唐峡",
        "author": "陈谦",
        "content": "庸蜀诸羌水，荆吴万里浑。\n不将崖约束，焉免壑崩奔。\n线引温汤浦，觞浮雪水源。\n槎程疑欲尽，西望气魂魂。",
        "dynasty": "宋",
        "collection_info": null
    },
    {
        "uuid": "b95dbd77e7615fb06e57b0acfbc98ad5",
        "title": "华盖山",
        "author": "陈谦",
        "content": "廛隠筑东山，林高撼翠寒。\n云藏安石馆，竹扫葛仙坛。\n径绕泉鸣壑，天低月近栏。\n秋风扶杖屦，漉酒助君欢。",
        "dynasty": "宋",
        "collection_info": null
    },
    {
        "uuid": "27d8369f9a04c269eae565f874bc302f",
        "title": "句  其一",
        "author": "陈谦",
        "content": "青衫夜半何曾着，引兴参差杂椒糈。",
        "dynasty": "宋",
        "collection_info": null
    },
    {
        "uuid": "d38c17fccf1d24a511cb62acbd564c8b",
        "title": "句  其二",
        "author": "陈谦",
        "content": "万卷编抄高似屋，一门师友重如山。",
        "dynasty": "宋",
        "collection_info": null
    }
]