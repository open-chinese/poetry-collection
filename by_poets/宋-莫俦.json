[
    {
        "uuid": "5386794cb29a72636ae137eeb3708067",
        "title": "游破山兴福寺",
        "author": "莫俦",
        "content": "久闻胜地有莲宫，乘兴来游杖瘦筇。\n庭老樛枝翠璎珞，地生并蒂玉芙蓉。\n飞仙何意来题柱，开涧当年想鬬龙。\n归骑回看楼阁处，云深隐隐度疏钟。",
        "dynasty": "宋",
        "collection_info": null
    },
    {
        "uuid": "700708aa45147a3ad05f277efeaf71a4",
        "title": "题骖鸾阁",
        "author": "莫俦",
        "content": "群山带雨阴云重，沧海连天水气昏。\n遥想真人乘铁舸，往来三岛鬼神奔。",
        "dynasty": "宋",
        "collection_info": null
    }
]