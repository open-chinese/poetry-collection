[
    {
        "uuid": "71514afcc3a449ddbcb0e3c8dd022dc4",
        "title": "道谒朱晦庵先生  其一",
        "author": "邹輗",
        "content": "武夷洞前皎月生，归人近得坦途行。\n阴霾涤尽无纤翳，远彻干坤一样明。",
        "dynasty": "宋",
        "collection_info": null
    },
    {
        "uuid": "c45bc2d0f8ad38a8bdca158b64383fc0",
        "title": "道谒朱晦庵先生  其二",
        "author": "邹輗",
        "content": "野意凄凉远俗情，出门一笑乱山青。\n痴儿白昼犹鼾睡，可是无人会唤醒。",
        "dynasty": "宋",
        "collection_info": null
    },
    {
        "uuid": "fe1ef1cc9e369a1dfe13b0c48607c5ba",
        "title": "谒毛竹间先生",
        "author": "邹輗",
        "content": "不辱其身不辱亲，要明圣学尽人伦。\n岂为媚世文章士，养就中和万古春。",
        "dynasty": "宋",
        "collection_info": null
    },
    {
        "uuid": "7c70984ca1682b29effc235ce880ab9d",
        "title": "题读书林",
        "author": "邹輗",
        "content": "诸君着意读书林，好去鸢鱼箇裏寻。\n不必浪浮空记诵，且须识取各人心。",
        "dynasty": "宋",
        "collection_info": null
    },
    {
        "uuid": "bb68c21a42ac38e4abf7fd254e4e680f",
        "title": "山居寓兴",
        "author": "邹輗",
        "content": "花阴不正月将西，欲到溪边步懒移。\n坐对前山无一语，此心惟有古人知。",
        "dynasty": "宋",
        "collection_info": null
    }
]