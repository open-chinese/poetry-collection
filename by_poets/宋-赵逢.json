[
    {
        "uuid": "84a443712a266266c066a6e5426c4129",
        "title": "怀梦英大师",
        "author": "赵逢",
        "content": "林峦影裏有清贤，与我相知二十年。\n书札爱工精玉筯，利名抛舍住金田。\n吟容贾岛称诗匠，辞许刘灵作酒仙。\n别后近闻栖华岳，乱云应得恣情眠。",
        "dynasty": "宋",
        "collection_info": null
    },
    {
        "uuid": "4cc54f2c7c19b92caa21be2cdcec719e",
        "title": "和华安仁花村二首  其二",
        "author": "赵逢",
        "content": "路入前村认杏花，门前水积半溪沙。\n风流彷佛朱陈俗，白酒黄鸡姓两家。",
        "dynasty": "宋",
        "collection_info": null
    }
]