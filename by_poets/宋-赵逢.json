[
    {
        "uuid": "8efbf34fa921840098515f1f5a2e13a2",
        "title": "怀梦英大师",
        "author": "赵逢",
        "content": "林峦影裏有清贤，与我相知二十年。\n书札爱工精玉筯，利名抛舍住金田。\n吟容贾岛称诗匠，辞许刘灵作酒仙。\n别后近闻栖华岳，乱云应得恣情眠。",
        "dynasty": "宋",
        "collection_info": null
    },
    {
        "uuid": "b4e54eb36a173593bffbdbb29dc2a735",
        "title": "和华安仁花村二首  其一",
        "author": "赵逢",
        "content": "格是而今老有余，行行真欠瘦筇扶。\n不将心絮随风起，一恁闲花有似无。",
        "dynasty": "宋",
        "collection_info": null
    },
    {
        "uuid": "91c4c13663c3223f7df1b0d3f619776b",
        "title": "和华安仁花村二首  其二",
        "author": "赵逢",
        "content": "路入前村认杏花，门前水积半溪沙。\n风流彷佛朱陈俗，白酒黄鸡姓两家。",
        "dynasty": "宋",
        "collection_info": null
    }
]