[
    {
        "uuid": "46f9b158aebb25c6d1c767757ff82c91",
        "title": "寓怀会稽吴道子遇因师",
        "author": "鲍当",
        "content": "隐沦与释子，时予久往还。\n览照不自认，况復思君颜。\n昨日山书至，乃梦云萝间。\n何必风韵息，始觉万境闲。",
        "dynasty": "宋",
        "collection_info": null
    },
    {
        "uuid": "669406a0c0f7bdce9ea154647596c6bd",
        "title": "孤雁",
        "author": "鲍当",
        "content": "天寒稻粱少，万里孤难进。\n不惜充君庖，为这边城信。",
        "dynasty": "宋",
        "collection_info": null
    },
    {
        "uuid": "bd82010267c583331f1097b7c7d4b8a4",
        "title": "松江夜泊",
        "author": "鲍当",
        "content": "舟闲人已息，林际月微明。\n一片清江水，中涵万古情。",
        "dynasty": "宋",
        "collection_info": null
    },
    {
        "uuid": "86bd30dc314cb760586f012805152a25",
        "title": "酬阮逸诗卷",
        "author": "鲍当",
        "content": "木有毫端水有源，渐成盘错始潺湲。\n右丞画笔多平浅，平浅应知近自然。",
        "dynasty": "宋",
        "collection_info": null
    },
    {
        "uuid": "857ac027c805f741dd9aa01434a04c40",
        "title": "寄西湖择栖公",
        "author": "鲍当",
        "content": "两信海潮喧晓夕，百年事过无遗迹。\n旧住招提有几人，春风苔长湖边石。",
        "dynasty": "宋",
        "collection_info": null
    },
    {
        "uuid": "bda5e108cb243a66f028a954208ad6a4",
        "title": "送人南归",
        "author": "鲍当",
        "content": "凄凄杨柳暮，时復一蝉声。\n沧海不可极，风帆难计程。\n微烟生晚浦，斜日上孤城。\n欲寄相思札，谁传万里情。",
        "dynasty": "宋",
        "collection_info": null
    },
    {
        "uuid": "01b5051fc63019d5a7d8732bd9662bbf",
        "title": "宿栖霞观",
        "author": "鲍当",
        "content": "一宵会清境，不悟世间忧。\n天共白云晓，水和明月流。\n碧烟生藻井，红日映花楼。\n顾我无道气，拂衣难少留。",
        "dynasty": "宋",
        "collection_info": null
    },
    {
        "uuid": "6b6f77d142a70e2f9d18f939c06c12cf",
        "title": "送天台进长老",
        "author": "鲍当",
        "content": "尝闻台岭秀，积翠倚南天。\n鹿下深溪饮，僧从绝岭禅。\n浮尘满浮世，流水逐流泉。\n人别归心切，瓶盂上客船。",
        "dynasty": "宋",
        "collection_info": null
    },
    {
        "uuid": "43143f79ee1df009b30d7a2e3ccf10b0",
        "title": "送白上人归天台",
        "author": "鲍当",
        "content": "梵译千篇广，归心一念生。\n浮杯识海岸，持钵去王城。\n雨彴春莓滑，香盆漏叶轻。\n遥知守庵虎，先辨锡环声。",
        "dynasty": "宋",
        "collection_info": null
    },
    {
        "uuid": "4ce44db78888c23b258992123cbbc137",
        "title": "题和靖隐居",
        "author": "鲍当",
        "content": "湖水春来绿，山云忧亦繁。\n如何隐君子，长啸掩柴门。",
        "dynasty": "宋",
        "collection_info": null
    },
    {
        "uuid": "3406d0c2f1c061ec01b27961356d1fc1",
        "title": "句",
        "author": "鲍当",
        "content": "更无声接续，空有影相随。",
        "dynasty": "宋",
        "collection_info": null
    }
]