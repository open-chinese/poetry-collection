[
    {
        "uuid": "e36f41301e9783efb3f6820bff41fdaa",
        "title": "千秋岁 今年为寿",
        "author": "游文仲",
        "content": "今年为寿，都道是、不比寻常时节。\n预庆我公八帙，来献新词一阕。\n算得年时，恰当尚父，入相周西伯。\n亲逢盛事，宗孙也五十八。\n一门富贵荣华，盈床牙笏，何待拈来说。\n且上祝龟龄鹤算，从此千千百百。\n笑道儿时，风流丹篆，写向龙驹额。\n更将彩笔，十字头上添一丿。",
        "dynasty": "宋",
        "collection_info": null
    }
]