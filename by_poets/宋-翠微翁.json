[
    {
        "title": "水调歌头 蓂荚绕开六",
        "author": "翠微翁",
        "content": "蓂荚绕开六，宝历已当千。\n人间收尽繁溽，凉意入琴弦。\n尽道荐衡交剡，更值生申时节，喜色动闾阎。\n终夜望银汉，文宿贯台躔。\n定燕秦，封晋魏，信当然。\n处处红莲开幕，曹掾岂能淹。\n见说玉堂飞诏，已许金闺通籍，蓬岛伴神仙。\n来岁寿卮酒，应醉御炉烟。",
        "dynasty": "宋",
        "collection_info": null
    }
]