[
    {
        "uuid": "8b3c37f60b276063f3d617219e4b9e75",
        "title": "癸巳岁吉甫圜丘摄事合于中书后阁宿斋常负忝媿移止于集贤院会门下相公以七言垂寄亦有所酬短章绝韵不足抒意因叙所怀奉寄相公兼呈集贤院诸学士",
        "author": "李吉甫",
        "content": "淮海同三入，枢衡过六年。\n庙斋兢永夕，书府会羣仙。\n粉壁连霜曙，冰池对月圆。\n岁时忧裏换，钟漏静中传。\n蓬髮颜空老，松心契独全。\n赠言因傅说，垂训在三篇。",
        "dynasty": "唐",
        "collection_info": null
    },
    {
        "uuid": "f5f26ee2acd14cf710189438dc148b2c",
        "title": "夏夜北园即事寄门下武相公",
        "author": "李吉甫",
        "content": "结构非华宇，登临似古原。\n僻殊萧相宅，芜胜邵平园。\n避暑依南庑，追凉在北轩。\n烟霞霄外静，草露月中繁。\n鹊绕惊还止，虫吟思不喧。\n怀君欲有赠，宿昔贵忘言。",
        "dynasty": "唐",
        "collection_info": null
    },
    {
        "uuid": "6387b98a73bb205891aac1fb5c09008a",
        "title": "九日小园独谣赠门下武相公",
        "author": "李吉甫",
        "content": "小园休沐暇，暂与故山期。\n树杪悬丹枣，苔阴落紫梨。\n舞丛新菊徧，绕格古藤垂。\n受露红兰晚，迎霜白薤肥。\n上公留凤沼，冠劒侍清祠。\n应念端居者，长惭补衮诗。",
        "dynasty": "唐",
        "collection_info": null
    },
    {
        "uuid": "133e56ad78c7b90109c8be2b64b678a4",
        "title": "怀伊川赋",
        "author": "李吉甫",
        "content": "龙门南岳尽伊原，草树人烟目所存。\n正是北州梨枣熟，梦魂秋日到郊园。",
        "dynasty": "唐",
        "collection_info": null
    },
    {
        "uuid": "ec748d5351a650df3f896b9c4aca6f50",
        "title": "癸巳岁吉甫环丘摄事合于中书后阁宿斋常负忝愧移止于集贤院会门下相公以七言垂寄亦有所酬短章绝韵不足抒意因叙所怀奉寄相公兼呈集贤院诸学士",
        "author": "李吉甫",
        "content": "淮海同三入，枢衡过六年。\n庙斋兢永夕，书府会群仙。\n粉壁连霜曙，冰池对月圆。\n岁时忧裏换，钟漏静中传。\n蓬发颜空老，松心契独全。\n赠言因傅说，垂训在三篇。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十八"
        }
    },
    {
        "uuid": "138b654df795aaab8eb922da121fdf92",
        "title": "九日小园独谣赠门下武相公",
        "author": "李吉甫",
        "content": "小园休沐暇，暂与故山期。\n树杪悬丹枣，苔阴落紫梨。\n舞丛新菊遍，绕格古藤垂。\n受露红兰晚，迎霜白薤肥。\n上公留凤沼，冠剑侍清祠。\n应念端居者，长惭补衮诗。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十八"
        }
    }
]