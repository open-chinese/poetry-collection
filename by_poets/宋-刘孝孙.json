[
    {
        "uuid": "55817bb614eb4f5f2f64d28a7a0dc7fc",
        "title": "赋新繁周表权如诏亭",
        "author": "刘孝孙",
        "content": "义方曾榜旧亭名，子已为郎典要城。\n身服上恩今日显，诏符前语是人惊。\n正如伯起鳣堂兆，兼胜于公驷阀荣。\n试问繁江诸父老，诗书何似宝金籯。",
        "dynasty": "宋",
        "collection_info": null
    },
    {
        "uuid": "3766c44df9d57b1ea6b20b74213a2e2b",
        "title": "黄河",
        "author": "刘孝孙",
        "content": "鸿流导积石，惊浪下龙门。\n仙槎不辨处，沉璧想犹存。",
        "dynasty": "宋",
        "collection_info": null
    },
    {
        "uuid": "c5a0c8fc4e91b458e09efb10ee27b333",
        "title": "句",
        "author": "刘孝孙",
        "content": "诗书鲁国真男子，歌吹扬州是贵人。",
        "dynasty": "宋",
        "collection_info": null
    }
]