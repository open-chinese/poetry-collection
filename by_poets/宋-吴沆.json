[
    {
        "uuid": "64cb8a3c18d044d081b8c4bf6554aee9",
        "title": "晚归",
        "author": "吴沆",
        "content": "夕阳西欲没，宛转山气昏。\n独逝颇无累，时欣暗经林。\n栖鸟未稳集，归马无奔声。\n恍忽自得意，兴来谁与言。",
        "dynasty": "宋",
        "collection_info": null
    },
    {
        "uuid": "1086a6cc77dbc23ee8c814d89f95d7b6",
        "title": "早行",
        "author": "吴沆",
        "content": "晨风集微和，晓色动佳气。\n溟溟四郊烟，漠漠一川水。\n前村鸡犬喧，远树鸟雀喜。\n山腰客行来，林下雉惊起。\n时闻牧童谣，不见骑牛至。\n回头望东隅，晓日粲光丽。\n胸襟倏暄烦，败我幽静意。\n行行载驰驱，已復到城市。",
        "dynasty": "宋",
        "collection_info": null
    },
    {
        "uuid": "0dbd372279a05a091fea5f79320ab946",
        "title": "晓晴",
        "author": "吴沆",
        "content": "夜半雨忽作，朝来云又晴。\n林花洗幽艷，池水湛虚明。\n草色侵衣湿，山光入座清。\n茅檐正幽寂，啼鸟两三声。",
        "dynasty": "宋",
        "collection_info": null
    },
    {
        "uuid": "4039f39d3b3a10380639cf9c0c4644b5",
        "title": "野外",
        "author": "吴沆",
        "content": "野外望中阔，遥山宛转随。\n小溪芳草合，高树古藤垂。\n鸟过惊风疾，云行度岭迟。\n回头失归路，还问老农知。",
        "dynasty": "宋",
        "collection_info": null
    },
    {
        "uuid": "a18a42968bdf11174056ade620db1c9e",
        "title": "岳阳作",
        "author": "吴沆",
        "content": "岁暮怀家客，通宵不自娱。\n诸兄得意否，老母有欢无。\n已谢交朋远，犹思弟妹孤。\n吾身不足念，为此一嗟吁。",
        "dynasty": "宋",
        "collection_info": null
    },
    {
        "uuid": "f856cb073c24d7d4dfb38914621aff3f",
        "title": "友人趋宁化",
        "author": "吴沆",
        "content": "闻君早晚趋宁化，尚有新诗别故人。\n试问几程端可到，还忧半载不相亲。\n伤心岁律峥嵘暮，解事梅花摘索新。\n去去冰霜频莫厌，庭闱和气即如春。",
        "dynasty": "宋",
        "collection_info": null
    },
    {
        "uuid": "f64d722dec134f664fde552a61665a40",
        "title": "以易授玭有契于予心喜而成诗",
        "author": "吴沆",
        "content": "早日功名世背驰，拟将文字疗寒饥。\n虽无杜甫惊人句，庶免渊明责子诗。\n总角宜兴俱脱颖，含哺应惠尚儿痴。\n殷勤谢尔传心印，解后灵椿见五枝。",
        "dynasty": "宋",
        "collection_info": null
    },
    {
        "uuid": "737535cd18999b665eb3dfc54553416d",
        "title": "春游吟",
        "author": "吴沆",
        "content": "鸟语烟光裏，人行草色中。\n池边忽分散，花下復相逢。",
        "dynasty": "宋",
        "collection_info": null
    },
    {
        "uuid": "5f0e9e4d522f1b79bff4438ea21ba1cc",
        "title": "首夏",
        "author": "吴沆",
        "content": "积雨有余润，游云无定阴。\n燕飞华屋静，莺啭碧窗深。",
        "dynasty": "宋",
        "collection_info": null
    },
    {
        "uuid": "b23f785d4230f19d7bbaab0b4b0cf560",
        "title": "折花",
        "author": "吴沆",
        "content": "野花开处客徘徊，胡蝶抟飞敛復开。\n折得野花随手去，不知胡蝶逐人来。",
        "dynasty": "宋",
        "collection_info": null
    },
    {
        "uuid": "fb20333c57cbdeacb5a3bb12964e20a5",
        "title": "临高台  其一",
        "author": "吴沆",
        "content": "高高轩楹日照东，扶桑柱植西昆崙。\n上有明真紫霞客，厮征伯侨役羡门。\n月驭叱前驱，风驷殿后奔。\n灵衣披披溘晻霭，玉斧断断除烦冤。\n虚皇下两耳，授以金简文。\n相观峻极不容步，拟轶清气排重阍。\n嚥日诵黄庭，滴露抄韦编。\n羊歧之亡罔象得，蛮触之角酰鸡天，临台一笑俱超然。",
        "dynasty": "宋",
        "collection_info": null
    },
    {
        "uuid": "1fe0678369f2681ce43fde250ade7999",
        "title": "临高台  其二",
        "author": "吴沆",
        "content": "高筑黄金贮俊才，云关玉锁问谁开。\n若非倚赖东风力，安得凭虚直上来。",
        "dynasty": "宋",
        "collection_info": null
    },
    {
        "uuid": "16143b46b1580ca5d14a72baa6035d0c",
        "title": "临高台  其三",
        "author": "吴沆",
        "content": "高台跨崇冈，檐宇锁空雾。\n新晴洗双目，十里在跬步。\n霏霏渔浦烟，冉冉富春树。\n风花不我私，何以理愁绪。\n谁梳白玉窗，中有浮云度。\n浮云吹不开，不见行人去。",
        "dynasty": "宋",
        "collection_info": null
    },
    {
        "uuid": "68854c998f6dd088999c36c594867e14",
        "title": "三清山",
        "author": "吴沆",
        "content": "选胜园林兴未阑，拏舟飞出小溪湾。\n光摇一碧回环水，翠挹三清远近山。\n似惜雨晴天恰好，真忘名利日长闲。\n松筠不锁神仙境，携得烟霞满袖还。",
        "dynasty": "宋",
        "collection_info": null
    },
    {
        "uuid": "047f2fb6c71339fb9a81a8d6dd76a680",
        "title": "句  其一",
        "author": "吴沆",
        "content": "树头明月光欲吐，反眼仰面天恢恢。",
        "dynasty": "宋",
        "collection_info": null
    },
    {
        "uuid": "784d9101522ec54053a5757aa310be40",
        "title": "句  其二",
        "author": "吴沆",
        "content": "隙风无端吹我烛，满窗明月心更清。",
        "dynasty": "宋",
        "collection_info": null
    },
    {
        "uuid": "5305f1a1447d573e27bfc7c47e1b2b2b",
        "title": "句  其三",
        "author": "吴沆",
        "content": "江流回转石不移，钓丝卷尽生鬚丝。",
        "dynasty": "宋",
        "collection_info": null
    },
    {
        "uuid": "cda49827d8362491546f76cc0ce9144a",
        "title": "句  其四",
        "author": "吴沆",
        "content": "为兵不愿作刀锯，刑人未必皆不忠。\n为器不愿作钟鼎，铭勋未为皆有功。",
        "dynasty": "宋",
        "collection_info": null
    },
    {
        "uuid": "def93c1043caed82a9fc26bb6c76aa1f",
        "title": "句  其五",
        "author": "吴沆",
        "content": "耳根静处水流村，眼界空时山在门。",
        "dynasty": "宋",
        "collection_info": null
    },
    {
        "uuid": "c0ebc065ca6c564d1fa41fe5aabfd8e2",
        "title": "句  其六",
        "author": "吴沆",
        "content": "燕忙将入夏，蚕暖正眠春。",
        "dynasty": "宋",
        "collection_info": null
    },
    {
        "uuid": "54e99be7c9b99f09a8b413a4a1cbcb08",
        "title": "句  其七",
        "author": "吴沆",
        "content": "水痕纔破腊，云黯似知春。",
        "dynasty": "宋",
        "collection_info": null
    },
    {
        "uuid": "e8cfbb56dc0352aa011825c25ed0c3fc",
        "title": "句  其八",
        "author": "吴沆",
        "content": "圣主思文德，元臣献武功。\n一言深悟主，五利且和戎。\n……天地包羞日，山河匿怨中。\n……儒生别有泪，不是哭途穷。\n……战伐功何有，和亲计未疏。\n将军休抵掌，隐忍待驱除。\n……氛祲埋金阙，尘沙暝梓宫。\n……古来尝胆事，泣血望羣公。",
        "dynasty": "宋",
        "collection_info": null
    },
    {
        "uuid": "5d44e350f3f2cb938d8996354f400df0",
        "title": "句  其九",
        "author": "吴沆",
        "content": "江淮十载警胡尘，底事磨崖未勒勋。\n闻道本朝还遣使，且令诸将各收军。",
        "dynasty": "宋",
        "collection_info": null
    },
    {
        "uuid": "e843e7e93d7a5d708c6e9708bc381bc7",
        "title": "句  其一○",
        "author": "吴沆",
        "content": "寇残井邑困流离，回首欢娱一一悲。\n不厌儿童遭世乱，惟愁父老说清时。",
        "dynasty": "宋",
        "collection_info": null
    },
    {
        "uuid": "a2796fab4db686c25dae0cd0da74312b",
        "title": "句  其一一",
        "author": "吴沆",
        "content": "万井火熬波裏雪，十州雷送雨前春。",
        "dynasty": "宋",
        "collection_info": null
    },
    {
        "uuid": "e42f4d33fc788fe58d7e29fae1e8d1be",
        "title": "句  其一二",
        "author": "吴沆",
        "content": "乱石分开急流水，羣山拥出最高峰。",
        "dynasty": "宋",
        "collection_info": null
    },
    {
        "uuid": "ff8d4ee1cb1e100db2da154df720b925",
        "title": "句  其一三",
        "author": "吴沆",
        "content": "山高不改自然色，水远能流无尽声。",
        "dynasty": "宋",
        "collection_info": null
    },
    {
        "uuid": "0f2c7eb2a144ca1662786a7c32302287",
        "title": "句  其一四",
        "author": "吴沆",
        "content": "木落青无影，荷枯澹有香。",
        "dynasty": "宋",
        "collection_info": null
    },
    {
        "uuid": "4022da368295b1672bccf6d09e0052ca",
        "title": "句  其一五",
        "author": "吴沆",
        "content": "行杯波动金莲侧，剪烬灯飘宝蜡残。",
        "dynasty": "宋",
        "collection_info": null
    },
    {
        "uuid": "2a1eeee521b883f8c17c472bcb715bf1",
        "title": "句  其一六",
        "author": "吴沆",
        "content": "西风横吹雨脚断，秋云轻笼日花明。",
        "dynasty": "宋",
        "collection_info": null
    },
    {
        "uuid": "f97408fbba1df7177b8928d5775e7e70",
        "title": "句  其一七",
        "author": "吴沆",
        "content": "君少作奇字，瘦硬得柳骨。\n墨凈剪水匀，势健拗铁屈。\n……新诗更镌磨，劲绝与字匹。\n老蛟寒卧波，壮士努抉石。\n翻盆势动摇，诗与字俱力。",
        "dynasty": "宋",
        "collection_info": null
    },
    {
        "uuid": "3eb8c1449da8c2ca497cf2407c2fe48f",
        "title": "句  其一八",
        "author": "吴沆",
        "content": "樵歌催日晚，村乐见年丰。\n……雁阵横冲雾，酒军酣战风。",
        "dynasty": "宋",
        "collection_info": null
    },
    {
        "uuid": "3c916743b9aef6118a12e5bc52106ce4",
        "title": "句  其一九",
        "author": "吴沆",
        "content": "羽卫连荆棘，衣冠杂虎狼。\n烟沉凫雁断，天阔水云黄。\n……风悲云动色，天惨日无光。",
        "dynasty": "宋",
        "collection_info": null
    },
    {
        "uuid": "286a9e1d0891132e4b83f3b01e867bbc",
        "title": "句  其二○",
        "author": "吴沆",
        "content": "霜皮围四十，水击黑三千。\n……山河归整顿，天地入陶甄。\n……但存忠贯日，未问写凌烟。\n……远吸金茎露，高攀玉井莲。\n……风度优囊笏，恩光遶赐鞭。\n……李唐光夹日，炎汉赫中天。\n……共承天柱折，独斡斗杓旋。\n……怀古歌鸿雁，伤今拜杜鹃。\n……王气周旋内，胡尘笑语边。\n……浮云开斥堠，飞鸟避戈鋋。\n……蜀道开天险，雄夸亿万年。\n停空蟠瑞气，盖代出真贤。\n……国多艰难尽，公归早晚遄。\n愿为元结颂，磨石待高镌。",
        "dynasty": "宋",
        "collection_info": null
    },
    {
        "uuid": "c053f9481130a99f3398890bcecb6c91",
        "title": "句  其二一",
        "author": "吴沆",
        "content": "厌看花笑客，忍受草欺人。",
        "dynasty": "宋",
        "collection_info": null
    },
    {
        "uuid": "7d9b754955389ffd9348738b1f4658f7",
        "title": "句  其二二",
        "author": "吴沆",
        "content": "水流成独往，山势作朋来。",
        "dynasty": "宋",
        "collection_info": null
    },
    {
        "uuid": "1d2144524127198a8a5a9770ac5fdd59",
        "title": "句  其二三",
        "author": "吴沆",
        "content": "春令乍来风掠地，寒威潜退雪消峰。",
        "dynasty": "宋",
        "collection_info": null
    },
    {
        "uuid": "b301d8609418a6aa3406ac396775cb79",
        "title": "句  其二四",
        "author": "吴沆",
        "content": "争屯未就云头合，结党欲成风势高。",
        "dynasty": "宋",
        "collection_info": null
    },
    {
        "uuid": "9b9f2e175949c47a0f26f75aa529ed94",
        "title": "句  其二五",
        "author": "吴沆",
        "content": "叶稀林脱颖，沙现水分镳。",
        "dynasty": "宋",
        "collection_info": null
    },
    {
        "uuid": "d53c908f6c095370e992167a61ee1ce4",
        "title": "句  其二六",
        "author": "吴沆",
        "content": "起于怀素节，嘉乃伴虚心。",
        "dynasty": "宋",
        "collection_info": null
    },
    {
        "uuid": "491711b142c0d20af91c5d59457357d4",
        "title": "句  其二七",
        "author": "吴沆",
        "content": "柔桑翠竹相倾倒，细草幽花自发明。",
        "dynasty": "宋",
        "collection_info": null
    },
    {
        "uuid": "a290d9354f11f190f362f398cc3a5e33",
        "title": "句  其二八",
        "author": "吴沆",
        "content": "草迷花径烦调护，波泊莲塘欠节宣。",
        "dynasty": "宋",
        "collection_info": null
    },
    {
        "uuid": "22574b2131398d1b4554a9a27279e794",
        "title": "句  其二九",
        "author": "吴沆",
        "content": "新月辉辉动，黄云渐渐收。",
        "dynasty": "宋",
        "collection_info": null
    },
    {
        "uuid": "0dea6e3868ed858fda32e71044494616",
        "title": "句  其三○",
        "author": "吴沆",
        "content": "吹断碧云春昼永，落残红雨晓风轻。",
        "dynasty": "宋",
        "collection_info": null
    },
    {
        "uuid": "4791f4b54684e17a58e9f3c727cb885f",
        "title": "句  其三一",
        "author": "吴沆",
        "content": "挑灯倦夜羞黄裏，置笔穷年对白间。",
        "dynasty": "宋",
        "collection_info": null
    },
    {
        "uuid": "318102ebd5e0e4eb81fb7d714a896561",
        "title": "句  其三二",
        "author": "吴沆",
        "content": "空虚气象还生白，笔退工夫见杀青。",
        "dynasty": "宋",
        "collection_info": null
    },
    {
        "uuid": "f52e4f21e5ea521b8324038c6129ee81",
        "title": "句  其三三",
        "author": "吴沆",
        "content": "中朝共惜无双士，绝塞贪看第一人。",
        "dynasty": "宋",
        "collection_info": null
    },
    {
        "uuid": "99ff59e07397248e9ad3fdcbc3928e0a",
        "title": "句  其三四",
        "author": "吴沆",
        "content": "已经平子宜无憾，未见夷吾得不忧。",
        "dynasty": "宋",
        "collection_info": null
    }
]