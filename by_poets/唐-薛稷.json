[
    {
        "title": "郊庙歌辞 仪坤庙乐章 昭升",
        "author": "薛稷",
        "content": "阳灵配德，阴魄昭升。\n尧坛凤下，汉室龙兴。\n俔天作对，前旒是凝。\n化行南国，道盛西陵。\n造舟集灌，无德而称。\n我粢既絜，我醴既澄。\n阴阴灵庙，光灵若凭。\n德馨惟享，孝思烝烝。",
        "dynasty": "唐",
        "collection_info": null
    },
    {
        "title": "仪坤庙乐章二首 一",
        "author": "薛稷",
        "content": "阳灵配德，阴魄昭升。\n尧坛凤下，汉室龙兴。\n俔天作对，前旒是凝。\n化行南国，道盛西陵。\n造舟集灌，无德而称。\n我粢既洁，我醴既澄。\n阴阴灵庙，光灵若凭。\n德馨惟飨，孝思烝烝。",
        "dynasty": "唐",
        "collection_info": null
    },
    {
        "title": "仪坤庙乐章二首 二",
        "author": "薛稷",
        "content": "干道既亨，坤元以贞。\n肃雍攸在，辅佐斯成。\n外睦九族，内光一庭。\n克生睿哲，祚我休明。\n钦若徽范，悠哉淑灵。\n建兹清宫，于彼上京。\n缩茅以献，絜秬惟馨。\n实受其福，斯乎亿龄。",
        "dynasty": "唐",
        "collection_info": null
    },
    {
        "title": "九日幸临渭亭登高应制得历字",
        "author": "薛稷",
        "content": "暮节乘原野，宣游俯崖壁。\n秋登华实满，气严鹰隼击。\n仙菊含霜泛，圣藻临云锡。\n愿陪九九辰，长奉千千历。",
        "dynasty": "唐",
        "collection_info": null
    },
    {
        "title": "慈恩寺九日应制",
        "author": "薛稷",
        "content": "宝宫星宿劫，香塔鬼神功。\n王游盛尘外，睿览出区中。\n日宇开初景，天词掩大风。\n微臣谢时菊，薄采入芳丛。",
        "dynasty": "唐",
        "collection_info": null
    },
    {
        "title": "早春鱼亭山",
        "author": "薛稷",
        "content": "春气动百草，纷荣时断续。\n白云自高妙，裴回空山曲。\n阳林花已红，寒涧苔未绿。\n伊余息人事，萧寂无营欲。\n客行虽云远，翫之聊自足。",
        "dynasty": "唐",
        "collection_info": null
    },
    {
        "title": "秋日还京陕西十里作",
        "author": "薛稷",
        "content": "驱车越陕郊，北顾临大河。\n隔河望乡邑，秋风水增波。\n西登咸阳途，日暮忧思多。\n傅岩既纡郁，首山亦嵯峨。\n操筑无昔老，采薇有遗歌。\n客游节回换，人生知几何。",
        "dynasty": "唐",
        "collection_info": null
    },
    {
        "title": "奉和送金城公主适西蕃应制",
        "author": "薛稷",
        "content": "天道宁殊俗，慈仁乃戢兵。\n怀荒寄赤子，忍爱鞠苍生。\n月下琼娥去，星分宝婺行。\n关山马上曲，相送不胜情。",
        "dynasty": "唐",
        "collection_info": null
    },
    {
        "title": "春日登楼野望",
        "author": "薛稷",
        "content": "凭轩聊一望，春色几芬菲。\n野外烟初合，楼前花正飞。\n娇莺弄新响，斜日散余晖。\n谁忍孤游客，言念独依依。",
        "dynasty": "唐",
        "collection_info": null
    },
    {
        "title": "饯许州宋司马赴任",
        "author": "薛稷",
        "content": "令弟与名兄，高才振两京。\n别序闻鸿燕，离章动鹡鸰。\n远朋驰翰墨，胜地写丹青。\n风月相思夜，劳望颍川星。",
        "dynasty": "唐",
        "collection_info": null
    },
    {
        "title": "奉和圣制春日幸望春宫应制",
        "author": "薛稷",
        "content": "九春风景足林泉，四面云霞敞御筵。\n花镂黄山绣作苑，草图玄灞锦为川。\n飞觞竞醉心迴日，走马争先眼着鞭。\n喜奉仙游归路远，直言行乐不言旋。",
        "dynasty": "唐",
        "collection_info": null
    },
    {
        "title": "奉和幸安乐公主山庄应制",
        "author": "薛稷",
        "content": "主家园囿极新规，帝郊游豫奉天仪。\n欢宴瑶台镐京集，赏赐铜山蜀道移。\n曲阁交映金精板，飞花乱下珊瑚枝。\n借问今朝八龙驾，何如昔日望仙池。",
        "dynasty": "唐",
        "collection_info": null
    },
    {
        "title": "秋朝览镜",
        "author": "薛稷",
        "content": "客心惊落木，夜坐听秋风。\n朝日看容鬓，生涯在镜中。",
        "dynasty": "唐",
        "collection_info": null
    },
    {
        "title": "夜宴安乐公主新宅",
        "author": "薛稷",
        "content": "秦楼宴喜月裴回，妓筵银烛满庭开。\n坐中香气排花出，扇后歌声逐酒来。",
        "dynasty": "唐",
        "collection_info": null
    },
    {
        "title": "饯唐永昌",
        "author": "薛稷",
        "content": "河洛风烟壮市朝，送君飞凫去渐遥。\n更思明年桃李月，花红柳绿宴浮桥。",
        "dynasty": "唐",
        "collection_info": null
    },
    {
        "title": "郊庙歌辞：仪坤庙乐章：昭升",
        "author": "薛稷",
        "content": "阳灵配德，阴魄昭升。尧坛凤下，汉室龙兴。\n伣天作对，前旒是凝。化行南国，道盛西陵，\n阴阴灵庙，光灵若凭。德馨惟享，孝思烝烝。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "仪坤庙乐章二首",
        "author": "薛稷",
        "content": "阳灵配德，阴魄昭升。尧坛凤下，汉室龙兴。伣天作对，\n我粢既洁，我醴既澄。阴阴灵庙，光灵若凭。德馨惟飨，\n外睦九族，内光一庭。克生睿哲，祚我休明。钦若徽范，\n实受其福，斯乎亿龄。",
        "dynasty": "唐",
        "collection_info": {
            "collection": "御定全唐诗",
            "volume": "卷九十三"
        }
    },
    {
        "title": "九日幸临渭亭登高应制得历字",
        "author": "薛稷",
        "content": "暮节乘原野，宣游俯崖壁。秋登华实满，气严鹰隼击。\n仙菊含霜泛，圣藻临云锡。愿陪九九辰，长奉千千历。",
        "dynasty": "唐",
        "collection_info": {
            "collection": "御定全唐诗",
            "volume": "卷九十三"
        }
    },
    {
        "title": "慈恩寺九日应制",
        "author": "薛稷",
        "content": "宝宫星宿劫，香塔鬼神功。王游盛尘外，睿览出区中。\n日宇开初景，天词掩大风。微臣谢时菊，薄采入芳丛。",
        "dynasty": "唐",
        "collection_info": {
            "collection": "御定全唐诗",
            "volume": "卷九十三"
        }
    },
    {
        "title": "早春鱼亭山",
        "author": "薛稷",
        "content": "春气动百草，纷荣时断续。白云自高妙，裴回空山曲。\n阳林花已红，寒涧苔未绿。伊余息人事，萧寂无营欲。\n客行虽云远，玩之聊自足。",
        "dynasty": "唐",
        "collection_info": {
            "collection": "御定全唐诗",
            "volume": "卷九十三"
        }
    },
    {
        "title": "秋日还京陕西十裏作",
        "author": "薛稷",
        "content": "驱车越陕郊，北顾临大河。隔河望乡邑，秋风水增波。\n西登咸阳途，日暮忧思多。傅岩既纡郁，首山亦嵯峨。\n操筑无昔老，采薇有遗歌。客游节回换，人生知几何。",
        "dynasty": "唐",
        "collection_info": {
            "collection": "御定全唐诗",
            "volume": "卷九十三"
        }
    },
    {
        "title": "奉和送金城公主适西蕃应制",
        "author": "薛稷",
        "content": "天道宁殊俗，慈仁乃戢兵。怀荒寄赤子，忍爱鞠苍生。\n月下琼娥去，星分宝婺行。关山马上曲，相送不胜情。",
        "dynasty": "唐",
        "collection_info": {
            "collection": "御定全唐诗",
            "volume": "卷九十三"
        }
    },
    {
        "title": "春日登楼野望",
        "author": "薛稷",
        "content": "凭轩聊一望，春色几芬菲。野外烟初合，楼前花正飞。\n娇莺弄新响，斜日散余晖。谁忍孤游客，言念独依依。",
        "dynasty": "唐",
        "collection_info": {
            "collection": "御定全唐诗",
            "volume": "卷九十三"
        }
    },
    {
        "title": "饯许州宋司马赴任",
        "author": "薛稷",
        "content": "令弟与名兄，高才振两京。别序闻鸿雁，离章动鹡鸰。\n远朋驰翰墨，胜地写丹青。风月相思夜，劳望颍川星。",
        "dynasty": "唐",
        "collection_info": {
            "collection": "御定全唐诗",
            "volume": "卷九十三"
        }
    },
    {
        "title": "奉和圣制春日幸望春宫应制",
        "author": "薛稷",
        "content": "九春风景足林泉，四面云霞敞御筵。花镂黄山绣作苑，\n喜奉仙游归路远，直言行乐不言旋。",
        "dynasty": "唐",
        "collection_info": {
            "collection": "御定全唐诗",
            "volume": "卷九十三"
        }
    },
    {
        "title": "奉和幸安乐公主山庄应制",
        "author": "薛稷",
        "content": "主家园囿极新规，帝郊游豫奉天仪。欢宴瑶台镐京集，\n借问今朝八龙驾，何如昔日望仙池。",
        "dynasty": "唐",
        "collection_info": {
            "collection": "御定全唐诗",
            "volume": "卷九十三"
        }
    },
    {
        "title": "秋朝览镜",
        "author": "薛稷",
        "content": "客心惊落木，夜坐听秋风。朝日看容鬓，生涯在镜中。",
        "dynasty": "唐",
        "collection_info": {
            "collection": "御定全唐诗",
            "volume": "卷九十三"
        }
    }
]