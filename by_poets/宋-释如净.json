[
    {
        "uuid": "a1b71ea5b71c22c30dd81c238b01877f",
        "title": "偈颂三十四首  其一",
        "author": "释如净",
        "content": "截断程途蓦直来，干坤洞彻此门开。\n左边拍兮右边吹，倒翻关捩起风雷。",
        "dynasty": "宋",
        "collection_info": null
    },
    {
        "uuid": "bcc08272d73fb0380c44d943264fd65f",
        "title": "偈颂三十四首  其二",
        "author": "释如净",
        "content": "开殿见佛，眼中毒刺。\n咄，拔却刺。\n礼拜烧香，颠倒钝置。",
        "dynasty": "宋",
        "collection_info": null
    },
    {
        "uuid": "6d61a091ff453eff7cc25ddd3fbf2366",
        "title": "偈颂三十四首  其三",
        "author": "释如净",
        "content": "抉出达磨眼睛，作泥弹子打人。\n海枯彻过底，波浪拍天高。",
        "dynasty": "宋",
        "collection_info": null
    },
    {
        "uuid": "8c02ef29fd043aecc15843dd13e08fcf",
        "title": "偈颂三十四首  其四",
        "author": "释如净",
        "content": "笔头秃尽一毫通，至治寥寥静极中。\n点起风云传号令，雷霆泼墨振纲宗。",
        "dynasty": "宋",
        "collection_info": null
    },
    {
        "uuid": "6f447aa3d6e211469d3e920de56177cc",
        "title": "偈颂三十四首  其五",
        "author": "释如净",
        "content": "瞿昙顶骨，夫子眼睛。\n两彩一赛，玉振金声。",
        "dynasty": "宋",
        "collection_info": null
    },
    {
        "uuid": "96c5add1c5293cee00c2f9cd1a269468",
        "title": "偈颂三十四首  其六",
        "author": "释如净",
        "content": "大地平沈，此座高广。\n千变万化，无功受赏。",
        "dynasty": "宋",
        "collection_info": null
    },
    {
        "uuid": "55ba6ae39e87a1ca562a5f5b35737e55",
        "title": "偈颂三十四首  其七",
        "author": "释如净",
        "content": "露柱怀胎，忽然爆裂。\n突出无孔铁槌，历劫都卢败缺。",
        "dynasty": "宋",
        "collection_info": null
    },
    {
        "uuid": "93879bbb30a22f44d8318965142fcf94",
        "title": "偈颂三十四首  其八",
        "author": "释如净",
        "content": "一举首登龙虎榜，太平亲到凤凰池。\n全生全杀超言象，更透机先向上机。",
        "dynasty": "宋",
        "collection_info": null
    },
    {
        "uuid": "23f0178d8360b81a4ae526bc128c3a0f",
        "title": "偈颂三十四首  其九",
        "author": "释如净",
        "content": "拔断毒蛇尾巴，穿住黑牛鼻孔。\n虚空背上牵来，大地六番震动。\n甚恶毒兮甚仇雠，屎尿腥臊汗血流。\n拟将眼觑无踪迹，箇是清凉第一头。",
        "dynasty": "宋",
        "collection_info": null
    },
    {
        "uuid": "242cfa83b2abc08032b5b6fa4cbcaedb",
        "title": "偈颂三十四首  其一○",
        "author": "释如净",
        "content": "过去然灯佛，相牵弄业识。\n现在漏灯盏，光影瞒人眼。\n未来干纸捻，贼赃无处典。\n咄，髑髅前点破，鼻孔裏看见。\n衲僧门下黑漫漫，历劫不分通一线。",
        "dynasty": "宋",
        "collection_info": null
    },
    {
        "uuid": "3786dc92b04189d64905afef284237b4",
        "title": "偈颂三十四首  其一一",
        "author": "释如净",
        "content": "梅花清晓香，烂熳而借功。\n柳线早春浓，日暄而转位。\n非那边去，从者裏来。\n哆哆和和兮主宾妙叶，跛跛挈挈兮偏正全该。",
        "dynasty": "宋",
        "collection_info": null
    },
    {
        "uuid": "e4e46382ae31baf608702758cf97e49d",
        "title": "偈颂三十四首  其一二",
        "author": "释如净",
        "content": "春风轻，春日晴。\n柳眼青，黄鶑鸣。\n鬰鬰葱葱生瑞气，世上老人天上星。\n释迦讚叹，弥勒证明，蟠桃仙果笑中呈。\n林下衲僧将何酬献，手中千古一枝藤。",
        "dynasty": "宋",
        "collection_info": null
    },
    {
        "uuid": "5983a73f38db6f4170f598c08de8924b",
        "title": "偈颂三十四首  其一三",
        "author": "释如净",
        "content": "三分光阴二早过，迟日江山丽。\n灵台一点不揩磨，春风花草香。\n贪生逐日区区去，泥融飞燕子。\n唤不回头争奈何，沙暖睡鸳鸯。",
        "dynasty": "宋",
        "collection_info": null
    },
    {
        "uuid": "77acb7ae8de4688b78e0a31ee83e6101",
        "title": "偈颂三十四首  其一四",
        "author": "释如净",
        "content": "云开山岳露，雨过色新鲜。\n翟昙不出世，败阙未生前。\n天上天下，贼是小人。\n三拜起来浇恶水，谩将掩彩当慇懃。",
        "dynasty": "宋",
        "collection_info": null
    },
    {
        "uuid": "64b61bb55a8e80699a5e3e1fd643b63d",
        "title": "偈颂三十四首  其一五",
        "author": "释如净",
        "content": "一叶落，空索索。\n天下秋，干剥剥。\n霹雳一声，滂沱大霔，笑看乌藤倒上树。",
        "dynasty": "宋",
        "collection_info": null
    },
    {
        "uuid": "5a044bbe5d0a2fa389544640c7d2b1bc",
        "title": "偈颂三十四首  其一六",
        "author": "释如净",
        "content": "六年落草野狐精，跳出浑身是葛藤。\n打失眼睛无觅处，诳人刚道悟明星。",
        "dynasty": "宋",
        "collection_info": null
    },
    {
        "uuid": "904d8a905a10856f26529ae3c47a1b11",
        "title": "偈颂三十四首  其一七",
        "author": "释如净",
        "content": "今朝正月初一，一举上上大吉。\n吉无不利，春风和气。\n散入花梢百草头，尘尘剎剎转风流。",
        "dynasty": "宋",
        "collection_info": null
    },
    {
        "uuid": "22f4b2d6845cae0695c31b50921c2baa",
        "title": "偈颂三十四首  其一八",
        "author": "释如净",
        "content": "髑髅前，脑盖后，一点洞明光影裏走。\n咄，然灯古佛转誵讹。",
        "dynasty": "宋",
        "collection_info": null
    },
    {
        "uuid": "cfc46ad01d666dcffa483440f6e22231",
        "title": "偈颂三十四首  其一九",
        "author": "释如净",
        "content": "无面目汉，面目全该。\n日烘杨柳眼，烟抹杏花腮。\n黄鶑啼不尽，特地下枝来。",
        "dynasty": "宋",
        "collection_info": null
    },
    {
        "uuid": "f4fd4991a35087b2ea9c4afe7f0f10a4",
        "title": "偈颂三十四首  其二○",
        "author": "释如净",
        "content": "瞿昙夜半翻筋斗，万像平沈大地空。\n赢得波旬拍手笑，灯笼露柱暗搥胸。",
        "dynasty": "宋",
        "collection_info": null
    },
    {
        "uuid": "50c623626e5f05e58421517dc47a6294",
        "title": "偈颂三十四首  其二一",
        "author": "释如净",
        "content": "龙生龙，凤生凤，指天指地独称尊，老鼠养儿巡屋栋。\n共将恶水蓦头浇，万两黄金也合消。",
        "dynasty": "宋",
        "collection_info": null
    },
    {
        "uuid": "1fd9a81edfb423f47be30430f66d209c",
        "title": "偈颂三十四首  其二二",
        "author": "释如净",
        "content": "白圭无玷，顽石点头。\n转关一拶，佛祖仇雠。\n咦，咬猪狗汉转风流。",
        "dynasty": "宋",
        "collection_info": null
    },
    {
        "uuid": "b6627ffbd2d169a09965eaecad95d31c",
        "title": "偈颂三十四首  其二三",
        "author": "释如净",
        "content": "云散秋空，即心见月。\n家家门前照明月，处处行人共明月。\n骑鲸捉月，撑船载月。\n忽然月落夜沈沈，笑杀胡僧齿门缺。",
        "dynasty": "宋",
        "collection_info": null
    },
    {
        "uuid": "427027e9161fa7ee74f2753945e00b52",
        "title": "偈颂三十四首  其二四",
        "author": "释如净",
        "content": "当堂不露，主人翁元是旧时。\n借影全彰，第一座屈烦今日。\n雪夜金乌历堂，炎天玉兔转怀。\n妙叶儿孙，全该祖父。\n木人执板云中拍，石女含笙水底吸。",
        "dynasty": "宋",
        "collection_info": null
    },
    {
        "uuid": "f9b829fc661e29461851918967dae299",
        "title": "偈颂三十四首  其二五",
        "author": "释如净",
        "content": "清凉大火聚，炎炎没回互。\n衲僧赤骨律，通身是剑树。\n在裏许相挨厮拶，在裏许放行把住。\n放行把住逞风流，总是冤家笑点头。",
        "dynasty": "宋",
        "collection_info": null
    },
    {
        "uuid": "63cacda8ed798c346aa96d8206ca71d4",
        "title": "偈颂三十四首  其二六",
        "author": "释如净",
        "content": "昨日一线短，今朝一线长。\n针眼裏过，尺寸上量。\n短长蓦札断，巧绣出鸳鸯。",
        "dynasty": "宋",
        "collection_info": null
    },
    {
        "uuid": "89cf0e2bb21e7d61379f878ba769164e",
        "title": "偈颂三十四首  其二七",
        "author": "释如净",
        "content": "天地一指，万物一马。\n二由一有，一亦放下。\n然后向者裏拈起，谓之衲僧火柴头。\n大海波心轻𢫫动，须弥顶上汗通流。\n今朝以此开炉，无宾主话勘破赵州。\n拟归暖处，箭过髑髅。",
        "dynasty": "宋",
        "collection_info": null
    },
    {
        "uuid": "5f7ee279b1dae40fc784841ed7717d9e",
        "title": "偈颂三十四首  其二八",
        "author": "释如净",
        "content": "瞿昙打失眼睛时，雪裏梅花只一枝。\n而今到处成荆棘，却笑春风缭乱吹。\n诸方说禅，清凉念诗。\n烧香点烛拜泥团，脑后辽天鹞子飞。",
        "dynasty": "宋",
        "collection_info": null
    },
    {
        "uuid": "d1a242a5621564814c4750f20cf2e0c0",
        "title": "偈颂三十四首  其二九",
        "author": "释如净",
        "content": "一滴不息，两滴三滴。\n滴滴沥沥，连朝至夕。\n变作滂沱勿奈何，山河大地衮风波。\n总不出衲僧喷嚏一激，直得云开日出。\n朗朗晴空吞八极，若还依旧水漉漉，浑家飘堕罗剎国。\n稽首释迦，南无弥勒。\n能救世间苦，观音妙智力。",
        "dynasty": "宋",
        "collection_info": null
    },
    {
        "uuid": "81060f577c7dca077d04e8698009072b",
        "title": "偈颂三十四首  其三○",
        "author": "释如净",
        "content": "大地平沈，侧布黄金。\n虚空透阔，高架栴檀。\n依稀马廐，彷佛牛栏。\n鹘眼鹰睛不许看。",
        "dynasty": "宋",
        "collection_info": null
    },
    {
        "uuid": "249c0d7ac1f3ec41eb7472f389a97c0a",
        "title": "偈颂三十四首  其三一",
        "author": "释如净",
        "content": "活刬群牛脑后毛，风吹日炙转腥臊。\n不堪狼藉熏天地，罪恶重将业火烧。\n切忌死灰寻舍利，臭烟蓬㶿燄头高。",
        "dynasty": "宋",
        "collection_info": null
    },
    {
        "uuid": "dc0f85f79b69fef63d07990588cb9f67",
        "title": "偈颂三十四首  其三二",
        "author": "释如净",
        "content": "船无底，米无粒，积岳堆山，洪波直入。\n恁么归来得自由，清凉门下尽点头。",
        "dynasty": "宋",
        "collection_info": null
    },
    {
        "uuid": "a4d4d08b5dcb67bb598c33e04592f98d",
        "title": "偈颂三十四首  其三三",
        "author": "释如净",
        "content": "金刚宝剑入红炉，煅出杨岐三脚馿。\n到处沙场鏖死战，髑髅交衮血糢糊。",
        "dynasty": "宋",
        "collection_info": null
    },
    {
        "uuid": "833ac3cea492529115f318e0b8febae3",
        "title": "偈颂三十四首  其三四",
        "author": "释如净",
        "content": "糁径杨花铺白毡，点池荷叶迭青钱。\n两彩一赛，其或未然。\n竹根稚子无人见，沙上鳬雏傍母眠。",
        "dynasty": "宋",
        "collection_info": null
    },
    {
        "uuid": "d881c1d840448c656e2420897aa5072a",
        "title": "偈颂三十四首  其三五",
        "author": "释如净",
        "content": "秋风凉，岩桂香。\n未归客，思故乡。\n吾无隠乎尔，捉贼须捉赃，舞蝶游蜂过短墙。",
        "dynasty": "宋",
        "collection_info": null
    },
    {
        "uuid": "93d3a222d84c6dda3f02f20264b1169e",
        "title": "偈颂十二首  其一",
        "author": "释如净",
        "content": "不曾动步上天台，金锁玄关尽豁开。\n坐断鞔峰第一句，万机俱透起风雷。",
        "dynasty": "宋",
        "collection_info": null
    },
    {
        "uuid": "31296ac1b4346afbad8b26ba9ab328e3",
        "title": "偈颂十二首  其二",
        "author": "释如净",
        "content": "饥来吃饭，困来打眠。\n炉鞴亘天，倒退三千。",
        "dynasty": "宋",
        "collection_info": null
    },
    {
        "uuid": "a06c5265ef81676688be47a3e147a347",
        "title": "偈颂十二首  其三",
        "author": "释如净",
        "content": "平沈大地，高出虚空。\n机先坐断，游戏神通。\n须弥灯王立下风。",
        "dynasty": "宋",
        "collection_info": null
    },
    {
        "uuid": "02e9ba7aed4b37d1a16b8e88d39d570b",
        "title": "偈颂十二首  其四",
        "author": "释如净",
        "content": "打破黑漆桶，十方空豁豁。\n爆雷一喝变通，掣电千机顿发。\n便可以东行撑架门庭，西班怒駡佛祖。\n收放绝来由，纵横透今古。",
        "dynasty": "宋",
        "collection_info": null
    },
    {
        "uuid": "97a002c1630cbb149d9eb6337c6ce5cd",
        "title": "偈颂十二首  其五",
        "author": "释如净",
        "content": "韩信造浮桥，李广入布袋。\n一箭透双关，干坤无罣碍。",
        "dynasty": "宋",
        "collection_info": null
    },
    {
        "uuid": "efb8597c7da3e1aa7d56f72d3c99afb5",
        "title": "偈颂十二首  其六",
        "author": "释如净",
        "content": "晷运推移，日南长至。\n眼睛裏放光，鼻孔裏出气。\n饱饭快活屙一堆，超过瞿昙亲授记。",
        "dynasty": "宋",
        "collection_info": null
    },
    {
        "uuid": "b641ab32b9bc5c58fd2500c19a58978a",
        "title": "偈颂十二首  其七",
        "author": "释如净",
        "content": "斩鲸龙头角，截虎豹爪牙。\n烂泥团受用不尽，踏着刺方见作家。\n谁在画楼沽酒处，相邀来吃赵州茶。",
        "dynasty": "宋",
        "collection_info": null
    },
    {
        "uuid": "0702838213e5222f779fa200b6d51b8d",
        "title": "偈颂十二首  其八",
        "author": "释如净",
        "content": "今朝九月初一，打板普请坐禅。\n第一切忌瞎睡，直下猛烈为先。\n忽然爆破漆桶，豁如云散秋天。\n劈脊棒，迸胸拳，昼夜方纔不可眠。\n虚空消殒更消殒，透过威音未朕前。\n咦，栗棘金圈恣交衮，凯歌高贺彻风颠。",
        "dynasty": "宋",
        "collection_info": null
    },
    {
        "uuid": "8891b36e21c04a52d3dd5b7fe2fdd9b0",
        "title": "偈颂十二首  其九",
        "author": "释如净",
        "content": "夜半乌鸡抱鹄卵，天明生出箇老鹳。\n毛长觜短鹭鷀形，飞起一天星斗乱。\n一拳拳倒黄鹤楼，一踢踢翻鹦鹉洲。\n咄，篱边燕雀空啾啾。",
        "dynasty": "宋",
        "collection_info": null
    },
    {
        "uuid": "ca64e66eaa5cb4ecae5a1162f6a1280e",
        "title": "偈颂十二首  其一○",
        "author": "释如净",
        "content": "元正启祚，万物咸新。\n伏惟大众，梅开早春。",
        "dynasty": "宋",
        "collection_info": null
    },
    {
        "uuid": "ae95a43121813efbe63e557c5f0c0c9f",
        "title": "偈颂十二首  其一一",
        "author": "释如净",
        "content": "半年吃饭坐鞔峰，锁断烟云千万重。\n忽地一声轰霹雳，帝乡春色杏花红。",
        "dynasty": "宋",
        "collection_info": null
    },
    {
        "uuid": "29e74d9c9266e17092af12b2075d35a4",
        "title": "偈颂三十八首  其一",
        "author": "释如净",
        "content": "净慈门下，牛栏马厩。\n一拶透关，豁开宇宙。\n咦，切忌追风捕影。",
        "dynasty": "宋",
        "collection_info": null
    },
    {
        "uuid": "ebf638473319bfc9f4f16f60f13d70e3",
        "title": "偈颂三十八首  其二",
        "author": "释如净",
        "content": "黄金殿上一转语，烜爀红轮照万方。\n草木丛林成正觉，砖头瓦砾放毫光。",
        "dynasty": "宋",
        "collection_info": null
    },
    {
        "uuid": "6b2604b7047660b61a90076c2b405d0c",
        "title": "偈颂三十八首  其三",
        "author": "释如净",
        "content": "截断千差，单提一着。\n那边放下龟毛，者裏拈起兔角。\n咦，敲开欢喜妙楼阁，瑞霭祥云充碧落。\n转入梅花烂熳看，春风撼动玉栏干。\n人天普会，佛祖透关。\n发大机，显大用，铁锤混队骨毛寒。\n四海五湖皇化裏，太平无象有来端。",
        "dynasty": "宋",
        "collection_info": null
    },
    {
        "uuid": "c5bd3a97f92abd2576a8025c432bcaae",
        "title": "偈颂三十八首  其四",
        "author": "释如净",
        "content": "一言相契，万古不移。\n柳眼发新条，梅花满旧枝。",
        "dynasty": "宋",
        "collection_info": null
    },
    {
        "uuid": "a54055cf2fe4f33342c3be6936ede575",
        "title": "偈颂三十八首  其五",
        "author": "释如净",
        "content": "今朝二月初一，拂子眼睛凸出。\n明似镜，黑如漆。\n蓦然𨁝跳，吞却干坤一色。\n衲僧门下，犹是撞墙撞壁。",
        "dynasty": "宋",
        "collection_info": null
    },
    {
        "uuid": "4a5d969857c4e8989621ac2e8c82ce0d",
        "title": "偈颂三十八首  其六",
        "author": "释如净",
        "content": "霖霪大雨，豁远大晴。\n虾蟆啼，蚯蚓鸣，古佛不曾过去，发挥金刚眼睛。\n咄，葛藤葛藤。",
        "dynasty": "宋",
        "collection_info": null
    },
    {
        "uuid": "30bdf66425e7c1f35e148b5a5a3ab2dc",
        "title": "偈颂三十八首  其七",
        "author": "释如净",
        "content": "不曾生，不曾死，洞裏桃花红照水。\n可怜开眼被渠瞒，人间天上风波起。",
        "dynasty": "宋",
        "collection_info": null
    },
    {
        "uuid": "3d1cfe16ab19d31b3357176eb8084d41",
        "title": "偈颂三十八首  其八",
        "author": "释如净",
        "content": "檐声不断前旬雨，电影还连后夜雷。\n麦怕水侵秧怕冷，蚕桑犹要暖来催。\n众生没在苦，苍天良可哀。\n咄，杲日当空慧眼开。",
        "dynasty": "宋",
        "collection_info": null
    },
    {
        "uuid": "5868113bb344c5d8366e8bacc3f327dd",
        "title": "偈颂三十八首  其九",
        "author": "释如净",
        "content": "无忧树下浴婴孩，清晓蔷薇带露开。\n转过衲僧相见处，后槽馿马出胞胎。",
        "dynasty": "宋",
        "collection_info": null
    },
    {
        "uuid": "44a1fbac412fbfd1456053032b53778f",
        "title": "偈颂三十八首  其一○",
        "author": "释如净",
        "content": "结夏已过了，解夏犹未来。\n中间一句子，莲花照水开。\n因甚落草止啼，元只为婴孩。",
        "dynasty": "宋",
        "collection_info": null
    },
    {
        "uuid": "cfa5f3732204a1970eba72283f766814",
        "title": "偈颂三十八首  其一一",
        "author": "释如净",
        "content": "四月十五日结夏，老鼠入饭瓮。\n七月十五日解夏，乌龟上竹竿。\n诸方恁么，净慈不然。\n翻身透出竿头路，开眼掀翻瓮裏天。\n咄，两段不同休寐语，机先鹞子隔馿年。",
        "dynasty": "宋",
        "collection_info": null
    },
    {
        "uuid": "196f3c299944928af6f072b92f9de82a",
        "title": "偈颂三十八首  其一二",
        "author": "释如净",
        "content": "云漫漫，雨漫漫。\n中秋当此夜，漫漫黑漫漫。\n箇般真境界，赢得倚栏干。",
        "dynasty": "宋",
        "collection_info": null
    },
    {
        "uuid": "1ce7ad9e3e49af53772a81747fe83af0",
        "title": "偈颂三十八首  其一三",
        "author": "释如净",
        "content": "风飒飒，雨霖霖。\n圣人不曾灭度，演出清净妙音。\n若将耳听终难会，一句机先透古今。",
        "dynasty": "宋",
        "collection_info": null
    },
    {
        "uuid": "b8187ecafd9ef0dbf76de6e23a4e2536",
        "title": "偈颂三十八首  其一四",
        "author": "释如净",
        "content": "至人垂化无生死，示现阎浮有去来。\n剎剎尘尘成正觉，黄金宝殿玉楼台。",
        "dynasty": "宋",
        "collection_info": null
    },
    {
        "uuid": "34faf1076db3ada57bf154df846525cb",
        "title": "偈颂三十八首  其一五",
        "author": "释如净",
        "content": "把钓归来得锦鳞，充天塞地笑忻忻。\n虽然也只寻常事，历尽风波验尽人。",
        "dynasty": "宋",
        "collection_info": null
    },
    {
        "uuid": "93f8000003df8f5384a4a82014361f05",
        "title": "偈颂三十八首  其一六",
        "author": "释如净",
        "content": "清净法身卢舍那，衲僧队裏干罗卜。\n逐日呼来打一槌，万像森罗转辘辘。\n知恩以此报深恩，大家赢得噇斋粥。",
        "dynasty": "宋",
        "collection_info": null
    },
    {
        "uuid": "d36466ea7d6de855f6c81d03c11f68b7",
        "title": "偈颂三十八首  其一七",
        "author": "释如净",
        "content": "寿皇顶𩕳老冤魔，痛念先师旧草窠。\n聊借蒲团供打坐，大家拍手唱山歌。",
        "dynasty": "宋",
        "collection_info": null
    },
    {
        "uuid": "0d23a1fadb34773ce4f4976ac15966ce",
        "title": "偈颂三十八首  其一八",
        "author": "释如净",
        "content": "独瞎顶门眼，大人具大见。\n掀翻瓮裏天，大智具大机。\n以大入小，万化普施。\n鶑迁乔木调新舌，梅吐清香发旧枝。",
        "dynasty": "宋",
        "collection_info": null
    },
    {
        "uuid": "66358f290bf155b9b2eb7dacd42683e2",
        "title": "偈颂三十八首  其一九",
        "author": "释如净",
        "content": "涅槃堂裏死功夫，风衮葫芦水上浮。\n恁么点开参学眼，释迦弥勒是他奴。",
        "dynasty": "宋",
        "collection_info": null
    },
    {
        "uuid": "9d640366f1787ba6f50527753421b369",
        "title": "偈颂三十八首  其二○",
        "author": "释如净",
        "content": "雨打虚空干剥剥，日明大地黑漫漫。\n箇中开得金刚眼，生死何尝有异端。\n须弥山，大海水，衲僧顶上波涛起。",
        "dynasty": "宋",
        "collection_info": null
    },
    {
        "uuid": "0a67ace80a1d6572947908ce003207af",
        "title": "偈颂三十八首  其二一",
        "author": "释如净",
        "content": "天得一以清，元正启祚。\n地得一以宁，万物咸新。\n且道衲僧得一合作么生，太平歌有道，和气笑迎春。",
        "dynasty": "宋",
        "collection_info": null
    },
    {
        "uuid": "a52e0fe24a9d24d44ce7b3eda714b813",
        "title": "偈颂三十八首  其二二",
        "author": "释如净",
        "content": "灯点点，月团团，游人歌皷闹中看。\n咫尺凤楼开雉扇，玉皇仙仗紫云端。",
        "dynasty": "宋",
        "collection_info": null
    },
    {
        "uuid": "2497cf16714b2f53c54c1e947b551f55",
        "title": "偈颂三十八首  其二三",
        "author": "释如净",
        "content": "天苍苍，地皇皇。\n钟馗元是鬼，赤口併消亡。\n衲僧八面无门户，今古寥寥白昼长。",
        "dynasty": "宋",
        "collection_info": null
    },
    {
        "uuid": "0e63f74d7969ed6c8b34d2eb171ddac4",
        "title": "偈颂三十八首  其二四",
        "author": "释如净",
        "content": "解却禅和布袋头，虚空豁达逞风流。\n去亦得，住亦得，大用现前无轨则。",
        "dynasty": "宋",
        "collection_info": null
    },
    {
        "uuid": "df41d19c17ae9197f479492794c9678c",
        "title": "偈颂三十八首  其二五",
        "author": "释如净",
        "content": "大海汪洋，须弥突兀。\n现在说法不思议，稽首光明最奇特。",
        "dynasty": "宋",
        "collection_info": null
    },
    {
        "uuid": "50c9d005f4c2c027dde75b812062b601",
        "title": "偈颂三十八首  其二六",
        "author": "释如净",
        "content": "十五日已前，湖光潋滟晴方好。\n十五日已后，山色空蒙雨益奇。\n正当十五日，若把西湖比西子，淡粧浓抹总相宜。\n中秋月似鸾台镜，赢得多才一首诗。",
        "dynasty": "宋",
        "collection_info": null
    },
    {
        "uuid": "8566c2379489519d93ad8a652dca0d74",
        "title": "偈颂三十八首  其二七",
        "author": "释如净",
        "content": "连雨初晴九月一，日头依旧东边出。\n照见五藴皆空，衲僧参学事毕。\n一尺水，一丈波，谢郎船上唱山歌。",
        "dynasty": "宋",
        "collection_info": null
    },
    {
        "uuid": "c37e6ed9ca95ae7df54e7d3de5d9c24b",
        "title": "偈颂三十八首  其二八",
        "author": "释如净",
        "content": "坐断老卢顶𩕳，拈起无柄木杓。\n忽然舀出铜汁铁丸，忽然舀出醍醐酥酪。\n佛祖大机难测度，犹是家常茶饭。",
        "dynasty": "宋",
        "collection_info": null
    },
    {
        "uuid": "a141640f346c6dd17dd654a1dd79acac",
        "title": "偈颂三十八首  其二九",
        "author": "释如净",
        "content": "杀人刀，活人剑，转磨转精，累试累验。\n乃上古之风规，亦今时之枢要。\n净慈门下实相当，倚天照雪寒光耀。",
        "dynasty": "宋",
        "collection_info": null
    },
    {
        "uuid": "051fcc1de1df93fd0c84b6de128a04f0",
        "title": "偈颂三十八首  其三○",
        "author": "释如净",
        "content": "烟蒙蒙，雨蒙蒙，芍药花开湿嫩红。\n我今灌沐诸如来，人间天上起清风。",
        "dynasty": "宋",
        "collection_info": null
    },
    {
        "uuid": "779ccfa641fe68e8634c13770400048b",
        "title": "偈颂三十八首  其三一",
        "author": "释如净",
        "content": "钟楼上念讚，床脚下种菜。\n不会不自在，会得是障碍。\n白狗吃生姜，胡人夜渡关。\n若不得流水，还应过别山。",
        "dynasty": "宋",
        "collection_info": null
    },
    {
        "uuid": "483863078429612d5d14efa9febd17d0",
        "title": "偈颂三十八首  其三二",
        "author": "释如净",
        "content": "人从平江来，却得福州信。\n寒食拜新年，虚空突出柄。\n咦，打破虚空笑不休，大家彻底验聱头。",
        "dynasty": "宋",
        "collection_info": null
    },
    {
        "uuid": "30f110a7a1ef362c1438882c4ae3fafc",
        "title": "偈颂三十八首  其三三",
        "author": "释如净",
        "content": "掩室摩竭国，老胡豁开顶门。\n杜口毗耶城，净名败缺话柄。\n提上古两端公案，发今朝一段威光。",
        "dynasty": "宋",
        "collection_info": null
    },
    {
        "uuid": "b562c970818f2664395bf4e0bb4b0d99",
        "title": "偈颂三十八首  其三四",
        "author": "释如净",
        "content": "竿木随身，逢场作戏。\n释迦老子毒花开，达磨大师王小二。\n吹笛打皷，搀行夺市，万像森罗笑点头。",
        "dynasty": "宋",
        "collection_info": null
    },
    {
        "uuid": "f1167fe47a7637b9de6c947e8a093629",
        "title": "偈颂三十八首  其三五",
        "author": "释如净",
        "content": "元正启祚，鼻孔发露。\n万物咸新，笑面迎春。\n净慈门下转风流，饭满钵盂茶满瓯。",
        "dynasty": "宋",
        "collection_info": null
    },
    {
        "uuid": "fc50ff480ea5e0e748c69b77c3be8e3e",
        "title": "偈颂三十八首  其三六",
        "author": "释如净",
        "content": "春雨洗春雪，雪消湖上山。\n雨晴相对看，突兀髑髅寒。",
        "dynasty": "宋",
        "collection_info": null
    },
    {
        "uuid": "bf755d4e16a215f2a601a96fbb089576",
        "title": "偈颂三十八首  其三七",
        "author": "释如净",
        "content": "一番雨，一番风，风雨湖山图画中。\n风摇水色瑠璃滑，雨泼山光翡翠浓。\n咄，杜鹃啼血滴花红。",
        "dynasty": "宋",
        "collection_info": null
    },
    {
        "uuid": "3d34c58bc26be91740bd2a06188d8beb",
        "title": "偈颂三十八首  其三八",
        "author": "释如净",
        "content": "铁酸豏，金刚剑，吞了斩了，以活为验。\n作家恁么共提持，超过佛祖增光焰。",
        "dynasty": "宋",
        "collection_info": null
    },
    {
        "uuid": "4852f01cdb1d3f3be1b2d6bd75f029e5",
        "title": "偈颂十首  其一",
        "author": "释如净",
        "content": "回避无门，此门大开。\n家私都脱尽，平白起风雷。",
        "dynasty": "宋",
        "collection_info": null
    },
    {
        "uuid": "65c16d394ce23f810e603caf8209981a",
        "title": "偈颂十首  其二",
        "author": "释如净",
        "content": "黄金妙相，着衣吃饭。\n因我礼你，早眠晏起。\n咦，谈玄说妙太无端，切忌拈花自热瞒。",
        "dynasty": "宋",
        "collection_info": null
    },
    {
        "uuid": "3893b54821bbc796307a3c84ce593d85",
        "title": "偈颂十首  其三",
        "author": "释如净",
        "content": "舞衫歌扇，花皷拍板。\n总是者箇戏棚，卖弄许多伎俩。\n咦，任他千圣出头来，立在下风高着眼。\n建法幢，立宗旨，明明佛敕曹溪是。",
        "dynasty": "宋",
        "collection_info": null
    },
    {
        "uuid": "f9fd3a460b5ff053064373bfcde60336",
        "title": "偈颂十首  其四",
        "author": "释如净",
        "content": "西来祖意庭前柏，鼻孔寥寥对眼睛。\n落地枯枝纔𨁝跳，松萝亮鬲笑掀腾。",
        "dynasty": "宋",
        "collection_info": null
    },
    {
        "uuid": "1e809564813304bd7deb8fbc7954a48e",
        "title": "偈颂十首  其五",
        "author": "释如净",
        "content": "深山岩崖问，石头大小答。\n崖崩石迸裂，虚空闹聒聒。",
        "dynasty": "宋",
        "collection_info": null
    },
    {
        "uuid": "5bf3874f3e6d60d918cfea838725c74c",
        "title": "偈颂十首  其六",
        "author": "释如净",
        "content": "一言相契即住，笑面花开玉树。\n诸方恁么点头，瑞岩刬地恶辣。\n咦，拳头无私绝后看，瞿昙顶上活鱍鱍。",
        "dynasty": "宋",
        "collection_info": null
    },
    {
        "uuid": "41f824d0b66da6b05a965ef98a1b1668",
        "title": "偈颂十首  其七",
        "author": "释如净",
        "content": "十二峰前上戏棚，那咤赤脱点天强。\n屈烦皷笛低头舞，弄丑真堪笑一场。",
        "dynasty": "宋",
        "collection_info": null
    },
    {
        "uuid": "c166a58fce659da14b4dc297aabc5b35",
        "title": "偈颂十首  其八",
        "author": "释如净",
        "content": "秋风清，秋月明，大地山河露眼睛。\n瑞岩点瞎重相见，棒喝交驰验衲僧。",
        "dynasty": "宋",
        "collection_info": null
    },
    {
        "uuid": "0b860e85b47895217f21a919aa0e975e",
        "title": "偈颂十首  其九",
        "author": "释如净",
        "content": "今朝日南长至，黑豆生芽。\n大众恭惟懽庆，铁树开花。\n如何结果，龙驰虎骤，撒土抛沙。",
        "dynasty": "宋",
        "collection_info": null
    },
    {
        "uuid": "fff9db3875747e2191ae86180af4d00f",
        "title": "偈颂十首  其一○",
        "author": "释如净",
        "content": "瑞岩一隻破木靴，几箇搀来尽要拕。\n唯有老僧能踢脱，出门赤脚笑呵呵。",
        "dynasty": "宋",
        "collection_info": null
    },
    {
        "uuid": "9c39b0e5091465b6b7a33c691d4dfbe5",
        "title": "偈颂十八首  其一",
        "author": "释如净",
        "content": "净慈屋裏门，净慈屋裏开。\n昔日净慈曾此去，净慈从此又还来。\n咦，净慈关棙衮风雷。",
        "dynasty": "宋",
        "collection_info": null
    },
    {
        "uuid": "0c266b8a339582f1e7963fce560e6ec4",
        "title": "偈颂十八首  其二",
        "author": "释如净",
        "content": "大开此殿，亲面一见。\n眼裏抽钉，脑后拔箭，本来无象通机变。",
        "dynasty": "宋",
        "collection_info": null
    },
    {
        "uuid": "5be319bbfd51083ebde639ba8e3e7931",
        "title": "偈颂十八首  其三",
        "author": "释如净",
        "content": "坐断维摩方丈，发露阎罗地狱。\n千古万古黑漫漫，剑树刀山转辘辘。",
        "dynasty": "宋",
        "collection_info": null
    },
    {
        "uuid": "6f8e06ff3401225cffe49a0e3829a331",
        "title": "偈颂十八首  其四",
        "author": "释如净",
        "content": "当天一句，万机显露。\n衲僧顶戴奉行，鼻孔机先证据。",
        "dynasty": "宋",
        "collection_info": null
    },
    {
        "uuid": "32c7f7458a0d89784d2fed8b9f0889d4",
        "title": "偈颂十八首  其五",
        "author": "释如净",
        "content": "净慈法座，木头一棚。\n横撑竖撑，黑漆光生。",
        "dynasty": "宋",
        "collection_info": null
    },
    {
        "uuid": "6cff7b02ec66600c89ba0f2df851dda0",
        "title": "偈颂十八首  其六",
        "author": "释如净",
        "content": "漫天大水云翻墨，捲地狂风浪衮山。\n掣断丝纶归喝彩，鲸鰲只在此山间。\n操舟又入洪波裏，愁杀渔翁两鬓斑。",
        "dynasty": "宋",
        "collection_info": null
    },
    {
        "uuid": "b476efe5d7f2028316efaca9d64fa4bf",
        "title": "偈颂十八首  其七",
        "author": "释如净",
        "content": "打杀然灯佛，堕落黑暗狱。\n永劫无出期，衲僧歌一曲。\n满天星斗辉华屋。",
        "dynasty": "宋",
        "collection_info": null
    },
    {
        "uuid": "6cfe7134fc4e36b353e6d7bf2ec47c5a",
        "title": "偈颂十八首  其八",
        "author": "释如净",
        "content": "杨柳粧腰带，梅花络臂鞴。\n黄鶑偷眼觑，舞得最风流。\n净慈门下萝卜头。",
        "dynasty": "宋",
        "collection_info": null
    },
    {
        "uuid": "425836809a0f689f45b88b36209e70f2",
        "title": "偈颂十八首  其九",
        "author": "释如净",
        "content": "者箇是百尺竿头，进一步则有象，退一步则无踪。\n进退全机变，从衡振祖风。\n都在南山掌握中。",
        "dynasty": "宋",
        "collection_info": null
    },
    {
        "uuid": "7262721cbcf9f11d631c9a29ac3128de",
        "title": "偈颂十八首  其一○",
        "author": "释如净",
        "content": "今朝五月正清和，榴花诗句入禅那。\n浓绿万枝红一点，动人春色不须多。",
        "dynasty": "宋",
        "collection_info": null
    },
    {
        "uuid": "728e61ab1c4c0e5d416b6cca6d9683d8",
        "title": "偈颂十八首  其一一",
        "author": "释如净",
        "content": "莫谤瞿昙今日生，插天山岳势峥嵘。\n一番雨洗添狼藉，万古风烟恨不平。",
        "dynasty": "宋",
        "collection_info": null
    },
    {
        "uuid": "645837f45d0cc9a926ef8b9a321e239b",
        "title": "偈颂十八首  其一二",
        "author": "释如净",
        "content": "万派朝宗一派收，扬清激浊几经秋。\n忽然到底都干却，露柱灯笼笑不休。",
        "dynasty": "宋",
        "collection_info": null
    },
    {
        "uuid": "4c977db83df6ada027b0ea3ffca48312",
        "title": "偈颂十八首  其一三",
        "author": "释如净",
        "content": "古佛不曾过去，现在法如是。\n一声婆餠焦，啼在竹林裏。",
        "dynasty": "宋",
        "collection_info": null
    },
    {
        "uuid": "06f34acc5618e37fcf791f0126cdc4a8",
        "title": "偈颂十八首  其一四",
        "author": "释如净",
        "content": "惆怅杜鹃鸟，哀哀昼夜啼。\n落花飞絮怨流水，芳草懊恨迷东西。\n呜呼，春光浩荡可吊而不可送，醉倒愁人烂似泥。\n若匪丹山凤，徒劳语楚鸡。",
        "dynasty": "宋",
        "collection_info": null
    },
    {
        "uuid": "2957aa126b1d04bae5911b6d8c8d28bb",
        "title": "偈颂十八首  其一五",
        "author": "释如净",
        "content": "六月连三伏，人间似焰炉。\n依稀寒水玉，彷佛冷秋菰。\n修竹芭蕉入画图。",
        "dynasty": "宋",
        "collection_info": null
    },
    {
        "uuid": "82d771b96948a297f93bb889317b8a76",
        "title": "偈颂十八首  其一六",
        "author": "释如净",
        "content": "上大人，丘乙己，西湖南山图画裏。\n孔门弟子无人识，空有三千七十士。\n忽然一阵秋风吹，吹作秋云送流水。",
        "dynasty": "宋",
        "collection_info": null
    },
    {
        "uuid": "376532478d5505f66f779d3432b0f0d3",
        "title": "偈颂十八首  其一七",
        "author": "释如净",
        "content": "衲僧拄杖子，漫漫黑似烟。\n西湖九箇月，可恶亦堪怜。\n忽然飞过鄞江去，搅动沧溟浪拍天。",
        "dynasty": "宋",
        "collection_info": null
    },
    {
        "uuid": "6c6fef3da211e9a48054ad1e0a186dac",
        "title": "偈颂二十五首  其一",
        "author": "释如净",
        "content": "天童大解脱门豁开。\n衲僧自已透，干坤无表裏。\n万古清风八面来，前楼后阁玲珑起。",
        "dynasty": "宋",
        "collection_info": null
    },
    {
        "uuid": "85b23b7d35dbd6c9f40d1d6dc699341a",
        "title": "偈颂二十五首  其二",
        "author": "释如净",
        "content": "黄金妙相，馿腮马觜。\n咦，贼是小人，智过君子。",
        "dynasty": "宋",
        "collection_info": null
    },
    {
        "uuid": "81cf9c9179b15aa05df3e114eaec3709",
        "title": "偈颂二十五首  其三",
        "author": "释如净",
        "content": "横一丈，竖一丈。\n文殊维摩，隔壁抓痒。\n尽大地人，不钓自上。",
        "dynasty": "宋",
        "collection_info": null
    },
    {
        "uuid": "544e7f0350015ae8d0050533993853ea",
        "title": "偈颂二十五首  其四",
        "author": "释如净",
        "content": "炉炭为床，镬汤为座。\n口吐黑烟，弥天罪过。",
        "dynasty": "宋",
        "collection_info": null
    },
    {
        "uuid": "f493127db0d65a831c49b066b25b3e34",
        "title": "偈颂二十五首  其五",
        "author": "释如净",
        "content": "有问有答，屎尿狼藉。\n无问无答，雷霆霹雳。",
        "dynasty": "宋",
        "collection_info": null
    },
    {
        "uuid": "d0a7872c5b60bf2aebdce0794fbdec8e",
        "title": "偈颂二十五首  其六",
        "author": "释如净",
        "content": "外不放入，内不放出。\n痛下一槌，万事了毕。\n太白峰前令斩新，内外纪纲俱委悉。",
        "dynasty": "宋",
        "collection_info": null
    },
    {
        "uuid": "1a2c7affa40a0646bec6388747cad4b1",
        "title": "偈颂二十五首  其七",
        "author": "释如净",
        "content": "冤有头，债有主。\n一剑当锋，豁开门户。\n拽队成群恁么来，放火杀人相合聚。\n老胡顶𩕳跨龙虎。",
        "dynasty": "宋",
        "collection_info": null
    },
    {
        "uuid": "c32b5d863b80363146e8d9e266fe2e9e",
        "title": "偈颂二十五首  其八",
        "author": "释如净",
        "content": "心念分飞，如何措手。\n赵州狗子佛性无，只箇无字铁扫帚。\n扫处纷飞多，纷飞多处扫。\n转扫转多，扫不得处拚命扫。\n昼夜竖起脊梁，勇猛切莫放倒。\n忽然扫破太虚空，万别千差尽豁通。",
        "dynasty": "宋",
        "collection_info": null
    },
    {
        "uuid": "a681bbeb215ee89cfe122a6b9b2d3ff1",
        "title": "偈颂二十五首  其九",
        "author": "释如净",
        "content": "只箇柴头煨火种，诸方聿起竞开炉。\n天童直截超宗处，炉与柴头尽底无。\n恁么却有暖气，正好猛做工夫。\n蓦忽雷霆轰烈焰，从教深夜雪糢糊。",
        "dynasty": "宋",
        "collection_info": null
    },
    {
        "uuid": "e4e884e79513212d1f1e270f0ebae028",
        "title": "偈颂二十五首  其一○",
        "author": "释如净",
        "content": "开无间地狱，现阎罗大王。\n聚夜叉一部，列牛头两行。\n与其进者剑树上猛火进用，与其退者刀山裏寒冰退藏。\n尀耐饭饱弄筯，判断屎急尿床。\n花柳春风入戏场。",
        "dynasty": "宋",
        "collection_info": null
    },
    {
        "uuid": "3ae9052814eee7a711028fbf99985d44",
        "title": "偈颂二十五首  其一一",
        "author": "释如净",
        "content": "天童铁臭老拳头，打杀江湖水牯牛。\n夜深忽然生箇卵，天明推出大日头。\n晒㫰诸人烝湿处，免教行步滑如油。",
        "dynasty": "宋",
        "collection_info": null
    },
    {
        "uuid": "0b2636eac81961f9244b0eb7b82defad",
        "title": "偈颂二十五首  其一二",
        "author": "释如净",
        "content": "灵云见处桃花开，天童见处桃花落。\n桃花开，春风催。\n桃花落，春风恶。\n春风恶，桃花跃浪生头角。",
        "dynasty": "宋",
        "collection_info": null
    },
    {
        "uuid": "73dec2592fea4c89f1a01c5f6ebc5ee2",
        "title": "偈颂二十五首  其一三",
        "author": "释如净",
        "content": "结却衲僧布袋头，天童拈来作气毬。\n脚尖趯出佛无数，付与丛林作马牛。",
        "dynasty": "宋",
        "collection_info": null
    },
    {
        "uuid": "8dd886a49903e01ff8c247c146aadcf3",
        "title": "偈颂二十五首  其一四",
        "author": "释如净",
        "content": "铁酸豏，金刚圈。\n塞断咽喉，拽脱鼻孔。\n天童立地有分，衲僧乞命无门，堪与瞿昙作子孙。",
        "dynasty": "宋",
        "collection_info": null
    },
    {
        "uuid": "4c3de6018b624a4dd38c00c453da770e",
        "title": "偈颂二十五首  其一五",
        "author": "释如净",
        "content": "推倒多年老鼠窠，扫空平地笑呵呵。\n从空架起生头角，盖覆馿牛不厌多。\n今朝成就大缘，千古发挥大事。\n斫额任他门外客，到家还我箇中人。",
        "dynasty": "宋",
        "collection_info": null
    },
    {
        "uuid": "f8b8de13c76e33d0d2208c2c75842924",
        "title": "偈颂二十五首  其一六",
        "author": "释如净",
        "content": "窦八布衫穿，大家出隻手。\n横须弥为槩，量大海为斗。\n生杀在前，收放在后，归功塞破虚空口。\n天童不敢相辜，甘作啼鸡吠狗。",
        "dynasty": "宋",
        "collection_info": null
    },
    {
        "uuid": "3be05a7dadd79b8082699a6a201d19cc",
        "title": "偈颂二十五首  其一七",
        "author": "释如净",
        "content": "金刚王宝剑在匣，有望风不犯之威。\n天童喝下飞出，变作无孔铁锤。\n辊入荒田乱草，任教日炙风吹。\n拈匙把筯知多少，不是知音不易知。",
        "dynasty": "宋",
        "collection_info": null
    },
    {
        "uuid": "d356d1d91a9c40faacb8f7476606bb74",
        "title": "偈颂二十五首  其一八",
        "author": "释如净",
        "content": "去那边去，来者裏来，中间绝壑断崖。\n依稀金磴阔，彷佛彩虹弯，人从桥上过。\n松萝影裏开天巧，汗黑光中入画看。",
        "dynasty": "宋",
        "collection_info": null
    },
    {
        "uuid": "a4ed33a9f70fd46f967388149f623647",
        "title": "偈颂二十五首  其一九",
        "author": "释如净",
        "content": "眼见黄叶落，耳闻孤雁鸣。\n咦，溪上秋光分外清。",
        "dynasty": "宋",
        "collection_info": null
    },
    {
        "uuid": "fc2a2daddaef6c4e1a620cdf456bec69",
        "title": "偈颂二十五首  其二○",
        "author": "释如净",
        "content": "八月十八钱塘潮，浙翁声价泼天高。\n尽教四海弄潮手，彻底穷渊辊一遭。\n重拣择，不辞劳，要透龙门继凤毛。\n忽然收卷还源去，万古曹溪风怒号。",
        "dynasty": "宋",
        "collection_info": null
    },
    {
        "uuid": "e1e7b714e870938e6c7fc813598bfa37",
        "title": "偈颂二十五首  其二一",
        "author": "释如净",
        "content": "天童仲冬第一句，槎槎牙牙老梅树。\n忽开花，一花两花三四五花无数花。\n清不可夸，香不可夸。\n散作春容吹草木，衲僧箇箇顶门秃。\n蓦札变怪，狂风暴雨交衮，大地雪漫漫。\n老梅树太无端，寒冻摩挲鼻孔酸。",
        "dynasty": "宋",
        "collection_info": null
    },
    {
        "uuid": "f863f88fcd623761040e8a592981f062",
        "title": "偈颂二十五首  其二二",
        "author": "释如净",
        "content": "古今大雪满长安，天童卖却这心肝。\n无神通菩萨猛劈一椎，千手眼大悲捏怪多端。\n狮子教儿迷子诀，老婆心切不相瞒。",
        "dynasty": "宋",
        "collection_info": null
    },
    {
        "uuid": "6b4e075fb931c03dcbe5eb9a579910e9",
        "title": "偈颂二十五首  其二三",
        "author": "释如净",
        "content": "霜风号肃杀，霜叶堕萧颾。\n唯有玲珑岩，崔嵬望转高。",
        "dynasty": "宋",
        "collection_info": null
    },
    {
        "uuid": "c36d51a6fb4c629c717f062def8fd096",
        "title": "偈颂二十五首  其二四",
        "author": "释如净",
        "content": "瞿昙腊月八，夜半走出山。\n贼路羊肠曲，偷心虎背斑。\n钝置人天者一番。",
        "dynasty": "宋",
        "collection_info": null
    },
    {
        "uuid": "43cc942d832752ab05e8cc4a100b8811",
        "title": "偈颂二十五首  其二五",
        "author": "释如净",
        "content": "进院得住便住，退院要行便行。\n箇条乌拄杖，莫怪太生狞。",
        "dynasty": "宋",
        "collection_info": null
    },
    {
        "uuid": "68da3e6a30c6cad10dad103bdb5b64b3",
        "title": "偈颂九首  其一",
        "author": "释如净",
        "content": "衲衣下事火烧山，腊月家贫彻骨寒。\n堪笑连延曾未息，眉毛焦赤面皮斑。",
        "dynasty": "宋",
        "collection_info": null
    },
    {
        "uuid": "d77bd95d4b903a9b09978fe57873afba",
        "title": "偈颂九首  其二",
        "author": "释如净",
        "content": "打破黑漆桶，十方空索索。\n不受灵山记，安居大圆觉。",
        "dynasty": "宋",
        "collection_info": null
    },
    {
        "uuid": "6e5e72816ca6649664a281409a3b182f",
        "title": "偈颂九首  其三",
        "author": "释如净",
        "content": "十方聚会鱼游网，三月安居鸟入笼。\n生杀尽时蚕作茧，心空及第黑山中。",
        "dynasty": "宋",
        "collection_info": null
    },
    {
        "uuid": "49f67fb118b902dcdea7964ec330c0c7",
        "title": "偈颂九首  其四",
        "author": "释如净",
        "content": "钻冰取火凭谁信，拚命工夫入死门。\n脱体一交翻得活，金刚正焰透干坤。",
        "dynasty": "宋",
        "collection_info": null
    },
    {
        "uuid": "194c898d98a25adfd3b0503eac9b831b",
        "title": "偈颂九首  其五",
        "author": "释如净",
        "content": "五台山上云蒸饭，佛殿阶前狗尿天。\n剎竿头上煎䭔子，三箇胡孙夜簸钱。",
        "dynasty": "宋",
        "collection_info": null
    },
    {
        "uuid": "025212d841e4e22bfb2b8f65d57803f4",
        "title": "偈颂九首  其六",
        "author": "释如净",
        "content": "西湖湖裏水，南山山上云。\n天台拄杖子，相见笑忻忻。",
        "dynasty": "宋",
        "collection_info": null
    },
    {
        "uuid": "5b0488ac8a5a895a15ee024eda4fed6c",
        "title": "偈颂九首  其七",
        "author": "释如净",
        "content": "平地起骨堆，虚空剜窟笼。\n蓦透两重关，拈却黑漆桶。",
        "dynasty": "宋",
        "collection_info": null
    },
    {
        "uuid": "16a590138deda44aecbb74e2e23ddbfc",
        "title": "偈颂九首  其八",
        "author": "释如净",
        "content": "妙音观世音，具足神通力。\n十方诸国土，无剎不现身。",
        "dynasty": "宋",
        "collection_info": null
    },
    {
        "uuid": "52713305d820c451854b6673f8299d54",
        "title": "偈颂九首  其九",
        "author": "释如净",
        "content": "跳出净慈牛栏，撞入太白马厩。\n一团罪业黑漫漫，风吹日炙熏天臭。",
        "dynasty": "宋",
        "collection_info": null
    },
    {
        "uuid": "bfa217f4479d03080851e5fec66be395",
        "title": "颂古八首  其一",
        "author": "释如净",
        "content": "清贫三盏便轻酬，万里曹门出郑州。\n尽情斫却月中桂，恼乱春风卒未休。",
        "dynasty": "宋",
        "collection_info": null
    },
    {
        "uuid": "d25b789fa56f0722941e2e50bae6398b",
        "title": "颂古八首  其二",
        "author": "释如净",
        "content": "唤一声兮应一声，两箇分明好弟兄。\n倒却门前剎竿着，芳草漫天荆棘生。",
        "dynasty": "宋",
        "collection_info": null
    },
    {
        "uuid": "0c77f11d99afa9e07221fd6a2dedcdbf",
        "title": "颂古八首  其三",
        "author": "释如净",
        "content": "钟声披起鬰多罗，妙用灵通变化多。\n贼是家亲须扫迹，太平无象始安和。",
        "dynasty": "宋",
        "collection_info": null
    },
    {
        "uuid": "6aeace876af1aab2e8fb5dfe4a7817ca",
        "title": "颂古八首  其四",
        "author": "释如净",
        "content": "万物朝元不较他，拈来直截辨誵讹。\n游春浪子风流甚，卖弄三文黑老婆。",
        "dynasty": "宋",
        "collection_info": null
    },
    {
        "uuid": "8772185016ff15d8b68094abc1df4a43",
        "title": "颂古八首  其五",
        "author": "释如净",
        "content": "肘后蓦生闲络索，风前忽布闹叉撑。\n那咤八臂空惆怅，夜半三更白昼行。",
        "dynasty": "宋",
        "collection_info": null
    },
    {
        "uuid": "838f8a74c800674b982cd007076841a3",
        "title": "颂古八首  其六",
        "author": "释如净",
        "content": "张来张打油，李来李打油。\n通身骨辘转，打得最风流。",
        "dynasty": "宋",
        "collection_info": null
    },
    {
        "uuid": "5836d92c2ff16125067d75f9f420bbef",
        "title": "颂古八首  其七",
        "author": "释如净",
        "content": "一箇乌梅似本形，蜘蛛结网打蜻蜓。\n蜻蜓落了两片翼，堪笑乌梅咬铁钉。",
        "dynasty": "宋",
        "collection_info": null
    },
    {
        "uuid": "d983d7a6546136b486f7c608ea104797",
        "title": "颂古八首  其八",
        "author": "释如净",
        "content": "策起眉毛答问端，亲曾见佛不相瞒。\n至今应供四天下，春在梅梢带雪寒。",
        "dynasty": "宋",
        "collection_info": null
    },
    {
        "uuid": "a122661745e740f16db699ed96bf2cba",
        "title": "观音赞  其一",
        "author": "释如净",
        "content": "端坐圆通微妙相，众生眼裏堆青嶂。\n晓来窗外听啼禽，春风不在花枝上。",
        "dynasty": "宋",
        "collection_info": null
    },
    {
        "uuid": "f8ddbdc06dd0d8acace9565d2d8e2a33",
        "title": "观音赞  其二",
        "author": "释如净",
        "content": "头上宝冠牛戴角，脚下莲华马踏蹄。\n通身璎珞皮毛债，历劫风流辊水泥。",
        "dynasty": "宋",
        "collection_info": null
    },
    {
        "uuid": "c0d17a0813f05b8b5c0531bb4f9b22b3",
        "title": "观音赞  其三",
        "author": "释如净",
        "content": "心尘脱落开岩洞，自性圆通俨绀容。\n天子敬，龙之恭，不以为喜安然中。\n咦，更荐海涛翻黑风。",
        "dynasty": "宋",
        "collection_info": null
    },
    {
        "uuid": "fb6c2e3311e8d6e45f54e127849573d5",
        "title": "出山相赞  其一",
        "author": "释如净",
        "content": "冻不死，饿不死，深山走出这面觜。\n咦，人间天上风波起。",
        "dynasty": "宋",
        "collection_info": null
    },
    {
        "uuid": "7f8b103fe1b749491594e59c195107f0",
        "title": "出山相赞  其二",
        "author": "释如净",
        "content": "摩耶落赚屙出来，撞入草窠打一回。\n谁知有屈叫不得，殃害儿孙作罪魁。",
        "dynasty": "宋",
        "collection_info": null
    },
    {
        "uuid": "219889c311c2cab6c1027281b3222e94",
        "title": "维摩赞",
        "author": "释如净",
        "content": "大病现前，干坤一默。\n老而不死，是谓之贼。\n贼贼，春风啼鸟花狼藉。",
        "dynasty": "宋",
        "collection_info": null
    },
    {
        "uuid": "5c177fe1860079e328b7072dcf1eda21",
        "title": "达磨赞  其一",
        "author": "释如净",
        "content": "豁然无圣，自作自败。\n面壁钉桩，犹敢捏怪。\n尀耐神光屙一堆，引他臭秽遭他坏。\n咦，葛藤荒草徧干坤，年年剩欠春风债。",
        "dynasty": "宋",
        "collection_info": null
    },
    {
        "uuid": "7e604805b3ccb76e90b0c26364278eee",
        "title": "达磨赞  其二",
        "author": "释如净",
        "content": "金乌飞上玉阑干，黑漆昆崙背面看。\n毕竟者些传不得，落花流水太无端。",
        "dynasty": "宋",
        "collection_info": null
    },
    {
        "uuid": "3ff94dc196dc322063aa4b5fdb68e798",
        "title": "达磨赞  其三",
        "author": "释如净",
        "content": "脚下茎芦，到岸也未。\n直指人心，馿屁狗屁。\n咦，千古丛林遭钝置。",
        "dynasty": "宋",
        "collection_info": null
    },
    {
        "uuid": "4d8509d66184f9171fec9d85eb6d4042",
        "title": "听松风布袋赞  其一",
        "author": "释如净",
        "content": "松风鸣，侧耳听，扪腹而笑，贼精贼精。\n咦，千古万古得人憎。",
        "dynasty": "宋",
        "collection_info": null
    },
    {
        "uuid": "fa92b6ebd1eb18a3f6f76798216b4194",
        "title": "听松风布袋赞  其二",
        "author": "释如净",
        "content": "靠箇布袋瞌睡，平地突出毒刺。\n有人一踼踼翻，天下脚跟出气。",
        "dynasty": "宋",
        "collection_info": null
    },
    {
        "uuid": "a9cbec3614b29e423954a86e7499ffea",
        "title": "四睡图赞",
        "author": "释如净",
        "content": "拾得寒山，老虎丰干。\n睡到馿年，也太无端。\n咦，蓦地起来开活眼，许多妖怪自相瞒。",
        "dynasty": "宋",
        "collection_info": null
    },
    {
        "uuid": "7230e9b7c17c28cc7857663ad280e86e",
        "title": "圆觉图赞",
        "author": "释如净",
        "content": "一队猪狗汉，围绕业识幢。\n只管要说傍人罪过，不知败缺自己贼赃。\n咄，太平无象打一椎，惊破虚空闪电飞。",
        "dynasty": "宋",
        "collection_info": null
    },
    {
        "uuid": "c7dc35e0a28bac4df3ba79bfad5b6fe3",
        "title": "善财赞",
        "author": "释如净",
        "content": "捏住干坤粉一团，大人刚被小人瞒。\n机先若具机先眼，走杀从教起衅端。",
        "dynasty": "宋",
        "collection_info": null
    },
    {
        "uuid": "0b0eae2b44c7912ff7ec8cdb5789506b",
        "title": "普化赞",
        "author": "释如净",
        "content": "者汉走从何处来，皷合临济白拈贼。\n铎声摇撼动风雷，至今大地俱狼藉。",
        "dynasty": "宋",
        "collection_info": null
    },
    {
        "uuid": "70ef98c01219bd8803e0e2ab0ae0bf89",
        "title": "泉大道赞",
        "author": "释如净",
        "content": "棒头挑起葫芦，手裏伸出钵盂。\n噇酒噇肉破落户，天上人间大丈夫。",
        "dynasty": "宋",
        "collection_info": null
    },
    {
        "uuid": "ab13b5b1dfb3ea6e1cde8e797ac10715",
        "title": "端狮子赞",
        "author": "释如净",
        "content": "咄哉捏怪老狐狸，披起金毛狮子皮。\n弄尽任从天外去，尾巴败露已多时。",
        "dynasty": "宋",
        "collection_info": null
    },
    {
        "uuid": "8352c13a65fc640dc58627c5fff08813",
        "title": "言法华赞",
        "author": "释如净",
        "content": "脚下长拖破木履，口内不知道甚底。\n恼乱风光没奈何，南北东西无定止。",
        "dynasty": "宋",
        "collection_info": null
    },
    {
        "uuid": "6909f8987a4d9031a7d2ff996e036cc4",
        "title": "南山律师赞",
        "author": "释如净",
        "content": "优波离后身，韦将军捧足。\n布衣真童男，瓦钵天厨食。\n咦，历劫戒光秋月明，南山静照烟霜色。",
        "dynasty": "宋",
        "collection_info": null
    },
    {
        "uuid": "85e7e4e8104b24144cfd577a0de58f6c",
        "title": "临济赞",
        "author": "释如净",
        "content": "捏箇空拳，吓杀天下。\n这般祖师，畜生馿马。",
        "dynasty": "宋",
        "collection_info": null
    },
    {
        "uuid": "5c464524e18ca8842b844d96d66b6f2d",
        "title": "济颠赞",
        "author": "释如净",
        "content": "天台山裏五百牛，跳出颠狂者一头。\n赛尽烟花瞒尽眼，尾巴狼藉转风流。",
        "dynasty": "宋",
        "collection_info": null
    },
    {
        "uuid": "7b9491bdcdb630caedba5169d411e06a",
        "title": "无用顶相赞",
        "author": "释如净",
        "content": "打杀宣州花木瓜，爆出越州翁木大。\n血滴滴风衮剑轮，黑漫漫弥天罪过。\n咦，描邈者箇贼头，三千里外谁耐面热而汗迸流。",
        "dynasty": "宋",
        "collection_info": null
    },
    {
        "uuid": "cb9261e065b5301c04d6dad0272f2ee6",
        "title": "自赞  其一",
        "author": "释如净",
        "content": "乌龟殻空索索，打一钻响剥剥。\n也是张拳吓野狐，描邈出来增丑恶。\n虽然三十年后，只管有人卜度。",
        "dynasty": "宋",
        "collection_info": null
    },
    {
        "uuid": "a2e3d847e6108b0d106f2bfeb0f84a40",
        "title": "自赞  其二",
        "author": "释如净",
        "content": "突出娑婆世界，一枚真箇村头。\n行脚都无用处，推倒只好做牛。\n钉双角，插条尾，绿杨芳草春风裏。\n可杀有力会耕田，卖与阎王还饭钱。\n不然掣电几先吃，痛拳无明业识幢。\n竖起漫天黑，一句不相当。\n拳头飞霹雳，咦，老婆心切血滴滴。",
        "dynasty": "宋",
        "collection_info": null
    },
    {
        "uuid": "57aab46f4ea9b1ffa229c6a91580d064",
        "title": "源山主求赞顶相",
        "author": "释如净",
        "content": "箇是净慈毛和尚，口言祸福有定当。\n逐日随缘去赴斋，是谓两脚功德藏。\n雕装千佛，布砌两廊。\n判断一切魍魉鬼，主管五百罗汉堂。\n至于修桥造路，与夫浴主街坊。\n闻一切善事如蝇见血，闻一切恶事似蟹落汤。\n有时随搂搜，若万回老子懽喜。\n有时放歇蹶，若布袋和尚颠狂。\n得一文钱不曾落地，合十爪掌常乃谢天。\n只一味朴直，无些子壒尘。\n所以打动好事檀那，画出这般面觜。\n且道如何比拟，八月十五中夜凉，一轮月照西湖水。",
        "dynasty": "宋",
        "collection_info": null
    },
    {
        "uuid": "b5d27f6ae6f935ef10e4116cd227210b",
        "title": "干藏",
        "author": "释如净",
        "content": "瞿昙老贼口亲屙，馿屎相兼马屎多。\n打作一团都拨转，泼天臭恶恼娑婆。",
        "dynasty": "宋",
        "collection_info": null
    },
    {
        "uuid": "515702854c34e6baa6c95e9771f37825",
        "title": "化炭",
        "author": "释如净",
        "content": "一刀两段没商量，透出无明大火坑。\n再入死灰烹得活，岁寒声价转峥嵘。",
        "dynasty": "宋",
        "collection_info": null
    },
    {
        "uuid": "ac7810ec0fb0be49e8eee1c71372df66",
        "title": "起净慈方丈",
        "author": "释如净",
        "content": "方方一丈牯牛栏，佛祖驱来要透关。\n聊借眉毛相架构，遮天盖地黑漫漫。",
        "dynasty": "宋",
        "collection_info": null
    },
    {
        "uuid": "04589fa971b7398ee122499ec74c6c9b",
        "title": "牧翁",
        "author": "释如净",
        "content": "自家鼻孔自家穿，自家绳索自家牵。\n自家忽地都忘却，一笛清风送楚天。",
        "dynasty": "宋",
        "collection_info": null
    },
    {
        "uuid": "f4b61644e358cfdfdfff760af7092540",
        "title": "讲人更衣",
        "author": "释如净",
        "content": "老胡教网漫天阔，当甚多年椀脱丘。\n勘破转关千圣外，别行条贯结冤雠。",
        "dynasty": "宋",
        "collection_info": null
    },
    {
        "uuid": "801d5199bbb4297d3eb9e40d4d2c46fd",
        "title": "风铃",
        "author": "释如净",
        "content": "通身是口挂虚空，不管东西南北风。\n一等与渠谈般若，滴丁东了滴丁东。",
        "dynasty": "宋",
        "collection_info": null
    },
    {
        "uuid": "c778fc0f5c568957fb3fb554d85fe31e",
        "title": "拄杖颂寄松源和尚",
        "author": "释如净",
        "content": "七尺乌藤挂东壁，春风忽来生两翼。\n鞭起飞龙趁不得，洞庭搅碎琉璃碧。\n去兮去兮明历历，梅花影裏休相觅。\n为雨为云自古今，古今寥寥有何极。",
        "dynasty": "宋",
        "collection_info": null
    },
    {
        "uuid": "b462bfecf3694a44abaa5b4024d6ecf2",
        "title": "敬溪翁",
        "author": "释如净",
        "content": "揭翻古剡岸云开，峻发清机劈箭来。\n裂转面皮干剥剥，万山奔浪笑咍咍。",
        "dynasty": "宋",
        "collection_info": null
    },
    {
        "uuid": "80f396163425de18ca01716ad2c5c288",
        "title": "送亮藏主谒碧云",
        "author": "释如净",
        "content": "咬狗猪汉烂泥团，撮着参天剑刃寒。\n转入春风开笑眼，桃花红照碧琅玕。",
        "dynasty": "宋",
        "collection_info": null
    },
    {
        "uuid": "5f28b2de9e1e9b97e1f3a827c63a6679",
        "title": "送僧见明极和尚",
        "author": "释如净",
        "content": "机丝抽尽万缘平，休倚寒岩转路程。\n千圣不携无影像，那边借伴月华明。",
        "dynasty": "宋",
        "collection_info": null
    },
    {
        "uuid": "d14860819a50d0f95028a70592ce6101",
        "title": "送僧",
        "author": "释如净",
        "content": "生逼猢狲坐铁砧，一槌天地尽崩沈。\n横来竖去呵呵笑，吃饭噇眠迈古今。",
        "dynasty": "宋",
        "collection_info": null
    },
    {
        "uuid": "adffd9ec14c2754ac7a68c8fe4b555aa",
        "title": "送觉兄归洞庭",
        "author": "释如净",
        "content": "觉尽还源见本心，洞庭无盖碧沈沈。\n衲僧不作这伎俩，浪急风高意转深。",
        "dynasty": "宋",
        "collection_info": null
    },
    {
        "uuid": "8b75fab93b3edf723a1b4af42f8bbe36",
        "title": "提举太尉张求颂",
        "author": "释如净",
        "content": "平生道德迈前贤，着汉衣冠拜汉天。\n自是名高闲不得，阿难依旧世尊前。",
        "dynasty": "宋",
        "collection_info": null
    },
    {
        "uuid": "804be678c192e4c1accbc1108f4c966e",
        "title": "观使太尉张求颂",
        "author": "释如净",
        "content": "居士眼睛吞佛祖，衲僧鼻孔透干坤。\n眼睛鼻孔初无间，万古宗门结痛冤。",
        "dynasty": "宋",
        "collection_info": null
    },
    {
        "uuid": "bfe716b3eb14711e9d1f32326d052450",
        "title": "相士",
        "author": "释如净",
        "content": "月落沧溟夜渺漫，衲僧面目太寒酸。\n拟将祸福轻偷眼，恶浪狂风衮乱山。",
        "dynasty": "宋",
        "collection_info": null
    },
    {
        "uuid": "6bb2a460dc3384bbd23a1f981002ecf5",
        "title": "牛图",
        "author": "释如净",
        "content": "柳堤烟敛春风静，鼻孔辽天一牯牛。\n拽转通身依旧黑，野花芳草转风流。",
        "dynasty": "宋",
        "collection_info": null
    },
    {
        "uuid": "97536ad6083d2c6c0e8bc71c679fa372",
        "title": "赠僧",
        "author": "释如净",
        "content": "喝声霹雳震晴空，白棒飞星化活龙。\n不入这般儿女队，乱花翻袖舞春风。",
        "dynasty": "宋",
        "collection_info": null
    },
    {
        "uuid": "58b730e088d33c7a1ffbfa39a93c4b37",
        "title": "涂田",
        "author": "释如净",
        "content": "札断潮头大海枯，十方公界佃官租。\n寥寥万古平如掌，不许傍人扬契书。",
        "dynasty": "宋",
        "collection_info": null
    },
    {
        "uuid": "7fc6604da332d2b6ffd4891552bb02da",
        "title": "送蜀僧得母书归乡",
        "author": "释如净",
        "content": "雁落秋空剥万金，寥寥一片老婆心。\n先天后地难回互，风急恩深冤亦深。",
        "dynasty": "宋",
        "collection_info": null
    },
    {
        "uuid": "4dd47ba21498a0bcffc3852bcab70f65",
        "title": "接待",
        "author": "释如净",
        "content": "饭箩无底干坤窄，舀出炎炎热铁丸。\n烂断饥肠重瞥地，佛魔无处辨来端。",
        "dynasty": "宋",
        "collection_info": null
    },
    {
        "uuid": "9fb4d3097491fe4647013371ef7bf67d",
        "title": "礼真歇塔",
        "author": "释如净",
        "content": "歇尽真空透活机，儿孙相接命如丝。\n今无倒指空肠断，杜宇血啼花上枝。",
        "dynasty": "宋",
        "collection_info": null
    },
    {
        "uuid": "dc8b2542dafe46262b5bff7b9fb64af8",
        "title": "辞世颂",
        "author": "释如净",
        "content": "六十六年，罪犯弥天。\n打毬𨁝跳，活陷黄泉。\n咦，从来生死不相干。",
        "dynasty": "宋",
        "collection_info": null
    },
    {
        "uuid": "80bb24e0d9495120c0ce3164796b1c1b",
        "title": "偈颂十六首  其一",
        "author": "释如净",
        "content": "灵灵而时时昧，不得月随流水。\n历历而处处混，不得雨逐行云。",
        "dynasty": "宋",
        "collection_info": null
    },
    {
        "uuid": "75c1bb070711b50e0bf6c8cf4924ee1c",
        "title": "偈颂十六首  其二",
        "author": "释如净",
        "content": "山披锦云而烂成春意，水含碧月而淡存秋容。\n恁么也恁么，说似曾不中。\n黄头并碧眼，消息子难通。",
        "dynasty": "宋",
        "collection_info": null
    },
    {
        "uuid": "2fd05637cca0161a06e1ded1cd8bdb6c",
        "title": "偈颂十六首  其三",
        "author": "释如净",
        "content": "是不是是江光铺练，非不是非花岳迭锦。\n举竟合成什么边事，三界无法何处求心。",
        "dynasty": "宋",
        "collection_info": null
    },
    {
        "uuid": "d7758648a8beeac17ab5a2630080f713",
        "title": "偈颂十六首  其四",
        "author": "释如净",
        "content": "金牛弄得烂银蹄，耕破劫空田地开。\n不带泥痕今古路，牧童疎笛入云来。",
        "dynasty": "宋",
        "collection_info": null
    },
    {
        "uuid": "e93699fbc2a5cfec63c270a58f909a6f",
        "title": "偈颂十六首  其五",
        "author": "释如净",
        "content": "善行者不移双足，善入者不动双扉。\n清秋夜冷波心月，谁问安禅友亦稀。",
        "dynasty": "宋",
        "collection_info": null
    },
    {
        "uuid": "94bd7960552b80ba88550066a98b1101",
        "title": "偈颂十六首  其六",
        "author": "释如净",
        "content": "不劳澄九鼎，流动百花新。\n木鸡前树报，月磨萝镜轮。",
        "dynasty": "宋",
        "collection_info": null
    },
    {
        "uuid": "d8b3493799e6a53ceaa72a9ef6fa3b4b",
        "title": "偈颂十六首  其七",
        "author": "释如净",
        "content": "一花开五家宗要，一叶缀九室诀机。\n朝朝暮暮只斯是，何用琼林觅玉枝。",
        "dynasty": "宋",
        "collection_info": null
    },
    {
        "uuid": "fdf97a211ea0caee538cdc9f464bfad5",
        "title": "偈颂十六首  其八",
        "author": "释如净",
        "content": "一机织作锦衣裳，是可太平君子床。\n只许宝山堆这裏，细把玉鍼贞上方。",
        "dynasty": "宋",
        "collection_info": null
    },
    {
        "uuid": "cb9b8e8ac79f4df9c8150a17c777e5f2",
        "title": "偈颂十六首  其九",
        "author": "释如净",
        "content": "时节因缘佛性义，共移灵棹渡头舟。\n玉麟带月离云汉，金凤衔花下彩楼。",
        "dynasty": "宋",
        "collection_info": null
    },
    {
        "uuid": "52b7166ad14d7618bf398ffcce4b61e0",
        "title": "偈颂十六首  其一○",
        "author": "释如净",
        "content": "无明暗室勿入近，暮日江山相映红。\n处处烟尘收不得，早来晚去失真风。",
        "dynasty": "宋",
        "collection_info": null
    },
    {
        "uuid": "6fce9b2c8285c8e6aa850744adda7c62",
        "title": "偈颂十六首  其一一",
        "author": "释如净",
        "content": "云形水意拥通身，德用不孤道正亲。\n年少风流犹一段，花棚铺锦蝶飞频。",
        "dynasty": "宋",
        "collection_info": null
    },
    {
        "uuid": "e12230c4c0c70031035b8d7ec9cde932",
        "title": "偈颂十六首  其一二",
        "author": "释如净",
        "content": "心田法地有灵苗，不动金锄耕步休。\n何事长松修竹下，风师雨客逐春秋。",
        "dynasty": "宋",
        "collection_info": null
    },
    {
        "uuid": "113f5ab7e00b47fb3946c751d4e3da55",
        "title": "偈颂十六首  其一三",
        "author": "释如净",
        "content": "净妙妙时解活计，露堂堂处有家风。\n须知脱体卓然道，廓落圆通是箇宗。",
        "dynasty": "宋",
        "collection_info": null
    },
    {
        "uuid": "8b87a620498adb68d07875f20dbfccf3",
        "title": "偈颂十六首  其一四",
        "author": "释如净",
        "content": "如何是四棱蹈地，入三摩存分别智。\n若是有事而不通，知未知伊彼元气。",
        "dynasty": "宋",
        "collection_info": null
    },
    {
        "uuid": "7b2d4ff7b21642e8426b076b0934651e",
        "title": "偈颂十六首  其一五",
        "author": "释如净",
        "content": "到纯无学处，语路若何生。\n意气天然别，神笔画不成。",
        "dynasty": "宋",
        "collection_info": null
    },
    {
        "uuid": "48f15d735e909aa563881132d53e14b0",
        "title": "偈颂十六首  其一六",
        "author": "释如净",
        "content": "一粒曾生无相田，异苗繁茂试机先。\n庄严劫佛借他力，双树荫凉本自然。",
        "dynasty": "宋",
        "collection_info": null
    },
    {
        "uuid": "9971ad327f28b2bea738a849e1314bb6",
        "title": "颂古五首  其一",
        "author": "释如净",
        "content": "无忧树下浴婴孩，清晓蔷薇带露开。\n转过衲僧相见处，后槽馿马出胞胎。",
        "dynasty": "宋",
        "collection_info": null
    },
    {
        "uuid": "1bf3a12a46dc453e1c74332a28d38749",
        "title": "颂古五首  其二",
        "author": "释如净",
        "content": "六年落草野狐精，跳出浑身是葛藤。\n打失眼睛无处觅，诳人刚道悟明星。",
        "dynasty": "宋",
        "collection_info": null
    },
    {
        "uuid": "2fbc753be8de8d1d219c26c3c4d222e1",
        "title": "颂古五首  其三",
        "author": "释如净",
        "content": "金乌飞上玉阑干，黑漆昆崙对面看。\n毕竟这些传不得，落花流水太无端。",
        "dynasty": "宋",
        "collection_info": null
    },
    {
        "uuid": "1324c67586a8af8ccadc24522214712f",
        "title": "颂古五首  其四",
        "author": "释如净",
        "content": "一桡劈口虚空破，三点馿头覆却船。\n父子至今俱不了，江湖波浪错流传。",
        "dynasty": "宋",
        "collection_info": null
    },
    {
        "uuid": "733beb521f274fbf43c0b01b4d01a179",
        "title": "颂古五首  其五",
        "author": "释如净",
        "content": "衲衣下事火烧山，腊月家贫彻骨寒。\n堪笑连延曾未息，眉毛焦赤面皮干。",
        "dynasty": "宋",
        "collection_info": null
    }
]