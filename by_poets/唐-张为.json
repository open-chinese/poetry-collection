[
    {
        "uuid": "3c7dd049bb47aaf90d10471b78a5c102",
        "title": "秋醉歌",
        "author": "张为",
        "content": "金风飒已起，还是招渔翁。\n携酒天姥岑，自弹峄阳桐。\n脱却登山履，赤脚翘青筇。\n泉声扫残暑，猨臂攀长松。\n翠微泛罇绿，苔藓分烟红。\n造化处术内，相对数壶空。\n醉眠岭上草，不觉夜露浓。\n一梦到天晓，始觉一醉中。\n皎然梦中路，直到瀛洲东。\n初平把我臂，相与骑白龙。\n三留对上帝，玉楼十二重。\n上帝赐我酒，送我敲金钟。\n宝阁香敛苒，琪树寒玲珑。\n动叶如笙篁，音律相怡融。\n珍重此一醉，百骸出天地。\n长如此梦魂，永谢名与利。",
        "dynasty": "唐",
        "collection_info": null
    },
    {
        "uuid": "c69587f023cd8e5c1082941074a90be9",
        "title": "谢别毛仙翁",
        "author": "张为",
        "content": "羸形感神药，削骨生丰肌。\n兰炷飘灵烟，妖怪立诛夷。\n重覩日月光，何报父母慈。\n黄河浊衮衮，别泪流澌澌。\n黄河清有时，别泪无收期。",
        "dynasty": "唐",
        "collection_info": null
    },
    {
        "uuid": "3ea8fe6c09703ed793c4cd22b1ad3e60",
        "title": "渔阳将军",
        "author": "张为",
        "content": "霜髭拥颔对穷秋，着白貂裘独上楼。\n向北望星提劒立，一生长为国家忧。",
        "dynasty": "唐",
        "collection_info": null
    },
    {
        "uuid": "89355d6bab82594fcd38cd6887bec3d9",
        "title": "句",
        "author": "张为",
        "content": "到处即闭户，逢君方展眉。",
        "dynasty": "唐",
        "collection_info": null
    },
    {
        "uuid": "18e81f32053e5fd3ea7d6c09ea0355b9",
        "title": "题建造寺",
        "author": "张为",
        "content": "迭嶂横空向郡西，迥然高峭众山低。\n树梢缺处见城郭，日影落时闻鼓鼙。\n（《舆地纪胜》卷一三○《福建路·泉州》）。",
        "dynasty": "唐",
        "collection_info": null
    },
    {
        "uuid": "cd15726a5b6631f60aa5142fea2d5799",
        "title": "宿江馆（句）",
        "author": "张为",
        "content": "吟登晚驿亭，醉罢红灯落。\n（《诗学指南》四（《吟窗杂录》卷十四正字王玄《诗中旨格》，「醉罢」作「醮罢」，幷云「此比君子欲仕于明时也」。\n）。",
        "dynasty": "唐",
        "collection_info": null
    },
    {
        "uuid": "a0c0616555396bb5b0749e3adccb2ecc",
        "title": "秋醉歌",
        "author": "张为",
        "content": "金风飒已起，还是招渔翁。\n携酒天姥岑，自弹峄阳桐。\n脱却登山履，赤脚翘青筇。\n泉声扫残暑，猿臂攀长松。\n翠微泛樽绿，苔藓分烟红。\n造化处术内，相对数壶空。\n醉眠岭上草，不觉夜露浓。\n一梦到天晓，始觉一醉中。\n皎然梦中路，直到瀛洲东。\n初平把我臂，相与骑白龙。\n三留对上帝，玉楼十二重。\n上帝赐我酒，送我敲金钟。\n宝阁香敛苒，琪树寒玲珑。\n动叶如笙篁，音律相怡融。\n珍重此一醉，百骸出天地。\n长如此梦魂，永谢名与利。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "uuid": "8e270423a1bbf5c9ce1196ed7ff489bd",
        "title": "谢别毛仙翁",
        "author": "张为",
        "content": "羸形感神药，削骨生丰肌。\n兰炷飘灵烟，妖怪立诛夷。\n重睹日月光，何报父母慈。\n黄河浊衮衮，别泪流澌澌。\n黄河清有时，别泪无收期。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    },
    {
        "uuid": "62df2a80eb7e8af344ccde635bfd0f5e",
        "title": "渔阳将军",
        "author": "张为",
        "content": "霜髭拥颔对穷秋，着白貂裘独上楼。\n向北望星提剑立，一生长为国家忧。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    }
]