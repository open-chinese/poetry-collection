[
    {
        "uuid": "d6ac2235913196ca9f9545d93b0d48d8",
        "title": "初夏",
        "author": "侯延庆",
        "content": "猥山狭路蔚桑麻，篱落春归尚有花。\n雨涨小溪蒲剑短，风回横陇麦旗斜。",
        "dynasty": "宋",
        "collection_info": null
    },
    {
        "uuid": "956232e37e347e3ecb1a2f518418b840",
        "title": "次韵时从事桃花菊",
        "author": "侯延庆",
        "content": "霜郊百草半青黄，寒菊偷春作艷粧。\n灼灼似夸篱下客，夭夭欲伴禁中郎。\n玄都道士闻须种，彭泽先生见定狂。\n莫信化工欺世俗，且将一笑荐雕觞。",
        "dynasty": "宋",
        "collection_info": null
    },
    {
        "uuid": "60929558efce55b0158f7c4b2fdd3f56",
        "title": "诗一首",
        "author": "侯延庆",
        "content": "云来万山动，云去天一色。\n长啸两三声，天高秋月白。",
        "dynasty": "宋",
        "collection_info": null
    },
    {
        "uuid": "578c92ae76c31322cbe1e62b8ce45e14",
        "title": "句",
        "author": "侯延庆",
        "content": "长沙雄富冠江关，百万楼台绿柳间。",
        "dynasty": "宋",
        "collection_info": null
    }
]