[
    {
        "uuid": "d8e202c4577690878e7b3758436238d6",
        "title": "初夏",
        "author": "侯延庆",
        "content": "猥山狭路蔚桑麻，篱落春归尚有花。\n雨涨小溪蒲剑短，风回横陇麦旗斜。",
        "dynasty": "宋",
        "collection_info": null
    },
    {
        "uuid": "887c450cfb05a7cd99f005fd34a1099a",
        "title": "次韵时从事桃花菊",
        "author": "侯延庆",
        "content": "霜郊百草半青黄，寒菊偷春作艷粧。\n灼灼似夸篱下客，夭夭欲伴禁中郎。\n玄都道士闻须种，彭泽先生见定狂。\n莫信化工欺世俗，且将一笑荐雕觞。",
        "dynasty": "宋",
        "collection_info": null
    },
    {
        "uuid": "3d52ec9e1467f38ac51dbf261d66d8bd",
        "title": "诗一首",
        "author": "侯延庆",
        "content": "云来万山动，云去天一色。\n长啸两三声，天高秋月白。",
        "dynasty": "宋",
        "collection_info": null
    },
    {
        "uuid": "8b6e723e40b8db493a591c3ae2941b1d",
        "title": "句",
        "author": "侯延庆",
        "content": "长沙雄富冠江关，百万楼台绿柳间。",
        "dynasty": "宋",
        "collection_info": null
    }
]