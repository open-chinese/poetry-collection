[
    {
        "uuid": "bf904304fbc53b4b413c9c487754fb10",
        "title": "春日田园杂兴二首  其一",
        "author": "陈公凯",
        "content": "春风冗我田园务，野思芳情约不齐。\n检点瓜邱仍芋垄，按行桑墅更秧畦。\n偶陪灵运山前屐，或学东坡雨外犁。\n薄暮倦归专一事，旋诛生菜瓮黄虀。",
        "dynasty": "宋",
        "collection_info": null
    },
    {
        "uuid": "21e695aed33951b9e29311f39d85301e",
        "title": "春日田园杂兴二首  其二",
        "author": "陈公凯",
        "content": "世事不挂眼，寄情农圃中。\n鉏犁衝晓雨，杖屦立东风。\n芽谷验仁脉，浇花趱化工。\n独余真意味，浊酒自烧菘。",
        "dynasty": "宋",
        "collection_info": null
    }
]