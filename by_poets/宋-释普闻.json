[
    {
        "uuid": "ff4bea493fbad9ea9c0b57b1e63a743b",
        "title": "法意句格送求僧行者",
        "author": "释普闻",
        "content": "山林夜雨厌孤寂，春风几番沙草碧。\n衣盂无计若为传，负舂空坠腰间石。",
        "dynasty": "宋",
        "collection_info": null
    },
    {
        "uuid": "95d148ff8f321f706fde6e72b2e758b9",
        "title": "效意境格二首  其一",
        "author": "释普闻",
        "content": "水阔天长雁影孤，眠沙鸥鹭倚黄芦。\n半收小雨西风冷，藜杖相将入画图。",
        "dynasty": "宋",
        "collection_info": null
    },
    {
        "uuid": "e106d0807722a3aacb40af093daf50d6",
        "title": "效意境格二首  其二",
        "author": "释普闻",
        "content": "十里沙堤水满湖，着霜芦冷未全枯。\n晓来细雨藏鸥鹭，何处人间有画图。",
        "dynasty": "宋",
        "collection_info": null
    }
]