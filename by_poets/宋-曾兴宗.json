[
    {
        "uuid": "21decc11e6fedd484c7734cb6b28cb4a",
        "title": "金精山",
        "author": "曾兴宗",
        "content": "投老篔筜幸卜邻，蜗蝇更不累闲身。\n烟霞已作仙凡隔，洞户蟠桃不计春。",
        "dynasty": "宋",
        "collection_info": null
    },
    {
        "uuid": "c24f8b081089e9c9a9125cc7dc33c9a4",
        "title": "篔筜谷",
        "author": "曾兴宗",
        "content": "渭川千亩竹，可比万户侯。\n我有篔筜谷，此岂为食谋。\n南山与北山，清绝真胜游。\n飞泉助萧爽，怪石添清幽。\n娱亲自足乐，捧檄良可羞。\n日从抱节君，崎岖经林丘。\n有酒对尔酌，得句为尔讴。\n共结岁寒心，肯学炎凉俦。\n笑指亲密友，不独王子猷。",
        "dynasty": "宋",
        "collection_info": null
    },
    {
        "uuid": "db650757acfd577dea23432f8f58c3f8",
        "title": "水竹幽居堂",
        "author": "曾兴宗",
        "content": "山深景最幽，正为幽人设。\n获此一段奇，天意亦特达。\n水清濯吾缨，竹劲抱高节。\n凿池为延客，筑室相娱悦。\n故人来清风，莫逆友明月。\n雅与仙境连，迥隔红尘绝。\n此乐只自知，切勿与人说。",
        "dynasty": "宋",
        "collection_info": null
    }
]