[
    {
        "title": "题故人别业",
        "author": "张谓",
        "content": "平子归田处，园林接汝濆。\n落花开户入，啼鸟隔窗闻。\n池净流春水，山明敛霁云。\n昼游仍不厌，乘月夜寻君。",
        "dynasty": "唐",
        "collection_info": null
    },
    {
        "title": "感春（句）",
        "author": "张谓",
        "content": "梧桐三寸叶，杨柳一寻枝。\n（《岁华纪丽》一《春》）。",
        "dynasty": "唐",
        "collection_info": null
    },
    {
        "title": "句",
        "author": "张谓",
        "content": "家无阿堵物，门有宁馨儿。\n（见宋庄季裕《鸡肋编》卷下、高似孙《纬略》卷一）。",
        "dynasty": "唐",
        "collection_info": null
    },
    {
        "title": "读后汉逸人传二首 一",
        "author": "张谓",
        "content": "子陵没已久，读史思其贤。\n谁谓颍阳人，千秋如比肩。\n尝闻汉皇帝，曾是旷周旋。\n名位苟无心，对君犹可眠。\n东过富春渚，乐此佳山川。\n夜卧松下月，朝看江上烟。\n钓时如有待，钓罢应忘筌。\n生事在林壑，悠悠经暮年。\n于今七里濑，遗迹尚依然。\n高台竟寂寞，流水空潺湲。",
        "dynasty": "唐",
        "collection_info": null
    },
    {
        "title": "读后汉逸人传二首 二",
        "author": "张谓",
        "content": "庞公南郡人，家在襄阳里。\n何处偏来往，襄阳东陂是。\n誓将业田种，终得保妻子。\n何言二千石，乃欲劝吾仕。\n鹳鹊巢茂林，鼋鼍穴深水。\n万物从所欲，吾心亦如此。\n不见鹿门山，朝朝白云起。\n采药復采樵，优游终暮齿。",
        "dynasty": "唐",
        "collection_info": null
    },
    {
        "title": "同孙构免官后登蓟楼",
        "author": "张谓",
        "content": "昔在五陵时，年少心亦壮。\n尝矜有奇骨，必是封侯相。\n东走到营州，投身似边将。\n一朝去乡国，十载履亭障。\n部曲皆武夫，功成不相让。\n犹希虏尘动，更取林胡帐。\n去年大将军，忽负乐生谤。\n北别伤士卒，南迁死炎瘴。\n濩落悲无成，行登蓟丘上。\n长安三千里，日夕西南望。\n寒沙榆塞没，秋水滦河涨。\n策马从此辞，云山保闲放。",
        "dynasty": "唐",
        "collection_info": null
    },
    {
        "title": "代北州老翁荅",
        "author": "张谓",
        "content": "负薪老翁往北州，北望乡关生客愁。\n自言老翁有三子，两人已向黄沙死。\n如今小儿新长成，明年闻道又征兵。\n定知此别必零落，不及相随同死生。\n尽将田宅借邻伍，且復伶俜去乡士。\n在生本求多子孙，及有谁知更辛苦。\n近传天子尊武臣，强兵直欲静胡尘。\n安边自合有长策，何必流离中国人。",
        "dynasty": "唐",
        "collection_info": null
    },
    {
        "title": "湖上对酒行",
        "author": "张谓",
        "content": "夜坐不厌湖上月，昼行不厌湖上山。\n眼前一尊又长满，心中万事如等闲。\n主人有黍百余石，浊醪数斗应不惜。\n即今相对不尽欢，别后相思復何益。\n茱萸湾头归路赊，愿君且宿黄公家。\n风光若此人不醉，参差辜负东园花。",
        "dynasty": "唐",
        "collection_info": null
    },
    {
        "title": "赠乔琳",
        "author": "张谓",
        "content": "去年上策不见收，今年寄食仍淹留。\n羡君有酒能便醉，羡君无钱能不忧。\n如今五侯不爱客，羡君不问五侯宅。\n如今七贵方自尊，羡君不过七贵门。\n丈夫会应有知己，世上悠悠何足论。",
        "dynasty": "唐",
        "collection_info": null
    },
    {
        "title": "邵陵作",
        "author": "张谓",
        "content": "尝闻虞帝苦忧人，祗为苍生不为身。\n已道一朝辞北阙，何须五月更南巡。\n昔时文武皆销铄，今日精灵常寂寞。\n斑竹年来笋自生，白苹春尽花空落。\n遥望零陵见旧丘，苍梧云起至今愁。\n惟余帝子千行泪，添作潇湘万里流。",
        "dynasty": "唐",
        "collection_info": null
    },
    {
        "title": "寄李侍御",
        "author": "张谓",
        "content": "柱下闻周史，书中慰越吟。\n近看三岁字，遥见百年心。\n价以吹嘘长，恩从顾盼深。",
        "dynasty": "唐",
        "collection_info": null
    },
    {
        "title": "寄崔沣州",
        "author": "张谓",
        "content": "共幞台郎被，俱褰郡守帷。\n罚金殊往日，鸣玉幸同时。\n五马来何晚，双鱼赠已迟。\n江头望乡月，无夜不相思。",
        "dynasty": "唐",
        "collection_info": null
    },
    {
        "title": "送裴侍御归上都",
        "author": "张谓",
        "content": "楚地劳行役，秦城罢鼓鼙。\n舟移洞庭岸，路出武陵溪。\n江月随人影，山花趁马蹄。\n离魂将别梦，先已到关西。",
        "dynasty": "唐",
        "collection_info": null
    },
    {
        "title": "送青龙一公",
        "author": "张谓",
        "content": "事佛轻金印，勤王度玉关。\n不知从树下，还肯到人间。\n楚水青莲净，吴门白日闲。\n圣朝须助理，绝莫爱东山。",
        "dynasty": "唐",
        "collection_info": null
    },
    {
        "title": "送韦侍御赴上都",
        "author": "张谓",
        "content": "天朝辟书下，风宪取才难。\n更谒麒麟殿，重簪獬豸冠。\n月明湘水夜，霜重桂林寒。\n别后头堪白，时时镜裏看。",
        "dynasty": "唐",
        "collection_info": null
    },
    {
        "title": "饯田尚书还兖州",
        "author": "张谓",
        "content": "忠义三朝许，威名四海闻。\n更乘归鲁诏，犹忆破胡勋。\n别路逢霜雨，行营对雪云。\n明朝郭门外，长揖大将军。",
        "dynasty": "唐",
        "collection_info": null
    },
    {
        "title": "送杜侍御赴上都",
        "author": "张谓",
        "content": "避马台中贵，登车岭外遥。\n还因贡赋礼，来谒大明朝。\n地入商山路，乡连渭水桥。\n承恩返南越，尊酒重相邀。",
        "dynasty": "唐",
        "collection_info": null
    },
    {
        "title": "道林寺送莫侍御",
        "author": "张谓",
        "content": "何处堪留客，香林隔翠微。\n薜萝通驿骑，山竹挂朝衣。\n霜引台乌集，风惊塔鴈飞。\n饮茶胜饮酒，聊以送将归。",
        "dynasty": "唐",
        "collection_info": null
    },
    {
        "title": "别睢阳故人",
        "author": "张谓",
        "content": "少小客游梁，依然似故乡。\n城池经战阵，人物恨存亡。\n夏雨桑条绿，秋风麦穗黄。\n有书无寄处，相送一霑裳。",
        "dynasty": "唐",
        "collection_info": null
    },
    {
        "title": "郡南亭子宴",
        "author": "张谓",
        "content": "亭子春城外，朱门向绿林。\n柳枝经雨重，松色带烟深。\n漉酒迎山客，穿池集水禽。\n白云常在眼，聊足慰人心。",
        "dynasty": "唐",
        "collection_info": null
    },
    {
        "title": "早春陪崔中丞浣花溪宴得暄字",
        "author": "张谓",
        "content": "旌节临溪口，寒郊斗觉暄。\n红亭移酒席，画鹢逗江村。\n云带歌声扬，风飘舞袖翻。\n花间催秉烛，川上欲黄昏。",
        "dynasty": "唐",
        "collection_info": null
    },
    {
        "title": "讌郑伯玙宅",
        "author": "张谓",
        "content": "正月风光好，逢君上客稀。\n晓风催鸟啭，春雪带花飞。\n堂上吹金管，庭前试舞衣。\n俸钱供酒债，行子未须归。",
        "dynasty": "唐",
        "collection_info": null
    },
    {
        "title": "夜同宴用人字",
        "author": "张谓",
        "content": "北斗回新岁，东园值早春。\n竹风能醒酒，花月解留人。\n邑宰陶元亮，山家郑子真。\n平生颇同道，相见日相亲。",
        "dynasty": "唐",
        "collection_info": null
    },
    {
        "title": "过从弟制疑官舍竹斋",
        "author": "张谓",
        "content": "羡尔方为吏，衡门独[晏]如。\n野猨偷纸笔，山鸟污图书。\n竹裏藏公事，花间隐使车。\n不妨垂钓坐，时脍小江鱼。",
        "dynasty": "唐",
        "collection_info": null
    },
    {
        "title": "扬州雨中张十七宅观妓",
        "author": "张谓",
        "content": "夜色带寒烟，灯花拂更然。\n残妆添石黛，艳舞落金钿。\n掩笑须欹扇，迎歌乍动弦。\n不知巫峡雨，何事海西边。",
        "dynasty": "唐",
        "collection_info": null
    },
    {
        "title": "登金陵临江驿楼",
        "author": "张谓",
        "content": "古戍依重险，高楼见五梁。\n山根盘驿道，河水浸城墙。\n庭树巢鹦鹉，园花隐麝香。\n忽然江浦上，忆作捕鱼郎。",
        "dynasty": "唐",
        "collection_info": null
    },
    {
        "title": "同王征君湘中有怀",
        "author": "张谓",
        "content": "八月洞庭秋，潇湘水北流。\n还家万里梦，为客五更愁。\n不用开书帙，偏宜上酒楼。\n故人京洛满，何日復同游。",
        "dynasty": "唐",
        "collection_info": null
    },
    {
        "title": "官舍早梅",
        "author": "张谓",
        "content": "阶下双梅树，春来画不成。\n晚时花未落，阴处叶难生。\n摘子防人到，攀枝畏鸟惊。\n风光先占得，桃李莫相轻。",
        "dynasty": "唐",
        "collection_info": null
    },
    {
        "title": "玉清公主挽歌",
        "author": "张谓",
        "content": "学凤年犹小，乘龙日尚赊。\n初封千户邑，忽驾五云车。\n地接金人岸，山通玉女家。\n秋风何太早，吹落禁园花。",
        "dynasty": "唐",
        "collection_info": null
    },
    {
        "title": "别韦郎中",
        "author": "张谓",
        "content": "星轺计日赴岷峨，云树连天阻笑歌。\n南入洞庭随鴈去，西过巫峡听猨多。\n峥嵘洲上飞黄蝶，滟滪堆边起白波。\n不醉郎中桑落酒，教人无奈别离何。",
        "dynasty": "唐",
        "collection_info": null
    },
    {
        "title": "送皇甫龄宰交河",
        "author": "张谓",
        "content": "将军帐下来从客，小邑弹琴不易逢。\n楼上胡笳传别怨，尊中腊酒为谁浓。\n行人醉出双门道，少妇愁看七里烽。\n今日相如轻武骑，多应朝暮客临卭。",
        "dynasty": "唐",
        "collection_info": null
    },
    {
        "title": "杜侍御送贡物戏赠",
        "author": "张谓",
        "content": "铜柱朱崖道路难，伏波横海旧登坛。\n越人自贡珊瑚树，汉使何劳獬豸冠。\n疲马山中愁日晚，孤舟江上畏春寒。\n由来此货称难得，多恐君王不忍看。",
        "dynasty": "唐",
        "collection_info": null
    },
    {
        "title": "春园家宴",
        "author": "张谓",
        "content": "南园春色正相宜，大妇同行少妇随。\n竹裏登楼人不见，花间觅路鸟先知。\n樱桃解结垂檐子，杨柳能低入户枝。\n山简醉来歌一曲，参差笑杀郢中儿。",
        "dynasty": "唐",
        "collection_info": null
    },
    {
        "title": "西亭子言怀",
        "author": "张谓",
        "content": "数丛芳草在堂阴，几处闲花映竹林。\n攀树玄猨呼郡吏，傍溪白鸟应家禽。\n青山看景知高下，流水闻声觉浅深。\n官属不令拘礼数，时时缓步一相寻。",
        "dynasty": "唐",
        "collection_info": null
    },
    {
        "title": "辰阳即事",
        "author": "张谓",
        "content": "青枫落叶正堪悲，黄菊残花欲待谁。\n水近偏逢寒气早，山深常见日光迟。\n愁中卜命看周易，病裏招魂读楚词。\n自恨不如湘浦鴈，春来即是北归时。",
        "dynasty": "唐",
        "collection_info": null
    },
    {
        "title": "送僧",
        "author": "张谓",
        "content": "童子学修道，诵经求出家。\n手持贝多叶，心念优昙花。\n得度北州近，随缘东路赊。\n一身求清净，百毳纳袈裟。\n钟岭更飞锡，炉峰期结跏。\n深心大海水，广愿恆河沙。\n此去不堪别，彼行安可涯。\n殷勤结香火，来世上牛车。",
        "dynasty": "唐",
        "collection_info": null
    },
    {
        "title": "同诸公游云公禅寺",
        "author": "张谓",
        "content": "共许寻鸡足，谁能惜马蹄。\n长空净云雨，斜日半虹霓。\n檐下千峰转，窗前万木低。\n看花寻径远，听鸟入林迷。\n地与喧闻隔，人将物我齐。\n不知樵客意，何事武陵溪。",
        "dynasty": "唐",
        "collection_info": null
    },
    {
        "title": "哭护国上人",
        "author": "张谓",
        "content": "昔喜三身净，今悲万劫长。\n不应归北斗，应是向西方。\n舍利众生得，袈裟弟子将。\n鼠行残药椀，虫网旧绳床。\n别起千花塔，空留一草堂。\n支公何处在，神理竟茫茫。",
        "dynasty": "唐",
        "collection_info": null
    },
    {
        "title": "送卢举使河源",
        "author": "张谓",
        "content": "故人行役向边州，匹马今朝不少留。\n长路关山何日尽，满堂丝竹为君愁。",
        "dynasty": "唐",
        "collection_info": null
    },
    {
        "title": "题长安壁主人",
        "author": "张谓",
        "content": "世人结交须黄金，黄金不多交不深。\n纵令然诺暂相许，终是悠悠行路心。",
        "dynasty": "唐",
        "collection_info": null
    },
    {
        "title": "长安失火后戏题莲花寺",
        "author": "张谓",
        "content": "金园宝剎半长沙，烧劫旁延一万家。\n楼殿纵随烟焰去，火中何处出莲花。",
        "dynasty": "唐",
        "collection_info": null
    },
    {
        "title": "早梅",
        "author": "张谓",
        "content": "一树寒梅白玉条，逈临林村傍溪桥。\n不知近水花先发，疑是经春雪未销。",
        "dynasty": "唐",
        "collection_info": null
    },
    {
        "title": "赠赵使君美人",
        "author": "张谓",
        "content": "红粉青蛾映楚云，桃花马上石榴裙。\n罗敷独向东方去，漫学他家作使君。",
        "dynasty": "唐",
        "collection_info": null
    },
    {
        "title": "句",
        "author": "张谓",
        "content": "[稽]山贺老麤知名，吴郡张颠曾不易。\n奔蛇走虺势入坐，骤雨旋风声满堂。",
        "dynasty": "唐",
        "collection_info": null
    },
    {
        "title": "读后汉逸人传二首",
        "author": "张谓",
        "content": "子陵没已久，读史思其贤。谁谓颍阳人，千秋如比肩。\n尝闻汉皇帝，曾是旷周旋。名位苟无心，对君犹可眠。\n东过富春渚，乐此佳山川。夜卧松下月，朝看江上烟。\n钓时如有待，钓罢应忘筌。生事在林壑，悠悠经暮年。\n于今七裏濑，遗迹尚依然。高台竟寂寞，流水空潺湲。\n庞公南郡人，家在襄阳裏。何处偏来往，襄阳东陂是。\n誓将业田种，终得保妻子。何言二千石，乃欲劝吾仕。\n鹳鹊巢茂林，鼋鼍穴深水。万物从所欲，吾心亦如此。\n不见鹿门山，朝朝白云起。采药复采樵，优游终暮齿。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "同孙构免官后登蓟楼",
        "author": "张谓",
        "content": "昔在五陵时，年少心亦壮。尝矜有奇骨，必是封侯相。\n东走到营州，投身似边将。一朝去乡国，十载履亭障。\n部曲皆武夫，功成不相让。犹希虏尘动，更取林胡帐。\n去年大将军，忽负乐生谤。北别伤士卒，南迁死炎瘴。\n濩落悲无成，行登蓟丘上。长安三千里，日夕西南望。\n寒沙榆塞没，秋水滦河涨。策马从此辞，云山保闲放。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "代北州老翁答",
        "author": "张谓",
        "content": "负薪老翁往北州，北望乡关生客愁。自言老翁有三子，\n定知此别必零落，不及相随同死生。尽将田宅借邻伍，\n近传天子尊武臣，强兵直欲静胡尘。安边自合有长策，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "湖上对酒行",
        "author": "张谓",
        "content": "夜坐不厌湖上月，昼行不厌湖上山。眼前一尊又长满，\n即今相对不尽欢，别后相思复何益。茱萸湾头归路赊，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "赠乔琳",
        "author": "张谓",
        "content": "去年上策不见收，今年寄食仍淹留。羡君有酒能便醉，\n如今七贵方自尊，羡君不过七贵门。丈夫会应有知己，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "邵陵作",
        "author": "张谓",
        "content": "尝闻虞帝苦忧人，只为苍生不为身。已道一朝辞北阙，\n斑竹年来笋自生，白苹春尽花空落。遥望零陵见旧丘，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "寄李侍御",
        "author": "张谓",
        "content": "柱下闻周史，书中慰越吟。近看三岁字，遥见百年心。\n价以吹嘘长，恩从顾盼深。不栽桃李树，何日得成阴。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "寄崔沣州",
        "author": "张谓",
        "content": "共幞台郎被，俱褰郡守帷。罚金殊往日，鸣玉幸同时。\n五马来何晚，双鱼赠已迟。江头望乡月，无夜不相思。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "送裴侍御归上都",
        "author": "张谓",
        "content": "楚地劳行役，秦城罢鼓鼙。舟移洞庭岸，路出武陵溪。\n江月随人影，山花趁马蹄。离魂将别梦，先已到关西。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "送青龙一公",
        "author": "张谓",
        "content": "事佛轻金印，勤王度玉关。不知从树下，还肯到人间。\n楚水青莲净，吴门白日闲。圣朝须助理，绝莫爱东山。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "送韦侍御赴上都",
        "author": "张谓",
        "content": "天朝辟书下，风宪取才难。更谒麒麟殿，重簪獬豸冠。\n月明湘水夜，霜重桂林寒。别后头堪白，时时镜裏看。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "饯田尚书还兖州",
        "author": "张谓",
        "content": "忠义三朝许，威名四海闻。更乘归鲁诏，犹忆破胡勋。\n别路逢霜雨，行营对雪云。明朝郭门外，长揖大将军。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "送杜侍御赴上都",
        "author": "张谓",
        "content": "避马台中贵，登车岭外遥。还因贡赋礼，来谒大明朝。\n地入商山路，乡连渭水桥。承恩返南越，尊酒重相邀。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "道林寺送莫侍御",
        "author": "张谓",
        "content": "何处堪留客，香林隔翠微。薜萝通驿骑，山竹挂朝衣。\n霜引台乌集，风惊塔雁飞。饮茶胜饮酒，聊以送将归。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "别睢阳故人",
        "author": "张谓",
        "content": "少小客游梁，依然似故乡。城池经战阵，人物恨存亡。\n夏雨桑条绿，秋风麦穗黄。有书无寄处，相送一沾裳。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "郡南亭子宴",
        "author": "张谓",
        "content": "亭子春城外，朱门向绿林。柳枝经雨重，松色带烟深。\n漉酒迎山客，穿池集水禽。白云常在眼，聊足慰人心。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "早春陪崔中丞浣花溪宴得暄字",
        "author": "张谓",
        "content": "旌节临溪口，寒郊斗觉暄。红亭移酒席，画鹢逗江村。\n云带歌声扬，风飘舞袖翻。花间催秉烛，川上欲黄昏。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "宴郑伯玙宅",
        "author": "张谓",
        "content": "正月风光好，逢君上客稀。晓风催鸟啭，春雪带花飞。\n堂上吹金管，庭前试舞衣。俸钱供酒债，行子未须归。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "夜同宴，用人字",
        "author": "张谓",
        "content": "北斗回新岁，东园值早春。竹风能醒酒，花月解留人。\n邑宰陶元亮，山家郑子真。平生颇同道，相见日相亲。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "过从弟制疑官舍竹斋",
        "author": "张谓",
        "content": "羡尔方为吏，衡门独晏如。野猿偷纸笔，山鸟污图书。\n竹裏藏公事，花间隐使车。不妨垂钓坐，时脍小江鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "扬州雨中张十七宅观妓",
        "author": "张谓",
        "content": "夜色带寒烟，灯花拂更然。残妆添石黛，艳舞落金钿。\n掩笑须欹扇，迎歌乍动弦。不知巫峡雨，何事海西边。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "登金陵临江驿楼",
        "author": "张谓",
        "content": "古戍依重险，高楼见五梁。山根盘驿道，河水浸城墙。\n庭树巢鹦鹉，园花隐麝香。忽然江浦上，忆作捕鱼郎。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "同王征君湘中有怀",
        "author": "张谓",
        "content": "八月洞庭秋，潇湘水北流。还家万里梦，为客五更愁。\n不用开书帙，偏宜上酒楼。故人京洛满，何日复同游。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "官舍早梅",
        "author": "张谓",
        "content": "阶下双梅树，春来画不成。晚时花未落，阴处叶难生。\n摘子防人到，攀枝畏鸟惊。风光先占得，桃李莫相轻。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "玉清公主挽歌",
        "author": "张谓",
        "content": "学凤年犹小，乘龙日尚赊。初封千户邑，忽驾五云车。\n地接金人岸，山通玉女家。秋风何太早，吹落禁园花。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "别韦郎中",
        "author": "张谓",
        "content": "星轺计日赴岷峨，云树连天阻笑歌。南入洞庭随雁去，\n不醉郎中桑落酒，教人无奈别离何。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "送皇甫龄宰交河",
        "author": "张谓",
        "content": "将军帐下来从客，小邑弹琴不易逢。楼上胡笳传别怨，\n今日相如轻武骑，多应朝暮客临邛。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "杜侍御送贡物戏赠",
        "author": "张谓",
        "content": "铜柱朱崖道路难，伏波横海旧登坛。越人自贡珊瑚树，\n由来此货称难得，多恐君王不忍看。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "春园家宴",
        "author": "张谓",
        "content": "南园春色正相宜，大妇同行少妇随。竹裏登楼人不见，\n山简醉来歌一曲，参差笑杀郢中儿。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "西亭子言怀",
        "author": "张谓",
        "content": "数丛芳草在堂阴，几处闲花映竹林。攀树玄猿呼郡吏，\n官属不令拘礼数，时时缓步一相寻。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "辰阳即事",
        "author": "张谓",
        "content": "青枫落叶正堪悲，黄菊残花欲待谁。水近偏逢寒气早，\n自恨不如湘浦雁，春来即是北归时。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "送僧",
        "author": "张谓",
        "content": "童子学修道，诵经求出家。手持贝多叶，心念优昙花。\n得度北州近，随缘东路赊。一身求清净，百毳纳袈裟。\n钟岭更飞锡，炉峰期结跏。深心大海水，广愿恒河沙。\n此去不堪别，彼行安可涯。殷勤结香火，来世上牛车。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "同诸公游云公禅寺",
        "author": "张谓",
        "content": "共许寻鸡足，谁能惜马蹄。长空净云雨，斜日半虹霓。\n檐下千峰转，窗前万木低。看花寻径远，听鸟入林迷。\n地与喧闻隔，人将物我齐。不知樵客意，何事武陵溪。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "哭护国上人",
        "author": "张谓",
        "content": "昔喜三身净，今悲万劫长。不应归北斗，应是向西方。\n舍利众生得，袈裟弟子将。鼠行残药碗，虫网旧绳床。\n别起千花塔，空留一草堂。支公何处在，神理竟茫茫。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "长沙失火后戏题莲花寺",
        "author": "张谓",
        "content": "金园宝刹半长沙，烧劫旁延一万家。\n楼殿纵随烟焰去，火中何处出莲花。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "早梅",
        "author": "张谓",
        "content": "一树寒梅白玉条，迥临林村傍溪桥。\n不知近水花先发，疑是经春雪未销。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    },
    {
        "title": "句",
        "author": "张谓",
        "content": "稽山贺老粗知名，吴郡张颠曾不易。\n奔蛇走虺势入坐，骤雨旋风声满堂。（《赠怀素》。\n见《颜真卿集》）",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十七"
        }
    }
]