[
    {
        "uuid": "1ed18cd3e74483c892f2a022093e6b9b",
        "title": "文德皇后挽歌",
        "author": "朱子奢",
        "content": "神京背紫陌，缟驷结行辀。\n北去横桥道，西分清渭流。\n寒光向垄没，霜气入松楸。\n今日泉台路，非是濯龙游。",
        "dynasty": "唐",
        "collection_info": null
    },
    {
        "uuid": "0b6357fe4b10832196c027b0e7a257d9",
        "title": "五言早秋侍宴应诏",
        "author": "朱子奢",
        "content": "殿阁炎光尽，池台爽气归。\n荷香风裏歇，树影日中衰。\n蝉声出林散，鸟路入云飞。\n承恩方未极，无田驻落晖。\n（见贵阳陈田影刻本日本尾张国真福寺藏唐卷子本《翰林学士集》）（按：此诗已收入张步云《唐代逸诗辑存》。\n《翰林学士集》收唐贞观间君臣唱和诗六十首，集名为后人臆加。\n据拙考，此集实为《许敬宗集》卷二的残卷。\n）。",
        "dynasty": "唐",
        "collection_info": null
    }
]