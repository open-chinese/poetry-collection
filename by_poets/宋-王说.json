[
    {
        "title": "晏起",
        "author": "王说",
        "content": "入夏酣眠醒较迟，幽人事事占便宜。\n闲来培灌经纶种，念起澄清贤师基。",
        "dynasty": "宋",
        "collection_info": null
    },
    {
        "title": "送程给事知越州",
        "author": "王说",
        "content": "晓色光华去玉京，画船新指会稽行。\n地严琐闼通班贵，道出吴门过里荣。\n亭惹春云兰渚静，波涵秋月鑑湖清。\n吏师诗匠高当世，卧镇何妨咏太平。",
        "dynasty": "宋",
        "collection_info": null
    },
    {
        "title": "广胜寺",
        "author": "王说",
        "content": "山亭十里见纤微，暂出红尘已息机。\n次第一行寒雁去，浅深千片乱霞飞。\n青山不断何年有，流水无穷底处归。\n自古兴亡安足问，世间人事转头非。",
        "dynasty": "宋",
        "collection_info": null
    }
]