[
    {
        "uuid": "8873a62fa8fd53d65436b659a92ee860",
        "title": "江梅",
        "author": "田亘",
        "content": "千林含冻鬰苍苍，只有江梅独自芳。\n暗吐幽香穿别院，半敧斜影入寒塘。\n冰肤宛是姑仙女，粉面端疑骑省郎。\n若是蜜奴曾拂掠，肯收红艷贮蜂房。",
        "dynasty": "宋",
        "collection_info": null
    },
    {
        "uuid": "c3d2e69441b7abdfa7e869eb8c7c2724",
        "title": "飞鸢",
        "author": "田亘",
        "content": "涎涎晴空作鹘盘，仰空谁不羡高闲。\n岂知尽日劳心眼，只在尘寰腐鼠间。",
        "dynasty": "宋",
        "collection_info": null
    },
    {
        "uuid": "dfb4419e9783ca6cd9aaf309936f4bd2",
        "title": "王晋卿图瀛山笔画精緻京师贵游蓄之为希代之宝自图书弃掷于路阳翟张飞卿见而得之过九江以遗友人傅延之延之出以示余余悲而赋诗",
        "author": "田亘",
        "content": "他日缄幐属贵游，讵知迁徙过南州。\n天涯与汝共沦落，泪湿湓江烟雨秋。",
        "dynasty": "宋",
        "collection_info": null
    },
    {
        "uuid": "881ab12330a44413eb527b72ecaa0859",
        "title": "句  其一",
        "author": "田亘",
        "content": "趁暖不随千卉折，凌寒先伴六花开。",
        "dynasty": "宋",
        "collection_info": null
    },
    {
        "uuid": "1169ae41bfbe71fbdc3ca35fa5c8a3c0",
        "title": "句  其二",
        "author": "田亘",
        "content": "临溪照影为谁好，映竹无人空自怜。",
        "dynasty": "宋",
        "collection_info": null
    },
    {
        "uuid": "bf219c4c35aa1ebc865b463298d00b79",
        "title": "句  其三",
        "author": "田亘",
        "content": "巡檐一笑屑琼瑰。",
        "dynasty": "宋",
        "collection_info": null
    },
    {
        "uuid": "45e9dd7f1ef190dd7ced0303242eeeb1",
        "title": "句  其四",
        "author": "田亘",
        "content": "幽姿高韵独翛然。",
        "dynasty": "宋",
        "collection_info": null
    },
    {
        "uuid": "90c5ee8a990bbdfeb9a1fc54b9508000",
        "title": "句  其五",
        "author": "田亘",
        "content": "粉蝶风烟外，黄云草树秋。",
        "dynasty": "宋",
        "collection_info": null
    },
    {
        "uuid": "a436e4dba84e6ef5169b5588551758bf",
        "title": "句  其六",
        "author": "田亘",
        "content": "已呼白面书生去，更约青腰玉女来。",
        "dynasty": "宋",
        "collection_info": null
    },
    {
        "uuid": "5d01e341e5e0c66d4ecdc2e963c325c9",
        "title": "句  其七",
        "author": "田亘",
        "content": "少时解奏三千牍，老去犹翻十二经。",
        "dynasty": "宋",
        "collection_info": null
    }
]