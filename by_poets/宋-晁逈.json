[
    {
        "uuid": "1327a8b4e410c613052637aeb1f28641",
        "title": "静中好",
        "author": "晁逈",
        "content": "静中好，冥心归宴寂。\n斋己不虚吟，静是真消息。",
        "dynasty": "宋",
        "collection_info": null
    },
    {
        "uuid": "2e78b40c66199d56c5e9a302bbbb952c",
        "title": "静深生四妙辞",
        "author": "晁逈",
        "content": "了知入道门，先从静为祖。\n静胜则心安，安久虚灵府。\n虚极发明灵，洞彻无不睹。\n天然法乐多，岂比闻箫鼓。",
        "dynasty": "宋",
        "collection_info": null
    },
    {
        "uuid": "dabbeb2fb7394c04600e8ac4f8581d2b",
        "title": "有警辞",
        "author": "晁逈",
        "content": "图上华夷能尽记，未始经行一步地。\n博闻强识总周知，心不能行亦如是。",
        "dynasty": "宋",
        "collection_info": null
    },
    {
        "uuid": "a5e5971167c2d9ab090ff04806b0b707",
        "title": "三悟辞",
        "author": "晁逈",
        "content": "若能觉其梦，且悟浮生如戏弄。\n若能智其识，渐悟狂知枉心力。\n若能性其情，大悟归真即妙明。\n喜得自然三悟法，书之聊以表研精。",
        "dynasty": "宋",
        "collection_info": null
    },
    {
        "uuid": "3a65a6b7bdc7c90e596dfc7bdf108439",
        "title": "书绅二法辞",
        "author": "晁逈",
        "content": "心如常满杯，所以明知足。\n心似不燃火，所以明无欲。\n二法可行持，书绅聊自勖。",
        "dynasty": "宋",
        "collection_info": null
    },
    {
        "uuid": "b658f06f2b1835ee4e713fcced4f538d",
        "title": "超真独觉辞",
        "author": "晁逈",
        "content": "了达事终虚，往事何殊梦。\n此后事来干，屹如山不动。\n了达事终虚，往事今何在。\n此后事来干，豁若空虚碍。\n独觉贵高奇，杰出羣迷外。",
        "dynasty": "宋",
        "collection_info": null
    },
    {
        "uuid": "5459fb3c045a1eb93326e9652aa54da1",
        "title": "知常委顺辞",
        "author": "晁逈",
        "content": "纷然往事来，浮云经大空。\n喧然是非声，惊飈触灌丛。\n古今无奈何，魏顺于其中。",
        "dynasty": "宋",
        "collection_info": null
    },
    {
        "uuid": "680974beff16f0ede7679aaa5fa94c3f",
        "title": "自为观照总持辞",
        "author": "晁逈",
        "content": "事往终空，如云如风。\n事来不绝，如日如月摄。\n念神凝，久习而成。\n触境情起，即时而止。\n不可殚言，自当求理。",
        "dynasty": "宋",
        "collection_info": null
    },
    {
        "uuid": "b924775ca733a7e9193ce3987b2233b4",
        "title": "反本观空无碍辞",
        "author": "晁逈",
        "content": "形是幻，情是梦，寝兴视息随羣动。\n当念元来一切无，豁然顿遣心中空。",
        "dynasty": "宋",
        "collection_info": null
    },
    {
        "uuid": "387b7989bb0c6e03774c3c5134f233f3",
        "title": "简求心要书绅辞",
        "author": "晁逈",
        "content": "以静制动，静为躁君。\n以虚受有，虚缘葆真。\n详而后习，可书诸绅。",
        "dynasty": "宋",
        "collection_info": null
    },
    {
        "uuid": "ffcccf8aaba7fd6eddaae20b4df34c88",
        "title": "仿归去来辞",
        "author": "晁逈",
        "content": "陶令曾言归去来，解印还家不迴首。\n屏贵都遗身外名，忘忧酷嗜杯中酒。\n白傅曾言归去来，了知浮世非长久。\n独步逍遥自得场，饮食寝兴随所偶。\n罗隠曾言归去来，濩落生涯何所有。\n明日船中竹一竿，要学江湖钓鱼手。\n晁叟亦言归去来，抗表辞荣养衰朽。\n京洛红尘旧满衣，总脱临风都抖擞。",
        "dynasty": "宋",
        "collection_info": null
    },
    {
        "uuid": "68e16eb9132231899c1e7718f2ac6ecc",
        "title": "双喻辞",
        "author": "晁逈",
        "content": "人事常酌中，取象如敧器。\n器平不敧覆，有同身爽利。\n道心常不繫，取象如虑舟。\n舟閒随逝止，可比性优游。\n能符双喻者，何虚復何忧。",
        "dynasty": "宋",
        "collection_info": null
    },
    {
        "uuid": "ed4db5ef3c83cbb018596a8155db9073",
        "title": "智断身心辞",
        "author": "晁逈",
        "content": "咨咨尔幻身，谁能住世久。\n洪纤妍媿，岂长存而不朽。\n咨咨尔幻心，常随外物诱。\n风生电灭，求其状而何有。\n豁然达理，忽洞见于天真。\n未能无闷，或沃之以圣酒。\n去乡游荡久不归，今觉穷途自迴首。",
        "dynasty": "宋",
        "collection_info": null
    },
    {
        "uuid": "633b4007e199809443735bf8ee0819e4",
        "title": "集句书绅自用辞",
        "author": "晁逈",
        "content": "蒙以正，德而隠。\n专于静，遯于遯。\n无是无非无所求，无名无迹无诸闷。\n愚自书绅用此言，深心更与何人论。",
        "dynasty": "宋",
        "collection_info": null
    },
    {
        "uuid": "5363a10fa0e2cb65f1e83d1781d56697",
        "title": "洞心情境定心篇",
        "author": "晁逈",
        "content": "物来诱之而不随，物来触之而不动。\n不随不动自由心，何须结社询千众。\n万事悠悠过即空，追思岂异春宵梦。",
        "dynasty": "宋",
        "collection_info": null
    },
    {
        "uuid": "161b73fdcd20312123fe0197e520781b",
        "title": "与道相知最乐篇",
        "author": "晁逈",
        "content": "人多乐于亲新相知，又多悲于生别离。\n唯能与道相知久，如鱼乐水无暌时。\n乐道至乐非常乐，宜真造适潜熙怡。\n逌然在心不在境，安能更与白云期。",
        "dynasty": "宋",
        "collection_info": null
    },
    {
        "uuid": "1a391ae93d4b84a350f09f746e3c7e10",
        "title": "三法自然歌",
        "author": "晁逈",
        "content": "心本不愆自然戒，何用科条心毁败。\n心本不动自然定，何用勤劳止自兢。\n心本不迷自然慧，何用参寻叩伦类。\n即今知此三自然，奉以周旋无失坠。",
        "dynasty": "宋",
        "collection_info": null
    },
    {
        "uuid": "a2078d5c1b483219f8d86d49970936d4",
        "title": "无有所求歌",
        "author": "晁逈",
        "content": "无所求，摆落人间万事休。\n有所求，安养衰年乐圣猷。\n不愿竹木林内隠，不愿莲花社裏收。\n愿在清平仁寿域，含华守素得优游。",
        "dynasty": "宋",
        "collection_info": null
    },
    {
        "uuid": "6c83e371da16173a3264e2b6ccb56f18",
        "title": "醒默居士歌",
        "author": "晁逈",
        "content": "白氏先生躭醉吟，衔杯洒翰恣欢心。\n樽空才尽若为计，释闷遣怀功未深。\n愚称居士名醒默，清思忘言求妙德。\n习此功成道更高，不到诗魔兼酒惑。",
        "dynasty": "宋",
        "collection_info": null
    },
    {
        "uuid": "98b9d27a41effbfc1e952599e0dd71c0",
        "title": "并用存心微妙诀",
        "author": "晁逈",
        "content": "处世间法，或伸或屈。\n用观察智，无固无必。\n出世间法，勿违勿失。\n用决定信，惟精惟一。\n曲尽其妙，退藏于密。",
        "dynasty": "宋",
        "collection_info": null
    },
    {
        "uuid": "63e5fc7ce24e5f33f6d1fadc9ff6d0b5",
        "title": "四方观练深心诀",
        "author": "晁逈",
        "content": "性之生情，为梦为想。\n性之生缘，如影如响。\n不有古圣，愚将安仰。\n不有妙道，愚将安仿。\n爰得智刃，决开疑纲。\n人不同心，超然独往。\n明融日新，率由天奬。",
        "dynasty": "宋",
        "collection_info": null
    },
    {
        "uuid": "919254f464ce7fc6dd0bdbf72ee020fd",
        "title": "偈",
        "author": "晁逈",
        "content": "心空如太空，豁然无可触。\n一真法界中，灵照常安住。",
        "dynasty": "宋",
        "collection_info": null
    },
    {
        "uuid": "f91f78a1ade31073c3378e522bf1fc2c",
        "title": "自警",
        "author": "晁逈",
        "content": "清澄寂灭海，明浄涅槃天。\n到此方知乐，休躭浊睡眠。",
        "dynasty": "宋",
        "collection_info": null
    },
    {
        "uuid": "16ec8959fdf304210fe607633dd586ea",
        "title": "坚凝",
        "author": "晁逈",
        "content": "了知起灭意，决定生死根。\n不復随缘转，是名不动尊。",
        "dynasty": "宋",
        "collection_info": null
    },
    {
        "uuid": "a2c71d303869c7324f6c8ea566f9733e",
        "title": "十魔军",
        "author": "晁逈",
        "content": "与道弥新世转疏，老心恢廓学如初。\n妄缘纷扰随时过，云物何曾碍碧虚。",
        "dynasty": "宋",
        "collection_info": null
    },
    {
        "uuid": "6ee6943e6fca44dc0691b35d3bcc7885",
        "title": "造化因心偈",
        "author": "晁逈",
        "content": "赋象各由心，影响无欺诈。\n元无造化工，羣生自造化。",
        "dynasty": "宋",
        "collection_info": null
    },
    {
        "uuid": "cfd886df3a56ea9e0b93c0608b664156",
        "title": "意不求如  其一",
        "author": "晁逈",
        "content": "牢收长物金三品，密写虚名墨一行。\n失道信缘成苦趣，懵然流转海茫茫。",
        "dynasty": "宋",
        "collection_info": null
    },
    {
        "uuid": "ec356922ce5748a2cfa951f2defd2fc8",
        "title": "意不求如  其二",
        "author": "晁逈",
        "content": "风花荣落速，水月浄明深。\n物物观天理，资吾入道心。",
        "dynasty": "宋",
        "collection_info": null
    },
    {
        "uuid": "8f56e784db0ab474aa277e3cc899bcc8",
        "title": "禅道同功修养诀",
        "author": "晁逈",
        "content": "心息相依，息调心静。\n静调久久，可成胜定。\n神气相合，气和神清。\n清和久久，可致长生。",
        "dynasty": "宋",
        "collection_info": null
    },
    {
        "uuid": "7949cb266694e8e02d8f913c93c56d9b",
        "title": "晚年勤道自修诗",
        "author": "晁逈",
        "content": "老来何故惜分阴，如月明亏魄渐侵。\n进道不遑求广智，随时随处且冥心。",
        "dynasty": "宋",
        "collection_info": null
    },
    {
        "uuid": "7843525e047d5bb7cbe5bb601c0abb52",
        "title": "心祷六符诗",
        "author": "晁逈",
        "content": "恬和端洁及虚明，六妙均融道法成。\n愿考此祥皆密契，不求知己浪传名。",
        "dynasty": "宋",
        "collection_info": null
    },
    {
        "uuid": "b0b97857b122813dbf3cf984046e90e8",
        "title": "拟古人诗",
        "author": "晁逈",
        "content": "今人学宴坐，不免寻思过。\n欲免寻思过，但知学宴坐。",
        "dynasty": "宋",
        "collection_info": null
    },
    {
        "uuid": "180959fa2b0c302f533ccc274aaed6c8",
        "title": "拟庞居士诗",
        "author": "晁逈",
        "content": "人爱贵而富，我爱白而虚。\n富贵荣辱会，虚白吉祥居。",
        "dynasty": "宋",
        "collection_info": null
    },
    {
        "uuid": "305cf546a1f49d37d9f418c6566cb36b",
        "title": "拟白乐天诗  其一",
        "author": "晁逈",
        "content": "求位不由己，求道不由天。\n位即无以求，道可使进焉。\n且务由己者，己能尽心源。\n勿问由天者，天高擅化权。",
        "dynasty": "宋",
        "collection_info": null
    },
    {
        "uuid": "1a0ad8bb7e991c3fd30b8be20c210fb0",
        "title": "拟白乐天诗  其二",
        "author": "晁逈",
        "content": "顺逆不由己，喜怒不由他。\n他即无奈何，己可存太和。\n且务由己者，克己谅诽多。\n勿贵由他者，他心是我魔。",
        "dynasty": "宋",
        "collection_info": null
    },
    {
        "uuid": "5b303beb7dd01c94baf39c8f0b0a3bea",
        "title": "偈  其一",
        "author": "晁逈",
        "content": "起灭心不停，生化形无数。\n奇哉大丈夫，自在空中住。",
        "dynasty": "宋",
        "collection_info": null
    },
    {
        "uuid": "759bec393c3ae7301be1a593c10f256f",
        "title": "偈  其二",
        "author": "晁逈",
        "content": "一切是非薮，皆从外听成。\n我是厌闻者，反听存灵响。",
        "dynasty": "宋",
        "collection_info": null
    },
    {
        "uuid": "60b28ab5bc270eeabe8035f8ce710d44",
        "title": "偈  其三",
        "author": "晁逈",
        "content": "求听存灵响，冥心合太虚。\n清融浮想尽，名曰小无余。",
        "dynasty": "宋",
        "collection_info": null
    },
    {
        "uuid": "6d857c456086c31935efe81754dc3af3",
        "title": "拟白乐天诗",
        "author": "晁逈",
        "content": "权要亦有苦，苦在当忧责。\n闲慢亦有乐，乐在无萦迫。",
        "dynasty": "宋",
        "collection_info": null
    },
    {
        "uuid": "14fcee8bb00d734ed15195f37064e171",
        "title": "具足观修诀",
        "author": "晁逈",
        "content": "三空一不空，悟入势孤雄。\n得道加殊称，超天自在公。",
        "dynasty": "宋",
        "collection_info": null
    },
    {
        "uuid": "ede2bb2417ac47133d191ea037a824c1",
        "title": "自晓存心诀",
        "author": "晁逈",
        "content": "心息音，混融深。\n智先觉，念无侵。\n随办及，即温寻。\n用此法，存于心。",
        "dynasty": "宋",
        "collection_info": null
    },
    {
        "uuid": "b5a1199d75dd22b0816d7f720eb87e20",
        "title": "拟白乐天遣怀",
        "author": "晁逈",
        "content": "羲和走驭趁年华，不许人间岁月赊。\n春正艷阳春即老，日方停午日还斜。\n时情莫测深如海，世事难齐乱似麻。\n已共身心要约定，古今如此勿惊嗟。",
        "dynasty": "宋",
        "collection_info": null
    },
    {
        "uuid": "1ac449eaf91e0c787927cecfba81ec2c",
        "title": "拟白乐天期李二十文略王十八质夫不至独宿仙游寺",
        "author": "晁逈",
        "content": "角胜劳生不足云，滥传僧语亦非真。\n始知解爱禅中乐，万万人中无一人。",
        "dynasty": "宋",
        "collection_info": null
    },
    {
        "uuid": "abd07f623d25f5ee7005944e505626b6",
        "title": "拟白乐天题赠定光上人",
        "author": "晁逈",
        "content": "孟子四十心不动，定光四十心离尘。\n我到明年加一倍，如何此际尚因循。\n已喜自逃名宦纲，犹患长随造化钧。\n记得前贤有诗句，祖师元是世间人。",
        "dynasty": "宋",
        "collection_info": null
    },
    {
        "uuid": "2630405462775214903e9e8277ab199e",
        "title": "拟白乐天诗",
        "author": "晁逈",
        "content": "心不择时息，书不择时观。\n达理意无碍，豁如天地宽。",
        "dynasty": "宋",
        "collection_info": null
    },
    {
        "uuid": "3396c958d5d6a90f4f033e138161ff10",
        "title": "诗一首",
        "author": "晁逈",
        "content": "貌愚愚谷邃，道醉醉乡春。\n愚醉无迷谬，伊予意又新。",
        "dynasty": "宋",
        "collection_info": null
    },
    {
        "uuid": "763c5523babeda19601565d3795b484d",
        "title": "拟白乐天诗",
        "author": "晁逈",
        "content": "自学养恬休用智，从他名迹日衰微。\n我身不欲全高贵，高贵多乘祸败机。",
        "dynasty": "宋",
        "collection_info": null
    },
    {
        "uuid": "577b4b88e06a73c8c5503a5c0ca97b39",
        "title": "愿成四胜深心偈",
        "author": "晁逈",
        "content": "豁然悟空，了然见性。\n凝然不动，寂然无思。",
        "dynasty": "宋",
        "collection_info": null
    },
    {
        "uuid": "01d43dfa8d757a820f4611233b5780a0",
        "title": "拟白乐天诗",
        "author": "晁逈",
        "content": "多图果何益，只自劳奔竞。\n不如收身心，凝然成静定。",
        "dynasty": "宋",
        "collection_info": null
    },
    {
        "uuid": "0eaa341f805f111bb2804faf791247f1",
        "title": "属疾",
        "author": "晁逈",
        "content": "精鹜成勤瘁，颐贞俟有瘳。\n吟生南越思，慈结北忧。\n粲枕甘为蝶，丰厨厌炙牛。\n玄元知寡欲，平子尚多愁。\n夕鸟侵阶啄，宵萤入树流。\n玉书能静览，柱史倦闲投。\n忽赋行云什，堪听击壤讴。\n期君整朝佩，仙置在瀛洲。",
        "dynasty": "宋",
        "collection_info": null
    },
    {
        "uuid": "963d85304399e809c9fea1b466b90b52",
        "title": "清风十韵",
        "author": "晁逈",
        "content": "仙御来相慰，解颜良会稀。\n病蠲宜养素，趣远欲忘机。\n惩躁能无渐，延龄或可祈。\n影摇珠箔细，声泛细筝微。\n委恨余班扇，流欢入楚衣。\n陶潜知梦稳，韩寿畏香飞。\n气爽苍龙阙，凉生白虎闱。\n健资鸡距笔，偷撼兽镮扉。\n松下琴心逸，江东鲙缕肥。\n宿怀真隠处，终约与同归。",
        "dynasty": "宋",
        "collection_info": null
    },
    {
        "uuid": "f7e81090c12676cdf8e502154d9b42d3",
        "title": "燕居",
        "author": "晁逈",
        "content": "炼矿成金得宝珍，炼情成性合天真。\n相逢此理交谈者，千百人中无一人。",
        "dynasty": "宋",
        "collection_info": null
    },
    {
        "uuid": "bc059b874503db39bc0f9a17f98c5391",
        "title": "游虎丘诗",
        "author": "晁逈",
        "content": "饯别阊门復少留，故人邀我浣离愁。\n旋沽美醖乘渔艇，急棹斜阳到虎丘。\n千古剑池呀怪石，一方金地枕清流。\n归时眷恋情无限，不得从容秉烛游。",
        "dynasty": "宋",
        "collection_info": null
    },
    {
        "uuid": "1fb69471c07b29600ea6927e7b28507c",
        "title": "假山",
        "author": "晁逈",
        "content": "覆篑由心匠，多奇势逼真。\n盆池幽閒古，拳石翠峰新。\n云淡炉烟合，松滋树影邻。\n不须同谢傅，对此已精神。",
        "dynasty": "宋",
        "collection_info": null
    },
    {
        "uuid": "7e4b9b369e72f010df2ccab93d7621db",
        "title": "送何水部蒙出牧袁州",
        "author": "晁逈",
        "content": "条教属惟良，乘秋始办装。\n朱轓重按部，白首尚为郎。\n督课民期富，从儒道益光。\n更资谈博物，千载楚萍乡。",
        "dynasty": "宋",
        "collection_info": null
    },
    {
        "uuid": "7e4701dd92bd44454070a0cd15649dc9",
        "title": "诗一首",
        "author": "晁逈",
        "content": "宜城征美醖，汉水得佳舫。\n登岘思前哲，游池醉夕阳。",
        "dynasty": "宋",
        "collection_info": null
    },
    {
        "uuid": "5e93b8e87476d8a9f4b22b5813ffe388",
        "title": "句  其一",
        "author": "晁逈",
        "content": "安得大金柅，制彼日月轮。\n免同流水车，今人续古人。",
        "dynasty": "宋",
        "collection_info": null
    },
    {
        "uuid": "e9dbb505cc65ec3d830e89011a0768c2",
        "title": "句  其二",
        "author": "晁逈",
        "content": "介居僧尚杂，警听鹤犹聋。",
        "dynasty": "宋",
        "collection_info": null
    },
    {
        "uuid": "36ca5d065db92f704860f09551dc3ec8",
        "title": "句  其三",
        "author": "晁逈",
        "content": "影外影为三等妄，梦中梦是两重虚。",
        "dynasty": "宋",
        "collection_info": null
    },
    {
        "uuid": "fe24ec4b542fea2c062c7ac4a4052028",
        "title": "句  其四",
        "author": "晁逈",
        "content": "三台八座九品官，名目不同而已矣。",
        "dynasty": "宋",
        "collection_info": null
    },
    {
        "uuid": "411c9b29678eb52cc5a7d6f25da451e2",
        "title": "句  其五",
        "author": "晁逈",
        "content": "破暗用明明是用，非明非暗即惺惺。",
        "dynasty": "宋",
        "collection_info": null
    },
    {
        "uuid": "5ae7644071b4ec3ad91c32ea8d09f510",
        "title": "句  其六",
        "author": "晁逈",
        "content": "叶外应无叶，心中更有心。",
        "dynasty": "宋",
        "collection_info": null
    },
    {
        "uuid": "dfb54b49c8002c99b9ca307e9bd97edd",
        "title": "句  其七",
        "author": "晁逈",
        "content": "色空辨相何妨道，语默由心不碍禅。",
        "dynasty": "宋",
        "collection_info": null
    },
    {
        "uuid": "f7b0b185f4955e5712fbc78e282a9551",
        "title": "句  其八",
        "author": "晁逈",
        "content": "桥过涿水心先喜，路入雄州眼更明。",
        "dynasty": "宋",
        "collection_info": null
    },
    {
        "uuid": "87aeb9456c368af0337e2742e4a02b0b",
        "title": "句  其九",
        "author": "晁逈",
        "content": "昭然不昧处，灵照在胸中。",
        "dynasty": "宋",
        "collection_info": null
    },
    {
        "uuid": "9cdf6613e1e45ef6f550db189147a255",
        "title": "句  其一○",
        "author": "晁逈",
        "content": "浮生七十今踰九，已是超羣越世人。",
        "dynasty": "宋",
        "collection_info": null
    },
    {
        "uuid": "e3ada911878cf759dfd14068fc5fc305",
        "title": "句  其一一",
        "author": "晁逈",
        "content": "妄缘扰扰知萦己。",
        "dynasty": "宋",
        "collection_info": null
    },
    {
        "uuid": "a6412e0a6cb2e4c4d77ff2f5cdf15f41",
        "title": "句  其一二",
        "author": "晁逈",
        "content": "宴居寂寂堪修道。",
        "dynasty": "宋",
        "collection_info": null
    },
    {
        "uuid": "6955c0f788aa5041e7ff1ebffcfddd35",
        "title": "句  其一三",
        "author": "晁逈",
        "content": "明心了了思超世。",
        "dynasty": "宋",
        "collection_info": null
    },
    {
        "uuid": "a3754c1f1723acd1eabf9f07a7ec57c7",
        "title": "句  其一四",
        "author": "晁逈",
        "content": "岂知习静知常子，尘外天声满耳根。",
        "dynasty": "宋",
        "collection_info": null
    },
    {
        "uuid": "6561b5e9865001d15b6c021052149076",
        "title": "句  其一五",
        "author": "晁逈",
        "content": "耳音清亮好，最爱梦醒时。",
        "dynasty": "宋",
        "collection_info": null
    },
    {
        "uuid": "f2c73d90effab79e815e2b33aba342ee",
        "title": "句  其一六",
        "author": "晁逈",
        "content": "文昭岂异天垂象，泽布还同雨洒溟。",
        "dynasty": "宋",
        "collection_info": null
    },
    {
        "uuid": "e588e53d32c9e443e29abd74f67e91aa",
        "title": "句  其一七",
        "author": "晁逈",
        "content": "凤驾都门晓，凉风苑树秋。",
        "dynasty": "宋",
        "collection_info": null
    },
    {
        "uuid": "e8dbe2fa0399a8b5110f8bb2f9fc623f",
        "title": "句  其一八",
        "author": "晁逈",
        "content": "南郡正求贤太守，西垣须辍旧词臣。",
        "dynasty": "宋",
        "collection_info": null
    },
    {
        "uuid": "5acb135354e58fd77fbc972f5283885f",
        "title": "句  其一九",
        "author": "晁逈",
        "content": "期月政成当事简，不妨游燕楚宫春。",
        "dynasty": "宋",
        "collection_info": null
    },
    {
        "uuid": "f92397c4f7004a612f331cc18dd2c154",
        "title": "句  其二○",
        "author": "晁逈",
        "content": "罗含舍宇存遗址，熊绎封疆控广津。",
        "dynasty": "宋",
        "collection_info": null
    },
    {
        "uuid": "d624695d1e1d818e082e8f67dc39cf1a",
        "title": "句  其二一",
        "author": "晁逈",
        "content": "心如莲花不着水，身似翔鸿不可笼。",
        "dynasty": "宋",
        "collection_info": null
    },
    {
        "uuid": "4f8ed1bd4feb26c8be2bb3c4c61596c1",
        "title": "句  其二二",
        "author": "晁逈",
        "content": "清兴比方心境妙，月明池浄白莲开。",
        "dynasty": "宋",
        "collection_info": null
    },
    {
        "uuid": "28610c7e5960960123a74ea8757e5262",
        "title": "句  其二三",
        "author": "晁逈",
        "content": "善思委顺世间法，于本真心而不动。",
        "dynasty": "宋",
        "collection_info": null
    },
    {
        "uuid": "0cb5afec64747a773ee8dd39e37fed5f",
        "title": "句  其二四",
        "author": "晁逈",
        "content": "芃芃麦壠惊翚起，灼灼桃园舞蝶来。",
        "dynasty": "宋",
        "collection_info": null
    },
    {
        "uuid": "2c6c8afb344c3d7c16054e91b4f49866",
        "title": "句  其二五",
        "author": "晁逈",
        "content": "可能宴坐即宴坐，待全静无全静时。",
        "dynasty": "宋",
        "collection_info": null
    },
    {
        "uuid": "3912addc72fa0f5ff314cc6d223fde85",
        "title": "存目",
        "author": "晁逈",
        "content": "诗题：游文潞公曲水园首句：夭桃秾李艷芳辰。",
        "dynasty": "宋",
        "collection_info": null
    }
]