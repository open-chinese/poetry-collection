[
    {
        "title": "雨轰漈",
        "author": "蔡佃",
        "content": "水流石激拟鸣雷，洞裏干坤别有台。\n玉舄扶风飞復下，琼花带雨落还开。\n钟声敲断白云袅，树影盘迴黄鹤来。\n笑道神仙无觅处，空留丹竈冷苍苔。",
        "dynasty": "宋",
        "collection_info": null
    },
    {
        "title": "豁然阁",
        "author": "蔡佃",
        "content": "长风东南来，浊浪挠清镜。\n小轩寂寞人，默视心境静。\n扁舟暂淹留，思与孤鸿迥。\n洞庭眼中物，何必更乘兴。\n顽石漫巑岏，终惭泗滨磬。",
        "dynasty": "宋",
        "collection_info": null
    }
]