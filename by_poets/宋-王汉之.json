[
    {
        "uuid": "5decd7545adf99646472b8b97f4a7188",
        "title": "刘阮洞  其一",
        "author": "王汉之",
        "content": "洞府门閒白日赊，碧潭清影照云霞。\n弄珠人捧江皋佩，刻玉岩开阆苑花。\n风月有情回俗驾，尘埃无处问仙家。\n归来怅望金桥处，露滴桃源一径斜。",
        "dynasty": "宋",
        "collection_info": null
    },
    {
        "uuid": "790f315134dbf8e076f65eb8a580b145",
        "title": "刘阮洞  其二",
        "author": "王汉之",
        "content": "二女春游阆苑花，醉邀刘阮饭胡麻。\n仙衣忽逐笙箫去，空倚山头恨落霞。",
        "dynasty": "宋",
        "collection_info": null
    }
]