[
    {
        "uuid": "49776a3461a33eac6f17e14d955f53dd",
        "title": "戏为妓山氏作",
        "author": "康执权",
        "content": "昔日缇萦亦如许，尽道生男不如女。\n河阳满县皆春风，忍使梨花偏带雨。",
        "dynasty": "宋",
        "collection_info": null
    },
    {
        "uuid": "c7b4a6de24738a36c1c66af1ecaf6d3c",
        "title": "建炎丞相成国吕忠穆公退老堂诗二首  其一",
        "author": "康执权",
        "content": "退老堂成席未温，天书夜到领侯藩。\n周褎申伯保南土，唐起裴公护北门。\n猿鹤岂应愁旧隠，虎貔方看拥华轩。\n公家报政由来速，伫入延英觐帝尊。",
        "dynasty": "宋",
        "collection_info": null
    },
    {
        "uuid": "40f45467b12ec14de632751e7a2032e1",
        "title": "建炎丞相成国吕忠穆公退老堂诗二首  其二",
        "author": "康执权",
        "content": "公居临海亦经年，每恨淹留阻执鞭。\n异县忽闻登帅阃，此身那得侍宾筵。\n古今谁似功名老，出入荣持将相权。\n从此凤池归路駃，未容雁荡奉周旋。",
        "dynasty": "宋",
        "collection_info": null
    }
]