[
    {
        "uuid": "eddc06597a5ea11f0effb8b8d03e2698",
        "title": "诗二首  其一",
        "author": "赵与时",
        "content": "达人澄此心，肯为万法起。\n眼看声色尘，不直一杯水。",
        "dynasty": "宋",
        "collection_info": null
    },
    {
        "uuid": "55f83a076b9006582292304a40a441d8",
        "title": "诗二首  其二",
        "author": "赵与时",
        "content": "粲粲香秔雪不如，新菘况復满杯盂。\n侯门肉食纷纷是，有此清奇风味无。",
        "dynasty": "宋",
        "collection_info": null
    },
    {
        "uuid": "800f36e082aa44fe21521ff7ed1362ef",
        "title": "题张也愚草书中庸",
        "author": "赵与时",
        "content": "学就右军家数字，笔成东鲁圣人书。\n鸾翔凤翥三千许，鹤髮鸡皮七十余。\n从昔晋碑那写此，近来燕说正纷如。\n平生嗜好同羊枣，展玩吟哦又起予。",
        "dynasty": "宋",
        "collection_info": null
    },
    {
        "uuid": "25b1f3e2abbd6006860c281bdf251923",
        "title": "大涤洞天留题",
        "author": "赵与时",
        "content": "悬知凡骨本难仙，谁遣来登大涤天。\n篝火既容闚洞穴，抚栏又得听岩泉。",
        "dynasty": "宋",
        "collection_info": null
    },
    {
        "uuid": "e32727780c6131b0e646118bc96392ee",
        "title": "句  其一",
        "author": "赵与时",
        "content": "花似于人曾识面，鸟如对客自呼名。",
        "dynasty": "宋",
        "collection_info": null
    },
    {
        "uuid": "d8d61ce7160a2c6946bcd2645411754a",
        "title": "句  其二",
        "author": "赵与时",
        "content": "寒雁挟风过古木，春鸠带雨集荒园。",
        "dynasty": "宋",
        "collection_info": null
    }
]