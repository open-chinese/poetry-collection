[
    {
        "uuid": "f95cbee88dafab6a66c55f6c5365ae4a",
        "title": "闲居书事",
        "author": "唐异",
        "content": "幽居经宿雨，屐齿徧林塘。\n一境无过客，千山自夕阳。\n昼禽多独语，夏木有余凉。\n招隐诗慵寄，时清谁肯忘。",
        "dynasty": "宋",
        "collection_info": null
    },
    {
        "uuid": "e5c84fa2c08f6d1f6be385315cff9f83",
        "title": "塞上作",
        "author": "唐异",
        "content": "防秋人不到，万里绝妖氛。\n马牧降来地，鵰闲战后云。\n月依孤垒没，烧逐远荒分。\n未省为边客，宵笳懒欲闻。",
        "dynasty": "宋",
        "collection_info": null
    }
]