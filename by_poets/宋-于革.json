[
    {
        "uuid": "b57915364088d4f2d6b6b978afb5cc46",
        "title": "春晚",
        "author": "于革",
        "content": "舍南舍北草萋萋，原上行人路欲迷。\n已是春寒仍禁火，楝花风急子规啼。",
        "dynasty": "宋",
        "collection_info": null
    },
    {
        "uuid": "ff6b6059ef71608dcb99bced28ab1204",
        "title": "咏笺",
        "author": "于革",
        "content": "七八叶芦秋水裏，两三个雁夕阳边。\n笔头到处浑无碍，扫破寒潭一簇烟。",
        "dynasty": "宋",
        "collection_info": null
    },
    {
        "uuid": "3973548c9e87f593bce262c88283279c",
        "title": "龙王庙云平阁",
        "author": "于革",
        "content": "枯梢突兀天风外，翠霭氤氲水石间。\n□吏不容今日去，老夫赢得片时闲。\n烟波艇子东西客，霜岸钟声上下山。\n解后真成观物化，白鸥无数舞江湾。",
        "dynasty": "宋",
        "collection_info": null
    },
    {
        "uuid": "f8376a57acb6311fa3137fbf4f832f41",
        "title": "清都观",
        "author": "于革",
        "content": "石坛雨洗月华新，白帢青藤曳履行。\n老桧不知仙驭远，屋头犹带玉箫声。",
        "dynasty": "宋",
        "collection_info": null
    }
]