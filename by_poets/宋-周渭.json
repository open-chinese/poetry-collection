[
    {
        "uuid": "6c910dec33bdf92e55e686a432b0939c",
        "title": "赠道士吴崇岳",
        "author": "周渭",
        "content": "楮为冠子布为裳，吞得丹霞寿最长。\n混俗性灵常乐道，出尘风格早休粮。\n枕中经妙谁传与，肘后方新自写将。\n百尺松梢几飞步，鹤栖枝上礼虚皇。",
        "dynasty": "宋",
        "collection_info": null
    },
    {
        "uuid": "844fbc6890e4aceafaf62ce7b9358f3e",
        "title": "迭秀山",
        "author": "周渭",
        "content": "平生赋性爱观澜，今日登临迭秀山。\n天锡卦爻分象外，地将圭笏出人间。\n昭州水遶孤城小，五岭山高众垤难。\n极目紫宸何处是，碧云深处佩珊珊。",
        "dynasty": "宋",
        "collection_info": null
    },
    {
        "uuid": "24903fa5c328357338b87036a751ccdf",
        "title": "游兼山",
        "author": "周渭",
        "content": "插空峭壁白云迷，独上高巅万象低。\n一路接天连楚界，两峰拔地镇南夷。\n泉飞石涧游魂冷，风捲松涛匹马嘶。\n踏破层崖心未折，凤凰山后鹧鸪啼。",
        "dynasty": "宋",
        "collection_info": null
    }
]