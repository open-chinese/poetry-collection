[
    {
        "uuid": "30c957da5cf44e61a6b4bfc9790a3578",
        "title": "别张贾",
        "author": "韦夏卿",
        "content": "束简下高阁，买符驱短辕。\n故人惜分袂，结念醉芳罇。\n切切别思缠，萧萧征骑烦。\n临归无限意，相视却忘言。",
        "dynasty": "唐",
        "collection_info": null
    },
    {
        "uuid": "cba3b8791290e9d0650a2fdb590200c1",
        "title": "送顾况归茅山",
        "author": "韦夏卿",
        "content": "圣代为迁客，虚皇作近臣。\n法尊称大洞，学浅忝初真。\n鸾凤文章丽，烟霞翰墨新。\n羡君寻句曲，白鹄是三神。",
        "dynasty": "唐",
        "collection_info": null
    },
    {
        "uuid": "ec27cd67c83e738f562ac2a245264936",
        "title": "和丘员外题湛长史旧居",
        "author": "韦夏卿",
        "content": "道胜物能齐，累轻身易退。\n苟安一丘上，何必三山外。\n云霞长若绮，松石常如黛。\n徒有昔王过，竟遗青史载。\n诗因埜寺咏，酒向山椒酹。\n异时逢尔知，兹辰驻余斾。",
        "dynasty": "唐",
        "collection_info": null
    },
    {
        "uuid": "f4579670f973be1eafe244f0f0622965",
        "title": "别张贾",
        "author": "韦夏卿",
        "content": "束简下高阁，买符驱短辕。\n故人惜分袂，结念醉芳樽。\n切切别思缠，萧萧征骑烦。\n临归无限意，相视却忘言。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十二"
        }
    },
    {
        "uuid": "c41449510490b2801518f328a67724b3",
        "title": "和丘员外题湛长史旧居",
        "author": "韦夏卿",
        "content": "道胜物能齐，累轻身易退。\n苟安一丘上，何必三山外。\n云霞长若绮，松石常如黛。\n徒有昔王过，竟遗青史载。\n诗因野寺咏，酒向山椒酹。\n异时逢尔知，兹辰驻余旆。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十二"
        }
    }
]