[
    {
        "title": "奉和岳州山城",
        "author": "张垍",
        "content": "郡馆临清赏，开扃坐白云。\n讼虚棠户曙，观静竹檐曛。\n悬榻迎宾下，趋庭学礼闻。\n风传琴上意，遥向日华纷。",
        "dynasty": "唐",
        "collection_info": null
    },
    {
        "title": "同房侍御竹园新亭与邢大判官同游",
        "author": "张垍",
        "content": "隐隐春城东，朦胧陈近深。\n君子顾榛莽，兴言伤古今。\n决河道新流，疎径踪旧林。\n开亭俯川陆，时景宜招寻。\n肃穆逢使轩，寅犹事登临。\n忝游芝兰下，还对桃李阴。\n峯远白波来，气喧黄鸟吟。\n因覩歌颂作，始知经济心。\n灌（疑）坛（疑）县（小川环树疑此字涉下文而衍）有遗风，单父多鸣琴。\n谁得久州县，苍生怀德音。\n（日本藏唐抄本《新撰类林抄》卷四）。",
        "dynasty": "唐",
        "collection_info": null
    },
    {
        "title": "奉和岳州山城",
        "author": "张垍",
        "content": "郡馆临清赏，开扃坐白云。讼虚棠户曙，观静竹檐曛。\n悬榻迎宾下，趋庭学礼闻。风传琴上意，遥向日华纷。",
        "dynasty": "唐",
        "collection_info": {
            "collection": "御定全唐诗",
            "volume": "卷九十"
        }
    }
]