[
    {
        "title": "满庭芳 鳞甲何多",
        "author": "了元",
        "content": "鳞甲何多，羽毛无数，悟来佛性皆同。\n世人何事，刚爱口头浓。\n痛把群生割剖，刀头转、鲜血飞红。\n□□□，零炮碎炙，不忍见渠侬。\n喉咙。\n才咽罢，龙肝凤髓，毕竟无踪。\n谩赢得、生前夭寿多凶。\n奉劝世人省悟，休恣意、激恼阎翁。\n轮回转，本来面目，改换片时中。",
        "dynasty": "宋",
        "collection_info": null
    }
]