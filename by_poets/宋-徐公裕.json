[
    {
        "uuid": "abe004da8121c619bcaedb8d807382b4",
        "title": "建炎丞相成国吕忠穆公退老堂  其一",
        "author": "徐公裕",
        "content": "注意惟闻简帝心，聊成退老寓登临。\n放怀绿野岩瞻重，寄傲平泉国念深。\n海阔水云和岛屿，时清钟鼓乐园林。\n谢公岂久东山趣，天下苍生傒作霖。",
        "dynasty": "宋",
        "collection_info": null
    },
    {
        "uuid": "a47455cc4aaf1e6d919818dfac28ce01",
        "title": "建炎丞相成国吕忠穆公退老堂  其二",
        "author": "徐公裕",
        "content": "国栋帡幪不日成，天河星斗宿檐楹。\n台符影烛江山丽，赤舄光临草木荣。\n猿鹤从今惊夜帐，盐梅行復作和羹。\n衰颜白髮尘埃客，狂斐裁诗继颂声。",
        "dynasty": "宋",
        "collection_info": null
    }
]