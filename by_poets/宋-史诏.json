[
    {
        "title": "大田山居",
        "author": "史诏",
        "content": "斗酒藏春瓮，开轩有客迎。\n烹鲜供母箸，督仆佐春耕。\n园果霜前熟，山禽雨后鸣。\n市朝风味好，输我一般清。",
        "dynasty": "宋",
        "collection_info": null
    },
    {
        "title": "立春书怀",
        "author": "史诏",
        "content": "寂寞荒村景，凄其今日春。\n趁时三盏酒，转眼一年人。\n髪短胜添白，身闲亦耐贫。\n韶光容易老，何事逐风尘。",
        "dynasty": "宋",
        "collection_info": null
    }
]