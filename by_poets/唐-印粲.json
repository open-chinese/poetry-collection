[
    {
        "uuid": "4b8bf14790f6bd3fc4508d6ee6b21b45",
        "title": "赠徐鼎臣常侍",
        "author": "印粲",
        "content": "不将才业暂时夸，人仰声名遍海涯。\n月满朝衣听禁漏，更阑分直扫宫花。\n谏书未上先焚稾，御笔曾传立草麻。\n见说下朝无一事，小池栽苇学僧家。\n（见《江南余载》卷下。\n）（〖1〗《江南余载》畧谓：徐铉为人忠厚，不以位貌骄人。\n有印粲者献诗曰〖诗不重录〗云云。\n望按：徐铉有《印秀才至舒州见寻别后寄诗依韵和》及「和印先辈及第后献座主朱舍人郊居之作」，则印粲于时已擢进士第矣。\n又按《历代吟谱》录印粲诗二句：「见说下朝无一事，小池栽苇学僧家。\n」标其题曰《赠徐鼎臣常侍》，盖此诗之末二句也。\n）。",
        "dynasty": "唐",
        "collection_info": null
    }
]