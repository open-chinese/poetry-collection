[
    {
        "uuid": "c19a5a575c24384a99b574b73d4b5283",
        "title": "和韩子苍游赤壁",
        "author": "何颉之",
        "content": "儿时宗伯寄吾州，讽诵高文至白头。\n二赋人间真吐凤，五年溪上不惊鸥。\n蟹尝见水人犹怒，鹘有危巢孰敢留。\n珍重使君寻故迹，西风怅望古城楼。",
        "dynasty": "宋",
        "collection_info": null
    },
    {
        "uuid": "fdc4b3553b453411ab61d44a2720361a",
        "title": "观李伯时题阎立本西域图",
        "author": "何颉之",
        "content": "穷荒未信子年欺，自笑山林老一枝。\n海上尝思龟殻卷，天涯欲化鸟工窥。\n丹青阎令如曾到，风俗张骞旧独知。\n公喜着书尤博雅，山经暇日补残遗。",
        "dynasty": "宋",
        "collection_info": null
    },
    {
        "uuid": "b874a77a9115fa927ca685cdd4015314",
        "title": "黄绵袄绝句",
        "author": "何颉之",
        "content": "范叔绵袍暖一身，大裘只盖洛阳人。\n九州四海黄绵袄，谁似天公赐予均。",
        "dynasty": "宋",
        "collection_info": null
    },
    {
        "uuid": "4ba0e22a1a716d38e006f545c168e484",
        "title": "诗一首",
        "author": "何颉之",
        "content": "长安古碑用乐石，虿尾银鈎擅精密。\n缺讹横道已足哀，况復镌裁代砖甓。\n有如天吴及紫凤，颠倒在衣吁可惜。",
        "dynasty": "宋",
        "collection_info": null
    },
    {
        "uuid": "3f1a20989c8f99f4852ca71c53ea1232",
        "title": "句  其一",
        "author": "何颉之",
        "content": "秋水因君话河伯，接篱持酒对山公。",
        "dynasty": "宋",
        "collection_info": null
    },
    {
        "uuid": "d7ab598b406d4d90f2bce8ece88c00d8",
        "title": "句  其二",
        "author": "何颉之",
        "content": "碧树高岩底。",
        "dynasty": "宋",
        "collection_info": null
    },
    {
        "uuid": "1924bb4d8074a13ab6be0ecefe49b0de",
        "title": "句  其三",
        "author": "何颉之",
        "content": "晓风熏麝馥，秋露染鹅黄。",
        "dynasty": "宋",
        "collection_info": null
    },
    {
        "uuid": "74731c47eaf37eccc33b5c248c2354c9",
        "title": "句  其四",
        "author": "何颉之",
        "content": "身到瀛洲须命好，官称庾氏莫言卑。",
        "dynasty": "宋",
        "collection_info": null
    }
]