[
    {
        "uuid": "b4365855a3eb44841311ef43f77df071",
        "title": "孔林",
        "author": "范正民",
        "content": "汉陵玉匣尽，秦山银海空。\n干戈百世后，独完先圣宫。\n树有千年色，门无数仞崇。\n盛德包覆载，遂顺因所宗。\n坐若颜闵后，颇闻邹鲁风。\n抚膺感遗言，零落涕沾胸。",
        "dynasty": "宋",
        "collection_info": null
    },
    {
        "uuid": "896ac4eae756f283ed5ebbfb62da9e75",
        "title": "季颜师颜谪齐州以诗寄之",
        "author": "范正民",
        "content": "历下故人今何在，音书久已隔寒暄。\n多年别后纷纷事，何日罇前细细论。\n忍见风霜摧羽翮，空教江汉泻词源。\n圣朝宽大超前古，即有恩光照覆盆。",
        "dynasty": "宋",
        "collection_info": null
    }
]