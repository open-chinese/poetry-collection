[
    {
        "uuid": "6c179c756ccceb5b011f1a75db63cb33",
        "title": "唐德明兴圣庙乐章 迎神",
        "author": "李纾",
        "content": "元尊九德，佐尧光宅。\n烈祖太宗，方周作伯。\n响怀霜露，乐变金石。\n白云青风，髣髴来格。",
        "dynasty": "唐",
        "collection_info": null
    },
    {
        "uuid": "ec4fe0b1172864d8274ab1811ecd817f",
        "title": "唐德明兴圣庙乐章 登歌奠币",
        "author": "李纾",
        "content": "四时有典，百事来祭。\n尊祖奉宗，严禋大帝。\n礼先苍璧，奠备黝制。\n于万斯年，熙成帝系。",
        "dynasty": "唐",
        "collection_info": null
    },
    {
        "uuid": "56f0dfb67ffa858eb5ce44a6c25cafe0",
        "title": "唐德明兴圣庙乐章 迎俎",
        "author": "李纾",
        "content": "盛牲实俎，涓选休成。\n鼎煁阳燧，玉盥阴精。\n有飶嘉豆，既和大羹。\n侑以清乐，细齐人情。",
        "dynasty": "唐",
        "collection_info": null
    },
    {
        "uuid": "2a779986cdfd0825c17c88e4ad835545",
        "title": "唐德明兴圣庙乐章 德明酌献",
        "author": "李纾",
        "content": "清庙弈弈，和乐雍雍。\n器尊牺象，礼属宗公。\n白水方[祼]，黄流在中。\n谟明之德，万古清风。",
        "dynasty": "唐",
        "collection_info": null
    },
    {
        "uuid": "e6142c26a3e7eb057caccc6e95dec901",
        "title": "唐德明兴圣庙乐章 兴圣酌献",
        "author": "李纾",
        "content": "閟宫静谧，合乐周张。\n泰尊始献，百末重觞。\n震澹存诚，庶几迪尝。\n遥源之祚，天汉灵长。",
        "dynasty": "唐",
        "collection_info": null
    },
    {
        "uuid": "aaba20d4430e1c0acf65f7aa6563bb4c",
        "title": "唐德明兴圣庙乐章 亚献终献",
        "author": "李纾",
        "content": "惟清惟肃，靡闻靡见。\n举备九成，俛终三献。\n庆彰曼寿，胙撤嘉荐。\n瘗玉埋牲，礼神斯徧。",
        "dynasty": "唐",
        "collection_info": null
    },
    {
        "uuid": "43e6d16e29d6681043ffd863c045acfe",
        "title": "唐德明兴圣庙乐章 送神",
        "author": "李纾",
        "content": "元精回復，灵贶繁滋。\n风洒兰路，云摇桂旗。\n高丘缅邈，凉部逶迟。\n瞻望靡及，缠绵永思。",
        "dynasty": "唐",
        "collection_info": null
    },
    {
        "uuid": "57f384412e31e52424cfb55fe0671ab8",
        "title": "让皇帝庙乐章 迎神",
        "author": "李纾",
        "content": "皇矣天宗，德先王季。\n因心则友，克让以位。\n爰命有司，式尊前志。\n神其降灵，昭飨祀事。",
        "dynasty": "唐",
        "collection_info": null
    },
    {
        "uuid": "34e00c41d193950a19d407265bb95ff7",
        "title": "让皇帝庙乐章 奠币",
        "author": "李纾",
        "content": "惟帝时若，去而上仙。\n祀用商武，乐备宫悬。\n白壁加荐，玄纁告虔。\n子孙拜后，承兹吉蠲。",
        "dynasty": "唐",
        "collection_info": null
    },
    {
        "uuid": "61690fde2898ab3f1187cb84ad62a0fd",
        "title": "让皇帝庙乐章 迎俎",
        "author": "李纾",
        "content": "祀盛体荐，礼协粢盛。\n方周假庙，用鲁纯牲。\n捧撤祗敬，击拊和鸣。\n受釐归胙，既戒而平。",
        "dynasty": "唐",
        "collection_info": null
    },
    {
        "uuid": "b997f1c26d640488a80f14f76b217e81",
        "title": "让皇帝庙乐章 酌献",
        "author": "李纾",
        "content": "八音具举，三寿既盥。\n洁兹宗彝，瑟彼圭瓒。\n兰肴重错，椒醑飘散。\n降祚维城，永为藩翰。",
        "dynasty": "唐",
        "collection_info": null
    },
    {
        "uuid": "a1a3c93110a9df4d8b307eac61a3120f",
        "title": "让皇帝庙乐章 亚献终献",
        "author": "李纾",
        "content": "秩礼有序，和音既同。\n九仪不忒，三揖将终。\n孝感藩后，相维辟公。\n四时之典，永永无穷。",
        "dynasty": "唐",
        "collection_info": null
    },
    {
        "uuid": "4006b5450b6392676dc1129a2b7c2e3e",
        "title": "让皇帝庙乐章 送神",
        "author": "李纾",
        "content": "奠献已事，昏昕载分。\n风摇雨散，灵卫絪缊。\n龙驾帝服，已腾五云。\n泮宫復閟，寂寞无闻。",
        "dynasty": "唐",
        "collection_info": null
    },
    {
        "uuid": "e287cdfd6295e157bb5aaa7131b3b4ff",
        "title": "唐德明兴圣庙乐章：迎神",
        "author": "李纾",
        "content": "元尊九德，佐尧光宅。\n烈祖太宗，方周作伯。\n响怀霜露，乐变金石。\n白云清风，仿佛来格。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十二"
        }
    },
    {
        "uuid": "2d1fbcbfc5465ea8a70dfdb3c28d2775",
        "title": "唐德明兴圣庙乐章：登歌奠币",
        "author": "李纾",
        "content": "四时有典，百事来祭。\n尊祖奉宗，严禋大帝。\n礼先苍璧，奠备黝制。\n于万期年，熙成帝系。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十二"
        }
    },
    {
        "uuid": "db046a06f0f8b235badf63e8ccec25e1",
        "title": "唐德明兴圣庙乐章：迎俎",
        "author": "李纾",
        "content": "盛牲实俎，涓选休成。\n鼎煁阳燧，玉盥阴精。\n有飶嘉豆，既和大羹。\n侑以清乐，细齐人情。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十二"
        }
    },
    {
        "uuid": "4e010094491f9c98de10351bd548aa8a",
        "title": "唐德明兴圣庙乐章：德明酌献",
        "author": "李纾",
        "content": "清庙奕奕，和乐雍雍。\n器尊牺象，礼属宗公。\n白水方祼，黄流在中。\n谟明之德，万古清风。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十二"
        }
    },
    {
        "uuid": "148cf168c56f5989f5d715aac2b6a357",
        "title": "唐德明兴圣庙乐章：兴圣酌献",
        "author": "李纾",
        "content": "閟宫静谧，合乐周张。\n泰尊始献，百末重觞。\n震澹存诚，庶几迪尝。\n遥源之祚，天汉灵长。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十二"
        }
    },
    {
        "uuid": "686e2f78ccd959664fa03ebd51abbd9e",
        "title": "唐德明兴圣庙乐章：亚献终献",
        "author": "李纾",
        "content": "惟清惟肃，靡闻靡见。\n举备九成，俯终三献。\n庆彰曼寿，胙撤嘉荐。\n瘗玉埋牲，礼神斯遍。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十二"
        }
    },
    {
        "uuid": "1ac3c72b001e4f9fc925a3dd2fb7f2fb",
        "title": "唐德明兴圣庙乐章：送神",
        "author": "李纾",
        "content": "元精回復，灵贶繁滋。\n风洒兰路，云摇桂旗。\n高丘缅邈，凉部逶迟。\n瞻望靡及，缠绵永思。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十二"
        }
    },
    {
        "uuid": "cebd50c026163aee5e25a641ac8e96a6",
        "title": "让皇帝庙乐章：迎神",
        "author": "李纾",
        "content": "皇矣天宗，德先王季。\n因心则友，克让以位。\n爰命有司，式尊前志。\n神其降灵，昭飨祀事。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十二"
        }
    },
    {
        "uuid": "12b7b0284453eb25257e31b94ae0ddad",
        "title": "让皇帝庙乐章：奠币",
        "author": "李纾",
        "content": "惟帝时若，去而上仙。\n祀用商武，乐备宫悬。\n白璧加荐，玄纁告虔。\n子孙拜后，承兹吉蠲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十二"
        }
    },
    {
        "uuid": "c6f87b57b688dc03cc0591b07f6f2afe",
        "title": "让皇帝庙乐章：迎俎",
        "author": "李纾",
        "content": "祀盛体荐，礼协粢盛。\n方周假庙，用鲁纯牲。\n捧撤祗敬，击拊和鸣。\n受厘归胙，既戒而平。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十二"
        }
    },
    {
        "uuid": "b5097f4be39d4c3fe114bc1e3169484a",
        "title": "让皇帝庙乐章：酌献",
        "author": "李纾",
        "content": "八音具举，三寿既盥。\n洁兹宗彝，瑟彼圭瓒。\n兰肴重错，椒醑飘散。\n降祚维城，永为藩翰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十二"
        }
    },
    {
        "uuid": "9056ffdd97e5d835af9f1813c7ff9d75",
        "title": "让皇帝庙乐章：亚献终献",
        "author": "李纾",
        "content": "秩礼有序，和音既同。\n九仪不忒，三揖将终。\n孝感藩后，相维辟公。\n四时之典，永永无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十二"
        }
    },
    {
        "uuid": "d7a1e26d4adc52853420bec3150d9d21",
        "title": "让皇帝庙乐章：送神",
        "author": "李纾",
        "content": "奠献已事，昏昕载分。\n风摇雨散，灵卫絪缊。\n龙驾帝服，已腾五云。\n泮宫复閟，寂寞无闻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十二"
        }
    }
]