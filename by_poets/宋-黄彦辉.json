[
    {
        "title": "元宵词二首  其一",
        "author": "黄彦辉",
        "content": "琥珀盏中云母钟，琉璃光射水晶宫。\n风随兰麝香千里，人在莲花影万重。",
        "dynasty": "宋",
        "collection_info": null
    },
    {
        "title": "元宵词二首  其二",
        "author": "黄彦辉",
        "content": "鰲头移得山三岛，月下传来灯万枝。\n香陌马嘶红萼锦，翠楼人倚绿杨眉。",
        "dynasty": "宋",
        "collection_info": null
    },
    {
        "title": "古寺",
        "author": "黄彦辉",
        "content": "古寺云深去路赊，来分僧钵共生涯。\n依稀池草成春梦，容易江梅老岁华。\n长铗悲弹三尺雪，短檠寒落五更花。\n夜来风雨催归急，为报河阳令尹家。",
        "dynasty": "宋",
        "collection_info": null
    }
]