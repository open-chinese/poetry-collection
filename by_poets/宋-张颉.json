[
    {
        "title": "茅山续志",
        "author": "张颉",
        "content": "步虚声起绕玄云，石乳烟销夜半分。\n怪得瑶笙吹鹤过，碧坛夜醮玉宸君。",
        "dynasty": "宋",
        "collection_info": null
    },
    {
        "title": "寄答张五丈夔明府",
        "author": "张颉",
        "content": "旧令龙溪有去思，移家喜与土风宜。\n人传张籍妙乐府，我识王维真画师。\n火米夏收畬稻早，海椒春放瘴花迟。\n客查不到天无雁，赖有輶轩可寄诗。",
        "dynasty": "宋",
        "collection_info": null
    },
    {
        "title": "摄山访隐者",
        "author": "张颉",
        "content": "路绕苍山石挂藤，结庐深入白云层。\n泉鸣便隔人间世，采药知从何处僧。",
        "dynasty": "宋",
        "collection_info": null
    },
    {
        "title": "句",
        "author": "张颉",
        "content": "持节淮堧剧骏奔，扈扶文母入天阍。",
        "dynasty": "宋",
        "collection_info": null
    }
]