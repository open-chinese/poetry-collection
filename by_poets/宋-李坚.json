[
    {
        "uuid": "f7cc19504dd0a4dc88e5b37122c6a22b",
        "title": "通真观",
        "author": "李坚",
        "content": "璇璇非復旧宫坛，独向徐碑识二难。\n井底丹灵勿轻汲，昔年曾寿两苍官。",
        "dynasty": "宋",
        "collection_info": null
    },
    {
        "uuid": "0671cafa28390e284df6557b22232308",
        "title": "冲寂观",
        "author": "李坚",
        "content": "玉兔朝天去不回，空余露井荐晨杯。\n屋铃不语湖如掌，无復凌空逸士来。",
        "dynasty": "宋",
        "collection_info": null
    },
    {
        "uuid": "12d343ad35b4f27079a5fe03bf6349fd",
        "title": "余皮",
        "author": "李坚",
        "content": "小试屠龙技已成，遗踪千载詟英灵。\n舳舻不骇风波恶，烟雨时闻草木腥。",
        "dynasty": "宋",
        "collection_info": null
    },
    {
        "uuid": "16dc06adc5be76df988dca9b284dfcda",
        "title": "离群村",
        "author": "李坚",
        "content": "好风吹句落烟村，便作棠阴记使君。\n渠有平生绝尘想，群居那得似离群。",
        "dynasty": "宋",
        "collection_info": null
    },
    {
        "uuid": "536d3877f29ef4de44ba3e0fe5faf4b8",
        "title": "句",
        "author": "李坚",
        "content": "勿讶韦郎夸酷似，情知苏子赋归来。",
        "dynasty": "宋",
        "collection_info": null
    }
]