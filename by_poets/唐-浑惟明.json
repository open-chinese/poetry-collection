[
    {
        "uuid": "086b1c738ce62ef44db8f8f84da269c8",
        "title": "谒圣容",
        "author": "浑惟明",
        "content": "法雨震天雷，祁山一半颓。\n鳞鳞碧玉色，寂寂现如来。\n缧髻从烟合，圆光满月开。\n从兹一顶谒，永劫去尘埃。",
        "dynasty": "唐",
        "collection_info": null
    },
    {
        "uuid": "875012b54da6c9dbc6cc87c379068607",
        "title": "吐蕃党舍人临刑",
        "author": "浑惟明",
        "content": "生死谁能免，嗟君最可怜。\n幼男犹在抱，老母未终年。\n为復冥徒任，为当命合然。\n设将泉下事，时向梦中传。\n（均见伯三六一九卷，原署「浑维明」）。",
        "dynasty": "唐",
        "collection_info": null
    }
]