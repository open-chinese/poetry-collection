[
    {
        "uuid": "ac05c94e2b1d02cbfd941ded353c27ca",
        "title": "宿西湖凈寺听僧乐梵呗",
        "author": "赵善漮",
        "content": "天涯知己集琳宫，文武升沉气味同。\n仙乐几回来座上，梵音半夜落天中。\n幻身何日脱尘劫，慧眼于今识色空。\n兴尽归来情不尽，晨昏隠隠丽谯东。",
        "dynasty": "宋",
        "collection_info": null
    },
    {
        "uuid": "9401c8ccc5b978582a7fb7eb052d21f9",
        "title": "游西山  其一",
        "author": "赵善漮",
        "content": "閒向西山顶上游，碧天高挂晚云收。\n雨余花气浓如酒，风鼓松声冷似秋。\n险句每惊神鬼泣，雅怀不贮古今愁。\n恍疑身在蓬莱境，笑指前溪当弱流。",
        "dynasty": "宋",
        "collection_info": null
    },
    {
        "uuid": "c4b0a74a6ccccee777a3852be34c2617",
        "title": "游西山  其二",
        "author": "赵善漮",
        "content": "古庙嵯峨占地灵，四山环抱耸螺青。\n松坛鹤去云无伴，石洞龙归雨亦腥。\n弛担樵歌屯别径，倚蓬渔笛起前汀。\n箇中真觉凝眸豁，一点心无俗虑萦。",
        "dynasty": "宋",
        "collection_info": null
    }
]