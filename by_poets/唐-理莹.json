[
    {
        "uuid": "951639a5acbea12ab670173df6ecaf34",
        "title": "送戴三征君还谷口旧居",
        "author": "理莹",
        "content": "岩穴多遗秀，弓车屡远招。\n周王尊渭叟，颍客傲唐尧。\n出处天波洽，关河地势遥。\n瞻星吴郡夜，作雾华山朝。\n清论虚重席，闲居挂一瓢。\n渔歌思坐酌，宸渥宠行轺。\n春为荷裳暖，霜因葛履消。\n层崖悬瀑溜，万壑振清飙。\n谷鸟犹迁木，场驹正食苗。\n谢安何日起，台鼎伫君调。",
        "dynasty": "唐",
        "collection_info": null
    },
    {
        "uuid": "c07cf667fc4271cc7342351694cdb13d",
        "title": "送戴三征君还谷口旧居",
        "author": "理莹",
        "content": "岩穴多遗秀，弓车屡远招。\n周王尊渭叟，颍客傲唐尧。\n出处天波洽，关河地势遥。\n瞻星吴郡夜，作雾华山朝。\n清论虚重席，閒居挂一瓢。\n渔歌思坐酌，宸渥宠行轺。\n春为荷裳暖，霜因葛履消。\n层崖悬瀑溜，万壑振清飙。\n谷鸟犹迁木，场驹正食苗。\n谢安何日起，台鼎伫君调。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零八"
        }
    }
]