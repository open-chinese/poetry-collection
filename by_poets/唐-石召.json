[
    {
        "uuid": "45003a7afd4572b48377c3e1d56173ea",
        "title": "送人归山",
        "author": "石召",
        "content": "相逢唯道在，谁不共知贫。\n归路分残雨，停舟别故人。\n霜明松岭晓，花暗竹房春。\n亦有栖闲意，何年可寄身。",
        "dynasty": "唐",
        "collection_info": null
    },
    {
        "uuid": "494f26b8c1185432a5d7c529938498c2",
        "title": "早行遇雪",
        "author": "石召",
        "content": "荒郊昨夜雪，羸马又须行。\n四顾无人迹，鸡鸣第一声。",
        "dynasty": "唐",
        "collection_info": null
    }
]