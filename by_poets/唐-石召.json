[
    {
        "uuid": "4de4ad83415bda17de6dcc1506cd2e6e",
        "title": "送人归山",
        "author": "石召",
        "content": "相逢唯道在，谁不共知贫。\n归路分残雨，停舟别故人。\n霜明松岭晓，花暗竹房春。\n亦有栖闲意，何年可寄身。",
        "dynasty": "唐",
        "collection_info": null
    },
    {
        "uuid": "22c3ea7b6697d79c536a8ece74f6b6c8",
        "title": "早行遇雪",
        "author": "石召",
        "content": "荒郊昨夜雪，羸马又须行。\n四顾无人迹，鸡鸣第一声。",
        "dynasty": "唐",
        "collection_info": null
    }
]