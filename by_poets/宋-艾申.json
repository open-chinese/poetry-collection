[
    {
        "uuid": "679e2b66cb6f01ca401288db77f66cbb",
        "title": "疎山",
        "author": "艾申",
        "content": "夹道苍松六月寒，尘埃只隔白云閒。\n重游恰是十年后，往事空惊一梦间。\n杰阁漫夸新卜筑，危亭不似旧跻攀。\n凭谁说与矮师叔，投老求分一半山。",
        "dynasty": "宋",
        "collection_info": null
    },
    {
        "uuid": "00df2bd250422ac779208b0b811ae6cc",
        "title": "石茝",
        "author": "艾申",
        "content": "突兀倚苍穹，谁云巧妙工。\n滴□岩已竭，神运□常空。\n人入嵌□裏，春归秋□中。\n□翁何处在，孤塔凛高风。",
        "dynasty": "宋",
        "collection_info": null
    },
    {
        "uuid": "ae8deeca3d93e3ecbaae69588daac29d",
        "title": "白土寺",
        "author": "艾申",
        "content": "正尔炎官火伞张，幅巾来此坐僧房。\n箇中岂是全无暑，毕竟心清身自凉。",
        "dynasty": "宋",
        "collection_info": null
    }
]