[
    {
        "title": "征青州长老嘲僧门 一",
        "author": "杨德辉",
        "content": "堪笑青州学坐禅，不供父母不耕田。\n口中虽道无诸相，心裏元来有外缘。\n行者趁教门裏卧，尼师留在脚头眠。\n高标不使观音救，徒说三千与大千。",
        "dynasty": "唐",
        "collection_info": null
    },
    {
        "title": "征青州长老嘲僧门 二",
        "author": "杨德辉",
        "content": "出家比要离生缘，争是争名更在先。\n说法谩称狮子吼，魅人多使野狐涎（一作禅）。\n行婆饷送新童子，居士抄条施利钱。\n蚕食万民何所用，转教海内有荒田。\n（〖1〗以上二首原作一首，从赵遂之说分为二首。\n）。",
        "dynasty": "唐",
        "collection_info": null
    },
    {
        "title": "嘲僧门祝辟支佛牙",
        "author": "杨德辉",
        "content": "比来降诞为官家，堪笑羣胡讚佛牙。\n手软阿师持磬钹，面甜童子执幡花。\n纵饶黎庶无知识，不可公王尽信邪。\n捧拥一函枯骨立，如何延得寿无涯。\n（以上《鑑诫录》六《旌论衡》）。",
        "dynasty": "唐",
        "collection_info": null
    }
]