[
    {
        "uuid": "f4e4586d74b3b4784dd8ad5688d7bffa",
        "title": "览皮先辈盛制因作十韵以寄用伸欵仰",
        "author": "崔璐",
        "content": "河岳挺灵异，星辰精气殊。\n在人为英杰，与国作祯符。\n襄阳得奇士，俊迈真龙驹。\n勇果鲁仲由，文赋蜀相如。\n浑浩江海广，葩华桃李敷。\n小言入无间，大言塞空虚。\n几人游赤水，夫子得玄珠。\n鬼神争奥秘，天地惜洪鑪。\n既有曾参行，仍兼君子儒。\n吾知上帝意，将使居黄枢。\n好保千金体须为万姓谟。",
        "dynasty": "唐",
        "collection_info": null
    },
    {
        "uuid": "a50fc52a1e1e1490e30527c862964e2c",
        "title": "览皮先辈盛制，因作十韵以寄，用伸款仰",
        "author": "崔璐",
        "content": "河岳挺灵异，星辰精气殊。\n在人为英杰，与国作祯符。\n襄阳得奇士，俊迈真龙驹。\n勇果鲁仲由，文赋蜀相如。\n浑浩江海广，葩华桃李敷。\n小言入无间，大言塞空虚。\n几人游赤水，夫子得玄珠。\n鬼神争奥秘，天地惜洪炉。\n既有曾参行，仍兼君子儒。\n吾知上帝意，将使居黄枢。\n好保千金体，须为万姓谟。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十一"
        }
    }
]