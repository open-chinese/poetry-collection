[
    {
        "uuid": "f1011f0fcaa21598e1b17bbd490c0938",
        "title": "山行二绝  其一",
        "author": "赵希玣",
        "content": "侵晨命仆起随行，滴滴流泉聒耳鸣。\n遥望君家何处是，白云溪上小桥横。",
        "dynasty": "宋",
        "collection_info": null
    },
    {
        "uuid": "9bb5252f9249a7cea2972e366968483f",
        "title": "山行二绝  其二",
        "author": "赵希玣",
        "content": "柴门寂寂傍林泉，古木阴森不染烟。\n阵阵落花铺满径，呼童漫扫夕阳边。",
        "dynasty": "宋",
        "collection_info": null
    }
]