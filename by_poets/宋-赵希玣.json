[
    {
        "uuid": "d4ebec8a258b0a16800143071aac0365",
        "title": "山行二绝  其一",
        "author": "赵希玣",
        "content": "侵晨命仆起随行，滴滴流泉聒耳鸣。\n遥望君家何处是，白云溪上小桥横。",
        "dynasty": "宋",
        "collection_info": null
    },
    {
        "uuid": "95d3eb61ef7ed288ebe2aa8ed6ed476a",
        "title": "山行二绝  其二",
        "author": "赵希玣",
        "content": "柴门寂寂傍林泉，古木阴森不染烟。\n阵阵落花铺满径，呼童漫扫夕阳边。",
        "dynasty": "宋",
        "collection_info": null
    }
]