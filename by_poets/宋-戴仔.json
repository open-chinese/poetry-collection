[
    {
        "uuid": "40e7d7f8770e537fb3093d75ebd94cbe",
        "title": "答友人二首  其一",
        "author": "戴仔",
        "content": "着书非为进，岁久漫成编。\n道遇言非赘，身幽志自坚。\n种瓜新学圃，艺稻晚知田。\n吾事未多阙，衣裾莫浪褰。",
        "dynasty": "宋",
        "collection_info": null
    },
    {
        "uuid": "0e3685530b879beb7ac535596efb312f",
        "title": "答友人二首  其二",
        "author": "戴仔",
        "content": "说经蠡测海，且欲付家藏。\n难为越言雪，徒令鬓似霜。\n荷君心见许，顾我道非长。\n若肯嫔王内，当为时世装。",
        "dynasty": "宋",
        "collection_info": null
    },
    {
        "uuid": "87ed1517ba31912a4aee7f88970ff7a3",
        "title": "偶成",
        "author": "戴仔",
        "content": "尚想夷与齐，求仁无怨啧。\n谁传采薇音，荒哉太史笔。",
        "dynasty": "宋",
        "collection_info": null
    }
]