[
    {
        "uuid": "0e4a147b60b1feaa1b82982d19aacaf0",
        "title": "题处州直厅壁",
        "author": "李观",
        "content": "十谒朱门九不开，利名渊薮且徘徊。\n自知不是公侯骨，夜夜江山入梦来。",
        "dynasty": "宋",
        "collection_info": null
    },
    {
        "uuid": "e11e692c8aca5e33fe8c3287eddbaadb",
        "title": "渔父二首  其一",
        "author": "李观",
        "content": "八月九月芦花飞，南溪老人垂钓归。\n秋山入帘翠滴滴，野艇倚槛云依依。\n却把鱼竿寻小径，閒梳鹤髮对斜晖。\n翻嫌四皓曾多事，出为储王定是非。",
        "dynasty": "宋",
        "collection_info": null
    },
    {
        "uuid": "c1134575b622c127eb6e2698d1b6f5c2",
        "title": "渔父二首  其二",
        "author": "李观",
        "content": "村寺钟声渡远滩，半轮残月落前山。\n徐徐拨棹却归湾，浪迭朝霞锦绣翻。",
        "dynasty": "宋",
        "collection_info": null
    },
    {
        "uuid": "64d74113299cade5e89819106deae79f",
        "title": "震山岩",
        "author": "李观",
        "content": "鲜日媚晴霭，泉石闲融融。\n酒味醴于春，挹翠迎春风。\n坐映珪壁秀，六合开情悰。\n昔人袖全璞，傲睨追冥鸿。\n里闾味前尘，慨慕滋无穷。\n蓄藴非一身，出处固异同。",
        "dynasty": "宋",
        "collection_info": null
    },
    {
        "uuid": "88c0a62dc42324d6f9d1cbece9f1a52f",
        "title": "东湖",
        "author": "李观",
        "content": "万象城东雅入诗，半湖云霭捲残晖。\n老龙惜雨慵离蛰，迷鹭逢人惯不飞。\n岸僻自宜安钓石，水清谁碍濯尘衣。\n使君公退便游此，却恐吾皇急诏归。",
        "dynasty": "宋",
        "collection_info": null
    },
    {
        "uuid": "97f3fb21a9ad0c3f4423d49d0b3b7369",
        "title": "题翠微亭",
        "author": "李观",
        "content": "竹根穿石嘴，松影入泉心。\n不致玄玄处，白云徒自深。",
        "dynasty": "宋",
        "collection_info": null
    },
    {
        "uuid": "dc93a389ae89dc3c8a6a348fbb54c0f7",
        "title": "出宰清江省亲秀水",
        "author": "李观",
        "content": "天阙抵清江，萍泛七千里。\n心目驻庭闱，恍如寻尺耳。\n河伯念微衷，风师荐嘉祉。\n澄澜协顺飙，天际堪屈指。\n归欤膝下欢，奚独老莱子。",
        "dynasty": "宋",
        "collection_info": null
    },
    {
        "uuid": "9c908bd3f380e7e2f5d502527c4e6732",
        "title": "化成岩",
        "author": "李观",
        "content": "交臂寻幽岁已残，瘦藤枯石重跻攀。\n忽逢阴洞龙开室，下瞰寒溪玉绕山。\n猿鸟窥帘如旧识，藤萝引径入蹊閒。\n游人自向红尘去，日莫老僧催闭关。",
        "dynasty": "宋",
        "collection_info": null
    },
    {
        "uuid": "d7989d02b459c92f3ad2be432eb911fc",
        "title": "句",
        "author": "李观",
        "content": "养拙藏愚春復春。",
        "dynasty": "宋",
        "collection_info": null
    }
]