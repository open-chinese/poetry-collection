[
    {
        "title": "恩敕尚书省僚宴昆明池应制",
        "author": "张嘉贞",
        "content": "灵沼初开汉，神池旧浴尧。\n昔人徒习武，明代此闻韶。\n地脉山川胜，天恩雨露饶。\n时光牵利舸，春淑覆柔条。\n芳酝酲千日，华笺落九霄。\n幸承欢赉重，不觉醉归遥。",
        "dynasty": "唐",
        "collection_info": null
    },
    {
        "title": "奉和早登太行山中言志应制",
        "author": "张嘉贞",
        "content": "明发扈山巅，飞龙高在天。\n山南平对巩，山北远通燕。\n瞻彼冈峦峻，凭兹士马妍。\n九圻行若砥，万谷辗如川。\n罗网开三面，闾阎问百年。\n泽将春雪比，文共晓星连。\n徯后逢今圣，登台谢曩贤。\n唯余事君节，不让古人先。",
        "dynasty": "唐",
        "collection_info": null
    },
    {
        "title": "奉和圣制送张说巡边",
        "author": "张嘉贞",
        "content": "天锡我宗盟，元戎付夏卿。\n多才兼将相，必勇独横行。\n经纬称人杰，文章作代英。\n山川看是阵，草木想为兵。\n不待河冰合，犹防塞月明。\n有谋当繫丑，无战且绥氓。\n阃外传三略，云中冀一平。\n感恩同义激，怅别屡魂惊。\n直视前旌掣，遥闻后骑鸣。\n还期方定日，復此出郊迎。",
        "dynasty": "唐",
        "collection_info": null
    },
    {
        "title": "句",
        "author": "张嘉贞",
        "content": "河鱼未上冻，江蛰已闻雷。",
        "dynasty": "唐",
        "collection_info": null
    },
    {
        "title": "恩敕尚书省僚宴昆明池应制",
        "author": "张嘉贞",
        "content": "灵沼初开汉，神池旧浴尧。昔人徒习武，明代此闻韶。\n地脉山川胜，天恩雨露饶。时光牵利舸，春淑覆柔条。\n芳酝酲千日，华笺落九霄。幸承欢赉重，不觉醉归遥。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十一"
        }
    },
    {
        "title": "奉和早登太行山中言志应制",
        "author": "张嘉贞",
        "content": "明发扈山巅，飞龙高在天。山南平对巩，山北远通燕。\n瞻彼冈峦峻，凭兹士马妍。九圻行若砥，万谷辗如川。\n罗网开三面，闾阎问百年。泽将春雪比，文共晓星连。\n徯后逢今圣，登台谢曩贤。唯余事君节，不让古人先。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十一"
        }
    },
    {
        "title": "奉和圣制送张说巡边",
        "author": "张嘉贞",
        "content": "天锡我宗盟，元戎付夏卿。多才兼将相，必勇独横行。\n经纬称人杰，文章作代英。山川看是阵，草木想为兵。\n不待河冰合，犹防塞月明。有谋当系丑，无战且绥氓。\n阃外传三略，云中冀一平。感恩同义激，怅别屡魂惊。\n直视前旌掣，遥闻后骑鸣。还期方定日，复此出郊迎。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十一"
        }
    }
]