[
    {
        "uuid": "1490a0744a317adaf0dd811fb4290d19",
        "title": "别故人赋得凌云独鹤",
        "author": "王拊",
        "content": "单嘶凌碧雾，风扬入青云。\n九皋空顾侣，千里会离羣。\n望海飞恒急，摩天影讵分？欲知凄断意，琴裏自当闻。\n（《文苑英华》卷二八五）。",
        "dynasty": "唐",
        "collection_info": null
    },
    {
        "uuid": "02c18d6b7fa22a83f5214f1fc567a429",
        "title": "咏霜朝城上乌",
        "author": "王拊",
        "content": "霜旦早晖通，城乌渐扬空。\n声喧高迭（疑）外，曲韵楚琴中。\n楼寒映晓日，竿迥噪朝风。\n虽狎金墉上，独（一作「犹」）畏虎贲弓。\n（同书卷三二八）（按：王拊事迹不详。\n《英华》录前诗于王胄诗后，骆宾王前，录后诗于杨师道诗后，李峤诗前，因知为初唐人。\n）。",
        "dynasty": "唐",
        "collection_info": null
    }
]