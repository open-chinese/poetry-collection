[
    {
        "title": "旧国里",
        "author": "卿云",
        "content": "旧居梨岭下，风景近炎方。\n地暖生春早，家贫觉岁长。\n石房云过湿，杉径雨余香。\n日夕竟无事，诗书聊自强。",
        "dynasty": "唐",
        "collection_info": null
    },
    {
        "title": "秋日江居闲咏",
        "author": "卿云",
        "content": "寄居江岛边，闲咏见秋残。\n草白牛羊瘦，风高猨鸟寒。\n检方医故疾，挑荠备中餐。\n时復停书卷，鉏莎种木兰。",
        "dynasty": "唐",
        "collection_info": null
    },
    {
        "title": "长安言怀寄沈彬侍郎",
        "author": "卿云",
        "content": "故园梨岭下，归路接天涯。\n生作长安草，胜为边地花。\n雁南飞不到，书北寄来赊。\n堪羡神仙客，青云早致家。",
        "dynasty": "唐",
        "collection_info": null
    },
    {
        "title": "送人游塞",
        "author": "卿云",
        "content": "去去玉关路，省君曾未行。\n塞深多伏寇，时静亦屯兵。\n雪每先秋降，花尝近夏生。\n闲陪射鵰将，应到受降城。",
        "dynasty": "唐",
        "collection_info": null
    },
    {
        "title": "旧国裏",
        "author": "卿云",
        "content": "旧居梨岭下，风景近炎方。地暖生春早，家贫觉岁长。\n石房云过湿，杉径雨余香。日夕竟无事，诗书聊自强。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十五"
        }
    },
    {
        "title": "秋日江居闲咏",
        "author": "卿云",
        "content": "寄居江岛边，闲咏见秋残。草白牛羊瘦，风高猿鸟寒。\n检方医故疾，挑荠备中餐。时复停书卷，鉏莎种木兰。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十五"
        }
    },
    {
        "title": "长安言怀寄沈彬侍郎",
        "author": "卿云",
        "content": "故园梨岭下，归路接天涯。生作长安草，胜为边地花。\n雁南飞不到，书北寄来赊。堪羡神仙客，青云早致家。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十五"
        }
    },
    {
        "title": "送人游塞",
        "author": "卿云",
        "content": "去去玉关路，省君曾未行。塞深多伏寇，时静亦屯兵。\n雪每先秋降，花尝近夏生。闲陪射雕将，应到受降城。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十五"
        }
    }
]