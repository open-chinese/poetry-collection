[
    {
        "title": "暮春自南台丞再除给事中",
        "author": "薛存诚",
        "content": "再入青锁闱，忝官诚自非。\n拂尘惊物在，开户似僧归。\n积草渐无径，残花犹洒衣。\n禁垣偏日近，行坐是恩辉。",
        "dynasty": "唐",
        "collection_info": null
    },
    {
        "title": "御制段太尉碑",
        "author": "薛存诚",
        "content": "葬仪从俭礼，刊石荷尧君。\n露迹垂繁字，天哀洒丽文。\n诏深荣嗣子，海变记孤坟。\n宝思皆涵象，皇心永念勋。\n雅词黄绢妙，渥泽紫泥分。\n青史应同久，芳名万古闻。",
        "dynasty": "唐",
        "collection_info": null
    },
    {
        "title": "御题国子监门",
        "author": "薛存诚",
        "content": "宸翰符玄造，荣题国子门。\n笔锋迴日月，字势动干坤。\n檐下云光绝，梁间鹊影飜。\n张英圣莫拟，索靖妙难言。\n为着盘龙迹，能彰舞凤蹲。\n更随垂露像，常以沐皇恩。",
        "dynasty": "唐",
        "collection_info": null
    },
    {
        "title": "御箭连中双兔",
        "author": "薛存诚",
        "content": "宸游经上苑，羽猎向闲田。\n狡兔初迷窟，纤骊讵着鞭。\n三驱仍百步，一发遂双连。\n影射含霜草，魂消向月弦。\n驩声动寒木，喜气满晴天。\n那似陈王意，空随乐府篇。",
        "dynasty": "唐",
        "collection_info": null
    },
    {
        "title": "太学创置石经",
        "author": "薛存诚",
        "content": "圣唐復古制，德义功无替。\n奥旨悦诗书，遗文分篆隶。\n银钩互交映，石壁靡尘翳。\n永与干坤期，不逐日月逝。\n儒林道益广，学者心弥锐。\n从此理化成，恩光遍遐裔。",
        "dynasty": "唐",
        "collection_info": null
    },
    {
        "title": "观南郊回仗",
        "author": "薛存诚",
        "content": "传警千门寂，南郊綵仗迴。\n但惊龙再见，谁识日双开。\n德泽施云雨，恩光变烬灰。\n阅兵貔武振，听乐凤皇来。\n候刻移宸辇，遵时集观台。\n多惭远臣贱，不得礼容陪。",
        "dynasty": "唐",
        "collection_info": null
    },
    {
        "title": "闻击壤",
        "author": "薛存诚",
        "content": "尧年听野老，击壤復何云。\n自谓欢由己，宁知德在君。\n气平闲易畅，声贺作难分。\n耕凿方随日，恩威比望云。\n篑桴均下调，和木等南熏。\n无落于吾事，谁将帝已闻。",
        "dynasty": "唐",
        "collection_info": null
    },
    {
        "title": "膏泽多丰年",
        "author": "薛存诚",
        "content": "帝德方多泽，莓莓井径同。\n八方甘雨布，四远报年丰。\n厫庾千厢在，幽流万壑通。\n候时勤稼穑，击壤乐农功。\n畎亩人无惰，田庐岁不空。\n何须忧伏腊，千载贺尧风。",
        "dynasty": "唐",
        "collection_info": null
    },
    {
        "title": "东都父老望幸",
        "author": "薛存诚",
        "content": "銮舆秦地久，羽卫洛阳空。\n彼土虽凭固，兹川乃得中。\n龙颜觐白日，鹤髮仰清风。\n望幸诚逾邈，怀来意不穷。\n昔因封泰岳，今伫蹑维嵩。\n天地心无异，神祇理亦同。\n翠华翔渭北，玉检候关东。\n众愿其难阻，明君早勒功。",
        "dynasty": "唐",
        "collection_info": null
    },
    {
        "title": "嵩山望幸",
        "author": "薛存诚",
        "content": "峻极位何崇，方知造化功。\n降灵逢圣主，望幸表维嵩。\n隐映连青壁，嵯峨向碧空。\n象车因叶瑞，龙驾愿升中。\n万岁声长在，千岩气转雄。\n东都歌盛事，西笑伫皇风。",
        "dynasty": "唐",
        "collection_info": null
    },
    {
        "title": "华清宫望幸",
        "author": "薛存诚",
        "content": "骊岫接新丰，岧峣驾碧空。\n凿山开秘殿，隐雾蔽仙宫。\n绛阙犹栖凤，雕梁尚带虹。\n温泉曾浴日，华馆旧迎风。\n肃穆瞻云辇，深沉闭绮栊。\n东郊望幸处，瑞气霭蒙蒙。",
        "dynasty": "唐",
        "collection_info": null
    },
    {
        "title": "谒见日将至双阙",
        "author": "薛存诚",
        "content": "晓色临双阙，微臣礼位陪。\n远惊龙凤覩，谁识冕旒开。\n蔼蔼千年盛，颙颙万国来。\n天文标日月，时令布云雷。\n迥出黄金殿，全分白玉台。\n雕虫竟何取，瞻恋不知迴。",
        "dynasty": "唐",
        "collection_info": null
    },
    {
        "title": "暮春自南台丞再除给事中",
        "author": "薛存诚",
        "content": "再入青锁闱，忝官诚自非。拂尘惊物在，开户似僧归。\n积草渐无径，残花犹洒衣。禁垣偏日近，行坐是恩辉。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十六"
        }
    },
    {
        "title": "御制段太尉碑",
        "author": "薛存诚",
        "content": "葬仪从俭礼，刊石荷尧君。露迹垂繁字，天哀洒丽文。\n诏深荣嗣子，海变记孤坟。宝思皆涵象，皇心永念勋。\n雅词黄绢妙，渥泽紫泥分。青史应同久，芳名万古闻。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十六"
        }
    },
    {
        "title": "御题国子监门",
        "author": "薛存诚",
        "content": "宸翰符玄造，荣题国子门。笔锋回日月，字势动干坤。\n檐下云光绝，梁间鹊影翻。张英圣莫拟，索靖妙难言。\n为着盘龙迹，能彰舞凤蹲。更随垂露像，常以沐皇恩。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十六"
        }
    },
    {
        "title": "御箭连中双兔",
        "author": "薛存诚",
        "content": "宸游经上苑，羽猎向閒田。狡兔初迷窟，纤骊讵着鞭。\n三驱仍百步，一发遂双连。影射含霜草，魂消向月弦。\n驩声动寒木，喜气满晴天。那似陈王意，空随乐府篇。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十六"
        }
    },
    {
        "title": "太学创置石经",
        "author": "薛存诚",
        "content": "圣唐復古制，德义功无替。奥旨悦诗书，遗文分篆隶。\n银钩互交映，石壁靡尘翳。永与干坤期，不逐日月逝。\n儒林道益广，学者心弥锐。从此理化成，恩光遍遐裔。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十六"
        }
    },
    {
        "title": "观南郊回仗",
        "author": "薛存诚",
        "content": "传警千门寂，南郊彩仗回。但惊龙再见，谁识日双开。\n德泽施云雨，恩光变烬灰。阅兵貔武振，听乐凤凰来。\n候刻移宸辇，遵时集观台。多惭远臣贱，不得礼容陪。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十六"
        }
    },
    {
        "title": "闻击壤",
        "author": "薛存诚",
        "content": "尧年听野老，击壤复何云。自谓欢由己，宁知德在君。\n气平闲易畅，声贺作难分。耕凿方随日，恩威比望云。\n篑桴均下调，和木等南熏。无落于吾事，谁将帝已闻。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十六"
        }
    },
    {
        "title": "膏泽多丰年",
        "author": "薛存诚",
        "content": "帝德方多泽，莓莓井径同。八方甘雨布，四远报年丰。\n廒庾千厢在，幽流万壑通。候时勤稼穑，击壤乐农功。\n畎亩人无惰，田庐岁不空。何须忧伏腊，千载贺尧风。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十六"
        }
    },
    {
        "title": "东都父老望幸",
        "author": "薛存诚",
        "content": "銮舆秦地久，羽卫洛阳空。彼土虽凭固，兹川乃得中。\n龙颜觐白日，鹤发仰清风。望幸诚逾邈，怀来意不穷。\n昔因封泰岳，今伫蹑维嵩。天地心无异，神祇理亦同。\n翠华翔渭北，玉检候关东。众愿其难阻，明君早勒功。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十六"
        }
    },
    {
        "title": "嵩山望幸",
        "author": "薛存诚",
        "content": "峻极位何崇，方知造化功。降灵逢圣主，望幸表维嵩。\n隐映连青壁，嵯峨向碧空。象车因叶瑞，龙驾愿升中。\n万岁声长在，千岩气转雄。东都歌盛事，西笑伫皇风。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十六"
        }
    },
    {
        "title": "华清宫望幸",
        "author": "薛存诚",
        "content": "骊岫接新丰，岧峣驾碧空。凿山开秘殿，隐雾蔽仙宫。\n绛阙犹栖凤，雕梁尚带虹。温泉曾浴日，华馆旧迎风。\n肃穆瞻云辇，深沉闭绮栊。东郊望幸处，瑞气霭蒙蒙。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十六"
        }
    },
    {
        "title": "谒见日将至双阙",
        "author": "薛存诚",
        "content": "晓色临双阙，微臣礼位陪。远惊龙凤睹，谁识冕旒开。\n蔼蔼千年盛，颙颙万国来。天文标日月，时令布云雷。\n迥出黄金殿，全分白玉台。雕虫竟何取，瞻恋不知回。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十六"
        }
    }
]