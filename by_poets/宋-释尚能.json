[
    {
        "uuid": "35028fd2dfe1d944dbcaac9145ce9039",
        "title": "江行",
        "author": "释尚能",
        "content": "渺然寒水上，四望尽无涯。\n沙迹迎潮没，天形接海垂。\n坏衣汀霭湿，疏磬苇风吹。\n今夜犹船宿，还应与月期。",
        "dynasty": "宋",
        "collection_info": null
    },
    {
        "uuid": "d88a6d8526044fbf117909fe1fc9c2a3",
        "title": "送简长师陪黄史君归浙右",
        "author": "释尚能",
        "content": "相送随旌旆，离情亦万端。\n霜洲枫落尽，水馆月生寒。\n接话尝茶徧，联诗坐漏残。\n归期在岩屋，郡邸想留难。",
        "dynasty": "宋",
        "collection_info": null
    },
    {
        "uuid": "fc7ef658c1ea4f7000e2653db33e262f",
        "title": "送本如上人归四明",
        "author": "释尚能",
        "content": "随缘离旧隐，秋后却思归。\n古寺山光满，重城海气围。\n道孤愁作客，年长重忘机。\n此去何人见，云根掩竹扉。",
        "dynasty": "宋",
        "collection_info": null
    },
    {
        "uuid": "e23de6e8695628e04d5c4855791fd6bc",
        "title": "送秀登上人",
        "author": "释尚能",
        "content": "又负空囊出，都城难久居。\n西风随雁急，寒柳向人疏。\n野宿灯分烧，船斋磬动鱼。\n如逢北来客，应寄社中书。",
        "dynasty": "宋",
        "collection_info": null
    },
    {
        "uuid": "ed3418dee9c5578b57c43f385d6db150",
        "title": "京口僧院",
        "author": "释尚能",
        "content": "渺漠人烟外，禅居静趣多。\n山遥天接树，江阔日生波。\n鸣橹时邻响，征车旧绝过。\n清风数声磬，应不入渔歌。",
        "dynasty": "宋",
        "collection_info": null
    },
    {
        "uuid": "b8f670b0b87b24a15ebdf143283bf4b1",
        "title": "金山寓居",
        "author": "释尚能",
        "content": "风霜千里未归身，古迹迟留外俗羣。\n月到天心当剎见，涛分山脊在楼闻。\n倚吟老树栖沙鸟，寄卧虚岩贮海云。\n唯恐雪晴行兴动，迢迢楚路与吴分。",
        "dynasty": "宋",
        "collection_info": null
    },
    {
        "uuid": "c7dbfcfae128562320277be4f6f08cad",
        "title": "五言四十字奉寄四明礼师道人",
        "author": "释尚能",
        "content": "昔年惭不识，今日羡仍频。\n造疏传他域，谈空聚远人。\n龛灯孤敌暗，庭柏瘦无春。\n渐老思山甚，相逢会有因。",
        "dynasty": "宋",
        "collection_info": null
    },
    {
        "uuid": "21622c36d138625a09b1a20a09167505",
        "title": "中秋旅怀",
        "author": "释尚能",
        "content": "所畜惟骚雅，兼之得固穷。\n望乡连北斗，听雨带西风。\n稼穑村坊远，烟波路径通。\n冥搜清绝句，恰似有神功。",
        "dynasty": "宋",
        "collection_info": null
    },
    {
        "uuid": "bd4ad96b0b4c4adbb534bf5bf48716e5",
        "title": "句  其一",
        "author": "释尚能",
        "content": "关河虎符重，殿阁兽樽闲。",
        "dynasty": "宋",
        "collection_info": null
    },
    {
        "uuid": "7c842cbc680b6a4b72368049ac5557e1",
        "title": "句  其二",
        "author": "释尚能",
        "content": "泣珠泉路通关市，种玉僊翁寄版图。",
        "dynasty": "宋",
        "collection_info": null
    }
]