[
    {
        "uuid": "ee90d0237d312587bcf872bf812b8d2f",
        "title": "寄寇平仲",
        "author": "向敏中",
        "content": "九万鹏霄振翼时，与君同折月中枝。\n细思淳化持衡者，得到于今更有谁。",
        "dynasty": "宋",
        "collection_info": null
    },
    {
        "uuid": "0603eaa8581495e7f427f93dcda20c85",
        "title": "春暮  其一",
        "author": "向敏中",
        "content": "恨别春归酒满杯，残芳缭绕旧亭台。\n不甘淑景随风变，刚被炎光继日催。\n弱柳绿浓还易合，夭桃红尽更难开。\n明年復与君相约，重遣阳和早到来。",
        "dynasty": "宋",
        "collection_info": null
    },
    {
        "uuid": "3dafde14d9990d5f17ee50dc88af7ba2",
        "title": "春暮  其二",
        "author": "向敏中",
        "content": "落红庭院绿池塘，语燕啼鶑亦可伤。\n霁柳吹花春已老，暄槐成幄日初长。",
        "dynasty": "宋",
        "collection_info": null
    },
    {
        "uuid": "fcfac0aa17c68e5ac05d648592803cb7",
        "title": "春暮  其三",
        "author": "向敏中",
        "content": "蜂蝶如知春已归，雨余鶑亦缕金衣。\n东风尽把杨花翦，吹作满城轻雪飞。",
        "dynasty": "宋",
        "collection_info": null
    },
    {
        "uuid": "e988f6c15f5fe4d82cb3141df3181c71",
        "title": "桃花",
        "author": "向敏中",
        "content": "千朵秾芳倚槛斜，一枝枝缀乱云霞。\n凭君莫厌临风看，占断春光是此花。",
        "dynasty": "宋",
        "collection_info": null
    },
    {
        "uuid": "046a9750c54a17b6b8a8c7e509ee36d8",
        "title": "偶吟遣怀",
        "author": "向敏中",
        "content": "昔为宰辅居黄阁，今作元戎控夏台。\n万里苍黔渐受赐，一方清晏有何才。\n紫宸杳杳弥年别，红旆翩翩映日开。\n将相官荣如我少，不须频献手中杯。",
        "dynasty": "宋",
        "collection_info": null
    },
    {
        "uuid": "053278ecc7bb64d9ea6ee8cac8ce0ddf",
        "title": "呈知鄜州何士宗",
        "author": "向敏中",
        "content": "勋将钟鼓堪铭镂，业为皇王致太平。\n貔虎有威开玉帐，犬戎无战卧金钲。",
        "dynasty": "宋",
        "collection_info": null
    },
    {
        "uuid": "5c7bc91475fdeb8ba1fef5ed7031c1fc",
        "title": "游浄居寺",
        "author": "向敏中",
        "content": "四面烟岚合，吟魂到便清。\n乱山供远翠，幽竹送寒声。\n磬韵听时歇，云根望处生。\n尘机闲摆落，潜得笑浮荣。",
        "dynasty": "宋",
        "collection_info": null
    },
    {
        "uuid": "6382998fd353d0712abcb04b05cf1edb",
        "title": "峡山飞来寺",
        "author": "向敏中",
        "content": "峡山胜地安禅处，万仞危桥压要津。\n世上岂知名利路，浪中空笑往来人。\n倚门怪石狂遮面，入座寒云碎遶身。\n日暮西风懒回首，满林幽鸟语声频。",
        "dynasty": "宋",
        "collection_info": null
    },
    {
        "uuid": "b444883afc8ad57aa90ec345ccfeee0a",
        "title": "题义门胡氏华林书院",
        "author": "向敏中",
        "content": "岑楼高架郁嵯峨，几度凭栏发浩歌。\n春树鸟声当户巧，夕阳山色卷帘多。\n花凝玉勒含烟露，酒泛金樽醉绮罗。\n自是梁园知好客，不妨车马日相过。",
        "dynasty": "宋",
        "collection_info": null
    },
    {
        "uuid": "e9c47acf15b96ef46d47965b224a469f",
        "title": "延安守岁",
        "author": "向敏中",
        "content": "律管风生消暮景，塞原烟静绝妖氛。\n坐移残烛光阴变，故旧年华一夜分。",
        "dynasty": "宋",
        "collection_info": null
    },
    {
        "uuid": "9a620085a98950285816ebddb4f5a2b6",
        "title": "句",
        "author": "向敏中",
        "content": "四时常有烟棚合，三月犹无菜甲生。",
        "dynasty": "宋",
        "collection_info": null
    },
    {
        "uuid": "da18d80252daa482c81b6cc6cdd45a5a",
        "title": "存目",
        "author": "向敏中",
        "content": "诗题：寄寇平仲首句：玉殿登科四十年。",
        "dynasty": "宋",
        "collection_info": null
    }
]