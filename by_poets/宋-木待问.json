[
    {
        "uuid": "284417a9524f91818bef56f0b7dbf286",
        "title": "火后寄诠老",
        "author": "木待问",
        "content": "搀枪堕九霄，列缺乱阡陌。\n西城若黔庐，东墟已堆甓。\n幽栖仅容膝，隠市意自适。\n天公不我相，同此编户厄。\n平生一丘壑，未信天地窄。\n终焉感穷途，万虑集中夕。\n载观宇宙内，在在等公宅。\n鄙夫六尺躯，俯仰叹逼仄。\n炙手事当路，快意已烂额。\n野子今兀然，乘除付陈迹。\n此身亦何有，而復身外惑。\n相逢肯分山，试面九年壁。",
        "dynasty": "宋",
        "collection_info": null
    },
    {
        "uuid": "861f85ce0527f353c128a490605e49eb",
        "title": "千里思",
        "author": "木待问",
        "content": "君行千里轻所历，妾驰千里心匪石。\n春房酌酒意匆匆，愁不在离愁在忆。\n鸳鸯瓦上昏无色，鹦鹉杯中尘更积。\n灯前独坐制君衣，泪湿剪刀裁不得。",
        "dynasty": "宋",
        "collection_info": null
    },
    {
        "uuid": "8214bb35778d818065ab9fe08ecbcccc",
        "title": "郊寺",
        "author": "木待问",
        "content": "红委墙阴花寂寂，翠滋亭角草纤纤。\n风翻书叶常交案，雨压炉烟不过帘。",
        "dynasty": "宋",
        "collection_info": null
    }
]