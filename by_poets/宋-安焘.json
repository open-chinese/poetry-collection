[
    {
        "title": "重题江干初雪图",
        "author": "安焘",
        "content": "曾游沧海困惊澜，晚涉风波路更难。\n从此江湖无限兴，不如祇向画图看。",
        "dynasty": "宋",
        "collection_info": null
    },
    {
        "title": "清明日赴玉津园宴集",
        "author": "安焘",
        "content": "帝眷三朝辅弼臣，诏颁禁籞燕慈均。\n已惊贵老恩荣厚，重嘆优贤礼意新。\n使至屡闻天上语，酒酣想见洞中春。\n太平无事忘情久，更接人间事了人。",
        "dynasty": "宋",
        "collection_info": null
    }
]