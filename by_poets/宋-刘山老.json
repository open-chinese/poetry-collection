[
    {
        "title": "满庭芳 跛子年来",
        "author": "刘山老",
        "content": "跛子年来，形容何似，俨然一部髭须。\n世间许大，拐上做工夫。\n选甚南州北县，逢着处、酒满葫芦。\n醺醺醉，不知明日，何处度朝晡。\n洛阳，花看了，归来帝里，一事全无。\n又还与瓠羹，再作门徒。\n蓦地思量下水，浪网上、芦席横铺。\n呵呵笑，睢阳门外，有个大南湖。",
        "dynasty": "宋",
        "collection_info": null
    }
]