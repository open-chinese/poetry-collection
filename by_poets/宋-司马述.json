[
    {
        "uuid": "a584fa0daeeaebeb5acb31e8bbcc504b",
        "title": "仲夏赏月次雪斋韵二首  其一",
        "author": "司马述",
        "content": "喜约当余望，开樽对月圆。\n一时如素定，四美復兼全。\n清影浮琼斚，高歌乐性天。\n主宾欢意洽，不惜且留延。",
        "dynasty": "宋",
        "collection_info": null
    },
    {
        "uuid": "b44ea2972e8bcf3f1adabbc5b1127986",
        "title": "仲夏赏月次雪斋韵二首  其二",
        "author": "司马述",
        "content": "停杯待明月，喜见十分圆。\n曩昔诗犹在，今宵事偶全。\n浩歌休问夜，至乐莫非天。\n愿侍金樽侧，时来接款延。",
        "dynasty": "宋",
        "collection_info": null
    }
]