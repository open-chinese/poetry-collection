[
    {
        "title": "沁园春 心上浮香",
        "author": "朱元夫",
        "content": "心上浮香，轩前度影，约久传梅。\n奈月意风情，枝南枝北，云婚雨嫁，年去年来。\n几望溪桥，屡肥芳信，历尽冰霜春自回。\n朝来报，报梢头儿女，并蒂花开。\n佩环飞下妆台。\n喜今度佳期不用催。\n羡行李三千，金屏翠幄，仙姿第一，玉骨琼腮。\n雌蝶纷纷，雄蜂逐逐，争道工为使与媒。\n翁知么，有西楼过雁，暗为徘徊。",
        "dynasty": "宋",
        "collection_info": null
    },
    {
        "title": "壶中天・念奴娇 人生有酒",
        "author": "朱元夫",
        "content": "人生有酒，得闲处、便合开怀随意。\n况对寿、龟仙鹤舞，犹直壶天一醉。\n蚕麦江村，梅霖院落，立夏明朝是。\n樽前回首，去年四月十二。\n依旧洛里吟窝，华台书隐，心事无怀氏。\n偃鼠酰鸡空扰扰，海月天风谁寄。\n珠璧祯祥，斗牛光景，预可占斯世。\n先生出否，明年方六十岁。",
        "dynasty": "宋",
        "collection_info": null
    }
]