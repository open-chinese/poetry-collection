[
    {
        "uuid": "6ba3ceb401ef04a6d010f31a76bb93dc",
        "title": "夜卧舟中闻有唱山歌者倚其声作二首  其一",
        "author": "王道父",
        "content": "生来不识大门边，一片丹心石样坚。\n闻道阿郎难得妇，无媒争得到郎前。",
        "dynasty": "宋",
        "collection_info": null
    },
    {
        "uuid": "9a1b89a61c43f29be962b3eb19793141",
        "title": "夜卧舟中闻有唱山歌者倚其声作二首  其二",
        "author": "王道父",
        "content": "种田不收一年事，取妇不着一生贫。\n风吹白日漫山去，老却郎时懊杀人。",
        "dynasty": "宋",
        "collection_info": null
    }
]