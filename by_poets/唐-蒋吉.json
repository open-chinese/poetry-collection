[
    {
        "uuid": "57725947089b0dd5dbc0a9da571e3221",
        "title": "石城",
        "author": "蒋吉",
        "content": "繫缆石城下，恣吟怀暂开。\n江人桡艇子，将谓莫愁来。",
        "dynasty": "唐",
        "collection_info": null
    },
    {
        "uuid": "4407fea05d2af1cf2a07c1199a85bcf7",
        "title": "汉东道中",
        "author": "蒋吉",
        "content": "九十九冈遥，天寒雪未消。\n羸童牵瘦马，不敢过危桥。",
        "dynasty": "唐",
        "collection_info": null
    },
    {
        "uuid": "207c2e9e0d9d70f02493b96955d47675",
        "title": "高溪有怀",
        "author": "蒋吉",
        "content": "驻马高溪侧，旅人千里情。\n雁山山下水，还作此泉声。",
        "dynasty": "唐",
        "collection_info": null
    },
    {
        "uuid": "df24d917abd12551e19d711b8a9f3d66",
        "title": "寄进士贾希",
        "author": "蒋吉",
        "content": "恨苦泪不落，耿然东北心。\n空囊与瘦马，羁绁意应深。",
        "dynasty": "唐",
        "collection_info": null
    },
    {
        "uuid": "d21750f8da113ee78d8f2860887c3c26",
        "title": "出塞",
        "author": "蒋吉",
        "content": "瘦马羸童行背秦，暮鸦撩乱入残云。\n北风吹起寒营角，直至榆关人尽闻。",
        "dynasty": "唐",
        "collection_info": null
    },
    {
        "uuid": "d601363c5f5bfb3e5c2edff25e3cdb2e",
        "title": "旅泊",
        "author": "蒋吉",
        "content": "霜月正高鹦鹉洲，美人清唱发红楼。\n乡心暗逐秋江水，直到吴山脚下流。",
        "dynasty": "唐",
        "collection_info": null
    },
    {
        "uuid": "a337eeafce66e27f1ebf5ae736cc90c6",
        "title": "次青云驿",
        "author": "蒋吉",
        "content": "马转栎林山鸟飞，商溪流水背残晖。\n行人几在青云路，底事风尘犹满衣。",
        "dynasty": "唐",
        "collection_info": null
    },
    {
        "uuid": "9fea3b5f6a848cac4a99ff6d8b040b5d",
        "title": "大庾驿有怀",
        "author": "蒋吉",
        "content": "一囊书重百余斤，邮吏宁知去计贫。\n莫讶偏吟望乡句，明朝便见岭南人。",
        "dynasty": "唐",
        "collection_info": null
    },
    {
        "uuid": "98e10cb2aa2720d9493a38b3ce58e0d4",
        "title": "题商山修路僧院",
        "author": "蒋吉",
        "content": "此地修行山几枯，草堂生计只缾盂。\n支郎既解除艰险，试看人心平得无。",
        "dynasty": "唐",
        "collection_info": null
    },
    {
        "uuid": "a41892aca543fa4a451e4cf135db213c",
        "title": "题长安僧院",
        "author": "蒋吉",
        "content": "出门争走九衢尘，总是浮生不了身。\n惟有水田衣下客，大家忙处作闲人。",
        "dynasty": "唐",
        "collection_info": null
    },
    {
        "uuid": "d35f74690524843e0d668039f17be607",
        "title": "次商于感旧寄卢中丞",
        "author": "蒋吉",
        "content": "昔年簪组隘丘门，今日旌幢一院存。\n何事商于泪如雨，小儒偏受陆家恩。",
        "dynasty": "唐",
        "collection_info": null
    },
    {
        "uuid": "56ebd8d8ed7a409b5ab7e900134b587a",
        "title": "樵翁",
        "author": "蒋吉",
        "content": "独入深山信脚行，惯当貙虎不曾惊。\n路傍花发无心看，惟见枯枝刮眼明。",
        "dynasty": "唐",
        "collection_info": null
    },
    {
        "uuid": "0d4d6591afd4c623e6613ed38fb69019",
        "title": "四老庙",
        "author": "蒋吉",
        "content": "无端舍钓学干名，不得溪山养性情。\n自省此身非达者，今朝羞拜四先生。",
        "dynasty": "唐",
        "collection_info": null
    },
    {
        "uuid": "2689e4b17cc67642caa9869f9ed4f610",
        "title": "昭君冢",
        "author": "蒋吉",
        "content": "曾为汉帝眼中人，今作狂胡陌上尘。\n身死不知多少载，冢花犹带洛阳春。",
        "dynasty": "唐",
        "collection_info": null
    },
    {
        "uuid": "0782f0d4df3d4d210067f89bb4adbfd6",
        "title": "闻歌竹枝",
        "author": "蒋吉",
        "content": "巡堤听唱竹枝词，正是月高风静时。\n独向东南人不会，弟兄俱在楚江湄。",
        "dynasty": "唐",
        "collection_info": null
    },
    {
        "uuid": "d36d33335af093c90bcdf2d8b542ccd7",
        "title": "石城",
        "author": "蒋吉",
        "content": "系缆石城下，恣吟怀暂开。\n江人桡艇子，将谓莫愁来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十一"
        }
    },
    {
        "uuid": "bd39449036e27e6329f72bd15801367f",
        "title": "题商山修路僧院",
        "author": "蒋吉",
        "content": "此地修行山几枯，草堂生计只瓶盂。\n支郎既解除艰险，试看人心平得无。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十一"
        }
    },
    {
        "uuid": "7b16a0ffd77a48ba3684af474dc9ede3",
        "title": "题长安僧院",
        "author": "蒋吉",
        "content": "出门争走九衢尘，总是浮生不了身。\n惟有水田衣下客，大家忙处作閒人。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十一"
        }
    }
]