[
    {
        "title": "临江仙 霜月穿帘乍白",
        "author": "毕良史",
        "content": "霜月穿帘乍白，苹风入坐偏凉。\n麾灯促席诧时光。\n桃花歌扇小，杨柳舞衫长。\n别乘平分风月，词人剩引觥觞。\n莫将幽恨搅刚肠。\n尽添金掌露，频注玉猊香。",
        "dynasty": "宋",
        "collection_info": null
    },
    {
        "title": "好事近 高会罢飞觞",
        "author": "毕良史",
        "content": "高会罢飞觞。\n方锦再移珍席。\n雷鼎乍烹甘液，试问侯苍璧。\n翠虬宝钏捧殷勤，明灭粲金碧。\n宾主放怀谈笑，满华堂春色。",
        "dynasty": "宋",
        "collection_info": null
    }
]