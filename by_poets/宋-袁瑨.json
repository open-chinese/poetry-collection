[
    {
        "uuid": "fe9f4f60aeb72e30564b822893d5457f",
        "title": "游白云山",
        "author": "袁瑨",
        "content": "策杖白云岑，云深不知处。\n恍见云中君，白云乡裏住。\n举手弄行云，招我登云路。\n漫漫云路长，愿乘黄鹤驭。\n黄鹤不復回，白云自来去。",
        "dynasty": "宋",
        "collection_info": null
    },
    {
        "uuid": "9f404007b501a506d65e74624ebe544c",
        "title": "卜居",
        "author": "袁瑨",
        "content": "宦海茫茫阔，幽栖洵远图。\n折腰原为米，搔首却思鲈。\n笳鼓深秋动，田园旧梦无。\n干戈方满地，吾辈尚穷途。",
        "dynasty": "宋",
        "collection_info": null
    }
]