[
    {
        "uuid": "aeb21d98751274b080e61c5b6318fa3e",
        "title": "永州送侄归宜春",
        "author": "郑史",
        "content": "宋玉正秋悲，那堪更别离。\n从来襟上泪，尽作鬓边丝。\n永水清如此，袁江色可知。\n到家黄菊坼，亦莫怪归迟。",
        "dynasty": "唐",
        "collection_info": null
    },
    {
        "uuid": "017295c2766f8afb015278328a28fef3",
        "title": "秋日零陵与幕下诸宾游河夜饮",
        "author": "郑史",
        "content": "湘月苹风乍畅襟，烛前江水练千寻。\n新秋宋玉能为赋，永夕袁安好共吟。\n辇下翠蛾须强展，尊中绿蚁且徐斟。\n汀沙渐有珠凝露，缓棹兰桡任夜深。",
        "dynasty": "唐",
        "collection_info": null
    },
    {
        "uuid": "dd7a1a1505243435c8f792ebbb1f3be8",
        "title": "赠妓行云诗",
        "author": "郑史",
        "content": "最爱铅华薄薄妆，更兼衣着又鹅黄。\n从来南国名佳丽，何事今朝在北行。",
        "dynasty": "唐",
        "collection_info": null
    },
    {
        "uuid": "906bf6ab4a104966eb542c41ff8f4aa2",
        "title": "秋日零陵与幕下诸宾游河夜饮",
        "author": "郑史",
        "content": "湘月苹风乍畅襟，烛前江水练千寻。\n新秋宋玉能为赋，汀沙渐有珠凝露，缓棹兰桡任夜深。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十二"
        }
    }
]