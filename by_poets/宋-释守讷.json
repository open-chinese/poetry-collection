[
    {
        "uuid": "478f8b23cb02456052eccbabaa487edf",
        "title": "和李白水西诗韵",
        "author": "释守讷",
        "content": "泾水秋更清，清波照城郭。\n谓言寻胜游，步蹑秋霜阁。\n诗人昔仙游，江左苦飘泊。\n壮志负青云，浩气横碧落。\n邈矣不可追，苔封辨遗作。\n珠玉湛冰壶，琅玕脱锦箨。\n千载挹清风，万虑都空廓。\n长啸寄幽怀，山灵亦然诺。",
        "dynasty": "宋",
        "collection_info": null
    },
    {
        "uuid": "b020fa583e0437b1b29a483b62c5f7c5",
        "title": "句",
        "author": "释守讷",
        "content": "野夫生长仁皇世，再见仁皇御太平。",
        "dynasty": "宋",
        "collection_info": null
    }
]