[
    {
        "uuid": "6572e1a41d01d8db66f6dc4c78c8579c",
        "title": "观北番谒庙",
        "author": "王卓",
        "content": "肃肃层城裏，巍巍祖庙清。\n圣恩覃布濩，异域献精诚。\n冠盖分行列，戎夷变姓名。\n礼终齐百拜，心洁尽忠贞。\n瑞气千重色，箫韶九奏声。\n仗移迎日转，斾动逐风轻。\n休运威仪盛，丰年俎豆盈。\n不堪惭颂德，空此望簪缨。",
        "dynasty": "唐",
        "collection_info": null
    },
    {
        "uuid": "5ed2149fb1e84d58e2060ce7712ece5f",
        "title": "观北番谒庙",
        "author": "王卓",
        "content": "肃肃层城裏，巍巍祖庙清。\n圣恩覃布濩，异域献精诚。\n冠盖分行列，戎夷变姓名。\n礼终齐百拜，心洁尽忠贞。\n瑞气千重色，箫韶九奏声。\n仗移迎日转，旆动逐风轻。\n休运威仪盛，丰年俎豆盈。\n不堪惭颂德，空此望簪缨。",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十一"
        }
    }
]