[
    {
        "uuid": "7c80983d07eded816eff1d82e8b063d0",
        "title": "蝶恋花 叶底无风池面静",
        "author": "滕甫",
        "content": "叶底无风池面静。\n掬水佳人，拍破青铜镜。\n残月朦胧花弄影。\n新梳斜插乌云鬓。\n拍索闷怀添酒兴。\n旋撷园蔬，随分成盘饤。\n说与翠微休急性。\n功名富贵皆前定。",
        "dynasty": "宋",
        "collection_info": null
    },
    {
        "uuid": "500270bb75863830f07a8906d1180817",
        "title": "蝶恋花 昼永无人深院静",
        "author": "滕甫",
        "content": "昼永无人深院静。\n一枕春醒，犹未忺临镜。\n帘卷新蟾光射影。\n速忙掠起蓬松鬓。\n对景沈吟嗟没兴。\n薄幸不来，空把杯盘饤。\n休道妇人多水性。\n今宵独自言无定。",
        "dynasty": "宋",
        "collection_info": null
    }
]