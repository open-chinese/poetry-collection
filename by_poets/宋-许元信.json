[
    {
        "uuid": "6371a092bd8956e976e9d383d7ccb74c",
        "title": "刘盘幕",
        "author": "许元信",
        "content": "山悬翠幙几千丈，我疑山顶即天上。\n扪萝蹑蹬到山巅，犹如平地上青天。\n始知天高应无极，幕阜苍苍一卷石。\n洞庭八百古所传，对此遥看一镜圆。\n当此再上三千丈，那知天下有山川。",
        "dynasty": "宋",
        "collection_info": null
    },
    {
        "uuid": "996a81e0c3b74da3080630b8312e90dd",
        "title": "幕阜山",
        "author": "许元信",
        "content": "幕阜山高一千八百丈，二十五洞大元天。\n雪花飞满水衝石，翠嶂拨开风卷烟。\n金鲤一双游碧沼，石田三亩产红莲。\n我来绝顶无他事，为访仙翁葛稚川。",
        "dynasty": "宋",
        "collection_info": null
    }
]