[
    {
        "title": "江行早发",
        "author": "柯茂谦",
        "content": "陶铛煮孤影，寒灯沸青花。\n冰开数江树，月落失人家。",
        "dynasty": "宋",
        "collection_info": null
    },
    {
        "title": "鲁港",
        "author": "柯茂谦",
        "content": "十年回首付霑襟，断甲沈沙齿齿深。\n可惜使船如使马，不闻声鼓但声金。\n人歌鬼哭都堪泪，木落江空正独吟。\n遗老萧条渐无语，酒旗飐飐出芦林。",
        "dynasty": "宋",
        "collection_info": null
    }
]