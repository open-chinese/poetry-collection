[
    {
        "uuid": "ca91303d8599150537cfa127f1b0fab7",
        "title": "杂曲歌辞 妾薄命",
        "author": "李百药",
        "content": "团扇秋风起，长门夜月明。\n羞闻拊背人，恨说舞腰轻。\n太常应已醉，刘君恆带酲。\n横陈每虚设，吉梦竟何成。",
        "dynasty": "唐",
        "collection_info": null
    },
    {
        "uuid": "a23396a20431297cb1051278997e8e14",
        "title": "杂曲歌辞 少年子",
        "author": "李百药",
        "content": "少年飞翠盖，上路动金镳。\n始酌文君酒，新吹弄玉箫。\n少年不欢乐，何以尽芳朝。\n千金笑裏面，一搦抱中腰。\n挂冠岂惮宿，迎拜不胜娇。\n寄语少年子，无辞归路遥。",
        "dynasty": "唐",
        "collection_info": null
    },
    {
        "uuid": "a437f1e38d008238223e098d5bc0bd75",
        "title": "杂曲歌辞 火凤辞 一",
        "author": "李百药",
        "content": "歌声扇裏出，妆影扇中轻。\n未能令掩笑，何处欲鄣声。\n知音自不惑，得念是分明。\n莫见双嚬敛，疑人含笑情。",
        "dynasty": "唐",
        "collection_info": null
    },
    {
        "uuid": "9aa5be349349e0db8d7235229d4d1373",
        "title": "杂曲歌辞 火凤辞 二",
        "author": "李百药",
        "content": "佳人靓晚妆，清唱动兰房。\n影入含风扇，声飞照日梁。\n娇嚬眉际敛，逸韵口中香。\n自有横陈分，应怜秋夜长。",
        "dynasty": "唐",
        "collection_info": null
    },
    {
        "uuid": "95dcff984d0372bae5006e047fca2aa0",
        "title": "少年行",
        "author": "李百药",
        "content": "少年飞翠盖，上路勒金镳。\n始酌文君酒，新吹弄玉箫。\n少年不欢乐，何以尽芳朝。\n千金笑裏面，一搦掌中腰。\n挂缨岂惮宿，落珥不胜娇。\n寄语少年子，无辞归路遥。",
        "dynasty": "唐",
        "collection_info": null
    },
    {
        "uuid": "6f1f47e5afdcf6a528445aad65075412",
        "title": "渡汉江",
        "author": "李百药",
        "content": "东流既瀰瀰，南纪信滔滔。\n水激沈碑岸，波骇弄珠皐。\n含星映浅石，浮盖下奔涛。\n溜阔霞光近，川长晓气高。\n樯乌转轻翼，戏鸟落风毛。\n客心既多绪，长歌且代劳。",
        "dynasty": "唐",
        "collection_info": null
    },
    {
        "uuid": "69c52288395d296eed70d7e8152a37fd",
        "title": "秋晚登古城",
        "author": "李百药",
        "content": "日落征途远，怅然临古城。\n颓墉寒雀集，荒堞晚乌惊。\n萧森灌木上，迢遰孤烟生。\n霞景焕余照，露气澄晚清。\n秋风转摇落，此志安可平。",
        "dynasty": "唐",
        "collection_info": null
    },
    {
        "uuid": "acae59f995ca46807b7c831f0293208e",
        "title": "途中述怀",
        "author": "李百药",
        "content": "伯喈迁塞北，亭伯之辽东。\n伊余何为客，独守云台中。\n途遥已日暮，时泰道斯穷。\n拔心悲岸草，半死落岩桐。\n目送衡阳雁，情伤江上枫。\n福兮良所伏，今也信难通。\n丈夫自有志，宁伤官不公。",
        "dynasty": "唐",
        "collection_info": null
    },
    {
        "uuid": "5addc4a50956c94a67e378161d39d631",
        "title": "郢城怀古",
        "author": "李百药",
        "content": "客心悲暮序，登墉瞰平陆。\n林泽窅芊绵，山川郁重复。\n王公资设险，名都拒江隩。\n方城次北门，溟海穷南服。\n长策挫吴豕，雄图竞周鹿。\n万乘重沮漳，九鼎轻伊谷。\n大蒐云梦掩，壮观章华筑。\n人世更盛衰，吉凶良倚伏。\n遽见邻交断，仍覩贤臣逐。\n南风忽不竞，西师日侵蹙。\n运圯属驰驱，时屯恣敲朴。\n莫救夷陵火，无復秦庭哭。\n鄢郢遂丘墟，风尘俄惨黩。\n狐兔时游践，霜露日霑沐。\n钓渚故池平，神台层宇覆。\n阵云埋夏首，穷阴惨荒谷。\n怅矣舟壑迁，悲哉年祀倏。\n虽异三春望，终伤千里目。",
        "dynasty": "唐",
        "collection_info": null
    },
    {
        "uuid": "824327d175e64b7b6812d924f42e8959",
        "title": "晚渡江津",
        "author": "李百药",
        "content": "寂寂江山晚，苍苍原野暮。\n秋气怀易悲，长波淼难泝。\n索索风叶下，离离早鸿度。\n丘壑列夕阴，葭菼凝寒雾。\n日落亭皐远，独此怀归慕。",
        "dynasty": "唐",
        "collection_info": null
    },
    {
        "uuid": "d485ebb6dad166b2b348e06cbabd6875",
        "title": "王师渡汉水经襄阳",
        "author": "李百药",
        "content": "导漾疏源远，归海会流长。\n延波接荆梦，通望迩沮漳。\n高岸沈碑影，曲溆丽珠光。\n云昏翠岛没，水广素涛扬。\n阅川已多叹，遐睇几增伤。\n临溪犹驻马，望岘欲霑裳。\n乔木下寒叶，亭林落晓霜。\n山公不可遇，谁与访高阳。",
        "dynasty": "唐",
        "collection_info": null
    },
    {
        "uuid": "e8f528b4e6d0e0636a56370bbb3ebe43",
        "title": "谒汉高庙",
        "author": "李百药",
        "content": "纂尧灵命启，灭楚余闰终。\n飞名膺帝箓，沈迹韫神功。\n瑞气朝浮砀，祥符夜告丰。\n抑扬驾人杰，叱咤掩时雄。\n缔构三灵改，经纶五纬同。\n干戈革宇内，声教尽寰中。\n运谢年逾远，魂归道未穷。\n树碑留故邑，抗殿表祠宫。\n沐兰祈泗上，谒帝动深衷。\n英威肃如在，文物杳成空。\n竹皮聚寒径，枌社落霜丛。\n萧索阴云晚，长川起大风。",
        "dynasty": "唐",
        "collection_info": null
    },
    {
        "uuid": "43f23a7db1a6a07c98b9ab8f3d4ef961",
        "title": "登叶县故城谒沈诸梁庙",
        "author": "李百药",
        "content": "总辔临秋原，登城望寒日。\n烟霞共掩映，林野俱萧瑟。\n楚塞郁不穷，吴山高渐出。\n客行殊未已，沐澡期终吉。\n椒桂奠芳樽，风云下虚室。\n馆宇肃而静，神心康且逸。\n伊我非真龙，勿惊疲朽质。",
        "dynasty": "唐",
        "collection_info": null
    },
    {
        "uuid": "0d84a298d2c093fe7df7e765b679725c",
        "title": "安德山池宴集",
        "author": "李百药",
        "content": "朝宰论思暇，高宴临方塘。\n云飞凤台管，风动令君香。\n细草开金埒，流霞泛羽觞。\n虹桥分水态，镜石引菱光。\n上才同振藻，小技谬连章。\n怀音自兰室，徐步返山庄。",
        "dynasty": "唐",
        "collection_info": null
    },
    {
        "uuid": "0f4e05093ee8eacf663573984a590d0f",
        "title": "和许侍郎游昆明池",
        "author": "李百药",
        "content": "神池望不极，沧波接远天。\n仪星似河汉，落景类虞泉。\n年深平馆宇，道泰偃戈船。\n差池下凫雁，掩映生云烟。\n浪花开已合，风文直且连。\n税马金堤外，横舟石岸前。\n羽觞倾绿蚁，飞日落红鲜。\n积水浮深智，明珠曜雅篇。\n大鲸方远击，沈灰独未然。\n知君啸俦侣，短翮徒联翩。",
        "dynasty": "唐",
        "collection_info": null
    },
    {
        "uuid": "e816e5a026077d705a7ca2f3580d44f8",
        "title": "赋得魏都",
        "author": "李百药",
        "content": "炎运精华歇，清都宝命开。\n帝里三方盛，王庭万国来。\n玄武疏遥磴，金凤上层台。\n乍进仙童药，时倾避暑杯。\n南馆招奇士，西园引上才。\n还惜刘公干，疲病清漳隈。",
        "dynasty": "唐",
        "collection_info": null
    },
    {
        "uuid": "41960beec04f85dd17662e9af943dafe",
        "title": "赋礼记",
        "author": "李百药",
        "content": "玉帛资王会，郊丘叶圣情。\n重广开环堵，至道轶金籝。\n盘薄依厚地，遥裔腾太清。\n方悦升中礼，足以慰余生。",
        "dynasty": "唐",
        "collection_info": null
    },
    {
        "uuid": "79229e7985422e95c97da6be8b3556ef",
        "title": "奉和正日临朝应诏",
        "author": "李百药",
        "content": "化历昭唐典，承天顺夏正。\n百灵警朝禁，三辰扬斾旌。\n充庭富礼乐，高讌齿簪缨。\n献寿符万岁，移风韵九成。",
        "dynasty": "唐",
        "collection_info": null
    },
    {
        "uuid": "3e8ad8b190a2d55eb5dc344226f9ada0",
        "title": "妾薄命",
        "author": "李百药",
        "content": "团扇秋风起，长门夜月明。\n羞闻拊背入，恨说舞腰轻。\n太常先已醉，刘君恆带酲。\n横陈每虚设，吉梦竟何成。",
        "dynasty": "唐",
        "collection_info": null
    },
    {
        "uuid": "9606b12cbf9c9f31fc4546cda048d9bf",
        "title": "火凤词二首 一",
        "author": "李百药",
        "content": "歌声扇后出，妆影镜中轻。\n未能令掩笑，何处欲障声。\n知音自不惑，得念是分明。\n莫见双嚬敛，疑人含笑情。",
        "dynasty": "唐",
        "collection_info": null
    },
    {
        "uuid": "08935ffa4f0a944845b403cc2baafdcb",
        "title": "火凤词二首 二",
        "author": "李百药",
        "content": "佳人靓晚妆，清唱动兰房。\n影出含风扇，声飞照日梁。\n娇嚬眉际敛，逸韵口中香。\n自有横陈会，应怜秋夜长。",
        "dynasty": "唐",
        "collection_info": null
    },
    {
        "uuid": "f8fc66e96853cf1baa0f7763bdedb079",
        "title": "奉和初春出游应令",
        "author": "李百药",
        "content": "鸣笳出望苑，飞盖下芝田。\n水光浮落照，霞彩淡轻烟。\n柳色迎三月，梅花隔二年。\n日斜归骑动，余兴满山川。",
        "dynasty": "唐",
        "collection_info": null
    },
    {
        "uuid": "ec9292a7dedc83c1db9b88d3466a49ec",
        "title": "寄杨公",
        "author": "李百药",
        "content": "公子盛西京，光华早着名。\n分庭接游士，虚馆待时英。\n高阁浮香出，长廊宝钏鸣。\n面花无隔笑，歌扇不障声。",
        "dynasty": "唐",
        "collection_info": null
    },
    {
        "uuid": "36a3f8b969246fd7ea9214aeff115fb4",
        "title": "戏赠潘徐城门迎两新妇",
        "author": "李百药",
        "content": "秦晋称旧匹，潘徐有世亲。\n三星宿已会，四德婉而嫔。\n霞光鬓裏薄，月影扇中新。\n年华与妆面，共作一芳春。",
        "dynasty": "唐",
        "collection_info": null
    },
    {
        "uuid": "78bd586e7068eb4300c3f8bde094a62a",
        "title": "送别",
        "author": "李百药",
        "content": "眷言一杯酒，悽怆起离忧。\n夜花飘露气，暗水急还流。\n雁行遥上月，虫声迥映秋。\n明日河梁上，谁与论仙舟。",
        "dynasty": "唐",
        "collection_info": null
    },
    {
        "uuid": "b63ab3bc4e54331d7450d4cdf6f3cef9",
        "title": "雨后",
        "author": "李百药",
        "content": "晚来风景丽，晴初物色华。\n薄云向空尽，轻虹逐望斜。\n后窗临岸竹，前阶枕浦沙。\n寂寥无与晤，尊酒论风花。",
        "dynasty": "唐",
        "collection_info": null
    },
    {
        "uuid": "249adcbb63ef9b66bbb39f504cf65153",
        "title": "文德皇后挽歌",
        "author": "李百药",
        "content": "裴回两仪殿，怅望九成台。\n玉辇终辞宴，瑶筐遂不开。\n野旷阴风积，川长思鸟来。\n寒山寂已暮，虞殡有余哀。",
        "dynasty": "唐",
        "collection_info": null
    },
    {
        "uuid": "6ac69a3f4709d79ece9deb45d53844c3",
        "title": "咏蝉",
        "author": "李百药",
        "content": "清心自饮露，哀响乍吟风。\n未上华冠侧，先惊翳叶中。",
        "dynasty": "唐",
        "collection_info": null
    },
    {
        "uuid": "edcc7b1f9e8e9fe6a2919678e993f16a",
        "title": "咏萤火示情人",
        "author": "李百药",
        "content": "窗裏怜灯暗，阶前畏月明。\n不辞逢露湿，祗为重宵行。",
        "dynasty": "唐",
        "collection_info": null
    },
    {
        "uuid": "22f4d79e565191a963a82004709832bc",
        "title": "春眺",
        "author": "李百药",
        "content": "疲痾荷拙患，沦踬合幽襟。\n栖息在何处？丘中鸣素琴。",
        "dynasty": "唐",
        "collection_info": null
    },
    {
        "uuid": "605b4de3d7e0432fa03303bf92bb9571",
        "title": "句",
        "author": "李百药",
        "content": "今日持团扇，非是为秋风。",
        "dynasty": "唐",
        "collection_info": null
    },
    {
        "uuid": "66093e53eebde2bcd915d67c693720ab",
        "title": "过杨玄感墓",
        "author": "李百药",
        "content": "（《唐书》曰：天后西幸京师，路经杨玄感墓，上诵李百药《过玄感墓诗》云云，叹曰：「百药唯解缀文，不识大义。\n」○今按：两《唐书·则天纪》、《百药传》均不载。\n）剑有万人敌，文为一代英。\n除昏志不遂，僭乱道难平。\n（《太平御览》五五八《礼仪部》。\n）。",
        "dynasty": "唐",
        "collection_info": null
    },
    {
        "uuid": "e9d2ebfb951df2ce3e85b4a5f2952fcd",
        "title": "笙歌（二首） 一",
        "author": "李百药",
        "content": "新声虽自知，旧宠会应移。\n无令枣下吹，便作一枯枝。",
        "dynasty": "唐",
        "collection_info": null
    },
    {
        "uuid": "8700dc70c63c11714bda7b0517ace9c2",
        "title": "笙歌（二首） 二",
        "author": "李百药",
        "content": "为相雍门叹，当思执烛游。\n不惜妾身难再得，方期君寿度千秋。\n（见中华书局影印本《文苑英华》卷七一李百药《笙赋》）。",
        "dynasty": "唐",
        "collection_info": null
    },
    {
        "uuid": "20b21c5365e25df8d40a2a30cf258a33",
        "title": "杂曲歌辞：妾薄命",
        "author": "李百药",
        "content": "团扇秋风起，长门夜月明。\n羞闻拊背入，恨说舞腰轻。\n太常应已醉，刘君恒带酲。\n横陈每虚设，吉梦竟何成。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "uuid": "83e97a13c3e726a4595e0e63971d46db",
        "title": "杂曲歌辞：少年子",
        "author": "李百药",
        "content": "少年飞翠盖，上路动金镳。\n始酌文君酒，新吹弄玉箫。\n少年不欢乐，何以尽芳朝。\n千金笑裏面，一搦抱中腰。\n挂冠岂惮宿，迎拜不胜娇。\n寄语少年子，无辞归路遥。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "uuid": "471d1621bf371e23264abf126bbf4719",
        "title": "杂曲歌辞：火凤辞",
        "author": "李百药",
        "content": "歌声扇裏出，妆影扇中轻。\n未能令掩笑，何处欲鄣声。\n知音自不惑，得念是分明。\n莫见双嚬敛，疑人含笑情。\n佳人靓晚妆，清唱动兰房。\n影入含风扇，声飞照日梁。\n娇嚬眉际敛，逸韵口中香。\n自有横陈分，应怜秋夜长。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "uuid": "9ef5f2296cae9f568d390bf61546784d",
        "title": "渡汉江",
        "author": "李百药",
        "content": "东流既弥弥，南纪信滔滔。\n水激沉碑岸，波骇弄珠皋。\n含星映浅石，浮盖下奔涛。\n溜阔霞光近，川长晓气高。\n樯乌转轻翼，戏鸟落风毛。\n客心既多绪，长歌且代劳。",
        "dynasty": "唐",
        "collection_info": {
            "collection": "御定全唐诗",
            "volume": "卷四十三"
        }
    },
    {
        "uuid": "8a30146a7478690b3c1717eca5637de2",
        "title": "秋晚登古城",
        "author": "李百药",
        "content": "日落征途远，怅然临古城。\n颓墉寒雀集，荒堞晚乌惊。\n萧森灌木上，迢递孤烟生。\n霞景焕余照，露气澄晚清。\n秋风转摇落，此志安可平。",
        "dynasty": "唐",
        "collection_info": {
            "collection": "御定全唐诗",
            "volume": "卷四十三"
        }
    },
    {
        "uuid": "32950046ceccba4b10d67f0643e7c2bd",
        "title": "郢城怀古",
        "author": "李百药",
        "content": "客心悲暮序，登墉瞰平陆。\n林泽窅芊绵，山川郁重复。\n王公资设险，名都拒江隩。\n方城次北门，溟海穷南服。\n长策挫吴豕，雄图竞周鹿。\n万乘重沮漳，九鼎轻伊谷。\n大搜云梦掩，壮观章华筑。\n人世更盛衰，吉凶良倚伏。\n遽见邻交断，仍睹贤臣逐。\n南风忽不竞，西师日侵蹙。\n运圯属驰驱，时屯恣敲朴。\n莫救夷陵火，无复秦庭哭。\n鄢郢遂丘墟，风尘俄惨黩。\n狐兔时游践，霜露日沾沐。\n钓渚故池平，神台层宇覆。\n阵云埋夏首，穷阴惨荒谷。\n怅矣舟壑迁，悲哉年祀倏。\n虽异三春望，终伤千里目。",
        "dynasty": "唐",
        "collection_info": {
            "collection": "御定全唐诗",
            "volume": "卷四十三"
        }
    },
    {
        "uuid": "4c9f80de1c42e32cc8e9882005beecb4",
        "title": "晚渡江津",
        "author": "李百药",
        "content": "寂寂江山晚，苍苍原野暮。\n秋气怀易悲，长波淼难溯。\n索索风叶下，离离早鸿度。\n丘壑列夕阴，葭菼凝寒雾。\n日落亭皋远，独此怀归慕。",
        "dynasty": "唐",
        "collection_info": {
            "collection": "御定全唐诗",
            "volume": "卷四十三"
        }
    },
    {
        "uuid": "cb7f08725f3f20be7c2bceea3b421af4",
        "title": "王师渡汉水经襄阳",
        "author": "李百药",
        "content": "导漾疏源远，归海会流长。\n延波接荆梦，通望迩沮漳。\n高岸沉碑影，曲溆丽珠光。\n云昏翠岛没，水广素涛扬。\n阅川已多叹，遐睇几增伤。\n临溪犹驻马，望岘欲沾裳。\n乔木下寒叶，亭林落晓霜。\n山公不可遇，谁与访高阳。",
        "dynasty": "唐",
        "collection_info": {
            "collection": "御定全唐诗",
            "volume": "卷四十三"
        }
    },
    {
        "uuid": "a930de521f386502113d74e22361a937",
        "title": "登叶县故城谒沈诸梁庙",
        "author": "李百药",
        "content": "总辔临秋原，登城望寒日。\n烟暇共掩映，林野俱萧瑟。\n楚塞郁不穷，吴山高渐出。\n客行殊未已，沐澡期终吉。\n椒桂奠芳樽，风云下虚室。\n馆宇肃而静，神心康且逸。\n伊我非真龙，勿惊疲朽质。",
        "dynasty": "唐",
        "collection_info": {
            "collection": "御定全唐诗",
            "volume": "卷四十三"
        }
    },
    {
        "uuid": "203efb2931c2b0f5532d7530ea8fd6a9",
        "title": "和许侍郎游昆明池",
        "author": "李百药",
        "content": "神池望不极，沧波接远天。\n仪星似河汉，落景类虞泉。\n年深平馆宇，道泰偃戈船。\n差池下凫雁，掩映生云烟。\n浪花开已合，风文直且连。\n税马金堤外，横舟石岸前。\n羽觞倾绿蚁，飞日落红鲜。\n积水浮深智，明珠曜雅篇。\n大鲸方远击，沉灰独未然。\n知君啸俦侣，短翮徒联翩。",
        "dynasty": "唐",
        "collection_info": {
            "collection": "御定全唐诗",
            "volume": "卷四十三"
        }
    },
    {
        "uuid": "fc76b5e0cee48b9303969e2fcdeca959",
        "title": "赋得魏都",
        "author": "李百药",
        "content": "炎运精华歇，清都宝命开。\n帝裏三方盛，王庭万国来。\n玄武疏遥磴，金凤上层台。\n乍进仙童乐，时倾避暑杯。\n南馆招奇士，西园引上才。\n还惜刘公干，疲病清漳隈。",
        "dynasty": "唐",
        "collection_info": {
            "collection": "御定全唐诗",
            "volume": "卷四十三"
        }
    },
    {
        "uuid": "f8b81ca61f5b0686b17cd91a75d57715",
        "title": "奉和正日临朝应诏",
        "author": "李百药",
        "content": "化历昭唐典，承天顺夏正。\n百灵警朝禁，三辰扬旆旌。\n充庭富礼乐，高宴齿簪缨。\n献寿符万岁，移风韵九成。",
        "dynasty": "唐",
        "collection_info": {
            "collection": "御定全唐诗",
            "volume": "卷四十三"
        }
    },
    {
        "uuid": "f2b91a75458a062afadd377cc4f44b99",
        "title": "妾薄命",
        "author": "李百药",
        "content": "团扇秋风起，长门夜月明。\n羞闻拊背入，恨说舞腰轻。\n太常先已醉，刘君恒带酲。\n横陈每虚设，吉梦竟何成。",
        "dynasty": "唐",
        "collection_info": {
            "collection": "御定全唐诗",
            "volume": "卷四十三"
        }
    },
    {
        "uuid": "fca4d46ecb0e45227c6b0e1a47429ac1",
        "title": "火凤词二首",
        "author": "李百药",
        "content": "歌声扇后出，妆影镜中轻。\n未能令掩笑，何处欲障声。\n知音自不惑，得念是分明。\n莫见双嚬敛，疑人含笑情。\n佳人靓晚妆，清唱动兰房。\n影出含风扇，声飞照日梁。\n娇嚬眉际敛，逸韵口中香。\n自有横陈会，应怜秋夜长。",
        "dynasty": "唐",
        "collection_info": {
            "collection": "御定全唐诗",
            "volume": "卷四十三"
        }
    },
    {
        "uuid": "937a2bd2e7513bbf140581e0a1ff23cf",
        "title": "戏赠潘徐城门迎两新妇",
        "author": "李百药",
        "content": "秦晋积旧匹，潘徐有世亲。\n三星宿已会，四德婉而嫔。\n云光鬓裏薄，月影扇中新。\n年华与妆面，共作一芳春。",
        "dynasty": "唐",
        "collection_info": {
            "collection": "御定全唐诗",
            "volume": "卷四十三"
        }
    },
    {
        "uuid": "5372c7c193d0336cf5c6d097bc2d9d02",
        "title": "咏萤火示情人",
        "author": "李百药",
        "content": "窗裏怜灯暗，阶前畏月明。\n不辞逢露湿，只为重宵行。",
        "dynasty": "唐",
        "collection_info": {
            "collection": "御定全唐诗",
            "volume": "卷四十三"
        }
    },
    {
        "uuid": "cc417059d5edd6281c0e3a3d89478c98",
        "title": "春眺",
        "author": "李百药",
        "content": "疲痾荷拙患，沦踬合幽襟。\n栖息在何处，丘中鸣素琴。",
        "dynasty": "唐",
        "collection_info": {
            "collection": "御定全唐诗",
            "volume": "卷四十三"
        }
    }
]