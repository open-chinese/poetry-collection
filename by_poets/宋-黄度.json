[
    {
        "uuid": "8f0f75b1628e75b23c418e2033b25c75",
        "title": "梅岭冈",
        "author": "黄度",
        "content": "梅冈丘垄已难寻，堪恨吴儿太忍心。\n闻道土山标擘处，原头丛薄不成阴。",
        "dynasty": "宋",
        "collection_info": null
    },
    {
        "uuid": "957b7921bf455a822321494243760896",
        "title": "玄武湖  其一",
        "author": "黄度",
        "content": "玄武湖中春草生，依稀想见竹篱城。\n后来万堞如云起，方恨图王事不成。",
        "dynasty": "宋",
        "collection_info": null
    },
    {
        "uuid": "8347d5bae6d07a1c9a3df302aac868cb",
        "title": "玄武湖  其二",
        "author": "黄度",
        "content": "万骑连山噪虎熊，千艘激浪泣鱼龙。\n变迁陵谷有如此，应笑铜驼无定踪。",
        "dynasty": "宋",
        "collection_info": null
    },
    {
        "uuid": "ff2cb2211b89413ddb2b4993c76ccd46",
        "title": "冶城楼  其一",
        "author": "黄度",
        "content": "果然当国擅功名，着屐闲来上冶城。\n久欲乘风还海道，江山佳处尚关情。",
        "dynasty": "宋",
        "collection_info": null
    },
    {
        "uuid": "24b3b9969d345c82bde268d11a4145fb",
        "title": "冶城楼  其二",
        "author": "黄度",
        "content": "春秋将绝书刘子，汉史虽终述武侯。\n旧国不知遗烈在，我来偶作冶城楼。",
        "dynasty": "宋",
        "collection_info": null
    },
    {
        "uuid": "c9d11663e33bd45bd63d9b334d22515b",
        "title": "青溪阁",
        "author": "黄度",
        "content": "江家旧宅枕溪头，谁向溪湾着小楼。\n无奈当年亡国恨，潮生潮落几时休。",
        "dynasty": "宋",
        "collection_info": null
    },
    {
        "uuid": "f8137fbdd630b26f9bc5c9980f3655e4",
        "title": "白鹭亭",
        "author": "黄度",
        "content": "白鹭亭前白鹭飞，定知公子未忘机。\n我来犹识难驯意，江际翩翩趁落晖。",
        "dynasty": "宋",
        "collection_info": null
    },
    {
        "uuid": "81eb40041e5145dafa555871dc939f3d",
        "title": "凤凰台",
        "author": "黄度",
        "content": "江淮表裏拱神州，底事干戈不肯休。\n试上凤凰台上望，定山尽处是瓜洲。",
        "dynasty": "宋",
        "collection_info": null
    },
    {
        "uuid": "d19d7287ff5cd594528e8e9dff52b973",
        "title": "隆荫堂",
        "author": "黄度",
        "content": "意得壶觞外，心清杖屦间。\n簿书休吏早，花鸟向人闲。",
        "dynasty": "宋",
        "collection_info": null
    }
]