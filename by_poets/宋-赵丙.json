[
    {
        "uuid": "d8e939336ea077833efdabfc5e18fbca",
        "title": "耆英会诗",
        "author": "赵丙",
        "content": "新春鼎洛燕英髦，主礼雍容下庶僚。\n二相比肩官一品，十人华髮事三朝。\n星阶并列瞻台曜，尊酒时行挹斗杓。\n东颍庸夫最无状，也将颜面趁嘉招。",
        "dynasty": "宋",
        "collection_info": null
    },
    {
        "uuid": "a6423fb943a0348f6783f04ba675f8d4",
        "title": "东池",
        "author": "赵丙",
        "content": "东池风物往来亲，兴在那能计酒巡。\n尘外留心曾待月，壶中满眼只知春。\n小诗前后题青竹，幽梦寻常访白苹。\n鸥鸟亦知今日恨，主人别得两朱轮。",
        "dynasty": "宋",
        "collection_info": null
    }
]