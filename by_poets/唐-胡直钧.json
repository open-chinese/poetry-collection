[
    {
        "uuid": "6d359a0ce5f136d1b39b6e262149014c",
        "title": "太常观阅骠国新乐",
        "author": "胡直钧",
        "content": "异音来骠国，初被奉常人。\n纔可宫商辨，殊惊节奏新。\n转规迴绣面，曲折度文身。\n舒散随鸾吹，喧呼杂鸟春。\n襟袵怀旧识，丝竹变恆陈。\n何事留中夏，长令表化淳。",
        "dynasty": "唐",
        "collection_info": null
    },
    {
        "uuid": "2cb419f7339f24cc8fd9b4bd79b43381",
        "title": "太常观阅骠国新乐",
        "author": "胡直钧",
        "content": "异音来骠国，初被奉常人。\n才可宫商辨，殊惊节奏新。\n转规回绣面，曲折度文身。\n舒散随鸾吹，喧呼杂鸟春。\n襟衽怀旧识，丝竹变恒陈。\n何事留中夏，长令表化淳。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十四"
        }
    }
]