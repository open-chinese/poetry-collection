[
    {
        "title": "山中纪咏  其一",
        "author": "龚文焕",
        "content": "胜地栖迟惯，青山耐久看。\n云烟五洞古，泉石九峰寒。\n已化岩前虎，犹藏箬下丹。\n黄花生意别，秋老不凋残。",
        "dynasty": "宋",
        "collection_info": null
    },
    {
        "title": "山中纪咏  其二",
        "author": "龚文焕",
        "content": "白日幽情惬，閒门到者稀。\n嗜茶和月煮，采药带云归。\n春树余花落，天坛独鹤飞。\n年华自来往，慵换薜萝衣。",
        "dynasty": "宋",
        "collection_info": null
    }
]