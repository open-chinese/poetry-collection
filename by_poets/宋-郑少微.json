[
    {
        "title": "鹧鸪天 谁折南枝傍小丛",
        "author": "郑少微",
        "content": "谁折南枝傍小丛。\n佳人丰色与梅同。\n有花无叶真潇洒，不问胭脂借淡红。\n应未许，嫁春风。\n天教雪月伴玲珑。\n池塘疏影伤幽独，何似横斜酒盏中。",
        "dynasty": "宋",
        "collection_info": null
    },
    {
        "title": "思越人・朝天子 欲把长绳系日难",
        "author": "郑少微",
        "content": "欲把长绳系日难。\n纷纷从此见花残。\n休将世事兼身事，须看人间比梦间。\n红烛继，艳歌阑。\n等闲留客却成欢。\n劝君更尽一杯酒，赢得浮生半日闲。",
        "dynasty": "宋",
        "collection_info": null
    }
]