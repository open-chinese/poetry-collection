[
    {
        "uuid": "94d757afeebb34a0b3aa55135a249d9f",
        "title": "忆罗浮寄曾元功二首  其一",
        "author": "张宋卿",
        "content": "当年南涧弄泉流，妄起功名分外求。\n羣玉峯头今倦立，却烦清梦到罗浮。",
        "dynasty": "宋",
        "collection_info": null
    },
    {
        "uuid": "45489e4ad71c14aa17f674143303b4e7",
        "title": "忆罗浮寄曾元功二首  其二",
        "author": "张宋卿",
        "content": "春树江云我所思，平生臭味不差池。\n如何驿使行千里，不把梅花寄一枝。",
        "dynasty": "宋",
        "collection_info": null
    },
    {
        "uuid": "63e0de094c7a121446cc1622ee875370",
        "title": "天汉桥",
        "author": "张宋卿",
        "content": "一派银河木杪飞，碧云飞处彩虹垂。\n免教灵鹊长填石，来看天孙出嫁时。",
        "dynasty": "宋",
        "collection_info": null
    }
]