[
    {
        "uuid": "29f738c01fbee4616b5dec6c5119333c",
        "title": "寄施芸隠",
        "author": "崔復初",
        "content": "惊见门前柳又阴，江湖何日可山林。\n未能成事空豪气，恐易伤时休苦吟。\n鱼信不来流水远，鴈声低去暮云深。\n而今甚觉春游懒，静看中庸养道心。",
        "dynasty": "宋",
        "collection_info": null
    },
    {
        "uuid": "c08382e41670c10d1fa79572d8983fcf",
        "title": "落石庙",
        "author": "崔復初",
        "content": "庙门金字额，壁画半凋零。\n残日挂红树，晚猿吟翠屏。\n村深僧村实，岁久石英灵。\n闻受河汾业，老成犹典刑。",
        "dynasty": "宋",
        "collection_info": null
    },
    {
        "uuid": "57d37d861f251b6d8a5755e29508fde0",
        "title": "三衢道中",
        "author": "崔復初",
        "content": "一客在他乡，行程一月强。\n云寒山欲暗，日短道偏长。\n枫叶嫣如醉，梅花谢亦香。\n谁家砧杵急，回首感征裳。",
        "dynasty": "宋",
        "collection_info": null
    },
    {
        "uuid": "32f28c203e6b228acbc07fbcbfabf689",
        "title": "湖边",
        "author": "崔復初",
        "content": "西子湖边水正肥，鸳鸯双浴湿红衣。\n蜻蜓立在荷花上，受用香风不肯飞。",
        "dynasty": "宋",
        "collection_info": null
    },
    {
        "uuid": "bc671f3a2a78bd29b5187aab07d17269",
        "title": "荆公读书堂",
        "author": "崔復初",
        "content": "一树秋风啼老乌，钟山猿鹤近何如。\n六经不载青苗法，不识当时读甚书。",
        "dynasty": "宋",
        "collection_info": null
    }
]