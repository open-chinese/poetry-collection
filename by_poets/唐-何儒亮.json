[
    {
        "uuid": "8ab40249a35b94a9d5c4c58f8233a8ef",
        "title": "亚父碎玉斗",
        "author": "何儒亮",
        "content": "嬴女昔解网，楚王有遗躅。\n破关既定秦，碎首闻献玉。\n贞姿应刃散，清响因风续。\n匪狥切泥功，将明怀璧辱。\n莫量汉祖德，空受项君勖。\n事去见前心，千秋渭水绿。",
        "dynasty": "唐",
        "collection_info": null
    },
    {
        "uuid": "cc0e89224b4bf63288afb1dce1269655",
        "title": "亚父碎玉斗",
        "author": "何儒亮",
        "content": "嬴女昔解网，楚王有遗躅。\n破关既定秦，碎首闻献玉。\n贞姿应刃散，清响因风续。\n匪徇切泥功，将明怀璧辱。\n莫量汉祖德，空受项君勖。\n事去见前心，千秋渭水绿。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十三"
        }
    }
]