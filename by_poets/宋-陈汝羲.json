[
    {
        "uuid": "911e63d6c6c96470eb040a345de23861",
        "title": "减字木兰花 纤纤素手",
        "author": "陈汝羲",
        "content": "纤纤素手。\n盘里醉花新点就。\n对叶双心。\n别有东风意思深。\n琼沾粉缀。\n消得玉堂留客醉。\n试嗅清芳。\n别有红罗巧袖香。",
        "dynasty": "宋",
        "collection_info": null
    },
    {
        "uuid": "f15888d2a8a2b7c2f8c090c29564f8a3",
        "title": "众乐亭  其一",
        "author": "陈汝羲",
        "content": "闻说湖亭又一新，不徒行乐乐斯民。\n水光剩占鸥鹇地，人意常同桃李春。\n试展画图清俗眼，况专閒席傲天真。\n使君已陟螭头贵，应为烟云入梦频。",
        "dynasty": "宋",
        "collection_info": null
    },
    {
        "uuid": "1da8aced730204672dc9e150e25c3c1e",
        "title": "众乐亭  其二",
        "author": "陈汝羲",
        "content": "遥思湖上自由春，醉踏吟看属使君。\n水底天光开静鉴，岸头花气递红云。\n岛浮虚槛桥桥接，风翼时钟寺寺闻。\n渍墨新名人会否，不将民乐废民勤。",
        "dynasty": "宋",
        "collection_info": null
    }
]