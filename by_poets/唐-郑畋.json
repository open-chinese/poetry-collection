[
    {
        "uuid": "ce79014931eeb36990842076273df739",
        "title": "中秋月直禁苑",
        "author": "郑畋",
        "content": "禁署方怀忝，纶闱已再加。\n暂来西掖路，还整上清槎。\n恍惚归丹地，深严宿绛霞。\n幽襟聊自适，闲弄紫薇花。",
        "dynasty": "唐",
        "collection_info": null
    },
    {
        "uuid": "953512f5952cc7769ebb8683b6923f0e",
        "title": "麦穗两岐",
        "author": "郑畋",
        "content": "圣虑忧千亩，嘉苗荐两岐。\n如云方表盛，成穗忽标奇。\n瑞露纵横滴，祥风左右吹。\n讴歌连上苑，化日遍平陂。\n史册书堪重，丹青画更宜。\n愿依连理树，俱作万年枝。",
        "dynasty": "唐",
        "collection_info": null
    },
    {
        "uuid": "1f2150de589ee7895007df719a9883ad",
        "title": "五月一日紫宸候对时属禁直穿内而行因书六韵",
        "author": "郑畋",
        "content": "朱夏五更后，步廊三里余。\n有人从翰苑，穿入内中书。\n漏响飘银箭，灯光照玉除。\n禁扉犹鏁钥，宫妓已妆梳。\n紫府游应似，钧天梦不如。\n尘埃九重外，谁信在清虚。",
        "dynasty": "唐",
        "collection_info": null
    },
    {
        "uuid": "a1ffc3f0d153337b144854e1a2eeae70",
        "title": "题缑山王子晋庙",
        "author": "郑畋",
        "content": "有昔灵王子，吹笙遡泬㵳。\n六宫攀不住，三岛去相招。\n亡国原陵古，宾天岁月遥。\n无蹊窥海曲，有庙访山椒。\n石帐龙蛇拱，云栊彩翠销。\n露坛装琬琰，真像写松乔。\n珠馆青童宴，琳宫阿母朝。\n气舆仙女侍，天马吏兵调。\n湘妓红丝瑟，秦郎白管箫。\n西城要绰约，南岳命娇娆。\n句曲觞金洞，天台啸石桥。\n晚花珠弄蘂，春茹玉生苗。\n二景神光秘，三元宝箓饶。\n雾垂鸦翅髮，冰束虎章腰。\n鹤驭争衔箭，龙妃合献绡。\n衣从星渚浣，丹就日宫烧。\n物外花尝满，人间叶自凋。\n望台悲汉戾，阅水笑梁昭。\n古殿香残炧，荒阶柳长条。\n几曾期七日，无復降重霄。\n嵩岭连天汉，伊澜入海潮。\n何由得真诀，使我佩环飘。",
        "dynasty": "唐",
        "collection_info": null
    },
    {
        "uuid": "15d26709d4eb55e5c9910be41770b1cc",
        "title": "初秋寓直三首 一",
        "author": "郑畋",
        "content": "晓星独挂结麟楼，三殿风高药树秋。\n玉笛数声飘不住，问人依约在东头。",
        "dynasty": "唐",
        "collection_info": null
    },
    {
        "uuid": "d31ca9828658ae9d8cfcb3b2c4c418f6",
        "title": "初秋寓直三首 二",
        "author": "郑畋",
        "content": "宿鸟翩翩落照微，石台楼阁锁重扉。\n步廊无限金羁响，应是诸司扈从归。",
        "dynasty": "唐",
        "collection_info": null
    },
    {
        "uuid": "b8b1cb5edd701d53653b833d077063eb",
        "title": "初秋寓直三首 三",
        "author": "郑畋",
        "content": "幽阁焚香万虑凝，下帘胎息过禅僧。\n玉堂分照无人后，消尽金盆一碗冰。",
        "dynasty": "唐",
        "collection_info": null
    },
    {
        "uuid": "7e44ceea1367a7469d98f0e71e97b3a0",
        "title": "夜景又作",
        "author": "郑畋",
        "content": "铃绦无响闭珠宫，小阁凉添玉蘂风。\n枕簟满床明月到，自疑身在五云中。",
        "dynasty": "唐",
        "collection_info": null
    },
    {
        "uuid": "94cb00c39bfe6edddcd2b3d4575cba11",
        "title": "杪秋夜直",
        "author": "郑畋",
        "content": "蘂宫裁诏与宵分，虽在青云忆白云。\n待报君恩了归去，山翁何急草移文。",
        "dynasty": "唐",
        "collection_info": null
    },
    {
        "uuid": "d476f24bf336953de03e52d557c922d3",
        "title": "禁直寄崔员外",
        "author": "郑畋",
        "content": "银台楼北蘂珠宫，敻与人间路不同。\n在省五更春睡侣，早来分梦玉堂中。",
        "dynasty": "唐",
        "collection_info": null
    },
    {
        "uuid": "dfa959b3215015d3efe9fe4fff497567",
        "title": "闻号",
        "author": "郑畋",
        "content": "陛兵偏近羽林营，夜静仍传禁号声。\n应笑执金双阙下，近南犹隔两重城。",
        "dynasty": "唐",
        "collection_info": null
    },
    {
        "uuid": "2661ac1b79d3b83118ed28398df06a32",
        "title": "禁直和人饮酒",
        "author": "郑畋",
        "content": "卉醴陀花物外香，清浓标格胜椒浆。\n我来尚有钧天会，犹得金尊半日尝。",
        "dynasty": "唐",
        "collection_info": null
    },
    {
        "uuid": "29cca6dce9a94ed8ef10c79743d0cc00",
        "title": "下直早出",
        "author": "郑畋",
        "content": "诸司人尽马蹄稀，紫帕云竿九钉归。\n偏觉石台清贵处，牓悬金字射晴晖。",
        "dynasty": "唐",
        "collection_info": null
    },
    {
        "uuid": "7314690c9c4587665d040ecf696daff1",
        "title": "金銮坡上南望",
        "author": "郑畋",
        "content": "玉晨钟韵上清虚，画戟祥烟拱帝居。\n极眼向南无限地，绿烟深处认中书。",
        "dynasty": "唐",
        "collection_info": null
    },
    {
        "uuid": "b6ae4010b2203225b67d05f4a8a50735",
        "title": "酬隐珪舍人寄红烛",
        "author": "郑畋",
        "content": "蜜炬殷红画不如，且将归去照吾庐。\n今来併得三般事，灵运诗篇逸少书。",
        "dynasty": "唐",
        "collection_info": null
    },
    {
        "uuid": "891daeae6c82547fe0e741ba34dea02f",
        "title": "马嵬坡",
        "author": "郑畋",
        "content": "[玄]宗回马杨妃死，云雨虽亡日月新。\n终是圣明天子事，景阳宫井又何人。",
        "dynasty": "唐",
        "collection_info": null
    },
    {
        "uuid": "92a1fcc0910c3c96995f2a52a8cb9ad9",
        "title": "句",
        "author": "郑畋",
        "content": "圆明青[䭀]饭，光润碧霞浆。\n浴殿晴秋倘中谢，残英犹可醉琼杯。",
        "dynasty": "唐",
        "collection_info": null
    },
    {
        "uuid": "1cc72bade4dbb723713702a842723af1",
        "title": "白鹤观水阁题诗（题拟）",
        "author": "郑畋",
        "content": "松阴如幄水如罗，秋尽山青白鸟过。\n独坐一庵心正寂，数声何处竹枝歌。\n（见《永乐大典》卷二三四三「六模」「梧」字「梧州府」引《舆地纪胜》云「白鹤观在州西。\n咸通末，郑畋守苍梧，建水阁，题诗」。\n）（此诗见《太平寰宇记》卷一六四、《舆地纪胜》卷一○八。\n）。",
        "dynasty": "唐",
        "collection_info": null
    },
    {
        "uuid": "91a5617b92da724bb308e3afad441ddd",
        "title": "酬通义刘相瞻",
        "author": "郑畋",
        "content": "刘刚暗借飈轮便，叡武楼中似去年。\n（见《苕溪渔隐丛话后集》卷三五引《蔡宽夫诗话》）。",
        "dynasty": "唐",
        "collection_info": null
    },
    {
        "uuid": "463246cb72980c460643d4f589667077",
        "title": "二十八宿诗",
        "author": "郑畋",
        "content": "员明青{饥右为凡}饭，光润碧霞浆。\n（《增修诗话总龟》卷二一引《零陵总记》）（按：《全唐诗》卷五五七录二句，缺题，今重录。\n）。",
        "dynasty": "唐",
        "collection_info": null
    },
    {
        "uuid": "84bccae78044d12dce9e1890cad7d61b",
        "title": "五月一日紫宸候对时属禁直穿内而行因书六韵",
        "author": "郑畋",
        "content": "朱夏五更后，步廊三裏余。\n有人从翰苑，穿入内中书。\n漏响飘银箭，灯光照玉除。\n禁扉犹锁钥，宫妓已妆梳。\n紫府游应似，钧天梦不如。\n尘埃九重外，谁信在清虚。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十七"
        }
    },
    {
        "uuid": "e2fa0b4f95cb02af29a8ec80d2c327e4",
        "title": "题缑山王子晋庙",
        "author": "郑畋",
        "content": "有昔灵王子，吹笙溯泬。\n六宫攀不住，三岛去相招。\n亡国原陵古，宾天岁月遥。\n无蹊窥海曲，有庙访山椒。\n石帐龙蛇拱，云栊彩翠销。\n露坛装琬琰，真像写松乔。\n珠馆青童宴，琳宫阿母朝。\n气舆仙女侍，天马吏兵调。\n湘妓红丝瑟，秦郎白管箫。\n西城要绰约，南岳命娇娆。\n句曲觞金洞，天台啸石桥。\n晚花珠弄蕊，春茹玉生苗。\n二景神光秘，三元宝箓饶。\n雾垂鸦翅发，冰束虎章腰。\n鹤驭争衔箭，龙妃合献绡。\n衣从星渚浣，丹就日宫烧。\n物外花尝满，人间叶自凋。\n望台悲汉戾，阅水笑梁昭。\n古殿香残灺，荒阶柳长条。\n几曾期七日，无复降重霄。\n嵩岭连天汉，伊澜入海潮。\n何由得真诀，使我佩环飘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十七"
        }
    },
    {
        "uuid": "f1768dc4e6171f8c68b2ce679cce4a09",
        "title": "初秋寓直三首",
        "author": "郑畋",
        "content": "晓星独挂结麟楼，三殿风高药树秋。\n玉笛数声飘不住，问人依约在东头。\n宿鸟翩翩落照微，石台楼阁锁重扉。\n步廊无限金羁响，应是诸司扈从归。\n幽阁焚香万虑凝，下帘胎息过禅僧。\n玉堂分照无人后，消尽金盆一碗冰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十七"
        }
    },
    {
        "uuid": "4915d69f0d361ed394c019079f098135",
        "title": "夜景又作",
        "author": "郑畋",
        "content": "铃绦无响闭珠宫，小阁凉添玉蕊风。\n枕簟满床明月到，自疑身在五云中。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十七"
        }
    },
    {
        "uuid": "072011e3f0b68379197366eacb937597",
        "title": "杪秋夜直",
        "author": "郑畋",
        "content": "蕊宫裁诏与宵分，虽在青云忆白云。\n待报君恩了归去，山翁何急草移文。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十七"
        }
    },
    {
        "uuid": "58bb2edcf857123af5947cf50bc31833",
        "title": "禁直寄崔员外",
        "author": "郑畋",
        "content": "银台楼北蕊珠宫，夐与人间路不同。\n在省五更春睡侣，早来分梦玉堂中。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十七"
        }
    },
    {
        "uuid": "8e58960c624e417645a332b0f65f94ff",
        "title": "下直早出",
        "author": "郑畋",
        "content": "诸司人尽马蹄稀，紫帕云竿九钉归。\n偏觉石台清贵处，榜悬金字射晴晖。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十七"
        }
    },
    {
        "uuid": "e967d33ea3a5b96a5a6b0cddf70e4898",
        "title": "酬隐珪舍人寄红烛",
        "author": "郑畋",
        "content": "蜜炬殷红画不如，且将归去照吾庐。\n今来并得三般事，灵运诗篇逸少书。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十七"
        }
    },
    {
        "uuid": "1e2c00a7a2d032090f354281b205580f",
        "title": "马嵬坡",
        "author": "郑畋",
        "content": "玄宗回马杨妃死，云雨虽亡日月新。\n终是圣明天子事，景阳宫井又何人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十七"
        }
    },
    {
        "uuid": "8177e6d2908e200b1105895c9e309b0f",
        "title": "句",
        "author": "郑畋",
        "content": "圆明青z3饭，光润碧霞浆。\n。\n浴殿晴秋倘中谢，残英犹可醉琼杯。\n（《紫薇花》。\n见《海录碎事》）",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十七"
        }
    }
]