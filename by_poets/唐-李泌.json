[
    {
        "uuid": "6779b242d4919a89cf91db3ed321f81f",
        "title": "咏方圆动静",
        "author": "李泌",
        "content": "方如行义，圆如用智。\n动如逞才，静如遂意。",
        "dynasty": "唐",
        "collection_info": null
    },
    {
        "uuid": "565560b7f0b580adc4b19e3b33738575",
        "title": "长歌行",
        "author": "李泌",
        "content": "天覆吾，地载吾，天地生吾有意无。\n不然绝粒昇天衢，不然鸣珂游帝都。\n焉能不贵復不去，空作昂藏一丈夫。\n一丈夫兮一丈夫，千生气志是良图。\n请君看取百年事，业就扁舟泛五湖。",
        "dynasty": "唐",
        "collection_info": null
    },
    {
        "uuid": "6463da9dbd1a21b97d60b19034f4336b",
        "title": "奉和圣制中和节曲江宴百僚",
        "author": "李泌",
        "content": "风俗时有变，中和节惟新。\n轩车双阙下，宴会曲江滨。\n金石何铿锵，簪缨亦纷纶。\n皇恩降自天，品物感知春。\n慈恩匝寰瀛，歌咏同君臣。",
        "dynasty": "唐",
        "collection_info": null
    },
    {
        "uuid": "afd593374cd5e73c2ce4246307b75683",
        "title": "奉和圣制重阳赐会聊示所怀",
        "author": "李泌",
        "content": "大唐造昌运，品物荷时成。\n乘秋逢令节，锡宴欢羣情。\n俯临秦山川，高会汉公卿。\n未追赤松子，且泛黄菊英。\n赓歌圣人作，海内同休明。",
        "dynasty": "唐",
        "collection_info": null
    },
    {
        "uuid": "bc19c417af74c2c10db4e79e4823a76c",
        "title": "句",
        "author": "李泌",
        "content": "青青东门柳，岁晏復憔悴。\n良弓摧折久，谁识是龙韬。\n旋沫翻成碧玉池，添酥散出琉璃眼。",
        "dynasty": "唐",
        "collection_info": null
    },
    {
        "uuid": "6137c66158e9eac363e72178bfda670a",
        "title": "建宁王哀词二首（末句）",
        "author": "李泌",
        "content": "良弓摧折久，谁识是龙韬。\n（见《吟窗杂录》卷二四《历代吟谱》）按：《全唐诗》卷一○九收此二句，缺题，今重录。",
        "dynasty": "唐",
        "collection_info": null
    },
    {
        "uuid": "949517bbd05eb86f99967a4c828d899d",
        "title": "句 一",
        "author": "李泌",
        "content": "夷门一把平安火，定逐恒山候骑来。\n（《四库》本《记纂渊海》卷二一）。",
        "dynasty": "唐",
        "collection_info": null
    },
    {
        "uuid": "3de7428d7f098b33d309db1a35e866cf",
        "title": "句 二",
        "author": "李泌",
        "content": "粉容冰艷玉玲珑。\n（《江湖小集》卷二十李龏《梅花衲》）。",
        "dynasty": "唐",
        "collection_info": null
    },
    {
        "uuid": "2ef5f9a0062a4daf939745882c098917",
        "title": "长歌行",
        "author": "李泌",
        "content": "天覆吾，地载吾，天地生吾有意无。\n不然绝粒升天衢，一丈夫兮一丈夫，千生气志是良图。\n请君看取百年事，",
        "dynasty": "唐",
        "collection_info": {
            "collection": "御定全唐诗",
            "volume": "卷一百零九"
        }
    },
    {
        "uuid": "50b8e1bb6948524b03110f999c992888",
        "title": "奉和圣制中和节曲江宴百僚",
        "author": "李泌",
        "content": "风俗时有变，中和节惟新。\n轩车双阙下，宴会曲江滨。\n金石何铿锵，簪缨亦纷纶。\n皇恩降自天，品物感知春。\n慈恩匝寰瀛，歌咏同君臣。\n。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零九"
        }
    },
    {
        "uuid": "d2d7242dbbc53f3eb44580d00088cdce",
        "title": "奉和圣制，重阳赐会聊示所怀",
        "author": "李泌",
        "content": "大唐造昌运，品物荷时成。\n乘秋逢令节，锡宴观群情。\n俯临秦山川，高会汉公卿。\n。\n未追赤松子，且泛黄菊英。\n赓歌圣人作，海内同休明。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零九"
        }
    },
    {
        "uuid": "fdc5ca8325bfe87189bb69c4625912c5",
        "title": "句",
        "author": "李泌",
        "content": "青青东门柳，岁晏复憔悴。\n良弓摧折久，谁识是龙韬。\n旋沫翻成碧玉池，添酥散出琉璃眼。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零九"
        }
    }
]