[
    {
        "title": "朱乔年尉公举男往贺  其一",
        "author": "郑安道",
        "content": "今宵汤餠会，满座桂香来。\n圆月飞金镜，流霞泛玉杯。\n渥洼元异种，丹穴岂凡胎。\n载路声闻彻，祥光烛上台。",
        "dynasty": "宋",
        "collection_info": null
    },
    {
        "title": "朱乔年尉公举男往贺  其二",
        "author": "郑安道",
        "content": "瑞气霭南山，弧悬别墅间。\n此时夸降岳，他日见探环。\n席敞篱花艷，樽浮竹叶斑。\n老夫歌既醉，拄杖月中还。",
        "dynasty": "宋",
        "collection_info": null
    }
]