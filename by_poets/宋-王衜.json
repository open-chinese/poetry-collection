[
    {
        "uuid": "d136f2a2aa2198f7aa2258c760b5f379",
        "title": "登巾子山有怀旧游",
        "author": "王衜",
        "content": "路转岧嶤瞰古城，阑干曲处眼偏明。\n岚光不与江流断，凉意还从竹外生。\n好事樽罍初不减，旧题岁月已堪惊。\n会须更待天边月，醉看浮图波面横。",
        "dynasty": "宋",
        "collection_info": null
    },
    {
        "uuid": "f538ea53fd75d4dea87382269ee2911d",
        "title": "题天台明岩",
        "author": "王衜",
        "content": "自古悬崖深蔽日，此心圆镜本无尘。\n会知明暗非关石，便是岩中得道人。",
        "dynasty": "宋",
        "collection_info": null
    }
]