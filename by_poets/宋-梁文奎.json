[
    {
        "uuid": "2dea6073f9e6914bc95568a273921bc7",
        "title": "题增城进士单有明清白传家卷",
        "author": "梁文奎",
        "content": "清如增江水，白如白石山。\n羡尔清白人，栖迟山水门。\n至清不可淆，至白不可淫。\n传子復传孙，一心如一辙。\n山同今古色，水同今古流。\n载阅清白卷，山水两悠悠。",
        "dynasty": "宋",
        "collection_info": null
    },
    {
        "uuid": "ae74d07b24a1cfca5a8d7099f19c1c27",
        "title": "迎翠楼自赋",
        "author": "梁文奎",
        "content": "江山诗兴动，宇宙画图开。\n风捲软红去，云迎霏翠来。\n行藏老身矣，临眺意悠哉。\n倚遍栏桿曲，残阳入酒杯。",
        "dynasty": "宋",
        "collection_info": null
    }
]