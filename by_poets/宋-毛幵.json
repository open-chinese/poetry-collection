[
    {
        "uuid": "b037ffc337983eb9c8ccb9394914affd",
        "title": "瑞香花",
        "author": "毛幵",
        "content": "众妙与春竞，纷纷持所长。\n此花最幽远，如以礼自将。\n猗兰敢回步，薝卜亦退藏。",
        "dynasty": "宋",
        "collection_info": null
    },
    {
        "uuid": "bce8652f7cd7df0fd389907ee5990278",
        "title": "弔子陵钓台",
        "author": "毛幵",
        "content": "先生高隐事如何，岂谓功名不足多。\n知道故人能辨事，一竿赢得钓清波。",
        "dynasty": "宋",
        "collection_info": null
    },
    {
        "uuid": "88b71b25408eeb9e2dea91af85ca06b5",
        "title": "题闯山亭",
        "author": "毛幵",
        "content": "捲帘新雨霁，伏槛孤云没。\n心赏信无同，佳人眇天末。",
        "dynasty": "宋",
        "collection_info": null
    },
    {
        "uuid": "a31e11db14e2f34d85bf4be6de614867",
        "title": "月坡亭李耆明见菊  其一",
        "author": "毛幵",
        "content": "初阳散微和，晞露耿余明。\n引花吸其精，助我养修龄。\n人生凭化迁，日夜枯与荣。\n聊为寂寞游，放此真率情。",
        "dynasty": "宋",
        "collection_info": null
    },
    {
        "uuid": "5d30d1a94b4340aea34632f2657ee659",
        "title": "月坡亭李耆明见菊  其二",
        "author": "毛幵",
        "content": "我怀渊明真，千载犹神交。\n重吟九日诗，风节殊未凋。\n良辰不再举，秋气日以高。\n凄飚送落景，余霞敛尘霄。\n万象为我役，天机亦良劳。\n摩挲膝间桐，感此爨下焦。\n时时出奇音，散我心鬰陶。",
        "dynasty": "宋",
        "collection_info": null
    },
    {
        "uuid": "e7e929942de5539315c91d3bb61d70e9",
        "title": "泊钓台  其一",
        "author": "毛幵",
        "content": "衮衣但决妖邪谶，茅土先封不义臣。\n须信俛随鸡鹜食，岂如湖海一闲身。",
        "dynasty": "宋",
        "collection_info": null
    },
    {
        "uuid": "78d76f3340e7808359d258e35e3badb2",
        "title": "泊钓台  其二",
        "author": "毛幵",
        "content": "白鹤千秋去不归，山川萧瑟閟光辉。\n孙郎祖墓今无主，不及先生一钓矶。",
        "dynasty": "宋",
        "collection_info": null
    },
    {
        "uuid": "3191243e3cc4c60f03ce1d0c091e718b",
        "title": "泊钓台  其三",
        "author": "毛幵",
        "content": "汉业中兴彼一时，先生名与日星垂。\n南阳遗庙今荒草，何似桐江百世祠。",
        "dynasty": "宋",
        "collection_info": null
    },
    {
        "uuid": "e09dd466a52a6a1ae59568b6b1315d40",
        "title": "泊钓台  其四",
        "author": "毛幵",
        "content": "洲渚寒云薄暮天，萧萧灯火落帆边。\n严陵滩下孤舟远，一夜归心听雨眠。",
        "dynasty": "宋",
        "collection_info": null
    },
    {
        "uuid": "5c9451861be32288db3432bda89da347",
        "title": "句",
        "author": "毛幵",
        "content": "欲雪尽时携酒去，无人知处得花开。",
        "dynasty": "宋",
        "collection_info": null
    }
]