[
    {
        "uuid": "d304ea8368efecbdaec302a3e7c93d09",
        "title": "津亭",
        "author": "胡宿",
        "content": "津亭欲阕戒棠舟，五两风来不暂留。\n西北浮云连魏阙，东南初日满秦楼。\n层城渺渺人伤别，芳草萋萋客倦游。\n平乐旧欢收不得，更凭飞梦到瀛洲。",
        "dynasty": "唐",
        "collection_info": null
    },
    {
        "uuid": "167f974757f228599943ba4194407979",
        "title": "古别",
        "author": "胡宿",
        "content": "长道何年祖軷休，风帆不断岳阳楼。\n佳人挟瑟漳河晓，壮士悲歌易水秋。\n九帐[青]油徒自负，百壶芳醑岂消忧。\n至今长乐坡前水，不啻秦人怨陇头。",
        "dynasty": "唐",
        "collection_info": null
    },
    {
        "uuid": "4a971223e063cac1594d8b2781849f5d",
        "title": "塞上",
        "author": "胡宿",
        "content": "汉家神箭定天山，烟火相望万里间。\n契利请盟金匕酒，将军归卧玉门关。\n云沈老上妖氛断，雪照回中探骑闲。\n五饵已行王道胜，绝无刁斗至阗颜。",
        "dynasty": "唐",
        "collection_info": null
    },
    {
        "uuid": "ca2f5bb513ca26a44ea2d6689fca85f0",
        "title": "寄昭潭王中立",
        "author": "胡宿",
        "content": "高弦一弄武陵深，六幕天空万里心。\n吴苑歌骊成久别，楚峰回雁好归音。\n十千美酒花期隔，三百枯棋弈思沈。\n莫上孤城频送目，浮云西北是家林。",
        "dynasty": "唐",
        "collection_info": null
    },
    {
        "uuid": "1c548f5c4f78875fe40ba16d7397ae52",
        "title": "雪",
        "author": "胡宿",
        "content": "屏翳驱云结夜阴，素花飘坠恶氛沈。\n色欺曹国麻衣浅，寒入荆王翠被深。\n天上明河银作水，海中仙树玉为林。\n日高独拥鹴裘卧，谁乞长安取酒金。",
        "dynasty": "唐",
        "collection_info": null
    },
    {
        "uuid": "f0f7547205e88f90ed593e256e1ed0a1",
        "title": "冲虚观",
        "author": "胡宿",
        "content": "五粒青松护翠苔，石门岑寂断纤埃。\n水浮花片知仙路，风递鸾声认啸台。\n桐井晓寒千乳敛，茗园春嫩一旗开。\n驰烟未勒山亭字，可是英灵许再来。",
        "dynasty": "唐",
        "collection_info": null
    },
    {
        "uuid": "c751ebba10c70cb3bc55bc20a685ed86",
        "title": "淮南发运赵邢州被诏归阙",
        "author": "胡宿",
        "content": "天台封诏紫泥馨，马首前瞻北斗城。\n人在函关先望气，帝于京兆最知名。\n一区东第趋晨近，数刻西厢接昼荣。\n正是两宫裁化日，百金双璧拜虞卿。",
        "dynasty": "唐",
        "collection_info": null
    },
    {
        "uuid": "40bb26754cb031039c658a25e702c09d",
        "title": "天街晓望",
        "author": "胡宿",
        "content": "长乐才闻一叩钟，百官初谒未央宫。\n金波穆穆沙堤月，玉树琤琤上苑风。\n香重椒兰横结雾，气寒龙虎远浮空。\n嗟余索米无人问，行避霜台御史骢。",
        "dynasty": "唐",
        "collection_info": null
    },
    {
        "uuid": "ce55f37e771974c8ed585782bbed9b81",
        "title": "淮南王",
        "author": "胡宿",
        "content": "贪铸金钱盗写符，何曾七国戒前车。\n长生不待炉中药，鸿宝谁收箧裏书。\n碧井床空天影在，小山人去桂丛疎。\n云中鸡犬无消息，麦秀渐渐徧故墟。",
        "dynasty": "唐",
        "collection_info": null
    },
    {
        "uuid": "10401ec1b432c6f54a463d2124e9d8e9",
        "title": "赵宗道归辇下",
        "author": "胡宿",
        "content": "沿牒相逢楚水湄，竹林文酒此攀嵇。\n半毡未暖还伤别，一臂初交又解携。\n江浦呕哑风送樐，河桥勃窣柳垂堤。\n明年四月秦关到，洗眼扬州看马[蹄]。",
        "dynasty": "唐",
        "collection_info": null
    },
    {
        "uuid": "be1ffccae803243c83ce52c0b3fc4256",
        "title": "忆荐福寺牡丹",
        "author": "胡宿",
        "content": "十日春风隔翠岑，秪应繁朵自成阴。\n樽前可要人颓玉，树底遥知地侧金。\n花界三千春渺渺，铜槃十二夜沈沈。\n雕槃分篸何由得，空作西州拥鼻吟。",
        "dynasty": "唐",
        "collection_info": null
    },
    {
        "uuid": "5a6cb8fa7bf90574477552d6ef93229f",
        "title": "次韵和朱况雨中之什",
        "author": "胡宿",
        "content": "苍野迷云黯不归，远风吹雨入岩扉。\n石床润极琴丝缓，水阁寒多酒力微。\n夕梦将成还滴滴，春心欲断正霏霏。\n忧花惜月长如此，争得东阳病骨肥。",
        "dynasty": "唐",
        "collection_info": null
    },
    {
        "uuid": "4131c4950cd07a0b5cd1e6bba6960e91",
        "title": "感旧",
        "author": "胡宿",
        "content": "千里青云未致身，马蹄空踏几年尘。\n曾迷玉洞花光老，欲过金城柳眼新。\n粉壁已沈题凤字，酒垆犹记姓黄人。\n坞中横笛偏多感，一涕阑干白角巾。",
        "dynasty": "唐",
        "collection_info": null
    },
    {
        "uuid": "41b91c5f73eece018e5ce4991dce8ff2",
        "title": "城南",
        "author": "胡宿",
        "content": "昨夜轻阴结夕霏，城南十里有香泥。\n初闻山鸟惊新咔，遥见林花识旧蹊。\n荡桨远从芳草渡，垫巾还傍绿杨堤。\n罗敷正苦桑蚕事，惆怅南来五马蹄。",
        "dynasty": "唐",
        "collection_info": null
    },
    {
        "uuid": "0c2f222fe2f44fd8b5cf04fd182b675a",
        "title": "早夏",
        "author": "胡宿",
        "content": "井辖投多思不禁，密垂珠箔昼沈沈。\n睡惊燕语频移枕，病起蛛丝半在琴。\n雨径乱花埋宿艳，月轩修竹转凉阴。\n一春酒费知多少，探尽囊中换赋金。",
        "dynasty": "唐",
        "collection_info": null
    },
    {
        "uuid": "d22b9907ac489b70a7dc28b01c235805",
        "title": "侯家",
        "author": "胡宿",
        "content": "洞户春迟漏箭长，短辕初返雒阳傍。\n綵云按曲青岑醴，沈水熏衣白璧堂。\n前槛兰苕依玉树，后园桐叶护银床。\n宴残红烛长庚烂，还促朝珂谒未央。",
        "dynasty": "唐",
        "collection_info": null
    },
    {
        "uuid": "268530e6bb913cd91471fffb61f3eb9c",
        "title": "函谷关",
        "author": "胡宿",
        "content": "天开函谷壮关中，万古惊尘向此空。\n望气竟能知老子，弃繻何不识终童。\n慢持白马先生论，未抵鸣鸡下客功。\n符命已归如掌地，一丸曾误隗王东。",
        "dynasty": "唐",
        "collection_info": null
    },
    {
        "uuid": "e41c8be037830a67d8961d1feab03e20",
        "title": "残花",
        "author": "胡宿",
        "content": "雨压残红一夜凋，晓来帘外正飘摇。\n数枝翠叶空相对，万片香魂不可招。\n长乐梦回春寂寂，武陵人去水迢迢。\n愁将玉笛传遗恨，苦被芳风透绮寮。",
        "dynasty": "唐",
        "collection_info": null
    },
    {
        "uuid": "7611738475bc8dd1cce818decb4d7472",
        "title": "次韵徐爽见寄",
        "author": "胡宿",
        "content": "五两青丝帝渥深，平时可敢嘆英沈。\n侏儒自是长三尺，澼絖都来直数金。\n寂寞死灰人丧偶，婆娑生意树交阴。\n年来想见琼枝色，久梦蘧蘧到竹林。",
        "dynasty": "唐",
        "collection_info": null
    },
    {
        "uuid": "d1ab26f22a9cf404e6263248dd94f48f",
        "title": "津亭",
        "author": "胡宿",
        "content": "津亭欲阕戒棠舟，五两风来不暂留。\n西北浮云连魏阙，平乐旧欢收不得，更凭飞梦到瀛洲。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "ef4aeaa6acdcd739f735bd02653ec481",
        "title": "古别",
        "author": "胡宿",
        "content": "长道何年祖軷休，风帆不断岳阳楼。\n佳人挟瑟漳河晓，至今长乐坡前水，不啻秦人怨陇头。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "84ac3bf29efb6319220a3e9058873ae3",
        "title": "塞上",
        "author": "胡宿",
        "content": "汉家神箭定天山，烟火相望万里间。\n契利请盟金匕酒，五饵已行王道胜，绝无刁斗至阗颜。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "cb442254a6d2ab19733d663e04546bff",
        "title": "寄昭潭王中立",
        "author": "胡宿",
        "content": "高弦一弄武陵深，六幕天空万里心。\n吴苑歌骊成久别，莫上孤城频送目，浮云西北是家林。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "19121fc85f56ec7c91717c91ed8a6a6d",
        "title": "雪",
        "author": "胡宿",
        "content": "屏翳驱云结夜阴，素花飘坠恶氛沈。\n色欺曹国麻衣浅，日高独拥鹴裘卧，谁乞长安取酒金。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "8ea5348a9636801ec1439de985670bfb",
        "title": "冲虚观",
        "author": "胡宿",
        "content": "五粒青松护翠苔，石门岑寂断纤埃。\n水浮花片知仙路，驰烟未勒山亭字，可是英灵许再来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "0dba8b5c896af35ad4c18d68575082eb",
        "title": "淮南发运赵邢州被诏归阙",
        "author": "胡宿",
        "content": "天台封诏紫泥馨，马首前瞻北斗城。\n人在函关先望气，正是两宫裁化日，百金双璧拜虞卿。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "4e11b68f3a40fb77e598643cbba5f4e3",
        "title": "天街晓望",
        "author": "胡宿",
        "content": "长乐才闻一叩钟，百官初谒未央宫。\n金波穆穆沙堤月，嗟余索米无人问，行避霜台御史骢。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "4fdf5c0a90ac004aeda2af5dbf71681b",
        "title": "淮南王",
        "author": "胡宿",
        "content": "贪铸金钱盗写符，何曾七国戒前车。\n长生不待炉中药，云中鸡犬无消息，麦秀渐渐遍故墟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "eb313e7b990b10f36659db23aa51543b",
        "title": "赵宗道归辇下",
        "author": "胡宿",
        "content": "沿牒相逢楚水湄，竹林文酒此攀嵇。\n半毡未暖还伤别，明年四月秦关到，洗眼扬州看马蹄。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "ff6976a9724d66794d4bf1299bb418a5",
        "title": "忆荐福寺牡丹",
        "author": "胡宿",
        "content": "十日春风隔翠岑，只应繁朵自成阴。\n樽前可要人颓玉，雕盘分篸何由得，空作西州拥鼻吟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "e5fd00fc27008ade40c00853e5288a63",
        "title": "次韵和朱况雨中之什",
        "author": "胡宿",
        "content": "苍野迷云黯不归，远风吹雨入岩扉。\n石床润极琴丝缓，忧花惜月长如此，争得东阳病骨肥。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "f48c88f486846e7381717f844e9cc69e",
        "title": "感旧",
        "author": "胡宿",
        "content": "千里青云未致身，马蹄空踏几年尘。\n曾迷玉洞花光老，坞中横笛偏多感，一涕阑干白角巾。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "ea637b2a2556e005cfec37ceb43a1a88",
        "title": "城南",
        "author": "胡宿",
        "content": "昨夜轻阴结夕霏，城南十裏有香泥。\n初闻山鸟惊新咔，罗敷正苦桑蚕事，惆怅南来五马蹄。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "4ce3e0d6b7f4f319a53ba331037065cc",
        "title": "早夏",
        "author": "胡宿",
        "content": "井辖投多思不禁，密垂珠箔昼沉沉。\n睡惊燕语频移枕，一春酒费知多少，探尽囊中换赋金。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "fbf754c423ff7433ef035fd3d471a4c0",
        "title": "侯家",
        "author": "胡宿",
        "content": "洞户春迟漏箭长，短辕初返雒阳傍。\n彩云按曲青岑醴，宴残红烛长庚烂，还促朝珂谒未央。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "3680f9b1fa48a5a197b3c395180549d0",
        "title": "函谷关",
        "author": "胡宿",
        "content": "天开函谷壮关中，万古惊尘向此空。\n望气竟能知老子，符命已归如掌地，一丸曾误隗王东。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "4b5411c68e111cd78f1dc342af1802b1",
        "title": "残花",
        "author": "胡宿",
        "content": "雨压残红一夜凋，晓来帘外正飘摇。\n数枝翠叶空相对，愁将玉笛传遗恨，苦被芳风透绮寮。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    },
    {
        "uuid": "2c38a0251c371f76800206a130319a62",
        "title": "次韵徐爽见寄",
        "author": "胡宿",
        "content": "五两青丝帝渥深，平时可敢叹英沈。\n侏儒自是长三尺，年来想见琼枝色，久梦蘧蘧到竹林。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十一"
        }
    }
]