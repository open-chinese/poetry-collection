[
    {
        "uuid": "c045ba59df49edccfe118439db1d479f",
        "title": "失调名 骊山宫中看乞巧",
        "author": "蔡确",
        "content": "骊山宫中看乞巧，太液池边收曝衣。",
        "dynasty": "宋",
        "collection_info": null
    },
    {
        "uuid": "d952ab281b95bae1f7bce2e6f314ddd9",
        "title": "悼侍儿",
        "author": "蔡确",
        "content": "鹦鹉言犹在，琵琶事已非。\n伤心瘴江水，同渡不同归。",
        "dynasty": "宋",
        "collection_info": null
    },
    {
        "uuid": "7fcec0d75e69d986bfb0c920464f4d22",
        "title": "书舍竹",
        "author": "蔡确",
        "content": "窻前翠竹两三竿，潇洒风吹满院寒。\n常在眼前君莫厌，化成龙去见应难。",
        "dynasty": "宋",
        "collection_info": null
    },
    {
        "uuid": "995df50f1c61d20d37cf78eccebf0f30",
        "title": "清明日赴玉津园宴",
        "author": "蔡确",
        "content": "春风盎盎水溅溅，南苑清明雨后天。\n门外游人听玉管，席间使者劝金船。\n定须归路烧红烛，还有新诗上采笺。\n旧老恋恩方燕喜，看花应不忆伊川。",
        "dynasty": "宋",
        "collection_info": null
    },
    {
        "uuid": "5b0295e8844247ea7862bfa170252d0c",
        "title": "题王维江行初雪画",
        "author": "蔡确",
        "content": "吴儿龟手网寒川，急雪鸣蓑浪拍船。\n青弋渡头曾卧看，令人却忆十年前。",
        "dynasty": "宋",
        "collection_info": null
    },
    {
        "uuid": "3c8177c4c95f82e052723bb7b665e761",
        "title": "观燕公山水画后有王荆公题诗",
        "author": "蔡确",
        "content": "相君开卷忆江东，彷佛钟山与此同。\n今日还为一居士，翛然身在画图中。",
        "dynasty": "宋",
        "collection_info": null
    },
    {
        "uuid": "7196963d457a79ef1e4f988f672061b1",
        "title": "春",
        "author": "蔡确",
        "content": "十二天街雨压沙，秋韆咿喔响人家。\n东风会劝十分酒，寒食初开百玉花。\n年少斩新金络马，柳荫无数画轮车。\n春来谁道迟迟日，尤觉春来日易斜。",
        "dynasty": "宋",
        "collection_info": null
    },
    {
        "uuid": "4e24e1f42e1a7da804aea24636000ac2",
        "title": "崇政殿放榜",
        "author": "蔡确",
        "content": "黄帕开封出奏篇，银袍二百玉阶前。\n威颜咫尺瞻中扆，名姓传呼下九天。\n宫笔旋题黄甲字，禁门已簇杏花鞯。\n孤臣拜赐交悲喜，相望先分五十年。",
        "dynasty": "宋",
        "collection_info": null
    },
    {
        "uuid": "e02dd00e3e5f87f81ebecdcccfcf037c",
        "title": "夏日登车盖亭十绝  其一",
        "author": "蔡确",
        "content": "公事无多客亦稀，朱衣小吏不须随。\n溪潭直上虚亭裏，卧展柴桑处士诗。",
        "dynasty": "宋",
        "collection_info": null
    },
    {
        "uuid": "33209e9d7bc950bbb5313a98f2e99cac",
        "title": "夏日登车盖亭十绝  其二",
        "author": "蔡确",
        "content": "一川佳景疏帘外，四面凉风曲槛头。\n绿野平流来远棹，青天白雨起灵湫。",
        "dynasty": "宋",
        "collection_info": null
    },
    {
        "uuid": "e878b8c327dcbdc1454cde9c4f7247d0",
        "title": "夏日登车盖亭十绝  其三",
        "author": "蔡确",
        "content": "静中自足胜炎蒸，入眼兼无俗物憎。\n何处机心惊白鸟，谁人怒剑逐青蝇。",
        "dynasty": "宋",
        "collection_info": null
    },
    {
        "uuid": "ebf79ce4b8190b559361338acfa3bc5a",
        "title": "夏日登车盖亭十绝  其四",
        "author": "蔡确",
        "content": "纸屏石枕竹方床，手倦抛书午梦长。\n睡起莞然成独笑，数声渔笛在沧浪。",
        "dynasty": "宋",
        "collection_info": null
    },
    {
        "uuid": "a3680c99236a91edd43b65401c546d24",
        "title": "夏日登车盖亭十绝  其五",
        "author": "蔡确",
        "content": "西山彷佛见松筠，日日来看色转新。\n闻说桃花岩石畔，读书曾有谪仙人。",
        "dynasty": "宋",
        "collection_info": null
    },
    {
        "uuid": "143960074f22e81fee717ed81519f2c1",
        "title": "夏日登车盖亭十绝  其六",
        "author": "蔡确",
        "content": "风摇熟果时闻落，雨滴余花亦自香。\n叶底出巢黄口闹，波间逐队小鱼忙。",
        "dynasty": "宋",
        "collection_info": null
    },
    {
        "uuid": "d8349d8e498b2add10d049df1aecc4c5",
        "title": "夏日登车盖亭十绝  其七",
        "author": "蔡确",
        "content": "来结芳庐向翠微，自持杯酒对清晖。\n水趋梦泽悠悠过，云抱西山冉冉飞。",
        "dynasty": "宋",
        "collection_info": null
    },
    {
        "uuid": "80fc945dbdbb1c4b83d4fc207822ee7c",
        "title": "夏日登车盖亭十绝  其八",
        "author": "蔡确",
        "content": "矫矫名臣郝甑山，忠言直节上元间。\n古人不见清风在，嘆息思公俯碧湾。",
        "dynasty": "宋",
        "collection_info": null
    },
    {
        "uuid": "6f2a7a4828cf7b4b68da83d0d2147b8c",
        "title": "夏日登车盖亭十绝  其九",
        "author": "蔡确",
        "content": "溪中曾有戈船士，溪上今无佩犊人。\n病守翛然唯坐啸，白鸥红鹤伴闲身。",
        "dynasty": "宋",
        "collection_info": null
    },
    {
        "uuid": "6139646a10290148d5b335e2b0aedea9",
        "title": "夏日登车盖亭十绝  其一○",
        "author": "蔡确",
        "content": "喧豗六月浩无津，行见沙州束两滨。\n如带溪流何足道，沈沈沧海会扬尘。",
        "dynasty": "宋",
        "collection_info": null
    },
    {
        "uuid": "22a8bc0e8e29e38c0beb9ed2be5dbd28",
        "title": "新兴即事",
        "author": "蔡确",
        "content": "仁义桥边杨柳斜，洗亭岗畔种桑麻。\n龙山水遶祖师塔，夏院云埋宰相家。\n十仙园裏寻常到，恰似桃源一洞花。",
        "dynasty": "宋",
        "collection_info": null
    },
    {
        "uuid": "654d281b4b6ac536c6ce19fd030b61d2",
        "title": "杨花",
        "author": "蔡确",
        "content": "杨花三月暮，撩乱送春归。\n尽日闲相逐，无风亦自飞。\n轻轻拦乳燕，故故扑征衣。\n莫上高楼望，徘徊满落晖。",
        "dynasty": "宋",
        "collection_info": null
    },
    {
        "uuid": "fb497ff73ccf3e7981a3107ef38289bc",
        "title": "揽秀",
        "author": "蔡确",
        "content": "秉兴登兹亭，朱槛临曲洲。\n俯仰一寓目，高风振衣裘。\n新阳力尚微，冰雪浩未收。\n出没林间翮，飞鸣各有求。\n缅彼北山岑，翛翛云气游。\n闻有两高士，茹芝卧岩幽。\n长离在青冥，燕雀安得谋。\n伊子世味薄，坐感岁且流。\n愿言从之子，相与物外游。",
        "dynasty": "宋",
        "collection_info": null
    },
    {
        "uuid": "a329fcf47128aa437dd0b8db8dfbbf76",
        "title": "句  其一",
        "author": "蔡确",
        "content": "儒苑昔推唐吏部，将坛今拜汉将军。",
        "dynasty": "宋",
        "collection_info": null
    },
    {
        "uuid": "d93f3c392aef9c1be1746c9ca99b68fb",
        "title": "句  其二",
        "author": "蔡确",
        "content": "焚香再拜穿华綫，候得神光白气飞。",
        "dynasty": "宋",
        "collection_info": null
    },
    {
        "uuid": "f97999f946a1f2a1a1ea6f6dcdd1e0b3",
        "title": "存目",
        "author": "蔡确",
        "content": "诗题：皇子生献诗首句：昨夜熏风入舜韶。",
        "dynasty": "宋",
        "collection_info": null
    }
]