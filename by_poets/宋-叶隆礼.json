[
    {
        "uuid": "f51bcf83458728c05366ca20ae5fd68a",
        "title": "兰陵王 大堤直",
        "author": "叶隆礼",
        "content": "大堤直。\n袅袅游云蘸碧。\n兰舟上，曾记那回，拂粉涂黄弄春色。\n施颦托倾国。\n金缕尊前劝客。\n阳台路，烟树万重，空有相思寄鱼尺。\n飘零叹萍迹。\n自懒展罗衾，羞对瑶席。\n折钗分镜盟难食。\n看桃叶迎笑，柳枝垂结。\n萋萋芳草暗水驿。\n肠断画阑北。\n寒恻。\n泪痕积。\n想柱雁尘侵，笼羽声寂。\n天涯流水情何极。\n悲沈约宽带，马融怨笛。\n那堪灯幌，听夜雨，镇暗滴。",
        "dynasty": "宋",
        "collection_info": null
    },
    {
        "uuid": "e2b214ed93fcbe41874c73382e4886ad",
        "title": "烟雨楼",
        "author": "叶隆礼",
        "content": "傍家亭馆占湖东，寂寞为邻祗陆公。\n竹树一堤如有碍，干坤万象自无穷。\n棹歌远入秋波绿，塔影中分晚照红。\n尊酒待游烟雨景，画图着我笠蓑翁。",
        "dynasty": "宋",
        "collection_info": null
    }
]