[
    {
        "uuid": "bb2dcaebcb672d3f877026282844fc49",
        "title": "歙溪道中",
        "author": "周耕云",
        "content": "行行欲少歇，争奈客途长。\n村酒略无味，野花空自香。\n几家茅屋小，数亩麦田荒。\n何处堪投宿，林梢已夕阳。",
        "dynasty": "宋",
        "collection_info": null
    },
    {
        "uuid": "ed8e043b740ce48647ada9f75de199f1",
        "title": "赋介轩半村新居",
        "author": "周耕云",
        "content": "近谋吟屋傍浔溪，雁荡山深云未归。\n怕恼春光花种少，爱延月色竹栽稀。\n宝藏书册教儿读，土视功名与世违。\n不是诗人相过处，昼长应是掩柴扉。",
        "dynasty": "宋",
        "collection_info": null
    }
]