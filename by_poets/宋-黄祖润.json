[
    {
        "uuid": "3a6b9362eb91d34460239ec0adefd504",
        "title": "梅花  其一",
        "author": "黄祖润",
        "content": "天籁消沈斗柄斜，绕枝忽起护巢鸦。\n素娥青女新梳洗，来斗寒梅半夜花。",
        "dynasty": "宋",
        "collection_info": null
    },
    {
        "uuid": "f4e4f0b3ec18cbc6086e391aad5b70b5",
        "title": "梅花  其二",
        "author": "黄祖润",
        "content": "白氎禅巾白石龛，跏趺无迹越山庵。\n朝朝拱立罔明手，昨夜看梅废小参。",
        "dynasty": "宋",
        "collection_info": null
    },
    {
        "uuid": "f57978efc35d8e8f64246211d26b01b1",
        "title": "梅花  其三",
        "author": "黄祖润",
        "content": "林间翠羽啄枯槎，邂逅孤筇次水涯。\n飞过小溪留数语，殷勤报有隔桥花。",
        "dynasty": "宋",
        "collection_info": null
    },
    {
        "uuid": "9e877ed43fe350303abeea761d2f067c",
        "title": "句  其一",
        "author": "黄祖润",
        "content": "何须更辨伤春谤，岁岁飘零不及春。",
        "dynasty": "宋",
        "collection_info": null
    },
    {
        "uuid": "d05ad19deab90ea1c44a6d97b84a17e7",
        "title": "句  其二",
        "author": "黄祖润",
        "content": "效颦可丑张元妹，竞爽宜为束皙兄。",
        "dynasty": "宋",
        "collection_info": null
    }
]