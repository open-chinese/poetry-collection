[
    {
        "uuid": "d0d2d6181b9473a9eb6e9dfd2a778d8a",
        "title": "菊花  其一",
        "author": "方九功",
        "content": "露冷江苹雁度时，萧萧黄菊满疏篱。\n寒枝带雨开仍艷，晚节凌霜赏未迟。\n移傍小檐承绮席，从观深夜倒金巵。\n摘来冉冉香盈把，共泛西风醉莫辞。",
        "dynasty": "宋",
        "collection_info": null
    },
    {
        "uuid": "9ff024cb55f655445bcb9fa054f44438",
        "title": "菊花  其二",
        "author": "方九功",
        "content": "莫惜寒花开太晚，孤怀深喜客来双。\n疏枝最耐存霜圃，晚节偏宜映月窗。\n同调自应兰是籍，浊醪何有玉为缸。\n篱边无限陶潜兴，倒着纶巾醉未降。",
        "dynasty": "宋",
        "collection_info": null
    }
]