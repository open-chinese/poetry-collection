[
    {
        "uuid": "3282f8a55b64be6bdb70ad5f09250edc",
        "title": "题东山",
        "author": "俞烈",
        "content": "文会得吾党，浄居清昼长。\n平生爱山僻，暇日聊徜徉。\n风流谢康乐，肥遯计亦良。\n钟鼎成淹留，江湖晚相望。\n山色青未改，山名久愈彰。\n松风度晚曲，岩花弄晨妆。\n尚疑缥缈人，髻鬟下鸣珰。\n凄凉怀古恨，野水涵方塘。\n功名不作难，出处何可忘。\n人自草木腐，看渠日争光。\n香消酒力微，缘阴听圆吭。\n悠然发遐想，莞尔还成章。\n归途有清泚，濯缨咏沧浪。",
        "dynasty": "宋",
        "collection_info": null
    },
    {
        "uuid": "4f8b5177ff833da77582700d8db3e878",
        "title": "题凈梵院清虚堂",
        "author": "俞烈",
        "content": "天清蚕麦余，绿结桃李实。\n老僧诗衔袖，过我语言质。\n怀山意先行，如病梦芝朮。\n去□才一舍，鞭策不终日。\n堂筵新结束，空洞无长物。\n风来舞翠杉，土暖荣病橘。\n欲行意先清，舌评骥不及。\n何由解鞍卧，夜枕雨潇瑟。\n泉清韵磬远，林樾琅玕密。\n杯寒续飞斟，烟继香遶室。\n谈玄契参同，酒旨妙真一。\n怀新辜雅趣，意懒□健笔。\n亦如罢参僧，野禅缚枯律。",
        "dynasty": "宋",
        "collection_info": null
    }
]