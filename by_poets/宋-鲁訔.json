[
    {
        "title": "咏才德",
        "author": "鲁訔",
        "content": "韵如风蝉蜕尘垢，气如春容在杨柳。\n风流翰墨俱细事，自是吾家道门友。",
        "dynasty": "宋",
        "collection_info": null
    },
    {
        "title": "观武侯阵图",
        "author": "鲁訔",
        "content": "西川汉鼎倚纶巾，翠石纍纍作阵新。\n一夜扫云惊虎旅，九天飞雨泣龙鳞。\n当年已落中原胆，今日犹怜故国身。\n曾踏斜阳看旧垒，英雄千古只伊人。",
        "dynasty": "宋",
        "collection_info": null
    },
    {
        "title": "春词",
        "author": "鲁訔",
        "content": "迭颖丛条翠欲流，午阴浓处听鸣鸠。\n儿童赌罢榆钱去，狼藉春风漫不收。",
        "dynasty": "宋",
        "collection_info": null
    }
]