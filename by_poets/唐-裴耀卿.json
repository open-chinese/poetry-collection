[
    {
        "uuid": "dfbd1f82ea9a47e9c04751815b8daf8b",
        "title": "敬酬张九龄当涂界留赠之作",
        "author": "裴耀卿",
        "content": "茂先寔王佐，仲举信时英。\n气覩衝天发，人将下榻迎。\n珪符肃有命，江国远徂征。\n九派期方越，千钧或所轻。\n高帆出风迥，孤屿入云平。\n遄迈嗟于役，离忧空自情。\n餙簪陪早岁，接壤厕专城。\n旷别心弥轸，宏规义转倾。\n徒然恨饥渴，况乃讽瑶琼。",
        "dynasty": "唐",
        "collection_info": null
    },
    {
        "uuid": "7d4f078ec81ab69aedd05e38e9c6f3c7",
        "title": "酬张九龄使风见示",
        "author": "裴耀卿",
        "content": "兹地五湖隣，艰哉万里人。\n惊飙翻是託，危浪亦相因。\n宣室才华子，金闺讽议臣。\n承明有三人，去去速归轮。",
        "dynasty": "唐",
        "collection_info": null
    },
    {
        "uuid": "5d79a3aece2858ee0b556a6d0d32ca31",
        "title": "敬酬张九龄当涂界留赠之作",
        "author": "裴耀卿",
        "content": "茂先实王佐，仲举信时英。\n气睹冲天发，人将下榻迎。\n珪符肃有命，江国远徂征。\n九派期方越，千钧或所轻。\n高帆出风迥，孤屿入云平。\n遄迈嗟于役，离忧空自情。\n饰簪陪早岁，接壤厕专城。\n旷别心弥轸，宏观义转倾。\n徒然恨饥渴，况乃讽瑶琼。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十三"
        }
    },
    {
        "uuid": "29dea092e66e9268f1449fec44f8b111",
        "title": "酬张九龄使风见示",
        "author": "裴耀卿",
        "content": "兹地五湖邻，艰哉万里人。\n惊飙翻是托，危浪亦相因。\n宣室才华子，金闺讽议臣。\n承明有三入，去去速归轮。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十三"
        }
    }
]