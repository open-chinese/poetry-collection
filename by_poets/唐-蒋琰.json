[
    {
        "title": "隐居即事",
        "author": "蒋琰",
        "content": "半榻和云卧碧山，飘飘似鹤一身閒。\n十年不作红尘梦，卓午呼童早闭关。\n（见《光绪仙居志》卷二三）。",
        "dynasty": "唐",
        "collection_info": null
    },
    {
        "title": "日泊",
        "author": "蒋琰",
        "content": "谁惜光阴似惜金，十年湖海已投簪。\n于今雨屋（《安州诗录》作「屋雨」）青灯夜，消尽风尘未了心。\n（见清戚鹤泉编《三台诗录》卷一。\n张靖龙云见清王魏胜《安州诗录》卷一）。",
        "dynasty": "唐",
        "collection_info": null
    }
]