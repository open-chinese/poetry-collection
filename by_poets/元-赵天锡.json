[
    {
        "title": "双调・蟾宫曲题金山寺",
        "author": "赵天锡",
        "content": "长江浩浩西来，水面云山，山上楼台。\n山水相辉，楼台相映，天与安排。\n诗句就云山动色，酒杯倾天地忘怀。\n醉眼睁开，遥望蓬莱。\n一半儿烟遮，一半儿云埋。",
        "dynasty": "元",
        "collection_info": null
    },
    {
        "title": "双调・雁儿落过清江引碧玉箫美河南王",
        "author": "赵天锡",
        "content": "厌市朝车马多，羡凌烟阁功劳大。\n盖村居绿野堂，赛兰省红莲幕。\n浊酒一壶天地阔，世态都参阅。\n闷携藜杖行，醉向花阴卧，老官人闲快活。\n北镇沙陀，千里暮云合。\n南接黄河，一线衮金波。\n赛渊明五柳庄，胜尧夫安乐窝。\n红粉歌，笙箫齐和。\n他，访谢安在东山卧。\n秉干坤秀气清，凛冰雪丹心正。\n奉朝中天子宣，领阃处将军令。\n战马远嘶边月冷，卷地旌旗影。\n风生虎帐寒，笔扫狼烟静，咫尺间领三公判内省。\n满腹才能，幕府夜谈兵。\n唾手功名，麟阁要图形。\n诸葛亮八阵图，周亚夫细柳营。\n羡此行，南蛮平定。\n听，和凯歌回敲金镫。",
        "dynasty": "元",
        "collection_info": null
    },
    {
        "title": "双调・风入松忆旧",
        "author": "赵天锡",
        "content": "怨东风不到小窗纱，枉辜负荏苒韶华。\n泪痕湮透香罗帕，凭阑干望夕阳西下。\n恼人情愁闻杜宇，凝眸处数归鸦。\n唤丫鬟休买小桃花，一任教云鬓堆鸦。\n眉儿淡了不堪画，愁和闷将人禁加。\n咫尺间那人在家，浑一似阻天涯。\n记前日席上泛流霞，正遇着宿世冤家。\n自从见了心牵挂，心儿里撇他不下。\n梦儿里常常见他，说不的半星儿话。\n忆刘郎当日到仙苑，使自家心绪悬悬。\n眼儿里见了心儿里恋，口儿里不敢胡言。\n朝夕里只得告天，何时得再团圆？。",
        "dynasty": "元",
        "collection_info": null
    }
]