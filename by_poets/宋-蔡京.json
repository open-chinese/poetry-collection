[
    {
        "uuid": "f0fa4160ade3589770ae916bec0bd930",
        "title": "西江月 八十一年住世",
        "author": "蔡京",
        "content": "八十一年住世，四千里外无家。\n如今流落向天涯。\n梦到瑶池阙下。\n玉殿五回命相，彤庭几度宣麻。\n止因贪此恋荣华。\n便有如今事也。",
        "dynasty": "宋",
        "collection_info": null
    },
    {
        "uuid": "d73fb989f6756c0698bfcfe05bed45f6",
        "title": "题御制听琴图",
        "author": "蔡京",
        "content": "吟征调商竈下桐，松间疑有入松风。\n仰窥低审含情客，似听无弦一弄中。",
        "dynasty": "宋",
        "collection_info": null
    },
    {
        "uuid": "017588d1d0bc6b934513c6627044664b",
        "title": "诏赐南园示亲党",
        "author": "蔡京",
        "content": "八年帷幄竟何为，更赐南园宠退师。\n堪笑当时王学士，功名未有便吟诗。",
        "dynasty": "宋",
        "collection_info": null
    },
    {
        "uuid": "9cd2cac4f2f2e4adeaae0a250bab0926",
        "title": "答童师敏",
        "author": "蔡京",
        "content": "闻说羣花烂漫开，知君醉赏不能来。\n临风对酒空惆怅，不得相从把一杯。",
        "dynasty": "宋",
        "collection_info": null
    },
    {
        "uuid": "385c745c8135545e5bcf06a10a489d23",
        "title": "与范谦叔饮西园",
        "author": "蔡京",
        "content": "一日趋朝四日閒，荒园薄酒愿交驩。\n三峰崛起无平地，二派争流有激湍。\n极目榛芜惟野蔓，忘忧鱼鸟自波澜。\n满船载得圭璋重，更掬珠玑洗眼看。",
        "dynasty": "宋",
        "collection_info": null
    },
    {
        "uuid": "159e17ab13235cec7ab8a8065516f804",
        "title": "送蔡攸征燕",
        "author": "蔡京",
        "content": "老懒身心不自由，封书寄与泪横流。\n百年信誓当深念，三伏征涂盍少休。\n目送旌旗如昨梦，心存关塞起新愁。\n缁衣堂下清风满，早早归来醉一瓯。",
        "dynasty": "宋",
        "collection_info": null
    },
    {
        "uuid": "2ebd35a37117bdc0c8f25227d340fc48",
        "title": "别宠姬",
        "author": "蔡京",
        "content": "为爱桃花三树红，年年岁岁惹东风。\n如今去逐它人手，谁復尊前念老翁。",
        "dynasty": "宋",
        "collection_info": null
    },
    {
        "uuid": "7895700ede53e13c49c814107f62ebf0",
        "title": "恭和御制己亥十一月十三日南郊祭天斋宫即事赐诗  其一",
        "author": "蔡京",
        "content": "雪晴至日日初南，帝举明禋祀事严。\n万瓦沟中寒色在，一轮空外晓光暹。\n云和龙轸开冰辙，风暖鸾旗拂冻檐。\n共喜天心扶圣德，珠玑更误宠恩霑。",
        "dynasty": "宋",
        "collection_info": null
    },
    {
        "uuid": "1c910c3e1d1137191e6840910c268c7d",
        "title": "恭和御制己亥十一月十三日南郊祭天斋宫即事赐诗  其二",
        "author": "蔡京",
        "content": "展采齐明拱面南，浓云深入夜更严。\n风和不放琼英落，日暖高随玉漏暹。\n照地神光临午陛，鸣皋仙羽下重檐。\n五门回仗如天上，看举鸡竿雨露霑。",
        "dynasty": "宋",
        "collection_info": null
    },
    {
        "uuid": "005cbd58c52e7e966e0ec94dadc37060",
        "title": "恭和御制己亥十一月十三日南郊祭天斋宫即事赐诗  其三",
        "author": "蔡京",
        "content": "衮龙朱履午阶南，大辇鸾鸣羽卫严。\n玉轸乍回黄道稳，金乌初上白云暹。\n五门晓吹开旗尾，万骑花光入帽檐。\n已见神光昭感格，鹤书恩下万邦霑。",
        "dynasty": "宋",
        "collection_info": null
    },
    {
        "uuid": "e725392d3b8e97abf478d7ca01dd4ac6",
        "title": "恭和御制己亥十一月十三日南郊祭天斋宫即事赐诗  其四",
        "author": "蔡京",
        "content": "饮福初回八陛南，凝旒裒对百神严。\n睍消尘入康衢润，神应光随北陆暹。\n丹槛雉开中扇影，朱绳鹤下五门檐。\n羣生鼓舞明禋毕，却忆花飞舞袖霑。",
        "dynasty": "宋",
        "collection_info": null
    },
    {
        "uuid": "7735e203c7b61493bc30491d996ac4ce",
        "title": "题神霄宫  其一",
        "author": "蔡京",
        "content": "下马神霄第一回，晴空宫殿九秋开。\n月中桂子看时落，云外仙軿特地来。",
        "dynasty": "宋",
        "collection_info": null
    },
    {
        "uuid": "14cad9592313fdee7db444963becd94f",
        "title": "题神霄宫  其二",
        "author": "蔡京",
        "content": "参差碧瓦切昭回，绣户云輀次第开。\n仙伯九霄曾付託，得随真主下天来。",
        "dynasty": "宋",
        "collection_info": null
    },
    {
        "uuid": "186bcf1f1b2a9780ea37df468682c558",
        "title": "留题保和殿壁",
        "author": "蔡京",
        "content": "琼瑶错落密成林，桧竹交加午有阴。\n恩许尘凡时纵步，不知身在五云深。",
        "dynasty": "宋",
        "collection_info": null
    },
    {
        "uuid": "2bcae86ddd41492851bdcc3a7504b18f",
        "title": "至玉真轩奉诏赓补",
        "author": "蔡京",
        "content": "保和新殿丽秋晖，诏许尘凡到绮闱。\n雅燕酒酣添逸兴，玉真轩内看安妃。",
        "dynasty": "宋",
        "collection_info": null
    },
    {
        "uuid": "627a001088c17409b46968af9c2bfcce",
        "title": "见安妃像",
        "author": "蔡京",
        "content": "玉真轩槛暖如春，只见丹青未有人。\n月裏常娥终有恨，鑑中姑射未应真。",
        "dynasty": "宋",
        "collection_info": null
    },
    {
        "uuid": "fe934b6116d6632a518b51b9f3ec9c23",
        "title": "绍圣春宴口号  其一",
        "author": "蔡京",
        "content": "牙牌晓奏集英班，日照云龙下九关。\n红蜡青烟寒食后，翠华黄屋太微间。",
        "dynasty": "宋",
        "collection_info": null
    },
    {
        "uuid": "e29bf9c2824531dd36c0b2113a78ca5e",
        "title": "绍圣春宴口号  其二",
        "author": "蔡京",
        "content": "三春乐奏三春曲，万岁声连万岁山。\n欲识君臣同乐意，天威咫尺不违颜。",
        "dynasty": "宋",
        "collection_info": null
    },
    {
        "uuid": "015e19776f6c0ff0a8c85d28fd635fe9",
        "title": "句  其一",
        "author": "蔡京",
        "content": "三十六宫人第一，玉楼深处梦熊罴。",
        "dynasty": "宋",
        "collection_info": null
    },
    {
        "uuid": "5f7a05302f9ac24b77e706f278e46236",
        "title": "句  其二",
        "author": "蔡京",
        "content": "龙烛影中犹是腊，凤箫声裏已吹春。",
        "dynasty": "宋",
        "collection_info": null
    },
    {
        "uuid": "5913816867545d470533ce147aeb1412",
        "title": "句  其三",
        "author": "蔡京",
        "content": "人主主人翁。",
        "dynasty": "宋",
        "collection_info": null
    },
    {
        "uuid": "91bc1740d576211e5cd10090e1f8088d",
        "title": "句  其四",
        "author": "蔡京",
        "content": "万镒黄金手化铁，五色綵云神授丹。",
        "dynasty": "宋",
        "collection_info": null
    },
    {
        "uuid": "a213fc493899c9d2ad38665623b1470c",
        "title": "句  其五",
        "author": "蔡京",
        "content": "菊英九日万龄黄。",
        "dynasty": "宋",
        "collection_info": null
    },
    {
        "uuid": "82be681b058fa3b58fe2d70f118c1149",
        "title": "句  其六",
        "author": "蔡京",
        "content": "君臣燕衎昇平际，属句论文乐未央。",
        "dynasty": "宋",
        "collection_info": null
    },
    {
        "uuid": "1006822df4dc342886cc8885489071ec",
        "title": "句  其七",
        "author": "蔡京",
        "content": "姑射神仙犹饮露，龟台王母未忘桃。",
        "dynasty": "宋",
        "collection_info": null
    }
]