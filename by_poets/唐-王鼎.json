[
    {
        "uuid": "9e05888b619e6826dabdb69135ea03f6",
        "title": "鸂鶒",
        "author": "王鼎",
        "content": "栖息应难近小池，性灵閒雅众禽希。\n蒲洲日暖依花立，渔浦烟深贴浪飞。\n遗羽参差沾水沫，余踪稠迭印苔衣。\n晚来林径微风起，何处相呼着对归。",
        "dynasty": "唐",
        "collection_info": null
    },
    {
        "uuid": "740300dbb48080a038bd40618699e3da",
        "title": "洪州西山（句）",
        "author": "王鼎",
        "content": "林泉空有东西路，风月难寻十二家。\n（以上《全五代诗》六二引《诗话总龟》）（〖1〗见《诗话总龟》卷三二引《拾遗》。\n）。",
        "dynasty": "唐",
        "collection_info": null
    },
    {
        "uuid": "9958f184d143de698fa3f8c0041adbc4",
        "title": "赠程明甫",
        "author": "王鼎",
        "content": "古县枕前滩，官闲道自安。\n执杯山鸟唱，晒药野猿看。\n石缝横琴笔，槎根插钓竿。\n不知陶靖节，早晚入云端。",
        "dynasty": "唐",
        "collection_info": null
    },
    {
        "uuid": "32160194b9bc683d4ca3fed27403d8fa",
        "title": "赠僧",
        "author": "王鼎",
        "content": "出斋猿献果，烹茗鸟衔薪。",
        "dynasty": "唐",
        "collection_info": null
    },
    {
        "uuid": "6af371a396ad67ece7bc873033c51705",
        "title": "又题",
        "author": "王鼎",
        "content": "风落桂枝总鹤去，水流山果向人来。",
        "dynasty": "唐",
        "collection_info": null
    },
    {
        "uuid": "6b6f1f3c4922eb8e41cdc62b636eb433",
        "title": "送僧",
        "author": "王鼎",
        "content": "孤云踪迹都无定，出个青山入个山。\n（均见周校本《诗话总龟》卷四六引《雅言杂载》）。",
        "dynasty": "唐",
        "collection_info": null
    }
]