[
    {
        "title": "望海潮 云收飞脚",
        "author": "鄱阳护…",
        "content": "云收飞脚，日祛怒暑，新蝉高柳鸣时。\n兰佩紫囊，蒲抽碧剑，吴丝两腕双垂。\n闻道五陵儿。\n蛟龙吼波面，冲碎琉璃。\n画鼓声中，锦标争处飐红旗。\n使君冠盖追。\n正霞翻酒浪，翠敛歌眉。\n扇动水风生玉宇，微凉透入单衣。\n日暮楚天低。\n金蛇掣电漾，千顷霜溪。\n宴罢休燃宝蜡，凭月照人归。",
        "dynasty": "宋",
        "collection_info": null
    }
]