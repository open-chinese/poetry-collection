[
    {
        "uuid": "b26c26eda84444ef39988399d18bd49e",
        "title": "丁香",
        "author": "洪遵",
        "content": "来自丁香国，还应世所稀。\n丛生盛枝叶，乱结罥中衣。\n冷艷琼为色，低枝翠作围。\n蔓连疑锁骨，时见玉尘飞。",
        "dynasty": "宋",
        "collection_info": null
    },
    {
        "uuid": "1eff5a300b3a59d9e07d6ee5fcf5e3ba",
        "title": "和弟景卢月台诗",
        "author": "洪遵",
        "content": "筑台结阁两争华，便觉流涎过曲车。\n户小难禁竹叶酒，睡多须藉菊苗茶。",
        "dynasty": "宋",
        "collection_info": null
    },
    {
        "uuid": "6baa6aa16938ab693425b1303cb57e87",
        "title": "忆西湖",
        "author": "洪遵",
        "content": "忆昔西湖上，芳醪手自斟。\n龟游低芰乱，鱼闯小萍沉。\n意远山犹迥，心清水共深。\n三秋未许见，聊向梦中寻。",
        "dynasty": "宋",
        "collection_info": null
    },
    {
        "uuid": "ee756e1e521b65d0241ec12f85e40585",
        "title": "次韵相兄舫斋诗二首  其一",
        "author": "洪遵",
        "content": "长年三老漫良图，何用西风十幅蒲。\n四壁烟光长在眼，公知杖屦有江湖。",
        "dynasty": "宋",
        "collection_info": null
    },
    {
        "uuid": "be2fd4398ce57237906c8993ddd00ed1",
        "title": "次韵相兄舫斋诗二首  其二",
        "author": "洪遵",
        "content": "浮家泛宅古无多，只有高人张志和。\n心似虚舟元不繫，泊然聊与世同波。",
        "dynasty": "宋",
        "collection_info": null
    },
    {
        "uuid": "ae3d3dcacdcb7432bec3c925f7994923",
        "title": "洛花不望而至次相兄韵",
        "author": "洪遵",
        "content": "多谢吴中客，移花五亩园。\n灰心劳远梦，茧足蹈前言。\n定是黄金蕊，真须白玉尊。\n从今付幽赏，不用赋招魂。",
        "dynasty": "宋",
        "collection_info": null
    },
    {
        "uuid": "2315aec90c4f2ccd0dcadf9d18b28110",
        "title": "王世英秀才出示曾卿诗求和",
        "author": "洪遵",
        "content": "投笔文章壮志休，鸟经鹤训漫心留。\n若为一见开青眼，解使三公出黑头。\n望陇自应知可否，折潮须信妙源流。\n夜光明月无虚售，可忍庸人按剑求。",
        "dynasty": "宋",
        "collection_info": null
    },
    {
        "uuid": "834a93da40947e7f2ae157bab668fcc5",
        "title": "汉诏郡县行乡饮酒礼颂诗  其一",
        "author": "洪遵",
        "content": "天生蒸民，曷其有识。\n维圣摩励，规闲矩饬。",
        "dynasty": "宋",
        "collection_info": null
    },
    {
        "uuid": "6b3e6d755b8cf5e9c642f340c4e29f4b",
        "title": "汉诏郡县行乡饮酒礼颂诗  其二",
        "author": "洪遵",
        "content": "阳礼教逊，诰誓上仪。\n降周迄秦，淟涊弗治。",
        "dynasty": "宋",
        "collection_info": null
    },
    {
        "uuid": "e201612de3ebac1357e220577bb94b1a",
        "title": "汉诏郡县行乡饮酒礼颂诗  其三",
        "author": "洪遵",
        "content": "斤斤显宗，黼黻王度。\n三宫孔阳，精意治具。",
        "dynasty": "宋",
        "collection_info": null
    },
    {
        "uuid": "fdebe6811b49acbd212a6b3c2947d9ed",
        "title": "汉诏郡县行乡饮酒礼颂诗  其四",
        "author": "洪遵",
        "content": "爰勑方国，礼行于乡。\n稽经诹律，属民横堂。",
        "dynasty": "宋",
        "collection_info": null
    },
    {
        "uuid": "e9288e061d60d8372c3506c4cb76c248",
        "title": "汉诏郡县行乡饮酒礼颂诗  其五",
        "author": "洪遵",
        "content": "先圣严严，拜跪荐祭。\n冠缨莘莘，鳞差栉比。",
        "dynasty": "宋",
        "collection_info": null
    },
    {
        "uuid": "af123c8dd860f5e7cc1db63f2960599f",
        "title": "汉诏郡县行乡饮酒礼颂诗  其六",
        "author": "洪遵",
        "content": "乃速庠门，乃洁东荣。\n宾主僎介，堪舆是程。",
        "dynasty": "宋",
        "collection_info": null
    },
    {
        "uuid": "bf66d5813c6c59f6744486bd2feb29ac",
        "title": "汉诏郡县行乡饮酒礼颂诗  其七",
        "author": "洪遵",
        "content": "笙流觯扬，少长位辨。\n已事而竣，不诫用劝。",
        "dynasty": "宋",
        "collection_info": null
    },
    {
        "uuid": "7a2900f13bc428f089231969f489244e",
        "title": "汉诏郡县行乡饮酒礼颂诗  其八",
        "author": "洪遵",
        "content": "咏仁蹈德，骎骎措刑。\n舄弈千载，熏为太平。",
        "dynasty": "宋",
        "collection_info": null
    },
    {
        "uuid": "ab56d573a4cc911c2e11419466d2a8bc",
        "title": "汉诏郡县行乡饮酒礼颂诗  其九",
        "author": "洪遵",
        "content": "干清坤夷，轩豁呈露。\n万祥毕溱，登三咸五。",
        "dynasty": "宋",
        "collection_info": null
    },
    {
        "uuid": "cdb449d4e39cbe68192e96e0dbfe82b8",
        "title": "汉诏郡县行乡饮酒礼颂诗  其一○",
        "author": "洪遵",
        "content": "昔在建武，大圣载营。\n有臣曰湛，示我汉行。",
        "dynasty": "宋",
        "collection_info": null
    },
    {
        "uuid": "6db4230b72b741577cebd267125fb6d4",
        "title": "汉诏郡县行乡饮酒礼颂诗  其一一",
        "author": "洪遵",
        "content": "绵蕝无传，莫克用人。\n孰播其馨，孝明是似。",
        "dynasty": "宋",
        "collection_info": null
    },
    {
        "uuid": "a64d8a6ecbe7f8f821737b2417f7ae9a",
        "title": "汉诏郡县行乡饮酒礼颂诗  其一二",
        "author": "洪遵",
        "content": "允哉帝德，侯其伟而。\n矢诗不多，维后之诒。",
        "dynasty": "宋",
        "collection_info": null
    }
]