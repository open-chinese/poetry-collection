[
    {
        "uuid": "9b38724538aacb9301bb6538ec7aa482",
        "title": "丁香",
        "author": "洪遵",
        "content": "来自丁香国，还应世所稀。\n丛生盛枝叶，乱结罥中衣。\n冷艷琼为色，低枝翠作围。\n蔓连疑锁骨，时见玉尘飞。",
        "dynasty": "宋",
        "collection_info": null
    },
    {
        "uuid": "28b7a248d385269b0353a7f801dbe970",
        "title": "和弟景卢月台诗",
        "author": "洪遵",
        "content": "筑台结阁两争华，便觉流涎过曲车。\n户小难禁竹叶酒，睡多须藉菊苗茶。",
        "dynasty": "宋",
        "collection_info": null
    },
    {
        "uuid": "73fbea23111f930c78ea02732e5fa482",
        "title": "忆西湖",
        "author": "洪遵",
        "content": "忆昔西湖上，芳醪手自斟。\n龟游低芰乱，鱼闯小萍沉。\n意远山犹迥，心清水共深。\n三秋未许见，聊向梦中寻。",
        "dynasty": "宋",
        "collection_info": null
    },
    {
        "uuid": "a407ad67b8285939cc9200cfa604e2da",
        "title": "次韵相兄舫斋诗二首  其一",
        "author": "洪遵",
        "content": "长年三老漫良图，何用西风十幅蒲。\n四壁烟光长在眼，公知杖屦有江湖。",
        "dynasty": "宋",
        "collection_info": null
    },
    {
        "uuid": "1a6cc19c078492b31ccf9d1a2ea28b46",
        "title": "次韵相兄舫斋诗二首  其二",
        "author": "洪遵",
        "content": "浮家泛宅古无多，只有高人张志和。\n心似虚舟元不繫，泊然聊与世同波。",
        "dynasty": "宋",
        "collection_info": null
    },
    {
        "uuid": "9dd827c11f5e69cf8d450db8806cc01e",
        "title": "洛花不望而至次相兄韵",
        "author": "洪遵",
        "content": "多谢吴中客，移花五亩园。\n灰心劳远梦，茧足蹈前言。\n定是黄金蕊，真须白玉尊。\n从今付幽赏，不用赋招魂。",
        "dynasty": "宋",
        "collection_info": null
    },
    {
        "uuid": "6cddc24a4800722fd88c3da602fe0eaf",
        "title": "王世英秀才出示曾卿诗求和",
        "author": "洪遵",
        "content": "投笔文章壮志休，鸟经鹤训漫心留。\n若为一见开青眼，解使三公出黑头。\n望陇自应知可否，折潮须信妙源流。\n夜光明月无虚售，可忍庸人按剑求。",
        "dynasty": "宋",
        "collection_info": null
    },
    {
        "uuid": "60b5c3eadbea588568ec27c63cb140c7",
        "title": "汉诏郡县行乡饮酒礼颂诗  其一",
        "author": "洪遵",
        "content": "天生蒸民，曷其有识。\n维圣摩励，规闲矩饬。",
        "dynasty": "宋",
        "collection_info": null
    },
    {
        "uuid": "b57f41ade89d2113bf5ad940d3c6d1de",
        "title": "汉诏郡县行乡饮酒礼颂诗  其二",
        "author": "洪遵",
        "content": "阳礼教逊，诰誓上仪。\n降周迄秦，淟涊弗治。",
        "dynasty": "宋",
        "collection_info": null
    },
    {
        "uuid": "a109664e872940d11aaaac7f42844b1f",
        "title": "汉诏郡县行乡饮酒礼颂诗  其三",
        "author": "洪遵",
        "content": "斤斤显宗，黼黻王度。\n三宫孔阳，精意治具。",
        "dynasty": "宋",
        "collection_info": null
    },
    {
        "uuid": "c533f072ef48ef95ede8c3d6176b9ee6",
        "title": "汉诏郡县行乡饮酒礼颂诗  其四",
        "author": "洪遵",
        "content": "爰勑方国，礼行于乡。\n稽经诹律，属民横堂。",
        "dynasty": "宋",
        "collection_info": null
    },
    {
        "uuid": "3edf3754f16de96cca9e8b6d33e47808",
        "title": "汉诏郡县行乡饮酒礼颂诗  其五",
        "author": "洪遵",
        "content": "先圣严严，拜跪荐祭。\n冠缨莘莘，鳞差栉比。",
        "dynasty": "宋",
        "collection_info": null
    },
    {
        "uuid": "c9adabd2503b1718e6b944b3245e39c7",
        "title": "汉诏郡县行乡饮酒礼颂诗  其六",
        "author": "洪遵",
        "content": "乃速庠门，乃洁东荣。\n宾主僎介，堪舆是程。",
        "dynasty": "宋",
        "collection_info": null
    },
    {
        "uuid": "d41b89a040bf18030ae1120d0a5e4065",
        "title": "汉诏郡县行乡饮酒礼颂诗  其七",
        "author": "洪遵",
        "content": "笙流觯扬，少长位辨。\n已事而竣，不诫用劝。",
        "dynasty": "宋",
        "collection_info": null
    },
    {
        "uuid": "966698b39fdb1c8fa6cc5469045f1642",
        "title": "汉诏郡县行乡饮酒礼颂诗  其八",
        "author": "洪遵",
        "content": "咏仁蹈德，骎骎措刑。\n舄弈千载，熏为太平。",
        "dynasty": "宋",
        "collection_info": null
    },
    {
        "uuid": "7a260e9e6823058bc8fe091bb2de5a91",
        "title": "汉诏郡县行乡饮酒礼颂诗  其九",
        "author": "洪遵",
        "content": "干清坤夷，轩豁呈露。\n万祥毕溱，登三咸五。",
        "dynasty": "宋",
        "collection_info": null
    },
    {
        "uuid": "2f864f5187cb89088b47a44375f1fa87",
        "title": "汉诏郡县行乡饮酒礼颂诗  其一○",
        "author": "洪遵",
        "content": "昔在建武，大圣载营。\n有臣曰湛，示我汉行。",
        "dynasty": "宋",
        "collection_info": null
    },
    {
        "uuid": "64ca686d875adfd23dfd6923572f3076",
        "title": "汉诏郡县行乡饮酒礼颂诗  其一一",
        "author": "洪遵",
        "content": "绵蕝无传，莫克用人。\n孰播其馨，孝明是似。",
        "dynasty": "宋",
        "collection_info": null
    },
    {
        "uuid": "872d09a72ac1e636d9e22c9b95a1842e",
        "title": "汉诏郡县行乡饮酒礼颂诗  其一二",
        "author": "洪遵",
        "content": "允哉帝德，侯其伟而。\n矢诗不多，维后之诒。",
        "dynasty": "宋",
        "collection_info": null
    }
]