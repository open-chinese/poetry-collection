[
    {
        "title": "高阳道中",
        "author": "刘汲",
        "content": "杏花开遍野桃红，榆柳中间一径通。\n禽鸟不呼村坞静，满川烟雨昼蒙蒙。",
        "dynasty": "宋",
        "collection_info": null
    },
    {
        "title": "西岩",
        "author": "刘汲",
        "content": "卜筑西岩最可人，青山为屋水为邻。\n身将隠矣文何用，人不知之味更真。\n自古交游少同志，到头声利不关身。\n清泉便当如渑酒，浇尽胸中累劫尘。",
        "dynasty": "宋",
        "collection_info": null
    }
]