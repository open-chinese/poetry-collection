[
    {
        "uuid": "884e4ae7df7e15ec201fbfeb29873ada",
        "title": "游峡山飞来寺",
        "author": "高绅",
        "content": "古寺清江上，维舟夕照前。\n山根盘到海，塔影直侵天。\n萝月空禅石，霜钟落客船。\n秋风懒回首，送目入云烟。",
        "dynasty": "宋",
        "collection_info": null
    },
    {
        "uuid": "15d866c33553b389a3d2107cb368b5c7",
        "title": "咏华林书院",
        "author": "高绅",
        "content": "元秀峰前累世居，圣朝旌表振门闾。\n四方来客多登第，一邑为儒喜读书。\n诗阁夜闻吟木狖，水亭晴见戏荷鱼。\n石娇华表溪山裏，晚景寒烟尽不如。",
        "dynasty": "宋",
        "collection_info": null
    }
]