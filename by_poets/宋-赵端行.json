[
    {
        "title": "少稷赋十二相属诗戏赠",
        "author": "赵端行",
        "content": "不用为鼠何数奇，饭牛南山聊自怡。\n探穴取虎有奇祸，守株伺兔非全痴。\n文成雕龙成卷轴，画蛇失杯坐添足。\n走马章台忆旧游，岁月纔惊羊胛熟。\n羊窗要自息猕猴，异□无应心日休。\n白衣苍狗变化见，世事何如牧猪戏。",
        "dynasty": "宋",
        "collection_info": null
    },
    {
        "title": "白鹤关",
        "author": "赵端行",
        "content": "危亭石作关，假道一跻攀。\n白鹤何年去，青松尽日闲。\n坐时闻远水，望处小他山。\n衲子云衣厚，寒犹宿此间。",
        "dynasty": "宋",
        "collection_info": null
    }
]