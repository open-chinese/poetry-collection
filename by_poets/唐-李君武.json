[
    {
        "uuid": "c2b690e108d444aacb3e502d3af50fbb",
        "title": "咏泥",
        "author": "李君武",
        "content": "椒涂香气溢，芝封玺文生。\n色逐梨阳紫，名随蜀道清。\n一丸封汉塞，数斗浊秦泾。\n不分（一作「晓」）高楼妾，特况别离情。\n（见《十万卷楼丛书》本皎然《诗式》卷三。\n参《四友斋丛说》卷二十四。\n）（按：《诗式》收此诗置隋人间。\n今考《新唐书》卷七二《宰相世系表》二赵郡李氏东祖房有「君武，蔚州司马」。\n其从伯孝端，为隋获嘉丞。\n其子思贞，文明元年自婺州刺史改越州刺史，见《会稽掇英总集》卷十八。\n因知君武以作唐初人为是。\n逯钦立编《先秦汉魏晋南北朝诗》未收此诗。\n）。",
        "dynasty": "唐",
        "collection_info": null
    }
]