[
    {
        "uuid": "ee4fe2f085f2a813c14b19a0af9452b1",
        "title": "中秋",
        "author": "汪洙",
        "content": "秋景今宵半，天高月倍明。\n南楼谁宴赏，丝竹奏清声。",
        "dynasty": "宋",
        "collection_info": null
    },
    {
        "uuid": "4bc584d467c75000f245775cf63a5897",
        "title": "喜",
        "author": "汪洙",
        "content": "久旱逢甘雨，他乡遇故知。\n洞房花烛夜，金榜挂名时。",
        "dynasty": "宋",
        "collection_info": null
    },
    {
        "uuid": "34ad7bdcaf222c7faa55f11705cba97d",
        "title": "李花",
        "author": "汪洙",
        "content": "枝缀霜葩白，无言笑晓风。\n清芳谁是侣，色间小桃红。",
        "dynasty": "宋",
        "collection_info": null
    },
    {
        "uuid": "968d8addc44b88320f584ef7b64bfa11",
        "title": "梨花",
        "author": "汪洙",
        "content": "院落沉沉晓，花开白雪香。\n一枝轻带雨，泪湿贵妃妆。",
        "dynasty": "宋",
        "collection_info": null
    },
    {
        "uuid": "4c6fc8844b5655aa8377091b4be6e38c",
        "title": "应瓒輓诗",
        "author": "汪洙",
        "content": "先生高谊古人几，缔就良缘誓不违。\n要使有情皆作偶，纵然无目也相依。\n倡随偕老天何厚，生死同期世所希。\n寒月宵深光万里，浑疑华表鹤双归。",
        "dynasty": "宋",
        "collection_info": null
    }
]