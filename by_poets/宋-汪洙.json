[
    {
        "uuid": "86bc5e2140cbb1861e71ea4d1e3dc46d",
        "title": "中秋",
        "author": "汪洙",
        "content": "秋景今宵半，天高月倍明。\n南楼谁宴赏，丝竹奏清声。",
        "dynasty": "宋",
        "collection_info": null
    },
    {
        "uuid": "e0a73ce693d1e8a230a2c1ac94c0bac3",
        "title": "喜",
        "author": "汪洙",
        "content": "久旱逢甘雨，他乡遇故知。\n洞房花烛夜，金榜挂名时。",
        "dynasty": "宋",
        "collection_info": null
    },
    {
        "uuid": "9900e1e204c537ccfc26dd210f1b1d0f",
        "title": "李花",
        "author": "汪洙",
        "content": "枝缀霜葩白，无言笑晓风。\n清芳谁是侣，色间小桃红。",
        "dynasty": "宋",
        "collection_info": null
    },
    {
        "uuid": "6310f1d9848ea2a6bb3467ce979c4573",
        "title": "梨花",
        "author": "汪洙",
        "content": "院落沉沉晓，花开白雪香。\n一枝轻带雨，泪湿贵妃妆。",
        "dynasty": "宋",
        "collection_info": null
    },
    {
        "uuid": "30822c3555b8b27717a301cb97d7953f",
        "title": "应瓒輓诗",
        "author": "汪洙",
        "content": "先生高谊古人几，缔就良缘誓不违。\n要使有情皆作偶，纵然无目也相依。\n倡随偕老天何厚，生死同期世所希。\n寒月宵深光万里，浑疑华表鹤双归。",
        "dynasty": "宋",
        "collection_info": null
    }
]