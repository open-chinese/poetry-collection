[
    {
        "uuid": "ac0fc6b7ef2ece3fac8719477d5cf0f5",
        "title": "象耳山",
        "author": "袁倚",
        "content": "昔闻神龙蟠九渊，今睹大象扶诸天。\n何年幻此一佛国，两耳不动山苍然。\n上乘菩萨踞其上，妙千手眼化大千。\n众生颠倒梦始觉，热病得汗诸魔跧。\n两客游山饮崖泉，拍手唤醒书台仙。\n一邱一壑傥如愿，同竟大悲香火缘。",
        "dynasty": "宋",
        "collection_info": null
    },
    {
        "uuid": "7752d8fde7611b5bad094905d249ae2c",
        "title": "句",
        "author": "袁倚",
        "content": "江头晓夜日月出，九顶三峨相吐吞。",
        "dynasty": "宋",
        "collection_info": null
    }
]