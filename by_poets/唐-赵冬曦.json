[
    {
        "uuid": "74d0dd9c0345466a3d562b8ef56f5e68",
        "title": "陪张燕公登南楼",
        "author": "赵冬曦",
        "content": "抑郁何以欢，阴氛亦登望。\n孤岛轻雾裏，行舟白波上。\n目劳西北云，心醉东南嶂。\n昔日青溪子，胡然此无状。",
        "dynasty": "唐",
        "collection_info": null
    },
    {
        "uuid": "00e0462a95899f61f56ce2dde9c3c202",
        "title": "酬燕公出湖见寄",
        "author": "赵冬曦",
        "content": "纶綍有成命，旌麾不可攀。\n湘川朝目断，荆阙夕波还。\n果枉东瞻唱，兴言夕放闲。\n携琴仙洞中，置酒㴩湖上。\n芳景恣行乐，谪居忽如忘。\n聚散本相因，离情自悲怅。\n鸾翮非常戢，鹏天会昭旷。\n永怀宛洛游，曾是弹冠望。",
        "dynasty": "唐",
        "collection_info": null
    },
    {
        "uuid": "d2c1457a37d3c82e63e8238dbe8e73db",
        "title": "奉和张燕公早霁南楼",
        "author": "赵冬曦",
        "content": "方曙跻南楼，凭轩肆遐瞩。\n物华荡暄气，春景媚晴旭。\n川霁湘山孤，林芳楚郊缛。\n列岩重迭翠，远岸逶迤绿。\n风帆摩天垠，鱼艇散弯曲。\n鸿归鹤舞送，猨叫莺声续。\n羣动皆熙熙，噫予独羁束。\n常钦才子意，忌鵩伤蜷跼。\n雅尚骚人文，怀沙何迫促。\n未知二贤意，去矣从所欲。",
        "dynasty": "唐",
        "collection_info": null
    },
    {
        "uuid": "1ebda0376fc892e86b5410aa0c30ae35",
        "title": "㴩湖作",
        "author": "赵冬曦",
        "content": "三湖返入两山间，畜作㴩湖弯復弯。\n暑雨奔流潭正满，微霜及潦水初还。\n水还波卷溪潭涸，绿草芊芊岸崭岝。\n适来飞棹共迴旋，已復扬鞭恣行乐。\n道旁耆老步跹跹，楚言兹事不知年。\n试就湖边披草径，莫疑东海变桑田。\n君讶今时尽陵陆，我看明岁更沦涟。\n来今自昔无终始，人事迴环常若是。\n应思阙下声华日，谁谓江潭旅游子。\n初贞正喜固当然，往蹇来誉宜可俟。\n盈虚用舍轮舆旋，勿学灵均远问天。",
        "dynasty": "唐",
        "collection_info": null
    },
    {
        "uuid": "48854cade529615e761598fcb2bde0f9",
        "title": "和燕公岳州山城",
        "author": "赵冬曦",
        "content": "为吏恩犹旧，投沙惠此蒙。\n江边悠尔处，泗上宛然同。\n访道精言合，论经大义通。\n鸣琴有真气，况已沐清风。",
        "dynasty": "唐",
        "collection_info": null
    },
    {
        "uuid": "10b8744401f7dee2fb68b186f49899b4",
        "title": "和尹懋秋夜游㴩湖二首 一",
        "author": "赵冬曦",
        "content": "政理常多暇，方舟此泝洄。\n吹笙虚洞荅，举楫便风催。\n山暗云犹辨，潭幽月稍来。\n清溪无数曲，未尽莫先迴。",
        "dynasty": "唐",
        "collection_info": null
    },
    {
        "uuid": "e2e0083c00e44f29d6648eda4dda37ad",
        "title": "和尹懋秋夜游㴩湖二首 二",
        "author": "赵冬曦",
        "content": "烟霭夕微蒙，幽湾赏未穷。\n舣舟待初月，褰幌招远风。\n鹤声聒前浦，渔火明暗丛。\n东山云壑意，不谓尔来同。",
        "dynasty": "唐",
        "collection_info": null
    },
    {
        "uuid": "f5443b04b42e47c5b97da54944088869",
        "title": "陪燕公游㴩湖",
        "author": "赵冬曦",
        "content": "江上多山水，招要步马来。\n琴将天籁合，酒共鸟声催。\n岩坐攀红药，溪行爱绿苔。\n所怀非此地，游望亦裴回。",
        "dynasty": "唐",
        "collection_info": null
    },
    {
        "uuid": "a30b58afc95d2a057747b327e2c4b78b",
        "title": "荅张燕公翻着葛巾见呈之作",
        "author": "赵冬曦",
        "content": "美酒值芳春，醒余气益真。\n降欢时倒履，乘兴偶翻巾。\n徐榻思方建，左车理自均。\n傲然歌一曲，一醉濯缨人。",
        "dynasty": "唐",
        "collection_info": null
    },
    {
        "uuid": "c9c17a2889a871ef31007b2c32887e52",
        "title": "奉荅燕公",
        "author": "赵冬曦",
        "content": "语别意凄凄，零陵湘水西。\n佳人金谷返，爱子洞庭迷。\n旧馆逢花发，他山值鸟啼。\n江天千里望，谁见绿苹齐。",
        "dynasty": "唐",
        "collection_info": null
    },
    {
        "uuid": "fe1f9d583c8a12d4b7cbda1e5a527115",
        "title": "奉和圣制同二相已下羣官乐游园宴",
        "author": "赵冬曦",
        "content": "爽垲三秦地，芳华二月初。\n酺承奠璧罢，宴是合钱余。\n柳翠垂堪结，桃红卷欲舒。\n从容会鹓鹭，延曼戏龙鱼。\n喜气流云物，欢声浃里闾。\n圣恩将报厚，请述记言书。",
        "dynasty": "唐",
        "collection_info": null
    },
    {
        "uuid": "ffeab1bfd37801ac7f5d1128b914902e",
        "title": "奉和圣制荅张说扈从南出雀鼠谷",
        "author": "赵冬曦",
        "content": "轩辕应顺动，力牧正趋陪。\n道合殷为砺，时行楚有材。\n省方西礼设，振旅北京迴。\n地理分中壤，天文照上台。\n寒依汾谷去，春入晋郊来。\n窃比康衢者，长歌仰大哉。",
        "dynasty": "唐",
        "collection_info": null
    },
    {
        "uuid": "24f932321229491b7d4d0673a0bb5719",
        "title": "奉和圣制送张说上集贤学士赐宴赋得莲字",
        "author": "赵冬曦",
        "content": "浅术方观海，深恩忽见天。\n学开丹殿籍，名与石渠贤。\n良辅膺休命，微生谬采甄。\n春余仍咔鸟，夏近未舒莲。\n笺札来宸禁，衣冠集诏筵。\n史臣知醉德，欲记升中年。",
        "dynasty": "唐",
        "collection_info": null
    },
    {
        "uuid": "ab6ded519446aa822a0c00af4be96cdf",
        "title": "奉荅燕公",
        "author": "赵冬曦",
        "content": "谁道零陵守，东过此地游。\n友僚同省阁，昆弟接荆州。\n我逐江潭鴈，君随海上鸥。\n屡伤神气阻，久别鬓毛秋。\n疑岭春应徧，阳台雨欲收。\n主人情未尽，高驾少淹留。",
        "dynasty": "唐",
        "collection_info": null
    },
    {
        "uuid": "332c295d7a9f9dfca6ff6a057220b2a9",
        "title": "陪张燕公行郡竹篱",
        "author": "赵冬曦",
        "content": "良臣乃国宝，麾守去承明。\n外户人无闭，浮江兽已行。\n随来晋盗逸，民化蜀风清。\n郛郭从彝典，州闾荷德声。\n小人投天涯，流落巴丘城。\n所赖中和作，优游凿与耕。",
        "dynasty": "唐",
        "collection_info": null
    },
    {
        "uuid": "5415a8a00c57770e15e5aa187234bf4d",
        "title": "和燕公别㴩湖",
        "author": "赵冬曦",
        "content": "南湖美泉石，君子翫幽奇。\n湾澳陪临泛，岩峿共践窥。\n秋风赪桂竦，春景绿杨垂。\n郢路委分竹，湘滨拥去麾。\n枉帆怀胜赏，留景惜差池。\n水木且不弃，情由良可知。",
        "dynasty": "唐",
        "collection_info": null
    },
    {
        "uuid": "18377dfce16df71c1331354dda8535d4",
        "title": "奉酬燕公见归田赋垂赠之作",
        "author": "赵冬曦",
        "content": "穷鸟婴笼缀，孤飞任播迁。\n鹪鹩王佐用，復此挫冲天。\n楚云何掩郁，湘水亦迴邅。\n怀哉愧木鴈，忽尔枉兰荃。\n愈疾同枚叔，销忧比仲宣。\n归途书可畏，弱操石犹坚。\n覆载虽云广，涔阳直块然。",
        "dynasty": "唐",
        "collection_info": null
    },
    {
        "uuid": "45f3fc7537fc5e150d9ac8a2e3008d12",
        "title": "和张燕公耗磨日饮 二",
        "author": "赵冬曦",
        "content": "春来半月度，俗忌一朝闲。\n不酌他乡酒，无堪对楚山。",
        "dynasty": "唐",
        "collection_info": null
    },
    {
        "uuid": "65833a7696bce990b110f56337c4d037",
        "title": "三门赋附歌",
        "author": "赵冬曦",
        "content": "甲负石兮空自奇，客乘查兮何远为。\n君不见虚舟之泛泛，浩浩乘流而不羁。\n（见《文苑英华》卷三四）。",
        "dynasty": "唐",
        "collection_info": null
    },
    {
        "uuid": "d1d3768ed28ffdd93a2feb45f2e7a275",
        "title": "酬燕公出湖见寄",
        "author": "赵冬曦",
        "content": "纶綍有成命，旌麾不可攀。\n湘川朝目断，荆阙夕波还。\n果枉东瞻唱，兴言夕放闲。\n携琴仙洞中，置酒灉湖上。\n芳景恣行乐，谪居忽如忘。\n聚散本相因，离情自悲怅。\n鸾翮非常戢，鹏天会昭旷。\n永怀宛洛游，曾是弹冠望。",
        "dynasty": "唐",
        "collection_info": {
            "collection": "御定全唐诗",
            "volume": "卷九十八"
        }
    },
    {
        "uuid": "7feddc07b4eaf97dbe6ad1f614905ee9",
        "title": "奉和张燕公早霁南楼",
        "author": "赵冬曦",
        "content": "方曙跻南楼，凭轩肆遐瞩。\n物华荡暄气，春景媚晴旭。\n川霁湘山孤，林芳楚郊缛。\n列岩重迭翠，远岸逶迤绿。\n风帆摩天垠，鱼艇散弯曲。\n鸿归鹤舞送，猿叫莺声续。\n群动皆熙熙，噫予独羁束。\n常钦才子意，忌鵩伤蜷局。\n雅尚骚人文，怀沙何迫促。\n未知二贤意，去矣从所欲。",
        "dynasty": "唐",
        "collection_info": {
            "collection": "御定全唐诗",
            "volume": "卷九十八"
        }
    },
    {
        "uuid": "5a37ee7c26dc8ddd8336fc4894d4af60",
        "title": "灉湖作",
        "author": "赵冬曦",
        "content": "三湖返入两山间，畜作灉湖弯复弯。\n暑雨奔流潭正满，适来飞棹共迴旋，已复扬鞭恣行乐。\n道旁耆老步跹跹，君讶今时尽陵陆，我看明岁更沦涟。\n来今自昔无终始，初贞正喜固当然，往蹇来誉宜可俟。\n盈虚用舍轮舆旋，",
        "dynasty": "唐",
        "collection_info": {
            "collection": "御定全唐诗",
            "volume": "卷九十八"
        }
    },
    {
        "uuid": "21c9289310f39afbf0b9a6930658c65a",
        "title": "和尹懋秋夜游灉湖二首",
        "author": "赵冬曦",
        "content": "政理常多暇，方舟此溯洄。\n吹笙虚洞答，举楫便风催。\n山暗云犹辨，潭幽月稍来。\n清溪无数曲，未尽莫先回。\n烟霭夕微蒙，幽湾赏未穷。\n舣舟待初月，褰幌招远风。\n鹤声聒前浦，渔火明暗丛。\n东山云壑意，不谓尔来同。",
        "dynasty": "唐",
        "collection_info": {
            "collection": "御定全唐诗",
            "volume": "卷九十八"
        }
    },
    {
        "uuid": "d0cfe94b46040db1bfae2fc2ccd20722",
        "title": "陪燕公游灉湖上寺",
        "author": "赵冬曦",
        "content": "江外多山水，招要步马来。\n琴将天籁合，酒共鸟声催。\n岩坐攀红药，溪行爱绿苔。\n所怀非此地，游望亦裴回。",
        "dynasty": "唐",
        "collection_info": {
            "collection": "御定全唐诗",
            "volume": "卷九十八"
        }
    },
    {
        "uuid": "ee02e1251d5afe3d2ca42a8e6e8206ae",
        "title": "奉和圣制同二相已下群官乐游园宴",
        "author": "赵冬曦",
        "content": "爽垲三秦地，芳华二月初。\n酺承奠璧罢，宴是合钱余。\n柳翠垂堪结，桃红卷欲舒。\n从容会鹓鹭，延曼戏龙鱼。\n喜气流云物，欢声浃裏闾。\n圣恩将报厚，请述记言书。",
        "dynasty": "唐",
        "collection_info": {
            "collection": "御定全唐诗",
            "volume": "卷九十八"
        }
    },
    {
        "uuid": "4a156da15773cb313d0c1f645e88574f",
        "title": "奉和圣制答张说扈从南出雀鼠谷",
        "author": "赵冬曦",
        "content": "轩辕应顺动，力牧正趋陪。\n道合殷为砺，时行楚有材。\n省方西礼设，振旅北京回。\n地理分中壤，天文照上台。\n寒依汾谷去，春入晋郊来。\n窃比康衢者，长歌仰大哉。",
        "dynasty": "唐",
        "collection_info": {
            "collection": "御定全唐诗",
            "volume": "卷九十八"
        }
    },
    {
        "uuid": "53f10161ef7e35224f1e2f11f53d5187",
        "title": "奉答燕公",
        "author": "赵冬曦",
        "content": "谁道零陵守，东过此地游。\n友僚同省阁，昆弟接荆州。\n我逐江潭雁，君随海上鸥。\n屡伤神气阻，久别鬓毛秋。\n疑岭春应遍，阳台雨欲收。\n主人情未尽，高驾少淹留。",
        "dynasty": "唐",
        "collection_info": {
            "collection": "御定全唐诗",
            "volume": "卷九十八"
        }
    },
    {
        "uuid": "550ca0d415275788aefddd63955cfc6d",
        "title": "和燕公别灉湖",
        "author": "赵冬曦",
        "content": "南湖美泉石，君子玩幽奇。\n湾澳陪临泛，岩峿共践窥。\n秋风赪桂竦，春景绿杨垂。\n郢路委分竹，湘滨拥去麾。\n枉帆怀胜赏，留景惜差池。\n水木且不弃，情由良可知。",
        "dynasty": "唐",
        "collection_info": {
            "collection": "御定全唐诗",
            "volume": "卷九十八"
        }
    },
    {
        "uuid": "1fe50e65ac05c4917716bb57e89019f3",
        "title": "奉酬燕公见归田赋垂赠之作",
        "author": "赵冬曦",
        "content": "穷鸟婴笼缀，孤飞任播迁。\n鹪鹩王佐用，复此挫冲天。\n楚云何掩郁，湘水亦回邅。\n怀哉愧木雁，忽尔枉兰荃。\n愈疾同枚叔，销忧比仲宣。\n归途书可畏，弱操石犹坚。\n覆载虽云广，涔阳直块然。",
        "dynasty": "唐",
        "collection_info": {
            "collection": "御定全唐诗",
            "volume": "卷九十八"
        }
    },
    {
        "uuid": "056f6750525898fc5219308fa68c1e52",
        "title": "和张燕公耗磨日饮",
        "author": "赵冬曦",
        "content": "上月今朝减，流传耗磨辰。\n还将不事事，同醉俗中人。\n春来半月度，俗忌一朝闲。\n不酌他乡酒，无堪对楚山。",
        "dynasty": "唐",
        "collection_info": {
            "collection": "御定全唐诗",
            "volume": "卷九十八"
        }
    }
]