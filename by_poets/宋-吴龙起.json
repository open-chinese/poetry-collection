[
    {
        "uuid": "aa3af9233a450f4ccd2662f0f74f44f0",
        "title": "栎园",
        "author": "吴龙起",
        "content": "栎园依古寺，景物久凄凉。\n荆棘无人翦，亭台逐处荒。\n数禽栖曲沼，独犬吠空堂。\n惆怅梅花发，凭谁管暗香。",
        "dynasty": "宋",
        "collection_info": null
    },
    {
        "uuid": "6da9dffdb40e03987145a9707616844a",
        "title": "秋兴",
        "author": "吴龙起",
        "content": "定是凭高易得愁，客怀牢落怕登楼。\n不知昨夜梧桐雨，添得阑干几许秋。",
        "dynasty": "宋",
        "collection_info": null
    }
]