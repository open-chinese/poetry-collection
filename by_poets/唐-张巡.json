[
    {
        "title": "铁笔歌（今按：疑为后人所作，录附参考。）",
        "author": "张巡",
        "content": "皇天生我兮男子，君王用我兮熊罴。\n力拔山兮势雄，气贯日兮虹霓。\n月正明兮磨鎗砺剑，星未落兮击鼓掀旗。\n捣贼室兮焚寨，脔贼肉兮充饥。\n食马革兮计尽，杀妻妾兮心悲。\n为厉鬼兮身被铁甲，为明神兮手执金锤。\n亦莫指我为张毅，亦莫指我为张飞。\n我乃唐之张巡，与许远兮同时。\n在东岳兮押案，都统使兮阴司。\n事蓬莱兮殿直，任酆都兮狱推。\n景佑真君兮阳间封爵，忠烈大夫兮天上官资。\n漫濡毫而为翰，俾世人而皆知。\n（《古今图书集成·职方典》三九九《归德府部》）（〖1〗康熙《商邱县志》卷十八收此诗，注：「公降乩所作。\n」）。",
        "dynasty": "唐",
        "collection_info": null
    },
    {
        "title": "闻笛",
        "author": "张巡",
        "content": "岧嶤试一临，虏骑附城阴。\n不辨风尘色，安知天地心。\n营开边月近，战苦阵云深。\n旦夕更楼上，遥闻横笛音。",
        "dynasty": "唐",
        "collection_info": null
    },
    {
        "title": "守睢阳作",
        "author": "张巡",
        "content": "接战春来苦，孤城日渐危。\n合围侔月晕，分守若鱼丽。\n屡厌黄尘起，时将白羽挥。\n裹疮犹出阵，饮血更登陴。\n忠信应难敌，坚贞谅不移。\n无人报天子，心计欲何施。",
        "dynasty": "唐",
        "collection_info": null
    },
    {
        "title": "闻笛",
        "author": "张巡",
        "content": "岧峣试一临，虏骑附城阴。不辨风尘色，安知天地心。\n营开边月近，战苦阵云深。旦夕更楼上，遥闻横笛音。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十八"
        }
    },
    {
        "title": "守睢阳作",
        "author": "张巡",
        "content": "接战春来苦，孤城日渐危。合围侔月晕，分守若鱼丽。\n屡厌黄尘起，时将白羽挥。裹疮犹出阵，饮血更登陴。\n忠信应难敌，坚贞谅不移。无人报天子，心计欲何施。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十八"
        }
    }
]