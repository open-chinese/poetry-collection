[
    {
        "uuid": "8e0948f363d999ec5cd06d6160ae4c20",
        "title": "罗汉寺  其一",
        "author": "韩舜卿",
        "content": "山阴盛事今寥落，千古风流属晋阳。\n况有林泉当列坐，不须絃管送流觞。\n醉挥金椀青春客，自濯尘缨白髮郎。\n一笑相看能几许，却怜马首路岐长。",
        "dynasty": "宋",
        "collection_info": null
    },
    {
        "uuid": "440340dae1d86fea06867466ba2c0d07",
        "title": "罗汉寺  其二",
        "author": "韩舜卿",
        "content": "天逈云收霁色空，乔林还遶寺当中。\n阴森小径千重竹，萧飒虚亭四面风。\n暮霭不兴山抹黛，夕阳西下水流红。\n自惭怯懦承庥庇，安得民称几寸葱。",
        "dynasty": "宋",
        "collection_info": null
    }
]