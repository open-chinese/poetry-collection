[
    {
        "uuid": "643d6435b8a3ae5b03b0933296dfc5bb",
        "title": "遗閒閒赵公",
        "author": "王中立",
        "content": "寄与閒閒傲浪仙，枉随诗酒堕凡缘。\n黄尘遮断来时路，不到蓬山五百年。",
        "dynasty": "宋",
        "collection_info": null
    },
    {
        "uuid": "ed3089cacadada9cb7a8331d861bbeb3",
        "title": "中秋",
        "author": "王中立",
        "content": "印透山河影，照开天地心。\n人世有昏晓，我胸无古今。",
        "dynasty": "宋",
        "collection_info": null
    },
    {
        "uuid": "7751e02920df6d62fa045bb0d96a754b",
        "title": "古鹤",
        "author": "王中立",
        "content": "天地之间一古儒，醒来不记醉中书。\n旁人错比神仙字，只恐神仙字不如。",
        "dynasty": "宋",
        "collection_info": null
    },
    {
        "uuid": "318dc9c3745824920f787d17155b0477",
        "title": "杂诗四首  其一",
        "author": "王中立",
        "content": "华山宫殿白云封，不见当年打睡翁。\n贪看终南山色好，不知红日下前峰。",
        "dynasty": "宋",
        "collection_info": null
    },
    {
        "uuid": "5c44f07a5b3f97e181aa4b3a264a1f6e",
        "title": "杂诗四首  其二",
        "author": "王中立",
        "content": "独跨苍虬下太清，春风万里月华明。\n因君感激为君说，凿破天机我也惊。",
        "dynasty": "宋",
        "collection_info": null
    },
    {
        "uuid": "579e863a956e81a43aed0851069973d7",
        "title": "杂诗四首  其三",
        "author": "王中立",
        "content": "云叶粼粼皱碧空，笙箫递响入天风。\n忽惊风浪耳边急，不觉形神来世中。",
        "dynasty": "宋",
        "collection_info": null
    },
    {
        "uuid": "3168726781b16b8e11ddaa55122e2187",
        "title": "杂诗四首  其四",
        "author": "王中立",
        "content": "此生休更问浮名，名利区区不蹔停。\n我有一丸天上药，用时还解济苍生。",
        "dynasty": "宋",
        "collection_info": null
    },
    {
        "uuid": "62d34e24c757977ddd790a52e582ee55",
        "title": "句",
        "author": "王中立",
        "content": "醉袖舞嫌天地窄，诗情狂压海山平。",
        "dynasty": "宋",
        "collection_info": null
    }
]