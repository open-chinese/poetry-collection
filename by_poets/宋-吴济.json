[
    {
        "title": "野外即事",
        "author": "吴济",
        "content": "横木渡前溪，藤深路欲迷。\n瘦筇谙乱石，老屐带新泥。\n尽日绿阴合，有时黄鸟啼。\n多情双蛱蝶，飞傍帽檐低。",
        "dynasty": "宋",
        "collection_info": null
    },
    {
        "title": "栏边",
        "author": "吴济",
        "content": "潮信栏边见，人家树杪分。\n笋鞭遮过蚁，蛛网碍飞蚊。\n松古藏灵药，山高落冷云。\n吾庐远城市，花草故欣欣。",
        "dynasty": "宋",
        "collection_info": null
    },
    {
        "title": "鲍家田",
        "author": "吴济",
        "content": "摇旆家家酒，收犂处处村。\n草深迷井口，槿密拥篱根。\n绿水明秧本，青山失烧痕。\n多应忌蚕事，畏客掩柴门。",
        "dynasty": "宋",
        "collection_info": null
    },
    {
        "title": "秋兴",
        "author": "吴济",
        "content": "伤秋愁不断，邻杵已鸣霜。\n宝扇鸾收影，篘蚁带香疏。\n花停懒蝶细，草庇寒螀虫。\n落叶无人扫，庭空下夕阳。",
        "dynasty": "宋",
        "collection_info": null
    },
    {
        "title": "题甘露寺",
        "author": "吴济",
        "content": "云阙漏微照，长江得半明。\n心随帆影远，鸥似我身轻。\n今古几兴废，山川无变更。\n倚栏吟未断，拍拍又潮生。",
        "dynasty": "宋",
        "collection_info": null
    }
]