[
    {
        "uuid": "344c4673c0ec56e5c7aaea0ab5d58519",
        "title": "上陈文惠",
        "author": "杨朴",
        "content": "昨夜西风烂漫秋，今朝东岸独垂鈎。\n紫袍不识蓑衣客，曾对君王十二旒。",
        "dynasty": "宋",
        "collection_info": null
    },
    {
        "uuid": "852747e6616eeb1b4d831e9af2706683",
        "title": "村居感兴",
        "author": "杨朴",
        "content": "一壶村酒胶牙酸，十数胡皴彻骨干。\n随着四婆裙子后，杖头挑去赛蚕官。",
        "dynasty": "宋",
        "collection_info": null
    },
    {
        "uuid": "a3df4ba22b3a22c5f2d271cb4e5c5a0e",
        "title": "七夕",
        "author": "杨朴",
        "content": "未会牵牛意若何，须邀织女弄金梭。\n年年乞与人间巧，不道人间巧已多。",
        "dynasty": "宋",
        "collection_info": null
    },
    {
        "uuid": "be612e0ccf55e14d1cd417306d2a1d3d",
        "title": "秋日闲居",
        "author": "杨朴",
        "content": "忽闻高柳噪新蝉，厌暑情怀顿豁然。\n庭槛夜凉风撼竹，池塘香散水摇莲。\n鲈鱼鲙忆奔江浦，焦尾琴思换蜀弦。\n莫遣金樽空对月，满斟高唱混流年。",
        "dynasty": "宋",
        "collection_info": null
    },
    {
        "uuid": "9168ec2b380b05826ba0e095409d952f",
        "title": "莎衣",
        "author": "杨朴",
        "content": "软绿柔蓝着胜衣，倚船吟钓正相宜。\n蒹葭影裏和烟卧，菡萏香中带雨披。\n狂脱酒家春醉后，乱堆渔舍晚晴时。\n直饶紫绶金章贵，未肯轻轻博换伊。",
        "dynasty": "宋",
        "collection_info": null
    },
    {
        "uuid": "161514cdbe091586158aa8049c65d5a9",
        "title": "诗一首",
        "author": "杨朴",
        "content": "更无落魄耽杯酒，更莫猖狂爱咏诗。\n今日捉将官裏去，这回断送老头皮。",
        "dynasty": "宋",
        "collection_info": null
    },
    {
        "uuid": "859f5277859279a9fbe0a0bb1e6b55f3",
        "title": "句",
        "author": "杨朴",
        "content": "就客饮时担酒去，见鱼游处拨萍开。",
        "dynasty": "宋",
        "collection_info": null
    }
]