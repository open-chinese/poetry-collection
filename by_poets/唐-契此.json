[
    {
        "uuid": "1961576278518ba19e1cc4236e7c00cb",
        "title": "歌 一",
        "author": "契此",
        "content": "只箇心心心是佛，十方世界最灵物。\n纵横妙用可怜生，一切不如心真实。",
        "dynasty": "唐",
        "collection_info": null
    },
    {
        "uuid": "a26748d4626801307ea727ac433d6e64",
        "title": "歌 二",
        "author": "契此",
        "content": "腾腾自在无所为，闲闲究竟出家儿。\n若睹目前真大道，不见纤毫也大奇。\n。",
        "dynasty": "唐",
        "collection_info": null
    },
    {
        "uuid": "0fe6e4d050a1d4b72221f298896ae151",
        "title": "歌 三",
        "author": "契此",
        "content": "万法何殊心何异，何劳更用寻经义。\n心王本自绝多知，智者只明无学地。\n（以上三首又见《宗镜录》卷十八。\n）。",
        "dynasty": "唐",
        "collection_info": null
    },
    {
        "uuid": "b9c268efa1a0b464c21122cb491b4aa2",
        "title": "歌 四",
        "author": "契此",
        "content": "非凡非圣復若乎，不彊分别圣情孤。\n无价心珠本圆净，凡是异相妄空呼。",
        "dynasty": "唐",
        "collection_info": null
    },
    {
        "uuid": "6dde5038e21385b652f9588b1ab78249",
        "title": "歌 五",
        "author": "契此",
        "content": "人能弘道道分明，无量清高称道情。\n携锡若登故国路，莫愁诸处不闻声。\n（按：以上五首，《景德传灯录》原连为一首。\n今参《宗镜录》及《明州定应大师布袋和尚传》分作五首。\n）。",
        "dynasty": "唐",
        "collection_info": null
    },
    {
        "uuid": "7b67f46f21b822cab9a9f455488d6afd",
        "title": "偈",
        "author": "契此",
        "content": "一钵千家饭，孤身万里游。\n青目覩人少，问路白云头。\n（此首又见《石仓历代诗选》卷一一一。\n）。",
        "dynasty": "唐",
        "collection_info": null
    },
    {
        "uuid": "b852164383219e548b1a76e0874143aa",
        "title": "临灭偈（题拟）",
        "author": "契此",
        "content": "弥勒真弥勒，分（《布袋和尚传》作「化」）身千百亿。\n时时示时（《布袋和尚传》作「世」、《鸡肋编》卷中作「识世」）人，时人终（《鸡肋编》作「总」、《五灯会元》作「自」、《布袋和尚传》作「俱」）不识。\n（以上诸首均见《景德传灯录》卷二十七、《五灯会元》卷二、《卍续藏》本《明州定应大师布袋和尚传》〖元人昙噩作〗。\n）（按：《布袋和尚传》云此为其灭后作，末题九字云：「不得状吾相，此即是真。\n」）。",
        "dynasty": "唐",
        "collection_info": null
    },
    {
        "uuid": "a08e681219266cc51607d0a4022b7c86",
        "title": "偈 一",
        "author": "契此",
        "content": "是非憎爱多世偏多，子细思量奈我何。\n宽却肚肠须（《布袋和尚传》、《明州岳林寺志》作「皮常」）忍辱，豁开心地任从他（《明州岳林寺志》作「放开笑中暗消磨」，《布袋和尚传》「笑口」作「泆日」，似误。\n）若逢知己须依分，纵遇冤家也共和。\n若能了此心头事（《布袋和尚传》、《明州岳林寺志》作「能使此心无絓碍」），自然证得六波罗。",
        "dynasty": "唐",
        "collection_info": null
    },
    {
        "uuid": "2eac3287afc3b82290d22326903f1210",
        "title": "偈 二",
        "author": "契此",
        "content": "我有一布袋，虚空无罣碍。\n展（《布袋和尚传》作「打」）开遍十方，入时观自在。\n。",
        "dynasty": "唐",
        "collection_info": null
    },
    {
        "uuid": "9ab890eae351a39de32a745ff931cd4d",
        "title": "偈 三",
        "author": "契此",
        "content": "吾有三宝堂，裏空（《明州岳林寺志》作「有」）无色相。\n不高亦不低，无遮亦无障。\n学者体不如，求者难得样。\n智慧（《布袋和尚传》作「者」）解安排，千中（《布袋和尚传》、《明州岳林寺志》作「古」）无一匠。\n四门四果生，十方尽供养。",
        "dynasty": "唐",
        "collection_info": null
    },
    {
        "uuid": "e5b233fb86a15e59e581d6ba30e7d650",
        "title": "偈 四",
        "author": "契此",
        "content": "吾有一躯佛，世人皆不识。\n不塑亦不装，不雕亦不刻。\n无一滴灰泥（《布袋和尚传》作「无一块泥土」），无一点彩色。\n人画画不成。\n贼偷偷不得。\n体相本自然，清净非拂拭（《布袋和尚传》作「常皎洁」）。\n虽然是一躯，分身千百亿。\n（以上四首均见《五灯会元》卷二、《明州定应大师布袋和尚传》、《明州岳林寺志》〖清戴明琮撰〗卷三。\n）。",
        "dynasty": "唐",
        "collection_info": null
    },
    {
        "uuid": "9096fc7dd28ad290aac680fa76052920",
        "title": "偈 五",
        "author": "契此",
        "content": "[手]（牛）（从《明州岳林寺志》改）捏青苗种福田，低头便见水中天。\n六根清净方成稻，退步（《明州岳林寺志》作「后」）原来是向前。",
        "dynasty": "唐",
        "collection_info": null
    },
    {
        "uuid": "2d904b9830847133fedc8565f3f084be",
        "title": "偈 六",
        "author": "契此",
        "content": "由贪沦堕世波中，拾却贪嗔礼大雄。\n直截凡情无所得，圆明寂照汝心宗。",
        "dynasty": "唐",
        "collection_info": null
    },
    {
        "uuid": "84f0dfadbe0d764d4be3fed2148f061f",
        "title": "偈 七",
        "author": "契此",
        "content": "奔南走北欲何为？百岁光阴顷刻衰。\n自性灵知须急悟，莫教平地陷风雷。",
        "dynasty": "唐",
        "collection_info": null
    },
    {
        "uuid": "61c38446cba74999a27eadeb32b757b5",
        "title": "偈 八",
        "author": "契此",
        "content": "趣利求名空自忙，利名二字陷人坑。\n疾须返照娘生面，一片灵心是觉王。",
        "dynasty": "唐",
        "collection_info": null
    },
    {
        "uuid": "4fd1201d9d2e9166f6ebde5f80349bdf",
        "title": "偈 九",
        "author": "契此",
        "content": "圆觉灵明超太虚，目前万物不差殊。\n十方法界都包尽，惟有真如也太迂。",
        "dynasty": "唐",
        "collection_info": null
    },
    {
        "uuid": "ddd5f1741cb612c077a8b9fc5a5d4a89",
        "title": "偈 十",
        "author": "契此",
        "content": "汝心即正（《明州岳林寺志》作「圣」）智，何须问次第。\n圣凡都不到，空花映日飞。",
        "dynasty": "唐",
        "collection_info": null
    },
    {
        "uuid": "63aa514e068d76cba444ff1e80b55407",
        "title": "偈 十一",
        "author": "契此",
        "content": "关非内外绝中央，禅思宏深体大方。",
        "dynasty": "唐",
        "collection_info": null
    },
    {
        "uuid": "d5d37ece3af87a3726ca3e1ebccf08d1",
        "title": "偈 十二",
        "author": "契此",
        "content": "肩挑[日]（明）（从《明州岳林寺志》改）月横街去，把定干坤莫放渠。\n遇圣遇凡俱坐断，寂光胜地可安居。",
        "dynasty": "唐",
        "collection_info": null
    },
    {
        "uuid": "3e918ed8fdd4656baf6aa11d6210fb6f",
        "title": "偈 十三",
        "author": "契此",
        "content": "无生无死佛家风，不堕古今莫定踪。\n触处圆明常湛寂，龙华鸡足两无从。",
        "dynasty": "唐",
        "collection_info": null
    },
    {
        "uuid": "ce3f9a1c5f0ed6f390b6b16eb70ae073",
        "title": "偈 十四",
        "author": "契此",
        "content": "碧水映孤峰，寒潭迎皎月。\n尔我不知宗，须弥足底越。\n。",
        "dynasty": "唐",
        "collection_info": null
    },
    {
        "uuid": "5891bb087f77bb3254898b38b83424a2",
        "title": "偈 十五",
        "author": "契此",
        "content": "汝水若还清，汝身被水溺。\n汝柴若还燥，汝身被火燎。\n燎溺病同途，大梦原未觉。\n汝能鞭起悬，空灵觉心反。\n覆看渠非深，奥神光独耀。\n性真常现成，公案方知道。\n便能稳坐毗卢，顶上吹清调。\n（以上十一首，均见《卍续藏经》本《明州定应大师布袋和尚传》附元释广如撰《布袋和尚后序》。\n除「圆觉灵明超太虚」、「关非内外绝中央」、「汝水若还清」三首外的八首，又见于《明州岳林寺志》卷三。",
        "dynasty": "唐",
        "collection_info": null
    },
    {
        "uuid": "e47a58b8c3f5d47727394804d2a5606a",
        "title": "偈 十六",
        "author": "契此",
        "content": "白屋安贫终暂计，夕阳归路岂知还？莲花佛国深深处，出世芳踪不可攀。\n（《奉化县补义志》卷三。\n）（按：《明州岳林寺志》六卷，奉化戴明琮撰成于康熙二十六年。\n《奉化县补义志》十卷，民国元年蒋尧裳撰。\n二书均藏于奉化县文物室，承张靖龙同志录示。\n）。",
        "dynasty": "唐",
        "collection_info": null
    }
]