[
    {
        "title": "送僧归护国寺  其一",
        "author": "王化基",
        "content": "振锡诣华京，频频答龙灵。\n玉阶前见佛，金口内开经。\n论道穷纲赜，深玄极杳冥。\n褒崇恩烂熳，教化语丁宁。\n传作心中印，镌为坐右铭。\n云飞来北阙，鹤梦去东冥。\n鼓棹辞梁苑，扬帆过洞庭。\n到山开御札，鸾凤满岩扃。",
        "dynasty": "宋",
        "collection_info": null
    },
    {
        "title": "送僧归护国寺  其二",
        "author": "王化基",
        "content": "岿然傍势浙江东，不羡金庭第一峰。\n法境常清五十里，妙莲今现几千重。\n清凉解洗枝头露，变现能飞钵底龙。\n平日旧游今復到，苍崖邃谷抱长松。",
        "dynasty": "宋",
        "collection_info": null
    },
    {
        "title": "句  其一",
        "author": "王化基",
        "content": "美璞未成终是宝，精钢宁折不为钩。",
        "dynasty": "宋",
        "collection_info": null
    },
    {
        "title": "句  其二",
        "author": "王化基",
        "content": "文章换桂一枝秀，清白传家两弟贫。",
        "dynasty": "宋",
        "collection_info": null
    }
]