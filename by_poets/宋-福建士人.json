[
    {
        "title": "颂蔡君谟  其一",
        "author": "福建士人",
        "content": "道边松，大义渡至漳泉东。\n问谁植之我蔡公，岁久广阴如云浓。\n甘棠蔽芾安可同，委蛇天矫腾苍龙。\n行人六月不知暑，千古万古长清风。",
        "dynasty": "宋",
        "collection_info": null
    },
    {
        "title": "颂蔡君谟  其二",
        "author": "福建士人",
        "content": "洛阳桥，一望五里排琨瑶。\n行人不忧沧海潮，衝衝往来乘仙飙。\n蔡公作成去还朝，玉虹依旧横青霄。\n考之溱洧功何辽，千古万古无倾摇。",
        "dynasty": "宋",
        "collection_info": null
    }
]