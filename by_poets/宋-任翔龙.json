[
    {
        "uuid": "cecec8bfe7e70526a209a48e98069b0c",
        "title": "沁园春 客有问余",
        "author": "任翔龙",
        "content": "客有问余，号日汝水，逸民者谁。\n是胸罗星斗，熟知天命，口分造化，妙泄天机。\n百十日前，再三地说，端的秋来攀桂枝。\n那时节，果鳌头高跨，鹗首横飞。\n君休说是谈非。\n是则是干支带得来。\n也要他有个、读书种子，一丁不识，富贵何为。\n报道长安，梅边春色，早趁东风掠马蹄。\n重逢处，办一封好纸，觅状元诗。",
        "dynasty": "宋",
        "collection_info": null
    }
]