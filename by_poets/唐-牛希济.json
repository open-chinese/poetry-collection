[
    {
        "title": "奉诏赋蜀主降唐",
        "author": "牛希济",
        "content": "满城文武欲朝天，不觉邻师犯塞烟。\n唐主再悬新日月，蜀王难保旧山川。\n非干将相扶持拙，自是君臣数尽年。\n古往今来亦如此，几曾欢笑几潸然。",
        "dynasty": "唐",
        "collection_info": null
    },
    {
        "title": "生查子 一",
        "author": "牛希济",
        "content": "春山烟欲收，天澹星稀小。\n残月脸边明，别泪临清晓。\n语已多，情未了，回首犹重道。\n记得绿罗帬，处处怜芳草。",
        "dynasty": "唐",
        "collection_info": null
    },
    {
        "title": "生查子 二",
        "author": "牛希济",
        "content": "新月曲如眉，未有团圞意。\n红豆不堪看，满眼相思泪。\n终日劈桃穰，人在心儿裏。\n两朵隔墙花，早晚成连理。",
        "dynasty": "唐",
        "collection_info": null
    },
    {
        "title": "中兴乐",
        "author": "牛希济",
        "content": "池塘暖碧浸晴晖，蒙蒙柳絮轻飞。\n红蘂凋来，醉梦还稀。\n春云空有雁归，珠帘垂。\n东风寂寞，恨郎抛掷，泪湿罗衣。",
        "dynasty": "唐",
        "collection_info": null
    },
    {
        "title": "酒泉子",
        "author": "牛希济",
        "content": "枕转簟凉，清晓远钟残梦。\n月光斜，帘影动，旧炉香。\n梦中说尽相思事，纤手匀双泪。\n去年书，今日意，断人肠。",
        "dynasty": "唐",
        "collection_info": null
    },
    {
        "title": "谒金门",
        "author": "牛希济",
        "content": "秋已暮，重迭关山岐路。\n嘶马摇鞭何处去，晓禽霜满树。\n梦断禁城钟鼓，泪滴枕檀无数。\n一点凝红和薄雾，翠蛾愁不语。",
        "dynasty": "唐",
        "collection_info": null
    },
    {
        "title": "临江仙 一",
        "author": "牛希济",
        "content": "峭碧参差十二峰，冷烟寒树重重。\n瑶姬宫殿是仙踪。\n金炉珠帐，香霭昼偏浓。\n一自楚王惊梦断，人间无路相逢。\n至今云雨带愁容。\n月斜江上，征棹动晨钟。",
        "dynasty": "唐",
        "collection_info": null
    },
    {
        "title": "临江仙 二",
        "author": "牛希济",
        "content": "谢家仙观寄云岑，嵒萝拂地成阴。\n洞房不闭白云深。\n当时丹竈，一粒化黄金。\n石壁霞衣犹半挂，松风长似鸣琴。\n时闻唳鹤起前林。",
        "dynasty": "唐",
        "collection_info": null
    },
    {
        "title": "临江仙 三",
        "author": "牛希济",
        "content": "渭阙宫城秦树凋，玉楼独上无憀。\n含情不语自吹箫。\n调清和恨，天路逐风飘。\n何事乘龙人忽降，似知深意相招。\n三清携手路非遥。\n世间屏障，彩笔画娇饶。",
        "dynasty": "唐",
        "collection_info": null
    },
    {
        "title": "临江仙 四",
        "author": "牛希济",
        "content": "江绕黄陵春庙闲，娇莺独语关关。\n满庭重迭绿苔斑。\n阴云无事，四散自归山。\n箫鼓声稀香烬冷，月娥敛尽弯环。\n风流皆道胜人间。\n须知狂客，判死为红颜。",
        "dynasty": "唐",
        "collection_info": null
    },
    {
        "title": "临江仙 五",
        "author": "牛希济",
        "content": "素洛春光潋滟平，千重媚脸初生。\n凌波罗韈势轻轻。\n烟笼日照，珠翠半分明。\n风引宝衣疑欲舞，鸾回凤翥堪惊。\n也知心许恐无成。\n陈王辞赋，千载有声名。",
        "dynasty": "唐",
        "collection_info": null
    },
    {
        "title": "临江仙 六",
        "author": "牛希济",
        "content": "柳带摇风汉水滨，平芜两岸争匀。\n鸳鸯对浴浪痕新。\n弄珠游女，微笑自含春。\n轻步暗移蝉鬓动，罗帬风惹轻尘。\n水精宫殿岂无因。\n空劳纤手，解佩赠情人。",
        "dynasty": "唐",
        "collection_info": null
    },
    {
        "title": "临江仙 七",
        "author": "牛希济",
        "content": "洞庭波浪飐晴天，君山一点凝烟。\n此中真境属神仙。\n玉楼珠殿，相映月轮边。\n万里平湖秋色冷，星辰垂影参然。\n橘林霜重更红鲜。\n罗浮山下，有路暗相连。",
        "dynasty": "唐",
        "collection_info": null
    },
    {
        "title": "奉诏赋蜀主降唐",
        "author": "牛希济",
        "content": "满城文武欲朝天，不觉邻师犯塞烟。唐主再悬新日月，\n古往今来亦如此，几曾欢笑几潸然。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十"
        }
    },
    {
        "title": "生查子",
        "author": "牛希济",
        "content": "春山烟欲收，天澹星稀小。残月脸边明，别泪临清晓。\n语已多，情未了，回首犹重道。记得绿罗裙，处处怜芳草。\n新月曲如眉，未有团圞意。红豆不堪看，满眼相思泪。\n终日劈桃穰，人在心儿裏。两朵隔墙花，早晚成连理。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十三"
        }
    },
    {
        "title": "中兴乐",
        "author": "牛希济",
        "content": "池塘暖碧浸晴晖，蒙蒙柳絮轻飞。红蕊凋来，醉梦还稀。\n春云空有雁归，珠帘垂。东风寂寞，恨郎抛掷，泪湿罗衣。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十三"
        }
    },
    {
        "title": "酒泉子",
        "author": "牛希济",
        "content": "枕转簟凉，清晓远钟残梦。月光斜，帘影动，旧炉香。\n梦中说尽相思事，纤手匀双泪。去年书，今日意，断人肠。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十三"
        }
    },
    {
        "title": "谒金门",
        "author": "牛希济",
        "content": "秋已暮，重迭关山岐路。嘶马摇鞭何处去，晓禽霜满树。\n梦断禁城钟鼓，泪滴枕檀无数。一点凝红和薄雾，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十三"
        }
    },
    {
        "title": "临江仙",
        "author": "牛希济",
        "content": "峭碧参差十二峰，冷烟寒树重重。瑶姬宫殿是仙踪。\n金炉珠帐，香霭昼偏浓。\n一自楚王惊梦断，人间无路相逢。至今云雨带愁容。\n月斜江上，征棹动晨钟。\n谢家仙观寄云岑，岩萝拂地成阴。洞房不闭白云深。\n当时丹灶，一粒化黄金。\n石壁霞衣犹半挂，松风长似鸣琴。时闻唳鹤起前林。\n十洲高会，何处许相寻。\n渭阙宫城秦树凋，玉楼独上无憀。含情不语自吹箫。\n调清和恨，天路逐风飘。\n何事乘龙人忽降，似知深意相招。三清携手路非遥。\n世间屏障，彩笔划娇饶。\n江绕黄陵春庙闲，娇莺独语关关。满庭重迭绿苔斑。\n阴云无事，四散自归山。\n箫鼓声稀香烬冷，月娥敛尽弯环。风流皆道胜人间，\n素洛春光潋滟平，千重媚脸初生。凌波罗袜势轻轻。\n烟笼日照，珠翠半分明。\n风引宝衣疑欲舞，鸾回凤翥堪惊。也知心许恐无成。\n陈王辞赋，千载有声名。\n柳带摇风汉水滨，平芜两岸争匀。鸳鸯对浴浪痕新。\n弄珠游女，微笑自含春。\n轻步暗移蝉鬓动，罗裙风惹轻尘。水精宫殿岂无因。\n空劳纤手，解佩赠情人。\n洞庭波浪飐晴天，君山一点凝烟。此中真境属神仙。\n玉楼珠殿，相映月轮边。\n万里平湖秋色冷，星辰垂影参然。橘林霜重更红鲜。\n罗浮山下，有路暗相连。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十三"
        }
    }
]