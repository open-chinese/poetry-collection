[
    {
        "uuid": "46d9f49674f312cba627a97614c9dc15",
        "title": "舟次南华寺",
        "author": "李乔木",
        "content": "衣钵相传旧，菩提漫尔栽。\n好山僧独占，冒暑我初来。\n野鸟迎人语，溪塘傍竹开。\n登临问因果，老衲笑相陪。",
        "dynasty": "宋",
        "collection_info": null
    },
    {
        "uuid": "7f9f3c2d7b38a0de7f6af9be2eb7ad4a",
        "title": "平黎锡宴",
        "author": "李乔木",
        "content": "圣主当年重武文，柳营韬略孰同群。\n名播中外扬三殿，威遏鲸鲵震六军。\n宴锡九重恩浩荡，醉酣三爵坐氤氲。\n何人缓带当樽俎，彝鼎重看勒巨勋。",
        "dynasty": "宋",
        "collection_info": null
    }
]