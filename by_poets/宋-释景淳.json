[
    {
        "uuid": "8d270a3a7e415b588714fef120a79d16",
        "title": "绝句  其一",
        "author": "释景淳",
        "content": "夜色中旬后，虚堂坐几更。\n临溪猿不叫，当槛月初生。",
        "dynasty": "宋",
        "collection_info": null
    },
    {
        "uuid": "efdc81f5aa2b3fa5182e11f48448aabd",
        "title": "绝句  其二",
        "author": "释景淳",
        "content": "后夜客来稀，幽斋独掩扉。\n月中无旁立，草际一萤飞。",
        "dynasty": "宋",
        "collection_info": null
    },
    {
        "uuid": "b15df015ba95aa3fdcba3abdec7ae586",
        "title": "句  其一",
        "author": "释景淳",
        "content": "捲箔西风起，乘时上古台。\n秋声随叶下，夜色带烟来。",
        "dynasty": "宋",
        "collection_info": null
    },
    {
        "uuid": "4aea803005508d637d23e0ebc7558247",
        "title": "句  其二",
        "author": "释景淳",
        "content": "渔翁睡重春潭阔，白鸟不飞舟自横。",
        "dynasty": "宋",
        "collection_info": null
    },
    {
        "uuid": "24c5143eea69fefdf09e6eeee94051a1",
        "title": "偈",
        "author": "释景淳",
        "content": "怕寒懒剃髼松髮，爱暖频添榾柮柴。\n破衲伽黎撩乱搭，谁能劳力强安排。",
        "dynasty": "宋",
        "collection_info": null
    }
]