[
    {
        "uuid": "78797b2a59d1e07cb9729a29f738b999",
        "title": "题兴化高田院桥亭",
        "author": "郑良士",
        "content": "到此溪亭上，浮生始觉非。\n野僧还惜别，游客亦忘归。\n月满千岩静，风清一磬微。\n何时脱尘役，杖履愿相依。",
        "dynasty": "唐",
        "collection_info": null
    },
    {
        "uuid": "b8f9e3af5de49c525bf1348b264fffe3",
        "title": "游九鲤湖",
        "author": "郑良士",
        "content": "仄径倾崖不可通，湖岚林霭共溟蒙。\n九溪瀑影飞花外，万树春声细雨中。\n覆石云闲丹竈冷，采芝人去洞门空。\n我来不乞邯郸梦，取醉聊乘郑国风。",
        "dynasty": "唐",
        "collection_info": null
    },
    {
        "uuid": "96ee679a800dfeaf5fdf003692870cef",
        "title": "寄富洋院禅者",
        "author": "郑良士",
        "content": "画破青山路一条，走鞭飞盖去何遥。\n碍天岩树春先冷，锁院溪云昼不销。\n霅上茗芽因客煮，海南沈屑为斋烧。\n谁能学得空门士，冷却心灰守寂寥。",
        "dynasty": "唐",
        "collection_info": null
    },
    {
        "uuid": "54ea23b81eaa3483851e1d4a04f6c943",
        "title": "郑明府池亭",
        "author": "郑良士",
        "content": "月魄星精称逸才，讼亭南面小亭开。\n啸猿洞裏移松入，栖鹭湾中选石来。\n数处履痕侵绿甃，半街帘影护青苔。\n静留野客看云坐，多把清吟送酒杯。\n（《诗渊》第五册第三一三六页。\n原署郑昌士，为良士之初名，见《十国春秋》卷九五）。",
        "dynasty": "唐",
        "collection_info": null
    },
    {
        "uuid": "5830fd7b43eb39e720ca93210f744a09",
        "title": "送人罢尉归山",
        "author": "郑良士",
        "content": "数年山县掌闲司，罢任还同到任时。\n临别更无邀客酒，还归空有寄僧诗。\n路傍岳色行难尽，馆宿泉声梦最迟。\n想达故斋春日晚，旧[栽]（裁）庭树是花枝。\n（同前第六册第四三八三页）。",
        "dynasty": "唐",
        "collection_info": null
    },
    {
        "uuid": "1cc915cabbae653501a7178c4f655dcb",
        "title": "题鸣峯岩 一",
        "author": "郑良士",
        "content": "卓锡栖云老道翁，结茅甃塔万山中。\n石炉昼夜香腾雾，琪树春秋翠插空。\n菜长给孤园值雨，藤摆罗汉谷生风。\n禅闻寂寞无人到，尘世喧嚣总不同。",
        "dynasty": "唐",
        "collection_info": null
    },
    {
        "uuid": "51894c67d59421a9fb05ea4b883d5c0c",
        "title": "题鸣峯岩 二",
        "author": "郑良士",
        "content": "烟水苍苍鲤水南，千松万籁障精蓝。\n银釭剔起残灯焰，石鼎烹来新茗甘。\n罄响僧僮扬梵语，云迷佛阁隐瞿昙。\n道人去久知何处，明月年年照石龛。\n（《莆风清籁集》卷五四）。",
        "dynasty": "唐",
        "collection_info": null
    },
    {
        "uuid": "d95cc2f4cee0f91bbaf0f75e1d964c5a",
        "title": "游九鲤湖",
        "author": "郑良士",
        "content": "仄径倾崖不可通，湖岚林霭共溟蒙。\n九溪瀑影飞花外，我来不乞邯郸梦，取醉聊乘郑国风。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十六"
        }
    },
    {
        "uuid": "cbd9421da294eaf07c2c046c4cdd43bc",
        "title": "寄富洋院禅者",
        "author": "郑良士",
        "content": "画破青山路一条，走鞭飞盖去何遥。\n碍天岩树春先冷，谁能学得空门士，冷却心灰守寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十六"
        }
    }
]