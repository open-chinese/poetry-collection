[
    {
        "uuid": "4079ffd2e47b4b44308de222e21ff3fe",
        "title": "题透明岩安禄山题记后（透明岩，亦名栖真岩，在大蓬山。岩西曰禅窟，岩壁上有安禄山题记云：「大唐先天二年，岁在辛丑，七月朔，安禄山敬造弥勒佛一龛。」有清远居士题其后云云。王象之按：「先天二年即开元元年，是时禄山尚未显，以相传之久，兼恐别有姓名偶同，姑两存之。」）",
        "author": "清远居士",
        "content": "妖胡作逆罪滔天，翠辇仓皇幸蜀川。\n千载业缘磨不尽，却来邀福向金仙。\n（《舆地纪胜》一八八《蓬州·景物》及《碑记》）（〖1〗叶奕苞《金石录补》卷十二云：「居士不知何许人。\n颜鲁公于虎邱题咏，同游者亦曰清远，未知即其人否。\n」）。",
        "dynasty": "唐",
        "collection_info": null
    }
]