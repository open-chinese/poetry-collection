[
    {
        "uuid": "c9f11210a869b8d820b24ec848a659f1",
        "title": "险竿行",
        "author": "柳曾",
        "content": "山险惊摧辀，水险能覆舟。\n奈何平地不肯立，走上百尺高竿头。\n我不知尔是人耶復猱耶？使我为尔长嘆嗟。\n我闻孝子不许国，忠臣不爱家。\n尔今轻命重黄金，忠孝两亏徒尔夸。\n始以险技悦君目，终以贪心媚君禄。\n百尺高竿百度缘，一足参差一家哭。\n险竿儿，听我语，更有险徒险于汝。\n重于权者失君恩，落向天涯海边去。\n险竿儿，尔须知，险途欲往尔可思。\n上得不下下不得，我谓此辈险于险竿儿。",
        "dynasty": "唐",
        "collection_info": null
    },
    {
        "uuid": "09fddc33d9841f0581622fa56693732c",
        "title": "险竿行",
        "author": "柳曾",
        "content": "山险惊摧辀，水险能覆舟。\n奈何平地不肯立，尔今轻命重黄金，忠孝两亏徒尔夸。\n始以险技悦君目，险竿儿，听我语，更有险徒险于汝。\n重于权者失君恩，上得不下下不得，我谓此辈险于险竿儿。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十六"
        }
    }
]