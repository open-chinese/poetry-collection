[
    {
        "uuid": "11a8896e42c07eeecf73c95aa02d0749",
        "title": "安德山池宴集",
        "author": "褚遂良",
        "content": "伏枥丹霞外，遮园焕景舒。\n行云泛层阜，蔽月下清渠。\n亭中奏赵瑟，席上舞燕裾。\n花落春莺晚，风光夏叶初。\n良朋比兰蕙，雕藻迈琼琚。\n独有狂歌客，来承欢宴余。",
        "dynasty": "唐",
        "collection_info": null
    },
    {
        "uuid": "1cc3ea7e32cb7fe358e559c31ba9f915",
        "title": "辽东侍宴山夜临秋同赋临韵应诏",
        "author": "褚遂良",
        "content": "涿野轩皇陈，丹浦帝尧心。\n弯弧射封豕，解网纵前禽。\n慿高御爽节，流月扬清阴。\n雾匝长城险，云归渤澥深。\n飜垗入层汉，落雁警遥岑。\n露条疏更响，凉蝉寂不吟。\n三韩初静乱，八桂始披襟。\n商飚泛轻武，自涧引衣簮。\n酒漾投川醁，歌传芳树音。\n边烽良永□，麾旆竦成林。",
        "dynasty": "唐",
        "collection_info": null
    },
    {
        "uuid": "08cb724904b4aa8e8712d9dbef49e7c3",
        "title": "春日侍宴望海应诏",
        "author": "褚遂良",
        "content": "从军渡蓬海，万里正苍苍。\n萦波迴地轴，激浪上天潢。\n夕云类鹏徙，春涛疑盖张。\n天吴静无际，金驾俨成行。\n戈船凌白日，鞭石[耿]（秋）虹梁。\n电举[朝]（潮）宗外，风驱韩貊乡。\n之罘初播雨，辽碣始分光。\n麾城湛□□，□□□□□。\n同文渐边服，入塞伫歌倡。\n（据《翰林学士集》校改。\n）。",
        "dynasty": "唐",
        "collection_info": null
    },
    {
        "uuid": "e8951e332593603362569bc94ad2d918",
        "title": "奉和行经破薛举战地应诏",
        "author": "褚遂良",
        "content": "王功先美化，帝略蕴戎昭。\n鱼骊（友人蒋礼来同志谓当作鱼丽，本《左传》。\n）入丹浦，龙战起鸣条。\n长剑星光落，高旗月影摇。\n（《翰林学士集》此句缺「摇」字。\n）昔往摧勍寇，今巡奏短箫。\n旌门丽霜景，帐殿含秋飇。\n□池水未结，（「□池」，《翰林学士集》作「□沲」，上字下半残存，疑为「河」字。\n）官渡柳初凋。\n边烽夕雾卷，关陈晓云销。\n鸿名兼辙迹，至圣俯唐尧。\n睿藻烟霞焕，天声宫羽调。\n平分共饮德，率土更闻韶。\n（以上三诗载《武林往哲遗着》。\n）（以上三诗皆出日本尾张国真福寺藏唐卷子本《翰林学士集》。\n此集清末田贵阳陈田携归影刻传世。\n）。",
        "dynasty": "唐",
        "collection_info": null
    },
    {
        "uuid": "f7d8dc394a6653d9c690fe66444531fb",
        "title": "湘潭偶题诗",
        "author": "褚遂良",
        "content": "远山酋萃（友人蒋礼垗同志谓当作「𡺚崒」。\n）翠凝烟，烂漫桐花二月天。\n游徧九衢灯火夜，归来月挂海棠前。\n（此诗载《槐庐丛书》、《金石录补》卷二十二。\n《全唐诗续补遗》卷一据《畲山诗话》录此诗，今删去。\n首句「酋萃」二字，《畲山诗话》正作「𡺚崒」，与蒋说合。\n明陈继儒《妮古录》卷一谓宋咸淳中邑令赵必穆于池中得断碑，上刻此诗。\n首句二字亦作「𡺚崒」。\n录此诗后云「余皆莫辨」。\n）（〖1〗《槐庐丛书》、《金石录补》按此为褚遂良贬潭州都督时所作。\n）。",
        "dynasty": "唐",
        "collection_info": null
    }
]