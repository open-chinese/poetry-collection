[
    {
        "uuid": "ad97da043161019893b7e396eac49a73",
        "title": "水调歌头 千古钓台下",
        "author": "郑庶",
        "content": "千古钓台下，老尽去来人。\n倚空绝壁，朝暮秀色只如春。\n高挂瀑泉千尺，洗到云根山骨，无处着风尘。\n秋尽玉壶冷，别是一干坤。\n问当日，中兴将，汉功臣。\n云台何在，寂寞谁复记丹青。\n争似先生标致，长共清风明月，不减旧精神。\n无限兴亡意，舒卷在丝纶。",
        "dynasty": "宋",
        "collection_info": null
    }
]