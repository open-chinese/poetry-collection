[
    {
        "uuid": "a404c8003f8aac95c7fd2b041a3577ec",
        "title": "黄金台",
        "author": "岑义",
        "content": "雕墙峻字无不亡，蓟城筑宫国乃昌。\n屈身延士礼优异，四方英俊如云翔。\n郭生马喻真良策，亟卿拜乐卿为上客。\n兵行旬日入临淄，秦楚诸君咸辟易。\n夙心已雪先王耻，七十齐城祇余二。\n君王先去主帅逃，嘆息后人非继志。\n巍台悲惨朔风号，不知骑劫何时招。\n（《古今图书集成·职方典》二九《顺天府部》）。",
        "dynasty": "唐",
        "collection_info": null
    }
]