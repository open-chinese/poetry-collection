[
    {
        "uuid": "3e895a37cf2e2ef9446f7b8105c13065",
        "title": "小苑春望宫池柳色",
        "author": "黎逢",
        "content": "上林新柳变，小苑暮天晴。\n始望和烟密，遥怜拂水轻。\n色承阳气暖，阴带御沟清。\n不厌随风弱，仍宜向日明。\n垂丝遍阁榭，飞絮触帘旌。\n渐到依依处，思闻出谷鸎。",
        "dynasty": "唐",
        "collection_info": null
    },
    {
        "uuid": "a45bb45c6bce335963bc722e652f4eed",
        "title": "夏首犹清和",
        "author": "黎逢",
        "content": "早夏宜初景，和光起禁城。\n祝融将御节，炎帝启朱明。\n日送残花晚，风过御苑清。\n郊原浮麦气，池沼发荷英。\n树影临山动，禽飞入汉轻。\n幸逢尧禹化，全胜谷中情。",
        "dynasty": "唐",
        "collection_info": null
    },
    {
        "uuid": "e08df090061d75ebee853092ffd65e8c",
        "title": "小苑春望宫池柳色",
        "author": "黎逢",
        "content": "上林新柳变，小苑暮天晴。\n始望和烟密，遥怜拂水轻。\n色承阳气暖，阴带御沟清。\n不厌随风弱，仍宜向日明。\n垂丝遍阁榭，飞絮触帘旌。\n渐到依依处，思闻出谷莺。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十八"
        }
    }
]