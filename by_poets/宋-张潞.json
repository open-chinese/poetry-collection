[
    {
        "uuid": "75dc596801f93bb27bc8a2e364e32ba0",
        "title": "祝英台近 宝熏浓",
        "author": "张潞",
        "content": "宝熏浓，云幄重，琼叶丽金蕊。\n黛绿蜂黄，秋态未憔悴。\n绣帘深院黄昏，着香无处，人欲睡、为花重起。\n月如水。\n别有天外楼台，玲珑异尘世。\n翠袖生寒，只欠素娥倚。\n何如倩取西风，吹将归去，为添在、广寒宫里。",
        "dynasty": "宋",
        "collection_info": null
    },
    {
        "uuid": "3f23c9373983f601f73b6a3459a3e62a",
        "title": "嘉定辛巳之官经游浯溪读碑感慨为赋七言",
        "author": "张潞",
        "content": "高棱巨壁立□苍，中直浯溪带样长。\n黄屋朝临蜀万里，翠珉暮刻楚三湘。\n两朝功罪干坤定，二子文书日月光。\n太息斯盟谁復主，代兴今者得黄张。",
        "dynasty": "宋",
        "collection_info": null
    },
    {
        "uuid": "45468f474fd5a6bbeb7a07726784533f",
        "title": "句  其一",
        "author": "张潞",
        "content": "未能子字民，但欲兄事钱。",
        "dynasty": "宋",
        "collection_info": null
    },
    {
        "uuid": "d74aebacc7f9869a24b45ff0202e658b",
        "title": "句  其二",
        "author": "张潞",
        "content": "策勋蓑笠上，自是一云台。",
        "dynasty": "宋",
        "collection_info": null
    },
    {
        "uuid": "d2f40463ebf46e0ce5cfe371086e8bbd",
        "title": "句  其三",
        "author": "张潞",
        "content": "忧兄行不得，劝客不如归。",
        "dynasty": "宋",
        "collection_info": null
    },
    {
        "uuid": "28e27dcd69a73471611b83254c082ebd",
        "title": "句  其四",
        "author": "张潞",
        "content": "独木乘危涉，劳薪带湿炊。",
        "dynasty": "宋",
        "collection_info": null
    },
    {
        "uuid": "3c6769d808fe0288be8d8c1901b4851b",
        "title": "句  其五",
        "author": "张潞",
        "content": "蝙蝠迴旋舞，蚊蝱跋扈飞。",
        "dynasty": "宋",
        "collection_info": null
    },
    {
        "uuid": "a0bf1a3441dc62dc745d16c297a92b88",
        "title": "句  其六",
        "author": "张潞",
        "content": "阮孚几蜡屐，晏子一狐裘。",
        "dynasty": "宋",
        "collection_info": null
    },
    {
        "uuid": "51e5ebaa8b1839faf813255237ada74e",
        "title": "句  其七",
        "author": "张潞",
        "content": "移封初闷闷，通道忽陶陶。",
        "dynasty": "宋",
        "collection_info": null
    },
    {
        "uuid": "b95ac3cf180cbc9402eb37f0d2c76ebe",
        "title": "句  其八",
        "author": "张潞",
        "content": "紫垂户外瞻天近，绿堕楼前到地香。",
        "dynasty": "宋",
        "collection_info": null
    },
    {
        "uuid": "f124bee77e073a5d58a606f498ff2762",
        "title": "句  其九",
        "author": "张潞",
        "content": "江汉西来天地白。",
        "dynasty": "宋",
        "collection_info": null
    }
]