[
    {
        "uuid": "0a1120dd8dbc35f1ccaae603a0dfa030",
        "title": "次龙吟寺壁间韵",
        "author": "赵汝育",
        "content": "解鞍游古寺，夕照满疎林。\n雨过山如画，风生竹解吟。\n龙眠秋水静，豹隠暮云深。\n唤醒游僊梦，数声何处碪。",
        "dynasty": "宋",
        "collection_info": null
    },
    {
        "uuid": "8e4814b9f303a312f5f5fa6a694298fb",
        "title": "浮丘坛",
        "author": "赵汝育",
        "content": "临阳僊窟宅，遗迹在岩扉。\n丹就泉如旧，坛空人已非。\n碧峰千古在，黄鹤几时归。\n乞我刀圭惠，从君隠翠微。",
        "dynasty": "宋",
        "collection_info": null
    }
]