[
    {
        "uuid": "85c70c7962ed9591c46a0ebd55ef1e99",
        "title": "明月楼",
        "author": "张致远",
        "content": "明月楼前可万家，凤山庵下日初斜。\n风流耆旧消沉尽，空睇寒江耿暮霞。",
        "dynasty": "宋",
        "collection_info": null
    },
    {
        "uuid": "90a0ab20f2141ca6741067ef0af8888d",
        "title": "祭梅州守",
        "author": "张致远",
        "content": "四百余年鰐不归，七十二滩险莫支。\n千艘上下无倾欹，波间小艇理筩丝。",
        "dynasty": "宋",
        "collection_info": null
    },
    {
        "uuid": "0d53e6b9dace91252dba9758afcd4e89",
        "title": "观陈谏议祠有感",
        "author": "张致远",
        "content": "权门车马日騑騑，独犯天颜咫尺威。\n愿借君王斩马剑，何惭妻子泣牛衣。\n丹书到死成罗织，青史平生赖发挥。\n遥望湘滨成楚些，英魂应逐屈原归。",
        "dynasty": "宋",
        "collection_info": null
    },
    {
        "uuid": "573a8a354ca35fc1330f08c861a4fb76",
        "title": "百丈寺",
        "author": "张致远",
        "content": "微官驱我走尘埃，每到林泉眼豁开。\n莲社未容书姓字，又随流水出山来。",
        "dynasty": "宋",
        "collection_info": null
    },
    {
        "uuid": "fb78db437daced872b75cb2466064d23",
        "title": "句  其一",
        "author": "张致远",
        "content": "曾井有泉消毒瘴，程江无屋祠高贤。",
        "dynasty": "宋",
        "collection_info": null
    },
    {
        "uuid": "1f189adfeed2d1a50f7861849c0d3dca",
        "title": "句  其二",
        "author": "张致远",
        "content": "三寺楼台烟雾裏，一川芦苇画图中。",
        "dynasty": "宋",
        "collection_info": null
    }
]