[
    {
        "uuid": "25680a8264a4707326d46673ce7f0efd",
        "title": "敬赞月林观禅师  其一",
        "author": "陈贵谦",
        "content": "示现人间忍辱仙，单提独弄祖师禅。\n生涯一钵无安处，惟有声名万古传。",
        "dynasty": "宋",
        "collection_info": null
    },
    {
        "uuid": "304fd3f41ed007749c2003a9110e2e0b",
        "title": "敬赞月林观禅师  其二",
        "author": "陈贵谦",
        "content": "传得西林夜半衣，解将铁笛逆风吹。\n重重话堕全担荷，青出于蓝只自知。",
        "dynasty": "宋",
        "collection_info": null
    },
    {
        "uuid": "646d6bfbd290dfc446207c672fb3ca45",
        "title": "敬赞月林观禅师  其三",
        "author": "陈贵谦",
        "content": "与师曾结宿生因，一笑吴门二十春。\n再见已忘标月指，无言可赞法王身。",
        "dynasty": "宋",
        "collection_info": null
    }
]