[
    {
        "uuid": "7c0b432dd181c8c3cdbc03590c1fe2d4",
        "title": "早春桂林殿应诏",
        "author": "陈叔达",
        "content": "金铺照春色，玉律动年华。\n朱楼云似盖，丹桂雪如花。\n水岸衔阶转，风条出柳斜。\n轻舆临太液，湛露酌流霞。",
        "dynasty": "唐",
        "collection_info": null
    },
    {
        "uuid": "00e67136bf3650e4721e059db9149565",
        "title": "后渚置酒",
        "author": "陈叔达",
        "content": "大渚初惊夜，中流沸鼓鼙。\n寒沙满曲浦，夕雾上邪溪。\n岸广凫飞急，云深鴈度低。\n严关犹未遂，此夕待晨鸡。",
        "dynasty": "唐",
        "collection_info": null
    },
    {
        "uuid": "ef506c57e732384ee05a9a2b97466b89",
        "title": "听邻人琵琶",
        "author": "陈叔达",
        "content": "本是龙门桐，因妍入汉宫。\n香缘罗袖裏，声逐朱弦中。\n虽有相思韵，翻将入塞同。\n关山临却月，花蘂散迴风。\n为将金谷引，添令曲未终。",
        "dynasty": "唐",
        "collection_info": null
    },
    {
        "uuid": "3f5313f7e3b9a7fdf7f854243ebdb7c5",
        "title": "州城西园入斋祠社",
        "author": "陈叔达",
        "content": "升坛预洁祀，诘早肃分司。\n达气风霜积，登光日色迟。\n农教先八政，阳和秩四时。\n祈年服垂冕，告币动褰帷。\n瘗地尊余奠，人天庶有资。\n椒兰卒清酌，簠簋彻香萁。\n折俎分归胙，充庭降受釐。\n方凭知礼节，况奉化雍熙。",
        "dynasty": "唐",
        "collection_info": null
    },
    {
        "uuid": "bf48dac5a687c51ff9f0f458a242a4ef",
        "title": "春首",
        "author": "陈叔达",
        "content": "雪花联玉树，冰彩散瑶池。\n翔禽遥出没，积翠远参差。",
        "dynasty": "唐",
        "collection_info": null
    },
    {
        "uuid": "31ef1c24eb9a5ec2d85e97c3dd2e7e28",
        "title": "初年",
        "author": "陈叔达",
        "content": "和风起天路，严气消冰井。\n索索枝未柔，厌厌漏犹永。",
        "dynasty": "唐",
        "collection_info": null
    },
    {
        "uuid": "2080fd68d3ba463561239b3b89bc1d9c",
        "title": "咏菊",
        "author": "陈叔达",
        "content": "霜间开紫蔕，露下发金英。\n但令逢采摘，宁辞独晚荣。",
        "dynasty": "唐",
        "collection_info": null
    },
    {
        "uuid": "19be3612e1e4274bfaf1517376bb0137",
        "title": "自君之出矣  一",
        "author": "陈叔达",
        "content": "自君之出矣，红颜转憔悴。\n思君如明烛，煎心且衔泪。",
        "dynasty": "唐",
        "collection_info": null
    },
    {
        "uuid": "e35985d6071283952a45a3d4bb992781",
        "title": "自君之出矣  二",
        "author": "陈叔达",
        "content": "自君之出矣，明镜罢红妆。\n思君如夜烛，煎泪几千行。",
        "dynasty": "唐",
        "collection_info": null
    },
    {
        "uuid": "7ad918d7a67ab670d8f9926c21289f8d",
        "title": "太庙祼地歌辞",
        "author": "陈叔达",
        "content": "清庙既裸，郁鬯推礼。\n大哉孝思，严恭祖祢。\n龙衮以祭，鸾刀思启。\n发德朱弦，升歌丹陛。\n遥享粢盛，堂斟况齐。\n降福穰穰，来仪济济。",
        "dynasty": "唐",
        "collection_info": null
    },
    {
        "uuid": "55d9bc32a274bb5204d3bc4da55f30b7",
        "title": "入阙咏空镜台诗",
        "author": "陈叔达",
        "content": "即今装饰废，雕零衢路间。\n姮娥与明月，相共落关山。\n（见中华书局排印本唐徐坚等纂《初学记》卷二十五。\n）。",
        "dynasty": "唐",
        "collection_info": null
    },
    {
        "uuid": "99a890a8151a6cddf3e1ebd76aa6e654",
        "title": "后渚置酒",
        "author": "陈叔达",
        "content": "大渚初惊夜，中流沸鼓鼙。\n寒沙满曲浦，夕雾上邪溪。\n岸广凫飞急，云深雁度低。\n严关犹未遂，此夕待晨鸡。",
        "dynasty": "唐",
        "collection_info": {
            "collection": "御定全唐诗",
            "volume": "卷三十"
        }
    },
    {
        "uuid": "1b9a86ed1939ffbc63844d5c3acdcce6",
        "title": "听邻人琵琶",
        "author": "陈叔达",
        "content": "本是龙门桐，因妍入汉宫。\n香缘罗袖裏，声逐朱弦中。\n虽有相思韵，翻将入塞同。\n关山临却月，花蕊散回风。\n为将金谷引，添令曲未终。",
        "dynasty": "唐",
        "collection_info": {
            "collection": "御定全唐诗",
            "volume": "卷三十"
        }
    },
    {
        "uuid": "8ebc55d5751842d786c2839d4b8683db",
        "title": "州城西园入斋祠社",
        "author": "陈叔达",
        "content": "升坛预洁祀，诘早肃分司。\n达气风霜积，登光日色迟。\n农教先八政，阳和秩四时。\n祈年服垂冕，告币动褰帷。\n瘗地尊余奠，人天庶有资。\n椒兰卒清酌，簠簋彻香萁。\n折俎分归胙，充庭降受厘。\n方凭知礼节，况奉化雍熙。",
        "dynasty": "唐",
        "collection_info": {
            "collection": "御定全唐诗",
            "volume": "卷三十"
        }
    },
    {
        "uuid": "64d4e6b9bda7588b6dd359e2e13915c8",
        "title": "咏菊",
        "author": "陈叔达",
        "content": "霜间开紫蒂，露下发金英。\n但令逢采摘，宁辞独晚荣。",
        "dynasty": "唐",
        "collection_info": {
            "collection": "御定全唐诗",
            "volume": "卷三十"
        }
    },
    {
        "uuid": "bb671eb7e5154595d6f436ada0ecc888",
        "title": "自君之出矣",
        "author": "陈叔达",
        "content": "自君之出矣，红颜转憔悴。\n思君如明烛，煎心且衔泪。\n自君之出矣，明镜罢红妆。\n思君如夜烛，煎泪几千行。",
        "dynasty": "唐",
        "collection_info": {
            "collection": "御定全唐诗",
            "volume": "卷三十"
        }
    },
    {
        "uuid": "01c8ee6512062ab2f93231d01b10355e",
        "title": "太庙祼地歌辞",
        "author": "陈叔达",
        "content": "清庙既祼，郁鬯推礼。\n大哉孝思，严恭祖祢。\n龙衮以祭，鸾刀思启。\n发德朱弦，升歌丹陛。\n遥享粢盛，堂斟况齐。\n降福穰穰，来仪济济。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十二"
        }
    }
]