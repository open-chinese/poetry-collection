[
    {
        "uuid": "3b24845e26ee4fdbe07dc11afc5e2f4c",
        "title": "烛影摇红 霭霭春空",
        "author": "廖世美",
        "content": "霭霭春空，画楼森耸凌云渚。\n紫薇登览最关情，绝妙夸能赋。\n惆怅相思迟暮。\n记当日、朱阑共语。\n塞鸿难问，岸柳何穷，别愁纷絮。\n催促年光，旧来流水知何处。\n断肠何必更残阳，极目伤平楚。\n晚霁波声带雨。\n悄无人、舟横野渡。\n数峰江上，芳草天涯，参差烟树。",
        "dynasty": "宋",
        "collection_info": null
    },
    {
        "uuid": "1419a8e5702c9367344dcccddc9d78a1",
        "title": "好事近 落日水熔金",
        "author": "廖世美",
        "content": "落日水熔金，天淡暮烟凝碧。\n楼上谁家红袖，靠阑干无力。\n鸳鸯相对浴红衣，短棹弄长笛。\n惊起一双飞去，听波声拍拍。",
        "dynasty": "宋",
        "collection_info": null
    }
]