[
    {
        "uuid": "d9bab9028f4bbcd2571dc51b022b42e3",
        "title": "浣溪沙",
        "author": "南唐嗣主李璟",
        "content": "风压轻云贴水飞，乍晴池馆燕争泥，沈郎多病不胜衣。\n沙上未闻鸿雁信，竹间时听鹧鸪啼，此情惟有落花知。",
        "dynasty": "唐",
        "collection_info": null
    },
    {
        "uuid": "b619aedd8555d2bf23987010737b5f5f",
        "title": "摊破浣溪沙 一",
        "author": "南唐嗣主李璟",
        "content": "菡萏香销翠叶残，西风愁起绿波间。\n还与韶光共顦顇，不堪看。\n细雨梦回鸡塞远，小楼吹彻玉笙寒。\n多少泪珠何限恨，倚阑干。",
        "dynasty": "唐",
        "collection_info": null
    },
    {
        "uuid": "8e7122034f1759fa6c3c634b912bbb77",
        "title": "摊破浣溪沙 二",
        "author": "南唐嗣主李璟",
        "content": "手卷真珠上玉钩，依前春恨锁重楼。\n风裏落花谁是主，思悠悠。\n青鸟不传云外信，丁香空结雨中愁。\n回首渌波三峡暮，接天流。",
        "dynasty": "唐",
        "collection_info": null
    }
]