[
    {
        "uuid": "f54ba3764145acbb55e93e396eb03939",
        "title": "满庭芳 五洞深沈",
        "author": "陈若晦",
        "content": "五洞深沈，九峰回抱，望中云汉相侵。\n暮春天气，宫殿翠烟深。\n一片山光澹净，溪月上、碧水浮金。\n环楼杪，仙人度曲，空外响虚音。\n龙香，时暗引，青鸾白鹤，飞下秋阴。\n露华冷、环珠点缀瑶林。\n犹记华胥梦断，从别后、几许追寻。\n人间世，逝川东注，红日又西沈。",
        "dynasty": "宋",
        "collection_info": null
    }
]