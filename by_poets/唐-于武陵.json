[
    {
        "uuid": "9e640add88e868a62e886998199a1c1a",
        "title": "横吹曲辞 洛阳道",
        "author": "于武陵",
        "content": "浮世若浮云，千回故復新。\n旋添青草冢，更有白头人。\n岁暮客将老，雪晴山欲春。\n行行车与马，不尽洛阳尘。",
        "dynasty": "唐",
        "collection_info": null
    },
    {
        "uuid": "cbad1651077978f12aafd8e4564760ad",
        "title": "早春山行",
        "author": "于武陵",
        "content": "江草暖初绿，雁行皆北飞。\n异乡那久客，野鸟尚思归。\n十载过如梦，素心应已违。\n行行家渐远，更苦得书稀。",
        "dynasty": "唐",
        "collection_info": null
    },
    {
        "uuid": "bd75e0c8366f2053d369b9cf49212bd5",
        "title": "宿友生林居因怀贾区",
        "author": "于武陵",
        "content": "绕屋树森森，多栖紫阁禽。\n暂过当永夜，微得话前心。\n入楚行应远，经湘恨必深。\n那堪对寒烛，更赋别离吟。",
        "dynasty": "唐",
        "collection_info": null
    },
    {
        "uuid": "fbe26dbe25c9c798a3d3a6878396b509",
        "title": "赠卖松人",
        "author": "于武陵",
        "content": "入市虽求利，怜君意独真。\n劚将寒涧树，卖与翠楼人。\n瘦叶几经雪，淡花应少春。\n长安重桃李，徒染六街尘。",
        "dynasty": "唐",
        "collection_info": null
    },
    {
        "uuid": "4cbd63723b9e7d9eb34df479cb868bd4",
        "title": "友人南游不回因而有寄",
        "author": "于武陵",
        "content": "相思春树绿，千里亦依依。\n鄠杜月频满，潇湘人未归。\n桂花风半落，烟草蝶双飞。\n一别无消息，水南车迹稀。",
        "dynasty": "唐",
        "collection_info": null
    },
    {
        "uuid": "bcb35e7931fb4ff8e67de85764ef9beb",
        "title": "送酇县董明府之任",
        "author": "于武陵",
        "content": "南北行已久，怜君知苦辛。\n万家同草木，三载得阳春。\n东道听游子，夷门歌主人。\n空持语相送，应怪不沾巾。",
        "dynasty": "唐",
        "collection_info": null
    },
    {
        "uuid": "e306a53e160f39532a8bffce0bdc9c1b",
        "title": "山上树",
        "author": "于武陵",
        "content": "日暖上山路，鸟啼知已春。\n忽逢幽隐处，如见独醒人。\n石冷开常晚，风多落亦频。\n樵夫应不识，岁久伐为薪。",
        "dynasty": "唐",
        "collection_info": null
    },
    {
        "uuid": "fb3429d96835a53563d488e4bb6f9b9a",
        "title": "长信宫二首 一",
        "author": "于武陵",
        "content": "簟凉秋气初，长信恨何如。\n拂黛月生指，解鬟云满梳。\n一从悲画扇，几度泣前鱼。\n坐听南宫乐，凉风摇翠裾。",
        "dynasty": "唐",
        "collection_info": null
    },
    {
        "uuid": "de12bcfaaf090e352406368671530ef1",
        "title": "长信宫二首 二",
        "author": "于武陵",
        "content": "一失辇前恩，绮罗生暗尘。\n惟应深夜月，独伴向隅人。\n长信翠蛾老，昭阳红粉新。\n君心似秋节，不使草长春。",
        "dynasty": "唐",
        "collection_info": null
    },
    {
        "uuid": "79959cd0d0ed36e200f3c7c6bc7c41d4",
        "title": "洛阳道",
        "author": "于武陵",
        "content": "浮世若浮云，千回故復新。\n旋添青草冢，更有白头人。\n岁暮容将老，雪晴山欲春。\n行行车与马，不尽洛阳[尘]。",
        "dynasty": "唐",
        "collection_info": null
    },
    {
        "uuid": "97fedfba87c3490b199c710b19888620",
        "title": "东门路",
        "author": "于武陵",
        "content": "东门车马路，此路在浮沈。\n白日若不落，红尘应更深。\n从来名利地，皆起是非心。\n所以青青草，年年生汉阴。",
        "dynasty": "唐",
        "collection_info": null
    },
    {
        "uuid": "987be088cc5d8307f0234a12e4d4f643",
        "title": "江楼春望",
        "author": "于武陵",
        "content": "楼下长江路，舟车昼不闲。\n鸟声非故国，春色是他山。\n一望云復水，几重河与关。\n愁心随落日，万里各西还。",
        "dynasty": "唐",
        "collection_info": null
    },
    {
        "uuid": "cf311d9310f846562b5b003640384c62",
        "title": "洛中晴望",
        "author": "于武陵",
        "content": "九陌尽风尘，嚣嚣昼復昏。\n古今人不断，南北路长存。\n叶落上阳树，草衰金谷园。\n乱鸦归未已，残日半前轩。",
        "dynasty": "唐",
        "collection_info": null
    },
    {
        "uuid": "ef8d9d21428ec15b2fba5a6923e9a3d1",
        "title": "西归",
        "author": "于武陵",
        "content": "不繫与舟闲，悠悠吴楚间。\n羞将新白髮，却到旧青山。\n一叶忽离树，几人同入关。\n长安家尚在，秋至又西还。",
        "dynasty": "唐",
        "collection_info": null
    },
    {
        "uuid": "78bedd053e5571d2aeb693f4d447c4cd",
        "title": "南游",
        "author": "于武陵",
        "content": "穷秋几日雨，处处生苍苔。\n旧国寄书后，凉天方雁来。\n露繁山草湿，洲暖水花开。\n去尽同行客，一帆犹未回。",
        "dynasty": "唐",
        "collection_info": null
    },
    {
        "uuid": "299f76ca09a802b69b8a928633f9e41e",
        "title": "南游有感",
        "author": "于武陵",
        "content": "杜陵无厚业，不得驻车轮。\n重到曾游处，多非旧主人。\n东风千岭树，西日一洲苹。\n又渡湘江去，湘江水復春。",
        "dynasty": "唐",
        "collection_info": null
    },
    {
        "uuid": "e00704f8a5e189f163451ba2ca655060",
        "title": "夜泊湘江",
        "author": "于武陵",
        "content": "北风吹楚树，此地独先秋。\n何事屈原恨，不随湘水流。\n凉天生片月，竟夕伴孤舟。\n一作南行客，无成空白头。",
        "dynasty": "唐",
        "collection_info": null
    },
    {
        "uuid": "1ef8d4c4a4debc3401f548af29f44b6e",
        "title": "客中",
        "author": "于武陵",
        "content": "楚人歌竹枝，游子泪沾衣。\n异国久为客，寒宵频梦归。\n一封书未返，千树叶皆飞。\n南过洞庭水，更应消息稀。",
        "dynasty": "唐",
        "collection_info": null
    },
    {
        "uuid": "94c5cfad33aee7035005b5d583454d56",
        "title": "夜寻僧不遇",
        "author": "于武陵",
        "content": "数歇度烟水，渐非尘俗间。\n泉声入秋寺，月色遍寒山。\n石路几回雪，竹房犹闭关。",
        "dynasty": "唐",
        "collection_info": null
    },
    {
        "uuid": "988522eb73ad37d710e802ec22e42e3d",
        "title": "访道者不遇",
        "author": "于武陵",
        "content": "人间惟此路，长得绿苔衣。\n及户无行迹，游方应未归。\n平生无限事，到此尽知非。\n独倚松门久，阴云昏翠微。",
        "dynasty": "唐",
        "collection_info": null
    },
    {
        "uuid": "d57fdb69bcf9f0308c2b9f850728ae2c",
        "title": "赠王隐者山居",
        "author": "于武陵",
        "content": "石室扫无尘，人寰与此分。\n飞来南浦树，半是华山云。\n浮世几多事，先生应不闻。\n寒山满西日，空照雁成羣。",
        "dynasty": "唐",
        "collection_info": null
    },
    {
        "uuid": "7e64371b83ef52540a9f2e3a1280bac7",
        "title": "寄北客",
        "author": "于武陵",
        "content": "穷边足风惨，何处醉楼台？家去几千里，月圆十二回。\n寒阡随日远，雪路向城开。\n游子久无信，年年空雁来。",
        "dynasty": "唐",
        "collection_info": null
    },
    {
        "uuid": "65c9dc91e63dea160b1c1c5d2891abc9",
        "title": "寄友人",
        "author": "于武陵",
        "content": "长安清渭东，游子迹重重。\n此去红尘路，难寻君马踪。\n昔时轻一别，渐老贵相逢。\n应恋嵩阳住，嵩阳饶古松。",
        "dynasty": "唐",
        "collection_info": null
    },
    {
        "uuid": "d5389530ba478e92d3620c7d95092add",
        "title": "夜与故人别",
        "author": "于武陵",
        "content": "白日去难驻，故人非旧容。\n今宵一别后，何处更相逢？过楚水千里，到秦山几重。\n语来天又晓，月落满城钟。",
        "dynasty": "唐",
        "collection_info": null
    },
    {
        "uuid": "6cce2b677b35f54c856969ff6cc922ea",
        "title": "别故人",
        "author": "于武陵",
        "content": "行子与秋叶，各随南北风。\n虽非千里别，还阻一宵同。\n过尽少年日，尚如长转蓬。\n犹为布衣客，羞入故关中。",
        "dynasty": "唐",
        "collection_info": null
    },
    {
        "uuid": "0013ef1b5c45432072e45a603986d8a6",
        "title": "送客东归",
        "author": "于武陵",
        "content": "一听游子歌，秋计觉蹉跎。\n四海少平地，百川无定波。\n共惊年已暮，俱向客中多。\n又驾征轮去，东归事若何。",
        "dynasty": "唐",
        "collection_info": null
    },
    {
        "uuid": "d82a9c3e3f6ffce72e3f83b91ee64b7c",
        "title": "过侯王故第",
        "author": "于武陵",
        "content": "过此一酸辛，行人泪有痕。\n独残新碧树，犹拥旧朱门。\n歌歇云初散，檐空燕尚存。",
        "dynasty": "唐",
        "collection_info": null
    },
    {
        "uuid": "b04c02b6807b41242856a498cc8e5a47",
        "title": "孤云",
        "author": "于武陵",
        "content": "南北各万里，有云心更闲。\n因风离海上，伴月到人间。\n洛浦少高树，长安无旧山。\n裴回不可驻，漠漠又空还。",
        "dynasty": "唐",
        "collection_info": null
    },
    {
        "uuid": "3785689e442323aa63d8f67d488df136",
        "title": "远水",
        "author": "于武陵",
        "content": "悔作望南浦，望中生远愁。\n因知人易老，为有水东流。\n欲附故乡信，不逢归客舟。\n萋萋两岸草，又度一年秋。",
        "dynasty": "唐",
        "collection_info": null
    },
    {
        "uuid": "f6cc80e345869e5f3a0b4b3cfc5260a7",
        "title": "咏蝉",
        "author": "于武陵",
        "content": "江头一声起，芳岁已难留。\n听此高林上，遥知故国秋。\n应催风落叶，似劝客回舟。\n不是新蝉苦，年年自有愁。",
        "dynasty": "唐",
        "collection_info": null
    },
    {
        "uuid": "6295462683e11eff12de4425426e46a7",
        "title": "感情",
        "author": "于武陵",
        "content": "青山长寂寞，南望独高歌。\n四海故人尽，九原新壠多。\n西沈浮世日，东注逝川波。\n不使年华驻，此生能几何。",
        "dynasty": "唐",
        "collection_info": null
    },
    {
        "uuid": "9b9b8efa2bf75eb9521e044de478db72",
        "title": "早春日山居寄城郭知己",
        "author": "于武陵",
        "content": "阳和潜发荡寒阴，便使川原景象新。\n入户风泉声沥沥，当轩云岫色沈沈。\n残云带雨轻飘雪，嫩柳含烟小绽金。\n虽有眼前诗酒兴，遨游争得称闲心。",
        "dynasty": "唐",
        "collection_info": null
    },
    {
        "uuid": "1140c1c3d0688f11ccedd56256201ccf",
        "title": "劝酒",
        "author": "于武陵",
        "content": "劝君金屈巵，满酌不须辞。\n花发多风雨，人生足别离。",
        "dynasty": "唐",
        "collection_info": null
    },
    {
        "uuid": "7bb52234f6e3b3f664eb6ecba8a664cc",
        "title": "感怀",
        "author": "于武陵",
        "content": "东风吹草色，空使客蹉跎。\n不设太平险，更应游子多。\n几伤行处泪，一曲醉中歌。\n尽向青门外，东随渭水波。",
        "dynasty": "唐",
        "collection_info": null
    },
    {
        "uuid": "285cb6d8d8ef7d92860e626b92efc4f0",
        "title": "友人亭松",
        "author": "于武陵",
        "content": "俛仰不能去，如逢旧友同。\n曾因春雪散，见在华山中。\n何处有明月，访君听远风。\n相将归未得，各占石岩东。",
        "dynasty": "唐",
        "collection_info": null
    },
    {
        "uuid": "74fd4e20e12fd8f79a2f6b94e110e369",
        "title": "游中梁山",
        "author": "于武陵",
        "content": "僻地好泉石，何人曾陆沈。\n不知青嶂外，更有白云深。\n因此见乔木，几回思旧林。\n慇懃猨与鸟，惟我独何心。",
        "dynasty": "唐",
        "collection_info": null
    },
    {
        "uuid": "881438cfdcb45b7fb4be1b5731744136",
        "title": "寻山",
        "author": "于武陵",
        "content": "到此绝车轮，萋萋草树春。\n青山如有利，白石亦成尘。\n水阔应无路，松深不见人。\n如知巢与许，千载迹犹新。",
        "dynasty": "唐",
        "collection_info": null
    },
    {
        "uuid": "c8d853e667df4ac6cba296a8753e3ef1",
        "title": "宿江口",
        "author": "于武陵",
        "content": "南渡人来绝，喧喧雁满沙。\n自生江上月，长有客思家。\n半夜下霜岸，北风吹荻花。\n自惊归梦断，不得到天涯。",
        "dynasty": "唐",
        "collection_info": null
    },
    {
        "uuid": "7c72790fc9979f0e6ab05f00961bada6",
        "title": "秋夜达萧关",
        "author": "于武陵",
        "content": "扰扰浮梁路，人忙月自闲。\n去年为塞客，今夜宿萧关。\n辞国几经岁，望乡空见山。\n不知江叶下，又作布衣还。",
        "dynasty": "唐",
        "collection_info": null
    },
    {
        "uuid": "b6cdca361a3eda243458a1645aedc073",
        "title": "斜谷道",
        "author": "于武陵",
        "content": "乱峰连迭嶂，千里绿峨峨。\n蜀国路如此，游人车亦过。\n远烟当叶敛，骤雨逐风多。\n独忆紫芝叟，临风歌旧歌。",
        "dynasty": "唐",
        "collection_info": null
    },
    {
        "uuid": "5f2c5de45a30fcb1e46473c3a64aaf42",
        "title": "过百牢关贻舟中者",
        "author": "于武陵",
        "content": "蜀国少平地，方思京洛间。\n远为千里客，来度百牢关。\n帆影清江水，铃声碧草山。\n不因名与利，尔我各应闲。",
        "dynasty": "唐",
        "collection_info": null
    },
    {
        "uuid": "c76411174cab3723b8d7d9b7837a497c",
        "title": "客中览镜",
        "author": "于武陵",
        "content": "何当开此镜，即见髪如丝。\n白日急于水，一年能几时。\n每逢芳草处，长返故园迟。\n所以多为客，蹉跎欲怨谁。",
        "dynasty": "唐",
        "collection_info": null
    },
    {
        "uuid": "08751f52b587d72686189891711c4c4d",
        "title": "长安逢隐者",
        "author": "于武陵",
        "content": "征车千里至，碾遍六街尘。\n向此有营地，忽逢无事人。\n昔时颜未改，浮世路多新。\n且脱衣沽酒，终南山欲春。",
        "dynasty": "唐",
        "collection_info": null
    },
    {
        "uuid": "ace9b0714b3d831985ffe642e32451e2",
        "title": "与僧话旧",
        "author": "于武陵",
        "content": "草堂前有山，一见一相宽。\n处世贵僧静，青松因岁寒。\n他山逢旧侣，尽日话长安。\n所以闲行迹，千回遶药栏。",
        "dynasty": "唐",
        "collection_info": null
    },
    {
        "uuid": "4608a2d956db828f71692b2950c80c0e",
        "title": "赠王道士",
        "author": "于武陵",
        "content": "日日市朝路，何时无苦辛。\n不随丹竈客，终作白头人。\n浮世度千载，桃源方一春。\n归来华表上，应笑北邙尘。",
        "dynasty": "唐",
        "collection_info": null
    },
    {
        "uuid": "eecf980f4728d391cd88f4aeaa87a71b",
        "title": "匣中琴",
        "author": "于武陵",
        "content": "世人无正心，虫网匣中琴。\n何以经时废，非为娱耳音。\n独令高韵在，谁感隙尘深。\n应是南风曲，声声不合今。",
        "dynasty": "唐",
        "collection_info": null
    },
    {
        "uuid": "f23d16d64b66aea69cf3415f2627580c",
        "title": "过洛阳城",
        "author": "于武陵",
        "content": "古来利与名，俱在洛阳城。\n九陌鼓初起，万车轮已行。\n周秦时几变，伊洛水犹清。\n二月中桥路，鸟啼春草生。",
        "dynasty": "唐",
        "collection_info": null
    },
    {
        "uuid": "412484b88dd14693bbcb3f1d9ccc575d",
        "title": "望月",
        "author": "于武陵",
        "content": "离家凡几宵，一望一寥寥。\n新魄又将满，故乡应渐遥。\n独临彭蠡水，远忆洛阳桥。\n更有乘舟客，悽然亦驻桡。",
        "dynasty": "唐",
        "collection_info": null
    },
    {
        "uuid": "3e3dfbb8323c02333511c21ebf607c62",
        "title": "王将军宅夜听歌",
        "author": "于武陵",
        "content": "朱槛满明月，美人歌落梅。\n忽惊尘起处，疑有凤飞来。\n一曲听初彻，几年愁暂开。\n东南正云雨，不得见阳台。",
        "dynasty": "唐",
        "collection_info": null
    },
    {
        "uuid": "35e277ec297c4040a5a36e3c0f16000b",
        "title": "长信宫",
        "author": "于武陵",
        "content": "莫问古宫名，古宫空有城。\n惟应东去水，不改旧时声。",
        "dynasty": "唐",
        "collection_info": null
    },
    {
        "uuid": "e998821450694b4d06492f23bacebe43",
        "title": "高楼",
        "author": "于武陵",
        "content": "远天明月出，照此谁家楼。\n上有罗衣裳，凉风吹不休。",
        "dynasty": "唐",
        "collection_info": null
    },
    {
        "uuid": "2afdbde1557e2e870db3ae984ec80d9d",
        "title": "白樱树",
        "author": "于武陵",
        "content": "记得花开雪满枝，和蠭和蝶带花移。\n如今花落游蠭去，空作主人惆怅诗。",
        "dynasty": "唐",
        "collection_info": null
    },
    {
        "uuid": "81b6990f2bce2cdba266e0b2ec422e45",
        "title": "泛若耶宿云门",
        "author": "于武陵",
        "content": "溪船泛数里，渐觉少炎晖。\n暎水花连影，逢人鸟背飞。\n深犹见白石，凉好换生衣。\n未得多诗句，终须隔宿归。\n（《会稽掇英总集》卷六）。",
        "dynasty": "唐",
        "collection_info": null
    },
    {
        "uuid": "db70c3ed17ff75bd750862debff75c40",
        "title": "韦曲",
        "author": "于武陵",
        "content": "韦曲城南锦作堆，千金不惜买花栽。\n谁知贵戚多羇束，落尽春红不看来。\n（《类编长安志》卷九）。",
        "dynasty": "唐",
        "collection_info": null
    },
    {
        "uuid": "be4e4f962bdec9d7e7fbf1d10171f152",
        "title": "横吹曲辞：洛阳道",
        "author": "于武陵",
        "content": "浮世若浮云，千回故复新。\n旋添青草冢，更有白头人。\n岁暮客将老，雪晴山欲春。\n行行车与马，不尽洛阳尘。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "uuid": "5d40bdf50c583b59decddb4130004751",
        "title": "送酂县董明府之任",
        "author": "于武陵",
        "content": "南北行已久，怜君知苦辛。\n万家同草木，三载得阳春。\n东道听游子，夷门歌主人。\n空持语相送，应怪不沾巾。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "6e93789710edac4bdb3c8ac53dc5c54a",
        "title": "长信宫二首",
        "author": "于武陵",
        "content": "簟凉秋气初，长信恨何如。\n拂黛月生指，解鬟云满梳。\n一从悲画扇，几度泣前鱼。\n坐听南宫乐，凉风摇翠裾。\n一失辇前恩，绮罗生暗尘。\n惟应深夜月，独伴向隅人。\n长信翠蛾老，昭阳红粉新。\n君心似秋节，不使草长春。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "61bb929908c63df2ecfcfa08e3902b0f",
        "title": "洛阳道",
        "author": "于武陵",
        "content": "浮世若浮云，千回故复新。\n旋添青草冢，更有白头人。\n岁暮容将老，雪晴山欲春。\n行行车与马，不尽洛阳尘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "9dc331b3ac8dff45c3fc5248a8be0088",
        "title": "东门路",
        "author": "于武陵",
        "content": "东门车马路，此路在浮沉。\n白日若不落，红尘应更深。\n从来名利地，皆起是非心。\n所以青青草，年年生汉阴。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "7ac9040bbf1e553d135c7396f444366a",
        "title": "江楼春望",
        "author": "于武陵",
        "content": "楼下长江路，舟车昼不闲。\n鸟声非故国，春色是他山。\n一望云复水，几重河与关。\n愁心随落日，万里各西还。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "a65669bb09c80825bd21ca30d22956e3",
        "title": "洛中晴望",
        "author": "于武陵",
        "content": "九陌尽风尘，嚣嚣昼复昏。\n古今人不断，南北路长存。\n叶落上阳树，草衰金谷园。\n乱鸦归未已，残日半前轩。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "6a5545b5850808aadd65d7e1857f5927",
        "title": "西归",
        "author": "于武陵",
        "content": "不系与舟闲，悠悠吴楚间。\n羞将新白髮，却到旧青山。\n一叶忽离树，几人同入关。\n长安家尚在，秋至又西还。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "95f41d005c3fad5ac9b44e62484526ec",
        "title": "南游有感",
        "author": "于武陵",
        "content": "杜陵无厚业，不得驻车轮。\n重到曾游处，多非旧主人。\n东风千岭树，西日一洲苹。\n又渡湘江去，湘江水复春。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "51eaf6d8a65a2273b8d9cdfe5da98fc4",
        "title": "夜寻僧不遇",
        "author": "于武陵",
        "content": "数歇度烟水，渐非尘俗间。\n泉声入秋寺，月色遍寒山。\n石路几回雪，竹房犹闭关。\n不知双树客，何处与云闲。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "c1345faf2f796d2ee06d7f5c9e6c7f6e",
        "title": "赠王隐者山居",
        "author": "于武陵",
        "content": "石室扫无尘，人寰与此分。\n飞来南浦树，半是华山云。\n浮世几多事，先生应不闻。\n寒山满西日，空照雁成群。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "2e1a5af461440fa5ada418bfd34095e0",
        "title": "寄北客",
        "author": "于武陵",
        "content": "穷边足风惨，何处醉楼台。\n家去几千里，月圆十二回。\n寒阡随日远，雪路向城开。\n游子久无信，年年空雁来。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "008b7be65aad59dde4c77eaabc71c099",
        "title": "夜与故人别",
        "author": "于武陵",
        "content": "白日去难驻，故人非旧容。\n今宵一别后，何处更相逢。\n过楚水千里，到秦山几重。\n语来天又晓，月落满城钟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "5f6886de5096d56f1e1eb15c6f516dbb",
        "title": "过侯王故第",
        "author": "于武陵",
        "content": "过此一酸辛，行人泪有痕。\n独残新碧树，犹拥旧朱门。\n歌歇云初散，檐空燕尚存。\n不知弹铗客，何处感新恩。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "b3e2543011f66a95a810a32ec4a0cdcc",
        "title": "感情",
        "author": "于武陵",
        "content": "青山长寂寞，南望独高歌。\n四海故人尽，九原新垄多。\n西沉浮世日，东注逝川波。\n不使年华驻，此生能几何。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "0929100c104869fff504f79e225c0967",
        "title": "早春日山居寄城郭知己",
        "author": "于武陵",
        "content": "阳和潜发荡寒阴，便使川原景象新。\n入户风泉声沥沥，虽有眼前诗酒兴，遨游争得称閒心。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "bbeccd7732edf40c04daef7098081edf",
        "title": "劝酒",
        "author": "于武陵",
        "content": "劝君金屈卮，满酌不须辞。\n花发多风雨，人生足别离。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "369fa8c05d2f0d599760ec1f459e1a62",
        "title": "友人亭松",
        "author": "于武陵",
        "content": "俯仰不能去，如逢旧友同。\n曾因春雪散，见在华山中。\n何处有明月，访君听远风。\n相将归未得，各占石岩东。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "3398e9cc7282da3e34df6f3b5ffe777e",
        "title": "游中梁山",
        "author": "于武陵",
        "content": "僻地好泉石，何人曾陆沈。\n不知青嶂外，更有白云深。\n因此见乔木，几回思旧林。\n殷勤猿与鸟，惟我独何心。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "e4e21b7df146ccbc614dce45ceb41f93",
        "title": "客中览镜",
        "author": "于武陵",
        "content": "何当开此镜，即见发如丝。\n白日急于水，一年能几时。\n每逢芳草处，长返故园迟。\n所以多为客，蹉跎欲怨谁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "87b42f91f419534bd0c9346e341ac367",
        "title": "与僧话旧",
        "author": "于武陵",
        "content": "草堂前有山，一见一相宽。\n处世贵僧静，青松因岁寒。\n他山逢旧侣，尽日话长安。\n所以闲行迹，千回绕药栏。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "9a2f2342f4946b78d45fae6ca4a6eb57",
        "title": "赠王道士",
        "author": "于武陵",
        "content": "日日市朝路，何时无苦辛。\n不随丹灶客，终作白头人。\n浮世度千载，桃源方一春。\n归来华表上，应笑北邙尘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "4e2b75511b1dbf2fd06ed6ff5ca83382",
        "title": "望月",
        "author": "于武陵",
        "content": "离家凡几宵，一望一寥寥。\n新魄又将满，故乡应渐遥。\n独临彭蠡水，远忆洛阳桥。\n更有乘舟客，凄然亦驻桡。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十五"
        }
    },
    {
        "uuid": "b24cd5a3ff6d2c1f7820813ad2324210",
        "title": "白樱树",
        "author": "于武陵",
        "content": "记得花开雪满枝，和蜂和蝶带花移。\n如今花落游蜂去，空作主人惆怅诗。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十四"
        }
    }
]