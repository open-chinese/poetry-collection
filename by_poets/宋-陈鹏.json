[
    {
        "uuid": "9fad84696bd1e695f36ade24d3956daa",
        "title": "隆庆",
        "author": "陈鹏",
        "content": "五丁尽力路通泉，百货东来蜀道贫。\n不以粪牛欺远俗，安知指虎有强臣。",
        "dynasty": "宋",
        "collection_info": null
    },
    {
        "uuid": "1893de2e5b8ab5f7f5811d67667c2882",
        "title": "绵州乡贤堂",
        "author": "陈鹏",
        "content": "潼山高兮潼水清，厥钟秀兮乡之英。\n之人已去兮逖听风声，我怀孔切谁仪刑。\n有美张公兮开明庭，作新宫兮州之黉。\n着其为人兮加丹青，貌惟肖兮如生。\n或桐挺而孤高，或芝荂而九茎。\n或兰生兮春华，或菊秀兮秋馨。\n或凤跃而蛟翔，或鳬将而鹤迎。\n使人咨嗟嘆息而追惟兮，至其子孙又呜咽流涕而咿嘤。\n怳若接兮謦咳之音，内怀劝惧兮若从使令。\n亦瞻像兮昭昭，而起福兮冥冥。\n百年兮历时虽多，非张公兮谁与铭。",
        "dynasty": "宋",
        "collection_info": null
    },
    {
        "uuid": "fe9711c62efd5b6539262be2d9894965",
        "title": "句",
        "author": "陈鹏",
        "content": "桔柏江声犹在耳，木瓜园路已侵山。",
        "dynasty": "宋",
        "collection_info": null
    }
]