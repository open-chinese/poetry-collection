[
    {
        "uuid": "f6e8fc4b929e25bd5304a846d3b57691",
        "title": "霜天晓角 丹楹转月",
        "author": "杨均",
        "content": "丹楹转月。\n金绣纷幢钺。\n勋在有唐宗社，人千载、仰英烈。\n维辰嗟尽节。\n故里昭虔揭。\n临御雍雍来下，歆初荐、俎羞洁。",
        "dynasty": "宋",
        "collection_info": null
    },
    {
        "uuid": "5873da52e3e945e58665b523232d8999",
        "title": "霜天晓角 当年宋壁",
        "author": "杨均",
        "content": "当年宋壁。\n血拥河流赤。\n全护东南形胜，百易万、五神力。\n人心同奋激。\n立此生民极。\n哀角载歌霜晓，琼、圣容怿。",
        "dynasty": "宋",
        "collection_info": null
    },
    {
        "uuid": "b2e5700f204fdc88bb9c92c0a6e9f8b0",
        "title": "霜天晓角 忠忱谊愊",
        "author": "杨均",
        "content": "忠忱谊愊。\n对越如丹赤。\n缅想遗风馀烈，犹身见、古颜色。\n惟馨非黍稷。\n穆穆歆明德。\n簟滟芳彝须醉，回云旞、佑乡国。",
        "dynasty": "宋",
        "collection_info": null
    }
]