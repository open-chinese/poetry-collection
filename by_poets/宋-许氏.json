[
    {
        "uuid": "87f0b619480b1b101f83c8947190dbe7",
        "title": "读晁错传",
        "author": "许氏",
        "content": "匣剑未磨晁错血，已闻刺客杀袁丝。\n到头昧却人心处，便是欺他天道时。\n痛矣一言偷害正，戮之万段始为宜。\n邓公坟墓知何处，空对斯文有泪垂。",
        "dynasty": "宋",
        "collection_info": null
    },
    {
        "uuid": "a167b632b1aaf23623bbd4de932055eb",
        "title": "上郑毅夫",
        "author": "许氏",
        "content": "明时乐事输诗酒，帝里风光剩占春。\n况是白衣重得侣，不堪青旆自招人。\n早知玉漏催三鼓，肯把金貂换百巡。\n大抵仁人怜气类，不教孤客作囚身。",
        "dynasty": "宋",
        "collection_info": null
    }
]