[
    {
        "uuid": "5be66bbd7404d38bfcf5a502cfea000b",
        "title": "浣溪沙·钿毂香车过柳堤",
        "author": "张泌",
        "content": "钿毂香车过柳堤，桦烟分处马频嘶，为他沉醉不成泥。\n花满驿亭香露细，杜鹃声断玉蟾低，含情无语倚楼西。",
        "dynasty": null,
        "collection_info": null
    },
    {
        "uuid": "d387666750e52f8ed3939aec87860955",
        "title": "浣溪沙·马上凝情忆旧游",
        "author": "张泌",
        "content": "马上凝情忆旧游，照花淹竹小溪流，钿筝罗幕玉搔头。\n早是出门长带月，可堪分袂又经秋，晚风斜日不胜愁。",
        "dynasty": null,
        "collection_info": null
    },
    {
        "uuid": "863bd8bb1a66e0305d0399541f2b4ea7",
        "title": "浣溪沙·独立寒阶望月华",
        "author": "张泌",
        "content": "独立寒阶望月华，露浓香泛小庭花，绣屏愁背一灯斜。\n云雨自从分散后，人间无路到仙家，但凭魂梦访天涯。",
        "dynasty": null,
        "collection_info": null
    },
    {
        "uuid": "f9840cf46de3b310675f7165ae21802a",
        "title": "浣溪沙·依约残眉理旧黄",
        "author": "张泌",
        "content": "依约残眉理旧黄，翠鬟抛掷一簪长，暖风晴日罢朝妆。\n闲折海棠看又捻，玉纤无力惹余香，此情谁会倚斜阳。",
        "dynasty": null,
        "collection_info": null
    },
    {
        "uuid": "f4d0dac1f372a626a556d40cc139e539",
        "title": "浣溪沙·翡翠屏开绣幄红",
        "author": "张泌",
        "content": "翡翠屏开绣幄红，谢娥无力晓妆慵，锦帷鸳被宿香浓。\n微雨小庭春寂寞，燕飞莺语隔帘栊，杏花凝恨倚东风。",
        "dynasty": null,
        "collection_info": null
    },
    {
        "uuid": "c33e279426de02d1d998e29ab9b75b92",
        "title": "浣溪沙·枕障熏炉隔绣帷",
        "author": "张泌",
        "content": "枕障熏炉隔绣帷，二年终日两相思，杏花明月始应知。\n天上人间何处去，旧欢新梦觉来时，黄昏微雨画帘垂。",
        "dynasty": null,
        "collection_info": null
    },
    {
        "uuid": "6356e727dd101d6c2673af1c63f98ec2",
        "title": "浣溪沙·花月香寒悄夜尘",
        "author": "张泌",
        "content": "花月香寒悄夜尘，绮筵幽会暗伤神，婵娟依约画屏人。\n人不见时还暂语，令才抛后爱微颦，越罗巴锦不胜春。",
        "dynasty": null,
        "collection_info": null
    },
    {
        "uuid": "9cffff855ba39b766e10b7d876c3e9e8",
        "title": "浣溪沙·偏戴花冠白玉簪",
        "author": "张泌",
        "content": "偏戴花冠白玉簪，睡容新起意沉吟，翠钿金缕镇眉心。\n小槛日斜风悄悄，隔帘零落杏花阴，断香轻碧锁愁深。",
        "dynasty": null,
        "collection_info": null
    },
    {
        "uuid": "2ee8441a82e0666b923883cd0f5069e7",
        "title": "浣溪沙·晚逐香车入凤城",
        "author": "张泌",
        "content": "晚逐香车入凤城，东风斜揭绣帘轻，慢回娇眼笑盈盈。\n消息未通何计是，便须佯醉且随行，依稀闻道太狂生。",
        "dynasty": null,
        "collection_info": null
    },
    {
        "uuid": "55f3e5c07214bca8faa21bf52b919384",
        "title": "浣溪沙·小市东门欲雪天",
        "author": "张泌",
        "content": "小市东门欲雪天，众中依约见神仙，蕊黄香画贴金蝉。\n饮散黄昏人草草，醉容无语立门前，马嘶尘烘一街烟。",
        "dynasty": null,
        "collection_info": null
    },
    {
        "uuid": "e1f34c3082b5d3fc84b94ed6c60eaf69",
        "title": "临江仙·烟收湘渚秋江静",
        "author": "张泌",
        "content": "烟收湘渚秋江静，蕉花露泣愁红。\n五云双鹤去无踪，几回魂断，凝望向长空。\n翠竹暗留珠泪怨，闲调宝瑟波中，花鬟月鬓绿云重。\n古祠深殿，香冷雨和风。",
        "dynasty": null,
        "collection_info": null
    },
    {
        "uuid": "a4cb5973d3b01951faa845145b0aae9a",
        "title": "女冠子·露花烟草",
        "author": "张泌",
        "content": "露花烟草，寂寞五云三岛，春正深。\n貌减潜消玉，香残尚惹襟。\n竹疏虚槛静，松密醮坛阴。\n何事刘郎去，信沉沉。",
        "dynasty": null,
        "collection_info": null
    },
    {
        "uuid": "7894dcc497a82ab8a492002a27735f3c",
        "title": "河传·渺莽云水",
        "author": "张泌",
        "content": "渺莽云水，惆怅暮帆，去程迢递。\n夕阳芳草，千里万里，雁声无限起。\n梦魂悄断烟波里，心如醉。\n相见何处是，锦屏香冷无睡，被头多少泪。",
        "dynasty": null,
        "collection_info": null
    },
    {
        "uuid": "398cdd5c43bcf4e5fb023944d269399e",
        "title": "河传·红杏",
        "author": "张泌",
        "content": "红杏，交枝相映，密密蒙蒙。\n一庭浓艳倚东风，香融，透帘栊。\n斜阳似共春光语，蝶争舞，更引流莺妒。\n魂销千片玉樽前，神仙，瑶池醉暮天。",
        "dynasty": null,
        "collection_info": null
    },
    {
        "uuid": "eea072203770f4e5f95dd738e82abf90",
        "title": "酒泉子·春雨打窗",
        "author": "张泌",
        "content": "春雨打窗，惊梦觉来天气晓。\n画堂深，红焰小，背兰釭。\n酒香喷鼻懒开缸，惆怅更无人共醉。\n旧巢中，新燕子，语双双。",
        "dynasty": null,
        "collection_info": null
    },
    {
        "uuid": "23f6f7c10837f36abea464b3e1c5a580",
        "title": "酒泉子·紫陌青门",
        "author": "张泌",
        "content": "紫陌青门，三十六宫春色。\n御沟辇路暗相通，杏园风。\n咸阳沽酒宝钗空，笑指未央归去。\n插花走马落残红，月明中。",
        "dynasty": null,
        "collection_info": null
    },
    {
        "uuid": "7ee8f0531d1f91cc90b78959a8b5bc3c",
        "title": "生查子·相见稀",
        "author": "张泌",
        "content": "相见稀，喜相见，相见还相远。\n檀画荔枝红，金蔓晴蜓软。\n鱼雁疏，芳信断，花落庭阴晚。\n可怜玉肌肤，消瘦成慵懒。",
        "dynasty": null,
        "collection_info": null
    },
    {
        "uuid": "c90d557283836de9fa2935b85f14ab0a",
        "title": "思越人·燕双飞",
        "author": "张泌",
        "content": "燕双飞，莺百啭，越波堤下长桥。\n斗钿花筐金匣，恰舞衣罗薄纤腰。\n东风淡荡慵无力，黛眉愁聚春碧。\n满地落花无消息，月明肠断空忆。",
        "dynasty": null,
        "collection_info": null
    },
    {
        "uuid": "988a68de70562cb76f8e6ae665c7ce63",
        "title": "满宫花·花正芳",
        "author": "张泌",
        "content": "花正芳，楼似绮，寂寞上阳宫里。\n钿笼金销睡鸳鸯，帘冷露华珠翠。\n娇艳轻盈香雪腻，细雨黄莺双起。\n东风惆怅欲清明，公子桥边沉醉。",
        "dynasty": null,
        "collection_info": null
    },
    {
        "uuid": "52203c151534629234926ae61136e6c3",
        "title": "柳枝·腻粉琼妆透碧纱",
        "author": "张泌",
        "content": "腻粉琼妆透碧纱，雪休夸。\n金凤搔头堕鬓斜，发交加。\n倚着云屏新睡觉，思梦笑。\n红腮隐出枕函花，有些些。",
        "dynasty": null,
        "collection_info": null
    },
    {
        "uuid": "575136ca6e00e2de39a3537428063833",
        "title": "南歌子·柳色遮楼暗",
        "author": "张泌",
        "content": "柳色遮楼暗，桐花落砌香。\n画堂开处远风凉，高卷水晶帘额，衬斜阳。",
        "dynasty": null,
        "collection_info": null
    },
    {
        "uuid": "c6ca41aa01bc14c8b1cb72eae33245ca",
        "title": "南歌子·岸柳拖烟绿",
        "author": "张泌",
        "content": "岸柳拖烟绿，庭花照日红。\n数声蜀魄入帘栊，惊断碧窗残梦，画屏空。",
        "dynasty": null,
        "collection_info": null
    },
    {
        "uuid": "286d5cfac1b1e109d172a38e7b6b1567",
        "title": "南歌子·锦荐红鸂鶒",
        "author": "张泌",
        "content": "锦荐红鸂鶒，罗衣绣凤凰。\n绮疏飘雪北风狂，帘幕尽垂无事，郁金香。",
        "dynasty": null,
        "collection_info": null
    },
    {
        "uuid": "d7a470672641564c30c1ac821f03588f",
        "title": "江城子·碧栏干外小中庭",
        "author": "张泌",
        "content": "碧栏干外小中庭，雨初晴，晓莺声。\n飞絮落花，时节近清明。\n睡起卷帘无一事，匀面了，没心情。",
        "dynasty": null,
        "collection_info": null
    },
    {
        "uuid": "49dc3b8f9cfa6b6d40ccf7e9dc6b0db3",
        "title": "江城子·浣花溪上见卿卿",
        "author": "张泌",
        "content": "浣花溪上见卿卿，脸波明，黛眉轻。\n绿云高绾，金族小蜻蜓。\n好是问他来得么？和笑道：莫多情。",
        "dynasty": null,
        "collection_info": null
    },
    {
        "uuid": "766bba7800a70b4521cf3ac1614ab0a3",
        "title": "河渎神·古树噪寒鸦",
        "author": "张泌",
        "content": "古树噪寒鸦，满庭枫叶芦花。\n昼灯当午隔轻纱，画阁珠帘影斜。\n门外往来祈赛客，翩翩帆落天涯。\n回首隔江烟火，渡头三两人家。",
        "dynasty": null,
        "collection_info": null
    },
    {
        "uuid": "7f7c96b8b056e45afe27d2a22058c135",
        "title": "蝴蝶儿·蝴蝶儿",
        "author": "张泌",
        "content": "蝴蝶儿，晚春时，阿娇初着淡黄衣，倚窗学画伊。\n还似花间见，双双对对飞。\n无端和泪拭胭脂，惹教双翅垂。",
        "dynasty": null,
        "collection_info": null
    }
]