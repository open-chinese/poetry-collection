[
    {
        "uuid": "7f894686c2efae9040de577429dd288c",
        "title": "偈八首  其一",
        "author": "释仁勇",
        "content": "秋风凉，松韵长。\n未归客，思故乡。",
        "dynasty": "宋",
        "collection_info": null
    },
    {
        "uuid": "a7eac96f1d91d860ac9286ef1608361b",
        "title": "偈八首  其二",
        "author": "释仁勇",
        "content": "天上无弥勒，地下无弥勒。\n打破太虚空，如何寻不得。",
        "dynasty": "宋",
        "collection_info": null
    },
    {
        "uuid": "e4e509f3b540f9af6fdee2c921d5153f",
        "title": "偈八首  其三",
        "author": "释仁勇",
        "content": "古人底今人用，今人底古人为。\n古今无背面，今古几人知。",
        "dynasty": "宋",
        "collection_info": null
    },
    {
        "uuid": "154ed879390c5a0347f73c06c884b009",
        "title": "偈八首  其四",
        "author": "释仁勇",
        "content": "有手脚，无背面。\n明眼人，看不见。\n天左旋，地右转。",
        "dynasty": "宋",
        "collection_info": null
    },
    {
        "uuid": "6195b3e23cf866d88e404f129de78053",
        "title": "偈八首  其五",
        "author": "释仁勇",
        "content": "风鸣条，雨破块，晓来枕上鶑声碎。\n虾𢋙蚯蚓一时鸣，妙德空生都不会。\n都不会，三箇成群，四箇作队。\n”。",
        "dynasty": "宋",
        "collection_info": null
    },
    {
        "uuid": "3eb547cc5fe2d7ccacbe4364ee1d4326",
        "title": "偈八首  其六",
        "author": "释仁勇",
        "content": "有箇汉，怪復丑。\n眼直鼻蓝镵面，南看北斗。\n解使日午金乌啼，夜斗铁牛吼。\n天地旋，山河走。\n羽族毛群，失其所守。\n直得文殊普贤出此没彼，七纵八横，千生万受。",
        "dynasty": "宋",
        "collection_info": null
    },
    {
        "uuid": "34a626d45f2b34d9760d1178cc49223e",
        "title": "偈八首  其七",
        "author": "释仁勇",
        "content": "大方无外，大圆无内。\n无内无外，圣凡普会。\n瓦砾生光，须弥粉碎。\n无量法门，百千三昧。",
        "dynasty": "宋",
        "collection_info": null
    },
    {
        "uuid": "ffdda643abfedaf12c29eab57d600ae0",
        "title": "偈八首  其八",
        "author": "释仁勇",
        "content": "真相无形，示形现相。\n千怪万状，自此而彰。\n喜则满面光生，怒则双眉陡竖。\n非凡非圣，或是或非。\n人不可量，天莫能测。\n直下构得，未称丈夫。\n唤不回头，且莫错怪。",
        "dynasty": "宋",
        "collection_info": null
    }
]