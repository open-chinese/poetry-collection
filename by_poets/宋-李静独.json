[
    {
        "uuid": "bd2d1cbe29d6e1423bd28b1e72c0ac88",
        "title": "柳",
        "author": "李静独",
        "content": "颜色鲜明能几时，未辞黄叶已辞枝。\n都缘爱管闲离别，多恨多愁故早衰。",
        "dynasty": "宋",
        "collection_info": null
    },
    {
        "uuid": "4d5e576fa63e2dbaa895cd2b1917d4cb",
        "title": "回舟即事",
        "author": "李静独",
        "content": "羞将尘土鬓，重上钓鱼舟。\n闲对湖山晓，静观天地秋。\n鼓钟云外寺，歌舞水边楼。\n兴尽归心急，荷花劝少留。",
        "dynasty": "宋",
        "collection_info": null
    }
]