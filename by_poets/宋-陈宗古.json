[
    {
        "title": "游大涤山",
        "author": "陈宗古",
        "content": "洞天三十六，奇邃此无俦。\n笙鹤有时下，神仙何处游。\n岩花自照水，谷鸟不啼秋。\n尽日松阴底，闲听寒涧流。",
        "dynasty": "宋",
        "collection_info": null
    },
    {
        "title": "游洞霄",
        "author": "陈宗古",
        "content": "闲访洞霄宫，幽奇景莫穷。\n溪山虽极远，岩穴自相通。\n若不寻尘外，无由到此中。\n高真在何处，笑我白头翁。",
        "dynasty": "宋",
        "collection_info": null
    }
]