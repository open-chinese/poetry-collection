[
    {
        "uuid": "bc2feafecff981a04f4fbd896cc7b496",
        "title": "石宝盖",
        "author": "怡然",
        "content": "圆顶环珠幡，久与石俱化。\n我执黄庭经，跏趺坐其下。",
        "dynasty": "宋",
        "collection_info": null
    },
    {
        "uuid": "b37668eccf1a12fea46d426574746bff",
        "title": "翠蛟亭  其一",
        "author": "怡然",
        "content": "萦纡九锁山，棱层几迭水。\n谁令翻其源，银涛迸石髓。",
        "dynasty": "宋",
        "collection_info": null
    },
    {
        "uuid": "ec83ec4a71172fadf124b0a62590bbb1",
        "title": "翠蛟亭  其二",
        "author": "怡然",
        "content": "擘石鬬雷霆，蛟乎尔□怒。\n会当捲银河，凌空泻甘澍。",
        "dynasty": "宋",
        "collection_info": null
    },
    {
        "uuid": "3205bdae1a2ba19b5d175ee1a817cffb",
        "title": "隔凡柱",
        "author": "怡然",
        "content": "一柱悬通衢，可望不可进。\n老仙指谓予，傍边有捷径。",
        "dynasty": "宋",
        "collection_info": null
    }
]