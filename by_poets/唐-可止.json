[
    {
        "uuid": "a47ff4275720f72991ff804bf731a3bd",
        "title": "山居",
        "author": "可止",
        "content": "雪消春力展，花漫洞门垂。\n果长纤枝曲，岩崩直道移。\n重猿围浅井，鬬鼠下疎篱。\n寒食微灯在，高风势彻陂。",
        "dynasty": "唐",
        "collection_info": null
    },
    {
        "uuid": "bcf656d53fce6c4f02c8ee51928ceb72",
        "title": "赠樊川长老",
        "author": "可止",
        "content": "瘦颜颧骨见，满面雪毫垂。\n坐石鸟疑死，出门人谓痴。\n照身潭入楚，浸影桧生隋。\n太白曾经夏，清风凉四肢。",
        "dynasty": "唐",
        "collection_info": null
    },
    {
        "uuid": "691863c32e4a1ed633f9c884ea8f9815",
        "title": "寄积麦山会如长老",
        "author": "可止",
        "content": "默然如大道，尘世不相关。\n青桧行时静，白云禅处闲。\n贫高一生行，病长十年颜。\n夏满期游寺，寻山又下山。",
        "dynasty": "唐",
        "collection_info": null
    },
    {
        "uuid": "84b8d7cbb5ddc33299c35df6dd4e7952",
        "title": "送僧",
        "author": "可止",
        "content": "四海无拘繫，行心兴自浓。\n百年三事衲，万里一枝筇。\n夜减当晴影，春消过雪踪。\n白云深处去，知宿在何峰。",
        "dynasty": "唐",
        "collection_info": null
    },
    {
        "uuid": "0a697b778dad2f941d1a88d271e24ed0",
        "title": "哭贾岛",
        "author": "可止",
        "content": "燕生松雪地，蜀死葬山根。\n诗僻降今古，官卑悞子孙。\n冢栏寒月色，人哭苦吟魂。\n墓雨滴碑字，年年添藓痕。",
        "dynasty": "唐",
        "collection_info": null
    },
    {
        "uuid": "01bf454719d382b2dcb80522a0cc1b3f",
        "title": "雪十二韵",
        "author": "可止",
        "content": "落处咸过尺，翛然物象凄。\n瑞凝金殿上，寒甚玉关西。\n润比江河普，明将日月齐。\n凌云花顶腻，锁径竹梢低。\n出谷樵童怯，归林野鸟迷。\n煮茶融破练，磨墨染成黳。\n陷兔埋平泽，和鱼冻合溪。\n入楼消酒力，当槛写诗题。\n道路依凭马，朝昏委託鸡。\n洞深猿作族，松亚鹤移栖。\n及夏清岩穴，经春溜石梯。\n丰年兼泰国，天道育黔黎。",
        "dynasty": "唐",
        "collection_info": null
    },
    {
        "uuid": "3940161261c40df8f672c558142bd101",
        "title": "精舍遇雨",
        "author": "可止",
        "content": "空门寂寂淡吾身，溪雨微微洗客尘。\n卧向白云情未尽，任他黄鸟醉芳春。",
        "dynasty": "唐",
        "collection_info": null
    },
    {
        "uuid": "d812fb7e080b6005275a3854f6afc485",
        "title": "小雪",
        "author": "可止",
        "content": "落雪临风不厌看，更多还恐蔽林峦。\n愁人正在书窗下，一片飞来一片寒。",
        "dynasty": "唐",
        "collection_info": null
    },
    {
        "uuid": "15f6cef7e8650c1bc4781edce4479994",
        "title": "送婆罗门僧",
        "author": "可止",
        "content": "雪岭金河独向东，吴山楚泽意无穷。\n如今白首乡心尽，万里归程在梦中。",
        "dynasty": "唐",
        "collection_info": null
    },
    {
        "uuid": "05836b3e2f0df7dbe8f804328a639cf7",
        "title": "句",
        "author": "可止",
        "content": "不知谁会喃喃语，必向王前报太平。",
        "dynasty": "唐",
        "collection_info": null
    },
    {
        "uuid": "82eaf75a3a77f6c139c13704652404f9",
        "title": "山居",
        "author": "可止",
        "content": "雪消春力展，花漫洞门垂。\n果长纤枝曲，岩崩直道移。\n重猿围浅井，斗鼠下疏篱。\n寒食微灯在，高风势彻陂。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十五"
        }
    },
    {
        "uuid": "09a33cfbe91a32e34c770fee6a512835",
        "title": "送僧",
        "author": "可止",
        "content": "四海无拘系，行心兴自浓。\n百年三事衲，万里一枝筇。\n夜减当晴影，春消过雪踪。\n白云深处去，知宿在何峰。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十五"
        }
    },
    {
        "uuid": "fdb921e86568375a8b12fdff22404268",
        "title": "哭贾岛",
        "author": "可止",
        "content": "燕生松雪地，蜀死葬山根。\n诗僻降今古，官卑误子孙。\n冢栏寒月色，人哭苦吟魂。\n墓雨滴碑字，年年添藓痕。",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十五"
        }
    },
    {
        "uuid": "fd1805cbffca9eec27e57d9fd85a0176",
        "title": "句",
        "author": "可止",
        "content": "不知谁会喃喃语，必向王前报太平。\n（中山节度王处直座咏白鹊，时诸侯兼併，王欲继好息民，故云。\n《高僧传》）",
        "dynasty": "唐",
        "collection_info": {
            "collection": "御定全唐诗",
            "volume": "卷八百二十五"
        }
    }
]