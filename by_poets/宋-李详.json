[
    {
        "title": "惠山斋中听雨",
        "author": "李详",
        "content": "云冷银蟾遯，香寒宝篆迟。\n轻雷新破梦，好雨故知时。\n池荇阴抽带，山茶暗展旗。\n空阶闻夜响，楚客起题诗。",
        "dynasty": "宋",
        "collection_info": null
    },
    {
        "title": "熙春台  其一",
        "author": "李详",
        "content": "地回仙岛风光别，人在春台笑语温。\n事简民淳知帝力，时和岁稔荷天恩。",
        "dynasty": "宋",
        "collection_info": null
    },
    {
        "title": "熙春台  其二",
        "author": "李详",
        "content": "帘珠虚明十二栏，翛然身世尚人间。\n怪来拾得无尘句，放出云屏几迭山。",
        "dynasty": "宋",
        "collection_info": null
    }
]