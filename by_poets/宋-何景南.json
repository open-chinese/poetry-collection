[
    {
        "uuid": "1bdc152398881a0771e608cfa6fafbba",
        "title": "游资县东岩",
        "author": "何景南",
        "content": "人事何时休，纷来如野马。\n相携解镳处，去约岩之下。\n清凉二城雨，况值禳禬罢。\n白云醉堪眠，青草春可藉。\n泉甘嗽苏醒，树好留閒暇。\n频游我尝惯，忽至公成乍。\n徘徊共幽兴，静坐絺衣挂。\n中间五百士，阅世知几夏。\n莓苔自成古，香火仍同社。\n岩缝更依然，莫问丰干话。",
        "dynasty": "宋",
        "collection_info": null
    }
]