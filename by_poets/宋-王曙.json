[
    {
        "uuid": "518fca371e1132486fe3b5fb6b70180b",
        "title": "答子",
        "author": "王曙",
        "content": "疏家子叹挥金后，御寇妻悲遗粟回。\n争似吾儿知止足，陶庐容膝早归来。",
        "dynasty": "宋",
        "collection_info": null
    },
    {
        "uuid": "ae18c8c9a3fae987f98d55f65d90d8d0",
        "title": "回峰院留题",
        "author": "王曙",
        "content": "山势欲压海，禅扃向此开。\n鱼龙腥不到，日月影先来。\n树色秋擎出，钟声浪答回。\n何期随吏役，暂得拂尘埃。",
        "dynasty": "宋",
        "collection_info": null
    },
    {
        "uuid": "6935e7fafb1344c3e057541e54ee09d8",
        "title": "诗一首",
        "author": "王曙",
        "content": "枣花至小能成实，桑叶惟柔解吐丝。\n堪笑牡丹如斗大，不成一事只空枝。",
        "dynasty": "宋",
        "collection_info": null
    },
    {
        "uuid": "2803ac1283edbcb42368a098630a9160",
        "title": "诗一首",
        "author": "王曙",
        "content": "凿龙苍翠照□川，白鸟平芜暮雨閒。\n一夕尘襟清似水，潺湲声裏□□□。",
        "dynasty": "宋",
        "collection_info": null
    },
    {
        "uuid": "60dd6d722b7f99ab3cbf91ad5a3a9624",
        "title": "偶□",
        "author": "王曙",
        "content": "□倚苍崖次第开，暂停征传一徘徊。\n人间万事皆如此，偶尔□胜特地来。",
        "dynasty": "宋",
        "collection_info": null
    },
    {
        "uuid": "6b7ab79c647ae4bf2bcbd3ae18f28a03",
        "title": "句",
        "author": "王曙",
        "content": "千山送客东西路，一树照人南北枝。",
        "dynasty": "宋",
        "collection_info": null
    }
]