[
    {
        "uuid": "6093170b5012d0b69c1c087ffaac63c5",
        "title": "宽民堂",
        "author": "颜耆仲",
        "content": "圣训昭垂本至仁，此堂取义立名新。\n通商有道能徕远，计利无心盖为民。\n宽赐一分皆德意，奉行两字属微臣。\n年年宝货千般集，好是熙台到处春。",
        "dynasty": "宋",
        "collection_info": null
    },
    {
        "uuid": "a47392c566a999e163ec520bda5d5827",
        "title": "喜雨轩",
        "author": "颜耆仲",
        "content": "六月炎炎苦旱灾，斯民何罪守非材。\n炉烟未断浓云合，神物潜驱好雨来。\n苗槁復苏青易见，鬓愁虽喜白难回。\n也知慰我三农望，膏泽应须徧九垓。",
        "dynasty": "宋",
        "collection_info": null
    }
]