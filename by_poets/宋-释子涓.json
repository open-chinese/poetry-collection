[
    {
        "uuid": "d2bde30ce76753f62e57476390376884",
        "title": "偈三首  其一",
        "author": "释子涓",
        "content": "一二三四五六七，七六五四三二一。\n循环逆顺数将来，数到未来无尽日。\n因七见一，见一亡七。\n踏破太虚空，铁牛也汗出。\n绝气息，无踪迹。",
        "dynasty": "宋",
        "collection_info": null
    },
    {
        "uuid": "bfabb5ad1fcc88c96c94f0d1f14166a6",
        "title": "偈三首  其二",
        "author": "释子涓",
        "content": "见见之时，见非是见。\n见犹离见，见不能及。\n鲸吞海水尽，露出珊瑚枝。",
        "dynasty": "宋",
        "collection_info": null
    },
    {
        "uuid": "4fd0dda378fb7faecd78cc48f2adbbe5",
        "title": "偈三首  其三",
        "author": "释子涓",
        "content": "伴我行千里，携君过万山。\n未明心地印，难透祖师关。",
        "dynasty": "宋",
        "collection_info": null
    },
    {
        "uuid": "0f6c55870b6f5a41e0e805198928a67d",
        "title": "颂古二首  其一",
        "author": "释子涓",
        "content": "狗子佛性无，门上钉桃符。\n邪魔并百怪，一见便消除。",
        "dynasty": "宋",
        "collection_info": null
    },
    {
        "uuid": "a5b9ebd26dbdf6a310009bd0efc2806b",
        "title": "颂古二首  其二",
        "author": "释子涓",
        "content": "乍雨乍晴山裏寺，或来或去洞中云。\n满天星月明如昼，此境此时谁欲分。",
        "dynasty": "宋",
        "collection_info": null
    }
]