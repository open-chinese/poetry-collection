[
    {
        "uuid": "27d644424541c2a2fdba1830a1d23336",
        "title": "绛都春 融和又报",
        "author": "丁仙现",
        "content": "融和又报。\n乍瑞霭霁色，皇州春早。\n翠幰竞飞，玉勒争驰都门道。\n鳌山彩结蓬莱岛。\n向晚色、双龙衔照。\n绛绡楼上，彤芝盖底，仰瞻天表。\n缥缈。\n风传帝乐，庆三殿共赏，群仙同到。\n迤逦御香，飘满人间闻嬉笑。\n须臾一点星球小。\n渐隐隐、鸣鞘声杳。\n游人月下归来，洞天未晓。",
        "dynasty": "宋",
        "collection_info": null
    }
]