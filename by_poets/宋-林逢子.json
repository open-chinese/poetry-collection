[
    {
        "title": "镜香亭",
        "author": "林逢子",
        "content": "绿杨深处两三家，几度凭阑听吠蛙。\n云锦已空烟水阔，空教人忆旧时花。",
        "dynasty": "宋",
        "collection_info": null
    },
    {
        "title": "宣公祠  其一",
        "author": "林逢子",
        "content": "仁义百篇唐孟子，排姦劲节凛秋霜。\n人生一死固不免，死落忠州骨也香。",
        "dynasty": "宋",
        "collection_info": null
    },
    {
        "title": "宣公祠  其二",
        "author": "林逢子",
        "content": "千年往事随流水，一缕香烟吊蜀魂。\n门掩落花人不到，野风邀月照黄昏。",
        "dynasty": "宋",
        "collection_info": null
    }
]