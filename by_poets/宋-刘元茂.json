[
    {
        "uuid": "7d35eb445daa57d97765be3e0187e726",
        "title": "翻帙得菊叶",
        "author": "刘元茂",
        "content": "何年霜后黄花叶，色蠹犹存旧卷诗。\n曾是往来篱下读，一枝闲弄被风吹。",
        "dynasty": "宋",
        "collection_info": null
    },
    {
        "uuid": "646c8cd9f991fd9e6e724d2991a479ed",
        "title": "次花翁览镜韵",
        "author": "刘元茂",
        "content": "世事磨礲石退棱，此心何爱復何憎。\n门因候客时时扫，楼为看山日日登。\n分粟可留巢树鹤，种蔬堪供在家僧。\n形容每笑临清镜，相对骎骎作老朋。",
        "dynasty": "宋",
        "collection_info": null
    }
]