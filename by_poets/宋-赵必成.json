[
    {
        "uuid": "c8f34fa738d047c0a855a139d033b95c",
        "title": "十月梅花",
        "author": "赵必成",
        "content": "初冬未见一片雪，先见梅开傍花庵。\n可是东君留厚意，早传消息到江南。",
        "dynasty": "宋",
        "collection_info": null
    },
    {
        "uuid": "cd8326bd5a8cf3338598716fca8aea4a",
        "title": "题陈生鲤鱼图",
        "author": "赵必成",
        "content": "神龙原自异凡鱼，潴泽还知不久居。\n平地雷轰头角露，滔天浪浴甲鳞舒。\n应夸鳌海都量遍，漫道龙门不可踰。\n试问锦标刚一跃，陡成霖雨足沾濡。",
        "dynasty": "宋",
        "collection_info": null
    }
]