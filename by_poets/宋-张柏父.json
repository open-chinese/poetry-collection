[
    {
        "title": "送郑惟泰丞江山",
        "author": "张柏父",
        "content": "都城十两车，送子江之浒。\n目寄片帆飞，水国沿渔浦。\n怜子经世才，战笔文中虎。\n小试乘田车，暂为民父母。\n民社不轻寄，忧戚抱民苦。\n忠孝指心切，求不愧仰俯。\n青天遇有阙，思惟炼石补。\n效职了男儿，一扇醇风古。\n送子独钟情，淮河共乡土。",
        "dynasty": "宋",
        "collection_info": null
    }
]