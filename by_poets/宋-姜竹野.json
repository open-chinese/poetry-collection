[
    {
        "title": "简高澹轩",
        "author": "姜竹野",
        "content": "西风篱下菊班班，想得吟肩正耸山。\n急遣曲生陪杖履，要传好句出人间。",
        "dynasty": "宋",
        "collection_info": null
    },
    {
        "title": "西湖竹阁寺",
        "author": "姜竹野",
        "content": "来此琅玕影裏吟，更于何处觅山林。\n千年清事无人管，独有香山领此心。",
        "dynasty": "宋",
        "collection_info": null
    },
    {
        "title": "船子和尚西亭",
        "author": "姜竹野",
        "content": "船翻亭迹尚依然，动有风波静有天。\n人世不知行实地，每于船上又安船。",
        "dynasty": "宋",
        "collection_info": null
    }
]