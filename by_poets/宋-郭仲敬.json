[
    {
        "title": "与周思伯明上人集庆善禅房",
        "author": "郭仲敬",
        "content": "可怪莲花宇，相将倒玉瓶。\n谈来云吐偈，煮罢石为心。\n鸟过花阴乱，龙归海气腥。\n长斋呼米汁，应见佛眉青。",
        "dynasty": "宋",
        "collection_info": null
    },
    {
        "title": "寿凌元春宗伯六十",
        "author": "郭仲敬",
        "content": "旧是瑶阶玉笋班，早乘白鹿出人间。\n朝依汉殿参玄典，夕护仙炉炼大还。\n三月崆峒传帝箓，千年姑射驻童颜。\n马家仙井家园在，何事青牛远渡关。",
        "dynasty": "宋",
        "collection_info": null
    }
]