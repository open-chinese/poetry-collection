[
    {
        "title": "春日田园杂兴二首  其一",
        "author": "王进之",
        "content": "桑田沧海几兴亡，岁岁东风自扇扬。\n细麦新秧随意长，闲花幽草为谁芳。\n午桥萧散名千古，金谷繁华梦一场。\n满眼春愁禁不得，数声啼鸟在斜阳。",
        "dynasty": "宋",
        "collection_info": null
    },
    {
        "title": "春日田园杂兴二首  其二",
        "author": "王进之",
        "content": "东君私我此闲身，脱却青衫野服更。\n桑可以丝麻可绩，麦宜续食韭宜羹。\n分甘垄上耕云隠，梦不湖边拾翠行。\n物意岂知沧海变，晓风依旧语流鶑。",
        "dynasty": "宋",
        "collection_info": null
    }
]