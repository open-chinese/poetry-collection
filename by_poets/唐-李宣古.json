[
    {
        "uuid": "626c8cba785bd13f4df0ef8e6375e950",
        "title": "听蜀道士琴歌",
        "author": "李宣古",
        "content": "至道不可见，正声难得闻。\n忽逢羽客抱绿绮，西别峨嵋峰顶云。\n初排□面蹑轻响，似掷细珠鸣玉上。\n忽挥素爪画七弦，苍崖劈裂迸碎泉。\n愤声高，怨声咽，屈原呌天两妃绝。\n朝雉飞，双鹤离，属玉夜啼独鹜悲。\n吹我神飞碧霄裏，牵我心灵入秋水。\n有如驱逐太古来，邪淫辟荡贞心开。\n孝为子，忠为臣，不独语言能敎人。\n前弄啸，后弄嚬，一舒一惨非冬春。\n从朝至暮听不足，相将直说瀛洲宿。\n更深弹罢背孤灯，窗雪萧萧打寒竹。\n人间岂合值仙踪，此别多应不再逢。\n抱琴却上瀛洲去，一片白云千万峰。",
        "dynasty": "唐",
        "collection_info": null
    },
    {
        "uuid": "d95fbf078874bdf23791047f2d45c69e",
        "title": "和主司王起",
        "author": "李宣古",
        "content": "恩光忽逐晓春生，金榜前头忝姓名。\n三感至公裨造化，重扬文德振寰瀛。\n伫为霖雨曾相贺，半在云霄觉更荣。\n何处新诗添照灼，碧莲峰下柳间营。",
        "dynasty": "唐",
        "collection_info": null
    },
    {
        "uuid": "2d704d3c45af0e333950326f78b30461",
        "title": "杜司空席上赋",
        "author": "李宣古",
        "content": "红灯初上月轮高，照见堂前万朵桃。\n觱栗调清银象管，琵琶声亮紫檀槽。\n能歌姹女颜如玉，解引萧郎眼似刀。\n争奈夜深抛耍令，舞来挼去使人劳。",
        "dynasty": "唐",
        "collection_info": null
    },
    {
        "uuid": "d2d830c3f507ccdca125f5b3d6664f99",
        "title": "赋寒食日亥时",
        "author": "李宣古",
        "content": "人定朱门尚未开，初星粲粲照人回。\n此时寒食无烟火，花柳苍苍月欲来。",
        "dynasty": "唐",
        "collection_info": null
    },
    {
        "uuid": "5e46a804fa6705f1cd80d97ebf4c397c",
        "title": "句",
        "author": "李宣古",
        "content": "翠盖不西来，池上天池歇。\n冉冉池上烟，盈盈池上柳。\n生贵非道傍，不断行人手。",
        "dynasty": "唐",
        "collection_info": null
    },
    {
        "uuid": "5c3ca1ad8dc6130fc3dac9e0f99f0a48",
        "title": "咏崔云娘",
        "author": "李宣古",
        "content": "何事最堪悲，云娘只首奇。\n瘦拳抛令急，长啸出歌迟。\n只见肩侵鬓，唯忧骨透皮。\n不须当户立，头上有钟馗。",
        "dynasty": "唐",
        "collection_info": null
    },
    {
        "uuid": "f394cf579e46c889e75a10384bcf2bcf",
        "title": "听蜀道士琴歌",
        "author": "李宣古",
        "content": "至道不可见，正声难得闻。\n忽逢羽客抱绿绮，忽挥素爪画七弦，苍崖劈裂迸碎泉。\n愤声高，怨声咽，吹我神飞碧霄裏，牵我心灵入秋水。\n有如驱逐太古来，前弄啸，后弄嚬，一舒一惨非冬春。\n从朝至暮听不足，人间岂合值仙踪，此别多应不再逢。\n抱琴却上瀛洲去，",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十二"
        }
    },
    {
        "uuid": "b5a5424e1406d7ea880ae7cacd38279a",
        "title": "和主司王起",
        "author": "李宣古",
        "content": "恩光忽逐晓春生，金榜前头忝姓名。\n三感至公裨造化，何处新诗添照灼，碧莲峰下柳间营。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十二"
        }
    },
    {
        "uuid": "9ed715d828772db31ca99bdfeecc63f6",
        "title": "杜司空席上赋",
        "author": "李宣古",
        "content": "红灯初上月轮高，照见堂前万朵桃。\n觱栗调清银象管，争奈夜深抛耍令，舞来挼去使人劳。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十二"
        }
    },
    {
        "uuid": "bd630947e523be2fe42044e782c9931b",
        "title": "句",
        "author": "李宣古",
        "content": "翠盖不西来，池上天池歇。\n冉冉池上烟。\n盈盈池上柳。\n生贵非道傍，不断行人手。\n。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十二"
        }
    }
]