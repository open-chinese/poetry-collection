[
    {
        "uuid": "9f70d1ba6e2d55fe0aac2eb60e199871",
        "title": "郊游遇黄府女孙",
        "author": "潘用中",
        "content": "谁教窄路恰相逢，脉脉灵犀一点通。\n最恨无情芳草路，匿兰含蕙各西东。",
        "dynasty": "宋",
        "collection_info": null
    },
    {
        "uuid": "adc7b3ad1e73b36ba6711fea66a0e56b",
        "title": "答黄府女孙",
        "author": "潘用中",
        "content": "一曲临风值万金，如何难买玉人心。\n君如解得相如意，比似金徽恨更深。",
        "dynasty": "宋",
        "collection_info": null
    }
]