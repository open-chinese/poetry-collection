[
    {
        "uuid": "d78ac0d22c4208a25280365674edd15b",
        "title": "秋怨",
        "author": "柳中庸",
        "content": "玉树起凉烟，凝情一叶前。\n别离伤晓镜，摇落思秋弦。\n汉垒关山月，胡笳塞北天。\n不知肠断梦，空遶几山川。",
        "dynasty": "唐",
        "collection_info": null
    },
    {
        "uuid": "7c57694011cca4d2459af58ade98fa4d",
        "title": "春思赠人",
        "author": "柳中庸",
        "content": "红粉当三五，青娥艳一双。\n绮罗迴锦陌，弦管入花江。\n落雁惊金弹，抛杯泻玉缸。\n谁知褐衣客，顦顇在书窗。",
        "dynasty": "唐",
        "collection_info": null
    },
    {
        "uuid": "bdb90dd2869737f29edfab6f18f3c94b",
        "title": "幽院早春",
        "author": "柳中庸",
        "content": "草短花初拆，苔青柳半黄。\n隔帘春雨细，高枕晓莺长。\n无事含闲梦，多情识异香。",
        "dynasty": "唐",
        "collection_info": null
    },
    {
        "uuid": "62008f0e1ec2d41bc3c09423ca40349f",
        "title": "寒食戏赠",
        "author": "柳中庸",
        "content": "春暮越江边，春阴寒食天。\n杏花香麦粥，柳絮伴秋韆。\n酒是芳菲节，人当桃李年。\n不知何处恨，已解入筝弦。",
        "dynasty": "唐",
        "collection_info": null
    },
    {
        "uuid": "d7abe57abfc8c4e127c62af12ee581ce",
        "title": "听筝",
        "author": "柳中庸",
        "content": "抽弦促柱听秦筝，无限秦人悲怨声。\n似逐春风知柳态，如随啼鸟识花情。\n谁家独夜愁灯影，何处空楼思月明。\n更入几重离别恨，江南歧路洛阳城。",
        "dynasty": "唐",
        "collection_info": null
    },
    {
        "uuid": "dc20f18c001e3c1268efab6ea495d7d8",
        "title": "河阳桥送别",
        "author": "柳中庸",
        "content": "黄河流出有浮桥，晋国归人此路遥。\n若傍阑干千里望，北风驱马雨萧萧。",
        "dynasty": "唐",
        "collection_info": null
    },
    {
        "uuid": "e9ef2da8e70598c43e0fa7eadf8d9a63",
        "title": "征怨",
        "author": "柳中庸",
        "content": "岁岁金河復玉关，朝朝马策与刀环。\n三春白雪归青冢，万里黄河遶黑山。",
        "dynasty": "唐",
        "collection_info": null
    },
    {
        "uuid": "2311128a53e9ac96cd7eed6f31695775",
        "title": "凉州曲二首 一",
        "author": "柳中庸",
        "content": "关山万里远征人，一望关山泪满巾。\n青海戍头空有月，黄沙碛裏本无春。",
        "dynasty": "唐",
        "collection_info": null
    },
    {
        "uuid": "bf2e1ace5681dc0b44f6602912a7d2ce",
        "title": "凉州曲二首 二",
        "author": "柳中庸",
        "content": "高槛连天望武威，穷阴拂地戍金微。\n九城弦管声遥发，一夜关山雪满飞。",
        "dynasty": "唐",
        "collection_info": null
    },
    {
        "uuid": "c4bf1abda3235108261fba6d1a935a4c",
        "title": "江行",
        "author": "柳中庸",
        "content": "繁阴乍隐洲，落叶初飞浦。\n萧萧楚客帆，暮入寒江雨。",
        "dynasty": "唐",
        "collection_info": null
    },
    {
        "uuid": "2c6388dc940210f074d8ce227ece608c",
        "title": "丁评事宅秋夜宴集",
        "author": "柳中庸",
        "content": "翠幕卷回廊，银灯开后堂。\n风惊拥砌叶，月冷满庭霜。\n绮席人将醉，繁弦夜未央。\n共怜今促席，谁道客愁长。",
        "dynasty": "唐",
        "collection_info": null
    },
    {
        "uuid": "0005fadfd31d2663a7599e6221ad17ef",
        "title": "夜渡江",
        "author": "柳中庸",
        "content": "夜渚带浮烟，苍茫晦远天。\n舟轻不觉动，缆急始知牵。\n听笛遥寻岸，闻香暗识莲。\n唯看去帆影，常恐客心悬。",
        "dynasty": "唐",
        "collection_info": null
    },
    {
        "uuid": "137543f016f2eee69d12a29325d540f5",
        "title": "扬子途中",
        "author": "柳中庸",
        "content": "楚塞望苍然，寒林古戍边。\n秋风人渡水，落日雁飞天。",
        "dynasty": "唐",
        "collection_info": null
    },
    {
        "uuid": "6a4748bb354c461551fb33f9a788fc5f",
        "title": "秋怨",
        "author": "柳中庸",
        "content": "玉树起凉烟，凝情一叶前。\n别离伤晓镜，摇落思秋弦。\n汉垒关山月，胡笳塞北天。\n不知肠断梦，空绕几山川。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十七"
        }
    },
    {
        "uuid": "e55d4a819bb3594227c035f17c136904",
        "title": "春思赠人",
        "author": "柳中庸",
        "content": "红粉当三五，青娥艳一双。\n绮罗回锦陌，弦管入花江。\n落雁惊金弹，抛杯泻玉缸。\n谁知褐衣客，憔悴在书窗。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十七"
        }
    },
    {
        "uuid": "d0f98356229f356162535217a168664a",
        "title": "幽院早春",
        "author": "柳中庸",
        "content": "草短花初拆，苔青柳半黄。\n隔帘春雨细，高枕晓莺长。\n无事含闲梦，多情识异香。\n欲寻苏小小，何处觅钱塘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十七"
        }
    },
    {
        "uuid": "7be054629b699c86cbd96673ee029540",
        "title": "寒食戏赠",
        "author": "柳中庸",
        "content": "春暮越江边，春阴寒食天。\n杏花香麦粥，柳絮伴秋千。\n酒是芳菲节，人当桃李年。\n不知何处恨，已解入筝弦。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十七"
        }
    },
    {
        "uuid": "b9d87f5821d2fd1085ea5ff6915f0cce",
        "title": "听筝",
        "author": "柳中庸",
        "content": "抽弦促柱听秦筝，无限秦人悲怨声。\n似逐春风知柳态，更入几重离别恨，江南岐路洛阳城。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十七"
        }
    },
    {
        "uuid": "9a7681e5bd0357c4dafb9353660e08bf",
        "title": "征怨",
        "author": "柳中庸",
        "content": "岁岁金河复玉关，朝朝马策与刀环。\n三春白雪归青冢，万里黄河绕黑山。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十七"
        }
    },
    {
        "uuid": "44e9c9cd1733594e9360606be262ca89",
        "title": "凉州曲二首",
        "author": "柳中庸",
        "content": "关山万里远征人，一望关山泪满巾。\n青海戍头空有月，黄沙碛裏本无春。\n高槛连天望武威，穷阴拂地戍金微。\n九城弦管声遥发，一夜关山雪满飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十七"
        }
    }
]