[
    {
        "uuid": "c5005f254b9093e15f92bc70231796a0",
        "title": "空明洞",
        "author": "王珏",
        "content": "瑶草琪花半已空，洞门寂寂自春风。\n千秋隻鹤无时返，安得蓬莱有路通。",
        "dynasty": "宋",
        "collection_info": null
    },
    {
        "uuid": "0a5f48f380fae7cdc0b61942e9423a3b",
        "title": "题希夷堂赠周道正",
        "author": "王珏",
        "content": "仙骨清冷道气浓，饵芝深建括苍东。\n醉游鳌顶三山绿，吟对神炉九转红。\n千古遗音生指下，一天星斗在壶中。\n萧然不许尘埃到，顾我频来兴未穷。",
        "dynasty": "宋",
        "collection_info": null
    }
]