[
    {
        "uuid": "20d50c5cfc85636e13ddadf23c2dfbb0",
        "title": "春日词",
        "author": "常某",
        "content": "庭院深深春日迟，百花落尽蜂蝶稀。\n柳絮随风不拘管，飞入洞房人不知。\n画堂绣幕垂朱户，玉炉消尽沉香炷。\n半褰斗帐曲屏山，尽日梁间双燕语。\n美人睡起敛翠眉，强临鸾鉴不胜衣。\n门外秋韆一笑发，马上行人断肠归。",
        "dynasty": "宋",
        "collection_info": null
    },
    {
        "uuid": "ce3e92d42ea48ecf11592d86fc85b1c1",
        "title": "句",
        "author": "常某",
        "content": "水清讵免双螯黑，秋老难逃一背红。",
        "dynasty": "宋",
        "collection_info": null
    }
]