[
    {
        "uuid": "82a16114c9b942ec987b50c525e8edab",
        "title": "诗一首",
        "author": "方泽",
        "content": "大帝仙乡列圣曹，蓬山分命镇波涛。\n瑶台影蘸天心冷，贝阙光浮海面高。\n五色灵霜浮玉籁，九清明月射金鰲。\n东方曼倩曾来此，偷折林中数颗桃。",
        "dynasty": "宋",
        "collection_info": null
    },
    {
        "uuid": "28e466bec9c3e77daa60d558fc54c2d9",
        "title": "斯美堂",
        "author": "方泽",
        "content": "丹雘鲜鲜郡郭西，檐牙高啄翠云齐。\n地形旧压重城峻，天势初围迭嶂低。\n晚市浮烟生万瓦，晓窗寒日度双溪。\n庭前更有青松路，岂似桃源使客迷。",
        "dynasty": "宋",
        "collection_info": null
    }
]