[
    {
        "uuid": "b68a75e0568cdf6b8d720045a457fe45",
        "title": "失调名 苦汝临期话别",
        "author": "朱希真",
        "content": "苦汝临期话别，与君挽手叮咛。\n归期誓约十馀朝，去后又经三四月，鱼沉雁杳，空倚着六曲阑干。\n凤只鸾孤，谩独宿半床衾枕。\n欲寄花牌传密意，奈无黄耳堪凭。\n待修锦字诉离情。",
        "dynasty": "宋",
        "collection_info": null
    },
    {
        "uuid": "8564ec75a6b63dc02e65ccfeec5a9a87",
        "title": "采桑子 王孙去后无芳草",
        "author": "朱希真",
        "content": "王孙去后无芳草，绿遍书阶。\n尘满妆台。\n粉面羞搽泪满腮。\n教我甚情怀。\n去时梅蕊全然少，等到花开花已成梅。\n梅子青青又待黄。\n兀自未归来。",
        "dynasty": "宋",
        "collection_info": null
    }
]