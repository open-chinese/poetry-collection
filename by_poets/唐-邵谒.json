[
    {
        "title": "放歌行",
        "author": "邵谒",
        "content": "龟为秉灵亡，鱼为弄珠死。\n心中自有贼，莫怨任公子。\n屈原若不贤，焉得沈湘水。",
        "dynasty": "唐",
        "collection_info": null
    },
    {
        "title": "长安寒食",
        "author": "邵谒",
        "content": "春日照九衢，春风媚罗绮。\n万骑出都门，拥在香尘裏。\n莫辞弔枯骨，千载长如此。\n安知今日身，不是昔时鬼。\n但看平地游，亦见摧辀死。",
        "dynasty": "唐",
        "collection_info": null
    },
    {
        "title": "贞女墓",
        "author": "邵谒",
        "content": "生持节操心，死作坚贞鬼。\n至今坟上春，草木无花卉。",
        "dynasty": "唐",
        "collection_info": null
    },
    {
        "title": "自叹",
        "author": "邵谒",
        "content": "春蚕未成茧，已贺箱笼实。\n蟢子徒有丝，终年不成匹。\n每念古人言，有得则有失。\n我命独如何，憔悴长如一。\n白日九衢中，幽独暗如漆。\n流泉有枯时，穷贱无尽日。\n惆怅復惆怅，几迴新月出。",
        "dynasty": "唐",
        "collection_info": null
    },
    {
        "title": "送徐羣宰望江",
        "author": "邵谒",
        "content": "古人力文学，所务安疲甿。\n今人力文学，所务惟公卿。\n大贤重邦本，屈迹官武城。\n劝民勤机杼，自然国用幷。\n但见富贵者，知食不知耕。\n忽尔秋不熟，储廪焉得盈。\n贡艺既精苦，用心必公平。\n吾道不遗贤，霄汉期芳馨。\n一夫若有德，千古称其英。\n陶潜虽理邑，崔烈徒台衡。\n浊者必恶清，瞽者必恶明。\n孤松自有色，岂夺众草荣。\n为刀若不利，焉得宰牛名。\n为丝若不直，焉得琴上声。\n好去立高节，重来振羽翎。",
        "dynasty": "唐",
        "collection_info": null
    },
    {
        "title": "秋夕",
        "author": "邵谒",
        "content": "万里凭梦归，骨肉皆在眼。\n觉来益惆怅，不信长安远。\n人人但为农，我独常逢旱。\n恶命如漏巵，滴滴添不满。\n天末雁来时，一呌一肠断。",
        "dynasty": "唐",
        "collection_info": null
    },
    {
        "title": "览孟东野集",
        "author": "邵谒",
        "content": "蚌死留夜光，剑折留锋铓。\n哲人归大夜，千古传珪璋。\n珪璋徧四海，人伦多变改。\n题花花已无，翫月月犹在。\n不知天地间，白日几时昧。",
        "dynasty": "唐",
        "collection_info": null
    },
    {
        "title": "送友人江行",
        "author": "邵谒",
        "content": "送君若浪水，迭迭愁思起。\n梦魂如月明，相送秋江裏。",
        "dynasty": "唐",
        "collection_info": null
    },
    {
        "title": "下第有感",
        "author": "邵谒",
        "content": "古人有遗言，天地如掌阔。\n我行三十载，青云路未达。\n尝闻读书者，所贵免征伐。\n谁知失意时，痛于刃伤骨。\n身如石上草，根蔕浅难活。\n人人皆爱春，我独愁花发。\n如何归故山，相携采薇蕨。",
        "dynasty": "唐",
        "collection_info": null
    },
    {
        "title": "论政",
        "author": "邵谒",
        "content": "贤哉三握髪，为有天下忧。\n孙弘不开阁，丙吉宁问牛。\n内政由股肱，外政由诸侯。\n股肱政若行，诸侯政自修。\n一物不得所，蚁穴满山丘。\n莫言万木死，不因一叶秋。\n朱云若不直，汉帝终自由。\n子婴一失国，渭水东悠悠。",
        "dynasty": "唐",
        "collection_info": null
    },
    {
        "title": "战城南",
        "author": "邵谒",
        "content": "武皇重征伐，战士轻生死。\n朝争刃上功，暮作泉下鬼。\n悲风弔枯骨，明日照荒垒。\n千载留长声，呜咽城南水。",
        "dynasty": "唐",
        "collection_info": null
    },
    {
        "title": "赠郑殷处士",
        "author": "邵谒",
        "content": "善琴不得听，嘉玉不得名。\n知音既已死，良匠亦未生。\n退居一河湄，山中物景清。\n鱼沈池水碧，鹤去松枝轻。\n长材靡入用，大厦失巨楹。\n颜子不得禄，谁谓天道平。",
        "dynasty": "唐",
        "collection_info": null
    },
    {
        "title": "古乐府",
        "author": "邵谒",
        "content": "对酒弹古琴，弦中发新音。\n新音不可辨，十指幽怨深。\n妾颜不自保，四时如车轮。\n不知今夜月，曾照几时人。\n露滴芙蓉香，香销心亦死。\n良时无可留，残红谢池水。",
        "dynasty": "唐",
        "collection_info": null
    },
    {
        "title": "经安容先生旧居",
        "author": "邵谒",
        "content": "羽化留遗踪，千载踪难没。\n一泉岩下水，几度换明月。\n松老不改柯，龙久皆变骨。\n云雨有归时，鸡犬无还日。\n至今青山中，寂寞桃花发。",
        "dynasty": "唐",
        "collection_info": null
    },
    {
        "title": "望行人",
        "author": "邵谒",
        "content": "登楼恐不高，及高君已远。\n云行郎即行，云归郎不返。\n嗟为楼上人，望望不相近。\n若作辙中泥，不放郎车转。\n白日下西山，望尽妾肠断。",
        "dynasty": "唐",
        "collection_info": null
    },
    {
        "title": "岁丰",
        "author": "邵谒",
        "content": "皇天降丰年，本忧贫士食。\n贫士无良畴，安能得稼穑。\n工佣输富家，日落长叹息。\n为供豪者粮，役尽匹夫力。\n天地莫施恩，施恩强者得。",
        "dynasty": "唐",
        "collection_info": null
    },
    {
        "title": "金谷园怀古",
        "author": "邵谒",
        "content": "在富莫骄奢，骄奢多自亡。\n为女莫骋容，骋容多自伤。\n如何金谷园，郁郁椒兰房。\n昨夜绮罗列，今日池馆荒。\n竹死不变节，花落有余香。\n美人抱义死，千载名犹彰。\n娇歌无遗音，明月留清光。\n浮云易改色，衰草难重芳。\n不学韩侯妇，衔冤报宋王。",
        "dynasty": "唐",
        "collection_info": null
    },
    {
        "title": "春日有感",
        "author": "邵谒",
        "content": "我心如蘗苦，他见如荠甘。\n火未到身者，痛楚难共谙。\n但言贫者拙，不言富者贫。\n谁知苦寒女，力尽为桑蚕。",
        "dynasty": "唐",
        "collection_info": null
    },
    {
        "title": "学仙词",
        "author": "邵谒",
        "content": "上仙传秘诀，澹薄与无营。\n炼药□□□，变姓不变形。\n三尸既无累，百虑自不生。\n是知寸心中，有路通上清。\n祖龙好仙术，烧却黄金精。",
        "dynasty": "唐",
        "collection_info": null
    },
    {
        "title": "妓女",
        "author": "邵谒",
        "content": "天若许人登，青山高不止。\n地若许人穷，黄泉深无水。\n量诸造化情，物成皆有以。\n如何上青冥，视之平若砥。\n日下骋琅玕，空中无罗绮。\n但见势腾凌，将为长如此。\n炫耀一时间，逡巡九泉裏。\n一种为埃尘，不学堕楼死。",
        "dynasty": "唐",
        "collection_info": null
    },
    {
        "title": "寒女行",
        "author": "邵谒",
        "content": "寒女命自薄，生来多贱微。\n家贫人不聘，一身无所归。\n养蚕多苦心，茧熟他人丝。\n织素徒苦力，素成他人衣。\n青楼富家女，纔生便有主。\n终日着罗绮，何曾识机杼。\n清夜闻歌声，听之泪如雨。\n他人如何欢，我意又何苦。\n所以问皇天，皇天竟无语。",
        "dynasty": "唐",
        "collection_info": null
    },
    {
        "title": "览镜",
        "author": "邵谒",
        "content": "一照一迴悲，再照颜色衰。\n日月自流水，不知身老时。\n昨日照红颜，今朝照白丝。\n白丝与红颜，相去咫尺间。",
        "dynasty": "唐",
        "collection_info": null
    },
    {
        "title": "轻薄行",
        "author": "邵谒",
        "content": "薄薄身上衣，轻轻浮云质。\n长安一花开，九陌马蹄疾。\n谁言公子车，不是天上力。",
        "dynasty": "唐",
        "collection_info": null
    },
    {
        "title": "苦别离",
        "author": "邵谒",
        "content": "十五为君婚，二十入君门。\n自从入户后，见君长出门。\n朝看相送人，暮看相送人。\n若遣折杨柳，此地树无根。\n愿为陌上土，得作马蹄尘。\n愿为曲木枝，得作双车轮。\n安得太行山，移来君马前。",
        "dynasty": "唐",
        "collection_info": null
    },
    {
        "title": "览张骞传",
        "author": "邵谒",
        "content": "采药不得根，寻河不得源。\n此时虚白首，徒感武皇恩。\n桑田未闻改，日月曾几昏。\n仙骨若求得，垄头无新坟。\n不见杜陵草，至今空自繁。",
        "dynasty": "唐",
        "collection_info": null
    },
    {
        "title": "白头吟",
        "author": "邵谒",
        "content": "汉家天宇阔，日月不暂闲。\n常将古今骨，裨作北邙山。\n山高势已极，犹自凋朱颜。",
        "dynasty": "唐",
        "collection_info": null
    },
    {
        "title": "瞽者叹",
        "author": "邵谒",
        "content": "我心岂不平，我目自不明。\n徒云备双足，天下何由行。",
        "dynasty": "唐",
        "collection_info": null
    },
    {
        "title": "送从弟长安下第南归觐亲",
        "author": "邵谒",
        "content": "白日不得照，戴天如戴盆。\n青云未见路，丹车劳出门。\n采薇秦山镇，养亲湘水源。\n心中岂不切，其如行路难。\n为文清益峻，为心直且安。\n芝兰未入用，馨香志独存。\n他门种桃李，犹能荫子孙。\n我家有棠阴，枝叶竟不繁。\n心醉岂因酒，愁多徒见萱。\n征徒忽告归，执袂殷勤论。\n在鸟终为凤，为鱼须化鲲。\n富贵岂长守，贫贱宁有根。\n丈夫志不大，何以佐干坤。\n昼短疾于箭，早来献天言。\n莫恋苍梧畔，野烟横破村。",
        "dynasty": "唐",
        "collection_info": null
    },
    {
        "title": "少年行",
        "author": "邵谒",
        "content": "丈夫十八九，胆气欺韩彭。\n报雠不用剑，辅国不用兵。\n以目为水鑑，以心作权衡。\n愿君似尧舜，能使天下平。\n何必走马夸弓矢，然后致得人心争。",
        "dynasty": "唐",
        "collection_info": null
    },
    {
        "title": "汉宫井",
        "author": "邵谒",
        "content": "辘轳声绝离宫静，班姬几度照金井。\n梧桐老去残花开，犹似当时美人影。",
        "dynasty": "唐",
        "collection_info": null
    },
    {
        "title": "显茂楼",
        "author": "邵谒",
        "content": "秦山渭水尚悠悠，如何草树迷宫阙。\n繁华朱翠尽东流，唯有望楼对明月。",
        "dynasty": "唐",
        "collection_info": null
    },
    {
        "title": "紫阁峯",
        "author": "邵谒",
        "content": "壮国山河倚空碧，迥拔烟霞侵太白。\n绿崖下视千万寻，青天只据百余尺。",
        "dynasty": "唐",
        "collection_info": null
    },
    {
        "title": "降巫诗",
        "author": "邵谒",
        "content": "青山山下少年郎，失意当时别故乡。\n惆怅不堪回首望，隔溪遥见旧书堂。",
        "dynasty": "唐",
        "collection_info": null
    },
    {
        "title": "词 一",
        "author": "邵谒",
        "content": "吴刀楚制为佩袆，纤罗雾縠为羽衣。\n含商咀征歌露晞，珠履飒沓歌袖飞。\n凄风戛起素云回，车怠马烦客忘归，兰膏明烛承夜晖。",
        "dynasty": "唐",
        "collection_info": null
    },
    {
        "title": "词 二",
        "author": "邵谒",
        "content": "桂宫柏寝拟天居，朱爵文窗韬碧疏。\n象床瑶席镇犀渠，雕屏合匝组帷舒。\n秦筝赵瑟挟笙竽，垂珰散佩盈玉除，停觞不御欲谁须。",
        "dynasty": "唐",
        "collection_info": null
    },
    {
        "title": "词 三",
        "author": "邵谒",
        "content": "三星差池露霑湿，絃悲管清月将入。\n寒光萧条候虫急，荆王流叹楚妃泣。\n红颜难长时易戢，凝华结綵久延立，非君之故岂妄集。",
        "dynasty": "唐",
        "collection_info": null
    },
    {
        "title": "词 四",
        "author": "邵谒",
        "content": "池中赤鲤庖所捐，琴高乘去飞上天。\n命逢福世丁溢恩，簪巾藉绮昇曲筵。\n恩厚德深委如山，洁诚洗志期暮年，乌臼马角宁足言。\n（影印本《诗渊》第六册第四一一五页）。",
        "dynasty": "唐",
        "collection_info": null
    },
    {
        "title": "句 一",
        "author": "邵谒",
        "content": "不知天上月，曾别几多人？\n（见宋江少虞《皇朝事实类苑》卷五九引李錞《李希声诗话》引）（〖1〗《李希声诗话》云：「余亡友李秉彝德叟寒暑假为余曰：『家藏唐邵谒诗八十篇，甚工。\n谒选于吏部，部中牓此诗曰：有能过此者，当先注官。\n众无间言。\n……』余欲借传，因循不果。\n」按：今传谒诗仅三十二首，未及半数。\n）。",
        "dynasty": "唐",
        "collection_info": null
    },
    {
        "title": "句 二",
        "author": "邵谒",
        "content": "望望不相近。\n（见宋李龏《剪绡集》卷下引）。",
        "dynasty": "唐",
        "collection_info": null
    },
    {
        "title": "放歌行",
        "author": "邵谒",
        "content": "龟为秉灵亡，鱼为弄珠死。心中自有贼，莫怨任公子。\n屈原若不贤，焉得沉湘水。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "长安寒食",
        "author": "邵谒",
        "content": "春日照九衢，春风媚罗绮。万骑出都门，拥在香尘裏。\n莫辞吊枯骨，千载长如此。安知今日身，不是昔时鬼。\n但看平地游，亦见摧辀死。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "贞女墓",
        "author": "邵谒",
        "content": "生持节操心，死作坚贞鬼。至今坟上春，草木无花卉。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "自叹",
        "author": "邵谒",
        "content": "春蚕未成茧，已贺箱笼实。蟢子徒有丝，终年不成匹。\n每念古人言，有得则有失。我命独如何，憔悴长如一。\n白日九衢中，幽独暗如漆。流泉有枯时，穷贱无尽日。\n惆怅复惆怅，几回新月出。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "送徐群宰望江",
        "author": "邵谒",
        "content": "古人力文学，所务安疲甿。今人力文学，所务惟公卿。\n大贤重邦本，屈迹官武城。劝民勤机杼，自然国用并。\n但见富贵者，知食不知耕。忽尔秋不熟，储廪焉得盈。\n贡艺既精苦，用心必公平。吾道不遗贤，霄汉期芳馨。\n一夫若有德，千古称其英。陶潜虽理邑，崔烈徒台衡。\n浊者必恶清，瞽者必恶明。孤松自有色，岂夺众草荣。\n为刀若不利，焉得宰牛名。为丝若不直，焉得琴上声。\n好去立高节，重来振羽翎。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "秋夕",
        "author": "邵谒",
        "content": "万里凭梦归，骨肉皆在眼。觉来益惆怅，不信长安远。\n人人但为农，我独常逢旱。恶命如漏卮，滴滴添不满。\n天末雁来时，一叫一肠断。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "览孟东野集",
        "author": "邵谒",
        "content": "蚌死留夜光，剑折留锋铓。哲人归大夜，千古传珪璋。\n珪璋遍四海，人伦多变改。题花花已无，玩月月犹在。\n不知天地间，白日几时昧。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "送友人江行",
        "author": "邵谒",
        "content": "送君若浪水，迭迭愁思起。梦魂如月明，相送秋江裏。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "下第有感",
        "author": "邵谒",
        "content": "古人有遗言，天地如掌阔。我行三十载，青云路未达。\n尝闻读书者，所贵免征伐。谁知失意时，痛于刃伤骨。\n身如石上草，根蒂浅难活。人人皆爱春，我独愁花发。\n如何归故山，相携采薇蕨。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "论政",
        "author": "邵谒",
        "content": "贤哉三握发，为有天下忧。孙弘不开阁，丙吉宁问牛。\n内政由股肱，外政由诸侯。股肱政若行，诸侯政自修。\n一物不得所，蚁穴满山丘。莫言万木死，不因一叶秋。\n朱云若不直，汉帝终自由。子婴一失国，渭水东悠悠。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "战城南",
        "author": "邵谒",
        "content": "武皇重征伐，战士轻生死。朝争刃上功，暮作泉下鬼。\n悲风吊枯骨，明月照荒垒。千载留长声，呜咽城南水。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "赠郑殷处士",
        "author": "邵谒",
        "content": "善琴不得听，嘉玉不得名。知音既已死，良匠亦未生。\n退居一河湄，山中物景清。鱼沉池水碧，鹤去松枝轻。\n长材靡入用，大厦失巨楹。颜子不得禄，谁谓天道平。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "古乐府",
        "author": "邵谒",
        "content": "对酒弹古琴，弦中发新音。新音不可辨，十指幽怨深。\n妾颜不自保，四时如车轮。不知今夜月，曾照几时人。\n露滴芙蓉香，香销心亦死。良时无可留，残红谢池水。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "经安容先生旧居",
        "author": "邵谒",
        "content": "羽化留遗踪，千载踪难没。一泉岩下水，几度换明月。\n松老不改柯，龙久皆变骨。云雨有归时，鸡犬无还日。\n至今青山中，寂寞桃花发。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "望行人",
        "author": "邵谒",
        "content": "登楼恐不高，及高君已远。云行郎即行，云归郎不返。\n嗟为楼上人，望望不相近。若作辙中泥，不放郎车转。\n白日下西山，望尽妾肠断。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "岁丰",
        "author": "邵谒",
        "content": "皇天降丰年，本忧贫士食。贫士无良畴，安能得稼穑。\n工佣输富家，日落长叹息。为供豪者粮，役尽匹夫力。\n天地莫施恩，施恩强者得。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "金谷园怀古",
        "author": "邵谒",
        "content": "在富莫骄奢，骄奢多自亡。为女莫骋容，骋容多自伤。\n如何金谷园，郁郁椒兰房。昨夜绮罗列，今日池馆荒。\n竹死不变节，花落有余香。美人抱义死，千载名犹彰。\n娇歌无遗音，明月留清光。浮云易改色，衰草难重芳。\n不学韩侯妇，衔冤报宋王。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "春日有感",
        "author": "邵谒",
        "content": "我心如蘖苦，他见如荠甘。火未到身者，痛楚难共谙。\n但言贫者拙，不言富者贪。谁知苦寒女，力尽为桑蚕。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "学仙词",
        "author": "邵谒",
        "content": "上仙传秘诀，澹薄与无营。炼药□□□，变姓不变形。\n三尸既无累，百虑自不生。是知寸心中，有路通上清。\n祖龙好仙术，烧却黄金精。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "妓女",
        "author": "邵谒",
        "content": "天若许人登，青山高不止。地若许人穷，黄泉深无水。\n量诸造化情，物成皆有以。如何上青冥，视之平若砥。\n日下骋琅玕，空中无罗绮。但见势腾凌，将为长如此。\n炫耀一时间，逡巡九泉裏。一种为埃尘，不学堕楼死。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "寒女行",
        "author": "邵谒",
        "content": "寒女命自薄，生来多贱微。家贫人不聘，一身无所归。\n养蚕多苦心，茧熟他人丝。织素徒苦力，素成他人衣。\n青楼富家女，才生便有主。终日着罗绮，何曾识机杼。\n清夜闻歌声，听之泪如雨。他人如何欢，我意又何苦。\n所以问皇天，皇天竟无语。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "览镜",
        "author": "邵谒",
        "content": "一照一回悲，再照颜色衰。日月自流水，不知身老时。\n昨日照红颜，今朝照白丝。白丝与红颜，相去咫尺间。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "轻薄行",
        "author": "邵谒",
        "content": "薄薄身上衣，轻轻浮云质。长安一花开，九陌马蹄疾。\n谁言公子车，不是天上力。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "苦别离",
        "author": "邵谒",
        "content": "十五为君婚，二十入君门。自从入户后，见君长出门。\n朝看相送人，暮看相送人。若遣折杨柳，此地树无根。\n愿为陌上土，得作马蹄尘。愿为曲木枝，得作双车轮。\n安得太行山，移来君马前。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "览张骞传",
        "author": "邵谒",
        "content": "采药不得根，寻河不得源。此时虚白首，徒感武皇恩。\n桑田未闻改，日月曾几昏。仙骨若求得，垄头无新坟。\n不见杜陵草，至今空自繁。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "白头吟",
        "author": "邵谒",
        "content": "汉家天宇阔，日月不暂闲。常将古今骨，裨作北邙山。\n山高势已极，犹自凋朱颜。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "瞽者叹",
        "author": "邵谒",
        "content": "我心岂不平，我目自不明。徒云备双足，天下何由行。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "送从弟长安下第南归觐亲",
        "author": "邵谒",
        "content": "白日不得照，戴天如戴盆。青云未见路，丹车劳出门。\n采薇秦山镇，养亲湘水源。心中岂不切，其如行路难。\n为文清益峻，为心直且安。芝兰未入用，馨香志独存。\n他门种桃李，犹能荫子孙。我家有棠阴，枝叶竟不繁。\n心醉岂因酒，愁多徒见萱。征徒忽告归，执袂殷勤论。\n在鸟终为凤，为鱼须化鲲。富贵岂长守，贫贱宁有根。\n丈夫志不大，何以佐干坤。昼短疾于箭，早来献天言。\n莫恋苍梧畔，野烟横破村。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "少年行",
        "author": "邵谒",
        "content": "丈夫十八九，胆气欺韩彭。报仇不用剑，辅国不用兵。\n以目为水鉴，以心作权衡。愿君似尧舜，能使天下平。\n何必走马夸弓矢，然后致得人心争。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    },
    {
        "title": "紫阁峰",
        "author": "邵谒",
        "content": "壮国山河倚空碧，迥拔烟霞侵太白。\n绿崖下视千万寻，青天只据百余尺。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零五"
        }
    }
]