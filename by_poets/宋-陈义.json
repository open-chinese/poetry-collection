[
    {
        "uuid": "28d6538df5b3234913295f2c8e53873c",
        "title": "菩萨蛮 平生只被今朝误",
        "author": "陈义",
        "content": "平生只被今朝误。\n今朝却把平生补。\n重午一年期。\n斋僧只待时。\n主人恩义重。\n两载蒙恩宠。\n清净得为僧。\n幽闲度此生。",
        "dynasty": "宋",
        "collection_info": null
    },
    {
        "uuid": "af3cd155bed55b9dc57ebb92fc5f539a",
        "title": "菩萨蛮 包中香黍分边角",
        "author": "陈义",
        "content": "包中香黍分边角。\n彩丝剪就交绒索。\n樽俎泛菖蒲。\n年年五月初。\n主人恩义重。\n对景承欢宠。\n何日玩山家。\n葵蒿三四花。",
        "dynasty": "宋",
        "collection_info": null
    },
    {
        "uuid": "36e3c0a6478d4c67b38e4deda845d7c6",
        "title": "菩萨蛮 天生体态腰肢细",
        "author": "陈义",
        "content": "天生体态腰肢细。\n新词唱彻歌声利。\n出口便清奇。\n扬尘簌簌飞。\n主人恩义重。\n宴出红妆宠。\n便要赏新荷。\n时光也不多。",
        "dynasty": "宋",
        "collection_info": null
    },
    {
        "uuid": "0f72f662496df710aa2d36ef55f26324",
        "title": "菩萨蛮 去年共饮菖蒲酒",
        "author": "陈义",
        "content": "去年共饮菖蒲酒。\n今年却向僧房守。\n好事更多磨。\n教人没奈何。\n主人恩义重。\n知我心头痛。\n待要赏新荷。\n争知疾愈么。",
        "dynasty": "宋",
        "collection_info": null
    }
]