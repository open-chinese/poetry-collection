[
    {
        "uuid": "0d90851e045c586d0e4d06e2f4ed1098",
        "title": "曳鼎歌",
        "author": "则天皇后",
        "content": "羲农首出，轩昊膺期。\n唐虞继踵，汤禹乘时。\n天下光宅，海内雍熙。\n上玄降鉴，方建隆基。",
        "dynasty": "唐",
        "collection_info": null
    },
    {
        "uuid": "e7a7f12731cb2b61d3b497a1bbfd149b",
        "title": "唐享昊天乐 第一",
        "author": "则天皇后",
        "content": "太阴凝至化，真耀蕴轩仪。\n德迈娥台敞，仁高[姒]幄披。\n扪天遂启极，梦日乃昇曦。",
        "dynasty": "唐",
        "collection_info": null
    },
    {
        "uuid": "eb5bbdd7c84d8f6136f2ee2f0ced42de",
        "title": "唐享昊天乐 第二",
        "author": "则天皇后",
        "content": "瞻紫极，望玄穹。\n翘至恳，罄深衷。\n听虽远，诚必通。\n垂厚泽，降云宫。",
        "dynasty": "唐",
        "collection_info": null
    },
    {
        "uuid": "ad08bebc8e67207bdbd135b7fee2e396",
        "title": "唐享昊天乐 第三",
        "author": "则天皇后",
        "content": "干仪混成冲邃，天道下济高明。\n闿阳晨披紫阙，太一晓降黄庭。\n圜坛敢申昭报，方璧冀展虔情。\n丹襟式敷衷恳，玄鉴庶察微诚。",
        "dynasty": "唐",
        "collection_info": null
    },
    {
        "uuid": "e30858b98ec107559a3f31f0063580f7",
        "title": "唐享昊天乐 第四",
        "author": "则天皇后",
        "content": "巍巍叡业广，赫赫圣基隆。\n菲德承先顾，祯符萃眇躬。\n铭开武岩侧，图荐洛川中。\n微诚讵幽感，景命忽昭融。\n有怀惭紫极，无以谢玄穹。",
        "dynasty": "唐",
        "collection_info": null
    },
    {
        "uuid": "c3d4440c88ffc4cd82914e2226fc3c2b",
        "title": "唐享昊天乐 第五",
        "author": "则天皇后",
        "content": "朝坛雾卷，曙岭烟沈。\n爰设筐币，式表诚心。\n筵辉丽璧，乐畅和音。\n仰惟灵鉴，俯察翘襟。",
        "dynasty": "唐",
        "collection_info": null
    },
    {
        "uuid": "6c4daddc7d090b3a4cfe03d2f89a0eca",
        "title": "唐享昊天乐 第六",
        "author": "则天皇后",
        "content": "昭昭上帝，穆穆下临。\n礼崇备物，乐奏锵金。\n兰羞委荐，桂醑盈斟。\n敢希明德，幸罄庄心。",
        "dynasty": "唐",
        "collection_info": null
    },
    {
        "uuid": "efb401e0527ed9b40f46aa8d8c2ccbc6",
        "title": "唐享昊天乐 第七",
        "author": "则天皇后",
        "content": "尊浮九酝，礼备三周。\n陈诚菲奠，契福神猷。",
        "dynasty": "唐",
        "collection_info": null
    },
    {
        "uuid": "9a34ae1b1ede609357d8fe7078835c15",
        "title": "唐享昊天乐 第八",
        "author": "则天皇后",
        "content": "奠璧郊坛昭大礼，锵金拊石表虔诚。\n始奏承云娱帝赏，復歌调露畅韶英。",
        "dynasty": "唐",
        "collection_info": null
    },
    {
        "uuid": "0936f670a83baa603fae18a4e8bf66a2",
        "title": "唐享昊天乐 第九",
        "author": "则天皇后",
        "content": "荷恩承顾託，执契恭临抚。\n庙略静边荒，天兵曜神武。\n有截资先化，无为遵旧矩。\n祯符降昊穹，大业光寰宇。",
        "dynasty": "唐",
        "collection_info": null
    },
    {
        "uuid": "e1d7b7f469316c5600301d818aabebaf",
        "title": "唐享昊天乐 第十",
        "author": "则天皇后",
        "content": "肃肃祀典，邕邕礼秩。\n三献已周，九成斯毕。\n爰撤其俎，载迁其实。\n或升或降，惟诚惟质。",
        "dynasty": "唐",
        "collection_info": null
    },
    {
        "uuid": "e962e3eacabfe5e8d90fed792a7ee725",
        "title": "唐享昊天乐 第十一",
        "author": "则天皇后",
        "content": "礼终肆类，乐阕九成。\n仰惟明德，敢荐非馨。\n顾惭菲奠，久驰云軿。\n瞻荷灵泽，悚恋兼盈。",
        "dynasty": "唐",
        "collection_info": null
    },
    {
        "uuid": "978286eff3fdc55f3c15bd5bee823ca1",
        "title": "唐享昊天乐 第十二",
        "author": "则天皇后",
        "content": "式干路，闢天扉。\n迴日驭，动云衣。\n登金阙，入紫微。\n望仙驾，仰恩徽。",
        "dynasty": "唐",
        "collection_info": null
    },
    {
        "uuid": "4612ed9a53ef3e20616a37a1842afb8f",
        "title": "唐明堂乐章 外办将出",
        "author": "则天皇后",
        "content": "总章陈昔典，衢室礼惟神。\n宏规则天地，神用叶陶钧。\n负扆三春旦，充庭万宇宾。\n顾己诚虚薄，空惭驭兆人。",
        "dynasty": "唐",
        "collection_info": null
    },
    {
        "uuid": "8e8dea086a3898a53e09df872935e4a5",
        "title": "唐明堂乐章 皇帝行",
        "author": "则天皇后",
        "content": "仰膺历数，俯顺讴歌。\n远安迩肃，俗阜时和。\n化光玉镜，讼息金科。\n方兴典礼，永戢干戈。",
        "dynasty": "唐",
        "collection_info": null
    },
    {
        "uuid": "341abe17ecffc7b0529eddc9ca5f1194",
        "title": "唐明堂乐章 皇嗣出入升降",
        "author": "则天皇后",
        "content": "至人光俗，大孝通神。\n谦以表性，恭惟立身。\n洪规载启，茂典方陈。\n誉隆三善，祥开万春。",
        "dynasty": "唐",
        "collection_info": null
    },
    {
        "uuid": "85662c6cbe585318d204ad9169e8160e",
        "title": "唐明堂乐章 迎送王公",
        "author": "则天皇后",
        "content": "千官肃事，万国朝宗。\n载延百辟，爰集三宫。\n君臣德合，鱼水斯同。\n睿图方永，周历长隆。",
        "dynasty": "唐",
        "collection_info": null
    },
    {
        "uuid": "de42cf7acb38a02536133c561d59045e",
        "title": "唐明堂乐章 登歌",
        "author": "则天皇后",
        "content": "礼崇宗祀，志表严禋。\n笙镛合奏，文物惟新。\n敬遵茂典，敢择良辰。\n絜诚斯着，奠谒方申。",
        "dynasty": "唐",
        "collection_info": null
    },
    {
        "uuid": "87cc261952e8b683cd1be000ff3a26ea",
        "title": "唐明堂乐章 配飨",
        "author": "则天皇后",
        "content": "笙镛间玉宇，文物昭清辉。\n晬影临芳奠，休光下太微。\n孝思期有感，明絜庶无违。",
        "dynasty": "唐",
        "collection_info": null
    },
    {
        "uuid": "092ec09149aff48fd1b11aff39100001",
        "title": "唐明堂乐章 宫音",
        "author": "则天皇后",
        "content": "履艮包羣望，居中冠百灵。\n万方资广运，庶品荷财成。\n神功谅匪测，盛德实难名。\n藻奠申诚敬，恭祀表惟馨。",
        "dynasty": "唐",
        "collection_info": null
    },
    {
        "uuid": "59e88dd8865e2e151e76aba1a863501b",
        "title": "唐明堂乐章 角音",
        "author": "则天皇后",
        "content": "出震位，开平秩。\n扇条风，乘甲乙。\n龙德盛，鸟星出。\n荐珪篚，陈诚实。",
        "dynasty": "唐",
        "collection_info": null
    },
    {
        "uuid": "adc71c7b4b0c5ee5d2bb9d063170c32d",
        "title": "唐明堂乐章 征音",
        "author": "则天皇后",
        "content": "赫赫离精御炎陆，滔滔炽景开隆暑。\n冀延神鉴俯兰尊，式表虔襟陈桂俎。",
        "dynasty": "唐",
        "collection_info": null
    },
    {
        "uuid": "47d4417702bf97ee11daa90271b9e3a5",
        "title": "唐明堂乐章 商音",
        "author": "则天皇后",
        "content": "律中夷则，序应收成。\n功宣建武，义表惟明。\n爰申礼奠，庶展翘诚。\n九秋是式，百谷斯盈。",
        "dynasty": "唐",
        "collection_info": null
    },
    {
        "uuid": "41f6bbefa654d659a627d56c3ae67cfc",
        "title": "唐明堂乐章 羽音",
        "author": "则天皇后",
        "content": "葭律肇启隆冬，苹藻攸陈飨祭。\n黄钟既陈玉烛，红粒方殷稔岁。",
        "dynasty": "唐",
        "collection_info": null
    },
    {
        "uuid": "74e198762b16daa29904ca8256ea6570",
        "title": "唐大飨拜洛乐章 昭和",
        "author": "则天皇后",
        "content": "九玄眷命，三圣基隆。\n奉成先旨，明台毕功。\n宗祀展敬，冀表深衷。\n永昌帝业，式播淳风。",
        "dynasty": "唐",
        "collection_info": null
    },
    {
        "uuid": "06ec392b2428a51f46d1e036f75fb514",
        "title": "唐大飨拜洛乐章 致和",
        "author": "则天皇后",
        "content": "神功不测兮运阴阳，包藏万宇兮孕八荒。\n天符既出兮帝业昌，愿临明祀兮降祯祥。",
        "dynasty": "唐",
        "collection_info": null
    },
    {
        "uuid": "6ee17b8c6b038838f6ab67c3e71220a1",
        "title": "唐大飨拜洛乐章 咸和",
        "author": "则天皇后",
        "content": "坎泽祠容备举，坤坛祭典爰申。\n灵睠遥行秘躅，嘉贶荐委殊珍。\n肃礼恭禋载展，翘襟邈志逾殷。\n方期交际悬应。",
        "dynasty": "唐",
        "collection_info": null
    },
    {
        "uuid": "6fdabce9cc8f7b62c77d1a550ff3602e",
        "title": "唐大飨拜洛乐章 九和",
        "author": "则天皇后",
        "content": "祗荷坤德，钦若干灵。\n惭惕罔寘，兴居匪宁。\n恭崇礼则，肃奉仪形。\n惟凭展敬，敢荐非馨。",
        "dynasty": "唐",
        "collection_info": null
    },
    {
        "uuid": "55f6c26b97b634b58eabdd2a082be307",
        "title": "唐大飨拜洛乐章 拜洛",
        "author": "则天皇后",
        "content": "菲躬承睿顾，薄德忝坤仪。\n干干遵后命，翼翼奉先规。\n抚俗勤虽切，还淳化尚亏。\n未能弘至道，何以契明祇。",
        "dynasty": "唐",
        "collection_info": null
    },
    {
        "uuid": "712561f4383160be42d25811428aac7c",
        "title": "唐大飨拜洛乐章 显和",
        "author": "则天皇后",
        "content": "顾德有惭虚菲，明祇屡降祯符。\n汜水初呈秘象，温洛荐表昌图。\n玄泽流恩载洽，丹襟荷渥增愉。",
        "dynasty": "唐",
        "collection_info": null
    },
    {
        "uuid": "2149ab5b5537d1a8def85e77d1cdca6e",
        "title": "唐大飨拜洛乐章 昭和",
        "author": "则天皇后",
        "content": "舒云致养，合大资生。\n德以恆固，功由永贞。\n升歌荐序，垂币翘诚。\n虹开玉照，凤引金声。",
        "dynasty": "唐",
        "collection_info": null
    },
    {
        "uuid": "0999c3f938ac24c33b2a274bfc61b531",
        "title": "唐大飨拜洛乐章 敬和",
        "author": "则天皇后",
        "content": "兰俎既升，苹羞可荐。\n金石载设，咸英已变。\n林泽斯总，山川是徧。\n敢用敷诚，实惟忘倦。",
        "dynasty": "唐",
        "collection_info": null
    },
    {
        "uuid": "fe40a2abbf73614fb1f5094645311ee5",
        "title": "唐大飨拜洛乐章 齐和",
        "author": "则天皇后",
        "content": "沈潜演贶分三极，广大凝祯总万方。\n既荐羽旌文化启，还呈干戚武威扬。",
        "dynasty": "唐",
        "collection_info": null
    },
    {
        "uuid": "6aed711829b21c931cfe6d75c3ffea20",
        "title": "唐大飨拜洛乐章 德和",
        "author": "则天皇后",
        "content": "夕惕同龙契，晨兢当凤扆。\n崇儒习旧规，偃伯循先旨。\n绝壤飞冠盖，遐区丽山水。\n幸承三圣余，忻属千年始。",
        "dynasty": "唐",
        "collection_info": null
    },
    {
        "uuid": "84742855460dcbc6f5f49dc1d5de0697",
        "title": "唐大飨拜洛乐章 禋和",
        "author": "则天皇后",
        "content": "百礼崇容，千官肃事。\n灵降舞兆，神凝有粹。\n奠享咸周，威仪毕备。\n奏夏登列，歌雍撤肆。",
        "dynasty": "唐",
        "collection_info": null
    },
    {
        "uuid": "22fa014cadd3bd720a1e9427ea23c887",
        "title": "唐大飨拜洛乐章 通和",
        "author": "则天皇后",
        "content": "皇皇灵睠，穆穆神心。\n暂动凝质，还归积阴。\n功玄枢纽，理寂高深。\n衔恩佩德，耸志翘襟。",
        "dynasty": "唐",
        "collection_info": null
    },
    {
        "uuid": "8c52ea528511b627303dd6a1eb4ac656",
        "title": "唐大飨拜洛乐章 归和",
        "author": "则天皇后",
        "content": "言旋云洞兮蹑烟涂，永宁中宇兮安下都。\n包涵动植兮顺荣枯，长贻宝贶兮赞璇图。",
        "dynasty": "唐",
        "collection_info": null
    },
    {
        "uuid": "8202fbd3140de27fc357fa6128d1b0c5",
        "title": "唐大飨拜洛乐章 归和",
        "author": "则天皇后",
        "content": "调云阕兮神座兴，骖云驾兮俨将升。\n腾绛霄兮垂景祜，翘丹恳兮荷休征。",
        "dynasty": "唐",
        "collection_info": null
    },
    {
        "uuid": "bbb1fead270761b7d42d3e728b1d4855",
        "title": "唐武氏享先庙乐章",
        "author": "则天皇后",
        "content": "先德谦撝冠昔，严规节素超今。\n奉国忠诚每竭，承家至孝纯深。\n追崇惧乖尊意，显号恐玷徽音。\n既迫王公屡请，方乃俯遂羣心。\n有限无由展敬，奠醑每阙亲斟。\n大礼虔申典册，苹藻敬荐翘襟。",
        "dynasty": "唐",
        "collection_info": null
    },
    {
        "uuid": "ab642e608b3b599e36bc5e89a0488172",
        "title": "早春夜宴",
        "author": "则天皇后",
        "content": "九春开上节，千门敞夜扉。\n兰灯吐新燄，桂魄朗圆辉。\n送酒惟须满，流杯不用稀。\n务使霞浆兴，方乘泛洛归。",
        "dynasty": "唐",
        "collection_info": null
    },
    {
        "uuid": "9a8d7422bb0098ef4c97bd9a984577db",
        "title": "游九龙潭",
        "author": "则天皇后",
        "content": "山窗游玉女，涧户对琼峰。\n岩顶翔双凤，潭心倒九龙。\n酒中浮竹叶，杯上写芙蓉。\n故验家山赏，惟有风入松。",
        "dynasty": "唐",
        "collection_info": null
    },
    {
        "uuid": "5ce6500c3366012d244497d784769a82",
        "title": "赠胡天师",
        "author": "则天皇后",
        "content": "高人叶高志，山服往山家。\n迢迢间风月，去去隔烟霞。\n碧岫窥玄洞，玉竈炼丹砂。\n今日星津上，延首望灵槎。",
        "dynasty": "唐",
        "collection_info": null
    },
    {
        "uuid": "14fdf7764c75fd1fef32feda8931cd6a",
        "title": "从驾幸少林寺",
        "author": "则天皇后",
        "content": "陪銮游禁苑，侍赏出兰闱。\n云偃攒峰盖，霞低插浪旗。\n日宫疏涧户，月殿启岩扉。\n金轮转金地，香阁曳香衣。\n铎吟轻吹发，幡摇薄雾霏。\n昔遇焚芝火，山红连野飞。\n花台无半影，莲塔有全辉。\n实赖能仁力，攸资善世威。\n慈缘兴福绪，于此罄归依。\n风枝不可静，泣血竟何追。",
        "dynasty": "唐",
        "collection_info": null
    },
    {
        "uuid": "e63e2b0542ae1d5c3fe1a388d3351e3b",
        "title": "石淙",
        "author": "则天皇后",
        "content": "三山十洞光玄箓，玉峤金峦镇紫微。\n均露均霜标胜壤，交风交雨列皇畿。\n万仞高岩藏日色，千寻幽涧浴云衣。\n且驻欢筵赏仁智，琱鞍薄晚杂尘飞。",
        "dynasty": "唐",
        "collection_info": null
    },
    {
        "uuid": "9b81e18fb4b16cd586108cfab11ac901",
        "title": "腊日宣诏幸上苑",
        "author": "则天皇后",
        "content": "明朝游上苑，火急报春知。\n花须连夜发，莫待晓风吹。",
        "dynasty": "唐",
        "collection_info": null
    },
    {
        "uuid": "5eda5ec37548958aa9a16208e56c5489",
        "title": "如意娘",
        "author": "则天皇后",
        "content": "看朱成碧思纷纷，顦顇支离为忆君。\n不信比来长下泪，开箱验取石榴裙。",
        "dynasty": "唐",
        "collection_info": null
    },
    {
        "uuid": "f17f48f9b958bffac9f109793ea7345d",
        "title": "制袍字赐狄仁杰",
        "author": "则天皇后",
        "content": "敷政术，守清勤。\n升显位，励相臣。",
        "dynasty": "唐",
        "collection_info": null
    },
    {
        "uuid": "fc45ff5851cfb0b3f6c230ff463dc26e",
        "title": "杂曲歌辞 如意娘",
        "author": "则天皇后",
        "content": "看朱成碧思纷纷，憔悴支离为忆君。\n不信比来长下泪，开箱验取石榴裙。",
        "dynasty": "唐",
        "collection_info": null
    }
]