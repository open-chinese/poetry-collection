[
    {
        "uuid": "e5d8325393362dc642a61b09c20af6a7",
        "title": "题翠蛟亭",
        "author": "赵汝諿",
        "content": "百丈寒蛟下翠庭，幽人相对觉风生。\n阑干小倚飞觞处，一曲松风乱雨声。",
        "dynasty": "宋",
        "collection_info": null
    },
    {
        "uuid": "128d0337084fb9bba17c5ad2b337c32e",
        "title": "大涤洞留题  其一",
        "author": "赵汝諿",
        "content": "坡老吟来今几龄，翠蛟飞舞若天成。\n栏干小倚挥觞处，最爱泉声乱雨声。",
        "dynasty": "宋",
        "collection_info": null
    },
    {
        "uuid": "842c4b7d629737c85e2d043f36e2570b",
        "title": "大涤洞留题  其二",
        "author": "赵汝諿",
        "content": "家近云山九锁深，诛茅已负十年心。\n笋舆扶醉归来晚，清梦犹闻金玉音。",
        "dynasty": "宋",
        "collection_info": null
    }
]