[
    {
        "uuid": "0a6574e1daa21fbdd398cab3f6c758e3",
        "title": "行次凤州",
        "author": "李之才",
        "content": "去年三月洛城游，今日寻春到凤州。\n欲托双鱼附归信，嘉陵江水不东流。",
        "dynasty": "宋",
        "collection_info": null
    },
    {
        "uuid": "13ffeb837b53d5859976ccaa4ea34598",
        "title": "奉答懃师山中见寄",
        "author": "李之才",
        "content": "羡子幽栖地，空山十月天。\n清檐朝饭后，寒壁夜深禅。\n霜树留残果，冰崖断旧泉。\n刘雷好为社，邑客有谁贤。",
        "dynasty": "宋",
        "collection_info": null
    }
]