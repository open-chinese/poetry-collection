[
    {
        "uuid": "f29f852cda81728f80e032870aad72f4",
        "title": "和阮环绿红白梅",
        "author": "汪梦雷",
        "content": "白白红红相映开，迎春破腊要争魁。\n谁知月上纱窗后，一种横斜度影来。",
        "dynasty": "宋",
        "collection_info": null
    },
    {
        "uuid": "074dec123f39b761046558aea6e3e303",
        "title": "偶成",
        "author": "汪梦雷",
        "content": "晚望荒城重感嗟，十年行客倦思家。\n渚田稻薄无来雁，庭树枝寒少宿鸦。\n书为在官长废读，酒因多病久停赊。\n何时日暖寻初约，同探疎梅几着花。",
        "dynasty": "宋",
        "collection_info": null
    }
]