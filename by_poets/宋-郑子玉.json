[
    {
        "uuid": "2fb27dc9977cbcd806b1ffdd9f5d7f4e",
        "title": "八声甘州 渐莺声近也",
        "author": "郑子玉",
        "content": "渐莺声近也，探年芳、河畔扼轻轮。\n旋东风染绿，绵绵平野，无际烟春。\n最苦夕阳天外，愁损倚阑人。\n无奈潇湘杳，留滞王孙。\n冷落池塘残梦，是送君归后，南浦消魂。\n赖东君能客，醉卧展香茵。\n尽教更、行人远，也相伴、连水复连云。\n关山道，算无今古，客恨长新。",
        "dynasty": "宋",
        "collection_info": null
    }
]