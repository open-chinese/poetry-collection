[
    {
        "title": "吴中羊肉价高有感",
        "author": "高公泗",
        "content": "平江九百一斤羊，俸薄如何敢买尝。\n只把鱼虾充两膳，肚皮今作小池塘。",
        "dynasty": "宋",
        "collection_info": null
    },
    {
        "title": "港口野步怀归",
        "author": "高公泗",
        "content": "天宇空青晚更佳，溪头滑石路欹斜。\n山深苦竹方抽笋，日暖甘菘始放花。\n莎草墙垣沾燕屎，棘针篱落聚蚕沙。\n预知半夏当归去，栀子开时应到家。",
        "dynasty": "宋",
        "collection_info": null
    },
    {
        "title": "峡塾讲中庸第二章",
        "author": "高公泗",
        "content": "滔滔逝者若斯夫，不有耆儒孰共扶。\n昭揭五条皆达道，由来一本不殊途。\n圣经奥义难穷尽，老笔名言妙写模。\n我欲研朱同看易，先生肯往此中无。",
        "dynasty": "宋",
        "collection_info": null
    }
]