[
    {
        "title": "游涪溪  其一",
        "author": "程以谦",
        "content": "忆昔经行三十秋，重来创见古东楼。\n涪溪天造浑无恙，铁锁云横欲断流。\n两客后来谁更重，一樽今日意慵浮。\n怀人万古高山仰，剩喜夤缘得再游。",
        "dynasty": "宋",
        "collection_info": null
    },
    {
        "title": "游涪溪  其二",
        "author": "程以谦",
        "content": "重忆□都扰扰时，自怜解事作痴儿。\n风声鹤唳从渠骇，斗折蛇行笑我危。\n地险向来夸峻国，天诛□许恃滇池。\n毡裘未省相知否，更欲凭君一问之。",
        "dynasty": "宋",
        "collection_info": null
    }
]