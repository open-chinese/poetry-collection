[
    {
        "uuid": "66234e2ceb89606b8b72e90b7e01a0b3",
        "title": "恭和御制玉津园宴射  其一",
        "author": "曾怀",
        "content": "名园佳气霭非烟，冠佩朝宗似百川。\n五品并令陪宴射，四鍭端欲序宾贤。\n恩涵春意鱼翻藻，威入秋声雁落弦。\n竣事更容窥典雅，宸章应陋柏梁篇。",
        "dynasty": "宋",
        "collection_info": null
    },
    {
        "uuid": "9cd2b83963dc1ded1b4373c77d84d13b",
        "title": "恭和御制玉津园宴射  其二",
        "author": "曾怀",
        "content": "江山秋日冠轻烟，别苑风光胜辋川。\n位设虎侯恢盛典，枝穿杨叶校名贤。\n礼均湛露宣飞斝，乐奏钧天着发弦。\n圣主经文与纬武，全胜巡幸射蛟篇。",
        "dynasty": "宋",
        "collection_info": null
    }
]