[
    {
        "title": "题玉笥山邓仙  其一",
        "author": "黄祁",
        "content": "百年萧渚旧风流，明府重拈此话头。\n摘出涪翁诗裏画，展开贺老鉴中秋。\n天空地迥红尘少，月白风清古调幽。\n莫遣双鳬便飞去，试听欵乃在沧洲。",
        "dynasty": "宋",
        "collection_info": null
    },
    {
        "title": "题玉笥山邓仙  其二",
        "author": "黄祁",
        "content": "作县古难今更难，凿空无计借雕残。\n长教眼对葛峰碧，便觉胸如楚泽宽。\n几为掀髯得佳句，未应拄颊事遐观。\n三诗一赋严如律，真是江西道院官。",
        "dynasty": "宋",
        "collection_info": null
    }
]