[
    {
        "uuid": "16fbf6c83ea72e696f9d9d16c1b40b66",
        "title": "横吹曲辞 陇头水",
        "author": "杨师道",
        "content": "陇头秋月明，陇水带关城。\n笳添离别曲，风送断肠声。\n映雪峰犹暗，乘冰马屡惊。\n雾中寒雁至，沙上转蓬轻。\n天山传羽檄，汉地急征兵。\n阵开都护道，劒聚伏波营。\n于兹觉无度，方共濯胡缨。",
        "dynasty": "唐",
        "collection_info": null
    },
    {
        "uuid": "af29180dbdf0938d6c68380ef327ae75",
        "title": "陇头水",
        "author": "杨师道",
        "content": "陇头秋月明，陇水带关城。\n笳添离别曲，风送断肠声。\n映雪峰犹暗，乘冰马屡惊。\n雾中寒雁至，沙上转蓬轻。\n天山传羽檄，汉地急征兵。\n阵开都护道，劒聚伏波营。\n于兹觉无渡，方共濯胡缨。",
        "dynasty": "唐",
        "collection_info": null
    },
    {
        "uuid": "0c3ef84348a4be2af59889fbf245189e",
        "title": "中书寓直咏雨简褚起居上官学士",
        "author": "杨师道",
        "content": "云暗苍龙阙，沈沈殊未开。\n窗临凤凰沼，飒飒雨声来。\n电影入飞阁，风威凌吹台。\n长檐响奔溜，清簟肃浮埃。\n早荷叶稍没，新篁枝半摧。\n兹晨怅多绪，怀友自难裁。\n况復重城内，日暮独裴回。\n玉阶良史笔，金马掞天才。\n高甍通散骑，复道驾蓬莱。\n思君赠桃李，于此冀琼瓌。",
        "dynasty": "唐",
        "collection_info": null
    },
    {
        "uuid": "fd4ebae4c629fc879a3690fd422db396",
        "title": "阙题",
        "author": "杨师道",
        "content": "汉家伊洛九重城，御路浮桥万里平。\n桂户雕梁连绮翼，虹梁绣柱映丹楹。\n朝光欲动千门曙，丽日初照百花明。\n燕赵蛾眉旧倾国，楚宫腰细本传名。\n二月桑津期结伴，三春淇水逐关情。\n兰丛有意飞双蝶，柳叶无趣隐啼莺。\n扇裏细妆将夜并，风前独舞共花荣。\n两鬟百万谁论价，一笑千金判是轻。\n不为披图来侍寝，非因主第奉身迎。\n羊车讵畏青门闭，兔月今宵照后庭。",
        "dynasty": "唐",
        "collection_info": null
    },
    {
        "uuid": "2aff611de2079144dbd9fe7ddf629061",
        "title": "初秋夜坐应诏",
        "author": "杨师道",
        "content": "玉管凉初应，金壶夜渐阑。\n沧池流稍洁，仙掌露方漙。\n雁声风处断，树影月中寒。\n爽气长空净，高吟觉思宽。",
        "dynasty": "唐",
        "collection_info": null
    },
    {
        "uuid": "4ebd3d78d95f8f37ef1d77c889663b34",
        "title": "赋终南山用风字韵应诏",
        "author": "杨师道",
        "content": "眷言怀隐逸，辍驾践幽丛。\n白云飞夏雨，碧岭横春虹。\n草绿长杨路，花疎五柞宫。\n登临日将晚，兰桂起香风。",
        "dynasty": "唐",
        "collection_info": null
    },
    {
        "uuid": "6da3b6bcc64c5ce1b2e766fb492cd780",
        "title": "咏饮马应诏",
        "author": "杨师道",
        "content": "清晨控龙马，弄影出花林。\n躞蹀依春涧，联翩度碧浔。\n苔流染丝络，水洁写雕簪。\n一御瑶池驾，讵忆长城阴。",
        "dynasty": "唐",
        "collection_info": null
    },
    {
        "uuid": "2787321084eb6c400267249334972bf2",
        "title": "初宵看婚",
        "author": "杨师道",
        "content": "洛城花烛动，戚里画新蛾。\n隐扇羞应惯，含情愁已多。\n轻啼湿红粉，微睇转横波。\n更笑巫山曲，空传暮雨过。",
        "dynasty": "唐",
        "collection_info": null
    },
    {
        "uuid": "12706d939450f42dd2a51b0d85c231a6",
        "title": "侍宴赋得起坐弹鸣琴二首 一",
        "author": "杨师道",
        "content": "北林鹊夜飞，南轩月初进。\n调弦发清征，荡心祛褊吝。\n变作离鸿声，还入思归引。\n长叹未终极，秋风飘素鬓。",
        "dynasty": "唐",
        "collection_info": null
    },
    {
        "uuid": "81cd110757bba2927199cbbfb995b939",
        "title": "侍宴赋得起坐弹鸣琴二首 二",
        "author": "杨师道",
        "content": "丝传园客意，曲奏楚妃情。\n罕有知音者，空劳流水声。",
        "dynasty": "唐",
        "collection_info": null
    },
    {
        "uuid": "83f8530470384ae00f7248bd985b13bb",
        "title": "咏琴",
        "author": "杨师道",
        "content": "久擅龙门质，孤竦峄阳名。\n齐娥初发弄，赵女正调声。\n嘉客勿遽反，繁弦曲未成。",
        "dynasty": "唐",
        "collection_info": null
    },
    {
        "uuid": "324ccf2051d05bac0bbe3b71a227a039",
        "title": "咏笙",
        "author": "杨师道",
        "content": "短长插凤翼，洪细摹鸾音。\n能令楚妃叹，復使荆王吟。\n切切孤竹管，来应云和琴。",
        "dynasty": "唐",
        "collection_info": null
    },
    {
        "uuid": "362c4507326005a484293e0be65cf443",
        "title": "应诏咏巢乌",
        "author": "杨师道",
        "content": "桂树春晖满，巢乌刷羽仪。\n朝飞丽城上，夜宿碧林陲。\n背风藏密叶，向日逐疎枝。\n仰德还能哺，依仁遂可窥。\n惊鸣雕辇侧，王吉自相知。",
        "dynasty": "唐",
        "collection_info": null
    },
    {
        "uuid": "397087e0284674456b1da85088669f36",
        "title": "奉和夏日晚景应诏",
        "author": "杨师道",
        "content": "辇路夹垂杨，离宫通建章。\n日落横峰影，云归起夕凉。\n雕轩动流吹，羽盖息迴塘。\n薙草生还绿，残花落尚香。\n青岩类姑射，碧涧似汾阳。\n幸属无为日，欢娱尚未央。",
        "dynasty": "唐",
        "collection_info": null
    },
    {
        "uuid": "02afe930d75655eecfd17cdc955fbeea",
        "title": "奉和圣制春日望海",
        "author": "杨师道",
        "content": "春山临渤海，征旅辍晨装。\n回瞰卢龙塞，斜瞻肃慎乡。\n洪波迴地轴，孤屿映云光。\n落日惊涛上，浮天骇浪长。\n仙台隐螭驾，水府泛鼋梁。\n碣石朝烟灭，之罘归雁翔。\n北巡非汉后，东幸异秦皇。\n搴旗羽林客，跋距少年场。\n龙击驱辽水，鹏飞出带方。\n将举青丘缴，安访白霓裳。",
        "dynasty": "唐",
        "collection_info": null
    },
    {
        "uuid": "a8a0a295c0c25b3da9efc01607ded4fb",
        "title": "春朝闲步",
        "author": "杨师道",
        "content": "休沐乘闲豫，清晨步北林。\n池塘藉芳草，兰芷袭幽衿。\n雾中分晓日，花裏弄春禽。\n野径香恆满，山阶笋屡侵。\n何须命轻盖，桃李自成阴。",
        "dynasty": "唐",
        "collection_info": null
    },
    {
        "uuid": "eb0d84ec8558bb363759dc3021579010",
        "title": "还山宅",
        "author": "杨师道",
        "content": "暮春还旧岭，徙倚翫年华。\n芳草无行径，空山正落花。\n垂藤扫幽石，卧柳碍浮槎。\n鸟散茅檐静，云披涧户斜。\n依然此泉路，犹是昔烟霞。",
        "dynasty": "唐",
        "collection_info": null
    },
    {
        "uuid": "25000321d9d89211742fcb6ced93887a",
        "title": "咏马",
        "author": "杨师道",
        "content": "宝马权奇出未央，雕鞍照曜紫金装。\n春草初生驰上苑，秋风欲动戏长杨。\n鸣珂屡度章台侧，细蹀经向濯龙傍。\n徒令汉将连年去，宛城今已献名王。",
        "dynasty": "唐",
        "collection_info": null
    },
    {
        "uuid": "256b7e5c3079d95517ea02af8e2b137c",
        "title": "奉和咏弓",
        "author": "杨师道",
        "content": "霜重麟胶劲，风高月影圆。\n乌飞随帝辇，雁落逐鸣弦。",
        "dynasty": "唐",
        "collection_info": null
    },
    {
        "uuid": "358df70842b1a65084f46f392b45840a",
        "title": "咏砚",
        "author": "杨师道",
        "content": "圆池类璧水，轻翰染烟华。\n将军欲定远，见弃不应赊。",
        "dynasty": "唐",
        "collection_info": null
    },
    {
        "uuid": "39c0eda2bd84fcc83d7407ef9ac66041",
        "title": "奉和正日临朝应诏",
        "author": "杨师道",
        "content": "皇猷被寰宇，端扆属元辰。\n九重丽天邑，千门临上春。",
        "dynasty": "唐",
        "collection_info": null
    },
    {
        "uuid": "cc1d009c67e4a3a2dd06779ad6dee357",
        "title": "咏舞",
        "author": "杨师道",
        "content": "二八如回雪，三春类早花。\n分行向烛转，一种逐风斜。",
        "dynasty": "唐",
        "collection_info": null
    },
    {
        "uuid": "dc3f248e65473ae442b0c04fd6521151",
        "title": "采莲",
        "author": "杨师道",
        "content": "采莲江浦觅同心，日暮风生江水深。\n莫言花重船应没，自解凌波不畏沈。",
        "dynasty": "唐",
        "collection_info": null
    },
    {
        "uuid": "b71b931adcf07e8090e394def962d541",
        "title": "五言早秋[仪鸾殿]侍宴应诏",
        "author": "杨师道",
        "content": "秋气洒云景，高絃韵早风。\n雕梁尚飞鷰，洛浦未惊鸿。\n水泛芙蕖影，桥临芳桂丛。\n称觞奉高兴，长愿比华嵩。\n（见清末贵阳陈田影刊日本尾张国真福寺藏唐卷子本《翰林学士集》）（按：此诗原署：「中书令驸马都尉安德郡开国公臣杨师道上」。\n）。",
        "dynasty": "唐",
        "collection_info": null
    },
    {
        "uuid": "337bd11073170639963d9b88aec116e3",
        "title": "五言奉和行经破薛举战地应诏",
        "author": "杨师道",
        "content": "凤纪初膺箓，龙颜昔在田。\n鸣祠凭陇嶂，召雨窃泾川。\n受律威丹浦，扬兵震阪泉。\n止戈基此地，握契硉斯年。\n六辔乘秋景，三驱被广壥。\n凝笳入晓啭，析羽杂风悬。\n塞云衔落日，关城带断烟。\n回舆登故垒，驻跸想荒阡。\n岁月方悠敻，神功逾赫然。\n微臣愿奉职，导礼翠华前。\n（同前）（按：此诗原署「太常卿驸马都尉安德郡开国公臣杨师道上」。\n张步云《唐代逸诗辑存》收录本诗。\n）。",
        "dynasty": "唐",
        "collection_info": null
    },
    {
        "uuid": "faa66009ebf30fe2367087ba5332d002",
        "title": "横吹曲辞：陇头水",
        "author": "杨师道",
        "content": "陇头秋月明，陇水带关城。\n笳添离别曲，风送断肠声。\n映雪峰犹暗，乘冰马屡惊。\n雾中寒雁至，沙上转蓬轻。\n天山传羽檄，汉地急征兵。\n阵开都护道，剑聚伏波营。\n于兹觉无度，方共濯胡缨。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "uuid": "259dd2240ffaaab65bd5257078b7209e",
        "title": "陇头水",
        "author": "杨师道",
        "content": "陇头秋月明，陇水带关城。\n笳添离别曲，风送断肠声。\n映雪峰犹暗，乘冰马屡惊。\n雾中寒雁至，沙上转蓬轻。\n天山传羽檄，汉地急征兵。\n阵开都护道，剑聚伏波营。\n于兹觉无渡，方共濯胡缨。",
        "dynasty": "唐",
        "collection_info": {
            "collection": "御定全唐诗",
            "volume": "卷三十四"
        }
    },
    {
        "uuid": "26a84244ba7f535b4b853440c6e4c968",
        "title": "中书寓直咏雨简褚起居上官学士",
        "author": "杨师道",
        "content": "云暗苍龙阙，沉沉殊未开。\n窗临凤凰沼，飒飒雨声来。\n电影入飞阁，风威凌吹台。\n长檐响奔溜，清簟肃浮埃。\n早荷叶稍没，新篁枝半摧。\n兹晨怅多绪，怀友自难裁。\n况复重城内，日暮独裴回。\n玉阶良史笔，金马掞天才。\n高甍通散骑，复道驾蓬莱。\n思君赠桃李，于此冀琼瑰。",
        "dynasty": "唐",
        "collection_info": {
            "collection": "御定全唐诗",
            "volume": "卷三十四"
        }
    },
    {
        "uuid": "4be71a4709ab3a855e2ae437372dfc1d",
        "title": "阙题",
        "author": "杨师道",
        "content": "汉家伊洛九重城，御路浮桥万里平。\n桂户雕梁连绮翼，燕赵蛾眉旧倾国，楚宫腰细本传名。\n二月桑津期结伴，扇裏细妆将夜并，风前独舞共花荣。\n两鬟百万谁论价，羊车讵畏青门闭，兔月今宵照后庭。",
        "dynasty": "唐",
        "collection_info": {
            "collection": "御定全唐诗",
            "volume": "卷三十四"
        }
    },
    {
        "uuid": "1bac4bb3aa7d85452bcbaf5fe3480365",
        "title": "赋终南山用风字韵应诏",
        "author": "杨师道",
        "content": "眷言怀隐逸，辍驾践幽丛。\n白云飞夏雨，碧岭横春虹。\n草绿长杨路，花疏五柞宫。\n登临日将晚，兰桂起香风。",
        "dynasty": "唐",
        "collection_info": {
            "collection": "御定全唐诗",
            "volume": "卷三十四"
        }
    },
    {
        "uuid": "3b60fbb7d4650e2aac26868a8d885399",
        "title": "初宵看婚",
        "author": "杨师道",
        "content": "洛城花烛动，戚裏画新蛾。\n隐扇羞应惯，含情愁已多。\n轻啼湿红粉，微睇转横波。\n更笑巫山曲，空传暮雨过。",
        "dynasty": "唐",
        "collection_info": {
            "collection": "御定全唐诗",
            "volume": "卷三十四"
        }
    },
    {
        "uuid": "d7a27554d0799a527b0389dd6739182a",
        "title": "侍宴赋得起坐弹鸣琴二首",
        "author": "杨师道",
        "content": "北林鹊夜飞，南轩月初进。\n调弦发清征，荡心祛褊吝。\n变作离鸿声，还入思归引。\n长叹未终极，秋风飘素鬓。\n丝传园客意，曲奏楚妃情。\n罕有知音者，空劳流水声。",
        "dynasty": "唐",
        "collection_info": {
            "collection": "御定全唐诗",
            "volume": "卷三十四"
        }
    },
    {
        "uuid": "c5bf5261ea6018c570fa48bedcea41e7",
        "title": "咏笙",
        "author": "杨师道",
        "content": "短长插凤翼，洪细摹鸾音。\n能令楚妃叹，复使荆王吟。\n切切孤竹管，来应云和琴。",
        "dynasty": "唐",
        "collection_info": {
            "collection": "御定全唐诗",
            "volume": "卷三十四"
        }
    },
    {
        "uuid": "17c7b5cd8585b06bfc5cc365df15ec0c",
        "title": "应诏咏巢乌",
        "author": "杨师道",
        "content": "桂树春晖满，巢乌刷羽仪。\n朝飞丽城上，夜宿碧林陲。\n背风藏密叶，向日逐疏枝。\n仰德还能哺，依仁遂可窥。\n惊鸣雕辇侧，王吉自相知。",
        "dynasty": "唐",
        "collection_info": {
            "collection": "御定全唐诗",
            "volume": "卷三十四"
        }
    },
    {
        "uuid": "c251e57a99b0d1b13f9baa7982f37b4f",
        "title": "奉和夏日晚景应诏",
        "author": "杨师道",
        "content": "辇路夹垂杨，离宫通建章。\n日落横峰影，云归起夕凉。\n雕轩动流吹，羽盖息回塘。\n薙草生还绿，残花落尚香。\n青岩类姑射，碧涧似汾阳。\n幸属无为日，欢娱尚未央。",
        "dynasty": "唐",
        "collection_info": {
            "collection": "御定全唐诗",
            "volume": "卷三十四"
        }
    },
    {
        "uuid": "ff94c65b1aee019d09f75fc3a180789f",
        "title": "奉和圣制春日望海",
        "author": "杨师道",
        "content": "春山临渤海，征旅辍晨装。\n回瞰卢龙塞，斜瞻肃慎乡。\n洪波回地轴，孤屿映云光。\n落日惊涛上，浮天骇浪长。\n仙台隐螭驾，水府泛鼋梁。\n碣石朝烟灭，之罘归雁翔。\n北巡非汉后，东幸异秦皇。\n搴旗羽林客，跋距少年场。\n龙击驱辽水，鹏飞出带方。\n将举青丘缴，安访白霓裳。",
        "dynasty": "唐",
        "collection_info": {
            "collection": "御定全唐诗",
            "volume": "卷三十四"
        }
    },
    {
        "uuid": "51882c8a40a6f73d7c316ac632633094",
        "title": "春朝閒步",
        "author": "杨师道",
        "content": "休沐乘闲豫，清晨步北林。\n池塘藉芳草，兰芷袭幽衿。\n雾中分晓日，花里弄春禽。\n野径香恒满，山阶笋屡侵。\n何须命轻盖，桃李自成阴。",
        "dynasty": "唐",
        "collection_info": {
            "collection": "御定全唐诗",
            "volume": "卷三十四"
        }
    },
    {
        "uuid": "32dabe4ead1373948a720b1485748032",
        "title": "还山宅",
        "author": "杨师道",
        "content": "暮春还旧岭，徙倚玩年华。\n芳草无行径，空山正落花。\n垂藤扫幽石，卧柳碍浮槎。\n鸟散茅檐静，云披涧户斜。\n依然此泉路，犹是昔烟霞。",
        "dynasty": "唐",
        "collection_info": {
            "collection": "御定全唐诗",
            "volume": "卷三十四"
        }
    },
    {
        "uuid": "6bc1707125f6bb164a9c1d55dd86960b",
        "title": "咏马",
        "author": "杨师道",
        "content": "宝马权奇出未央，雕鞍照曜紫金装。\n春草初生驰上苑，徒令汉将连年去，宛城今已献名王。",
        "dynasty": "唐",
        "collection_info": {
            "collection": "御定全唐诗",
            "volume": "卷三十四"
        }
    }
]