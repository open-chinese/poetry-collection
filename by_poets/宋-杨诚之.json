[
    {
        "uuid": "16fb63e3faf238737669aab1b2dd77b1",
        "title": "挽东莱先生  其一",
        "author": "杨诚之",
        "content": "德性天然具，文章少已工。\n淳明范太史，简澹小臾公。\n圣学骊珠贯，人材水镜空。\n膏车轻万里，垂发哭途穷。",
        "dynasty": "宋",
        "collection_info": null
    },
    {
        "uuid": "06c8a038fea0446dc5d4c569b03cb2ab",
        "title": "挽东莱先生  其二",
        "author": "杨诚之",
        "content": "宇量诸公上，声名一世宗。\n平生无一愧，度外有兼容。\n绠断一寻井，萝枯百尺松。\n纷纷湖海士，末路更谁从。",
        "dynasty": "宋",
        "collection_info": null
    },
    {
        "uuid": "9a0cc86e2448b6a776dff3b299f534b2",
        "title": "挽东莱先生  其三",
        "author": "杨诚之",
        "content": "久属苍生望，温然两玉人。\n长沙纔赋鵩，绝笔遽伤麟。\n自牖无遗纳，遭时有未信。\n万牛回首处，深谷卧轮囷。",
        "dynasty": "宋",
        "collection_info": null
    },
    {
        "uuid": "9accc26b3a0c12f42202724e1962a683",
        "title": "挽东莱先生  其四",
        "author": "杨诚之",
        "content": "共惜堂堂去，真成种种休。\n中原渺归计，清洛更东流。\n锻炼言犹在，从谷志未酬。\n何心诵遗草，有路恸西州。",
        "dynasty": "宋",
        "collection_info": null
    }
]