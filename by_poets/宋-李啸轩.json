[
    {
        "uuid": "843d225382c0e6932c228d7ba70f0210",
        "title": "梅  其一",
        "author": "李啸轩",
        "content": "笛谱从来有落梅，梅花那怕笛声哀。\n几回笛裏看花处，曲自凄凉花自开。",
        "dynasty": "宋",
        "collection_info": null
    },
    {
        "uuid": "18ea1e25be8b0be02952437c316428ef",
        "title": "梅  其二",
        "author": "李啸轩",
        "content": "傲寒特地占春光，不是东皇用意偏。\n只恐百花羞见面，故教回避艷阳天。",
        "dynasty": "宋",
        "collection_info": null
    },
    {
        "uuid": "3a46110c1018cccb0579c983659b0c9c",
        "title": "登姑苏台",
        "author": "李啸轩",
        "content": "规模高敞俯城池，未必斯台是故基。\n风月祇招人感慨，江山不管国兴衰。\n几年勾践雠思復，终日吴王醉不知。\n却使五湖烟浪裏，扁舟一叶载西施。",
        "dynasty": "宋",
        "collection_info": null
    }
]