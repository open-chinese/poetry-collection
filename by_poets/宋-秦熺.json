[
    {
        "title": "送舅氏王亨道知湖州",
        "author": "秦熺",
        "content": "暂别甘泉豹尾中，隼旟仍驻水晶宫。\n文昌地禁论思久，燕寝香凝簿领空。\n可但龚黄宜共理，使应颜谢与同风。\n饱闻回老榴皮字，试问溪头鹤髮翁。",
        "dynasty": "宋",
        "collection_info": null
    },
    {
        "title": "游茅山题华阳观",
        "author": "秦熺",
        "content": "家山福地古云魁，一日三峰秀气回。\n会散宝珠何处去，碧岩南洞白云堆。",
        "dynasty": "宋",
        "collection_info": null
    },
    {
        "title": "句",
        "author": "秦熺",
        "content": "兢兢骄侈戒，誓不愧周官。",
        "dynasty": "宋",
        "collection_info": null
    }
]