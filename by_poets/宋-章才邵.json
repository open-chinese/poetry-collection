[
    {
        "title": "题严子陵钓台",
        "author": "章才邵",
        "content": "短棹夷犹七里滩，人亡依旧水光寒。\n汉家名节君知否，尽在君家一钓竿。",
        "dynasty": "宋",
        "collection_info": null
    },
    {
        "title": "过清远大家峡",
        "author": "章才邵",
        "content": "岩头风急树欹斜，溪畔渔樵十数家。\n老尽往来名利客，年年秋水映芦花。",
        "dynasty": "宋",
        "collection_info": null
    },
    {
        "title": "进月堂",
        "author": "章才邵",
        "content": "不将帘幕碍虚空，为爱清光入室中。\n满目尽成金色界，胜游宁羡水晶宫。\n世缘淡泊尤相称，心镜圆明总一同。\n长照金樽歌酒乐，争如此境乐无穷。",
        "dynasty": "宋",
        "collection_info": null
    }
]