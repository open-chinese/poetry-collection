[
    {
        "uuid": "4664fe2d858740b3a91a92f74f85aa9a",
        "title": "临安石",
        "author": "元居中",
        "content": "人久众所憎，物久众所惜。\n为负磊落姿，不随寒暑易。",
        "dynasty": "宋",
        "collection_info": null
    },
    {
        "uuid": "71bc3f6666d3d05c75e4e1596fc47896",
        "title": "风水洞",
        "author": "元居中",
        "content": "二洞标奇石，连岩葺字新。\n凉生清桂晓，暖涨碧桃春。\n闲拥东方骑，来寻北陇人。\n破云拖蜡屐，琢句写霜筠。\n谭剧频飞屑，歌长益落尘。\n为探琼巘胜，不记玉觞巡。\n下客惭长颖，高筵饮德醇。\n追随到峯顶，疑化九霄身。",
        "dynasty": "宋",
        "collection_info": null
    },
    {
        "uuid": "3607adb2b30eb34096ae3c20ac7ab0cc",
        "title": "上祖无择",
        "author": "元居中",
        "content": "洞蔽深云远俗尘，山中曾未识朱轮。\n自从白傅来游后，三百年间又一人。",
        "dynasty": "宋",
        "collection_info": null
    }
]