[
    {
        "uuid": "a07245191df4da244712b1c322818e7b",
        "title": "颂古三十八首  其一",
        "author": "释从瑾",
        "content": "谁在画楼西，相逢语笑低。\n到家春色晚，花落鹧鸪啼。",
        "dynasty": "宋",
        "collection_info": null
    },
    {
        "uuid": "f5731e87a13fafa5ec89b28322040a0a",
        "title": "颂古三十八首  其二",
        "author": "释从瑾",
        "content": "大地绝纤尘，面南看北斗。\n嫁鸡逐鸡飞，嫁狗逐狗走。",
        "dynasty": "宋",
        "collection_info": null
    },
    {
        "uuid": "fa5cf88eb49d82e47c66690a9f8bacfb",
        "title": "颂古三十八首  其三",
        "author": "释从瑾",
        "content": "隔墙见角便骑牛，骑入红尘闹市游。\n游徧归来栏裏卧，三更半夜失踪由。",
        "dynasty": "宋",
        "collection_info": null
    },
    {
        "uuid": "eb43c63df5aaed0313aa0e9056b5b09d",
        "title": "颂古三十八首  其四",
        "author": "释从瑾",
        "content": "家家门口透长安，不见纤毫眼界宽。\n无法无人谁付嘱，难兄难弟自相谩。",
        "dynasty": "宋",
        "collection_info": null
    },
    {
        "uuid": "61a3c31515c33acfd2ff0d6232cd46f7",
        "title": "颂古三十八首  其五",
        "author": "释从瑾",
        "content": "藴空谁见法中王，觌体何曾碍剑光。\n古庙藤萝穿户牖，断碑风雨碎文章。",
        "dynasty": "宋",
        "collection_info": null
    },
    {
        "uuid": "6c0783f44bc03a118b7b7cce5a0998be",
        "title": "颂古三十八首  其六",
        "author": "释从瑾",
        "content": "踏翻地轴地不动，推倒天关天更高。\n稳泛铁船归少室，至今天下起风涛。",
        "dynasty": "宋",
        "collection_info": null
    },
    {
        "uuid": "8876b3915c90af7ca4f3c648b47108b5",
        "title": "颂古三十八首  其七",
        "author": "释从瑾",
        "content": "九年冷坐已败阙，隻履西归更脱空。\n后代儿孙空妄想，鸥鸪啼不为春风。",
        "dynasty": "宋",
        "collection_info": null
    },
    {
        "uuid": "9ccef0f42d3d36fd2410db812f803215",
        "title": "颂古三十八首  其八",
        "author": "释从瑾",
        "content": "自有觅不得，无端面发红。\n翻身吃一𨈀，两手摸虚空。",
        "dynasty": "宋",
        "collection_info": null
    },
    {
        "uuid": "b19417900368b3b4f3beaf888a64763b",
        "title": "颂古三十八首  其九",
        "author": "释从瑾",
        "content": "不会黄梅佛法，梦中合眼惺惺。\n此地无金二两，俗人酤酒三升。",
        "dynasty": "宋",
        "collection_info": null
    },
    {
        "uuid": "ec8c9fc6760d09c24b6f9f4dbd4a8c9e",
        "title": "颂古三十八首  其一○",
        "author": "释从瑾",
        "content": "一箭射双鵰，双鵰随手落。\n波摇岳阳城，月满滕王阁。",
        "dynasty": "宋",
        "collection_info": null
    },
    {
        "uuid": "0e70cc7d538ff6b1f42cb9ff8a10be1d",
        "title": "颂古三十八首  其一一",
        "author": "释从瑾",
        "content": "当年高甲已登科，读尽人间万卷书。\n今日一身天地窄，思量好事不如无。",
        "dynasty": "宋",
        "collection_info": null
    },
    {
        "uuid": "d4b73a6319ea956b81da9f6496ae9664",
        "title": "颂古三十八首  其一二",
        "author": "释从瑾",
        "content": "一喝当头雷电奔，人间说亦暗销魂。\n看来岂止聋三日，直至如今海岳昏。",
        "dynasty": "宋",
        "collection_info": null
    },
    {
        "uuid": "870c1f1c8a381c6e48fddc57c2fc7ae4",
        "title": "颂古三十八首  其一三",
        "author": "释从瑾",
        "content": "剃头头光生，洗脚脚清爽。\n脱衣上床眠，抓着通身痒。",
        "dynasty": "宋",
        "collection_info": null
    },
    {
        "uuid": "7880cf6540e9e0d61acd7686a55fb99f",
        "title": "颂古三十八首  其一四",
        "author": "释从瑾",
        "content": "竹篱茆舍酒旗斜，一个胡芦败两家。\n酒后不知天与地，皈来满地是桃花。",
        "dynasty": "宋",
        "collection_info": null
    },
    {
        "uuid": "7f20f3ca5cd863841879a8660f691324",
        "title": "颂古三十八首  其一五",
        "author": "释从瑾",
        "content": "彻底冰壶无影像，倒翻筋斗模难成。\n千峰雨歇黄梅后，桂魄还从海上生。",
        "dynasty": "宋",
        "collection_info": null
    },
    {
        "uuid": "9ba19d83ab6decc9888aea7229daa8e1",
        "title": "颂古三十八首  其一六",
        "author": "释从瑾",
        "content": "无目仙人揣骨头，暗中摸索认王侯。\n价高毕竟无人买，冷却勾栏懡㦬休。",
        "dynasty": "宋",
        "collection_info": null
    },
    {
        "uuid": "937a74d6a439b69a3b1afba702d14da0",
        "title": "颂古三十八首  其一七",
        "author": "释从瑾",
        "content": "恁么不得总不得，脱却布衫赤骨律。\n劈头一搭忽翻身，便见口开并眼白。",
        "dynasty": "宋",
        "collection_info": null
    },
    {
        "uuid": "b359b24bee12a3ca715160365987125d",
        "title": "颂古三十八首  其一八",
        "author": "释从瑾",
        "content": "同根一体都如梦，梦裏惺惺眼又花。\n蝴蝶飞来过墙去，不知春色落谁家。",
        "dynasty": "宋",
        "collection_info": null
    },
    {
        "uuid": "034c0fa000f5caa53c7525e5e6f15477",
        "title": "颂古三十八首  其一九",
        "author": "释从瑾",
        "content": "甘贽设粥，南泉打锅。\n一般病痛，彻底誵讹。\n更有些儿好笑，明朝饿杀禅和。",
        "dynasty": "宋",
        "collection_info": null
    },
    {
        "uuid": "bf6a918cd4b56e4dc7ac56ca613b2e19",
        "title": "颂古三十八首  其二○",
        "author": "释从瑾",
        "content": "悟得平常达本乡，时人多怕落平常。\n青春只有九十日，烂醉都无一百场。",
        "dynasty": "宋",
        "collection_info": null
    },
    {
        "uuid": "269019ca2f2c1e6c1e3549ad627298fb",
        "title": "颂古三十八首  其二一",
        "author": "释从瑾",
        "content": "钟送黄昏鸡报晓，赵州何用閒烦恼。\n裂破虚空作两边，古庙香炉出芝草。",
        "dynasty": "宋",
        "collection_info": null
    },
    {
        "uuid": "e1be6e31955f8f0d1117b877cddff148",
        "title": "颂古三十八首  其二二",
        "author": "释从瑾",
        "content": "临济赵州，禅林宗匠。\n特地相逢，恰似相扑。\n撞见今时行脚僧，呼为两箇閒和尚。",
        "dynasty": "宋",
        "collection_info": null
    },
    {
        "uuid": "32821a479653b42f829ecf33f3d5e680",
        "title": "颂古三十八首  其二三",
        "author": "释从瑾",
        "content": "威风凛凛不容攀，跳入怀中便解颜。\n不是酒肠宽似海，争知诗胆大如山。",
        "dynasty": "宋",
        "collection_info": null
    },
    {
        "uuid": "f3f05d3873ca077f9dfa360ab94220a4",
        "title": "颂古三十八首  其二四",
        "author": "释从瑾",
        "content": "无魔无我已降魔，添得时人眼裏花。\n今日镆铘无用处，也知贼不打贫家。",
        "dynasty": "宋",
        "collection_info": null
    },
    {
        "uuid": "8b66c3587b63ba4e5e988d7edaadcfa9",
        "title": "颂古三十八首  其二五",
        "author": "释从瑾",
        "content": "棒头有眼，眼裏无筋。\n多逢浊富，罕遇清贫。\n自入洞门烟锁断，不知世上几经春。",
        "dynasty": "宋",
        "collection_info": null
    },
    {
        "uuid": "48d4a8a9048a4b3fe8eb7a4ea1de08bd",
        "title": "颂古三十八首  其二六",
        "author": "释从瑾",
        "content": "棚前夜半弄傀儡，行动威仪去就全。\n子细思量无道理，裏头毕竟有人牵。",
        "dynasty": "宋",
        "collection_info": null
    },
    {
        "uuid": "c057076a8ff8be382f598d5334fb2ec4",
        "title": "颂古三十八首  其二七",
        "author": "释从瑾",
        "content": "一喝两喝，全机出没。\n宾主历然，未免俱瞎。\n半夜摸乌龟，明月照积雪。",
        "dynasty": "宋",
        "collection_info": null
    },
    {
        "uuid": "943aca8da0f929d37cb7ecdd54d069dc",
        "title": "颂古三十八首  其二八",
        "author": "释从瑾",
        "content": "须弥倒卓，海水逆流。\n同参相访，作尽冤雠。\n休休，明日黄花蝶也愁。",
        "dynasty": "宋",
        "collection_info": null
    },
    {
        "uuid": "9cbdef34f876e753430243001396555b",
        "title": "颂古三十八首  其二九",
        "author": "释从瑾",
        "content": "古帆未挂时，后园驴吃草。\n日短苦夜长，行人须及早。",
        "dynasty": "宋",
        "collection_info": null
    },
    {
        "uuid": "4b3a2294b1214a6fa4a66afd9b8bfa80",
        "title": "颂古三十八首  其三○",
        "author": "释从瑾",
        "content": "当面非暗投，应机皆直说。\n干峰与云门，两口同一舌。\n若是续貂人，弄巧便成拙。",
        "dynasty": "宋",
        "collection_info": null
    },
    {
        "uuid": "b3316668f423b1dcef389e954ef7266b",
        "title": "颂古三十八首  其三一",
        "author": "释从瑾",
        "content": "顿超见色闻声句，不涉明心悟道言。\n花落鸟啼岩下寺，月明人唤渡头船。",
        "dynasty": "宋",
        "collection_info": null
    },
    {
        "uuid": "b2145ab049c2dfb68be6352d229c3dad",
        "title": "颂古三十八首  其三二",
        "author": "释从瑾",
        "content": "当阳打动番南鼓，万象森罗立地闻。\n不是大家齐则剧，难消白日到黄昏。",
        "dynasty": "宋",
        "collection_info": null
    },
    {
        "uuid": "ac616e6197d9d9a51e3da6f8c1146d8e",
        "title": "颂古三十八首  其三三",
        "author": "释从瑾",
        "content": "洞庭湖裏失却船，赤脚波斯水底眠。\n尽大地人呼不起，春风吹入杏花村。",
        "dynasty": "宋",
        "collection_info": null
    },
    {
        "uuid": "9140f9fb03d3344fb9f6c17f9d96fd61",
        "title": "颂古三十八首  其三四",
        "author": "释从瑾",
        "content": "我手何似佛手，合掌面南看北斗。\n兔推明月上千峰，引得寒山开笑口。",
        "dynasty": "宋",
        "collection_info": null
    },
    {
        "uuid": "4dd09ccc5913d47332efae1e79742a87",
        "title": "颂古三十八首  其三五",
        "author": "释从瑾",
        "content": "我脚何似驴脚，急走归家日将落。\n自古长安如镜平，无端醉倒黄幡绰。",
        "dynasty": "宋",
        "collection_info": null
    },
    {
        "uuid": "5495093d730b9559eeda887e1bd68fc7",
        "title": "颂古三十八首  其三六",
        "author": "释从瑾",
        "content": "人人有箇生缘，且非东土与西天。\n击珊瑚树枝枝好，撒水银珠颗颗圆。",
        "dynasty": "宋",
        "collection_info": null
    },
    {
        "uuid": "458e171b5b0133af00edc931d93ff872",
        "title": "颂古三十八首  其三七",
        "author": "释从瑾",
        "content": "佛手驴脚生缘，南海波斯泛铁船。\n精金美玉团堆卖，毕竟何曾直一钱。",
        "dynasty": "宋",
        "collection_info": null
    },
    {
        "uuid": "9cc065a0d53135224c08bc83b1874f5f",
        "title": "颂古三十八首  其三八",
        "author": "释从瑾",
        "content": "南枝向暖北枝寒，何事春风作两般。\n凭仗高楼莫吹笛，大家留取倚阑看。",
        "dynasty": "宋",
        "collection_info": null
    },
    {
        "uuid": "a9d577d3e38c28062b6c14a4c518461e",
        "title": "颂古三首  其一",
        "author": "释从瑾",
        "content": "睦州担板汉，从来见一边。\n浅深三尺水，上下两重天。",
        "dynasty": "宋",
        "collection_info": null
    },
    {
        "uuid": "03850f98918ac9dacd66927dba21ca56",
        "title": "颂古三首  其二",
        "author": "释从瑾",
        "content": "开口不见齿，伸手不见掌。\n夜半忽相逢，葛藤长万丈。",
        "dynasty": "宋",
        "collection_info": null
    },
    {
        "uuid": "9af918462e276a040121576a620ca425",
        "title": "颂古三首  其三",
        "author": "释从瑾",
        "content": "玄沙驴前，云门马后。\n更问如何，合取狗口。",
        "dynasty": "宋",
        "collection_info": null
    }
]