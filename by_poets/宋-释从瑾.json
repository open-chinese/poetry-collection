[
    {
        "uuid": "441ef589d8f809a6a63edf78851c7f98",
        "title": "颂古三十八首  其一",
        "author": "释从瑾",
        "content": "谁在画楼西，相逢语笑低。\n到家春色晚，花落鹧鸪啼。",
        "dynasty": "宋",
        "collection_info": null
    },
    {
        "uuid": "00c4950d83df64dba2986f710fdfa7fd",
        "title": "颂古三十八首  其二",
        "author": "释从瑾",
        "content": "大地绝纤尘，面南看北斗。\n嫁鸡逐鸡飞，嫁狗逐狗走。",
        "dynasty": "宋",
        "collection_info": null
    },
    {
        "uuid": "6330b3ea59866e0b49c7606e154925a1",
        "title": "颂古三十八首  其三",
        "author": "释从瑾",
        "content": "隔墙见角便骑牛，骑入红尘闹市游。\n游徧归来栏裏卧，三更半夜失踪由。",
        "dynasty": "宋",
        "collection_info": null
    },
    {
        "uuid": "a45fedea39c283e9040adcf7e8363799",
        "title": "颂古三十八首  其四",
        "author": "释从瑾",
        "content": "家家门口透长安，不见纤毫眼界宽。\n无法无人谁付嘱，难兄难弟自相谩。",
        "dynasty": "宋",
        "collection_info": null
    },
    {
        "uuid": "079dfd48072e07a023c36767f4c7d4b6",
        "title": "颂古三十八首  其五",
        "author": "释从瑾",
        "content": "藴空谁见法中王，觌体何曾碍剑光。\n古庙藤萝穿户牖，断碑风雨碎文章。",
        "dynasty": "宋",
        "collection_info": null
    },
    {
        "uuid": "653ec06cd9085b8a875052e6dc2b28c7",
        "title": "颂古三十八首  其六",
        "author": "释从瑾",
        "content": "踏翻地轴地不动，推倒天关天更高。\n稳泛铁船归少室，至今天下起风涛。",
        "dynasty": "宋",
        "collection_info": null
    },
    {
        "uuid": "4556beecfa16a96ab343fa324e4c18ac",
        "title": "颂古三十八首  其七",
        "author": "释从瑾",
        "content": "九年冷坐已败阙，隻履西归更脱空。\n后代儿孙空妄想，鸥鸪啼不为春风。",
        "dynasty": "宋",
        "collection_info": null
    },
    {
        "uuid": "ade9746485dd658a085de6fb1b732a5f",
        "title": "颂古三十八首  其八",
        "author": "释从瑾",
        "content": "自有觅不得，无端面发红。\n翻身吃一𨈀，两手摸虚空。",
        "dynasty": "宋",
        "collection_info": null
    },
    {
        "uuid": "50864fffc9a553038c0afdd13c4bd2e1",
        "title": "颂古三十八首  其九",
        "author": "释从瑾",
        "content": "不会黄梅佛法，梦中合眼惺惺。\n此地无金二两，俗人酤酒三升。",
        "dynasty": "宋",
        "collection_info": null
    },
    {
        "uuid": "0c05426cc9100d6e702d2ccccaab27b8",
        "title": "颂古三十八首  其一○",
        "author": "释从瑾",
        "content": "一箭射双鵰，双鵰随手落。\n波摇岳阳城，月满滕王阁。",
        "dynasty": "宋",
        "collection_info": null
    },
    {
        "uuid": "874d757ec7a024d7bb7784af5ed55d57",
        "title": "颂古三十八首  其一一",
        "author": "释从瑾",
        "content": "当年高甲已登科，读尽人间万卷书。\n今日一身天地窄，思量好事不如无。",
        "dynasty": "宋",
        "collection_info": null
    },
    {
        "uuid": "84b868827bfbe21dfc4a61ada540b92a",
        "title": "颂古三十八首  其一二",
        "author": "释从瑾",
        "content": "一喝当头雷电奔，人间说亦暗销魂。\n看来岂止聋三日，直至如今海岳昏。",
        "dynasty": "宋",
        "collection_info": null
    },
    {
        "uuid": "1f75401ce25374bfe6dceb3d6a939890",
        "title": "颂古三十八首  其一三",
        "author": "释从瑾",
        "content": "剃头头光生，洗脚脚清爽。\n脱衣上床眠，抓着通身痒。",
        "dynasty": "宋",
        "collection_info": null
    },
    {
        "uuid": "a6cebdd27e5d26e22240f37af9844a95",
        "title": "颂古三十八首  其一四",
        "author": "释从瑾",
        "content": "竹篱茆舍酒旗斜，一个胡芦败两家。\n酒后不知天与地，皈来满地是桃花。",
        "dynasty": "宋",
        "collection_info": null
    },
    {
        "uuid": "72cdf6bf0e360f7421f10f53b4ce02ff",
        "title": "颂古三十八首  其一五",
        "author": "释从瑾",
        "content": "彻底冰壶无影像，倒翻筋斗模难成。\n千峰雨歇黄梅后，桂魄还从海上生。",
        "dynasty": "宋",
        "collection_info": null
    },
    {
        "uuid": "a99f11816875d72d88ef5b20693249f0",
        "title": "颂古三十八首  其一六",
        "author": "释从瑾",
        "content": "无目仙人揣骨头，暗中摸索认王侯。\n价高毕竟无人买，冷却勾栏懡㦬休。",
        "dynasty": "宋",
        "collection_info": null
    },
    {
        "uuid": "294c67dea348cf224af06c8b58a56c3c",
        "title": "颂古三十八首  其一七",
        "author": "释从瑾",
        "content": "恁么不得总不得，脱却布衫赤骨律。\n劈头一搭忽翻身，便见口开并眼白。",
        "dynasty": "宋",
        "collection_info": null
    },
    {
        "uuid": "7be501c4e622677bc3bc5f01bf35db93",
        "title": "颂古三十八首  其一八",
        "author": "释从瑾",
        "content": "同根一体都如梦，梦裏惺惺眼又花。\n蝴蝶飞来过墙去，不知春色落谁家。",
        "dynasty": "宋",
        "collection_info": null
    },
    {
        "uuid": "6beec5eab85df75f6d60e0c5966dd794",
        "title": "颂古三十八首  其一九",
        "author": "释从瑾",
        "content": "甘贽设粥，南泉打锅。\n一般病痛，彻底誵讹。\n更有些儿好笑，明朝饿杀禅和。",
        "dynasty": "宋",
        "collection_info": null
    },
    {
        "uuid": "642cde93c9afe8f67667cdeffd4ff2f6",
        "title": "颂古三十八首  其二○",
        "author": "释从瑾",
        "content": "悟得平常达本乡，时人多怕落平常。\n青春只有九十日，烂醉都无一百场。",
        "dynasty": "宋",
        "collection_info": null
    },
    {
        "uuid": "31b9daebcfdfdeeab53721d645a949ca",
        "title": "颂古三十八首  其二一",
        "author": "释从瑾",
        "content": "钟送黄昏鸡报晓，赵州何用閒烦恼。\n裂破虚空作两边，古庙香炉出芝草。",
        "dynasty": "宋",
        "collection_info": null
    },
    {
        "uuid": "53d1b7acf690f1d811035b7005dc5d40",
        "title": "颂古三十八首  其二二",
        "author": "释从瑾",
        "content": "临济赵州，禅林宗匠。\n特地相逢，恰似相扑。\n撞见今时行脚僧，呼为两箇閒和尚。",
        "dynasty": "宋",
        "collection_info": null
    },
    {
        "uuid": "1d208f19ba8f8acc5a1e6c539d34ebb0",
        "title": "颂古三十八首  其二三",
        "author": "释从瑾",
        "content": "威风凛凛不容攀，跳入怀中便解颜。\n不是酒肠宽似海，争知诗胆大如山。",
        "dynasty": "宋",
        "collection_info": null
    },
    {
        "uuid": "98a041371a613a213919d44610f99b9d",
        "title": "颂古三十八首  其二四",
        "author": "释从瑾",
        "content": "无魔无我已降魔，添得时人眼裏花。\n今日镆铘无用处，也知贼不打贫家。",
        "dynasty": "宋",
        "collection_info": null
    },
    {
        "uuid": "cd89e01b822a86eac14db83b29c77a02",
        "title": "颂古三十八首  其二五",
        "author": "释从瑾",
        "content": "棒头有眼，眼裏无筋。\n多逢浊富，罕遇清贫。\n自入洞门烟锁断，不知世上几经春。",
        "dynasty": "宋",
        "collection_info": null
    },
    {
        "uuid": "5998bfb49129b83a78cd54cc4b464614",
        "title": "颂古三十八首  其二六",
        "author": "释从瑾",
        "content": "棚前夜半弄傀儡，行动威仪去就全。\n子细思量无道理，裏头毕竟有人牵。",
        "dynasty": "宋",
        "collection_info": null
    },
    {
        "uuid": "155f506b28de100a8d9247bac2556f8c",
        "title": "颂古三十八首  其二七",
        "author": "释从瑾",
        "content": "一喝两喝，全机出没。\n宾主历然，未免俱瞎。\n半夜摸乌龟，明月照积雪。",
        "dynasty": "宋",
        "collection_info": null
    },
    {
        "uuid": "f63171f77f8fd776a7d85978cb0a1ce2",
        "title": "颂古三十八首  其二八",
        "author": "释从瑾",
        "content": "须弥倒卓，海水逆流。\n同参相访，作尽冤雠。\n休休，明日黄花蝶也愁。",
        "dynasty": "宋",
        "collection_info": null
    },
    {
        "uuid": "997669cfd0e9d92984ea0df0d48e25f9",
        "title": "颂古三十八首  其二九",
        "author": "释从瑾",
        "content": "古帆未挂时，后园驴吃草。\n日短苦夜长，行人须及早。",
        "dynasty": "宋",
        "collection_info": null
    },
    {
        "uuid": "4187f03089547d306594e203209eb3f1",
        "title": "颂古三十八首  其三○",
        "author": "释从瑾",
        "content": "当面非暗投，应机皆直说。\n干峰与云门，两口同一舌。\n若是续貂人，弄巧便成拙。",
        "dynasty": "宋",
        "collection_info": null
    },
    {
        "uuid": "6dc54a8f4f1255d94ebae94b66368cc1",
        "title": "颂古三十八首  其三一",
        "author": "释从瑾",
        "content": "顿超见色闻声句，不涉明心悟道言。\n花落鸟啼岩下寺，月明人唤渡头船。",
        "dynasty": "宋",
        "collection_info": null
    },
    {
        "uuid": "06be03655e38a7c3da5f0168ea641abf",
        "title": "颂古三十八首  其三二",
        "author": "释从瑾",
        "content": "当阳打动番南鼓，万象森罗立地闻。\n不是大家齐则剧，难消白日到黄昏。",
        "dynasty": "宋",
        "collection_info": null
    },
    {
        "uuid": "2bfe278f7c195d4acceaae2b2476256b",
        "title": "颂古三十八首  其三三",
        "author": "释从瑾",
        "content": "洞庭湖裏失却船，赤脚波斯水底眠。\n尽大地人呼不起，春风吹入杏花村。",
        "dynasty": "宋",
        "collection_info": null
    },
    {
        "uuid": "4a049688ccdbed17c01d9e57dfd67df0",
        "title": "颂古三十八首  其三四",
        "author": "释从瑾",
        "content": "我手何似佛手，合掌面南看北斗。\n兔推明月上千峰，引得寒山开笑口。",
        "dynasty": "宋",
        "collection_info": null
    },
    {
        "uuid": "32e49a11cc92617b7ea2f23c6faa8ec9",
        "title": "颂古三十八首  其三五",
        "author": "释从瑾",
        "content": "我脚何似驴脚，急走归家日将落。\n自古长安如镜平，无端醉倒黄幡绰。",
        "dynasty": "宋",
        "collection_info": null
    },
    {
        "uuid": "12d45bb78efbb79a193ed3d52de13121",
        "title": "颂古三十八首  其三六",
        "author": "释从瑾",
        "content": "人人有箇生缘，且非东土与西天。\n击珊瑚树枝枝好，撒水银珠颗颗圆。",
        "dynasty": "宋",
        "collection_info": null
    },
    {
        "uuid": "c0212d9be5d999a5fc3e134006995fea",
        "title": "颂古三十八首  其三七",
        "author": "释从瑾",
        "content": "佛手驴脚生缘，南海波斯泛铁船。\n精金美玉团堆卖，毕竟何曾直一钱。",
        "dynasty": "宋",
        "collection_info": null
    },
    {
        "uuid": "b903033a847e3a9feea88ee848bc51b4",
        "title": "颂古三十八首  其三八",
        "author": "释从瑾",
        "content": "南枝向暖北枝寒，何事春风作两般。\n凭仗高楼莫吹笛，大家留取倚阑看。",
        "dynasty": "宋",
        "collection_info": null
    },
    {
        "uuid": "16490f46d176c43cf4b0d01991a61f21",
        "title": "颂古三首  其一",
        "author": "释从瑾",
        "content": "睦州担板汉，从来见一边。\n浅深三尺水，上下两重天。",
        "dynasty": "宋",
        "collection_info": null
    },
    {
        "uuid": "8f46495ebf775b98f2658ee57d185df0",
        "title": "颂古三首  其二",
        "author": "释从瑾",
        "content": "开口不见齿，伸手不见掌。\n夜半忽相逢，葛藤长万丈。",
        "dynasty": "宋",
        "collection_info": null
    },
    {
        "uuid": "61d69229211e6e1bf8e49b6ec7da33aa",
        "title": "颂古三首  其三",
        "author": "释从瑾",
        "content": "玄沙驴前，云门马后。\n更问如何，合取狗口。",
        "dynasty": "宋",
        "collection_info": null
    }
]