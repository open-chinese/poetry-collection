[
    {
        "uuid": "702aee16a8796cb1e6b527dc374b0299",
        "title": "题{山昂}山禹庙石柱",
        "author": "徐雪庐",
        "content": "洞庭之阴小山幽，百灵雄卫来高邱。\n我当十月值乱离，携家远逐湖之洲。\n湖光接天晚浪静，树色照野晴云浮。\n霜黄林头橘柚熟，日冷波底蛟龙愁。\n北方兵马想已到，南国城郭谁能收。\n我今买酒且消忧，醉舞拔剑挥斗牛。\n会须投笔去封侯，斩取盗贼清南州。",
        "dynasty": "宋",
        "collection_info": null
    }
]