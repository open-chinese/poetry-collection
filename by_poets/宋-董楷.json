[
    {
        "uuid": "2b73f42bfeee1afcb9bc4df6f4ec9d1c",
        "title": "绩溪书怀  其一",
        "author": "董楷",
        "content": "行来人世尘千里，梦绕故山春万重。\n慈母新年音信缺，遥瞻白云是中峰。",
        "dynasty": "宋",
        "collection_info": null
    },
    {
        "uuid": "b61b962c4bb424ae8bf943647501e995",
        "title": "绩溪书怀  其二",
        "author": "董楷",
        "content": "阁雪峰阴未肯明，卧听寒玉泻檐声。\n官居不事閒来往，闭户焚香养性灵。",
        "dynasty": "宋",
        "collection_info": null
    }
]