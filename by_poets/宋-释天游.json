[
    {
        "title": "和忠道者牧牛颂",
        "author": "释天游",
        "content": "两角指天，四足踏地。\n拽断鼻绳，牧甚屎屁。",
        "dynasty": "宋",
        "collection_info": null
    },
    {
        "title": "偈四首  其一",
        "author": "释天游",
        "content": "质库何曾解典牛，祇缘价重实难酬。\n想君本领无多子，毕竟难禁这一头。",
        "dynasty": "宋",
        "collection_info": null
    },
    {
        "title": "偈四首  其二",
        "author": "释天游",
        "content": "三百五百，铜头铁额。\n木笛横吹，谁来接拍。",
        "dynasty": "宋",
        "collection_info": null
    },
    {
        "title": "偈四首  其三",
        "author": "释天游",
        "content": "宝峰有一诀，对众分明说。\n昨夜三更前，乌龟吞却鼈。",
        "dynasty": "宋",
        "collection_info": null
    },
    {
        "title": "偈四首  其四",
        "author": "释天游",
        "content": "晷运推移，日南长至。\n布裩不洗，无来换替。\n大小玉泉，无风浪起。\n云岩路见不平，直下一锤粉碎。",
        "dynasty": "宋",
        "collection_info": null
    }
]