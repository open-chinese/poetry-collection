[
    {
        "uuid": "b577888ffeb215f7948672fdfa491db8",
        "title": "挽赵秋晓  其一",
        "author": "翟佐",
        "content": "当年汗漫期，蟾窟折危枝。\n四海习凿齿，三生杜牧之。\n凄其一声笛，已矣八哀诗。\n忍看亭前柳，青青似旧时。",
        "dynasty": "宋",
        "collection_info": null
    },
    {
        "uuid": "1a48081c0d25d2937ef64760624200e4",
        "title": "挽赵秋晓  其二",
        "author": "翟佐",
        "content": "畴昔追随日，团头笑语同。\n酒船浮大白，荔圃擘轻红。\n入社惭招亮，忘年肯友戎。\n向来觞咏地，古木起悲风。",
        "dynasty": "宋",
        "collection_info": null
    }
]