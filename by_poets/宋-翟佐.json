[
    {
        "uuid": "2cd2e79ed96393abcee527d503a62aba",
        "title": "挽赵秋晓  其一",
        "author": "翟佐",
        "content": "当年汗漫期，蟾窟折危枝。\n四海习凿齿，三生杜牧之。\n凄其一声笛，已矣八哀诗。\n忍看亭前柳，青青似旧时。",
        "dynasty": "宋",
        "collection_info": null
    },
    {
        "uuid": "964da5708dbff6cdac9637ed05c93846",
        "title": "挽赵秋晓  其二",
        "author": "翟佐",
        "content": "畴昔追随日，团头笑语同。\n酒船浮大白，荔圃擘轻红。\n入社惭招亮，忘年肯友戎。\n向来觞咏地，古木起悲风。",
        "dynasty": "宋",
        "collection_info": null
    }
]