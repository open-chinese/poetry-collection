[
    {
        "title": "古柟歌用严郑公韵",
        "author": "赵善期",
        "content": "秀挹奇峰佳客对，凌空下视孤鸿背。\n夜□云□起山根，老蛟飞出崖裂痕。\n高高不放行云度，鸟语去来分晓暮。\n直疑种是万年枝，定应叶渍三危露。\n班输腰斧频□头，婆娑岩壑□□愁。\n□看世事了如梦，静听江声知几秋。\n巴南刺史儒林文，怜汝抱材开鉴赏。\n赓载长谣□更清，琼鈎珠佩相联响。",
        "dynasty": "宋",
        "collection_info": null
    }
]