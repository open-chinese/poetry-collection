[
    {
        "uuid": "72e019ec0971d67df35ef24b45df85e1",
        "title": "着棋台",
        "author": "游师雄",
        "content": "石桥跨两岫，野叟尝远跖。\n旁有枰棋处，云是仙人奕。",
        "dynasty": "宋",
        "collection_info": null
    },
    {
        "uuid": "ce8e8835ca38ff750c6d361a4485068d",
        "title": "汲泉烹茶寄叶君康直",
        "author": "游师雄",
        "content": "清甘一派古祠边，昨日亲烹小凤团。\n却恨竟陵无品目，烦君粗鉴为尝看。",
        "dynasty": "宋",
        "collection_info": null
    },
    {
        "uuid": "ecf7ee874748b00adf1a18dd96a8c404",
        "title": "过九成宫旧址二首  其一",
        "author": "游师雄",
        "content": "今古市朝已变，隋唐楼殿成空。\n惟有山头明月，夜来犹照荒宫。",
        "dynasty": "宋",
        "collection_info": null
    },
    {
        "uuid": "4764f5ce6d34bde1aede3992fead4e2e",
        "title": "过九成宫旧址二首  其二",
        "author": "游师雄",
        "content": "不见六龙驻跸，空余五栝阴森。\n当日宫前流水，潺湲直到如今。",
        "dynasty": "宋",
        "collection_info": null
    },
    {
        "uuid": "a660c40ee3805a9e093789a802e5a8e4",
        "title": "贺岷州守种谊破鬼章二首  其一",
        "author": "游师雄",
        "content": "王师一举疾于雷，顷刻俄闻破敌迴。\n且喜将门还出将，槛车生致鬼章来。",
        "dynasty": "宋",
        "collection_info": null
    },
    {
        "uuid": "8043949bbeddebd57092033c3af303a9",
        "title": "贺岷州守种谊破鬼章二首  其二",
        "author": "游师雄",
        "content": "围合洮州敌未知，烟云初散见旌旗。\n忽惊汉将从天下，始恨羌酋送死迟。",
        "dynasty": "宋",
        "collection_info": null
    }
]