[
    {
        "title": "言志献浙东廉访辞召",
        "author": "徐灵府",
        "content": "野性歌三乐，皇恩出九重。\n那烦紫宸命，远下白云峰。\n多媿书传鹤，深惭纸画龙。\n将何佐明主，甘老在岩松。",
        "dynasty": "唐",
        "collection_info": null
    },
    {
        "title": "自咏二首 一",
        "author": "徐灵府",
        "content": "寂寂凝神太极初，无心应物等空虚。\n性修自性非求得，欲识真人祗是渠。",
        "dynasty": "唐",
        "collection_info": null
    },
    {
        "title": "自咏二首 二",
        "author": "徐灵府",
        "content": "学道全真在此生，何须待死更求生。\n今生不了无生理，纵復生知那处生。",
        "dynasty": "唐",
        "collection_info": null
    },
    {
        "title": "言志献浙东廉访辞召",
        "author": "徐灵府",
        "content": "野性歌三乐，皇恩出九重。那烦紫宸命，远下白云峰。\n多愧书传鹤，深惭纸画龙。将何佐明主，甘老在岩松。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十二"
        }
    },
    {
        "title": "自咏二首",
        "author": "徐灵府",
        "content": "寂寂凝神太极初，无心应物等空虚。\n性修自性非求得，欲识真人只是渠。\n学道全真在此生，何须待死更求生。\n今生不了无生理，纵复生知那处生。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十二"
        }
    }
]