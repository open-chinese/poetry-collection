[
    {
        "uuid": "da48376effa0886ad78c3be201b5bf84",
        "title": "过桥遭攧有省作偈",
        "author": "释守端",
        "content": "我有明珠一颗，久被尘劳关锁。\n今朝尘尽光生，照破山河万朵。",
        "dynasty": "宋",
        "collection_info": null
    },
    {
        "uuid": "a5341666bf4a21b23fa773a12cad3ff9",
        "title": "偈七首  其一",
        "author": "释守端",
        "content": "鸟有双翼，飞无远近。\n首出一隅，行无前后。",
        "dynasty": "宋",
        "collection_info": null
    },
    {
        "uuid": "f6349fcfc5be4d84f6b94d668feb1736",
        "title": "偈七首  其二",
        "author": "释守端",
        "content": "忌口自然诸病减，多情未免有时劳。\n贫居动便成违顺，落得清闲一味高。",
        "dynasty": "宋",
        "collection_info": null
    },
    {
        "uuid": "e417a6a0f66250e2748004767996066a",
        "title": "偈七首  其三",
        "author": "释守端",
        "content": "泥佛不度水，木佛不度火。\n金佛不度炉，真佛内裏坐。",
        "dynasty": "宋",
        "collection_info": null
    },
    {
        "uuid": "0abe0ff1c7fb24320cb7f426a9292ee1",
        "title": "偈七首  其四",
        "author": "释守端",
        "content": "佛身充满于法界，普现一切群生前。\n随缘赴感靡不周，而常处此菩提座。",
        "dynasty": "宋",
        "collection_info": null
    },
    {
        "uuid": "035016177f97edd9c476d959717601f4",
        "title": "偈七首  其五",
        "author": "释守端",
        "content": "他人住处我不住，他人行处我不行。\n不是为人难共聚，大都缁素要分明。",
        "dynasty": "宋",
        "collection_info": null
    },
    {
        "uuid": "f0a86ba68c5bab9e144ea68b1437138d",
        "title": "偈七首  其六",
        "author": "释守端",
        "content": "诸人法眼藏，千圣莫能当。\n为君通一线，光辉满大唐。\n须弥走入海，六月降严霜。\n法华虽恁道，无句得商量。",
        "dynasty": "宋",
        "collection_info": null
    },
    {
        "uuid": "ed47606a2e6e81d44ba527f8beed29d3",
        "title": "偈七首  其七",
        "author": "释守端",
        "content": "丝毫有趣皆能进，毕竟无归若可当。\n逐日退身行兴尽，忽然得见本爷孃。",
        "dynasty": "宋",
        "collection_info": null
    },
    {
        "uuid": "b25e514ac214d3f148aeaf214e7aa103",
        "title": "答郭祥正居士",
        "author": "释守端",
        "content": "藏身不用缩头，敛迹何须收脚。\n金乌半夜辽天，玉免赶他不着。",
        "dynasty": "宋",
        "collection_info": null
    },
    {
        "uuid": "d1dd7293216861af8b62c6bb7bee0ee8",
        "title": "颂",
        "author": "释守端",
        "content": "一拳拳倒黄鹤楼，一趯趯翻鹦鹉洲。\n有意气时添意气，不风流处也风流。",
        "dynasty": "宋",
        "collection_info": null
    },
    {
        "uuid": "fe2d74738370977fe0b434234d951fb9",
        "title": "为郭功甫偈  其一",
        "author": "释守端",
        "content": "牛来山中，水足草足。\n牛出山去，东触西触。",
        "dynasty": "宋",
        "collection_info": null
    },
    {
        "uuid": "9df5fd8452909c44ea1a4bb5e87cea4a",
        "title": "为郭功甫偈  其二",
        "author": "释守端",
        "content": "上大人，丘乙己。\n化三千，可知礼。",
        "dynasty": "宋",
        "collection_info": null
    },
    {
        "uuid": "331a6235b6cbdac08567b80f9a5e5f24",
        "title": "偈",
        "author": "释守端",
        "content": "一文大光钱，买得箇油糍。\n吃放肚裏了，当下便不饥。",
        "dynasty": "宋",
        "collection_info": null
    },
    {
        "uuid": "bf9c7ff8640fee3001887271eab3ce97",
        "title": "北斗藏身因缘偈",
        "author": "释守端",
        "content": "九衢公子游花惯，未第贫儒感慨多。\n冷地看他人富贵，等闲无奈幞头何。",
        "dynasty": "宋",
        "collection_info": null
    },
    {
        "uuid": "7f3b53f72572b92c2341ae62b6badf64",
        "title": "蝇子透窗偈",
        "author": "释守端",
        "content": "为爱寻光纸上钻，不能透处几多般。\n忽然撞着来时路，始觉平生被眼瞒。",
        "dynasty": "宋",
        "collection_info": null
    },
    {
        "uuid": "30e121b5ba1d32d45c2b61da3f7993a9",
        "title": "句  其一",
        "author": "释守端",
        "content": "异乡风俗客不恶，但欲南音来耳边。",
        "dynasty": "宋",
        "collection_info": null
    },
    {
        "uuid": "eec714a7762bd5bda94ff6196a4dd15b",
        "title": "句  其二",
        "author": "释守端",
        "content": "不似大梅老，贪随鼯鼠声。",
        "dynasty": "宋",
        "collection_info": null
    }
]