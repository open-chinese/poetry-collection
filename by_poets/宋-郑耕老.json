[
    {
        "title": "游城山国清塘",
        "author": "郑耕老",
        "content": "涌金门外尽菰蒲，四月行人客上都。\n六月国清塘上望，依稀身更在西湖。",
        "dynasty": "宋",
        "collection_info": null
    },
    {
        "title": "木兰溪书堂",
        "author": "郑耕老",
        "content": "郑子藏书处，柴门碧树湾。\n开怀溪一曲，养拙屋三间。\n月色斜侵竹，鸟声迥隔山。\n辋川多胜趣，何似此潺湲。",
        "dynasty": "宋",
        "collection_info": null
    }
]