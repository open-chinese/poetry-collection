[
    {
        "uuid": "a654598fa6d9e255e14c0a6884da0545",
        "title": "送泉州李使君之任",
        "author": "包何",
        "content": "傍海皆荒服，分符重汉臣。\n云山百越路，市井十洲人。\n执玉来朝远，还珠入贡频。\n连年不见雪，到处即行春。",
        "dynasty": "唐",
        "collection_info": null
    },
    {
        "uuid": "2ed5990ae98de784d6eae9c121f31b99",
        "title": "和孟虔州闲斋即事",
        "author": "包何",
        "content": "古郡邻江岭，公庭半薜萝。\n府僚闲不入，山鸟静偏过。\n睥睨临花柳，栏干枕芰荷。\n麦秋今欲至，君听两岐歌。",
        "dynasty": "唐",
        "collection_info": null
    },
    {
        "uuid": "ca5a2cb0e97d79b7b00d0616d900b1a3",
        "title": "同李郎中净律院梡子树",
        "author": "包何",
        "content": "本梡稀难识，沙门种则生。\n叶殊经写字，子为佛称名。\n滤水浇新长，燃灯暖更荣。\n亭亭无别意，只是劝修行。",
        "dynasty": "唐",
        "collection_info": null
    },
    {
        "uuid": "307a24870e4bbae02a3318aa01fdaba8",
        "title": "同阎伯均宿道士观有述",
        "author": "包何",
        "content": "南国佳人去不迴，洛阳才子更须媒。\n绮琴白雪无心弄，罗幌清风到晓开。\n冉冉修篁依户牖，迢迢列宿映楼台。\n纵令奔月成仙去，且作行云入梦来。",
        "dynasty": "唐",
        "collection_info": null
    },
    {
        "uuid": "12dd37d6e777352ba54768715b986a00",
        "title": "送乌程王明府贬巴江",
        "author": "包何",
        "content": "一片孤帆无四邻，北风吹过五湖滨。\n相看尽是江南客，独有君为岭外人。",
        "dynasty": "唐",
        "collection_info": null
    },
    {
        "uuid": "99694f2edf1c6f5d0a763d6345af0b7e",
        "title": "同舍弟佶班韦二员外秋苔对之成咏",
        "author": "包何",
        "content": "每看苔藓色，如向簿书闲。\n幽思缠芳树，高情寄远山。\n雨痕连地绿，日色出林斑。\n却笑兴公赋，临危滑石间。",
        "dynasty": "唐",
        "collection_info": null
    },
    {
        "uuid": "cbdbce3e966993c42865c12c7d71b0e7",
        "title": "送王汶宰江阴",
        "author": "包何",
        "content": "郡北乘流去，花间竟日行。\n海鱼朝满市，江鸟夜喧城。\n止酒非关病，援琴不在声。\n应缘五斗米，数日滞渊明。",
        "dynasty": "唐",
        "collection_info": null
    },
    {
        "uuid": "32348e56c11c6d68f0e205645c7b89be",
        "title": "和苗员外寓直中书",
        "author": "包何",
        "content": "朝列称多士，君家有二难。\n贞为台裏柏，芳作省中兰。\n夜宿分曹阔，晨趋接武欢。\n每怜双阙下，鴈序入鸳鸾。",
        "dynasty": "唐",
        "collection_info": null
    },
    {
        "uuid": "442b61cd5a5019fd7e5e59d994e6b391",
        "title": "阙下芙蓉",
        "author": "包何",
        "content": "一人理国致昇平，万物呈祥助圣明。\n天上河从阙下过，江南花向殿前生。\n庆云垂荫开难落，湛露为珠满不倾。\n更对乐悬张宴处，歌工欲奏采莲声。",
        "dynasty": "唐",
        "collection_info": null
    },
    {
        "uuid": "62dab11833fd8fe5f40bf60af2f1d50b",
        "title": "江上田家",
        "author": "包何",
        "content": "近海川原薄，人家本自稀。\n黍苗期腊酒，霜叶是寒衣。\n市井谁相识，渔樵夜始归。\n不须骑马问，恐畏狎鸥飞。",
        "dynasty": "唐",
        "collection_info": null
    },
    {
        "uuid": "1823bcbd65279955c63a4b6ed77ec7f9",
        "title": "送韦侍御奉使江岭诸道催青苗钱",
        "author": "包何",
        "content": "近远从王事，南行处处经。\n手持霜简白，心在夏苗青。\n迴鴈书应报，愁猨夜屡听。\n因君使绝域，方物尽来庭。",
        "dynasty": "唐",
        "collection_info": null
    },
    {
        "uuid": "59d349ed4bb0105eac62a4e3fc995a8e",
        "title": "和程员外春日东郊即事",
        "author": "包何",
        "content": "郎官休浣怜迟日，野老欢娱为有年。\n几处折花惊蝶梦，数家留叶待蚕眠。\n藤垂宛地萦珠履，泉迸侵阶浸绿钱。\n直到闭关朝谒去，莺声不散柳含烟。",
        "dynasty": "唐",
        "collection_info": null
    },
    {
        "uuid": "28dd590e709f9d7fcb8d56c98111c86d",
        "title": "裴端公使院赋得隔帘见春雨",
        "author": "包何",
        "content": "细雨未成霖，垂帘但觉阴。\n唯看上砌湿，不遣入檐深。\n度隟霑霜简，因风润绮琴。\n须移户外屦，檐溜夜相侵。",
        "dynasty": "唐",
        "collection_info": null
    },
    {
        "uuid": "65bcd03037cea4f73f8f904f7406769e",
        "title": "相里使君第七男生日",
        "author": "包何",
        "content": "取妻生子復生男，独有君家众所谈。\n荀氏八龙唯欠一，桓山四凤已过三。\n他时干蛊声名着，今日悬弧宴乐酣。\n谁道众贤能继体，须知箇箇出于蓝。",
        "dynasty": "唐",
        "collection_info": null
    },
    {
        "uuid": "2189f93e45a28f94d7dcfdb117176c40",
        "title": "同诸公寻李方直不遇",
        "author": "包何",
        "content": "闻说到扬州，吹箫忆旧游。\n人来多不见，莫是上迷楼。",
        "dynasty": "唐",
        "collection_info": null
    },
    {
        "uuid": "98f23e8e187188ddfe108bcdf09101e8",
        "title": "婺州留别邓使君",
        "author": "包何",
        "content": "西掖驰名久，东阳出守时。\n江山婺女分，风月隐侯诗。\n别恨双溪急，留欢五马迟。\n迴舟映沙屿，未远剩相思。",
        "dynasty": "唐",
        "collection_info": null
    },
    {
        "uuid": "fd074cf3ca97021d1a49e925d521eebe",
        "title": "寄杨侍御",
        "author": "包何",
        "content": "一官何幸得同时，十载无媒独见遗。\n今日不论腰下组，请君看取鬓边丝。",
        "dynasty": "唐",
        "collection_info": null
    },
    {
        "uuid": "f2e66381cc73bf07058a6d304a0a4882",
        "title": "赋得秤送孟孺卿",
        "author": "包何",
        "content": "愿以金秤锤，因君赠别离。\n钩悬新月吐，衡举众星随。\n掌握须平执，锱铢必尽知。\n由来投分审，莫放弄权移。",
        "dynasty": "唐",
        "collection_info": null
    },
    {
        "uuid": "1759ca093a05f89d09b33366e4b3c685",
        "title": "长安晓望寄崔补阙",
        "author": "包何",
        "content": "迢递山河拥帝京，参差宫殿接云平。\n风吹晓漏经长乐，柳带晴烟出禁城。\n天净笙歌临路发，日高车马隔尘行。\n自怜久滞诸生列，未得金闺籍姓名。",
        "dynasty": "唐",
        "collection_info": null
    },
    {
        "uuid": "b778247f21a21f8774f8b6bcb100319a",
        "title": "同阎伯均宿道士观有述",
        "author": "包何",
        "content": "南国佳人去不回，洛阳才子更须媒。\n绮琴白雪无心弄，纵令奔月成仙去，且作行云入梦来。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零八"
        }
    },
    {
        "uuid": "21bfa675bfab15a975767a86d9295fa7",
        "title": "同舍弟佶、班、韦二员外秋苔对之成咏",
        "author": "包何",
        "content": "每看苔藓色，如向簿书闲。\n幽思缠芳树，高情寄远山。\n雨痕连地绿，日色出林斑。\n却笑兴公赋，临危滑石间。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零八"
        }
    },
    {
        "uuid": "80bdd57f4389510a02218cd5758b4f44",
        "title": "和苗员外寓直中书",
        "author": "包何",
        "content": "朝列称多士，君家有二难。\n贞为台裏柏，芳作省中兰。\n夜宿分曹阔，晨趋接武欢。\n每怜双阙下，雁序入鸳鸾。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零八"
        }
    },
    {
        "uuid": "6bd73851b543057ecf3ecccafa079edc",
        "title": "阙下芙蓉",
        "author": "包何",
        "content": "一人理国致升平，万物呈祥助圣明。\n天上河从阙下过，更对乐悬张宴处，歌工欲奏采莲声。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零八"
        }
    },
    {
        "uuid": "50cb5d2f2561ff6b41d9e60066279410",
        "title": "送韦侍御奉使江岭诸道催青苗钱",
        "author": "包何",
        "content": "近远从王事，南行处处经。\n手持霜简白，心在夏苗青。\n回雁书应报，愁猿夜屡听。\n因君使绝域，方物尽来庭。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零八"
        }
    },
    {
        "uuid": "0e87a8b4c9272d78ed68cf43a3e67b89",
        "title": "和程员外春日东郊即事",
        "author": "包何",
        "content": "郎官休浣怜迟日，野老欢娱为有年。\n几处折花惊蝶梦，直到闭关朝谒去，莺声不散柳含烟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零八"
        }
    },
    {
        "uuid": "df61aba60380ea0b9f7ebf5f66c9344b",
        "title": "裴端公使院，赋得隔帘见春雨",
        "author": "包何",
        "content": "细雨未成霖，垂帘但觉阴。\n唯看上砌湿，不遣入檐深。\n度隙沾霜简，因风润绮琴。\n须移户外屦，檐溜夜相侵。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零八"
        }
    },
    {
        "uuid": "5cf47162c7690b233bf814da0514c458",
        "title": "相裏使君第七男生日",
        "author": "包何",
        "content": "娶妻生子复生男，独有君家众所谈。\n荀氏八龙唯欠一，谁道众贤能继体，须知个个出于蓝。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零八"
        }
    },
    {
        "uuid": "1a10be6b293a1b217911c5a34e7b36ad",
        "title": "婺州留别邓使君",
        "author": "包何",
        "content": "西掖驰名久，东阳出守时。\n江山婺女分，风月隐侯诗。\n别恨双溪急，留欢五马迟。\n回舟映沙屿，未远剩相思。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零八"
        }
    },
    {
        "uuid": "b4d28f3fd5efe6f2d99ddfcd8eb81c74",
        "title": "赋得秤，送孟孺卿",
        "author": "包何",
        "content": "愿以金秤锤，因君赠别离。\n钩悬新月吐，衡举众星随。\n掌握须平执，锱铢必尽知。\n由来投分审，莫放弄权移。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零八"
        }
    },
    {
        "uuid": "e79eea5e5a16bc1f7733999a8ae9ec12",
        "title": "长安晓望，寄崔补阙",
        "author": "包何",
        "content": "迢递山河拥帝京，参差宫殿接云平。\n风吹晓漏经长乐，自怜久滞诸生列，未得金闺籍姓名。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零八"
        }
    }
]