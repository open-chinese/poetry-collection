[
    {
        "uuid": "1416728dab7028224b1cab1e6a0510cc",
        "title": "挽胡季昭用王卢溪韵  其一",
        "author": "罗䦔",
        "content": "虎豹摩牙闯九关，人心节义不踰闲。\n监门郑侠能无惧，折槛朱云若是班。\n頼有名留千古重，不容身在众邪间。\n忠臣义士骨不朽，白日青天敕许还。",
        "dynasty": "宋",
        "collection_info": null
    },
    {
        "uuid": "87679b4d33efad99003ad75742a81447",
        "title": "挽胡季昭用王卢溪韵  其二",
        "author": "罗䦔",
        "content": "百世期令固本支，一身宁復许安危。\n前瞻象郡贤方去，后有鹤山人效奇。\n地接宜阳山谷笑，舟回湘水屈原知。\n椟中龟玉而轻毁，禄位何妨善保持。",
        "dynasty": "宋",
        "collection_info": null
    }
]