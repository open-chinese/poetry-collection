[
    {
        "title": "赠胡侍郎致仕",
        "author": "赵瑞",
        "content": "几年为国寸心丹，今喜承恩衣锦还。\n张翰莼鲈偏入兴，陶潜松菊意休閒。\n坐邀夜月惟斟酒，笑引春风且看山。\n最好溪山多翠竹，与君日日报平安。",
        "dynasty": "宋",
        "collection_info": null
    },
    {
        "title": "玉虚宫隠真堂",
        "author": "赵瑞",
        "content": "刘公到处留遗迹，奇绝惟兹独擅名。\n禅石无尘床稳卧，神丹有验井还清。\n冈峦四合如环绕，石笋孤高类削成。\n瑶草常春鹤不驻，松风犹似步虚声。",
        "dynasty": "宋",
        "collection_info": null
    },
    {
        "title": "游黄龙寺",
        "author": "赵瑞",
        "content": "一到黄龙万虑灰，豪吟胜赏喜追陪。\n幽兰独秀花香袭，宿雨初收雾气开。\n湛湛冰池藏世界，悠悠梵呗隔尘埃。\n清风明月无人管，付与纵横石上苔。",
        "dynasty": "宋",
        "collection_info": null
    }
]