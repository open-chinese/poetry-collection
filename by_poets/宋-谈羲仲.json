[
    {
        "uuid": "e0a3198ee725e57efb4d04138ab58994",
        "title": "满庭芳 星宿呈祥",
        "author": "谈羲仲",
        "content": "星宿呈祥，溪山锺秀，凛然生此真贤。\n冰清玉润，还称岁寒天。\n正是梅梢酝雪，探江南，春信先傅。\n庭轩爽，涓涓皎月，今夜十分圆。\n开筵。\n称寿处，歌尘飞动，舞袖蹁跹。\n愿公与椿松，对阅天年。\n第恐宏才重望，不容暂吟醉苕川。\n龙光近，行看凤诏，来自日华边。",
        "dynasty": "宋",
        "collection_info": null
    },
    {
        "uuid": "9c01c68b9821b9e17769a650db672321",
        "title": "点绛唇 冰玉神人",
        "author": "谈羲仲",
        "content": "冰玉神人，岁寒时节迎初诞。\n照溪梅绽。\n秀岭孤松远。\n香雾氤氲，不放重帘卷。\n歌声缓。\n酒杯深劝。\n此会年年见。",
        "dynasty": "宋",
        "collection_info": null
    }
]