[
    {
        "uuid": "13c25f8d90b0bf680ce1f847001812a3",
        "title": "题王司理持平堂",
        "author": "王俊",
        "content": "淑问皋陶晞在泮，奉公不挠幕中参。\n仰思弼教刑明五，深念求情法以三。\n虞诩为卿宜有自，于公比德盖无惭。\n圄空草茂庭柯绿，行咏甘棠踵召南。",
        "dynasty": "宋",
        "collection_info": null
    },
    {
        "uuid": "e4a3b0f8fc9713314016dde071f70b8b",
        "title": "依韵和董弥大郎中祷雨诗",
        "author": "王俊",
        "content": "雷嗔旱魃藴烦冤，海底驱龙碧浪翻。\n飞上九天作霖雨，端知昭格佑宸轩。",
        "dynasty": "宋",
        "collection_info": null
    }
]