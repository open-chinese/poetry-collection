[
    {
        "uuid": "0192a626a2cd971556c80f8e50ae09eb",
        "title": "暖翠",
        "author": "安𪊲",
        "content": "暖翠浮岚万壑春，桃花流水碧沄沄。\n同亭祠下生青草，天柱峰头空白云。\n雨后石林群鹭宿，月中山树两猿分。\n几时结屋清溪上，鹤氅筇枝学隠君。",
        "dynasty": "宋",
        "collection_info": null
    },
    {
        "uuid": "180005ac8d733831d2ecb1097e3291ca",
        "title": "三姑石",
        "author": "安𪊲",
        "content": "雾鬓烟鬟彷佛梳，老翁指点说三姑。\n娉婷不嫁非无意，谁是人间大丈夫。",
        "dynasty": "宋",
        "collection_info": null
    }
]