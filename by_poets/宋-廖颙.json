[
    {
        "title": "虎跑泉",
        "author": "廖颙",
        "content": "真驭遗踪古，寒泉泻石清。\n养源人莫测，流润济苍生。",
        "dynasty": "宋",
        "collection_info": null
    },
    {
        "title": "游七星岩",
        "author": "廖颙",
        "content": "斗峰遥忆旧松台，为劝农耕特地来。\n短李高名光翠壁，僞刘陈迹没苍苔。\n洞天日永风埃浄，岩壑云收霁色开。\n好景最宜供宴赏，操觚欲赋愧非才。",
        "dynasty": "宋",
        "collection_info": null
    }
]