[
    {
        "uuid": "585e21d662fa72323a3688d202013e71",
        "title": "鑑湖亭",
        "author": "李翔",
        "content": "古寺萧萧愁思浓，槛荷高下望秋风。\n一尘不到真幽处，万象都含清景中。\n但见溪光来远近，略无云气碍虚空。\n谁知刺史标名意，一片灵台事事通。",
        "dynasty": "宋",
        "collection_info": null
    },
    {
        "uuid": "415c51fa6178e66771a28487b19a7456",
        "title": "朝天堤",
        "author": "李翔",
        "content": "两山吞浪白如烟，忽见桥梁接岸边。\n已是筑成堤上路，不须重唤渡头船。\n千年野鹤归华表，百尺长虹驾巨川。\n岁物已收人力暇，闾阎争颂使君贤。",
        "dynasty": "宋",
        "collection_info": null
    },
    {
        "uuid": "dfeab20f0785fff76cd76cb43eed2d4c",
        "title": "沧浪烟雨",
        "author": "李翔",
        "content": "峰涧烟波翠霭浓，危亭飞耸到晴空。\n鸳来菡萏红香裏，人在琉璃翠影中。\n洗出岚光全是雨，捲回秋暑却因风。\n使君夜宴冰壶裏，更有银河一派通。",
        "dynasty": "宋",
        "collection_info": null
    }
]