[
    {
        "uuid": "a6cd7b31b7e9f7ddba21c8aa2de2a5e2",
        "title": "雪后",
        "author": "史嵩之",
        "content": "同云收万里，斜日已三竿。\n有鸟皆潜迹，无风尚送寒。\n晴檐如下雨，枯涧忽鸣湍。\n渐觉山河復，方知世界宽。",
        "dynasty": "宋",
        "collection_info": null
    },
    {
        "uuid": "8678484761d654542ef45ac4915d5e12",
        "title": "中秋对月",
        "author": "史嵩之",
        "content": "一片瑶光万里开，停杯追忆谪仙才。\n寻常明月不易见，如此中秋能几来。\n零落故人非白社，登临何地不瑶台。\n欲招黄鹤临风去，为问霓裳安在哉。",
        "dynasty": "宋",
        "collection_info": null
    },
    {
        "uuid": "47fcb166a711d14a626b01d76c20071d",
        "title": "宴琼林苑",
        "author": "史嵩之",
        "content": "鸣跸高登秋暮天，西郊辇路直如弦。\n梨园花覆千官醉，愈觉君恩湛湛然。",
        "dynasty": "宋",
        "collection_info": null
    }
]