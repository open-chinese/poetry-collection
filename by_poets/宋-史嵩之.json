[
    {
        "uuid": "17127c42fa589ce1f453d0996fdb0188",
        "title": "雪后",
        "author": "史嵩之",
        "content": "同云收万里，斜日已三竿。\n有鸟皆潜迹，无风尚送寒。\n晴檐如下雨，枯涧忽鸣湍。\n渐觉山河復，方知世界宽。",
        "dynasty": "宋",
        "collection_info": null
    },
    {
        "uuid": "adacf7b577bda53b70371c6c9231422a",
        "title": "中秋对月",
        "author": "史嵩之",
        "content": "一片瑶光万里开，停杯追忆谪仙才。\n寻常明月不易见，如此中秋能几来。\n零落故人非白社，登临何地不瑶台。\n欲招黄鹤临风去，为问霓裳安在哉。",
        "dynasty": "宋",
        "collection_info": null
    },
    {
        "uuid": "05f5fdcc2016a148e10b46d5e1ebe467",
        "title": "宴琼林苑",
        "author": "史嵩之",
        "content": "鸣跸高登秋暮天，西郊辇路直如弦。\n梨园花覆千官醉，愈觉君恩湛湛然。",
        "dynasty": "宋",
        "collection_info": null
    }
]