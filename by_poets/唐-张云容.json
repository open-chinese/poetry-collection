[
    {
        "uuid": "9f3f11914056b65851173a06313c6af2",
        "title": "与薛昭合婚诗 一",
        "author": "张云容",
        "content": "脸花不绽几含幽，今夕阳春独换秋。\n我守孤灯无白日，寒云陇上更添愁。",
        "dynasty": "唐",
        "collection_info": null
    },
    {
        "uuid": "71d7dc0019753dd8614466fe6979835c",
        "title": "与薛昭合婚诗 二",
        "author": "张云容",
        "content": "幽谷啼莺整羽翰，犀沈玉冷自长叹。\n月华不向扃泉户，露滴松枝一夜寒。",
        "dynasty": "唐",
        "collection_info": null
    },
    {
        "uuid": "7716a1ee633788bdc0deb0dcce4a528b",
        "title": "与薛昭合婚诗 三",
        "author": "张云容",
        "content": "韶光不见分成尘，曾饵金丹忽有神。\n不意薛生携旧律，独开幽谷一枝春。",
        "dynasty": "唐",
        "collection_info": null
    },
    {
        "uuid": "6f68053aa459627de8adb334badc3579",
        "title": "与薛昭合婚诗 四",
        "author": "张云容",
        "content": "误入宫垣漏网人，月华静洗玉阶尘。\n自疑飞到蓬莱顶，琼艳三枝半夜春。",
        "dynasty": "唐",
        "collection_info": null
    },
    {
        "uuid": "c0c56740d469f701da8e82d77c673972",
        "title": "与薛昭合婚诗",
        "author": "张云容",
        "content": "脸花不绽几含幽，今夕阳春独换秋。\n我守孤灯无白日，寒云陇上更添愁。\n幽谷啼莺整羽翰，犀沈玉冷自长叹。\n月华不向扃泉户，露滴松枝一夜寒。\n韶光不见分成尘，曾饵金丹忽有神。\n不意薛生携旧律，独开幽谷一枝春。\n误入宫垣漏网人，月华静洗玉阶尘。\n自疑飞到蓬莱顶，琼艳三枝半夜春。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十三"
        }
    }
]