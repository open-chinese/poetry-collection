[
    {
        "title": "送钤辖馆使王公",
        "author": "高惟几",
        "content": "游宦俱为关外人，与君五看海棠春。\n园林选胜联镳徧，风月相思命驾频。\n大斾先时辞蜀道，短辕何日见京尘。\n子牟又起离羣恨，欲操行祛重怆神。",
        "dynasty": "宋",
        "collection_info": null
    },
    {
        "title": "海棠",
        "author": "高惟几",
        "content": "故国庸岷外，孤根楚苑中。\n使梅休妬白，仙杏已饶红。\n旋恐阳城破，寻忧下蔡空。\n几时梦巫峡，独立怨春风。",
        "dynasty": "宋",
        "collection_info": null
    }
]