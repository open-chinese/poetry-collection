[
    {
        "uuid": "f341e1b355062b38f52a9408fb07e752",
        "title": "汴堤柳",
        "author": "王泠然",
        "content": "隋家天子忆扬州，厌坐深宫傍海游。\n穿地凿山开御路，鸣笳迭鼓泛清流。\n流从巩北分河口，直到淮南种官柳。\n功成力尽人旋亡，代谢年移树空有。\n当时綵女侍君王，绣帐旌门对柳行。\n青叶交垂连幔色，白花飞度染衣香。\n今日摧残何用道，数里曾无一枝好。\n驿骑征帆损更多，山精野魅藏应老。\n凉风八月露为霜，日夜孤舟入帝乡。\n河畔时时闻木落，客中无不泪沾裳。",
        "dynasty": "唐",
        "collection_info": null
    },
    {
        "uuid": "4e823e440f481e24c9b0341b7da63587",
        "title": "夜光篇",
        "author": "王泠然",
        "content": "游人夜到汝阳间，夜色冥蒙不解颜。\n谁家暗起寒山烧，因此明中得见山。\n山头山下须臾满，历险缘深无暂断。\n焦声散着羣树鸣，炎气傍林一川暖。\n是时西北多海风，吹上连天光更雄。\n浊烟熏月黑，高艳爇云红。\n初谓炼丹仙竈裏，还疑铸劒神溪中。\n划为飞电来照物，乍作流星併上空。\n西山无草光已灭，东顶荧荧犹未绝。\n沸汤空谷数道水，融盖阴崖几年雪。\n两京贫病若为居，四壁皆成凿照余。\n未得贵游同秉烛，唯将半影借披书。",
        "dynasty": "唐",
        "collection_info": null
    },
    {
        "uuid": "ce1affd9a822f689b5c77a429f9824c4",
        "title": "古木卧平沙",
        "author": "王泠然",
        "content": "古木卧平沙，摧残岁月赊。\n有根横水石，无叶拂烟霞。\n春至苔为叶，冬来雪作花。\n不逢星汉使，谁辨是灵槎。",
        "dynasty": "唐",
        "collection_info": null
    },
    {
        "uuid": "c07753677dec22a3426887d69769dbb6",
        "title": "淮南寄舍弟",
        "author": "王泠然",
        "content": "昔予从不调，经岁旅淮源。\n念尔长相失，何时返故园。\n寄书迷处所，分袂隔凉温。\n远道俱为客，他乡共在原。\n归情春伴雁，愁泣夜随猨。\n愧见高堂上，朝朝独倚门。",
        "dynasty": "唐",
        "collection_info": null
    },
    {
        "uuid": "01fa6599bb67a941771ff5a57cdb072a",
        "title": "句",
        "author": "王泠然",
        "content": "林狖欺童子，山精试老僧。\n陈兵劒阁山将动，饮马珠江水不流。\n官微思倚玉，文浅怯投珠。",
        "dynasty": "唐",
        "collection_info": null
    },
    {
        "uuid": "88843ecd7f142a62ca6f2627685c9348",
        "title": "汴堤柳",
        "author": "王泠然",
        "content": "隋家天子忆扬州，厌坐深宫傍海游。\n穿地凿山开御路，功成力尽人旋亡，代谢年移树空有。\n当时彩女侍君王，今日摧残何用道，数裏曾无一枝好。\n驿骑征帆损更多，河畔时时闻木落，客中无不泪沾裳。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十五"
        }
    },
    {
        "uuid": "5bf441e9baaa9810822f554abbfee741",
        "title": "夜光篇",
        "author": "王泠然",
        "content": "游人夜到汝阳间，夜色冥蒙不解颜。\n谁家暗起寒山烧，焦声散着群树鸣，炎气傍林一川暖。\n是时西北多海风，初谓炼丹仙灶裏，还疑铸剑神溪中。\n划为飞电来照物，沸汤空谷数道水，融盖阴崖几年雪。\n两京贫病若为居，",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十五"
        }
    },
    {
        "uuid": "1c82373cfb73237de6dd81b9b9170878",
        "title": "淮南寄舍弟",
        "author": "王泠然",
        "content": "昔予从不调，经岁旅淮源。\n念尔长相失，何时返故园。\n寄书迷处所，分袂隔凉温。\n远道俱为客，他乡共在原。\n归情春伴雁，愁泣夜随猿。\n愧见高堂上，朝朝独倚门。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十五"
        }
    },
    {
        "uuid": "2ea97b059b882808e7a42c43e497324d",
        "title": "句",
        "author": "王泠然",
        "content": "林狖欺童子，山精试老僧。\n陈兵剑阁山将动，饮马珠江水不流。\n官微思倚玉，文浅怯投珠。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十五"
        }
    }
]