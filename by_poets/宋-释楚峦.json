[
    {
        "uuid": "e0d79f8e00d3353327208cfa263620a5",
        "title": "青城山观",
        "author": "释楚峦",
        "content": "静见门庭紫气生，前山岚霭入楼青。\n玉坛醮罢鬼神喜，金鼎药成鸡犬灵。\n岩下水光分五色，壶中人寿过千龄。\n何当一日抛凡骨，骑取苍龙上杳冥。",
        "dynasty": "宋",
        "collection_info": null
    },
    {
        "uuid": "d5dcb59e45ef41a0c283ab07d3495a6d",
        "title": "春",
        "author": "释楚峦",
        "content": "滩漱金沙过枕前，雨丝斜织麵尘烟。\n绿杨红杏宜寒食，紫燕黄鹂聒昼眠。",
        "dynasty": "宋",
        "collection_info": null
    },
    {
        "uuid": "025ec841b57e95d49c920ffe224839fa",
        "title": "隠逸",
        "author": "释楚峦",
        "content": "杖屦独游栽药圃，琴樽多在钓鱼船。\n晚来花下敲门者，不是神仙即酒仙。",
        "dynasty": "宋",
        "collection_info": null
    },
    {
        "uuid": "9eebe36fd59c601089c3e95788355ad1",
        "title": "句",
        "author": "释楚峦",
        "content": "临水鹤窥行道影，隔云僧认读书声。",
        "dynasty": "宋",
        "collection_info": null
    }
]