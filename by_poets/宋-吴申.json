[
    {
        "uuid": "0674a5e0cb4be5eb63845f66dd74103f",
        "title": "七娘子 君家诸子燕山盛",
        "author": "吴申",
        "content": "君家诸子燕山盛。\n去年两见门弧庆。\n银蜡烧花，宝香熏烬。\n晬盘珠玉还相映。\n耳边好语凭君听。\n此儿不与群儿并。\n右执金戈，左持金印。\n功名当似王文正。",
        "dynasty": "宋",
        "collection_info": null
    },
    {
        "uuid": "b9cdfa376f2d961a43c5a907cd590b04",
        "title": "题招提院静照堂",
        "author": "吴申",
        "content": "高檐飞远发辉光，向此心源默坐忘。\n岂忆布金抛旧地，便随飞锡起新堂。\n竹间野鸽听斋鼓，湖上游人繫夜航。\n却懊未能攀胜境，东南云下欲腾翔。",
        "dynasty": "宋",
        "collection_info": null
    }
]