[
    {
        "uuid": "cbe2131e285ccf096d25c6d9418159a7",
        "title": "杂歌谣辞 步虚词",
        "author": "高骈",
        "content": "青溪道士人不识，上天下天鹤一隻。\n洞门深[锁]碧窗寒，滴露妍朱写周易。",
        "dynasty": "唐",
        "collection_info": null
    },
    {
        "uuid": "8dd1a600172d1e1a2b36c3f2c5cf4c89",
        "title": "言怀",
        "author": "高骈",
        "content": "恨乏平戎策，惭登拜将坛。\n手持金钺冷，身挂铁衣寒。\n主圣扶持易，恩深报效难。\n三边犹未静，何敢便休官。",
        "dynasty": "唐",
        "collection_info": null
    },
    {
        "uuid": "134c07669a43a606d9eff6680232b487",
        "title": "寄鄠杜李遂良处士",
        "author": "高骈",
        "content": "小隐堪忘世上情，可能休梦入重城。\n池边写字师前辈，座右题铭律后生。\n吟社客归秦渡晚，醉乡渔去渼陂晴。\n春来不得山中信，尽日无人傍水行。",
        "dynasty": "唐",
        "collection_info": null
    },
    {
        "uuid": "d9b87ec4792555e93ca8162c5f6d7b2e",
        "title": "和王昭符进士赠洞庭赵先生",
        "author": "高骈",
        "content": "为爱君山景最灵，角冠秋礼一坛星。\n药将鸡犬云间试，琴许鱼龙月下听。\n自要乘风随羽客，谁同种玉验仙经。\n烟霞澹泊无人到，唯有渔翁过洞庭。",
        "dynasty": "唐",
        "collection_info": null
    },
    {
        "uuid": "c433e55de1848a0f8b7c515615da480c",
        "title": "依韵奉酬李迪",
        "author": "高骈",
        "content": "柳下官资颜子居，闲情入骨若为除。\n诗成斩将奇难敌，酒熟封侯快未如。\n只见丝纶终日降，不知功业是谁书。\n而今共饮醇滋味，消得揶揄势利疎。",
        "dynasty": "唐",
        "collection_info": null
    },
    {
        "uuid": "86995b27a1cb4f015b5cf004c376d450",
        "title": "留别彰德军从事范校书",
        "author": "高骈",
        "content": "无金寄与白头亲，节概犹夸似古人。\n未出尘埃真落魄，不趋权势正因循。\n桂攀明月曾观国，蓬转西风却问津。\n匹马东归羡知己，燕王台上结交新。",
        "dynasty": "唐",
        "collection_info": null
    },
    {
        "uuid": "302c8b6a70e434bf0426d333af2bc11d",
        "title": "途次内黄马病寄僧舍呈诸友人",
        "author": "高骈",
        "content": "官闲马病客深秋，肯学张衡咏四愁。\n红叶寺多诗景致，白衣人尽酒交游。\n依违讽刺因行得，澹泊供需不在求。\n好与高阳结吟社，况无名迹达珠旒。",
        "dynasty": "唐",
        "collection_info": null
    },
    {
        "uuid": "dbaf720e455c3820c49d4dea60130185",
        "title": "遣兴",
        "author": "高骈",
        "content": "浮世忙忙蚁子羣，莫嗔头上雪纷纷。\n沈忧万种与千种，行乐十分无一分。\n越外险巇防俗事，就中拘检信人文。\n醉乡日月终须觅，去作先生号白云。",
        "dynasty": "唐",
        "collection_info": null
    },
    {
        "uuid": "fcc5725cb134e63d875d6042e87dd82f",
        "title": "南海神祠",
        "author": "高骈",
        "content": "沧溟八千里，今古畏波涛。\n此日征南将，安然渡万艘。",
        "dynasty": "唐",
        "collection_info": null
    },
    {
        "uuid": "aa0ec7e943040d9014c642b01a97556e",
        "title": "送春",
        "author": "高骈",
        "content": "水浅鱼争跃，花深鸟竞啼。\n春光看欲尽，判却醉如泥。",
        "dynasty": "唐",
        "collection_info": null
    },
    {
        "uuid": "86adcb273a52b08ae958b0775bdf8c97",
        "title": "海翻",
        "author": "高骈",
        "content": "几经人事变，又见海涛翻。\n徒起如山浪，何曾洗至冤。",
        "dynasty": "唐",
        "collection_info": null
    },
    {
        "uuid": "4060a070d33e7ed8557a8dd7f71a3115",
        "title": "筇竹杖寄僧",
        "author": "高骈",
        "content": "坚轻筇竹杖，一枝有九节。\n寄与沃洲人，闲步青山月。",
        "dynasty": "唐",
        "collection_info": null
    },
    {
        "uuid": "91d19a63d46c0910abfde93a90ad20f2",
        "title": "遣兴",
        "author": "高骈",
        "content": "把盏非怜酒，持竿不为鱼。\n唯应嵇叔夜，似我性慵疎。",
        "dynasty": "唐",
        "collection_info": null
    },
    {
        "uuid": "bd21ceb50d572ec589179594f9240388",
        "title": "叹征人",
        "author": "高骈",
        "content": "心坚胆壮箭头亲，十载沙场受苦辛。\n力尽路傍行不得，广张红斾是何人。",
        "dynasty": "唐",
        "collection_info": null
    },
    {
        "uuid": "1aafff545a4296dea91dd1f7cc2a517a",
        "title": "湘妃庙",
        "author": "高骈",
        "content": "帝舜南巡去不还，二妃幽怨水云间。\n当时珠泪垂多少，直到如今竹尚斑。",
        "dynasty": "唐",
        "collection_info": null
    },
    {
        "uuid": "3e33bc7f099d68955fd385c6b3bd4d74",
        "title": "赴安南却寄台司",
        "author": "高骈",
        "content": "曾驱万马上天山，风去云回顷刻间。\n今日海门南面事，莫教还似凤林关。",
        "dynasty": "唐",
        "collection_info": null
    },
    {
        "uuid": "1aa4e739fededb3597aa4a56ea013b9d",
        "title": "闺怨",
        "author": "高骈",
        "content": "人世悲欢不可知，夫君初破黑山归。\n如今又献征南策，早晚催缝带号衣。",
        "dynasty": "唐",
        "collection_info": null
    },
    {
        "uuid": "d5f5cbd5c9fbe0060b9cbad331afa53c",
        "title": "马嵬驿",
        "author": "高骈",
        "content": "玉颜虽掩马嵬尘，冤气和烟锁渭津。\n蝉鬓不随銮驾去，至今空感往来人。",
        "dynasty": "唐",
        "collection_info": null
    },
    {
        "uuid": "b67608c1ba397217b3204e30ec2682c9",
        "title": "宴犒蕃军有感",
        "author": "高骈",
        "content": "蜀地恩留马嵬哭，烟雨蒙蒙春草绿。\n满眼由来是旧人，那堪更奏梁州曲。",
        "dynasty": "唐",
        "collection_info": null
    },
    {
        "uuid": "4f35ff4e4631cf71de49f658775e0c88",
        "title": "寓怀",
        "author": "高骈",
        "content": "关山万里恨难销，铁马金鞭出塞遥。\n为问昔时青海畔，几人归到凤林桥。",
        "dynasty": "唐",
        "collection_info": null
    },
    {
        "uuid": "23804af10e2919c408db436e325ca235",
        "title": "步虚词",
        "author": "高骈",
        "content": "青溪道士人不识，上天下天鹤一隻。\n洞门深锁碧窗寒，滴露研朱点周易。",
        "dynasty": "唐",
        "collection_info": null
    },
    {
        "uuid": "e2ea2f00738966bb47065d22b1f9fe58",
        "title": "赠歌者二首 一",
        "author": "高骈",
        "content": "酒满金船花满枝，佳人立唱惨愁眉。\n一声直入青云去，多少悲欢起此时。",
        "dynasty": "唐",
        "collection_info": null
    },
    {
        "uuid": "4bcc88b972b6e524b1fc9bc4e8ee2500",
        "title": "赠歌者二首 二",
        "author": "高骈",
        "content": "公子邀欢月满楼，双成揭调唱伊州。\n便从席上风沙起，直到阳关水尽头。",
        "dynasty": "唐",
        "collection_info": null
    },
    {
        "uuid": "a7349bd99feb5b1638e3a89b33c55109",
        "title": "入蜀",
        "author": "高骈",
        "content": "万水千山音信希，空劳魂梦到京畿。\n漫天岭上频回首，不见虞封泪满衣。",
        "dynasty": "唐",
        "collection_info": null
    },
    {
        "uuid": "63daedbc568c57c5eac314f1245b7d0b",
        "title": "边城听角",
        "author": "高骈",
        "content": "席箕风起雁声秋，陇水边沙满目愁。\n三会五更欲吹尽，不知凡白几人头。",
        "dynasty": "唐",
        "collection_info": null
    },
    {
        "uuid": "0896a7f55914fa390092bb025c217a64",
        "title": "渭川秋望寄右军王特进",
        "author": "高骈",
        "content": "长川终日碧潺湲，知道天河与地连。\n凭寄两行朝阙泪，愿随流入御沟泉。",
        "dynasty": "唐",
        "collection_info": null
    },
    {
        "uuid": "e5f98e1b41e80df4c135264929c06b60",
        "title": "山亭夏日",
        "author": "高骈",
        "content": "绿树阴浓夏日长，楼台倒影入池塘。\n水精帘动微风起，满架蔷薇一院香。",
        "dynasty": "唐",
        "collection_info": null
    },
    {
        "uuid": "0894eae99ac433b62b71250323bbcb3c",
        "title": "蜀路感怀",
        "author": "高骈",
        "content": "蜀山苍翠陇云愁，銮驾西巡陷几州。\n唯有萦回深涧水，潺湲不改旧时流。",
        "dynasty": "唐",
        "collection_info": null
    },
    {
        "uuid": "0b2173f5b9b6e6558ee29013645b0b08",
        "title": "残春遣兴",
        "author": "高骈",
        "content": "画舸轻桡柳色新，摩诃池上醉青春。\n不辞不为青春醉，只恐莺花也怪人。",
        "dynasty": "唐",
        "collection_info": null
    },
    {
        "uuid": "a1a1017c951380fe1c9cf5acb8fd3d92",
        "title": "春日招宾",
        "author": "高骈",
        "content": "花枝如火酒如饧，正好狂歌醉復醒。\n对酒看花何处好，延和阁下碧筠亭。",
        "dynasty": "唐",
        "collection_info": null
    },
    {
        "uuid": "1b942ec85d6b4066b24c6d99aa8a3813",
        "title": "过天威径",
        "author": "高骈",
        "content": "豺狼坑尽却朝天，战马休嘶瘴岭烟。\n归路崄巇今坦荡，一条千里直如弦。",
        "dynasty": "唐",
        "collection_info": null
    },
    {
        "uuid": "f55056f4a33fe8066c52a099d26e0d99",
        "title": "对花呈幕中",
        "author": "高骈",
        "content": "海棠初发去春枝，首唱曾题七字诗。\n今日能来花下饮，不辞频把使头旗。",
        "dynasty": "唐",
        "collection_info": null
    },
    {
        "uuid": "cef408ddb9a70943c865dcbbb62edb4f",
        "title": "寄题罗浮别业",
        "author": "高骈",
        "content": "不将真性染埃尘，为有烟霞伴此身。\n带日长江好归信，博罗山下碧桃春。",
        "dynasty": "唐",
        "collection_info": null
    },
    {
        "uuid": "d4cd52f92603a34c45bb4a8c21e79520",
        "title": "塞上曲二首 一",
        "author": "高骈",
        "content": "二年边戍绝烟尘，一曲河湾万恨新。\n从此凤林关外事，不知谁是苦心人。",
        "dynasty": "唐",
        "collection_info": null
    },
    {
        "uuid": "9bdff479502a9db2b7b2004f9383632e",
        "title": "塞上曲二首 二",
        "author": "高骈",
        "content": "陇上征夫陇下魂，死生同恨汉将军。\n不知万里沙场苦，空举平安火入云。",
        "dynasty": "唐",
        "collection_info": null
    },
    {
        "uuid": "a138cb330d360935dce74370e945d0f2",
        "title": "广陵宴次戏简幕宾",
        "author": "高骈",
        "content": "一曲狂歌酒百分，蛾眉画出月争新。\n将军醉罢无余事，乱把花枝折赠人。",
        "dynasty": "唐",
        "collection_info": null
    },
    {
        "uuid": "6082d28be8a1084bdcb6ac9d1580ea64",
        "title": "安南送曹别勑归朝",
        "author": "高骈",
        "content": "云水苍茫日欲收，野烟深处鹧鸪愁。\n知君万里朝天去，为说征南已五秋。",
        "dynasty": "唐",
        "collection_info": null
    },
    {
        "uuid": "8cb9a303ef2b2fe98a266581fadc1775",
        "title": "对雪",
        "author": "高骈",
        "content": "六出飞花入户时，坐看青竹变琼枝。\n如今好上高楼望，盖尽人间恶路岐。",
        "dynasty": "唐",
        "collection_info": null
    },
    {
        "uuid": "9d2d9f44fa205c4e64641c278f1dd427",
        "title": "访隐者不遇",
        "author": "高骈",
        "content": "落花流水认天台，半醉闲吟独自来。\n惆怅仙翁何处去，满庭红杏碧桃开。",
        "dynasty": "唐",
        "collection_info": null
    },
    {
        "uuid": "c7a57b9fbaf9f1fc722447b4444e364e",
        "title": "赴西川途经虢县作",
        "author": "高骈",
        "content": "亚夫重过柳营门，路指岷峨隔暮云。\n红额少年遮道拜，殷勤认得旧将军。",
        "dynasty": "唐",
        "collection_info": null
    },
    {
        "uuid": "d21bbbd80c48b7067e4659250248a805",
        "title": "锦城冩望",
        "author": "高骈",
        "content": "蜀江波影碧悠悠，四望烟花匝郡楼。\n不会人家多少锦，春来尽挂树梢头。",
        "dynasty": "唐",
        "collection_info": null
    },
    {
        "uuid": "1798d5e30c7362c08c3a62f4ac0b2478",
        "title": "太公庙",
        "author": "高骈",
        "content": "青山长在境长新，寂寞持竿一水滨。\n及得王师身已老，不知辛苦为何人。",
        "dynasty": "唐",
        "collection_info": null
    },
    {
        "uuid": "ac6be895a79f10d6f68e8147b324b239",
        "title": "边方春兴",
        "author": "高骈",
        "content": "草色青青柳色浓，玉壶顷酒满金钟。\n笙歌嘹亮随风去，知尽关山第几重。",
        "dynasty": "唐",
        "collection_info": null
    },
    {
        "uuid": "052999e3533baee9a2a4917f2327bcda",
        "title": "塞上寄家兄",
        "author": "高骈",
        "content": "棣萼分张信使希，几多乡泪湿征衣。\n笳声未断肠先断，万里胡天鸟不飞。",
        "dynasty": "唐",
        "collection_info": null
    },
    {
        "uuid": "1103c58551e3b19397d665fc9569b642",
        "title": "写怀二首 一",
        "author": "高骈",
        "content": "渔竿消日酒消愁，一醉忘情万事休。\n却恨韩彭兴汉室，功成不向五湖游。",
        "dynasty": "唐",
        "collection_info": null
    },
    {
        "uuid": "bb39ff5aad2c952496cb8df385e30744",
        "title": "写怀二首 二",
        "author": "高骈",
        "content": "花满西园月满池，笙歌摇曳画船移。\n如今暗与心相约，不动征旗动酒旗。",
        "dynasty": "唐",
        "collection_info": null
    },
    {
        "uuid": "2b4fadea67a48a3d832caec2ba562d26",
        "title": "池上送春",
        "author": "高骈",
        "content": "持竿闲坐思沈吟，钓得江鳞出碧浔。\n回首看花花欲尽，可怜寥落送春心。",
        "dynasty": "唐",
        "collection_info": null
    },
    {
        "uuid": "4ed30615f599c7d5aa1a7f7e5bac4aff",
        "title": "南征叙怀",
        "author": "高骈",
        "content": "万里驱兵过海门，此生今日报君恩。\n回期直待烽烟静，不遣征衣有泪痕。",
        "dynasty": "唐",
        "collection_info": null
    },
    {
        "uuid": "ad190e47904c8c97535fb2090afa72b8",
        "title": "风筝",
        "author": "高骈",
        "content": "夜静弦声响碧空，宫商信任往来风。\n依稀似曲才堪听，又被移将别调中。",
        "dynasty": "唐",
        "collection_info": null
    },
    {
        "uuid": "dc09427ebcb8468b8f98c52362da1df3",
        "title": "平流园席上",
        "author": "高骈",
        "content": "画舸摇烟水满塘，柳丝轻软小桃香。\n却缘龙节为萦绊，好是狂时不得狂。",
        "dynasty": "唐",
        "collection_info": null
    },
    {
        "uuid": "ccacc5a2dbbac53df703f39345ae3564",
        "title": "闻河中王铎加都统",
        "author": "高骈",
        "content": "炼汞烧铅四十年，至今犹在药炉前。\n不知子晋缘何事，只学吹箫便得仙。",
        "dynasty": "唐",
        "collection_info": null
    },
    {
        "uuid": "b99a5564e1f5429dbdbbd0f16ba841ec",
        "title": "句",
        "author": "高骈",
        "content": "人间无限伤心事，不得尊前折一枝。\n满宫多少承恩者，似有容华妾也无。\n满身珠翠将何用，唯与豪家拂象床。\n何人种得西施花，千古春风开不尽。",
        "dynasty": "唐",
        "collection_info": null
    },
    {
        "uuid": "f9837332ad9df172ac3edccd2331361d",
        "title": "句",
        "author": "高骈",
        "content": "。",
        "dynasty": "唐",
        "collection_info": null
    },
    {
        "uuid": "e42a3e068ce50adff36106450bd1f9d6",
        "title": "句 一",
        "author": "高骈",
        "content": "手栽桃李十余春，今日经过重建勋。\n（《经虢县》。\n见崔致远《桂苑笔耕集》卷十七《磻溪》诗自注引高骈句。\n）。",
        "dynasty": "唐",
        "collection_info": null
    },
    {
        "uuid": "88decdeb2ce91f950b5419b73ad935d7",
        "title": "句 二",
        "author": "高骈",
        "content": "水急鱼难钓，风吹柳易低。\n（《钓鱼亭》。\n见《桂苑笔耕集》卷十七崔致远《钓鱼亭》诗自注引高骈句。\n参阅本书第十九卷崔致远诗集。\n）。",
        "dynasty": "唐",
        "collection_info": null
    },
    {
        "uuid": "407a182934f679972c56e9a3064450e9",
        "title": "夏日（题拟）",
        "author": "高骈",
        "content": "汗浃衣巾诗癖减，茶盈杯椀睡魔降。\n（见《锦绣万花谷后集》卷三「夏」门）。",
        "dynasty": "唐",
        "collection_info": null
    },
    {
        "uuid": "93c5005cfccbd4dba0606d4d908d6fce",
        "title": "杂歌谣辞：步虚词",
        "author": "高骈",
        "content": "青溪道士人不识，上天下天鹤一隻。\n洞门深锁碧窗寒，滴露研朱写周易。",
        "dynasty": "唐",
        "collection_info": {
            "collection": "御定全唐诗",
            "volume": "卷二十九"
        }
    },
    {
        "uuid": "81fe5475a543843fb9a4bb2e5e5bdbf1",
        "title": "寄鄠杜李遂良处士",
        "author": "高骈",
        "content": "小隐堪忘世上情，可能休梦入重城。\n池边写字师前辈，春来不得山中信，尽日无人傍水行。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "77fea5ae0e5d2fd87241b709539d51b3",
        "title": "和王昭符进士赠洞庭赵先生",
        "author": "高骈",
        "content": "为爱君山景最灵，角冠秋礼一坛星。\n药将鸡犬云间试，烟霞淡泊无人到，唯有渔翁过洞庭。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "7d974fa9bc09484a9745f56d4cdc9484",
        "title": "依韵奉酬李迪",
        "author": "高骈",
        "content": "柳下官资颜子居，閒情入骨若为除。\n诗成斩将奇难敌，而今共饮醇滋味，消得揶揄势利疏。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "dbe54f67d6ba2b6fc189adeaba2614b9",
        "title": "留别彰德军从事范校书",
        "author": "高骈",
        "content": "无金寄与白头亲，节概犹夸似古人。\n未出尘埃真落魄，匹马东归羡知己，燕王台上结交新。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "6f1dd0424267af0229f91d51ebe7add5",
        "title": "途次内黄马病，寄僧舍呈诸友人",
        "author": "高骈",
        "content": "官闲马病客深秋，肯学张衡咏四愁。\n红叶寺多诗景致，好与高阳结吟社，况无名迹达珠旒。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "76fa0dda3dcded1dbd379208343eae9f",
        "title": "遣兴",
        "author": "高骈",
        "content": "浮世忙忙蚁子群，莫嗔头上雪纷纷。\n沈忧万种与千种，醉乡日月终须觅，去作先生号白云。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "c0ee515a82f908d0813e83c75c399eb9",
        "title": "筇竹杖寄僧",
        "author": "高骈",
        "content": "坚轻筇竹杖，一枝有九节。\n寄与沃洲人，閒步青山月。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "cf351eea2e1e3ebef95f1cea7138232e",
        "title": "遣兴",
        "author": "高骈",
        "content": "把盏非怜酒，持竿不为鱼。\n唯应嵇叔夜，似我性慵疏。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "5ca3e08884858a9da27dda54e6bc16ae",
        "title": "叹征人",
        "author": "高骈",
        "content": "心坚胆壮箭头亲，十载沙场受苦辛。\n力尽路傍行不得，广张红旆是何人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "74f4cde597cacd1ff6fea75729462c20",
        "title": "赠歌者二首",
        "author": "高骈",
        "content": "酒满金船花满枝，佳人立唱惨愁眉。\n一声直入青云去，多少悲欢起此时。\n公子邀欢月满楼，双成揭调唱伊州。\n便从席上风沙起，直到阳关水尽头。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "444065e05fe75473a67fe9aa38398558",
        "title": "春日招宾",
        "author": "高骈",
        "content": "花枝如火酒如饧，正好狂歌醉复醒。\n对酒看花何处好，延和阁下碧筠亭。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "f50221e840082cf23046e08b55a01a28",
        "title": "塞上曲二首",
        "author": "高骈",
        "content": "二年边戍绝烟尘，一曲河湾万恨新。\n从此凤林关外事，不知谁是苦心人。\n陇上征夫陇下魂，死生同恨汉将军。\n不知万里沙场苦，空举平安火入云。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "bfe06a454306e110d5e590cbd9e8d1f1",
        "title": "安南送曹别敕归朝",
        "author": "高骈",
        "content": "云水苍茫日欲收，野烟深处鹧鸪愁。\n知君万里朝天去，为说征南已五秋。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "210cd889477096e2ac89c4dc4fbcd718",
        "title": "锦城写望",
        "author": "高骈",
        "content": "蜀江波影碧悠悠，四望烟花匝郡楼。\n不会人家多少锦，春来尽挂树梢头。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "d6c9ca9c7115e470f781b6753ab64eb0",
        "title": "边方春兴",
        "author": "高骈",
        "content": "草色青青柳色浓，玉壶倾酒满金钟。\n笙歌嘹亮随风去，知尽关山第几重。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "0b3a3d6bae620124426256cf554c8d3a",
        "title": "写怀二首",
        "author": "高骈",
        "content": "渔竿消日酒消愁，一醉忘情万事休。\n却恨韩彭兴汉室，功成不向五湖游。\n花满西园月满池，笙歌摇曳画船移。\n如今暗与心相约，不动征旗动酒旗。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    },
    {
        "uuid": "9616eb83d13721c3371463947b7e5d73",
        "title": "池上送春",
        "author": "高骈",
        "content": "持竿闲坐思沉吟，钓得江鳞出碧浔。\n回首看花花欲尽，可怜寥落送春心。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十八"
        }
    }
]