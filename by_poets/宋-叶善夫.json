[
    {
        "uuid": "0045e4c6e138c6fdb4e3448993891e08",
        "title": "芹溪八咏  其一",
        "author": "叶善夫",
        "content": "何人辟谷砚山隈，洞府藤萝锁不开。\n炼就金丹乘鹤去，药炉烟冷未归来。",
        "dynasty": "宋",
        "collection_info": null
    },
    {
        "uuid": "f8da2fbd70ae0eb4eba8183ba539a7e5",
        "title": "芹溪八咏  其二",
        "author": "叶善夫",
        "content": "月光如水水连天，万顷玻璃浸碧渊。\n一颗骊珠收不去，几回惊起卧龙眠。",
        "dynasty": "宋",
        "collection_info": null
    },
    {
        "uuid": "03d54786e411b1d577004cd399479d94",
        "title": "芹溪八咏  其三",
        "author": "叶善夫",
        "content": "云谷山高列画屏，晚来尽对更多情。\n烟凝紫翠斜阳裏，一幅丹青写不成。",
        "dynasty": "宋",
        "collection_info": null
    },
    {
        "uuid": "af11c9635a02ada4d2f80dad8efc842d",
        "title": "芹溪八咏  其四",
        "author": "叶善夫",
        "content": "芹溪处士古人风，宝剑尘埋未化龙。\n旧隠至今名不朽，扁题元出紫阳翁。",
        "dynasty": "宋",
        "collection_info": null
    },
    {
        "uuid": "4e03f75bbb2cef765663282624f2e2be",
        "title": "芹溪八咏  其五",
        "author": "叶善夫",
        "content": "高人栖隠向山林，林壑幽清绝俗尘。\n当日武陵人已老，谁知犹有种桃人。",
        "dynasty": "宋",
        "collection_info": null
    },
    {
        "uuid": "18b7264de99505bd8b71770b1275cc20",
        "title": "芹溪八咏  其六",
        "author": "叶善夫",
        "content": "登楼眺望雪晴天，银作高山玉作田。\n最好夜深明月上，素娥滕六鬬婵娟。",
        "dynasty": "宋",
        "collection_info": null
    },
    {
        "uuid": "d77c0bc8215896b8923cfd4bc0dc38ea",
        "title": "芹溪八咏  其七",
        "author": "叶善夫",
        "content": "数尽寒鸦日已昏，疏钟隠隠隔林闻。\n僧归林下柴门静，声逐前村一片云。",
        "dynasty": "宋",
        "collection_info": null
    },
    {
        "uuid": "97949780e432a79e24044f1c1982ccea",
        "title": "芹溪八咏  其八",
        "author": "叶善夫",
        "content": "笔架三峰插碧虚，午来倒影落平湖。\n凭高最好供吟笑，宜入王维画裏图。",
        "dynasty": "宋",
        "collection_info": null
    }
]