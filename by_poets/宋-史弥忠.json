[
    {
        "uuid": "fd223a986e49d072dfe9328d0fd2f157",
        "title": "元旦望阙叩头而作",
        "author": "史弥忠",
        "content": "青帝初传令，山河万象新。\n圣恩宽似海，世态乐同春。\n拜阙难辞老，居官岂为贫。\n京华望不远，感激切微臣。",
        "dynasty": "宋",
        "collection_info": null
    },
    {
        "uuid": "90c97d61a55fba58e8eb0ec070e2c529",
        "title": "送安抚使袁彦淳之任",
        "author": "史弥忠",
        "content": "雄心中夜岂难平，一队旌旗万里行。\n为国许身增慷慨，逢人说剑转分明。\n尊前白髮怀南浦，马上青山过楚城。\n从此海邦多治略，好听歌诵快舆情。",
        "dynasty": "宋",
        "collection_info": null
    },
    {
        "uuid": "3b80da8779b0685e5bcf19ffa4d222ab",
        "title": "西湖",
        "author": "史弥忠",
        "content": "碧波青嶂对红楼，千古西湖乐未休。\n试把腰缠买春色，不知世上有扬州。",
        "dynasty": "宋",
        "collection_info": null
    },
    {
        "uuid": "6dbc430eb4b8920acb84e5125fc26398",
        "title": "秋桂",
        "author": "史弥忠",
        "content": "庭前高挺碧玉树，秋日奈兹风露何。\n两度开花君莫问，为渠天近得香多。",
        "dynasty": "宋",
        "collection_info": null
    }
]