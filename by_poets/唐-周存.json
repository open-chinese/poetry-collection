[
    {
        "uuid": "b1d7dc66f49b68268d6511c225bf9a9f",
        "title": "禁中春松",
        "author": "周存",
        "content": "几岁含贞节，青青紫禁中。\n日华留偃盖，雉尾转春风。\n不为繁霜改，那将众木同。\n千条攒翠色，百尺澹晴空。\n影密金茎近，花明凤沼通。\n安知幽涧侧，独与散樗丛。",
        "dynasty": "唐",
        "collection_info": null
    },
    {
        "uuid": "167e6c506796ae2dcaa0155db5c4a4cc",
        "title": "西戎献马",
        "author": "周存",
        "content": "天马从东道，皇威被远戎。\n来参八骏列，不假贰师功。\n影别流沙路，嘶流上苑风。\n望云时蹀足，向月每争雄。\n禀异才难状，标奇志岂同。\n驱驰如见许，千里一朝通。",
        "dynasty": "唐",
        "collection_info": null
    },
    {
        "uuid": "98444c33c3cd79af4c40111338e3cc50",
        "title": "白云向空尽（原注：《类诗》作焦郁。《全唐诗》五○五作焦郁诗〖1〗）",
        "author": "周存",
        "content": "白云生（一作「昇」）远岫，摇曳入晴空。\n乘化随舒卷，无心任始终。\n欲销仍白（一作「带」）日，将断或（一作「更」）因风。\n势薄飞难定，天高色易穷。\n影收元气表，光灭太虚中。\n况（一作「傥」）若从龙去（一作「出」），还施润（一作「济」）物功。\n（《文苑英华》一八二《省试》）（明刻本《文苑英华》注引《类诗》，指宋人所编之《唐宋类诗》，其于省试诸诗的归属，与《文苑英华》有异。\n就今所可考知之各例看，多以《文苑英华》所署者为长。\n而《全唐诗》多从《类诗》，似未允。\n）。",
        "dynasty": "唐",
        "collection_info": null
    },
    {
        "uuid": "5548419c1d10b04b510ae4e5eb54bd59",
        "title": "授衣赋附歌",
        "author": "周存",
        "content": "愁霜落兮岁已终，秋雁吟兮悲远空。\n短褐不完兮忧思充，庭萧萧兮冷暮风。\n（见《文苑英华》卷一一三）。",
        "dynasty": "唐",
        "collection_info": null
    }
]