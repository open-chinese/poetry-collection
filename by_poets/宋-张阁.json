[
    {
        "uuid": "9cf0abce39cb80a5c6d13053c9c2b0de",
        "title": "声声慢 长天霞散",
        "author": "张阁",
        "content": "长天霞散，远浦潮平，危阑注目江皋。\n长记年年荣遇，同是今朝。\n金銮两回命相，对清光、频许挥毫。\n雍容久，正茶杯初赐，香袖时飘。\n归去玉堂深夜，泥封罢，金莲一寸才烧。\n帝语丁宁，曾被华衮亲褒。\n如今谩劳梦想，叹尘踪、杳隔仙鳌。\n无聊意，强当歌对酒怎消。",
        "dynasty": "宋",
        "collection_info": null
    }
]