[
    {
        "title": "挽王学正  其一",
        "author": "叶大年",
        "content": "书剑当年游上都，贤关虫篆校诸儒。\n文华灿灿九苞凤，俊气骎骎千里驹。\n妙质竞谁挥垩漫，白头空此死樵苏。\n遗编残稿应犹在，搔首令人益嘆吁。",
        "dynasty": "宋",
        "collection_info": null
    },
    {
        "title": "挽王学正  其二",
        "author": "叶大年",
        "content": "遗文脍炙在吾乡，赋罢谁能少荐扬。\n声迹有妻先蝶梦，行藏无子付洴方。\n云萝烟蔓新泉宅，秋月春花旧野堂。\n交倡丝笺真翰墨，几人知为宝巾箱。",
        "dynasty": "宋",
        "collection_info": null
    }
]