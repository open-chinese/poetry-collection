[
    {
        "uuid": "2099804e6170e9ef95924ce5c6fa9639",
        "title": "挽薛艮斋  其一",
        "author": "魏兴祖",
        "content": "奥学传伊洛，平生尽此心。\n多闻推子贡，一唯妙曾参。\n知识皆文武，才猷冠古今。\n斯人苦斯疾，吾党恨尤深。",
        "dynasty": "宋",
        "collection_info": null
    },
    {
        "uuid": "7c6f9ac8e59b8c97838c3bae06448552",
        "title": "挽薛艮斋  其二",
        "author": "魏兴祖",
        "content": "至理穷微妙，经纶特绪余。\n鄂城资豫备，淮甸得安居。\n慨慷陆公奏，详明贾谊书。\n今辰恨埋玉，恸哭满乡闾。",
        "dynasty": "宋",
        "collection_info": null
    }
]