[
    {
        "uuid": "55e4bfe6ef2b523837e80d847642b529",
        "title": "偈颂二十五首  其一",
        "author": "释智愚",
        "content": "迦叶当时性燥，下得一椎。\n莫道文殊三处度夏，直饶黄面老子别有神通，也须脑门着地。",
        "dynasty": "宋",
        "collection_info": null
    },
    {
        "uuid": "474fd81d0d820e57461095afbd622d31",
        "title": "偈颂二十五首  其二",
        "author": "释智愚",
        "content": "秋风淅淅，秋水冷冷。\n千辛万苦，负笈担簦。\n张公堠子李家店，草舍茅庵短作程。",
        "dynasty": "宋",
        "collection_info": null
    },
    {
        "uuid": "7d261e1c9341634aaf5d2ea6e67d4a6b",
        "title": "偈颂二十五首  其三",
        "author": "释智愚",
        "content": "人间灯，天上月。\n有明有暗，有圆有缺，底事贪观心未歇。\n兴圣室内无油，免得证龟作鼈。",
        "dynasty": "宋",
        "collection_info": null
    },
    {
        "uuid": "8e329e2a074e08d38192fcd94e1da167",
        "title": "偈颂二十五首  其四",
        "author": "释智愚",
        "content": "金风吹落叶，玉露滴清秋。\n尀耐寒山子，无言笑点头。\n既能明似镜，何用曲如鈎。",
        "dynasty": "宋",
        "collection_info": null
    },
    {
        "uuid": "9adf069cc853f8e5490824555ea71823",
        "title": "偈颂二十五首  其五",
        "author": "释智愚",
        "content": "天晴盖却屋，乘时刈却禾。\n输纳皇租了，鼓腹唱讴歌。",
        "dynasty": "宋",
        "collection_info": null
    },
    {
        "uuid": "456bb2f5257707f82d891013af84b014",
        "title": "偈颂二十五首  其六",
        "author": "释智愚",
        "content": "无义汉，谁识你。\n口吃耳聋，馿拗到底。\n一气转一藏，是非终难洗。\n大法下衰，污人唇齿。",
        "dynasty": "宋",
        "collection_info": null
    },
    {
        "uuid": "e2c4b05a5e10e824504760e2a90fb37f",
        "title": "偈颂二十五首  其七",
        "author": "释智愚",
        "content": "槿花凝露，梧叶鸣秋。\n遇景触物，随分知羞。\n住住，诸方闻得道，我说老婆禅。",
        "dynasty": "宋",
        "collection_info": null
    },
    {
        "uuid": "560c04308bc872ec36a0d9ce1c169625",
        "title": "偈颂二十五首  其八",
        "author": "释智愚",
        "content": "一年有十二箇月，每月一度团圆，其余尽是缺。\n中间晦明出没，太半有不见者。\n惟有今宵，分外皎洁。\n无物堪比伦，教我如何说。",
        "dynasty": "宋",
        "collection_info": null
    },
    {
        "uuid": "762958dd8c6edd55d11c4d46c823871f",
        "title": "偈颂二十五首  其九",
        "author": "释智愚",
        "content": "流虹七载夤缘尽，又向天宁理倩窠。\n脱得馿胎入马腹，皮毛轻重不争多。",
        "dynasty": "宋",
        "collection_info": null
    },
    {
        "uuid": "fcd0f5a1d1eb72274f82dbbfe687abfa",
        "title": "偈颂二十五首  其一○",
        "author": "释智愚",
        "content": "好一局棋，黑白已分。\n只是末后一着，无人知得落处。",
        "dynasty": "宋",
        "collection_info": null
    },
    {
        "uuid": "28f090761ff2669f20e657cdacb2942f",
        "title": "偈颂二十五首  其一一",
        "author": "释智愚",
        "content": "古佛过去亦久矣，不知何处应羣生。\n紫金光聚人难覩，空裏惟闻仙乐鸣。",
        "dynasty": "宋",
        "collection_info": null
    },
    {
        "uuid": "26922186958e0852ce1bab424898273d",
        "title": "偈颂二十五首  其一二",
        "author": "释智愚",
        "content": "溪林叶堕，塞鴈声寒。\n见成公案，大难大难。\n百杂碎，铁团圞，和风搭在玉阑干。",
        "dynasty": "宋",
        "collection_info": null
    },
    {
        "uuid": "e3ada16986897e399b62512379e9ea72",
        "title": "偈颂二十五首  其一三",
        "author": "释智愚",
        "content": "南岳七十二峯，华顶万八千丈。\n瞻之无际，仰之无垠。\n以此无穷数，用祝圣明君。",
        "dynasty": "宋",
        "collection_info": null
    },
    {
        "uuid": "514050808f63c470e3f8ba5a217acad0",
        "title": "偈颂二十五首  其一四",
        "author": "释智愚",
        "content": "一日日，一时时。\n逗到腊八夜，眼上错安眉。\n东西不辨，南北狐疑，从教万古业风吹。",
        "dynasty": "宋",
        "collection_info": null
    },
    {
        "uuid": "16256b29338910a938bd0eb57c9746b9",
        "title": "偈颂二十五首  其一五",
        "author": "释智愚",
        "content": "圣人无己，靡所不己。\n总尘剎无不是，差之毫釐失千里。\n仙仗飘飖去不还，从教六合清风起。",
        "dynasty": "宋",
        "collection_info": null
    },
    {
        "uuid": "23b8069610e3e132f01ab0f2afc40c9f",
        "title": "偈颂二十五首  其一六",
        "author": "释智愚",
        "content": "金以石试，人以言试。\n古人自谓全璧而归，不知身在草裏。",
        "dynasty": "宋",
        "collection_info": null
    },
    {
        "uuid": "d7473c6b77d2e10276e38e8441d994e1",
        "title": "偈颂二十五首  其一七",
        "author": "释智愚",
        "content": "一跳一踯，师子嚬呻。\n一新一旧，和气如春。\n报恩尺不如寸，赢得痴坐，家裏有人。",
        "dynasty": "宋",
        "collection_info": null
    },
    {
        "uuid": "9786a2f0166dc4703c271c325ead0fbd",
        "title": "偈颂二十五首  其一八",
        "author": "释智愚",
        "content": "蝇见血，鹘捉鸠。\n拳来踢报，胶漆相投。\n难提掇处转风流。",
        "dynasty": "宋",
        "collection_info": null
    },
    {
        "uuid": "7ec7839ce6d552cce9472482db2fed57",
        "title": "偈颂二十五首  其一九",
        "author": "释智愚",
        "content": "春风如刀，春雨如膏。\n衲僧门下，何用忉忉。",
        "dynasty": "宋",
        "collection_info": null
    },
    {
        "uuid": "0b3a5fe8c00ee35bb5c02d9d3f17833a",
        "title": "偈颂二十五首  其二○",
        "author": "释智愚",
        "content": "杜宇不如归，竹鸡泥滑滑。\n深山岩崖中，谁道无佛法。\n有佛法，衲僧只有三隻袜。",
        "dynasty": "宋",
        "collection_info": null
    },
    {
        "uuid": "443740b219ffb5df9642fbde705b4654",
        "title": "偈颂二十五首  其二一",
        "author": "释智愚",
        "content": "山僧恰似抱璞者，但欠临风涕泣。\n不道举世无人，只是可惜许。",
        "dynasty": "宋",
        "collection_info": null
    },
    {
        "uuid": "1dcb0ffc96ae5d273f1df418ff23312b",
        "title": "偈颂二十五首  其二二",
        "author": "释智愚",
        "content": "说如建瓴，坐如山岳。\n就下平高，咬牙爆爆。",
        "dynasty": "宋",
        "collection_info": null
    },
    {
        "uuid": "ee1d4a6f3c8f9b9b06dd51ba1ca168d1",
        "title": "偈颂二十五首  其二四",
        "author": "释智愚",
        "content": "古佛只在椎头，每日呼来唤去。\n非惟网令清岩，下下要分缁素。\n兴化当年错用心，月明岂在珊瑚树。",
        "dynasty": "宋",
        "collection_info": null
    },
    {
        "uuid": "a9bcdcb54da3c45ff059b678220dbb31",
        "title": "偈颂二十五首  其二五",
        "author": "释智愚",
        "content": "敛影穷原懒出扃，晓云如送又如迎。\n因思执手经行处，几听沙泉遶磵鸣。",
        "dynasty": "宋",
        "collection_info": null
    },
    {
        "uuid": "a85e971a616aa79ba7037c96305b29e1",
        "title": "偈颂十三首  其一",
        "author": "释智愚",
        "content": "不劳弹指，岂涉思惟。\n现成门户，到者方知。",
        "dynasty": "宋",
        "collection_info": null
    },
    {
        "uuid": "f0a506096d711b1e45785c213a042554",
        "title": "偈颂十三首  其二",
        "author": "释智愚",
        "content": "居必择邻，鑑非止水。\n明暗相凌，言犹在耳。",
        "dynasty": "宋",
        "collection_info": null
    },
    {
        "uuid": "961320c6510773f5bdb95996b9b0a4fa",
        "title": "偈颂十三首  其三",
        "author": "释智愚",
        "content": "水中盐味，色裏胶青。\n祖师只认得箇相似底，何异楚人以鷄为凤。\n我者裏任你三头六臂，尽其来机，也无你凑泊处。\n惯将三尺喙，駡倒五湖僧。",
        "dynasty": "宋",
        "collection_info": null
    },
    {
        "uuid": "4447a1ccefd1b5be05d5321eecd358c0",
        "title": "偈颂十三首  其四",
        "author": "释智愚",
        "content": "伤弓之鸟，见曲木而高飞。\n有人见得云门，善为我辞。",
        "dynasty": "宋",
        "collection_info": null
    },
    {
        "uuid": "59b685ea5a5c51dc327f178b6b7f138d",
        "title": "偈颂十三首  其五",
        "author": "释智愚",
        "content": "凈瓶裏澡洗，古梼下修身。\n彼此寸长尺短，何妨忝为切邻。\n相见又无事，不来还忆君。\n杜鹃啼断月如昼，不似寻常空过春。",
        "dynasty": "宋",
        "collection_info": null
    },
    {
        "uuid": "7a3ffd86d045784d9f39a0779fab287e",
        "title": "偈颂十三首  其六",
        "author": "释智愚",
        "content": "老和尚死去二十五年，有谁撑门拄户。\n虽与松源同日行，不会松源三转语。\n父子背驰，面不相覩，直至如今成莽卤。\n露冷风高秋意深，久矣无心荐藜黍。",
        "dynasty": "宋",
        "collection_info": null
    },
    {
        "uuid": "d4ad12ee50864041079b42f0ae54178f",
        "title": "偈颂十三首  其七",
        "author": "释智愚",
        "content": "华亭满船犹不足，南泉骤步蹈不着。\n自余眼底纷纷，总道见月忘指。",
        "dynasty": "宋",
        "collection_info": null
    },
    {
        "uuid": "1d6c2278b57a04f2c3e5d6bac62acefb",
        "title": "偈颂十三首  其八",
        "author": "释智愚",
        "content": "葱岭不见宋云，全身岂在熊耳。\n石火电光殊莫拟，双梼堂上再相逢。\n究竟何曾缺两齿，雪际传心，筛灰厌鬼，后代儿孙谁来。\n你粗羹淡饭当殷勤，四海香风从此起。",
        "dynasty": "宋",
        "collection_info": null
    },
    {
        "uuid": "be62099a0e0916f0817e0d458e2c6734",
        "title": "偈颂十三首  其九",
        "author": "释智愚",
        "content": "沩山若无后语，尽自包裹得去。\n其奈用处太过，以致栓索俱露。",
        "dynasty": "宋",
        "collection_info": null
    },
    {
        "uuid": "8bc9551ad33e757afd949381aa74904d",
        "title": "偈颂十三首  其一○",
        "author": "释智愚",
        "content": "我本无心有所希求，今此宝藏自然而至。\n二林小众，枯枯燥燥，鹤望多时。\n珊瑚枕，明月珠，从便采取，只是不得触讳。",
        "dynasty": "宋",
        "collection_info": null
    },
    {
        "uuid": "0bd81d2ee1a4b593981d596337d98241",
        "title": "偈颂十三首  其一一",
        "author": "释智愚",
        "content": "远之莫及故曰短，踪之不即故曰蓬。\n波波浪浪，西西东东。\n直鈎已挂双峨碧，一桡香散芦花风。",
        "dynasty": "宋",
        "collection_info": null
    },
    {
        "uuid": "35baaede507392292cb3a3ecb63c1d33",
        "title": "偈颂十三首  其一二",
        "author": "释智愚",
        "content": "十万里水云踪迹，七百年西竺陈人。\n眼睛乌律卒，面子黑鳞皴。\n传衣付法，惹起埃尘。\n如今红紫乱朱纷然而出，岂止乎少林五叶一花之春。\n斯临远讳，荐此溪苹，万古千秋累子孙。",
        "dynasty": "宋",
        "collection_info": null
    },
    {
        "uuid": "4ef53f1d0851aea97d1563e26329888e",
        "title": "偈颂十三首  其一三",
        "author": "释智愚",
        "content": "日日日东上，日日日西沉。\n无为无事者，子细好推寻。",
        "dynasty": "宋",
        "collection_info": null
    },
    {
        "uuid": "6ca46995675f9e412db34df1400655a8",
        "title": "偈颂二十四首  其一",
        "author": "释智愚",
        "content": "约束万象，耸动人天。\n风云会合，来自日边，纵饶海口亦难宣。",
        "dynasty": "宋",
        "collection_info": null
    },
    {
        "uuid": "0662bbb621b8326aa06825053618b4c0",
        "title": "偈颂二十四首  其二",
        "author": "释智愚",
        "content": "同门出入，未尝谩你。\n诸人苟或粉饰太过，山僧只得掩耳。",
        "dynasty": "宋",
        "collection_info": null
    },
    {
        "uuid": "319d3dd69bfa31ba1b55f5d92e9060f6",
        "title": "偈颂二十四首  其三",
        "author": "释智愚",
        "content": "鸡足峯前，黄梅渡口，逗到冷泉几掣肘。\n若谓凌霄非正传，毕竟衣法属谁手。\n野犴鸣，狮子吼，虚空昨夜翻筋斗。",
        "dynasty": "宋",
        "collection_info": null
    },
    {
        "uuid": "f961f9b5e22c5df2658f70df7b62ada0",
        "title": "偈颂二十四首  其四",
        "author": "释智愚",
        "content": "虎憎鸡嘴，闻者畏之。\n后人衡鑑不高，唤作二俱弄险。",
        "dynasty": "宋",
        "collection_info": null
    },
    {
        "uuid": "8526431d26f33cc25238a702931ee72e",
        "title": "偈颂二十四首  其五",
        "author": "释智愚",
        "content": "人间无，天上有，往往无人脱窠臼。\n四海娟娟洗玉魂，九野茫茫白兔走。\n寒山子，不关口，也落马驹羣队后。",
        "dynasty": "宋",
        "collection_info": null
    },
    {
        "uuid": "a12b27e0fc3bed1ce4bc0f5433245fbf",
        "title": "偈颂二十四首  其六",
        "author": "释智愚",
        "content": "一人要贫贫不得，一人要富富不得。\n要知贫富不相当，且请各归本位立。",
        "dynasty": "宋",
        "collection_info": null
    },
    {
        "uuid": "b040d25a1e4befaa46e73a2d9a649070",
        "title": "偈颂二十四首  其七",
        "author": "释智愚",
        "content": "朕闻上古，其风朴略。\n王言如丝，谁敢不听。\n忽有人问鄮山，只向他道，风门海口，当风抵浪，也须是箇人始得。",
        "dynasty": "宋",
        "collection_info": null
    },
    {
        "uuid": "7cc0c893f0b96b032947b5aa1915c0a0",
        "title": "偈颂二十四首  其八",
        "author": "释智愚",
        "content": "镜容鹰爪，面目可憎。\n掉发南岳，下山教化。\n从臾梼林，对御讲经。\n不守疆界，干犯清平。\n灭得中峯正法眼，破沙盆子话方行。",
        "dynasty": "宋",
        "collection_info": null
    },
    {
        "uuid": "72add2d4b4908405dba68da7ac7d6829",
        "title": "偈颂二十四首  其九",
        "author": "释智愚",
        "content": "旧去新来懒送迎，岩间冢下见枯形。\n忍成残腊半宵梦，坐对寒檠两岁灯。",
        "dynasty": "宋",
        "collection_info": null
    },
    {
        "uuid": "78340bbccaaef2c686212c3523efb13a",
        "title": "偈颂二十四首  其一○",
        "author": "释智愚",
        "content": "时迁物换，革故鼎新。\n土膏未动，商量打春。\n太公有意垂钓，夫子无心获麟。",
        "dynasty": "宋",
        "collection_info": null
    },
    {
        "uuid": "9c3361ef3c3cd464df014d170be5675c",
        "title": "偈颂二十四首  其一一",
        "author": "释智愚",
        "content": "去时晓露消袢暑，归日秋声满夕阳。\n恩渥重重何以报，望无云处祝天长。",
        "dynasty": "宋",
        "collection_info": null
    },
    {
        "uuid": "95987582d555cc0de65eb9116fbc99a3",
        "title": "偈颂二十四首  其一二",
        "author": "释智愚",
        "content": "一年又一年，循环数不足。\n本分面上人，犹如隔罗縠。\n惟有南极老人，扣天鼓三下，望北关而祝，愿我王万福。",
        "dynasty": "宋",
        "collection_info": null
    },
    {
        "uuid": "3ea35ce474bab762daff01f674ebd543",
        "title": "偈颂二十四首  其一三",
        "author": "释智愚",
        "content": "外阖不闭，跨天下而无蕲。\n会得许你，升其堂入其室。",
        "dynasty": "宋",
        "collection_info": null
    },
    {
        "uuid": "43d8c3e574930574454345a5ba650127",
        "title": "偈颂二十四首  其一四",
        "author": "释智愚",
        "content": "世尊三昧，金口玉音，亲付嘱紫泥芝检。\n九重城裏凤衔来，再霑雨露之恩，光阐法门之盛。\n声前妙证，耸动羣心。",
        "dynasty": "宋",
        "collection_info": null
    },
    {
        "uuid": "42c371538f40ca327c9fbd438a260495",
        "title": "偈颂二十四首  其一五",
        "author": "释智愚",
        "content": "烟惨淡，石玲珑。\n面面厮觑，千峯万峯，一团和气在其中。",
        "dynasty": "宋",
        "collection_info": null
    },
    {
        "uuid": "542e1ae4ac339660e8b680d2889655a2",
        "title": "偈颂二十四首  其一六",
        "author": "释智愚",
        "content": "春入湖山，先放花明。\n御苑人归上国，南山鹤唳青松。\n壮皇都人杰地灵，窥紫府洞天风月。\n透声透色，绝类离伦。\n不妨垂手入廛，毕竟难逃至化。\n且望阙酬恩，如何祝赞。\n版图远奏尧天阔，万物呈祥乐圣情。",
        "dynasty": "宋",
        "collection_info": null
    },
    {
        "uuid": "a45a1c50243b383afe1810c2c4c4a437",
        "title": "偈颂二十四首  其一七",
        "author": "释智愚",
        "content": "奸峭互陈，对面千里。\n有人寄僧过夏，南山大开东閤，彼此出家儿。",
        "dynasty": "宋",
        "collection_info": null
    },
    {
        "uuid": "7e041ce5ad5c99556a6ac2f1973607fc",
        "title": "偈颂二十四首  其一八",
        "author": "释智愚",
        "content": "此山无路，及门者谁。\n会得摆手同归，不然随我来。",
        "dynasty": "宋",
        "collection_info": null
    },
    {
        "uuid": "838c89fbe25903e5e13d0c24dfabe5e8",
        "title": "偈颂二十四首  其一九",
        "author": "释智愚",
        "content": "释迦掩室于摩竭，因甚坐在者裏。\n炷拜勤渠，齐之以礼。",
        "dynasty": "宋",
        "collection_info": null
    },
    {
        "uuid": "d0c5f747c80e39b6260434d8b22a0495",
        "title": "偈颂二十四首  其二○",
        "author": "释智愚",
        "content": "虎头燕颔，鸟嘴鱼顋。\n尽向者裏纳款，且道者裏是甚么所在。",
        "dynasty": "宋",
        "collection_info": null
    },
    {
        "uuid": "be55ceff1e06e15e27c8ea4b3c254404",
        "title": "偈颂二十四首  其二一",
        "author": "释智愚",
        "content": "有意退栏，无心耕牧。\n九重降勑，如万国春回。\n一道恩光，似千日并照。\n法门腾焕，岩壑生秋。",
        "dynasty": "宋",
        "collection_info": null
    },
    {
        "uuid": "9fbe69e8269d2cee66d28d47d3aabe34",
        "title": "偈颂二十四首  其二二",
        "author": "释智愚",
        "content": "日出而作，日入而息。\n熈熈然如登春台，且道承谁恩力。",
        "dynasty": "宋",
        "collection_info": null
    },
    {
        "uuid": "44c1e257bb8a163f284442e2003ead6f",
        "title": "偈颂二十四首  其二三",
        "author": "释智愚",
        "content": "出山而见，入户而知。\n鸡栖凤巢，隣壁之辉，何必区区点缀伊。",
        "dynasty": "宋",
        "collection_info": null
    },
    {
        "uuid": "2913cd585b2cd27b60404335616ade44",
        "title": "偈颂二十四首  其二四",
        "author": "释智愚",
        "content": "勤俭起家，丛林麟凤。\n入门一见，和气可掬，知心不在频叮嘱。",
        "dynasty": "宋",
        "collection_info": null
    },
    {
        "uuid": "3d48279831d5e72d215ae3a40f31cace",
        "title": "自赞",
        "author": "释智愚",
        "content": "不开駡人口，难以见其慈。\n不征衲子病，难以表其师。\n似之则殃门添祸，否之则凤林咤之。\n画工笔熟不识伊，白髮毵毵箇是谁。",
        "dynasty": "宋",
        "collection_info": null
    },
    {
        "uuid": "db5fff558282d61407b5feeafba1658f",
        "title": "蓬莱宣长老请赞",
        "author": "释智愚",
        "content": "啐啄之机，临崖一拶。\n虎啸龙吟，二九十八。\n宣禅自是恶冤家，学伊岂止顶门瞎。",
        "dynasty": "宋",
        "collection_info": null
    },
    {
        "uuid": "601a9b334fdb0ca084f3f50c5ca52272",
        "title": "妙源首座请赞",
        "author": "释智愚",
        "content": "道不可传，貌不可绘。\n冷坐深云，虎视百怪。\n源远流长灭正宗，不比瞎馿趁大队。",
        "dynasty": "宋",
        "collection_info": null
    },
    {
        "uuid": "e97d2bb191f9ea6f24878548c47e700c",
        "title": "无隠侍者请赞",
        "author": "释智愚",
        "content": "斗斗㖃㖃，雷驱电驰。\n垂手未游象外，虚空突出毫釐。\n目前难遏密，冷落有谁知。\n父攘羊，子证之，从教万古黑风吹。",
        "dynasty": "宋",
        "collection_info": null
    },
    {
        "uuid": "59be1bee9d5729389a790d318a45928c",
        "title": "本立藏主请赞",
        "author": "释智愚",
        "content": "春山万迭，秋水一痕。\n凛然风彩，何处求真。\n大方出没兮全生全杀，丛林悱悱兮独角一麟。",
        "dynasty": "宋",
        "collection_info": null
    },
    {
        "uuid": "6e487dccda500260d6deb9807262796e",
        "title": "无补侍者请赞",
        "author": "释智愚",
        "content": "计较拙于鸠，轩昂老而虎。\n闻必意消，见者难覩，到头不识宾中主。\n黑漆竹篦劈面挥，师资谁谓无裨补。",
        "dynasty": "宋",
        "collection_info": null
    },
    {
        "uuid": "53c5b7637e14831b332fc118e871aa0f",
        "title": "法云首座请赞",
        "author": "释智愚",
        "content": "咿呜咿，那得知。\n寒酸看不上眼，手面移东换西。\n拱良工手，破衲僧疑。\n行到水穷处，坐看云起时。",
        "dynasty": "宋",
        "collection_info": null
    },
    {
        "uuid": "7e66dd1f61328eb084438b2e23aa13f5",
        "title": "颂古一百首  其一",
        "author": "释智愚",
        "content": "紫金光聚照山河，天上人间意气多。\n曾勑文殊领徒众，毗耶城裏问维摩。",
        "dynasty": "宋",
        "collection_info": null
    },
    {
        "uuid": "1ccec53563ae758eaa4d3da7221a62ff",
        "title": "颂古一百首  其二",
        "author": "释智愚",
        "content": "有三尺剑可以谒赵国，无千里眼难以见悬丝。\n巍巍堂堂，三界大师。",
        "dynasty": "宋",
        "collection_info": null
    },
    {
        "uuid": "3092db8d3e8de605ea2d9f9c3fb100fc",
        "title": "颂古一百首  其三",
        "author": "释智愚",
        "content": "有力量人终是别，等闲垂手便相应。\n如何夜半扶桑日，推上须弥最上层。",
        "dynasty": "宋",
        "collection_info": null
    },
    {
        "uuid": "be91c1130e2f88775f60320a5e6a0e59",
        "title": "颂古一百首  其四",
        "author": "释智愚",
        "content": "夜阑天际堕金盆，膝上焦桐调转新。\n易水悲风轻按指，鸾胶难续断肠人。",
        "dynasty": "宋",
        "collection_info": null
    },
    {
        "uuid": "21e226e90460ed0d6529b7d23591872c",
        "title": "颂古一百首  其五",
        "author": "释智愚",
        "content": "铁壁迸开云片片，黑出辊出月团团。\n就中明暗相陵处，天外出头谁解看。",
        "dynasty": "宋",
        "collection_info": null
    },
    {
        "uuid": "114cce0ce4f28cc7604a4107fcdde272",
        "title": "颂古一百首  其六",
        "author": "释智愚",
        "content": "大人境界终难到，到后如何说向人。\n不是当人知见力，莫将知见别疏亲。",
        "dynasty": "宋",
        "collection_info": null
    },
    {
        "uuid": "ff7be8909ad6e8b9260544782034bcd6",
        "title": "颂古一百首  其七",
        "author": "释智愚",
        "content": "玉箫吹彻凤凰台，古殿深沈晓未开。\n满地落花春已过，绿阴空锁旧莓苔。",
        "dynasty": "宋",
        "collection_info": null
    },
    {
        "uuid": "55085e1a9d6322c194420ac8cfba62e8",
        "title": "颂古一百首  其八",
        "author": "释智愚",
        "content": "石润非玉，水丽非金。\n大禹决而西泝，卞和泣而陆沈。\n美兮渺兮，错古砻今。",
        "dynasty": "宋",
        "collection_info": null
    },
    {
        "uuid": "1db01e35b238700852d11c65fd17eb32",
        "title": "颂古一百首  其九",
        "author": "释智愚",
        "content": "泠泠寒溜泣秋壑，纔会沧溟便泛舟。\n见说许由曾洗耳，可怜巢父更鞭牛。",
        "dynasty": "宋",
        "collection_info": null
    },
    {
        "uuid": "6a2dc9b82cea5cbf457173441fd07b25",
        "title": "颂古一百首  其一○",
        "author": "释智愚",
        "content": "青山白云，碧溪萝月。\n画虎成狸，只得一橛。",
        "dynasty": "宋",
        "collection_info": null
    },
    {
        "uuid": "138401028bbf3da85669b05ff0f3554b",
        "title": "颂古一百首  其一一",
        "author": "释智愚",
        "content": "好将真法供如来，花在幽岩险处开。\n一夜狂风吹欲尽，落英无数点苍苔。",
        "dynasty": "宋",
        "collection_info": null
    },
    {
        "uuid": "d0285bf077051423363bba158a617168",
        "title": "颂古一百首  其一二",
        "author": "释智愚",
        "content": "青牛仙去不虚传，常用虚中落断边。\n自是一生多蹇薄，夜深犹立古皇前。",
        "dynasty": "宋",
        "collection_info": null
    },
    {
        "uuid": "247c05efa0b318e42bc24e0cba192ff0",
        "title": "颂古一百首  其一三",
        "author": "释智愚",
        "content": "一口吞尽三世佛，牙如剑树眼如铃。\n断絃不必鸾胶续，只要知音侧耳听。",
        "dynasty": "宋",
        "collection_info": null
    },
    {
        "uuid": "66cce2c1ac18a2a141cec9e89cecbff5",
        "title": "颂古一百首  其一四",
        "author": "释智愚",
        "content": "笾豆纔陈见圣人，莫将生死较疏亲。\n清台历日烦君看，一岁终须有一春。",
        "dynasty": "宋",
        "collection_info": null
    },
    {
        "uuid": "cb5ee91b33c18b5a2da5cf5e1ef7698b",
        "title": "颂古一百首  其一五",
        "author": "释智愚",
        "content": "行弔先桃茢，丧车后纸钱。\n老胡门下客，宁可入黄泉。",
        "dynasty": "宋",
        "collection_info": null
    },
    {
        "uuid": "f243aeeee8acb6d281113733a7dd5197",
        "title": "颂古一百首  其一六",
        "author": "释智愚",
        "content": "万仞崖头拚得去，不知何处觅全尸。\n业风吹起再苏醒，却问如今是甚时。",
        "dynasty": "宋",
        "collection_info": null
    },
    {
        "uuid": "c5f897b46d137346f16ce6f4361e892c",
        "title": "颂古一百首  其一七",
        "author": "释智愚",
        "content": "野水浮轻楫，暖烟生紫莼。\n晚来湖上望，多是罟鱼人。",
        "dynasty": "宋",
        "collection_info": null
    },
    {
        "uuid": "f4bb3cb6cd1d287bf62c8ad8de3d6c53",
        "title": "颂古一百首  其一八",
        "author": "释智愚",
        "content": "事到无心不苟欺，乌玄鹄白尚怀疑。\n自非亲见黄头老，争敢逢人泄漏伊。",
        "dynasty": "宋",
        "collection_info": null
    },
    {
        "uuid": "a5a78720bb24cb6599133c640af344c4",
        "title": "颂古一百首  其一九",
        "author": "释智愚",
        "content": "白石凿凿，韫尔美璞。\n君子道晦，君子斯乐。",
        "dynasty": "宋",
        "collection_info": null
    },
    {
        "uuid": "c5d0284343935519844b0529c0cfacd8",
        "title": "颂古一百首  其二○",
        "author": "释智愚",
        "content": "季咸曾相壶丘子，随变难分亟自逃。\n输与高楼凝望者，烱然明可察秋毫。",
        "dynasty": "宋",
        "collection_info": null
    },
    {
        "uuid": "4cb0c4be79aa90e57da7bfe8461fa8bd",
        "title": "颂古一百首  其二一",
        "author": "释智愚",
        "content": "欲识穷原处，何人为指迷。\n夕阳鷄犬外，桃李自成蹊。",
        "dynasty": "宋",
        "collection_info": null
    },
    {
        "uuid": "80038355939644aaf340ffde49cf8303",
        "title": "颂古一百首  其二二",
        "author": "释智愚",
        "content": "曾落石霜机外笏，又扶粗行到唐天。\n只将四海垂纶手，鰕蟹鱼龙一串穿。",
        "dynasty": "宋",
        "collection_info": null
    },
    {
        "uuid": "8a763965eef037a39a1777d59c66ecaa",
        "title": "颂古一百首  其二三",
        "author": "释智愚",
        "content": "抛来撒去互施呈，地狱门前鬼眼睛。\n觑破髑髅肝胆外，摩酰顶上復重明。",
        "dynasty": "宋",
        "collection_info": null
    },
    {
        "uuid": "5b1ec891127b991bb5edd285c165b681",
        "title": "颂古一百首  其二四",
        "author": "释智愚",
        "content": "裁书拟欲扣天阁，往往无人可共论。\n因得老生轻指拨，临风不觉暗消魂。",
        "dynasty": "宋",
        "collection_info": null
    },
    {
        "uuid": "0d69d41d05e2705fd3adec4ae0882c70",
        "title": "颂古一百首  其二五",
        "author": "释智愚",
        "content": "碧油幢下立功勋，韬略双全独见君。\n一自赤心来报国，边头刁斗不曾闻。",
        "dynasty": "宋",
        "collection_info": null
    },
    {
        "uuid": "f8a1dc7c3e5965b79712da4ba4193da8",
        "title": "颂古一百首  其二六",
        "author": "释智愚",
        "content": "灵山一别无碑记，三度亲曾作国王。\n拄杖再探知远近，眇然天地略玄黄。",
        "dynasty": "宋",
        "collection_info": null
    },
    {
        "uuid": "f740d240f521c2b0e3b2170483e57a97",
        "title": "颂古一百首  其二七",
        "author": "释智愚",
        "content": "兴在天南天尽头，未行先已到新州。\n来时无口去无伴，那更萧萧黄叶秋。",
        "dynasty": "宋",
        "collection_info": null
    },
    {
        "uuid": "5c061240f5ace53dbbbc018ea35d78a1",
        "title": "颂古一百首  其二八",
        "author": "释智愚",
        "content": "老婆心切日忡忡，恐堕他家虀瓮中。\n消息得来胡乱后，江西宗派好流通。",
        "dynasty": "宋",
        "collection_info": null
    },
    {
        "uuid": "e1a8705ef4b899be8572e890211097db",
        "title": "颂古一百首  其二九",
        "author": "释智愚",
        "content": "欲把枯肠尽底倾，出门不觉又叮咛。\n劝君及早回头去，莫待春风柳眼青。",
        "dynasty": "宋",
        "collection_info": null
    },
    {
        "uuid": "883a0003bfa39b2dd782709b9dea618d",
        "title": "颂古一百首  其三○",
        "author": "释智愚",
        "content": "啐啄之机类不同，飞星撒火髑髅空。\n偷心死尽难为活，忽见金乌出海东。",
        "dynasty": "宋",
        "collection_info": null
    },
    {
        "uuid": "c7431397b696b012093aceec4f58ca8b",
        "title": "颂古一百首  其三一",
        "author": "释智愚",
        "content": "不落因果，突出野狐。\n人心似铁，官法如炉。\n不昧因果，得脱野狐。\n顶上无骨，颔下有鬚。",
        "dynasty": "宋",
        "collection_info": null
    },
    {
        "uuid": "c9f186c298242f97fbbe3674e0cf6aed",
        "title": "颂古一百首  其三二",
        "author": "释智愚",
        "content": "拔树鸣条浩浩风，雨云翻覆在其中。\n千波万浪惊天地，到海方知信不通。",
        "dynasty": "宋",
        "collection_info": null
    },
    {
        "uuid": "6c1b5aed6e581bee3dfcbb7a3206275d",
        "title": "颂古一百首  其三三",
        "author": "释智愚",
        "content": "草履为冠松作钗，一般潇洒眼头乖。\n语音只在风檐下，终日无人不下阶。",
        "dynasty": "宋",
        "collection_info": null
    },
    {
        "uuid": "ec463ff48f5be228b9ba11a4a5653120",
        "title": "颂古一百首  其三四",
        "author": "释智愚",
        "content": "担板汉，没拘束。\n饿死首阳山，誓不食周粟。",
        "dynasty": "宋",
        "collection_info": null
    },
    {
        "uuid": "81707ff603d2243960ab08c29f430f47",
        "title": "颂古一百首  其三五",
        "author": "释智愚",
        "content": "海运鹏抟日月忙，夜光潜透斗牛傍。\n非惟按剑屡生子，瞎眼波斯满大唐。",
        "dynasty": "宋",
        "collection_info": null
    },
    {
        "uuid": "496e15d91fb4bf7dc6f47bfa9274fadc",
        "title": "颂古一百首  其三六",
        "author": "释智愚",
        "content": "五十笑他先百步，何如骑马胜骑牛。\n不须重较多和少，归到家山即便休。",
        "dynasty": "宋",
        "collection_info": null
    },
    {
        "uuid": "5c107e581393f88a51b121fe95e82fe3",
        "title": "颂古一百首  其三七",
        "author": "释智愚",
        "content": "以玉抵鹊，以鼠为璞。\n眇然视之，太虚寥廓。",
        "dynasty": "宋",
        "collection_info": null
    },
    {
        "uuid": "29f098e31e7cecbf76ce57a46b3c459f",
        "title": "颂古一百首  其三八",
        "author": "释智愚",
        "content": "宾主有无俱遣外，行藏须要出常情。\n无栖泊处开门户，月到中宵不敢明。",
        "dynasty": "宋",
        "collection_info": null
    },
    {
        "uuid": "62d8dac17a5e13de0fb40646b2a01c04",
        "title": "颂古一百首  其三九",
        "author": "释智愚",
        "content": "日月无光杀气浮，揭天鼍皷战貔貅。\n捷呼获下真番将，那箇儿郎不举头。",
        "dynasty": "宋",
        "collection_info": null
    },
    {
        "uuid": "b209d653d4de03a5fb952e7358fefba5",
        "title": "颂古一百首  其四○",
        "author": "释智愚",
        "content": "石头路险人难到，到者方知滑似苔。\n两度三回虽跶倒，满身泥水又归来。",
        "dynasty": "宋",
        "collection_info": null
    },
    {
        "uuid": "269fd762f609c647a37a105eed168545",
        "title": "颂古一百首  其四一",
        "author": "释智愚",
        "content": "短袴长衫白苎巾，咿咿月下急推轮。\n洛阳路上相逢着，尽是经商买卖人。",
        "dynasty": "宋",
        "collection_info": null
    },
    {
        "uuid": "cdc73765228dc8f3e0cb18929ed74381",
        "title": "颂古一百首  其四二",
        "author": "释智愚",
        "content": "昨日因过竹院西，隣家稚子隔溪啼。\n山寒水肃半黄落，无数归鸦卜树栖。",
        "dynasty": "宋",
        "collection_info": null
    },
    {
        "uuid": "847e6db2dd61b86788824b4e688c59c1",
        "title": "颂古一百首  其四三",
        "author": "释智愚",
        "content": "贝叶持来晓者疏，自称灵验世无如。\n依然还我唐人译，始有人知是梵书。",
        "dynasty": "宋",
        "collection_info": null
    },
    {
        "uuid": "7fae18b773bf198d367f065ed402a88d",
        "title": "颂古一百首  其四四",
        "author": "释智愚",
        "content": "不设陷穽，不挥雪刃。\n一箭穿杨，神目不瞬。\n翻思昔日李将军，射虎之机犹是钝。",
        "dynasty": "宋",
        "collection_info": null
    },
    {
        "uuid": "c81bb7920cc651a62e6d074e4ef94b67",
        "title": "颂古一百首  其四五",
        "author": "释智愚",
        "content": "轻如毫末重如山，地角天涯去復还。\n黄叶殒时风骨露，水边依旧石斓斑。",
        "dynasty": "宋",
        "collection_info": null
    },
    {
        "uuid": "33645d8f5e5e9a37806accdae2096889",
        "title": "颂古一百首  其四六",
        "author": "释智愚",
        "content": "德山疑处问岩头，若得浑家一地愁。\n父又呪儿儿呪父，冤冤相报几时休。",
        "dynasty": "宋",
        "collection_info": null
    },
    {
        "uuid": "b9ddf4733dcc7744d1c2dbd82dc6a029",
        "title": "颂古一百首  其四七",
        "author": "释智愚",
        "content": "见说闽山多蛊毒，千方百计避无由。\n殇中既有催魂鬼，一命还他方始休。",
        "dynasty": "宋",
        "collection_info": null
    },
    {
        "uuid": "eb0b8479b5974cbc4479fec6da92988c",
        "title": "颂古一百首  其四八",
        "author": "释智愚",
        "content": "扶过断桥水，伴归明月村。\n只知途路远，不觉又黄昏。",
        "dynasty": "宋",
        "collection_info": null
    },
    {
        "uuid": "2df4ff7f5db4be66aec5d5362722fcee",
        "title": "颂古一百首  其四九",
        "author": "释智愚",
        "content": "新罗拄杖遂宁钵，衲子家风那箇无。\n一等看来如墨黑，谁能重与较锱铢。",
        "dynasty": "宋",
        "collection_info": null
    },
    {
        "uuid": "f63b46c20994d185f1441670c37f1b29",
        "title": "颂古一百首  其五○",
        "author": "释智愚",
        "content": "风冷蒹葭雨作秋，倚门无意谒诸侯。\n明年再决龙蛇阵，塞北安南一道收。",
        "dynasty": "宋",
        "collection_info": null
    },
    {
        "uuid": "b1e55e08d27a4217f5bee6fadd28d46f",
        "title": "颂古一百首  其五一",
        "author": "释智愚",
        "content": "烈焰澜翻为说时，百千诸佛尽攒眉。\n梵音深远难明辨，只许韶阳雪老知。",
        "dynasty": "宋",
        "collection_info": null
    },
    {
        "uuid": "cc3df6f3887fd7e459e94c8c72e06985",
        "title": "颂古一百首  其五二",
        "author": "释智愚",
        "content": "药贴明明说得亲，不知裏面僞和真。\n谆谆教诫痴儿女，莫把方书误后人。",
        "dynasty": "宋",
        "collection_info": null
    },
    {
        "uuid": "8a44f86ca6f642798076f98b90ba47d5",
        "title": "颂古一百首  其五三",
        "author": "释智愚",
        "content": "始见春花归阆苑，又逢秋叶堕宫墙。\n思量世事如翻掌，谁得长生不死方。",
        "dynasty": "宋",
        "collection_info": null
    },
    {
        "uuid": "fc19aa10251d9c012f636306a04b3d3e",
        "title": "颂古一百首  其五四",
        "author": "释智愚",
        "content": "有佛无佛不得住，三千里外无凭据。\n赵州赢得口皮光，却是者僧知落处。",
        "dynasty": "宋",
        "collection_info": null
    },
    {
        "uuid": "82bf24241470231cd9ad489fa0fde0f6",
        "title": "颂古一百首  其五五",
        "author": "释智愚",
        "content": "世路风波只自知，见人多是不扬眉。\n呼灯隔夜书名纸，未审朱门復见谁。",
        "dynasty": "宋",
        "collection_info": null
    },
    {
        "uuid": "3630f000d9df5128e988a92142b83908",
        "title": "颂古一百首  其五六",
        "author": "释智愚",
        "content": "有问自知无答处，却将柏树当门庭。\n摇风摆雨经年久，不似松根有茯苓。",
        "dynasty": "宋",
        "collection_info": null
    },
    {
        "uuid": "9745a31bf2ebb28cb28e3fc3e3fa10df",
        "title": "颂古一百首  其五七",
        "author": "释智愚",
        "content": "春暖山桃次第红，翩翩蝴蝶斗芳丛。\n蓦然一阵狂风至，辊入花枝不见踪。",
        "dynasty": "宋",
        "collection_info": null
    },
    {
        "uuid": "60e248cf0720981910e063b0c7d7f4f6",
        "title": "颂古一百首  其五八",
        "author": "释智愚",
        "content": "各将财本去经营，上国如天好趁晴。\n未出门时先算帐，如何得到凤凰城。",
        "dynasty": "宋",
        "collection_info": null
    },
    {
        "uuid": "fe6cae90f8a56a7044956333621f244a",
        "title": "颂古一百首  其五九",
        "author": "释智愚",
        "content": "踪迹由来久避秦，洞门深锁古台春。\n落花只为随流去，便有寻芳拾翠人。",
        "dynasty": "宋",
        "collection_info": null
    },
    {
        "uuid": "cf93d4164292995b0c21c75e804e4b8e",
        "title": "颂古一百首  其六○",
        "author": "释智愚",
        "content": "雪老门高儿女盛，又能情重贵天伦。\n把家干蛊虽相似，也有贪杯落草人。",
        "dynasty": "宋",
        "collection_info": null
    },
    {
        "uuid": "78ab2774c11a48dbcafd2823b17b9e30",
        "title": "颂古一百首  其六一",
        "author": "释智愚",
        "content": "象王象子尽相随，岸上人看蹄蹈蹄。\n香草细餐知饱足，归来不待日头低。",
        "dynasty": "宋",
        "collection_info": null
    },
    {
        "uuid": "2eee5ea6db9537b6813463c4d09ba298",
        "title": "颂古一百首  其六二",
        "author": "释智愚",
        "content": "三文买箇捞波子，摝蚬捞鰕得几年。\n逆顺短长休要说，谁家屋裏竈无烟。",
        "dynasty": "宋",
        "collection_info": null
    },
    {
        "uuid": "c0dfa59e552bee525da72893d10a14b2",
        "title": "颂古一百首  其六三",
        "author": "释智愚",
        "content": "夜半三更来讨火，我駡你兮你駡我。\n相唤相呼归未归，也有无衣草裏坐。",
        "dynasty": "宋",
        "collection_info": null
    },
    {
        "uuid": "056e5c1a8a8d61373dc9d6aa8eccfbf4",
        "title": "颂古一百首  其六四",
        "author": "释智愚",
        "content": "一重山了一重云，行尽天涯转苦辛。\n蓦札归来屋里坐，落花啼鸟一般春。",
        "dynasty": "宋",
        "collection_info": null
    },
    {
        "uuid": "c03ab2664c80f272f5521f730c18ca75",
        "title": "颂古一百首  其六五",
        "author": "释智愚",
        "content": "百年犹恐没人知，名字仍将左胁题。\n入水入泥难放牧，仰山只得半边骑。",
        "dynasty": "宋",
        "collection_info": null
    },
    {
        "uuid": "34b309bedcf5c2f80f6c1194d827bab0",
        "title": "颂古一百首  其六六",
        "author": "释智愚",
        "content": "一日须来三五度，有时欢喜有时嗔。\n改头换面休疑着，元是尖檐帽下人。",
        "dynasty": "宋",
        "collection_info": null
    },
    {
        "uuid": "1d5dd78db9cc21f055b637c4558aeb1f",
        "title": "颂古一百首  其六七",
        "author": "释智愚",
        "content": "辽空一箭九重城，雪老门风尽有声。\n见说禁班宣号令，那边浑不许人行。",
        "dynasty": "宋",
        "collection_info": null
    },
    {
        "uuid": "be39eb76d4aca93e12c1a9cc528be183",
        "title": "颂古一百首  其六八",
        "author": "释智愚",
        "content": "青郊鸣锦雉，绿水漾金鳞。\n安得郢中客，共歌台上春。",
        "dynasty": "宋",
        "collection_info": null
    },
    {
        "uuid": "f47d9c131cc4e92be2de6478140d29e5",
        "title": "颂古一百首  其六九",
        "author": "释智愚",
        "content": "塞北烟尘终载静，江南花木四时荣。\n不须特地分疆界，万里山河似掌平。",
        "dynasty": "宋",
        "collection_info": null
    },
    {
        "uuid": "6d1cc60d9360a818c735219e65e6541d",
        "title": "颂古一百首  其七○",
        "author": "释智愚",
        "content": "此行莫拟几时回，此去应须到五台。\n若过曼殊放光处，殷勤为我记归来。",
        "dynasty": "宋",
        "collection_info": null
    },
    {
        "uuid": "1343ad59c50cca5743a989ec2d030ea3",
        "title": "颂古一百首  其七一",
        "author": "释智愚",
        "content": "昔年曾扣睦州关，负义忘恩当等闲。\n见说吴音俱变尽，语言浑似广南蛮。",
        "dynasty": "宋",
        "collection_info": null
    },
    {
        "uuid": "e54db4628b7afea40cca9eb080cc5e59",
        "title": "颂古一百首  其七二",
        "author": "释智愚",
        "content": "声如鸣玉静边闻，谁信幽人不见君。\n花到海棠将寂寞，绣衣犹把麝香熏。",
        "dynasty": "宋",
        "collection_info": null
    },
    {
        "uuid": "1b6f400c6f0e37026a9a02e3d5589505",
        "title": "颂古一百首  其七三",
        "author": "释智愚",
        "content": "拄天拄地黑如漆，不分昼夜是何物。\n拈来抛向屎坑中，火裏红莲香拂拂。",
        "dynasty": "宋",
        "collection_info": null
    },
    {
        "uuid": "bb3177f533aceb609c1409ab7aea63a1",
        "title": "颂古一百首  其七四",
        "author": "释智愚",
        "content": "生平未审何言句，得似羚羊挂角时。\n拊击自然皆率舞，不须羌管隔云吹。",
        "dynasty": "宋",
        "collection_info": null
    },
    {
        "uuid": "64621edcf47b97a1f75b4bbab708e2ac",
        "title": "颂古一百首  其七五",
        "author": "释智愚",
        "content": "瀰漫万树梨花雨，冻玉堤边水欲流。\n顷刻阳鸟昇太白，那时浑不见踪由。",
        "dynasty": "宋",
        "collection_info": null
    },
    {
        "uuid": "b8aecab7179fa820254deacea01f01ea",
        "title": "颂古一百首  其七六",
        "author": "释智愚",
        "content": "隔水何人歌竹枝，动人情思极幽微。\n夜深转入单于调，月朗风高听者稀。",
        "dynasty": "宋",
        "collection_info": null
    },
    {
        "uuid": "0c05643803f71a83670512e99d0460bb",
        "title": "颂古一百首  其七七",
        "author": "释智愚",
        "content": "融峯强万丈，未话足先酸。\n若不缘云去，那知星斗寒。",
        "dynasty": "宋",
        "collection_info": null
    },
    {
        "uuid": "0bbb38728f21df297ec18c6a748d5547",
        "title": "颂古一百首  其七八",
        "author": "释智愚",
        "content": "你有更须当面与，渠无背手夺将来。\n蓦然夜半化龙去，黑雨乌风裂地雷。",
        "dynasty": "宋",
        "collection_info": null
    },
    {
        "uuid": "e6aecb935fb2cd2bca230c5e5a817dc7",
        "title": "颂古一百首  其七九",
        "author": "释智愚",
        "content": "收放随时虽有准，出门入户恐难论。\n长安路子君须到，莫向深村草裏蹲。",
        "dynasty": "宋",
        "collection_info": null
    },
    {
        "uuid": "a844d90bc901c0448d6ca2276e933607",
        "title": "颂古一百首  其八○",
        "author": "释智愚",
        "content": "望见剎竿回首去，脚跟三十谩轻酬。\n人言阆苑花千树，不直仙家十二楼。",
        "dynasty": "宋",
        "collection_info": null
    },
    {
        "uuid": "bdbe3cee33a37074fa790243692f6036",
        "title": "颂古一百首  其八一",
        "author": "释智愚",
        "content": "泉石膏肓不可医，晓钟吟到夕阳时。\n天然句子终难得，几向风前暗皱眉。",
        "dynasty": "宋",
        "collection_info": null
    },
    {
        "uuid": "e2e27ea3047ce62db8637ac9699162ee",
        "title": "颂古一百首  其八二",
        "author": "释智愚",
        "content": "火炉头话几多般，自己同时作么观。\n直下起来呈两指，山河大地黑漫漫。",
        "dynasty": "宋",
        "collection_info": null
    },
    {
        "uuid": "9e98c92091555016ca823f4713ff5863",
        "title": "颂古一百首  其八三",
        "author": "释智愚",
        "content": "发言先要心无媿，遣事应须理处长。\n莫学里闬无信者，从朝至暮错商量。",
        "dynasty": "宋",
        "collection_info": null
    },
    {
        "uuid": "5b7a625f8a569bba2508be291c6531f4",
        "title": "颂古一百首  其八四",
        "author": "释智愚",
        "content": "入门句子已先酬，唤去呼来第二头。\n到此不知茶味者，纷纷空买洞庭舟。",
        "dynasty": "宋",
        "collection_info": null
    },
    {
        "uuid": "5001772b1d6123bf3b9106ee89155524",
        "title": "颂古一百首  其八五",
        "author": "释智愚",
        "content": "评漫学屠龙，人言枉费工。\n自非亲到者，难与论穷通。",
        "dynasty": "宋",
        "collection_info": null
    },
    {
        "uuid": "3e6af0028fa60acf4d2f57be96bc40d0",
        "title": "颂古一百首  其八六",
        "author": "释智愚",
        "content": "一文一武偶相逢，说尽英雄各不同。\n俱往长安朝圣主，姓名终是达天聪。",
        "dynasty": "宋",
        "collection_info": null
    },
    {
        "uuid": "a948dc8bf57f8b7d197278de70fc031a",
        "title": "颂古一百首  其八七",
        "author": "释智愚",
        "content": "楼上讚声资菜色，蓦然突出老烟菟。\n迢迢古路无遮障，双眼如铃谁敢逾。",
        "dynasty": "宋",
        "collection_info": null
    },
    {
        "uuid": "ca4be28b2cc6f36e3204b1f029bf7a89",
        "title": "颂古一百首  其八八",
        "author": "释智愚",
        "content": "一棚傀儡木雕成，半是神形半鬼形。\n歌鼓歇时天未晓，尚余寒月挂疏櫺。",
        "dynasty": "宋",
        "collection_info": null
    },
    {
        "uuid": "8dfb423806c9c6485d479221b1c79f72",
        "title": "颂古一百首  其八九",
        "author": "释智愚",
        "content": "拟从险处放身时，那箇商量不皱眉。\n不动毫芒亲到底，眼睛皮绽盖须弥。",
        "dynasty": "宋",
        "collection_info": null
    },
    {
        "uuid": "64c77c6b479ff9eb813f50b2c9cda417",
        "title": "颂古一百首  其九○",
        "author": "释智愚",
        "content": "烟暖土膏民气动，一犁新雨破春耕。\n郊原眇眇青无际，野草闲花次第生。",
        "dynasty": "宋",
        "collection_info": null
    },
    {
        "uuid": "76614a8dcbe4f3fff215e7f1e96200e6",
        "title": "颂古一百首  其九一",
        "author": "释智愚",
        "content": "五逆闻雷慊慊然，寻常争敢与人宣。\n自从六十轻酬后，济北馿名不浪传。",
        "dynasty": "宋",
        "collection_info": null
    },
    {
        "uuid": "39c7a3fff277bc72ffc139853838adc4",
        "title": "颂古一百首  其九二",
        "author": "释智愚",
        "content": "坑坑坎坎，崄崄巇巇。\n一言易出，驷马难追。",
        "dynasty": "宋",
        "collection_info": null
    },
    {
        "uuid": "ee3b3a25fc13e58b7714cd4f1dde9443",
        "title": "颂古一百首  其九三",
        "author": "释智愚",
        "content": "宁辨人间是与非，生来淈𣸩眼如眉。\n不因说着当年事，万古千秋那得知。",
        "dynasty": "宋",
        "collection_info": null
    },
    {
        "uuid": "ee1b0c6d9effb20d5fea85ef5785e02c",
        "title": "颂古一百首  其九四",
        "author": "释智愚",
        "content": "客裏谩牢落，天涯多故人。\n好怀无处写，旧话得重论。\n残雪未消石，梅英先破春。\n徘徊殊有约，来此续芳尘。",
        "dynasty": "宋",
        "collection_info": null
    },
    {
        "uuid": "3c8276b6bd93e856c9fc0300644c8312",
        "title": "颂古一百首  其九五",
        "author": "释智愚",
        "content": "野犴鸣，狮子吼。\n丧尽生涯，不容开口。",
        "dynasty": "宋",
        "collection_info": null
    },
    {
        "uuid": "a34e5f62faef03ce2e0428f22d5bd7c2",
        "title": "颂古一百首  其九六",
        "author": "释智愚",
        "content": "耆婆去后无消息，病者憧憧日扣门。\n百草自知无识者，丛丛垂泣在篱根。",
        "dynasty": "宋",
        "collection_info": null
    },
    {
        "uuid": "0e86d5efb33c40635839031ea60cfe29",
        "title": "颂古一百首  其九七",
        "author": "释智愚",
        "content": "直甚破沙盆，掀翻海岳昏。\n顶门真箇瞎，千古累儿孙。",
        "dynasty": "宋",
        "collection_info": null
    },
    {
        "uuid": "dbe789bd6a2e0740c125bf32f4c91f09",
        "title": "颂古一百首  其九八",
        "author": "释智愚",
        "content": "力难抬处为君言，神骏何劳更着鞭。\n一跃洞天三十六，到时凡骨也成仙。",
        "dynasty": "宋",
        "collection_info": null
    },
    {
        "uuid": "7a41a043c3dbc697d22bf64306b29b15",
        "title": "颂古一百首  其九九",
        "author": "释智愚",
        "content": "含糊一世无分晓，开口何尝在舌头。\n万古业风吹不尽，又随月色过罗浮。",
        "dynasty": "宋",
        "collection_info": null
    },
    {
        "uuid": "eaaea7281a7f5c41166975db450b118b",
        "title": "颂古一百首  其一○○",
        "author": "释智愚",
        "content": "脚跟不断红丝线，掉臂干坤自在行。\n塞壑填沟无处着，归来依旧两眉横。",
        "dynasty": "宋",
        "collection_info": null
    },
    {
        "uuid": "c1aa09daa55b7561ad6af904e1cfc649",
        "title": "离雪山像赞",
        "author": "释智愚",
        "content": "弊衣缠瘦骨，衰髮覆苍颜。\n世上底时节，刚然要出山。",
        "dynasty": "宋",
        "collection_info": null
    },
    {
        "uuid": "da4f79c2a2dcb609a0bab2fa8decebf6",
        "title": "弥陀古像赞",
        "author": "释智愚",
        "content": "有愿度生，垂手接引。\n含生不来，物无可愍。",
        "dynasty": "宋",
        "collection_info": null
    },
    {
        "uuid": "952b9c06c064dd392a7a393d60bbd4a5",
        "title": "浄名居士赞",
        "author": "释智愚",
        "content": "一默雷轰，是非顿起。\n示疾毗耶，大虫无齿。",
        "dynasty": "宋",
        "collection_info": null
    },
    {
        "uuid": "f721ccfc5f6335a383358a671c3387db",
        "title": "草衣文殊赞",
        "author": "释智愚",
        "content": "是何等书，读不成句。\n簑短髮长，手脚俱露。",
        "dynasty": "宋",
        "collection_info": null
    },
    {
        "uuid": "e876411aa696f4478be9f3995ee9fc68",
        "title": "观音大士赞",
        "author": "释智愚",
        "content": "宝瓶翠柳常随手，又向青莲叶上行。\n五浊世中无垢染，不须慈眼视众生。",
        "dynasty": "宋",
        "collection_info": null
    },
    {
        "uuid": "ca78ba9da03b3f26fe2f8f68c7431e18",
        "title": "天龙恭敬赞",
        "author": "释智愚",
        "content": "云散千峯晓，神龙应念来。\n补陀岩上士，心识几时灰。",
        "dynasty": "宋",
        "collection_info": null
    },
    {
        "uuid": "05eb297d96969cd587243dd2db847332",
        "title": "贫女呪水过海赞",
        "author": "释智愚",
        "content": "柳枝活，盂水灵。\n一呪毒发，百川俱鸣。\n善财隔海觅不得，无数远山堆乱青。",
        "dynasty": "宋",
        "collection_info": null
    },
    {
        "uuid": "1a8d235b73eaf2a56708f5b7a98e0035",
        "title": "鱼篮赞",
        "author": "释智愚",
        "content": "顾顾不释手，提起復低头。\n自笑无人买，腥风吹未休。",
        "dynasty": "宋",
        "collection_info": null
    },
    {
        "uuid": "42e228980089e1dce5aa4816184ed909",
        "title": "水石赞",
        "author": "释智愚",
        "content": "非水石可凭，非音声所及。\n花笑鸟啼，圆通证入。",
        "dynasty": "宋",
        "collection_info": null
    },
    {
        "uuid": "668bb543c9104975a04c98526ea4f61f",
        "title": "圆相赞",
        "author": "释智愚",
        "content": "黑月则隠，白月则现。\n狐魅众生，乞无再面。",
        "dynasty": "宋",
        "collection_info": null
    },
    {
        "uuid": "bcb57fa37918ec31c79f41b3d9d8053d",
        "title": "金沙赞",
        "author": "释智愚",
        "content": "琅琅流水声，怀抱尽情倾。\n不识春风面，雪消梅影清。",
        "dynasty": "宋",
        "collection_info": null
    },
    {
        "uuid": "a375df3c35d4118503a9c14f02bad622",
        "title": "金书大士心经为圆相大悲呪身衣赞",
        "author": "释智愚",
        "content": "以波罗蜜多圆其相，以喝啰怛那蒙其身。\n呪呾从此发，还着于本人。\n不解圆通二十五，吉祥灵草暗藏春。",
        "dynasty": "宋",
        "collection_info": null
    },
    {
        "uuid": "29c11289f766465138b434b2264f46b2",
        "title": "善慧大士赞",
        "author": "释智愚",
        "content": "万派同源，三教一舌。\n咄者尊慈，弄巧成拙。",
        "dynasty": "宋",
        "collection_info": null
    },
    {
        "uuid": "ed0847684e0c0ca29fd902987254f3eb",
        "title": "渡芦赞",
        "author": "释智愚",
        "content": "江空芦叶冷，风静衲衣轻。\n不得梁天子，无人知姓名。",
        "dynasty": "宋",
        "collection_info": null
    },
    {
        "uuid": "a4dfef74aaf5898fce7d3c60dd9b6914",
        "title": "面壁赞",
        "author": "释智愚",
        "content": "嵌枯石老，黡瘦衣荒。\n死水垂钓，陆地乘航。\n当初好采见梁王。",
        "dynasty": "宋",
        "collection_info": null
    },
    {
        "uuid": "71e27c5efe580363191b3b3cd8103c77",
        "title": "西归赞",
        "author": "释智愚",
        "content": "壁观九年，葫芦按水。\n无计脱身，强分皮髓。\n隻履恓恓何处归，月明后夜思熊耳。",
        "dynasty": "宋",
        "collection_info": null
    },
    {
        "uuid": "a883f880ad0c11efb5492c29531c317d",
        "title": "智者大师赞",
        "author": "释智愚",
        "content": "太虚无云，清镜无痕。\n如意举手，花雨缤纷。\n契南岳不传之旨，见灵山未散之人。\n妙圆体极，即相非真。",
        "dynasty": "宋",
        "collection_info": null
    },
    {
        "uuid": "6c9aebed5efd1f435f64d5e66fa38282",
        "title": "须菩提赞",
        "author": "释智愚",
        "content": "持贝叶，倚瘦藜。\n解空未尽，说是说非。\n无端引惹憍尸。",
        "dynasty": "宋",
        "collection_info": null
    },
    {
        "uuid": "9f33df9a8dcbdc40ebb46b3c1afe2035",
        "title": "布袋和尚赞  其一",
        "author": "释智愚",
        "content": "一肩驼不起，两脚走如飞。\n业风交辊笑嘻嘻，问渠是谁渠不知。",
        "dynasty": "宋",
        "collection_info": null
    },
    {
        "uuid": "477aa710292802dbc1e064a77cb8a650",
        "title": "布袋和尚赞  其二",
        "author": "释智愚",
        "content": "梦里昇兜率，阎浮待下生。\n不须呈懵袋，亚毒已流行。",
        "dynasty": "宋",
        "collection_info": null
    },
    {
        "uuid": "683fed23f137c78b92a66c3ef8bbf354",
        "title": "放拄杖睡赞",
        "author": "释智愚",
        "content": "能所顿忘，佯佯瞌睡。\n一息不来，百川鼎沸。",
        "dynasty": "宋",
        "collection_info": null
    },
    {
        "uuid": "dbc382d4d107fb30fe6283b99836a390",
        "title": "寒山拾得赞  其一",
        "author": "释智愚",
        "content": "爨下偷僧饭，崖根抱虎眠。\n懒吟长短句，来把梵书看。\n真箇看，牛皮也须穿。",
        "dynasty": "宋",
        "collection_info": null
    },
    {
        "uuid": "6f35033d40eab53f33db038c65d3fc41",
        "title": "寒山拾得赞  其二",
        "author": "释智愚",
        "content": "帚柄不忘，寸心未息。\n冷眼看人，多少荆棘。\n咄哉遗弃小儿，丰干草裏拾得。",
        "dynasty": "宋",
        "collection_info": null
    },
    {
        "uuid": "d05da325791a88926a1d5396fbf08466",
        "title": "寒山背身立赞",
        "author": "释智愚",
        "content": "駡丰干，是者汉。\n竹筒盛菜柦，指出教人见。\n其实只要知机，不欲彰头露面。",
        "dynasty": "宋",
        "collection_info": null
    },
    {
        "uuid": "3d361c2de106bc85d55f20af6b7b0800",
        "title": "拾得指空笑赞",
        "author": "释智愚",
        "content": "木屐竹帚，粘脚缀手。\n古佛家风，泥猪疥狗。\n指天大笑一声，惊得虚空倒走。",
        "dynasty": "宋",
        "collection_info": null
    },
    {
        "uuid": "7c3575f00566854d3cc46c52f3fbf707",
        "title": "丰干骑虎赞",
        "author": "释智愚",
        "content": "万德不将来，猛兽自驯伏。\n一啸出林，阴风拔木。\n只知拊掌放憨，不觉山青水绿。",
        "dynasty": "宋",
        "collection_info": null
    },
    {
        "uuid": "6678ab99bc0a2add1181a2f1f883f175",
        "title": "寒拾问讯赞",
        "author": "释智愚",
        "content": "金银窟裏出来，彼此囊无一镪。\n斗贫不斗富，做尽穷伎俩。\n大虫来也，急须合掌。",
        "dynasty": "宋",
        "collection_info": null
    },
    {
        "uuid": "681de13cc9704bf226eeb0274eecb419",
        "title": "寒山作吟身势赞",
        "author": "释智愚",
        "content": "一句子，有也未。\n蹙断眉头，做尽手势。\n靠倒维摩记得无，至今一默喧天地。",
        "dynasty": "宋",
        "collection_info": null
    },
    {
        "uuid": "ae7a0736b78bc02798e1bc54874bbf9c",
        "title": "拾得磨墨过笔赞",
        "author": "释智愚",
        "content": "头戴桦皮冠，脚穿破木履。\n有磨墨过笔之功，无二千酬泻瓶之水。\n捉败了也，国清寺里偷佛饭，元来是你。",
        "dynasty": "宋",
        "collection_info": null
    },
    {
        "uuid": "d8a3e4fc905a44ee4d2f7804d8aa2909",
        "title": "栽松道者赞",
        "author": "释智愚",
        "content": "鬰鬰冰壑姿，株株手亲植。\n欲知来去踪，双峯耸寒碧。",
        "dynasty": "宋",
        "collection_info": null
    },
    {
        "uuid": "398fe28e218ce949a6b9832431621ff9",
        "title": "蹈碓老卢赞",
        "author": "释智愚",
        "content": "用智恰如愚，无人辨得渠。\n粃糠和月捣，意在脱衣盂。",
        "dynasty": "宋",
        "collection_info": null
    },
    {
        "uuid": "a26c46cd56faac7b4961e7c6adb4004c",
        "title": "神光参达磨赞",
        "author": "释智愚",
        "content": "石禅寒到骨，松雪照清眸。\n此道如山重，难将一臂酬。",
        "dynasty": "宋",
        "collection_info": null
    },
    {
        "uuid": "5c1cc961d4a72eb2573cfc6deffb1be0",
        "title": "马祖接石巩赞",
        "author": "释智愚",
        "content": "草枯山欲冷，逗晓入重云。\n一箭无双中，何如射一羣。",
        "dynasty": "宋",
        "collection_info": null
    },
    {
        "uuid": "1520e75ba1c67344a9f7bfafeaa22e3a",
        "title": "丹霞遇庞公赞",
        "author": "释智愚",
        "content": "邂逅漉篱翁，言谈耳又聋。\n不知何处去，破帽裹西风。",
        "dynasty": "宋",
        "collection_info": null
    },
    {
        "uuid": "0a3b8fabda404e00c6817d88757ba903",
        "title": "良遂见麻谷赞",
        "author": "释智愚",
        "content": "闭户復携鉏，云深路更迂。\n须知形影外，肝胆向人输。",
        "dynasty": "宋",
        "collection_info": null
    },
    {
        "uuid": "6906d476e07cd369e6eb965d05bcc785",
        "title": "药山和尚赞",
        "author": "释智愚",
        "content": "以梵夹，对凈瓶。\n一字不挂眼，常转如是经。",
        "dynasty": "宋",
        "collection_info": null
    },
    {
        "uuid": "00c4f3d702e87f8118420c30815e3f2d",
        "title": "懒瓒和尚赞",
        "author": "释智愚",
        "content": "石林冰冷，粪火芋香。\n深拨浅得，滋味最长。",
        "dynasty": "宋",
        "collection_info": null
    },
    {
        "uuid": "90af1bab1152a0119c8f9cfba8c64525",
        "title": "支遁和尚归休图赞",
        "author": "释智愚",
        "content": "忍寒骑瘦马，双眼碧于秋。\n寄语王公道，无钱买沃洲。",
        "dynasty": "宋",
        "collection_info": null
    },
    {
        "uuid": "66662ddb54af97bb9f3c0307300051d5",
        "title": "郁山主赞",
        "author": "释智愚",
        "content": "日暖跨馿出，溪桥款步行。\n因思遭攧处，寸草不曾生。",
        "dynasty": "宋",
        "collection_info": null
    },
    {
        "uuid": "0a94991f2e40e85f28d85b09212baf09",
        "title": "政黄牛赞",
        "author": "释智愚",
        "content": "朝看白云去，暮骑黄犊归。\n山穷桥断处，鹭鸶那得知。",
        "dynasty": "宋",
        "collection_info": null
    },
    {
        "uuid": "0309203ba71e321496ef17ffda78391f",
        "title": "亮座主赞",
        "author": "释智愚",
        "content": "虚空讲得，参天荆棘。\n一唤回头，杳无踪迹。\n夕阳挂树梢，依然隠不得。",
        "dynasty": "宋",
        "collection_info": null
    },
    {
        "uuid": "02fcff003d6c61b53981b803d80992ed",
        "title": "泉大道浴湫图赞",
        "author": "释智愚",
        "content": "拚身跃入深渊，等闲握起龙首。\n腥风怒雷，乌飞兔走，惊得慈明几掣肘。\n乞儿伎俩不多，千古脍炙人口，好将白棒劈脊搂。",
        "dynasty": "宋",
        "collection_info": null
    },
    {
        "uuid": "4a7c1aa4026c6661424cb4779f76f75e",
        "title": "朝阳对月赞",
        "author": "释智愚",
        "content": "寒暑不到处，山穷石自枯。\n涕零知骨冷，随分着工夫。\n一卷无题目，持来傍石根。\n眼昏嫌字小，华梵恐难分。",
        "dynasty": "宋",
        "collection_info": null
    },
    {
        "uuid": "a6e4ef7603cf249720897b20fe428775",
        "title": "赵州和尚赞",
        "author": "释智愚",
        "content": "眼似鼓椎，头如木杓。\n欲识赵州，八十行脚。",
        "dynasty": "宋",
        "collection_info": null
    },
    {
        "uuid": "94dc6c47b1b31d7a7a51a84fa5e3f544",
        "title": "临际大师赞",
        "author": "释智愚",
        "content": "黄檗棒头，大愚肋下。\n后代儿孙，乌焉成马。",
        "dynasty": "宋",
        "collection_info": null
    },
    {
        "uuid": "6b6e12bdf95a108cd66a97b13ddf3211",
        "title": "普化和尚赞",
        "author": "释智愚",
        "content": "呈真吓杀盘山，对众侮慢临际。\n静处畏影逃形，闹裏掀天扑地。\n镇州城外活埋，至今鸡惊犬吠。",
        "dynasty": "宋",
        "collection_info": null
    },
    {
        "uuid": "ae4d2a6d4955dec5642a3c03a661b8b3",
        "title": "云门大师赞",
        "author": "释智愚",
        "content": "掉发睦州，脱赚灵树。\n赤体露金风，清波无透路。\n阿师脚跛不能行，休对干峯南岳去。",
        "dynasty": "宋",
        "collection_info": null
    },
    {
        "uuid": "d16e2277f7ee73f5269e0ccf021dc907",
        "title": "玄沙和尚赞",
        "author": "释智愚",
        "content": "不出飞猿，皮下有血。\n钓鱼放生，死中得活。\n讥雪峯用力太过，笑灵云根底未彻。\n只知意在鈎头，不觉眼中着屑。\n阿呵呵，谁辨别。\n万顷烟波，一鈎新月。",
        "dynasty": "宋",
        "collection_info": null
    },
    {
        "uuid": "eaafe31ba1f527e6ef7afa3b9be95530",
        "title": "船子和尚赞",
        "author": "释智愚",
        "content": "烟水寒，扁舟小，华亭江上相寻讨。\n负命底劈口一桡，点头处狼藉不少。\n父子怯相酬，谁道翻身早。\n出黄芦，入红蓼。\n收拾丝纶，江天未晓。",
        "dynasty": "宋",
        "collection_info": null
    },
    {
        "uuid": "b4f35191e3245f3250c98a99e64b92fe",
        "title": "太白兴禅师赞",
        "author": "释智愚",
        "content": "泯迹深藏一坞云，仙官何事苦相亲。\n修行不是无灵验，懒作关门闲户人。",
        "dynasty": "宋",
        "collection_info": null
    },
    {
        "uuid": "09088a868833a714e2cfb271aea4a5c3",
        "title": "宗庵主赞",
        "author": "释智愚",
        "content": "袈裟裹草鞋，赤脚桐城走。\n只者破生涯，抵死扬家丑。",
        "dynasty": "宋",
        "collection_info": null
    },
    {
        "uuid": "c1f7d7e0fb3808b661b9872486bcc5b2",
        "title": "慈明圆和尚赞",
        "author": "释智愚",
        "content": "去见神鼎諲，绝叫屋梁倒。\n不得脱手法，打折你馿腰。",
        "dynasty": "宋",
        "collection_info": null
    },
    {
        "uuid": "e08133e22362e55a850f52a5d8682050",
        "title": "杨岐会和尚赞",
        "author": "释智愚",
        "content": "灰头土面，弄假像真。\n三脚馿子，独角麒麟。",
        "dynasty": "宋",
        "collection_info": null
    },
    {
        "uuid": "050fb02d1e3dda753953ce1c0ff68ff1",
        "title": "雪窦显禅师赞",
        "author": "释智愚",
        "content": "凝而不结，混而常清。\n挺然岳立，卒乎砥平。\n拟师之道兮虚空钉橛，美师之德兮色重裏胶青。\n妙高万迭兮春归锦镜，翠螺一抹兮霜后洞庭。\n在彼在此兮初无朕迹，或舒或卷兮水赴沧溟，遐想高躅兮实我法城。",
        "dynasty": "宋",
        "collection_info": null
    },
    {
        "uuid": "b6cfeea1902191bb7d968c5dbd401a9c",
        "title": "黄龙南禅师赞",
        "author": "释智愚",
        "content": "山泐潭之水，奋衡山之云。\n三关多漏网，谁是负恩人，晦堂之下有清新。",
        "dynasty": "宋",
        "collection_info": null
    },
    {
        "uuid": "dea6ab326f7ed063df659e718379372e",
        "title": "白云端和尚赞",
        "author": "释智愚",
        "content": "接纳少机关，勘验无眼目。\n时时膈气筑，只要煨芦菔。",
        "dynasty": "宋",
        "collection_info": null
    },
    {
        "uuid": "7f99a79327121b4cfe29a4183c178af3",
        "title": "保宁勇和尚赞",
        "author": "释智愚",
        "content": "性燥衲僧，佒佯座主。\n抹过村草步头，直下挨肩佛祖。\n杨岐其师，白云其侣。\n一鸣凤台，凌跨今古。",
        "dynasty": "宋",
        "collection_info": null
    },
    {
        "uuid": "0e59a0f4c58bfd44c9c938767824e7e4",
        "title": "五祖演和尚赞",
        "author": "释智愚",
        "content": "师之道兮不可得而称，师之德兮不可得而述。\n师之行兮不可得而闻，师之业兮不可得而见。\n道德行业，闻见称述，世人昭昭然若其。\n荷佛祖慧命于将仆之际，转凡夫于贤圣之域。\n是谓之东山老人，吾不得而知焉。",
        "dynasty": "宋",
        "collection_info": null
    },
    {
        "uuid": "6cf8960cfce793f2192f5fe31073ba73",
        "title": "圆悟勤禅师赞",
        "author": "释智愚",
        "content": "尸碧岩，谤乳窦，击高庵，据瓯阜，此皆人所议论不到。\n说甚么减竈法无文印，尽情约下置而勿论。\n或曰毁誉不在乎两端之间，䖃苴翁别有长处。",
        "dynasty": "宋",
        "collection_info": null
    },
    {
        "uuid": "bc07128fd1b513a1355382b0a406df9c",
        "title": "虎丘隆和尚赞",
        "author": "释智愚",
        "content": "柔弱丰神，骨器刚大。\n小喜多嗔，贵买贱卖。\n形影师资二十年，所以圆悟目之为睡虎者也。",
        "dynasty": "宋",
        "collection_info": null
    },
    {
        "uuid": "09e756166bb41a28e9118d5ead6c0633",
        "title": "宏智禅师赞",
        "author": "释智愚",
        "content": "金凤初鸣，玉人启户。\n露冷风高，子归就父。",
        "dynasty": "宋",
        "collection_info": null
    },
    {
        "uuid": "ce8593253a6db0e800f8ce6e7314390d",
        "title": "大慧禅师赞",
        "author": "释智愚",
        "content": "前无释迦，后无达磨。\n駡雨駡风，祇要做大。\n黑漆竹篦胡打乱打，是佛是魔劈面便唾，因兹天降其咎。\n衡阳梅阳，十七年吞饥忍饿。\n将谓万里生还知非，元来一星子不曾改过。\n者般瞎秃得人憎，天上人间无两箇。\n咄。",
        "dynasty": "宋",
        "collection_info": null
    },
    {
        "uuid": "6a527741d6dd0cd4dda598a67f2138d6",
        "title": "应庵和尚赞",
        "author": "释智愚",
        "content": "奋劈胸拳，捞摸虚空骨髓。\n开活入眼，瞎却自己顶门。\n从兹海涌峯危，是谓东山正续。",
        "dynasty": "宋",
        "collection_info": null
    },
    {
        "uuid": "29d99a02c606e5649431e0987f37e2a1",
        "title": "密庵和尚赞",
        "author": "释智愚",
        "content": "行脚不到大彻堂前，刚要凌灭应庵门户。\n指柳駡杨，吹沙嗅土，却笑谢郎眉忒竖。\n欲识中峯箇裏人，无尾大虫不是虎。",
        "dynasty": "宋",
        "collection_info": null
    },
    {
        "uuid": "4e0ab071ef6ef8f5f0522bc1e90fd4c2",
        "title": "石窗和尚赞",
        "author": "释智愚",
        "content": "秋鹭翘松，寒蟾卧水。\n芝峯老骨虽不在明白里，离娄师旷觅无踪，千古万古祇者是。",
        "dynasty": "宋",
        "collection_info": null
    },
    {
        "uuid": "856692f5dd16a96edf700dff8d58db61",
        "title": "松源和尚赞",
        "author": "释智愚",
        "content": "水庵室裏争锋，一掌打得耳聋。\n从兹唤钟作瓮，灭却杨岐正宗。\n自谓水庵可入，却言不识中峯。",
        "dynasty": "宋",
        "collection_info": null
    },
    {
        "uuid": "7366ae5fb184eef78b58d4f0d3ea8359",
        "title": "运庵先师赞",
        "author": "释智愚",
        "content": "行脚祇参松源，早是信卜卖屋。\n更说东山正传，大似老马嚼粟。\n近人情，无面目，引得儿孙阿辘辘。\n报恩尽力讚扬，也是鹭股割肉。",
        "dynasty": "宋",
        "collection_info": null
    },
    {
        "uuid": "757f7298bebdc03b8fb261e5ea5376df",
        "title": "南明不庵悟和尚赞",
        "author": "释智愚",
        "content": "飞来峯下，打失护身符子。\n南明山中，駡詈三平祖师。\n阐提薄福，俗眼难窥。\n夫是之谓不庵老古锥。",
        "dynasty": "宋",
        "collection_info": null
    },
    {
        "uuid": "bf59bca24ed779e68ab7a97139648d16",
        "title": "南岳修首座赞",
        "author": "释智愚",
        "content": "云雾充饥腹，烟霞补破衣。\n祝融峯顶寺，几度对斜晖。",
        "dynasty": "宋",
        "collection_info": null
    },
    {
        "uuid": "a616ebb623dff9c1539f01d23e5fb05e",
        "title": "灵隠石鼓夷和尚赞",
        "author": "释智愚",
        "content": "面目严冷，狠气如云。\n撺掇翁木大，颠倒上树。\n品藻果駡天，见地不亲。\n咬牙嚙齿，走石飞尘，鹫峰别有劫壶春。",
        "dynasty": "宋",
        "collection_info": null
    },
    {
        "uuid": "d51317da3c6965bf22f09eb033b5c5aa",
        "title": "灵山古云粹法师赞",
        "author": "释智愚",
        "content": "三观互融显其机，十门不二荡其迹。\n如月印水兮光入其微，如春在花兮香袭其裓。\n是谓教庠之英，北峯之嫡。\n描邈将来不如伊，从教大地无人识。",
        "dynasty": "宋",
        "collection_info": null
    },
    {
        "uuid": "2e4880daf0b611c572ae2cab6743dd30",
        "title": "玉泉普明法师赞",
        "author": "释智愚",
        "content": "金石丝竹难以类乎声，碧云清风难以同其调。\n玉光幽洁，花信融通。\n妙在有无外，岂堕空假中。\n张生伏笔，何处形容。\n此是适庵老子之常准，肯与能诗能画者同。\n藉藉流芳灵苑寺，眇然千古仰高踪。",
        "dynasty": "宋",
        "collection_info": null
    },
    {
        "uuid": "52941efb3bc5f690516e508da47e1f20",
        "title": "出山古像赞",
        "author": "释智愚",
        "content": "金钟夜击九重城，六载归来改瘦形。\n待得众生心眼活，雪山依旧碧崚嶒。",
        "dynasty": "宋",
        "collection_info": null
    },
    {
        "uuid": "43023c133f4375297a1eb4926e7d0674",
        "title": "维摩示疾图赞",
        "author": "释智愚",
        "content": "一生口嘴唠嘈，偏要搀行夺市。\n诈病毗耶离城，引得许多闲神野鬼稽首浄名。\n咄，我不识你。",
        "dynasty": "宋",
        "collection_info": null
    },
    {
        "uuid": "21bb60695e0c1fdeb38047a6e277fc57",
        "title": "布袋回头笑髑髅赞",
        "author": "释智愚",
        "content": "咄者髑髅，荒草堆头。\n敛眉一笑，万壑云收。",
        "dynasty": "宋",
        "collection_info": null
    },
    {
        "uuid": "13d92efdce4bea4da14972e246a15b03",
        "title": "三教合一面赞",
        "author": "释智愚",
        "content": "龟证无功，会三归一。\n各有面子，不欲露出。",
        "dynasty": "宋",
        "collection_info": null
    },
    {
        "uuid": "3657aa8572dec055fa03f493ba0b5c49",
        "title": "懒瓒和尚赞",
        "author": "释智愚",
        "content": "枕石苔生，崖藤影绿。\n天书促行，芋子未熟。",
        "dynasty": "宋",
        "collection_info": null
    },
    {
        "uuid": "cbc52484d55e2aa6887309be9ef02ea2",
        "title": "鰕子和尚赞",
        "author": "释智愚",
        "content": "清溪影寒，以鰕为目。\n无柄笊篱，东摝西摝。",
        "dynasty": "宋",
        "collection_info": null
    },
    {
        "uuid": "82a7df8e71e74d8e0069f9de9e0c8f80",
        "title": "郁山主赞",
        "author": "释智愚",
        "content": "略彴蹈翻天地黑，盲馿恶拗弄蹄行。\n从兹不到茶川上，溪水自涵山影清。",
        "dynasty": "宋",
        "collection_info": null
    },
    {
        "uuid": "87f2365eb5683302343c9d7025312c14",
        "title": "政黄牛赞",
        "author": "释智愚",
        "content": "犊角铜瓶挂晓烟，溪山多是往来篇。\n不知底事吟情险，吹落秋风白鸟边。",
        "dynasty": "宋",
        "collection_info": null
    },
    {
        "uuid": "d1f9ce08d863341d79f66af65001897a",
        "title": "朝阳毳衲赞",
        "author": "释智愚",
        "content": "鍼无肉，补不足。\n傍晨曦，倚岩谷。\n怕见黄叶飞，未风先皱眉。",
        "dynasty": "宋",
        "collection_info": null
    },
    {
        "uuid": "b36d9ca9eb70c8eefa401cca869d0274",
        "title": "对月了经赞",
        "author": "释智愚",
        "content": "欲要了，无可了。\n山头月，圆又缺。\n只好罢休看，夜深风露寒。",
        "dynasty": "宋",
        "collection_info": null
    },
    {
        "uuid": "5909ede9b754dbcc2e3a340c46627b0f",
        "title": "寒山拾得赞",
        "author": "释智愚",
        "content": "五峯石上，双涧松边。\n是者伎俩，莫駡丰干。",
        "dynasty": "宋",
        "collection_info": null
    },
    {
        "uuid": "1ad2b974e9238e1afb157f786783fba3",
        "title": "上竺柏庭月法师画像赞",
        "author": "释智愚",
        "content": "厚重如山，宽大如海。\n丹青有神，莫拟其踪。\n僧繇笔妙，难状其迹。\n如上国之春归，香风四吹。\n如银蟾之出水，万象敛影。\n是为三教融通，大法之宗主者也。",
        "dynasty": "宋",
        "collection_info": null
    },
    {
        "uuid": "98f487d9daf8c0a8973162bd7c5f3f55",
        "title": "无准和尚禅者请赞仍侍立赞",
        "author": "释智愚",
        "content": "移圆就方则辛，抑方为圆则苦。\n枘凿不相入，是无准门户。\n五峯峨峨兮等观，万象拨拨兮谁覩。\n霜降水落，子归就父。",
        "dynasty": "宋",
        "collection_info": null
    },
    {
        "uuid": "bb39ea7c210b4b0d65de40f1eb4e5aa8",
        "title": "宝严崇辩讷法师画像赞",
        "author": "释智愚",
        "content": "身槁如柴，眼明如电。\n衡鑑台岭，品藻山外之宗。\n挥呵悟门，不堕文字之相。\n以讷为辩，以戒为碍。\n横拈麈尾雨花倾，万象森罗俱鼎沸。",
        "dynasty": "宋",
        "collection_info": null
    },
    {
        "uuid": "a2beab6e6f59cbf8bf857e63653e645c",
        "title": "宝林远和尚游山像师孙侍行赞",
        "author": "释智愚",
        "content": "德腊俱高，孙枝益茂。\n以勤俭苦节中兴隶业，以老气余韵平视诸方。\n眉棱垂雪，杖竹凝霜。\n步趋有人兮清风可继，澹常古道兮劫外徜徉。",
        "dynasty": "宋",
        "collection_info": null
    },
    {
        "uuid": "78ee0897e7d123fc81097284f141fd47",
        "title": "礼宝峰马大师塔",
        "author": "释智愚",
        "content": "舌贯鼻端，牛行虎视。\n祇者形模，转增聋戾。\n万丈寒潭兮泐水无波，千仞宝山兮浮图锁翠，八十四人兮犹居学地。",
        "dynasty": "宋",
        "collection_info": null
    },
    {
        "uuid": "d47fa049f77c0a85b32b0fa4c13160ae",
        "title": "礼大梅常禅师塔",
        "author": "释智愚",
        "content": "鼯鼠声中，颠来倒去。\n马颔馿腮，不须解註。",
        "dynasty": "宋",
        "collection_info": null
    },
    {
        "uuid": "dda2a9edeba4a07b204718ac8768a126",
        "title": "礼龙牙遁禅师塔",
        "author": "释智愚",
        "content": "翠微际北腕头短，洞水逆流方到家。\n年老脚跟宜着袜，不能随处蹈泥沙。",
        "dynasty": "宋",
        "collection_info": null
    },
    {
        "uuid": "5f512c100a6965df5e9d7a29c04829fe",
        "title": "礼石霜千僧冢塔",
        "author": "释智愚",
        "content": "万指恬然一路归，髑髅对对眼如眉。\n须知一色明边外，生死如何构得伊。",
        "dynasty": "宋",
        "collection_info": null
    },
    {
        "uuid": "02004708c4721d5dfd6c45b531aa75f6",
        "title": "礼石霜慈明大师塔",
        "author": "释智愚",
        "content": "水绕山围狮子窟，赫赫金毛从此出。\n野犴既死狐兔悲，天下丛林闹聒聒。\n我来不敢重步行，森严匝匝清风生。\n三拜无言出门去，烟笛一声牛背横。",
        "dynasty": "宋",
        "collection_info": null
    },
    {
        "uuid": "3fed5b8558e2b957d8653876a7cfb840",
        "title": "礼明招谦禅师塔",
        "author": "释智愚",
        "content": "藤深蔓短塔纍纍，以眼名龙恐是伊。\n放下泥盘叉手笑，阿师曾误矮阇梨。",
        "dynasty": "宋",
        "collection_info": null
    },
    {
        "uuid": "c4a9786fa23a772cdfec2cface45d7d1",
        "title": "礼牧护和尚定身塔",
        "author": "释智愚",
        "content": "牧牧纯来岁月多，至今殻漏未消磨。\n莫嫌截断苏溪水，尚有禅岩挂绿萝。",
        "dynasty": "宋",
        "collection_info": null
    },
    {
        "uuid": "739a9bd205e041e77e2b27a0b6d3c214",
        "title": "礼明教大师塔",
        "author": "释智愚",
        "content": "道树将摧皇佑间，力扶危处几多难。\n因思今日安然者，忍数空庭竹几竿。",
        "dynasty": "宋",
        "collection_info": null
    },
    {
        "uuid": "4eafeadf0dd36ab45b860d6b8d6eae30",
        "title": "觉范和尚塔在同安",
        "author": "释智愚",
        "content": "说文字禅笼络虚空，駡古塔主不明要旨。\n褒贬抑扬，流行坎止。\n栖凤岩高插杳冥，落花啼鸟谁相委。",
        "dynasty": "宋",
        "collection_info": null
    },
    {
        "uuid": "8630cb84ac2da6284eed93f1c7911418",
        "title": "释雪窦革辙二门",
        "author": "释智愚",
        "content": "迦叶聆筝起舞，渊明闻钟皱眉。\n息耕斗室危坐，半窗冻日熙熙。",
        "dynasty": "宋",
        "collection_info": null
    },
    {
        "uuid": "7f270c26c059e23fb65c882aec09f6f7",
        "title": "大功不宰",
        "author": "释智愚",
        "content": "碧玉溪头黄叶村，不闻花鸟到篱门。\n憨眠似觉底时节，山月半规新吐痕。",
        "dynasty": "宋",
        "collection_info": null
    },
    {
        "uuid": "318fcba6862555888bc79c2a7c197427",
        "title": "善应无方",
        "author": "释智愚",
        "content": "两脚蹒跚林叶稀，去来初不涉离微。\n灵机未转已先照，踪迹拟从何处归。",
        "dynasty": "宋",
        "collection_info": null
    },
    {
        "uuid": "a9e94f6c9dba4b265ebb2073f4bb131e",
        "title": "缘对",
        "author": "释智愚",
        "content": "石床偃月梦魂冷，溪水写真癯影清。\n平生矻矻自忘我，世外不知谁可盟。",
        "dynasty": "宋",
        "collection_info": null
    },
    {
        "uuid": "dbc3d82abf23370c8a9d4ae545959e2d",
        "title": "君子有所思",
        "author": "释智愚",
        "content": "孤舟十万里，委命在危流。\n五叶芬芳后，神州法已秋。",
        "dynasty": "宋",
        "collection_info": null
    },
    {
        "uuid": "f5d1518831f23a8053a35aa736e6b4be",
        "title": "阅宗镜录",
        "author": "释智愚",
        "content": "百卷非文字，精探海藏深。\n老胡三寸舌，镜主几生心。\n力破尘劳网，能销旷劫金。\n归原何所似，花底啭灵禽。",
        "dynasty": "宋",
        "collection_info": null
    },
    {
        "uuid": "ee176e61f4d05729da28ec508a8b65d5",
        "title": "铸印",
        "author": "释智愚",
        "content": "袍着金花勒小骢，扬鞭几度月明中。\n黄河界上空来往，直至如今未树功。",
        "dynasty": "宋",
        "collection_info": null
    },
    {
        "uuid": "7a342d3bdbbba67d44bc53b8df2a74c5",
        "title": "销印",
        "author": "释智愚",
        "content": "铁鞋无底饱风霜，岁晚归来卧石床。\n一对眼睛乌律律，半随云影挂寒堂。",
        "dynasty": "宋",
        "collection_info": null
    },
    {
        "uuid": "87f29cbc53236c5475bfdfa1ea4578fa",
        "title": "回鴈峰晚望",
        "author": "释智愚",
        "content": "孤筇影落清湘外，看尽归云敛復翔。\n身世悠悠心自许，几回到此立斜阳。",
        "dynasty": "宋",
        "collection_info": null
    },
    {
        "uuid": "29d78c0409fab670c3bca091be16182c",
        "title": "衡阳庞居士庵",
        "author": "释智愚",
        "content": "居士当年错用心，浑家不睦到如今。\n摝篱柄短无人买，空自萧萧风满林。",
        "dynasty": "宋",
        "collection_info": null
    },
    {
        "uuid": "84d434561cfe9c7b68adc64825d6921d",
        "title": "登祝融峰",
        "author": "释智愚",
        "content": "南岳诸峯七十二，惟有祝融峯最高。\n九千七百三十丈，下视寰海如秋豪。\n岷峨华顶远俯伏，九华五老来相朝。\n上封老僧日无事，兴来以手摩云霄。",
        "dynasty": "宋",
        "collection_info": null
    },
    {
        "uuid": "d95ad60db9451f1367737e7c0bb7f4db",
        "title": "方广寺",
        "author": "释智愚",
        "content": "云中玉磬无时响，木末金灯永夜明。\n胜地正缘人罕到，古今门户未尝扃。",
        "dynasty": "宋",
        "collection_info": null
    },
    {
        "uuid": "f33a3048fc22e225770a52eccac64a01",
        "title": "访赵野云不值",
        "author": "释智愚",
        "content": "久思闲对老维摩，欲话众生病痛多。\n丈室无端铁门限，未应容易野人过。",
        "dynasty": "宋",
        "collection_info": null
    },
    {
        "uuid": "110abb4bfc37dcc28ba12ae927e6b2e8",
        "title": "圆书记之钱唐",
        "author": "释智愚",
        "content": "谁管鮎鱼上竹竿，拚身捱得髑髅干。\n者回归去西湖上，犊草鸥波不乱看。",
        "dynasty": "宋",
        "collection_info": null
    },
    {
        "uuid": "d2869b4579ca95766bcbb0a4e974c4ba",
        "title": "弥藏主归潮阳",
        "author": "释智愚",
        "content": "穆穆丛林见老成，江湖约我復同盟。\n鰐乡未话腥风起，春雪初消好问程。",
        "dynasty": "宋",
        "collection_info": null
    },
    {
        "uuid": "8f9d19276d60d8506f00412dbd8c1569",
        "title": "断桥",
        "author": "释智愚",
        "content": "瞎馿一蹈两头空，便与寻常路不同。\n寸步却成千里隔，纷纷多在半途中。",
        "dynasty": "宋",
        "collection_info": null
    },
    {
        "uuid": "cd3c98af5c83ab62f1a62d0f59854cd4",
        "title": "访南湖晦岩讲主",
        "author": "释智愚",
        "content": "讲堂迷却散花人，百万茫茫徒苦辛。\n绝处逢生机路活，定应尊者是前身。",
        "dynasty": "宋",
        "collection_info": null
    },
    {
        "uuid": "4ae0941e84d7f28d1331b036ae8d855e",
        "title": "谢戴悟庵",
        "author": "释智愚",
        "content": "深荷城东老浄名，菜园舍了又斋僧。\n磨刀石子看看尽，居士肝心铁打成。",
        "dynasty": "宋",
        "collection_info": null
    },
    {
        "uuid": "fca1683a41a41124b4428a8db2ca9f29",
        "title": "观山水图留休禅者",
        "author": "释智愚",
        "content": "近远何多趣，难将尺寸求。\n向来披岳顶，今已徧神州。\n水肃苍林晚，寒生玉井秋。\n圆蒲冷相对，时与话峯头。",
        "dynasty": "宋",
        "collection_info": null
    },
    {
        "uuid": "c480ee6694e246d1831be6b2d047ea8f",
        "title": "求猫子",
        "author": "释智愚",
        "content": "堂上新生虎面狸，千金许我不应移。\n家寒故是无偷鼠，要见翻身上树时。",
        "dynasty": "宋",
        "collection_info": null
    },
    {
        "uuid": "81aea256daa8dce2a5230a83d100e25d",
        "title": "通禅客进纳",
        "author": "释智愚",
        "content": "衲僧肘后箇灵符，谁管从前有与无。\n片板不能担到底，又来依样画葫芦。",
        "dynasty": "宋",
        "collection_info": null
    },
    {
        "uuid": "2c931eb85d7c3533bb66e447983c3cde",
        "title": "送僧见龙泉不庵",
        "author": "释智愚",
        "content": "太阿横按血淋漓，铁作心肝也皱眉。\n入得门来翻死款，不庵未必肯饶伊。",
        "dynasty": "宋",
        "collection_info": null
    },
    {
        "uuid": "041d3cc59cfcef2abc3dd26ebea54c12",
        "title": "阄观音背水陆帧",
        "author": "释智愚",
        "content": "吉祥大士舍全身，要使迷途脱苦轮。\n无奈众生难教化，天堂地狱又重新。",
        "dynasty": "宋",
        "collection_info": null
    },
    {
        "uuid": "b2fdf6159b0fe61ed92399cf7df950f0",
        "title": "霞谷清夜",
        "author": "释智愚",
        "content": "执昼藴丘壑，冥机未策勋。\n瓦匜消古篆，石榻伴归云。\n胜事知如许，余生无所闻。\n灯花冷相笑，何可补毫分。",
        "dynasty": "宋",
        "collection_info": null
    },
    {
        "uuid": "d4972a0c132dc405c3eb30666ca46fe8",
        "title": "送先侍者",
        "author": "释智愚",
        "content": "半怯春寒病未苏，出门无力为三呼。\n诸方辣手如灵验，秋晚应归捋虎鬚。",
        "dynasty": "宋",
        "collection_info": null
    },
    {
        "uuid": "6a3e11c6a577a054ae51b591f181e8cb",
        "title": "送文瘦牛",
        "author": "释智愚",
        "content": "一味清寒骨拄皮，且无心力去扶犁。\n江湖尽尽有闲地，况是春风草长时。",
        "dynasty": "宋",
        "collection_info": null
    },
    {
        "uuid": "e505a7fae987d25dde3a7c3f4e2ff770",
        "title": "玄黄不真",
        "author": "释智愚",
        "content": "万物自全璧，蒙庄安可齐。\n月高松影细，风急鴈行低。\n谁把丹青入，难将竹帛题。\n寒山应笑我，携手隔云泥。",
        "dynasty": "宋",
        "collection_info": null
    },
    {
        "uuid": "d7314612d9e6aa02e81dcf59361033ba",
        "title": "黑白何咎",
        "author": "释智愚",
        "content": "世事乱如麻，情人未到家。\n连延深院雨，滴碎后庭花。\n旧话几时别，音书未有涯。\n暝烟将四合，何处起胡笳。",
        "dynasty": "宋",
        "collection_info": null
    },
    {
        "uuid": "962a98f6ed1c6dca04417d7d71591946",
        "title": "谢芝峰交承惠茶",
        "author": "释智愚",
        "content": "拣芽芳字出山南，真味那容取次参。\n曾向松根烹瀑雪，至今齿颊尚余甘。",
        "dynasty": "宋",
        "collection_info": null
    },
    {
        "uuid": "78d5bd45fad2bbaae856f187aaf757c4",
        "title": "棘林",
        "author": "释智愚",
        "content": "海凤飞来不敢栖，旧条新刺利如锥。\n茫茫出得出不得，只许拚身到者知。",
        "dynasty": "宋",
        "collection_info": null
    },
    {
        "uuid": "c08facd2029cab8652879faafcedf4ae",
        "title": "赵开府访霞谷次韵谢之",
        "author": "释智愚",
        "content": "旌幢天外见，缥缈谷中来。\n望重草先偃，山灵云自开。\n禅衣坐幽石，椶柄拂清埃。\n勋业凌烟上，难教隠钓台。",
        "dynasty": "宋",
        "collection_info": null
    },
    {
        "uuid": "215833280bcff9212f4ba1835f0f51c0",
        "title": "茶寄楼司令",
        "author": "释智愚",
        "content": "暖风雀舌闹芳丛，出焙封题献至公。\n梅麓自来调鼎手，暂时勺水听松风。",
        "dynasty": "宋",
        "collection_info": null
    },
    {
        "uuid": "da48dbcc5562c6b925dd68b433fc37f7",
        "title": "送鉴座主",
        "author": "释智愚",
        "content": "纸灯吹灭尚迂回，直至如今心未灰。\n台石藓花将半蚀，不知焚钞復谁来。",
        "dynasty": "宋",
        "collection_info": null
    },
    {
        "uuid": "6c388a96179e8723d135aad66dc4bf80",
        "title": "僧礼补陀",
        "author": "释智愚",
        "content": "孤踪抹过海门东，吴越溪山几万重。\n一拜起来还一拜，不知何处见圆通。",
        "dynasty": "宋",
        "collection_info": null
    },
    {
        "uuid": "949e00e7e6e1cbb649e548b244e853d0",
        "title": "送腾禅者",
        "author": "释智愚",
        "content": "别我芝岩旧主情，松堂月冷露华清。\n古桐高佩知何处，会听百滩流水声。",
        "dynasty": "宋",
        "collection_info": null
    },
    {
        "uuid": "d28236c3617b16ffd02cf6f5f12ed6dd",
        "title": "游栖霞观",
        "author": "释智愚",
        "content": "海上多幽蹟，寻碑始得名。\n仙成丹竈冷，霞暖地花生。\n有鹤久不死，见人长欲鸣。\n坛西羽衣子，知我不虚行。",
        "dynasty": "宋",
        "collection_info": null
    },
    {
        "uuid": "2ab708c36c4c92039094b5ada6cde207",
        "title": "僧之金陵",
        "author": "释智愚",
        "content": "良宵桂月耿中庭，蛩在青莎叶底鸣。\n别我寸心如寸铁，不知南国几多程。",
        "dynasty": "宋",
        "collection_info": null
    },
    {
        "uuid": "48220db9a04072ed9a6f15e61430a50f",
        "title": "寄晦岩佛光法师",
        "author": "释智愚",
        "content": "对文笺释通人到，破句分科作者难。\n不见澧阳焚钞者，棒头拈出尚寒酸。",
        "dynasty": "宋",
        "collection_info": null
    },
    {
        "uuid": "77482bd7f8b71bfb63d6817ed047c545",
        "title": "昌老号竹溪",
        "author": "释智愚",
        "content": "疏疏绿影酿寒清，高节虚心久得名。\n不见月明流水处，好风时引凤雏声。",
        "dynasty": "宋",
        "collection_info": null
    },
    {
        "uuid": "8f4090782bab244ecc9d480ce2df223d",
        "title": "潭老号古渊",
        "author": "释智愚",
        "content": "蛟龙窟宅初无底，神禹难穷浅与深。\n好把凝流消息子，沛然为雨活丛林。",
        "dynasty": "宋",
        "collection_info": null
    },
    {
        "uuid": "fedaa3115c52c45f8fc4aca9429ebc46",
        "title": "溥禅者西还",
        "author": "释智愚",
        "content": "梅影稀疏兰叶香，吴中水草越中行。\n荒田触目无人拣，款款归来带月耕。",
        "dynasty": "宋",
        "collection_info": null
    },
    {
        "uuid": "785a9c35db3b4626add4c799b6553853",
        "title": "僧字止中",
        "author": "释智愚",
        "content": "炼实而食，择木而栖。\n灵灵自晦，物物难齐。\n秋敛巢虚睡稳，梦破月印清溪。",
        "dynasty": "宋",
        "collection_info": null
    },
    {
        "uuid": "0cb44a3eed88cc600da4edd06b14e626",
        "title": "阅侍者镜潭",
        "author": "释智愚",
        "content": "雨过天风静，波光似铸成。\n不须频鑑照，妍丑自分明。",
        "dynasty": "宋",
        "collection_info": null
    },
    {
        "uuid": "f0be925b13b333f7536ae837310413b5",
        "title": "牧童",
        "author": "释智愚",
        "content": "烟暖溪头草正肥，尽教牛饱卧晴曦。\n捲桐又入深深坞，吹尽春风不自知。",
        "dynasty": "宋",
        "collection_info": null
    },
    {
        "uuid": "7079f4fceded5ea0313502220804c7d0",
        "title": "渔父",
        "author": "释智愚",
        "content": "菰蒲叶冷暮天低，断岸舟横水四围。\n祇有一竿湘楚竹，未尝容易下渔矶。",
        "dynasty": "宋",
        "collection_info": null
    },
    {
        "uuid": "6749032cd183b4501f83bd327ae923e6",
        "title": "曾禅人唯之",
        "author": "释智愚",
        "content": "当头一诺未为亲，大道难将语默分。\n不听晚风江上笛，一声吹破碧天云。",
        "dynasty": "宋",
        "collection_info": null
    },
    {
        "uuid": "1d1317a8ff6540d4690791abb38e4a85",
        "title": "楫禅人之太白",
        "author": "释智愚",
        "content": "明明不可铭，断续復谁听。\n海上有痴绝，山中无白丁。\n天风生寂籁，霜月下寒汀。\n子去忘幽讨，重岩犹未扃。",
        "dynasty": "宋",
        "collection_info": null
    },
    {
        "uuid": "e4bfb96b59e11a869289d68855042a0d",
        "title": "万松山赠张省元",
        "author": "释智愚",
        "content": "钻仰无门扉不通，静如古井鑑秋容。\n乐天自得道中术，时引清风吹万松。",
        "dynasty": "宋",
        "collection_info": null
    },
    {
        "uuid": "18eaee4da10769d227abc5907fc74cfa",
        "title": "僧游台鴈",
        "author": "释智愚",
        "content": "音旨双消不可闻，捲衣南去与谁论。\n龙湫水涩石桥滑，得路应敲尊者门。",
        "dynasty": "宋",
        "collection_info": null
    },
    {
        "uuid": "a6542006896092a4ded947b0724de2fe",
        "title": "床屏怪松",
        "author": "释智愚",
        "content": "蛟干虬枝巧作蟠，鳞鳞鬣鬣自生寒。\n卧间不致为妖去，只就涛声起处看。",
        "dynasty": "宋",
        "collection_info": null
    },
    {
        "uuid": "287af042c10c2e7752873f953ed57033",
        "title": "僧归越",
        "author": "释智愚",
        "content": "露激风抟岸草秋，揽衣何处上兰舟。\n无方始是知方者，莫效支师泥沃洲。",
        "dynasty": "宋",
        "collection_info": null
    },
    {
        "uuid": "4fe866d217278d58c560c65cce1bc095",
        "title": "远尘轩",
        "author": "释智愚",
        "content": "开窗种修竹，凿石构方池。\n良夜月来此，劳生几箇知。",
        "dynasty": "宋",
        "collection_info": null
    },
    {
        "uuid": "a25e7673126182b1065907141697854e",
        "title": "游金华洞天",
        "author": "释智愚",
        "content": "飕飕崖溜静边闻，到此仙凡咫尺分。\n鹤驾朝真何日返，洞门终日锁寒云。",
        "dynasty": "宋",
        "collection_info": null
    },
    {
        "uuid": "302665863e8dcbbfc992e8ad4a58cae3",
        "title": "寄婺守赵玉堂",
        "author": "释智愚",
        "content": "儒释同科到者稀，道融冰雪鑑精微。\n和平堂上公余坐，静看寒云片片归。",
        "dynasty": "宋",
        "collection_info": null
    },
    {
        "uuid": "587aff6b325367fd8641f928c7b2cebc",
        "title": "题书画什后",
        "author": "释智愚",
        "content": "发挥多古迹，优彼色丝辞。\n逸少观鹅处，玄晖纵墨时。\n室虚蛟自触，神久树生悲。\n得处何机感，寻披当尔思。",
        "dynasty": "宋",
        "collection_info": null
    },
    {
        "uuid": "1daea1653695e75aa8a23982af3f36bf",
        "title": "冬夜示俊侍者",
        "author": "释智愚",
        "content": "守得乌薪暖气回，夜深寒重易成灰。\n因思百丈重挑拨，转使沩山眼不开。",
        "dynasty": "宋",
        "collection_info": null
    },
    {
        "uuid": "f620500b7b6888fcc35fe622afe015b4",
        "title": "灵竺权衡之访婺守会双林",
        "author": "释智愚",
        "content": "不将一字显今宗，随处溪山老眼中。\n想见金华旧知己，未容明月照归篷。",
        "dynasty": "宋",
        "collection_info": null
    },
    {
        "uuid": "496dd05b7f7e87ab1c3790bd8a838c9d",
        "title": "西蜀言道士昔同夏岳山三十年后着僧伽梨衣復会于双林",
        "author": "释智愚",
        "content": "不拜星坛不步虚，裂冠来下死工夫。\n地炉深处烧红叶，曾记三生旧话无。",
        "dynasty": "宋",
        "collection_info": null
    },
    {
        "uuid": "0d3f15c25d06a71195441a6c11cc7f65",
        "title": "演僧史钱月林",
        "author": "释智愚",
        "content": "浚发灵机口角边，断崖飞瀑逼人寒。\n若言列祖有传受，迦叶无因倒剎竿。",
        "dynasty": "宋",
        "collection_info": null
    },
    {
        "uuid": "eaf04b9b0af40d3758758478dd0de9a8",
        "title": "渊禅人之乳峰",
        "author": "释智愚",
        "content": "渊默雷声善发机，钝根难下顶门椎。\n青霜黄叶压穷野，急急归来见隠之。",
        "dynasty": "宋",
        "collection_info": null
    },
    {
        "uuid": "4691adbaf58450052b55f4427f68022b",
        "title": "罗汉树",
        "author": "释智愚",
        "content": "稽首如来种，悲生末世中。\n枝枝成小果，叶叶现神通。\n海月分清影，天香逐晓风。\n愿惟迷己者，覩此出樊笼。",
        "dynasty": "宋",
        "collection_info": null
    },
    {
        "uuid": "d777987f683da58c44d4508796a0fab5",
        "title": "上四明守黄侍郎辞延福  其一",
        "author": "释智愚",
        "content": "雨化仁陶德愈馨，如春物物自生成。\n昔年秀水曾观政，却与鄞江一样清。",
        "dynasty": "宋",
        "collection_info": null
    },
    {
        "uuid": "f2092dd1256f6547a5293edbc0f77966",
        "title": "上四明守黄侍郎辞延福  其二",
        "author": "释智愚",
        "content": "石床久矣卧云林，六十银丝两鬓侵。\n海上浮杯心已息，掬溪容我窃棠阴。",
        "dynasty": "宋",
        "collection_info": null
    },
    {
        "uuid": "f26d965dc8925eff281356b863888f30",
        "title": "寄寂照庵主",
        "author": "释智愚",
        "content": "远引高踪继覆盆，一龛枯寂是前身。\n秀峯影裏闲揩眼，见尽深云未到人。",
        "dynasty": "宋",
        "collection_info": null
    },
    {
        "uuid": "2612a22a733e63f07e2255fcca6cc11e",
        "title": "示祖躬禅人",
        "author": "释智愚",
        "content": "祖意明明在尔躬，视之不见用无穷。\n拟心更欲重提掇，一片惊秋叶堕空。",
        "dynasty": "宋",
        "collection_info": null
    },
    {
        "uuid": "16324583f0148440dc73a84ce227fe56",
        "title": "安座主更衣",
        "author": "释智愚",
        "content": "良遂曾敲麻谷门，不相漫处主宾分。\n子来亲见虚堂叟，两耳垂肩坐白云。",
        "dynasty": "宋",
        "collection_info": null
    },
    {
        "uuid": "8ba3be7f6f146a63fe4bd4206ea5a5f2",
        "title": "天竺送僧之昌邑",
        "author": "释智愚",
        "content": "肃然凝目引秋光，帆过东溟白鸟行。\n不即不离虽自肯，海山谁为说经王。",
        "dynasty": "宋",
        "collection_info": null
    },
    {
        "uuid": "19f284dec8fef3277ba5d5bf35117350",
        "title": "动静双照",
        "author": "释智愚",
        "content": "举息冥方所，徒称宋地僧。\n百年应自掷，一饭若为凭。\n风暖斗山鹊，烟消露石棱。\n分甘云水共，终日任腾腾。",
        "dynasty": "宋",
        "collection_info": null
    },
    {
        "uuid": "a0848a457f410665fae2f2bf295ca4da",
        "title": "物我两忘",
        "author": "释智愚",
        "content": "居常多不器，情谓尽方知。\n有眼挂空壁，无心合祖师。\n衲穿随手补，客至下阶迟。\n或问虚堂叟，慇懃说向伊。",
        "dynasty": "宋",
        "collection_info": null
    },
    {
        "uuid": "35aaafadd85c83af7c2a00e1365ac339",
        "title": "慧禅人之万年",
        "author": "释智愚",
        "content": "鼠入钱筒伎已穷，十年踪迹眼头空。\n如今又问平田路，山舍半吹黄叶风。",
        "dynasty": "宋",
        "collection_info": null
    },
    {
        "uuid": "d2b3843ffddaa6e8df13364af4b97b40",
        "title": "示明禅者",
        "author": "释智愚",
        "content": "面壁风规久寂寥，儿孙旋旋立新条。\n不知断臂缘何事，血洒空庭雪未消。",
        "dynasty": "宋",
        "collection_info": null
    },
    {
        "uuid": "31eb9d1d3df41a449be47cf904eaa0f8",
        "title": "齐禅者之道场",
        "author": "释智愚",
        "content": "峯从险处自孤起，石到虎边飞冽泉。\n门户既难子宜去，莫辞深雪立庭前。",
        "dynasty": "宋",
        "collection_info": null
    },
    {
        "uuid": "dbebe997379bdfa3a1c50ac0b7d24f8e",
        "title": "厉道人字弗云",
        "author": "释智愚",
        "content": "身堕虚空如梦觉，万机截断任天真。\n单单留得孃生口，箇事如何说向人。",
        "dynasty": "宋",
        "collection_info": null
    },
    {
        "uuid": "d2afbcfead24d5920f824b1396c78b06",
        "title": "灵山听猿斋祖首座号无传",
        "author": "释智愚",
        "content": "龙猛因缘会北斋，轰轰南岳到荆溪。\n宏纲若谓无人举，谁听孤猿月下啼。",
        "dynasty": "宋",
        "collection_info": null
    },
    {
        "uuid": "db8baddeabee7bab8f48ed1a32dd7118",
        "title": "酬觉如居士",
        "author": "释智愚",
        "content": "觉体如如不变时，能驱万象入毫釐。\n毗耶城裏无人识，一默雷轰只自知。",
        "dynasty": "宋",
        "collection_info": null
    },
    {
        "uuid": "cfaef465b0dbabb74ed3071fb2df1bcf",
        "title": "北山庵居",
        "author": "释智愚",
        "content": "祖担终难荷，岩栖尽可攀。\n爱闲嫌日短，遇兴不知还。\n谷啸风搏虎，窗明月启关。\n余生无异念，赢得放疏顽。",
        "dynasty": "宋",
        "collection_info": null
    },
    {
        "uuid": "ed84ed996f46183797f4c3f4c19af8a4",
        "title": "恭钦二禅人之长庚",
        "author": "释智愚",
        "content": "难兄难弟未全知，毒种从来眼戴眉。\n若到鄞江有云处，九峯寒碧锁清池。",
        "dynasty": "宋",
        "collection_info": null
    },
    {
        "uuid": "7db9ae9d8c1e4344080bce0a96d65fba",
        "title": "访月上人幽室",
        "author": "释智愚",
        "content": "竹裏池清云屋深，万机冥合道人心。\n有门不是无人到，自是灵踪不可寻。",
        "dynasty": "宋",
        "collection_info": null
    },
    {
        "uuid": "7083e3cb91691e18622f6641cb3e704e",
        "title": "寄东湖溥侍者",
        "author": "释智愚",
        "content": "声前未举已先知，曾用输机陷国师。\n险处与谁分胜负，苹花汀草暗相宜。",
        "dynasty": "宋",
        "collection_info": null
    },
    {
        "uuid": "b22a5f413eda6a5e47b18b364edfb3bf",
        "title": "送泰阇梨",
        "author": "释智愚",
        "content": "井梧初堕别芝园，椶笠秋行过海边。\n沙上有人搏律虎，谓言经钞未曾诠。",
        "dynasty": "宋",
        "collection_info": null
    },
    {
        "uuid": "92d997b765b29bd27ac1490bf5336e8d",
        "title": "送泾禅者",
        "author": "释智愚",
        "content": "白鸟明边秋思远，逢人未话齿先寒。\n他年祖室争头角，云外归来略借看。",
        "dynasty": "宋",
        "collection_info": null
    },
    {
        "uuid": "fc5c1576283798ccb5f3a39de1cb8932",
        "title": "溥禅人归疏山",
        "author": "释智愚",
        "content": "故山临汝梦秋江，况是蛩吟月到窗。\n不住京华南荡寺，法身归去问枯桩。",
        "dynasty": "宋",
        "collection_info": null
    },
    {
        "uuid": "6df46391bf2f3de0f07a1300f063af05",
        "title": "立禅人平山",
        "author": "释智愚",
        "content": "依依远势接云根，有路何曾气急人。\n泽广既知藏不得，异花灵草自生春。",
        "dynasty": "宋",
        "collection_info": null
    },
    {
        "uuid": "dd07b55fea9a1c9378fefa906299fba6",
        "title": "宣知客归江心",
        "author": "释智愚",
        "content": "风帽云巾历所期，问津何似到家时。\n曲阑半倚垂杨外，潮落潮生祇自知。",
        "dynasty": "宋",
        "collection_info": null
    },
    {
        "uuid": "2c1ce987a1c3e51b5f17688001e4156c",
        "title": "寄节维那",
        "author": "释智愚",
        "content": "几度忘言话克宾，丛林音响许谁闻。\n海山秋夜对孤月，应记北高峯顶云。",
        "dynasty": "宋",
        "collection_info": null
    },
    {
        "uuid": "6bfb2d09ef762149894c229916df5f9c",
        "title": "酬李新恩惠竹杖",
        "author": "释智愚",
        "content": "一枝苍玉寄宵人，远胜邛州九节纹。\n添得老来山水兴，指空敲石看飞云。",
        "dynasty": "宋",
        "collection_info": null
    },
    {
        "uuid": "412dbfad8615fea75fc7b2ef0d2d214d",
        "title": "元藏主游方",
        "author": "释智愚",
        "content": "駡詈瞿昙说脱空，年来分外恶情悰。\n吴山越水相逢着，放出蟭螟咬大虫。",
        "dynasty": "宋",
        "collection_info": null
    },
    {
        "uuid": "3bab59b4aa0c7226e453c3c1e08598af",
        "title": "得颐",
        "author": "释智愚",
        "content": "地窄天宽古所闻，诛茅分得半溪云。\n有时梦觉萝窗底，懒听前峯鹿叫羣。",
        "dynasty": "宋",
        "collection_info": null
    },
    {
        "uuid": "e02ee138e3778cfe5972b347bf665f5e",
        "title": "冷泉送文禅者之天台",
        "author": "释智愚",
        "content": "惠理呼猿日，葛仙成道时。\n地胜人难到，去来谁得知。",
        "dynasty": "宋",
        "collection_info": null
    },
    {
        "uuid": "6dbaff8359407876488da838c3639778",
        "title": "送信禅人",
        "author": "释智愚",
        "content": "诚信之言是道根，出门句子要区分。\n溪山到眼知惭愧，莫学丛林饱见闻。",
        "dynasty": "宋",
        "collection_info": null
    },
    {
        "uuid": "5a80a77c5b64762a350bbcaf17bd4c21",
        "title": "正禅者归庵",
        "author": "释智愚",
        "content": "方广灵踪为绝槩，到者纷纷殊不会。\n乱云深处着禅庵，狐猿啼在萝窗外。",
        "dynasty": "宋",
        "collection_info": null
    },
    {
        "uuid": "4da0f0634bbd9e92db166d727b4104bb",
        "title": "文禅人临哀北堂",
        "author": "释智愚",
        "content": "捲衣东去泪沾巾，兰谷风香二月春。\n天地豁空舒笑眼，不知谁是报亲人。",
        "dynasty": "宋",
        "collection_info": null
    },
    {
        "uuid": "ed1364edb5f3a2c01e9e326c17b03ffd",
        "title": "寄雪窦足首座",
        "author": "释智愚",
        "content": "光芒曾不着纤埃，拂拭磨砻心已灰。\n秋夜不禁猿啸月，与谁同上妙高台。",
        "dynasty": "宋",
        "collection_info": null
    },
    {
        "uuid": "3a85a998073cdb7620b3bfe22a321adc",
        "title": "衍巩珙三禅德之国清",
        "author": "释智愚",
        "content": "谁知三隠寂寥中，因话寻盟别鹫峯。\n相送当门有修竹，为君叶叶起清风。",
        "dynasty": "宋",
        "collection_info": null
    },
    {
        "uuid": "3ed65f867a741c28674ea7c5cb219d51",
        "title": "送僧之严",
        "author": "释智愚",
        "content": "对蒲方话萝窗底，又握山藤破晓烟。\n领取桐江到家句，子规啼在月明前。",
        "dynasty": "宋",
        "collection_info": null
    },
    {
        "uuid": "253425f4ba607cf4567a0da24700d463",
        "title": "送逢侍者",
        "author": "释智愚",
        "content": "销铄精微復见人，青鞋蹈破几重云。\n鹫峰孤顶来辞我，祇有秋光可共分。",
        "dynasty": "宋",
        "collection_info": null
    },
    {
        "uuid": "c1bc3c9235c58b83f8436632f6dcdcc2",
        "title": "本禅人烂柴",
        "author": "释智愚",
        "content": "祇为到头干不尽，纵饶见火亦难吹。\n年来岁往消磨去，不许春风管带伊。",
        "dynasty": "宋",
        "collection_info": null
    },
    {
        "uuid": "23ed2db96fb639da11e20ec52dbddbd7",
        "title": "崖泉应虚室",
        "author": "释智愚",
        "content": "天籁发中静，峰高远出云。\n有来非眼听，无处足心闻。\n蒲冷禅衣弊，窗虚月影分。\n大功终不宰，纵尔自云云。",
        "dynasty": "宋",
        "collection_info": null
    },
    {
        "uuid": "fc88214ca25af2e3dab5a31ee7155ad4",
        "title": "题渔矶",
        "author": "释智愚",
        "content": "秋竿倚石台，沙鸟暗相猜。\n一草有时动，几朝鱼不来。",
        "dynasty": "宋",
        "collection_info": null
    },
    {
        "uuid": "893adeb7691b2a3cd74a0d034ee3b994",
        "title": "电岩相者",
        "author": "释智愚",
        "content": "妙处未形三寸舌，神眸一烁更无余。\n季咸退舍许负死，湖海识人方见渠。",
        "dynasty": "宋",
        "collection_info": null
    },
    {
        "uuid": "d4e83a43b37508a486858696486e754b",
        "title": "大义庵主",
        "author": "释智愚",
        "content": "山根旋缚尖头屋，溪上新开数亩田。\n老矣不能重展手，倚筇凝目送寒烟。",
        "dynasty": "宋",
        "collection_info": null
    },
    {
        "uuid": "7102a3cde28e1bf1c27768ce54d7e4ac",
        "title": "傅禅人空谷",
        "author": "释智愚",
        "content": "洞然非洞亦非盘，箇裏有神谁解看。\n未启口前先应诺，听时莫被耳根谩。",
        "dynasty": "宋",
        "collection_info": null
    },
    {
        "uuid": "38dced242224475925f172f59e3f079c",
        "title": "送小师无二回中川",
        "author": "释智愚",
        "content": "蜃江来访竺山春，贵尔寻师已得人。\n莫学横趋未归客，至今尘土满衣巾。",
        "dynasty": "宋",
        "collection_info": null
    },
    {
        "uuid": "8bc5061c59297d7b84f601ed23c2dd2c",
        "title": "此轩",
        "author": "释智愚",
        "content": "一梁对一柱，绰绰自横陈。\n谁拟復谁即，温然无故新。",
        "dynasty": "宋",
        "collection_info": null
    },
    {
        "uuid": "63599d7abedc60537390e1d272b71fbc",
        "title": "古梅",
        "author": "释智愚",
        "content": "千年苔树不成春，谁信幽香似玉魂。\n霁雪满林无月晒，点灯吹角做黄昏。",
        "dynasty": "宋",
        "collection_info": null
    },
    {
        "uuid": "b637bd1ea39ec0311b7e179aca7a0a43",
        "title": "独舫轩",
        "author": "释智愚",
        "content": "踪迹浑如漾绿漪，画桡曾不近渔矶。\n有时梦落秋江去，短笛横吹载月归。",
        "dynasty": "宋",
        "collection_info": null
    },
    {
        "uuid": "34b8c102c55709c0aa77925e72e38859",
        "title": "霞光亭",
        "author": "释智愚",
        "content": "灵迹宣符岂易量，故应祥彩发天藏。\n真风不逐三韩去，直至如今草木香。",
        "dynasty": "宋",
        "collection_info": null
    },
    {
        "uuid": "51c75974db2d79aa33933b91e55dc4fb",
        "title": "泳侍者不受育王藏主",
        "author": "释智愚",
        "content": "劫空田地自由身，眼绽无心典竺坟。\n探讨正音谁可拟，调高终是遏行云。",
        "dynasty": "宋",
        "collection_info": null
    },
    {
        "uuid": "149b8fc2d5572b618fac0e4f06b2bb95",
        "title": "明知客江心访竺峰",
        "author": "释智愚",
        "content": "历尽风霜貌不枯，髑髅前下死工夫。\n梼林句子千钧重，江上归来记得无。",
        "dynasty": "宋",
        "collection_info": null
    },
    {
        "uuid": "c598bed3bc56e74f62578e4c957bf4b9",
        "title": "对雪",
        "author": "释智愚",
        "content": "郊郊寒翠湿痴云，暗剪水花巧着春。\n多话风前初重竹，可思深夜立庭人。",
        "dynasty": "宋",
        "collection_info": null
    },
    {
        "uuid": "d9737ae425a25a8e497821d0e39d4793",
        "title": "上竺池院归鹫峰庵",
        "author": "释智愚",
        "content": "鹫岭心旌动，池边影渐疏。\n一生无定力，七十尚移居。\n细雨洒松坞，凉风挽竹舆。\n白云相望处，跼蹐自渠渠。",
        "dynasty": "宋",
        "collection_info": null
    },
    {
        "uuid": "76f163913238a2919122245e1f2d724b",
        "title": "次白云端和尚韵礼杨岐会禅师塔",
        "author": "释智愚",
        "content": "来拜东山祖，峯高日未央。\n遐瞻心已足，右绕兴何长。\n啼鸟惊人去，飞花过水香。\n西河牙爪在，曾不媿汾阳。",
        "dynasty": "宋",
        "collection_info": null
    },
    {
        "uuid": "c6470dc98ecdabe7f9c592c657aab0fe",
        "title": "礼道吾雷迁塔在石霜",
        "author": "释智愚",
        "content": "祖师灵骨见应难，霹雳声中过别山。\n父子祇缘机不密，翻成千古是非关。",
        "dynasty": "宋",
        "collection_info": null
    },
    {
        "uuid": "e8f84a62d581071a0919667d57e5b585",
        "title": "谢梦庵居士性宗集",
        "author": "释智愚",
        "content": "性本无宗梦亦非，万机难透一真机。\n有时暗与干坤合，笑看春花秋叶飞。",
        "dynasty": "宋",
        "collection_info": null
    },
    {
        "uuid": "d1a0ca1f33aced0c2821d07b34dea12f",
        "title": "寄崇福源长老",
        "author": "释智愚",
        "content": "一髮千钧适此时，风前无语皱双眉。\n松源正脉将枯竭，浚发灵源復是谁。",
        "dynasty": "宋",
        "collection_info": null
    },
    {
        "uuid": "990f1194b994fc0cc575ebab5ecb9c13",
        "title": "恺藏主号庾岭",
        "author": "释智愚",
        "content": "南宗北祖争衣处，雨洗风磨石尚新。\n灵迹岂知千载后，丛林犹有昔时人。",
        "dynasty": "宋",
        "collection_info": null
    },
    {
        "uuid": "56a2ff518a4e24a27ab1e95d5debf696",
        "title": "白糍寄梦匈",
        "author": "释智愚",
        "content": "黄秫烂舂如切玉，醉人风味忍沾唇。\n火炉头话烦君举，莫作粘牙缀齿人。",
        "dynasty": "宋",
        "collection_info": null
    },
    {
        "uuid": "3a7cd8575db1e415e2ea836bf17d03cb",
        "title": "浄髮吴生",
        "author": "释智愚",
        "content": "适意多云水，寻幽访所知。\n曾于竺峰下，会见宝溪时。\n巧理数茎髮，清分两点眉。\n忽忘心手处，何谓不如斯。",
        "dynasty": "宋",
        "collection_info": null
    },
    {
        "uuid": "665e468753c3891541e4f0e42377618c",
        "title": "村乐图",
        "author": "释智愚",
        "content": "一年田地熟，赋外乐天真。\n便不打鼓笛，也是太平人。",
        "dynasty": "宋",
        "collection_info": null
    },
    {
        "uuid": "ba7cbe777165e70d04ea22adedd1b64c",
        "title": "自赋息耕",
        "author": "释智愚",
        "content": "叶深烟气暖，秔软骨毛香。\n巢许垂清节，临流不尔忘。",
        "dynasty": "宋",
        "collection_info": null
    },
    {
        "uuid": "90de5472683f1830dd47c6931262f4e6",
        "title": "送鄱阳復道者",
        "author": "释智愚",
        "content": "相逢道人漆双瞳，衣衫零落迎秋风。\n甘将百骸作泥土，冷笑万事如展蓬。\n当今祖道薄如纸，瓦缶雷鸣闹人耳。\n正音却作一线悬，两手枕胸泪如洗。\n行行不惜两茎眉，魔宫虎穴俱探窥。\n山穷桥断始得路，伎俩尽时方见伊。",
        "dynasty": "宋",
        "collection_info": null
    },
    {
        "uuid": "2b0ccad9e3643a131c3f333f109c1efa",
        "title": "寄星婺适庄居士",
        "author": "释智愚",
        "content": "稽首毗耶金粟身，静中多见闹中人。\n却将不二门头事，时与虚空细讲论。",
        "dynasty": "宋",
        "collection_info": null
    },
    {
        "uuid": "f16fd556163416c8116dcbd7bab08b25",
        "title": "寄雪窦性首座",
        "author": "释智愚",
        "content": "祝融峯下烧红叶，应梦山中看白云。\n足迹未教容易见，谁知天外有人闻。",
        "dynasty": "宋",
        "collection_info": null
    },
    {
        "uuid": "339e1454f58e3abf42f800174752c592",
        "title": "送茂侍者",
        "author": "释智愚",
        "content": "木叶辞柯霜气清，虎头戴角出禅扃。\n东西南北无人处，急急归来话此情。",
        "dynasty": "宋",
        "collection_info": null
    },
    {
        "uuid": "46167441f619f954203fd55586a6ab4e",
        "title": "春日对镜",
        "author": "释智愚",
        "content": "不住復新新，来从幻里真。\n旧髯皆变白，老眼尚精神。\n世事终难鑑，菱花亦有尘。\n东风原上草，不觉又生春。",
        "dynasty": "宋",
        "collection_info": null
    },
    {
        "uuid": "b528f14dac965b5cde246d947f1b1e07",
        "title": "送炳书记",
        "author": "释智愚",
        "content": "心镜频磨髮渐斑，照临今古未尝闬。\n已知所得离文字，此去禅栖必有山。",
        "dynasty": "宋",
        "collection_info": null
    },
    {
        "uuid": "97437e6c83016260dc3037b80ce9c842",
        "title": "法光藏主之南徐",
        "author": "释智愚",
        "content": "三呼梼下愧灵襟，湖海丛林已遍寻。\n忘却飞猿旧时路，到头曾不厌初心。",
        "dynasty": "宋",
        "collection_info": null
    },
    {
        "uuid": "56d5e9885f6e79671f17992123110b6f",
        "title": "实禅者归省",
        "author": "释智愚",
        "content": "灵山禅起未温席，却问潮阳过海船。\n咨省寿堂春日静，究心应记白云边。",
        "dynasty": "宋",
        "collection_info": null
    },
    {
        "uuid": "3dff02be657a22a3e54a1d9e4e30af5e",
        "title": "璟和尚号石庵",
        "author": "释智愚",
        "content": "空岩为屋薜萝门，天巧浑无斧凿痕。\n花鸟不来云自合，竖拳消息与谁论。",
        "dynasty": "宋",
        "collection_info": null
    },
    {
        "uuid": "ac436d797d370cafa8000b77cdf5a553",
        "title": "可禅人归江心",
        "author": "释智愚",
        "content": "每思槌拂恨难酬，孤屿寻归月正秋。\n堂上若呈圆相去，乃师应错骂双梼。",
        "dynasty": "宋",
        "collection_info": null
    },
    {
        "uuid": "24251d33a43548fb789dcc0ecade83f0",
        "title": "送僧省母",
        "author": "释智愚",
        "content": "十年来往浙东西，捱得头荒露伏犀。\n因话编蒲米山老，不禁秋夜听莎鸡。",
        "dynasty": "宋",
        "collection_info": null
    },
    {
        "uuid": "1eaa186e463c3aff97d1a8c0c90a20d8",
        "title": "寄都省罗太尉",
        "author": "释智愚",
        "content": "海涵山育气如春，内相声华中外闻。\n纲纪禁庭天宠密，金珰长染御炉熏。",
        "dynasty": "宋",
        "collection_info": null
    },
    {
        "uuid": "2d4632febef31c98c971d364c3a81c16",
        "title": "浄覃藏主游方",
        "author": "释智愚",
        "content": "丛林荒落水云寒，风味辛酸话转难。\n隠隠一枝天外去，不知何地择人安。",
        "dynasty": "宋",
        "collection_info": null
    },
    {
        "uuid": "b5e94afa163f7328189752a3057f2291",
        "title": "德惟侍者巡礼",
        "author": "释智愚",
        "content": "岩桂初飘好问津，软风轻结露华新。\n诸方不用多招手，自有寻香逐臭人。",
        "dynasty": "宋",
        "collection_info": null
    },
    {
        "uuid": "f81f4a50a059769a8378bee80dae9499",
        "title": "通藏主之南国",
        "author": "释智愚",
        "content": "春入长淮野烧青，六朝遗事镜中明。\n临崖细剥苔纹看，太半无人知姓名。",
        "dynasty": "宋",
        "collection_info": null
    },
    {
        "uuid": "3f5855de7786bca555c5d1b40d6576d2",
        "title": "立藏主之三衢",
        "author": "释智愚",
        "content": "一会灵山已七年，寸心如铁鼻辽天。\n无端归去思前事，话到柯消石也穿。",
        "dynasty": "宋",
        "collection_info": null
    },
    {
        "uuid": "95dc14b5d7c45ed59373f8b16c9c8fe4",
        "title": "端书记赴云城辟命",
        "author": "释智愚",
        "content": "不游文苑入祇园，刍草风香春正妍。\n要识根茎来处远，葛仙丹井冷云边。",
        "dynasty": "宋",
        "collection_info": null
    },
    {
        "uuid": "639d1bb73b4b7db47a5fec98257a6a8c",
        "title": "庆藏主之南屏",
        "author": "释智愚",
        "content": "曾向殊方典竺坟，丛林有志张吾军。\n天寒岁晚重寻旧，莫负青鞋蹈冻云。",
        "dynasty": "宋",
        "collection_info": null
    },
    {
        "uuid": "8cf233eff45eab8070c7456606e8d3f8",
        "title": "隠侍者游乳峰",
        "author": "释智愚",
        "content": "窦深惟古雪，霄岸列危峦。\n到者难披顶，寻师多卖单。\n无时云气重，长带瀑声寒。\n挨得入门句，归来示我看。",
        "dynasty": "宋",
        "collection_info": null
    },
    {
        "uuid": "1d92cbda2e10d3ef1354f05bfdf8d4f7",
        "title": "寄慈峰故人",
        "author": "释智愚",
        "content": "湖面春归物理明，水花无数点青萍。\n因行若访和庵主，未必孤踪在二灵。",
        "dynasty": "宋",
        "collection_info": null
    },
    {
        "uuid": "8f249f9d91976d553927e4f7fe4a4227",
        "title": "无补侍者游方",
        "author": "释智愚",
        "content": "索索青鞋蹈晓霜，逢人屈指问诸方。\n有无探讨归来日，粪火堆边话短长。",
        "dynasty": "宋",
        "collection_info": null
    },
    {
        "uuid": "ecf34f0e9769f605844bab3dfb1e50c5",
        "title": "沔禅人之鴈荡",
        "author": "释智愚",
        "content": "风高木落鴈山秋，鞭起无依穴鼻牛。\n村草步头拦不住，大方随处有良畴。",
        "dynasty": "宋",
        "collection_info": null
    },
    {
        "uuid": "c90ae5581326369e9093104b73207f51",
        "title": "珙侍者之沔",
        "author": "释智愚",
        "content": "汉江漠漠向东流，摝蚬捞鰕休未休。\n蒲叶半凋秋着岸，子归无口笑岩头。",
        "dynasty": "宋",
        "collection_info": null
    },
    {
        "uuid": "e4e57d40814896d7ad1ac997eff916a6",
        "title": "赠许居士",
        "author": "释智愚",
        "content": "山仪不裹庞公帽，軃袖深藏傅老槌。\n敲磕诸方应未已，眼头乖角少人知。",
        "dynasty": "宋",
        "collection_info": null
    },
    {
        "uuid": "13de1107dbc84b784416705557844f87",
        "title": "赠妙喜社道友",
        "author": "释智愚",
        "content": "断来妙喜针锋上，塞破虚空不碍空。\n昔日维摩今社友，相逢箇箇有神通。",
        "dynasty": "宋",
        "collection_info": null
    },
    {
        "uuid": "6107cdcd74c8a5f32fb60096bed4f324",
        "title": "示日本智光禅人",
        "author": "释智愚",
        "content": "隠隠孤帆绝海来，虚空消殒铁山摧。\n大唐国裏无知识，己眼当从何处开。",
        "dynasty": "宋",
        "collection_info": null
    },
    {
        "uuid": "e8eb75c3a29195943acba59d2cd7632f",
        "title": "送永嘉祖意禅人",
        "author": "释智愚",
        "content": "识得祖师端的意，迢迢千里扣知音。\n当机一喝忘情谓，归兴犹如虎出林。",
        "dynasty": "宋",
        "collection_info": null
    },
    {
        "uuid": "d3b3e235abb5d82b6cc1c58d45cf48de",
        "title": "心侍者归省",
        "author": "释智愚",
        "content": "露叶萧萧月满庭，秋来多梦老人星。\n海山印渚知吾处，终不深云独掩扃。",
        "dynasty": "宋",
        "collection_info": null
    },
    {
        "uuid": "7c8a566d77449a48ad43d39cbf3ec747",
        "title": "就明书怀",
        "author": "释智愚",
        "content": "流菜非深隠，那堪復故山。\n未能忘影迹，终是碍人间。\n白髮吟边短，清灯话裏闲。\n江湖有新梦，何日出松关。",
        "dynasty": "宋",
        "collection_info": null
    },
    {
        "uuid": "36e6f5b676aad52deffb0e9d18f1e392",
        "title": "海首座号怒涛",
        "author": "释智愚",
        "content": "忧国忧民日夜惊，攧天攧地作雷鸣。\n子胥此去休烦恼，百谷来朝一样清。",
        "dynasty": "宋",
        "collection_info": null
    },
    {
        "uuid": "ae4b1f1eba4623ce49691a56d3ebfab9",
        "title": "天竺玉论师赴觉海",
        "author": "释智愚",
        "content": "妙旨惟从句外求，白云先见室中筹。\n海山深处多麟凤，此去横经一网收。",
        "dynasty": "宋",
        "collection_info": null
    },
    {
        "uuid": "6c45e871f90961648750cf82455c83b2",
        "title": "贺契师庵居",
        "author": "释智愚",
        "content": "正席云山万象回，道人青眼为谁开。\n呼童放竹浇花外，修整茶炉待客来。",
        "dynasty": "宋",
        "collection_info": null
    },
    {
        "uuid": "a713aef2b5dc2ffdba34b6adb09be1e9",
        "title": "揖让图",
        "author": "释智愚",
        "content": "行必有师，进之以礼。\n昭昭君子心，对面风波起。",
        "dynasty": "宋",
        "collection_info": null
    },
    {
        "uuid": "51d6a1baf432fa1acdb8888ce5cdeeae",
        "title": "山行示思穆侍者",
        "author": "释智愚",
        "content": "春水绿浮影，山光泻入怀。\n因思善牧者，随分纳些些。",
        "dynasty": "宋",
        "collection_info": null
    },
    {
        "uuid": "7241981997ce97dc56815cc94cf5e5ad",
        "title": "云谷术士",
        "author": "释智愚",
        "content": "出则无心应有声，眇然天地亦难铭。\n可中别有通神处，见说年来分外灵。",
        "dynasty": "宋",
        "collection_info": null
    },
    {
        "uuid": "c73a4b82156270daf65c69cf7bcac720",
        "title": "镌者任廷",
        "author": "释智愚",
        "content": "入石入木知分数，古篆今篆攻岂难。\n祇因雕巧失真体，不见全文在世间。",
        "dynasty": "宋",
        "collection_info": null
    },
    {
        "uuid": "7217c68d7bca0f85dd20920092831ecc",
        "title": "剃剪林荣",
        "author": "释智愚",
        "content": "众技尔为得，养生何所亲。\n箧中三寸铁，云外一闲身。\n黑白已无几，修治转失真。\n畏寒宜少伐，未愧舀溪人。",
        "dynasty": "宋",
        "collection_info": null
    },
    {
        "uuid": "4175a7e531965e0a0f0b12f99144dc38",
        "title": "韬光室",
        "author": "释智愚",
        "content": "懒去栽花傍竹篱，旋收岩叶毳寒衣。\n不知陆谷几迁变，时见断云相逐归。",
        "dynasty": "宋",
        "collection_info": null
    },
    {
        "uuid": "6576c3a323a1a1114a005dd4afe43440",
        "title": "三友堂",
        "author": "释智愚",
        "content": "清客苍官会此君，岁寒不减旧精神。\n有时品字论交态，各有丰标远袭人。",
        "dynasty": "宋",
        "collection_info": null
    },
    {
        "uuid": "e95ee2d73f93e7f57f96cd2cf5fc296d",
        "title": "碧照轩",
        "author": "释智愚",
        "content": "剪木依山巧凿池，已知写影到人稀。\n一奁寒玉坐来久，但见双双白鸟飞。",
        "dynasty": "宋",
        "collection_info": null
    },
    {
        "uuid": "02aa98bba81a43aaa729309a639a53f0",
        "title": "荷衣沼",
        "author": "释智愚",
        "content": "水面绿盘擎雨出，临风几度倚阑干。\n不知暖气有多少，老子年年得御寒。",
        "dynasty": "宋",
        "collection_info": null
    },
    {
        "uuid": "d49aa206a17966565f694b44f4ec7ea2",
        "title": "岳林古渡",
        "author": "释智愚",
        "content": "契翁来作济人舟，两岸青山浸碧流。\n舞棹舷歌不到处，知心惟有老岩头。",
        "dynasty": "宋",
        "collection_info": null
    },
    {
        "uuid": "f857112483206d2a8e3ab8097f1597a3",
        "title": "长汀烟雨",
        "author": "释智愚",
        "content": "漪漪远水漾明边，沙鹭风晴刷羽翰。\n借使辋川收拾得，江湖莫作画图看。",
        "dynasty": "宋",
        "collection_info": null
    },
    {
        "uuid": "75faf6266a54482be058fa908f6c616a",
        "title": "酬李寄轩",
        "author": "释智愚",
        "content": "寄傲知何所，行藏匪一轩。\n究心无别旨，鸣道有来源。\n未话先通理，声诗不在言。\n相期湖上寺，执手听啼猿。",
        "dynasty": "宋",
        "collection_info": null
    },
    {
        "uuid": "5a51cf39926f90732463d03a65212980",
        "title": "惟侍者号曲江",
        "author": "释智愚",
        "content": "源脉滔滔古岸头，往来终是碍行舟。\n无风激起千寻浪，到海方知是逆流。",
        "dynasty": "宋",
        "collection_info": null
    },
    {
        "uuid": "ed0a2305516bd31692224f450156da83",
        "title": "日本源侍者游台鴈",
        "author": "释智愚",
        "content": "师道严明善应酬，石桥过了问龙湫。\n一花一草人皆见，是子知机独点头。",
        "dynasty": "宋",
        "collection_info": null
    },
    {
        "uuid": "05db7d3e3968dcb64651e5914aa74417",
        "title": "示内记藻侍者",
        "author": "释智愚",
        "content": "当年济北辞黄檗，索火之机屈未伸。\n今日子孙开活眼，老南元是读书人。",
        "dynasty": "宋",
        "collection_info": null
    },
    {
        "uuid": "b18e72c80f84c525fdd9e8f6f5a69a85",
        "title": "德信西上",
        "author": "释智愚",
        "content": "出门溪叶乱纷纷，欲去重寻旧主人。\n碓下莫辞腰石冷，古菱花绽不干春。",
        "dynasty": "宋",
        "collection_info": null
    },
    {
        "uuid": "1dcc965244cb9d261608d202f7e6608c",
        "title": "壬戌登雪窦 锦镜",
        "author": "释智愚",
        "content": "池面溶溶水照空，春风花影落青铜。\n倚栏拟作机头看，已堕阿师圈中。",
        "dynasty": "宋",
        "collection_info": null
    },
    {
        "uuid": "1726a7ecdb978633c428ffaf81008552",
        "title": "壬戌登雪窦 妙高",
        "author": "释智愚",
        "content": "松枯石老冻云垂，到此虚空渐觉低。\n脚力尽时清兴远，与谁携手上天梯。",
        "dynasty": "宋",
        "collection_info": null
    },
    {
        "uuid": "ab1cec990c7f413c51f456de2c49de96",
        "title": "壬戌登雪窦 飞雪",
        "author": "释智愚",
        "content": "黑风衮衮六花轻，天列阴崖势欲倾。\n到此只知肤粟冷，夜深谁听瀑泉声。",
        "dynasty": "宋",
        "collection_info": null
    },
    {
        "uuid": "d24d65bd4aa3d2da9abb16a1c2472498",
        "title": "水仙",
        "author": "释智愚",
        "content": "芳心尘外洁，道韵雪中香。\n自是神仙骨，何劳更洗粧。",
        "dynasty": "宋",
        "collection_info": null
    },
    {
        "uuid": "2a444e982096827d5ee3c5d860aa3672",
        "title": "墨竹",
        "author": "释智愚",
        "content": "毫端不及处，精神殊可掬。\n靡靡听谈玄，六月添重服。",
        "dynasty": "宋",
        "collection_info": null
    },
    {
        "uuid": "d109f3f564fc9d59eaeb547890874b0f",
        "title": "浙江潮图",
        "author": "释智愚",
        "content": "怒势自惊殊莫拟，静心人见骨毛寒。\n平生一对风波眼，今日晴窗不忍看。",
        "dynasty": "宋",
        "collection_info": null
    },
    {
        "uuid": "2b28dd2ae91cb5ab1d9cd7ed3d6a32b2",
        "title": "老融牛图",
        "author": "释智愚",
        "content": "纯去自忘牧，青蓑柳影中。\n不餐栏外草，知是几春风。",
        "dynasty": "宋",
        "collection_info": null
    },
    {
        "uuid": "14e281c931e61a3c350245504bbe4516",
        "title": "梁楷忘机图",
        "author": "释智愚",
        "content": "寻常忘物我，浑不涉希夷。\n梦落秋坛冷，从教斗柄移。",
        "dynasty": "宋",
        "collection_info": null
    },
    {
        "uuid": "15e99ead17dcd5a0ad99b0443721fe3a",
        "title": "常牧溪猿图",
        "author": "释智愚",
        "content": "霜堕羣林空，一啸千岩静。\n耿耿殊有情，劳生发深省。\n抱子攀危条，清兴在高远。\n一点钟爱心，业风吹不断。",
        "dynasty": "宋",
        "collection_info": null
    },
    {
        "uuid": "91c04f12eac48001d9a6d3d8f83b9106",
        "title": "荷鹭  其一",
        "author": "释智愚",
        "content": "沙嘴坡头，枯荷影里。\n清兴忽来，一息千里。",
        "dynasty": "宋",
        "collection_info": null
    },
    {
        "uuid": "b850c01853eff072597c6f772bb87a83",
        "title": "荷鹭  其二",
        "author": "释智愚",
        "content": "蒲叶吹秋，水天漠漠。\n敛影肃心，意不在啄。",
        "dynasty": "宋",
        "collection_info": null
    },
    {
        "uuid": "97f975df9b31a9949fd456e40523eb78",
        "title": "偈颂十七首  其一",
        "author": "释智愚",
        "content": "怀州牛吃禾，益州马腹胀。\n天下觅医人，灸猪左膊上。",
        "dynasty": "宋",
        "collection_info": null
    },
    {
        "uuid": "865b4d0d54c7c0464773a99e28303da1",
        "title": "偈颂十七首  其二",
        "author": "释智愚",
        "content": "咤咤呀呀如狮子儿，我者裏也须勘你。\n勃勃窣窣似探竿影草，我者裏也须疑你。\n虽然菽麦不分，争奈盐落醤裏。",
        "dynasty": "宋",
        "collection_info": null
    },
    {
        "uuid": "e996f38a51fa1905c88e9c9a0936fba3",
        "title": "偈颂十七首  其三",
        "author": "释智愚",
        "content": "尽信书不如无书，识得箇字不如忘却箇字。\n九经诸子徒尔藻饰，一大藏教尽是药方。\n分明对物收税，何用商量，一叶扁舟载大唐。",
        "dynasty": "宋",
        "collection_info": null
    },
    {
        "uuid": "5ba4e82fd564f743fb73afc22721f2bb",
        "title": "偈颂十七首  其四",
        "author": "释智愚",
        "content": "金錍刮膜，自病难医。\n利剑挥空，逃踪莫及。\n何似横拈麈尾，抑挫来机。\n杀活虽殊，对扬有准，什么人得此三味。\n一二三，三二一。",
        "dynasty": "宋",
        "collection_info": null
    },
    {
        "uuid": "82f0b05a40ccf6e23f4932ace363a775",
        "title": "偈颂十七首  其五",
        "author": "释智愚",
        "content": "七步周行犹彷佛，指天指地不分明。\n是非既落傍人耳，洗到馿年也不清。",
        "dynasty": "宋",
        "collection_info": null
    },
    {
        "uuid": "d9b85527a316796aded19749f91701b0",
        "title": "偈颂十七首  其六",
        "author": "释智愚",
        "content": "渡江风倚芦梢碧，夜深金殿人相忆。\n此土西天卖不行，千古万古成狼藉。\n当良月蓂敷五叶之辰，孰谓韬其光，晦其迹。\n熏炉茗椀想遗音，分明对面不相识。",
        "dynasty": "宋",
        "collection_info": null
    },
    {
        "uuid": "95ad0342fc45694cd1824611c3e081c7",
        "title": "偈颂十七首  其七",
        "author": "释智愚",
        "content": "朝朝相似，日日一般。\n见成受用，千难万难。\n因思临济掌黄檗，何似华亭把钓竿。",
        "dynasty": "宋",
        "collection_info": null
    },
    {
        "uuid": "c370bc6d4b7ef87c7865138afa82ce8e",
        "title": "偈颂十七首  其八",
        "author": "释智愚",
        "content": "有意待不来，无心忽会面。\n顶髮垂丝，眼光如电。\n说尽湖海风波，论量柴米贵贱。\n更有一处少人知，也是重安眼上眉。",
        "dynasty": "宋",
        "collection_info": null
    },
    {
        "uuid": "79f8374114a215571d67404cef5bf734",
        "title": "偈颂十七首  其九",
        "author": "释智愚",
        "content": "羣阴剥尽一阳生，又见东山水上行。\n冷笑云门多口老，却来日午打三更。",
        "dynasty": "宋",
        "collection_info": null
    },
    {
        "uuid": "337d50de91d3d685a0fcbd39e795e7b9",
        "title": "偈颂十七首  其一○",
        "author": "释智愚",
        "content": "道人猛利难亲近，漾笠中流验作家。\n忆昔高人何处去，夜深和月过平沙。",
        "dynasty": "宋",
        "collection_info": null
    },
    {
        "uuid": "804313c7cd3fca5ea61262d06925dacc",
        "title": "偈颂十七首  其一一",
        "author": "释智愚",
        "content": "或隠或显，有亏有盈。\n为天上无私之鑑，实人间照夜之灯。\n寻常多是论三五，惟有今宵分外明。",
        "dynasty": "宋",
        "collection_info": null
    },
    {
        "uuid": "f6cc3a7e6de1d234ba5b7de2a0a4219d",
        "title": "偈颂十七首  其一二",
        "author": "释智愚",
        "content": "船上无散工，驾御有方所。\n打篙底打篙，摇橹底摇橹。\n触浪迎风天地宽，去来不碍东西浦。",
        "dynasty": "宋",
        "collection_info": null
    },
    {
        "uuid": "d4c8710d7f027468116ae06488245dd1",
        "title": "偈颂十七首  其一三",
        "author": "释智愚",
        "content": "丁宁损君德，无言真有功。\n任从沧海变，终不为君通。",
        "dynasty": "宋",
        "collection_info": null
    },
    {
        "uuid": "f1322da3051d4b4510d0a79db2f443ab",
        "title": "偈颂十七首  其一四",
        "author": "释智愚",
        "content": "晷运推移，日南长至。\n东海鲤鱼，鼓腮振鬣。\n南山鼈鼻，伸眉吐气。\n唯有赵州老儿没意智，拖箇破席日裏睡。\n浄慈路见不平，道箇苏卢悉利。\n恐者老子背地里讨人便宜。",
        "dynasty": "宋",
        "collection_info": null
    },
    {
        "uuid": "5daeeb3bdcd6daf3e84e56d7c7ee45c7",
        "title": "偈颂十七首  其一五",
        "author": "释智愚",
        "content": "城东圣母坐莲台，大地众生正眼开。\n与佛同生嫌见佛，一身难作二如来。",
        "dynasty": "宋",
        "collection_info": null
    },
    {
        "uuid": "5a82ce881ba1bffb3563b705e15c8bf2",
        "title": "偈颂十七首  其一六",
        "author": "释智愚",
        "content": "二月十五入寂，四月八日復生。\n虚空开笑口，大地绝人行。",
        "dynasty": "宋",
        "collection_info": null
    },
    {
        "uuid": "25e8a4219b51aca1cbed7915ef35849c",
        "title": "偈颂十七首  其一七",
        "author": "释智愚",
        "content": "秤锤捻得汁出，石人喝得汗流。\n临机应变，随分知羞，乘时推上五峯头。",
        "dynasty": "宋",
        "collection_info": null
    },
    {
        "uuid": "5311b4b879920d13a81a3a70e8106497",
        "title": "偈颂二十一首  其一",
        "author": "释智愚",
        "content": "开端令节，万事从新。\n普贤磨墨，文殊把笔，书箇事事大吉。\n从兹常住宽余，扫除逋积。\n斗南长见老人星，五峯峨峨倚空碧。",
        "dynasty": "宋",
        "collection_info": null
    },
    {
        "uuid": "1e51af83a1765aa1737611f1eab517ee",
        "title": "偈颂二十一首  其二",
        "author": "释智愚",
        "content": "君勿爱清凉，清凉如火如沸汤。\n君勿恶炎热，炎热如冰如积雪。\n勿爱亦勿恶，未是逍遥处。",
        "dynasty": "宋",
        "collection_info": null
    },
    {
        "uuid": "f605a9f691eba1fc94d74ccea21f5f7e",
        "title": "偈颂二十一首  其三",
        "author": "释智愚",
        "content": "吽㗶咤喇竭节，地转天回难辨别。\n不使松源省数钱，惯用衲僧锁口诀。\n同死不同生，特地成途辙，秋风影裏重罗列。\n义断情忘四十年，何时待得龟成鳖。",
        "dynasty": "宋",
        "collection_info": null
    },
    {
        "uuid": "a691dd2d5c6152f7ca8aee44063ca34c",
        "title": "偈颂二十一首  其四",
        "author": "释智愚",
        "content": "闹不如静，忙不如閒。\n静闹俱泯，谓之得理。\n归宗事理绝，日轮正当午。\n向道莫行山下路，果然猿叫断肠声。",
        "dynasty": "宋",
        "collection_info": null
    },
    {
        "uuid": "17929b7552407c81c85b6d9797f4470d",
        "title": "偈颂二十一首  其五",
        "author": "释智愚",
        "content": "鸢飞戾天，鱼跃于渊。\n四夷拜舞，八表宣传，笑看红日上阑干。",
        "dynasty": "宋",
        "collection_info": null
    },
    {
        "uuid": "f779c42e6de24f8554488e920f22823f",
        "title": "偈颂二十一首  其六",
        "author": "释智愚",
        "content": "天不文，地不理。\n忽去忽来，如月印水。\n岁月已往兮波旬得时，椁示双趺兮饮光增喜。\n悲兮喜兮，春风桃李。\n一以贯之，曾子曰唯。",
        "dynasty": "宋",
        "collection_info": null
    },
    {
        "uuid": "f9a92293d48e7e54e1df330ab0d8cada",
        "title": "偈颂二十一首  其七",
        "author": "释智愚",
        "content": "诸人知处良遂知，良遂知处人不知。\n因思积雨花狼藉，空写愁膓说向谁。",
        "dynasty": "宋",
        "collection_info": null
    },
    {
        "uuid": "0a0a328edc55c1a69bc98de52457ea9d",
        "title": "偈颂二十一首  其八",
        "author": "释智愚",
        "content": "秋风吹晓露，秋雨送秋炎。\n祖师门下客，无处不咨参。\n前程忽撞着箇金口木舌汉。",
        "dynasty": "宋",
        "collection_info": null
    },
    {
        "uuid": "be7e7cd693b9476dac0f96e0791e0dbd",
        "title": "偈颂二十一首  其九",
        "author": "释智愚",
        "content": "观东震旦，有大乘根器，逾海越漠而来，远赴梁朝丹阙。\n一言契合，如春卷衣。\n北面折苇问津，信知桂谶不诬人。\n追思严讳，炊黍鲙芹。\n流水希声絃欲断，不知将底续芳尘。",
        "dynasty": "宋",
        "collection_info": null
    },
    {
        "uuid": "fb4c89def4f4b304943c306998f91eec",
        "title": "偈颂二十一首  其一○",
        "author": "释智愚",
        "content": "平生好攻禅病，不知病是道源。\n要知道源端的，直须陆地行船。\n因思大唐裴相国作圆觉经一序，一字一义，耸动人天。\n又思本朝温国公制解禅颂六篇，一褒一贬，口业昭然。\n匪伊自绝夙种，佛亦不度无缘。",
        "dynasty": "宋",
        "collection_info": null
    },
    {
        "uuid": "6a0555f159967699d0d5eeecf4de2ed3",
        "title": "偈颂二十一首  其一一",
        "author": "释智愚",
        "content": "一气潜回，百昌萌动。\n君子道长兮露柱咨参，小人道消兮灯笼作舞。\n义出丰年，道復太古。\n国师欢喜问如何，冬至寒食一百五。",
        "dynasty": "宋",
        "collection_info": null
    },
    {
        "uuid": "28306a7c6560232aeda061b15b05c6e9",
        "title": "偈颂二十一首  其一二",
        "author": "释智愚",
        "content": "干坤之内，宇宙之间，中有一宝，秘在形山。",
        "dynasty": "宋",
        "collection_info": null
    },
    {
        "uuid": "3863e1c9fcbfa4c2f155a8d4f8632fb0",
        "title": "偈颂二十一首  其一三",
        "author": "释智愚",
        "content": "夫蛊者最灵通，不期而会，不约而同。\n拶着崖崩石裂，抛出金圈栗蓬。\n惊倒露柱，吓煞灯笼。\n不知何处毒种，元来门裏有虫。",
        "dynasty": "宋",
        "collection_info": null
    },
    {
        "uuid": "ced1ef7184a6a197a6a89e4c063b4f59",
        "title": "偈颂二十一首  其一四",
        "author": "释智愚",
        "content": "一人高高峯顶立，一人深深海底行。\n不是与人难共住，大都缁素要分明。",
        "dynasty": "宋",
        "collection_info": null
    },
    {
        "uuid": "8b5b2259b3239bc3bcd652c41db1915e",
        "title": "偈颂二十一首  其一五",
        "author": "释智愚",
        "content": "西天末叶，东土初枝。\n趑趄梁魏兮形影相吊，冷坐嵩少兮路径委蛇。\n将谓单传直指，谁知一握乱丝。\n駡底恨底患在为人之师。\n今则枝枯叶陨，敷茂何期。\n有屈明明无雪处，临风只可自嘘戏。\n聊陈菲供，来兮鉴诸。",
        "dynasty": "宋",
        "collection_info": null
    },
    {
        "uuid": "9877110b2dff79191518ed0f3f202285",
        "title": "偈颂二十一首  其一六",
        "author": "释智愚",
        "content": "忧民恤物敛天威，坐断干坤肃四夷。\n先放腊梅凝瑞雪，次教春色到瑶池。",
        "dynasty": "宋",
        "collection_info": null
    },
    {
        "uuid": "4af55ff70644bc11d9350b37e4816984",
        "title": "偈颂二十一首  其一七",
        "author": "释智愚",
        "content": "年垂九十碍丛林，历尽风霜岁月深。\n妙藴岂能超佛祖，寸衷端可格天心。",
        "dynasty": "宋",
        "collection_info": null
    },
    {
        "uuid": "17ba7d7cd38cfe696b27d19844130c13",
        "title": "偈颂二十一首  其一八",
        "author": "释智愚",
        "content": "老不禁寒，山边水边曝日。\n春归阆苑，长底短底从新。\n笙歌丛裏贺年朝，锦绣筵中开寿域。\n衲僧门下别有条章，每日蒙头打坐。\n不知岁月易迁，直饶拶着不来，谁展钵盂吃饭。",
        "dynasty": "宋",
        "collection_info": null
    },
    {
        "uuid": "e6437ed6662ad364c9d183494c2d7d8f",
        "title": "偈颂二十一首  其一九",
        "author": "释智愚",
        "content": "四达皇皇，无边无表，因甚有新有旧。\n会得此去汉阳不远，不然黄鹤楼前鹦鹉洲。",
        "dynasty": "宋",
        "collection_info": null
    },
    {
        "uuid": "026683b115700a36aeed4173c6d836a6",
        "title": "偈颂二十一首  其二○",
        "author": "释智愚",
        "content": "上元新节，处处烧灯，都城巷陌，市廛邸店。\n观者如堵，惟復灯来眼底，眼到灯边。",
        "dynasty": "宋",
        "collection_info": null
    },
    {
        "uuid": "59ab5ef34b57c391e12804da9548dfb7",
        "title": "偈颂二十一首  其二一",
        "author": "释智愚",
        "content": "百丈清规，千古洪范。\n藏之则虚空绝迹，用之则纲令森严。",
        "dynasty": "宋",
        "collection_info": null
    },
    {
        "uuid": "6b0fb27c2c1b30b7de1d4b1bd97f8877",
        "title": "颂古",
        "author": "释智愚",
        "content": "赵州八十方行脚，虚堂八十再住山。\n别有一机恢佛租，九重城裏动龙颜。",
        "dynasty": "宋",
        "collection_info": null
    },
    {
        "uuid": "617d504942a61f3e68e32cb2be2c4cb1",
        "title": "寄集庆开山",
        "author": "释智愚",
        "content": "如意来尸释梵宫，雨花狼藉湿春风。\n自惭老矣无灵骨，日在深云听讲钟。",
        "dynasty": "宋",
        "collection_info": null
    },
    {
        "uuid": "dc9c92d0f0e8058148270145e47f5b17",
        "title": "赓静学林府判游天泽庵韵",
        "author": "释智愚",
        "content": "古道兼禅到，躬行得几年。\n干坤资定力，心月鑑前缘。\n一静人难学，三生话未圆。\n老来重有约，不在北山边。",
        "dynasty": "宋",
        "collection_info": null
    },
    {
        "uuid": "5f14bc3bc17d2de674031a2ed50f80db",
        "title": "答洞阳居士糜监丞",
        "author": "释智愚",
        "content": "冷冰冰地洞阳春，橐籥干坤万物新。\n抛下葛藤提不起，不知缠缚几多人。",
        "dynasty": "宋",
        "collection_info": null
    },
    {
        "uuid": "a7732268835345dfee5bbd2df1f3b565",
        "title": "送了侍者游台山",
        "author": "释智愚",
        "content": "慕膻高举兴何穷，秋在黄芦叶裏风。\n已事未明如蹈火，白云深处见岩翁。",
        "dynasty": "宋",
        "collection_info": null
    },
    {
        "uuid": "ab302d772c7df2d0b765cf435b9365a2",
        "title": "来知客慈峰之乳窦瞻礼明觉塔",
        "author": "释智愚",
        "content": "湖边问路入深云，十载心香一炷焚。\n不见隠之真隠处，晓风凌露叶初闻。",
        "dynasty": "宋",
        "collection_info": null
    },
    {
        "uuid": "7b5e914315627c6c1af98965c8de03af",
        "title": "贤侍者号木翁",
        "author": "释智愚",
        "content": "录曲轮囷儿似痴，春风花鸟自忘机。\n年来老大浑无用，一任丛林鼓是非。",
        "dynasty": "宋",
        "collection_info": null
    },
    {
        "uuid": "c81dcb62a53a706227eed728e3e4140f",
        "title": "寄道彬侍者",
        "author": "释智愚",
        "content": "勃窣家风一任真，述朱终是不成文。\n何如竹榻吟清夜，月到花梢有几分。",
        "dynasty": "宋",
        "collection_info": null
    },
    {
        "uuid": "a84a5b8b09f8d4df045483f2acf2848c",
        "title": "准侍者归省",
        "author": "释智愚",
        "content": "山空木落岸云轻，吹面霜风有几程。\n明月修江归梦急，入门先祝老人星。",
        "dynasty": "宋",
        "collection_info": null
    },
    {
        "uuid": "f3dc2c2a3a78a7a77a381fa174e17b0d",
        "title": "清禅者游方",
        "author": "释智愚",
        "content": "金风露浥菊花秋，杞棘当途何处游。\n衡岳康庐相撞着，恐伊未是汝同流。",
        "dynasty": "宋",
        "collection_info": null
    },
    {
        "uuid": "3f8af9eed07787d58cc1391b464e95ec",
        "title": "珪禅者号石翁",
        "author": "释智愚",
        "content": "逃空劫外已苍然，翫水观山得几年。\n闻说听经曾肯首，老来无力补青天。",
        "dynasty": "宋",
        "collection_info": null
    },
    {
        "uuid": "dd739e2149ea5fa1e5fcfa2f38fc48bc",
        "title": "瞿居士号无知",
        "author": "释智愚",
        "content": "过缘触境总茫然，地阔天宽着那边。\n一点既明超物表，不知将底鑑偏圆。",
        "dynasty": "宋",
        "collection_info": null
    },
    {
        "uuid": "faca42a860d186cbc3df734ae1216d2c",
        "title": "赠妙洁道人",
        "author": "释智愚",
        "content": "妙心明洁契如如，操履分明女丈夫。\n庞老家风殊不二，摝篱高价许谁沽。",
        "dynasty": "宋",
        "collection_info": null
    },
    {
        "uuid": "62b66b749a31b6266d27709a69d0d14c",
        "title": "废寺",
        "author": "释智愚",
        "content": "入眼荒蓁古殿秋，岁华迁谢没人修。\n夜深静听风瓯语，似骂檀那不点头。",
        "dynasty": "宋",
        "collection_info": null
    },
    {
        "uuid": "8a9d9580bc0304731284ebf514f5ee60",
        "title": "越山",
        "author": "释智愚",
        "content": "翠螺簇簇绕湖滨，寒影清磨古鑑尘。\n休问冈头望夫石，人间恐有断肠人。",
        "dynasty": "宋",
        "collection_info": null
    },
    {
        "uuid": "1620b24bbd1a9ca7303c5ae53e6d2e51",
        "title": "墨戏屠生善老融牛",
        "author": "释智愚",
        "content": "草木传真笔力高，戴嵩牛在一秋毫。\n此行莫拟天台去，忍作孤僧过石桥。",
        "dynasty": "宋",
        "collection_info": null
    },
    {
        "uuid": "498c91dd467d9daac04cfda2bbb4163f",
        "title": "题凈业图",
        "author": "释智愚",
        "content": "炼行修身结佛冤，未曾说着齿先寒。\n老来不愿西方去，乐得阎浮眼界宽。",
        "dynasty": "宋",
        "collection_info": null
    },
    {
        "uuid": "23b00fe01b290f6508a6359cab89da3b",
        "title": "示惠灵为僧",
        "author": "释智愚",
        "content": "惠性何如见性通，要教灵验显吾宗。\n乘时扬下坠腰石，笑捧衣盂继祖风。",
        "dynasty": "宋",
        "collection_info": null
    },
    {
        "uuid": "0a00f07d5fed46b475a82702efbb0904",
        "title": "庆远俊长老请赞",
        "author": "释智愚",
        "content": "老不死，心未灰。\n触着恶发，青天怒雷。\n引得虎头燕颔，竞起丛林祸胎。\n点着便领，何其俊哉。",
        "dynasty": "宋",
        "collection_info": null
    },
    {
        "uuid": "b54a59759942b405814bbb82112eaba6",
        "title": "凈覃藏主请赞",
        "author": "释智愚",
        "content": "容易肯人，难与共语。\n竹篦头惜之如金，禅床角委之如土。\n浄覃知藏善知机，电光影裏分宾主。",
        "dynasty": "宋",
        "collection_info": null
    },
    {
        "uuid": "0f747d24d38f1919c8d45526159b8de4",
        "title": "以文长老请赞",
        "author": "释智愚",
        "content": "天地不仁，出此妖怪。\n有偷营劫寨之机，无喜舍慈悲之戒。\n正脉将沉，法门凋瘵，如何嗣续松源派。\n大奸难后越精神，駡人嘴毒如蜂虿。",
        "dynasty": "宋",
        "collection_info": null
    },
    {
        "uuid": "fcb9c29f33e0cd81c002e5c6cdf71824",
        "title": "新建浄慈天锡庄请赞",
        "author": "释智愚",
        "content": "不期而会，不约而同。\n晴光烁烁，和气融融。\n际遇两朝圣主，中兴徽庙禅丛。\n良田天锡平如砥，坐对灵苗岁岁丰。",
        "dynasty": "宋",
        "collection_info": null
    },
    {
        "uuid": "92b5ed91f9966b26618a7e4af6460d91",
        "title": "徒弟宗璞建施水庵请赞",
        "author": "释智愚",
        "content": "等是垂慈，初无门户。\n璞玉既分兮可观，梵仪顿举兮难覩。\n凌霄峯顶看云人，普化堂中第一祖。",
        "dynasty": "宋",
        "collection_info": null
    },
    {
        "uuid": "29afcad84373533b33f9d097308111ce",
        "title": "日本绍明知客请赞",
        "author": "释智愚",
        "content": "绍既明白，语不失宗。\n手头簸弄，金圈栗蓬。\n大唐国里无人会，又却乘流过海东。",
        "dynasty": "宋",
        "collection_info": null
    },
    {
        "uuid": "4fc8c6fa0dc32d8b6f19c1876b70b2a4",
        "title": "磻溪禅子请赞",
        "author": "释智愚",
        "content": "怒气噀人，殊不可犯。\n虽有盖胆毛，且无验人眼。\n是亦刬，非亦刬。\n咬定牙关，一生担板。",
        "dynasty": "宋",
        "collection_info": null
    },
    {
        "uuid": "5ded4d7e98ed542c8f5d1ef1995fe284",
        "title": "光禅者请赞",
        "author": "释智愚",
        "content": "初而欣，久而厌。\n明月夜光，多逢按剑。\n但信得及，自有灵验。",
        "dynasty": "宋",
        "collection_info": null
    },
    {
        "uuid": "3bd91886701c4d77339a2ba762dc8498",
        "title": "无则都寺玉几写予梦影自散席后言音不相接者十二年今上径山请赞笔老墨涩勉而书之",
        "author": "释智愚",
        "content": "敬而远，亲而疎。\n明鑑灵腑，善定锁铢。\n凌霄高而众峰拱，海峤耸而蟾影孤。\n子归就父，吾不识渠。",
        "dynasty": "宋",
        "collection_info": null
    },
    {
        "uuid": "aff1544f60e51a909da98be139ea33be",
        "title": "径山西寮众老郎请赞",
        "author": "释智愚",
        "content": "霜严气烈，山空月明。\n涵养有得，刬削不平。\n拈起则佛祖不识，放下也草木争荣。\n捱到凌霄八十四，谁知名重九重城。",
        "dynasty": "宋",
        "collection_info": null
    },
    {
        "uuid": "1b8cebc797259e8256abc0fb9b5e423b",
        "title": "黄檗礼佛掌宣宗图赞",
        "author": "释智愚",
        "content": "七赤之躯，额有圆珠。\n问着便掌，胆大心粗。\n不是大中天子，几乎唤马作馿。\n大家水底按葫芦。",
        "dynasty": "宋",
        "collection_info": null
    },
    {
        "uuid": "ea3814dafe18eb2e094bc0467045de6f",
        "title": "赵王访赵州州不下禅床图赞",
        "author": "释智愚",
        "content": "坚不刚，柔不弱。\n七百甲子老翁，偏要用此一着。\n列土王来不下床，高风千古为标格。",
        "dynasty": "宋",
        "collection_info": null
    },
    {
        "uuid": "d8cf80f0d9f89c0f007030e0cf3b88a8",
        "title": "肃宗问忠国师十身调御图赞",
        "author": "释智愚",
        "content": "万乘垂衣立问端，国师答处太颟顸。\n谁知十月清霜重，一阵风来一阵寒。",
        "dynasty": "宋",
        "collection_info": null
    },
    {
        "uuid": "996c1e8acf3531e938532a015fa342e3",
        "title": "李翱参药山图赞",
        "author": "释智愚",
        "content": "黑豆数无穷，青松盖不尽。\n癯然老比丘，即此吾无隠。\n更提云水曲周遮，添得傍人眼裏花。",
        "dynasty": "宋",
        "collection_info": null
    },
    {
        "uuid": "b750a5cdbb872274b448e074f8fc2ef4",
        "title": "韩愈见大颠图赞",
        "author": "释智愚",
        "content": "毡拍板，无孔笛。\n省要乞一言，虚空轰霹雳。\n临机不解，转身又却。\n随他声色非声色，洞庭湖外千峯碧。",
        "dynasty": "宋",
        "collection_info": null
    },
    {
        "uuid": "f497f4956b3de5e01d185e81adfde915",
        "title": "庄宗宣兴化问答图赞",
        "author": "释智愚",
        "content": "君臣庆会豁全机，百亿山河尽贡归。\n拈起太平无价宝，干坤何处不光辉。",
        "dynasty": "宋",
        "collection_info": null
    },
    {
        "uuid": "670d5c8513e63070902a06df7536d50d",
        "title": "顺宗问鹅湖大义禅师图赞",
        "author": "释智愚",
        "content": "当机一句闢天关，海阔山遥岂等闲。\n堪笑冬瓜长儱侗，翻成瓠子曲弯弯。",
        "dynasty": "宋",
        "collection_info": null
    },
    {
        "uuid": "981ac1ff12fec091f16dfac00d728715",
        "title": "文宗问终南山蛤蜊瑞相图赞",
        "author": "释智愚",
        "content": "攧不开，扑不破。\n人言大士应身，我也疑他真箇。\n终南山，相应和。\n喜动龙颜，百僚俱贺，谁知别有弥天过。",
        "dynasty": "宋",
        "collection_info": null
    },
    {
        "uuid": "cb22bbee4b4b3bfd256238dda2dbdc91",
        "title": "庞居士问马大师图赞",
        "author": "释智愚",
        "content": "藏头露影问来由，却把西江尽力酬。\n回首眼空天地窄，不知身在御街游。",
        "dynasty": "宋",
        "collection_info": null
    },
    {
        "uuid": "0d0b80841b98378a6ee827219559b334",
        "title": "丹霞见灵照女图赞",
        "author": "释智愚",
        "content": "冤有头，债有主。\n天然欲访庞翁，恰好撞着此女。\n揣尽家私，瓜甜蒂苦。\n因兹上下不和同，牛奶郎忙涂赤土。",
        "dynasty": "宋",
        "collection_info": null
    },
    {
        "uuid": "77f9f76d9b99bc2716071646a71f6ea0",
        "title": "庞居士大家团栾共说无生话图赞",
        "author": "释智愚",
        "content": "穷厮煎，饿厮吵。\n父子不同途，大家相脱卯。\n万顷湘江洗不清，无生曲调何时了。",
        "dynasty": "宋",
        "collection_info": null
    },
    {
        "uuid": "2235d44083b1951a1ffc8feb98d6dd86",
        "title": "庞居士阖家都去图赞",
        "author": "释智愚",
        "content": "神出鬼没，接响承虚。\n这一火络，邪法难扶。\n互将鱼目作明珠，笑倒西天碧眼胡。",
        "dynasty": "宋",
        "collection_info": null
    },
    {
        "uuid": "44de0c0cc8d64513ae4ddb643932fcf0",
        "title": "棘林和尚遗书至",
        "author": "释智愚",
        "content": "因记七峯来玉几，去年花月下云坳。\n未周一岁背盟我，剔尽春灯眼不交。",
        "dynasty": "宋",
        "collection_info": null
    },
    {
        "uuid": "53111a9d35acac8a2b069c829f10bbff",
        "title": "鍼生大阬",
        "author": "释智愚",
        "content": "假道鍼锋上，行藏云水中。\n且非心法妙，自是手头通。\n前辈多遗偈，灵襟出众工。\n明朝何处去，黄叶度溪风。",
        "dynasty": "宋",
        "collection_info": null
    },
    {
        "uuid": "6d8cfa8a4ce33bc316de517c8b1e3504",
        "title": "琳禅人归豫章",
        "author": "释智愚",
        "content": "慎将窥管鑑灵知，用在亡羊愧在斯。\n莫谓西山好消息，须知江海有名缁。",
        "dynasty": "宋",
        "collection_info": null
    },
    {
        "uuid": "009719143ae3a11a0f0c76722f24fb77",
        "title": "云山小景",
        "author": "释智愚",
        "content": "渺渺晴烟薄，苍苍古树昏。\n天涯殊未足，对此暗消魂。",
        "dynasty": "宋",
        "collection_info": null
    },
    {
        "uuid": "81faacf1c639c9ba34b16d1466398d2f",
        "title": "孤山",
        "author": "释智愚",
        "content": "黯黯青青一望中，迥然不与众峯同。\n白云散尽江天晓，想见人间无路通。",
        "dynasty": "宋",
        "collection_info": null
    },
    {
        "uuid": "dd5bc5e257d658613f07176f30e20101",
        "title": "和秉彜李君五偈  其一",
        "author": "释智愚",
        "content": "深夜何人立少林，见成公案不须寻。\n堆山积岳难消遣，相对顽然铁作心。",
        "dynasty": "宋",
        "collection_info": null
    },
    {
        "uuid": "14ceb678d2c06fd35347343d501de51d",
        "title": "和秉彜李君五偈  其二",
        "author": "释智愚",
        "content": "呈瑞喧传是有年，眼前分晓被人谩。\n自家冷暖知来处，老骨从前不怕寒。",
        "dynasty": "宋",
        "collection_info": null
    },
    {
        "uuid": "3c6b07800b417f73e3d80b387f5d8db1",
        "title": "和秉彜李君五偈  其三",
        "author": "释智愚",
        "content": "千钧之重一毫轻，好向聊将尉客情。\n纵拟怪松为玉树，月高依旧可怜生。",
        "dynasty": "宋",
        "collection_info": null
    },
    {
        "uuid": "1b086247af1365a715e3fe1ad4cd2fcb",
        "title": "和秉彜李君五偈  其四",
        "author": "释智愚",
        "content": "晓听君臣庆贺时，六街如昼不曾迷。\n普贤境界应垂问，手诏来时见紫泥。",
        "dynasty": "宋",
        "collection_info": null
    },
    {
        "uuid": "23470eb323fe381de711e76f7b553d0a",
        "title": "和秉彜李君五偈  其五",
        "author": "释智愚",
        "content": "炉边呵冻得能多，端石无辜日夜磨。\n却把悼词为雪咏，诗魔难敌胜修罗。",
        "dynasty": "宋",
        "collection_info": null
    },
    {
        "uuid": "16686e94bfae168d82f1cc158ababfc2",
        "title": "赠禅客智仁",
        "author": "释智愚",
        "content": "法战场中树胜旗，话头何似问头危。\n古人减竈添兵处，切忌交锋蹉过伊。",
        "dynasty": "宋",
        "collection_info": null
    },
    {
        "uuid": "a98efe033596f07837a174d3790fbdfa",
        "title": "问话行者智仁炷香请语以此赠之景定癸亥至节虚堂老僧书于雪窦西庵送日本南浦知客",
        "author": "释智愚",
        "content": "敲磕门庭细揣磨，路头尽处再经过。\n明明说与虚堂叟，东海儿孙日转多。",
        "dynasty": "宋",
        "collection_info": null
    },
    {
        "uuid": "61b853ed95fd98283cd94bac3c8348e0",
        "title": "辞世颂",
        "author": "释智愚",
        "content": "八十五年，佛祖不识。\n掉臂便行，太虚绝迹。",
        "dynasty": "宋",
        "collection_info": null
    },
    {
        "uuid": "34b3a2e29156a22a5cfde8066f651ed3",
        "title": "颂古三首  其一",
        "author": "释智愚",
        "content": "金钟夜击九重城，六载归来改瘦形。\n待得众生心眼活，雪山依旧碧崚层。",
        "dynasty": "宋",
        "collection_info": null
    },
    {
        "uuid": "c47325a8527e68921d153c3f40ca3a38",
        "title": "颂古三首  其二",
        "author": "释智愚",
        "content": "力在如今作用时，情存毫忽便成欺。\n谁知修水千峰碧，尽入秋风一瘦藜。",
        "dynasty": "宋",
        "collection_info": null
    },
    {
        "uuid": "45e5b27238744ce3ca6c42e8a04ba997",
        "title": "颂古三首  其三",
        "author": "释智愚",
        "content": "一拳拳倒黄鹤楼，一趯趯反鹦鹉洲。\n有意气时添意气，不风流处也风流。",
        "dynasty": "宋",
        "collection_info": null
    },
    {
        "uuid": "660fe215b2a3e162833bc17f31a1767e",
        "title": "剑池",
        "author": "释智愚",
        "content": "石壁千寻势崄巇，下临寒玉浸蟾辉。\n古今多少凭阑者，亲见干将到底稀。",
        "dynasty": "宋",
        "collection_info": null
    },
    {
        "uuid": "d30fe3a5ec46de1ecfcb55f04799fec8",
        "title": "憨憨泉",
        "author": "释智愚",
        "content": "憨泉一掬清无底，暗与曹源正脤通。\n陆羽若教知此味，定应天下水无功。",
        "dynasty": "宋",
        "collection_info": null
    },
    {
        "uuid": "8cc20f4e53b76605c4e43e09cab2fac6",
        "title": "千人座",
        "author": "释智愚",
        "content": "苍厓险处坦然平，万指曾来此听经。\n若谓生公消息远，一声啼鸟共谁听。",
        "dynasty": "宋",
        "collection_info": null
    },
    {
        "uuid": "1e515778b9742809f4d1b854b5b64dcd",
        "title": "点头石",
        "author": "释智愚",
        "content": "大包才剖碍人间，日炙风吹转放顽。\n见说听经曾肯首，更须来透铁门关。",
        "dynasty": "宋",
        "collection_info": null
    },
    {
        "uuid": "236969876ca3c40c5095b753909bae0b",
        "title": "试剑石",
        "author": "释智愚",
        "content": "云骨深埋草莽中，竟传秦王试灵锋。\n旧痕尚带春苔绿，一罅能生偃草风。",
        "dynasty": "宋",
        "collection_info": null
    },
    {
        "uuid": "f10ddc7d35508c506aaa6fa6d2e425c7",
        "title": "生公讲台",
        "author": "释智愚",
        "content": "鳞皴瘦石笼寒藓，千石遗踪意转新。\n纵使天花来堕席，何如缄口过残春。",
        "dynasty": "宋",
        "collection_info": null
    },
    {
        "uuid": "4769838f79376764e93e91c0e76dabdd",
        "title": "花雨亭",
        "author": "释智愚",
        "content": "昔人曾此谈空有，花雨纷纷绕座寒。\n堪笑空生无伎俩，不曾开口被人瞒。",
        "dynasty": "宋",
        "collection_info": null
    },
    {
        "uuid": "1a275f5d42775f3bd459c7446ff89ce6",
        "title": "小吴轩",
        "author": "释智愚",
        "content": "结茅初不为孤峯，祇爱登临眼底空。\n风淡云收见天末，始知吴在一毫中。",
        "dynasty": "宋",
        "collection_info": null
    },
    {
        "uuid": "9cf62b6800868b2936e5d445405dfb2e",
        "title": "吴王阖庐墓",
        "author": "释智愚",
        "content": "海涌通幽一径深，怪来时作老龙吟。\n阖闾觌面无回迹，休向空山断处寻。",
        "dynasty": "宋",
        "collection_info": null
    },
    {
        "uuid": "bbb6a99f6c551bf6a4e0dac579cb380d",
        "title": "日本照禅者欲得数字径以述怀赠之",
        "author": "释智愚",
        "content": "世路多巇崄，无思不研穷。\n平生见诸老，今日自成翁。\n认字眼犹绽，过谭耳尚聋。\n任天行直道，休问马牛风。",
        "dynasty": "宋",
        "collection_info": null
    }
]