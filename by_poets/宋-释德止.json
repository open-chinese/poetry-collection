[
    {
        "uuid": "8056030c0c1431fcf804d2ff79fb02b1",
        "title": "迭石庵",
        "author": "释德止",
        "content": "迭石峰之颠，下瞰杨梅涧。\n平地数亩余，水石光灿烂。",
        "dynasty": "宋",
        "collection_info": null
    },
    {
        "uuid": "d575f90202505f71e31eb179120d016d",
        "title": "偈",
        "author": "释德止",
        "content": "不因言句不因人，不因物色不因声。\n夜半吹灯方就枕，忽然这裏已天明。",
        "dynasty": "宋",
        "collection_info": null
    },
    {
        "uuid": "63a9547128bab678d8860b50407b3228",
        "title": "浯溪图",
        "author": "释德止",
        "content": "夷途勿抛控，抛控马多失。\n挹水勿极量，极量器多溢。\n安史起天宝，转战竟奔北。\n辞臣献颂诗，要垂万世则。\n一字堪白首，大书仍深刻。\n谁作浯溪图，千里在咫尺。\n飞湍如有声，旁汇浸层碧。\n巉绝半岩间，髣髴见鸟迹。\n不觉加手磨，真恐苔藓没。\n国姓前后异，天运古今一。\n向来文武才，坐筹或操笔。\n种种皆可称，俯仰重叹息。\n愿君宝此图，置之丹粉壁。\n昔人如可作，想像壮胸臆。",
        "dynasty": "宋",
        "collection_info": null
    }
]