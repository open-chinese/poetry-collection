[
    {
        "uuid": "c0b5caec6c5ae15a4c33ed4128546508",
        "title": "小溪",
        "author": "释昙颖",
        "content": "小溪庄上掩柴扉，鸡犬无声月色微。\n一隻小舟临断岸，趁潮来此趁潮归。",
        "dynasty": "宋",
        "collection_info": null
    },
    {
        "uuid": "6c127eb4cfb7241aeb80ea250a5f6c9e",
        "title": "偈",
        "author": "释昙颖",
        "content": "秤锤井底忽然浮，老鼠多年变作牛。\n慧空见了拍手笑，三脚猢狲差异猴。",
        "dynasty": "宋",
        "collection_info": null
    },
    {
        "uuid": "426066449f162a5910e06a36d9dc7df6",
        "title": "游上雪窦",
        "author": "释昙颖",
        "content": "下雪窦游上雪窦，过云峰后望云峰。\n如趋仙府经三岛，似入天门彻九重。\n无日不飞丹洞鹤，有时忽起隐潭龙。\n只应奉诏西归去，此境何由得再逢。",
        "dynasty": "宋",
        "collection_info": null
    },
    {
        "uuid": "3aa2628a7ec763aa14192231aed6710d",
        "title": "四明十题 龙隐潭",
        "author": "释昙颖",
        "content": "老龙恋潭窟，不雨亦不云。\n吐涎出溪滑，吹腥隔林闻。\n疾雷驱未去，鱼鰲竞纷纷。",
        "dynasty": "宋",
        "collection_info": null
    },
    {
        "uuid": "e0f8b3db47689aaa819615f550d69de6",
        "title": "四明十题 含珠林",
        "author": "释昙颖",
        "content": "山为骊龙盘，谷作骊龙顋。\n珠树存其间，谁采明月来。\n何须循海隅，笑蚌未成胎。",
        "dynasty": "宋",
        "collection_info": null
    },
    {
        "uuid": "735b722d9b0e66d9b5d0a9dc5fb9ecc2",
        "title": "四明十题 云外庵",
        "author": "释昙颖",
        "content": "山僧好寂静，入云恨不深。\n峰间一雨昏，林表孤灯沈。\n往来有猿狖，呼啸自成音。",
        "dynasty": "宋",
        "collection_info": null
    },
    {
        "uuid": "b5902d25dbe566e11f0aa29fe92232c6",
        "title": "四明十题 宴坐岩",
        "author": "释昙颖",
        "content": "心危身亦危，衽席尚颠坠。\n如何岩石上，来坐自安意。\n能喻死生间，无论寤与寐。",
        "dynasty": "宋",
        "collection_info": null
    },
    {
        "uuid": "2177fc9e4f865311dc2a9ce3d004d884",
        "title": "四明十题 三层瀑",
        "author": "释昙颖",
        "content": "山头出飞瀑，落落鸣寒玉。\n再落至山腰，三落至山足。\n欲引煮春山，僧房架刳竹。",
        "dynasty": "宋",
        "collection_info": null
    },
    {
        "uuid": "75f68761f823ffb4def02cdea50b8a1c",
        "title": "四明十题 丹山洞",
        "author": "释昙颖",
        "content": "山无凤皇飞，洞有仙人迹。\n蝙蝠大如鸦，莓苔偏上屐。\n自惭无道骨，安问缘云客。",
        "dynasty": "宋",
        "collection_info": null
    },
    {
        "uuid": "b9a2ea1db713d96d9512f61ae5e0e38b",
        "title": "四明十题 师子岩",
        "author": "释昙颖",
        "content": "岩形若狻猊，不能千里走。\n岂无鸟兽羣，与假风雷吼。\n寄谢栖息人，想像真妄有。",
        "dynasty": "宋",
        "collection_info": null
    },
    {
        "uuid": "a940e76fdc7caa7039d70a3a1d41b8ef",
        "title": "句  其一",
        "author": "释昙颖",
        "content": "三世诸佛是奴婢，一大藏教是涕唾。",
        "dynasty": "宋",
        "collection_info": null
    },
    {
        "uuid": "749b6341840d5ad3b816d9346e6c0c34",
        "title": "句  其二",
        "author": "释昙颖",
        "content": "从归青嶂裏，不出白云来。",
        "dynasty": "宋",
        "collection_info": null
    },
    {
        "uuid": "2a191de41fba25e835e60217b4290f6d",
        "title": "句  其三",
        "author": "释昙颖",
        "content": "自从游紫陌，谁肯隐青山。",
        "dynasty": "宋",
        "collection_info": null
    },
    {
        "uuid": "69dc1259d882aa962724464434529b92",
        "title": "句  其四",
        "author": "释昙颖",
        "content": "家裏已无回日信，路边空有望乡牌。",
        "dynasty": "宋",
        "collection_info": null
    },
    {
        "uuid": "c3d0913f3f56f75d5076820684984ab5",
        "title": "句  其五",
        "author": "释昙颖",
        "content": "沧海尽教枯到底，青山直得碾为尘。",
        "dynasty": "宋",
        "collection_info": null
    },
    {
        "uuid": "3630b3a9e98fb3306ef20218636b4693",
        "title": "句  其六",
        "author": "释昙颖",
        "content": "天地尚空秦日月，山河不见汉君臣。",
        "dynasty": "宋",
        "collection_info": null
    },
    {
        "uuid": "f8d6130a6df57badf5ae18c98bed5a1b",
        "title": "句  其七",
        "author": "释昙颖",
        "content": "莺啭千林花满地，客游三月草侵天。",
        "dynasty": "宋",
        "collection_info": null
    },
    {
        "uuid": "921e6f4f2fa3bfc890602e38be931e2f",
        "title": "句  其八",
        "author": "释昙颖",
        "content": "深水取鱼长信命，不曾将酒祭江神。",
        "dynasty": "宋",
        "collection_info": null
    }
]