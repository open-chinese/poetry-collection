[
    {
        "uuid": "280e0ff44cf94faad50547b103824ab9",
        "title": "寄欧阳永叔谪夷陵",
        "author": "谢伯初",
        "content": "江流无险似瞿塘，满峡猿声断旅肠。\n万里可堪入谪宦，经年应合鬓成霜。\n长官衫色江波绿，学士文华蜀锦张。\n异域化为儒雅俗，远民争识校雠郎。\n才如梦得多为累，情似安仁久悼亡。\n下国难留金马客，新诗传与竹枝娘。\n典辞悬待修青史，谏草当来集皂囊。\n莫谓明时暂迁谪，便将缨足濯沧浪。",
        "dynasty": "宋",
        "collection_info": null
    },
    {
        "uuid": "bad855649726cf1a9c766feaeffaa921",
        "title": "许昌公宇书怀呈欧阳永叔韩子华王介甫",
        "author": "谢伯初",
        "content": "十年趋竞浪求营，因得闲曹减宦情。\n乱种黄花看野景，旋移高竹听秋声。\n驱驰贱事犹干禄，约勒清狂为近名。\n早晚持竿钓鲈鳜，双溪烟雨一舟横。",
        "dynasty": "宋",
        "collection_info": null
    },
    {
        "uuid": "f922d16f09ca52f54eaf9c21b025e39e",
        "title": "句  其一",
        "author": "谢伯初",
        "content": "多情未老已白髪，野思到春如乱云。",
        "dynasty": "宋",
        "collection_info": null
    },
    {
        "uuid": "4a8c3729d8075b0725cf6190da2825fa",
        "title": "句  其二",
        "author": "谢伯初",
        "content": "园林换叶梅初熟，池馆无人燕学飞。",
        "dynasty": "宋",
        "collection_info": null
    },
    {
        "uuid": "4bb8dab650803b1f637cc8d55c6e3de7",
        "title": "存目  其一",
        "author": "谢伯初",
        "content": "诗题：原无诗题。",
        "dynasty": "宋",
        "collection_info": null
    },
    {
        "uuid": "f205b94c8d8bd42326ba715558469518",
        "title": "存目  其二",
        "author": "谢伯初",
        "content": "首句：移家尚恐青山浅，隐几惟知白日长。",
        "dynasty": "宋",
        "collection_info": null
    },
    {
        "uuid": "5f078f2eb68ba90f20c8ad0ca84e8550",
        "title": "存目  其三",
        "author": "谢伯初",
        "content": "出处：宋阮阅《诗话总龟》前集卷一三引《古今诗话》。",
        "dynasty": "宋",
        "collection_info": null
    },
    {
        "uuid": "5c6a9ed7502a2d0ad2852c4cbb246504",
        "title": "存目  其四",
        "author": "谢伯初",
        "content": "附注：据宋司马光《传家集》卷八《寄赠致仕刘都官讽》诗末自註及《温公续诗话》所载，此二句系范镇（景仁）诗，《古今诗话》误以范景仁为谢景山。",
        "dynasty": "宋",
        "collection_info": null
    }
]