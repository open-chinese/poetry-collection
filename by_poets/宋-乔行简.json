[
    {
        "uuid": "1246673df3459969a43ae6b465f2c6df",
        "title": "池荷",
        "author": "乔行简",
        "content": "萱草轩窗处处幽，酒中不着客中愁。\n芭蕉叶上无多雨，分与池荷一半秋。",
        "dynasty": "宋",
        "collection_info": null
    },
    {
        "uuid": "884f528034e363b05c4324a72d432846",
        "title": "游三丘山",
        "author": "乔行简",
        "content": "疑是乘风到九天，不知身在此山巅。\n万家攒簇炊烟底，一水萦纡去鸟边。\n便觉尘缘轻似羽，何妨诗意涌如泉。\n停杯更待林梢月，归去家僮想未眠。",
        "dynasty": "宋",
        "collection_info": null
    }
]