[
    {
        "uuid": "42a5ee56bb449fb38e369107bc96fe25",
        "title": "寄莫道人  其一",
        "author": "陈文孙",
        "content": "林木自春兰自芽，游山过我兴何赊。\n铁桥问径最高顶，石洞开云随处家。\n人讶长年能绿髮，我知真性即丹砂。\n谈锋未了归途速，一雨洗尘清可涯。",
        "dynasty": "宋",
        "collection_info": null
    },
    {
        "uuid": "12069a114edcaf2f4c63a5b91618f85b",
        "title": "寄莫道人  其二",
        "author": "陈文孙",
        "content": "暂闲吏债访仙居，云亦随人为卷舒。\n桑下忽逢三度宿，腹中如饱十年书。\n哦诗对酒谁知我，食柏餐霞一任渠。\n底事若能无障碍，不愁无地着吾庐。",
        "dynasty": "宋",
        "collection_info": null
    }
]