[
    {
        "uuid": "55880c3fd0bb8853ee981bc2cd2f9df1",
        "title": "绝句",
        "author": "赵希𩇕",
        "content": "手执黄庭上石台，竹阴扫月徧苍苔。\n欲从此处即仙去，玉立清风待鹤来。",
        "dynasty": "宋",
        "collection_info": null
    },
    {
        "uuid": "6d8e43b76ef205a66ce7c1f3ee2cb380",
        "title": "绝命偈",
        "author": "赵希𩇕",
        "content": "六十二年皮袋，放下了无罣碍。\n青天明月一轮，万古逍遥自在。",
        "dynasty": "宋",
        "collection_info": null
    },
    {
        "uuid": "3b33f282e3c881637a6a240854f3ac1f",
        "title": "游瑞象寺和杜梦麟韵",
        "author": "赵希𩇕",
        "content": "招提深僻好山重，湿翠阴森一径松。\n夜静鹤归清梦绕，日高僧起碧云封。\n晴分贝叶翻余照，雨送钟声度远峰。\n竹舍因逢三昧语，鸟啼花满万缘空。",
        "dynasty": "宋",
        "collection_info": null
    }
]