[
    {
        "uuid": "a7771af8a4a5ed70f61e9b9f612383e4",
        "title": "绝句",
        "author": "赵希𩇕",
        "content": "手执黄庭上石台，竹阴扫月徧苍苔。\n欲从此处即仙去，玉立清风待鹤来。",
        "dynasty": "宋",
        "collection_info": null
    },
    {
        "uuid": "e744fdc1320053bcd167652ab18d257f",
        "title": "绝命偈",
        "author": "赵希𩇕",
        "content": "六十二年皮袋，放下了无罣碍。\n青天明月一轮，万古逍遥自在。",
        "dynasty": "宋",
        "collection_info": null
    },
    {
        "uuid": "79ef8b7285d17f54e33eee3a6b649ea1",
        "title": "游瑞象寺和杜梦麟韵",
        "author": "赵希𩇕",
        "content": "招提深僻好山重，湿翠阴森一径松。\n夜静鹤归清梦绕，日高僧起碧云封。\n晴分贝叶翻余照，雨送钟声度远峰。\n竹舍因逢三昧语，鸟啼花满万缘空。",
        "dynasty": "宋",
        "collection_info": null
    }
]