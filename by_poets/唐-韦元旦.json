[
    {
        "uuid": "320f72af5720eafbea242b47246c283b",
        "title": "奉和九日幸临渭亭登高应制得月字",
        "author": "韦元旦",
        "content": "云物开千里，天行乘九月。\n丝言丹凤池，斾转苍龙阙。\n灞水欢娱地，秦京游侠窟。\n欣承解愠词，圣酒黄花发。",
        "dynasty": "唐",
        "collection_info": null
    },
    {
        "uuid": "4c035d463492ea342187d53ae21290e3",
        "title": "奉和送金城公主适西蕃应制",
        "author": "韦元旦",
        "content": "柔远安夷俗，和亲重汉年。\n军容旌节送，国命锦车传。\n琴曲悲千里，箫声恋九天。\n唯应西海月，来就掌珠圆。",
        "dynasty": "唐",
        "collection_info": null
    },
    {
        "uuid": "11a99128a89f4f029eb394100fd0de94",
        "title": "饯唐州高使君赴任",
        "author": "韦元旦",
        "content": "桐栢膺新命，芝兰惜旧游。\n鸣皋夜鹤在，迁木早莺求。\n传拥淮源路，尊空灞水流。\n落花纷送远，春色引离忧。",
        "dynasty": "唐",
        "collection_info": null
    },
    {
        "uuid": "01d272f7dee9272ae1dbf8a5cd6a1776",
        "title": "早朝",
        "author": "韦元旦",
        "content": "震维芳月季，宸极众星尊。\n佩玉朝三陛，鸣珂度九门。\n挈壶分早漏，伏槛耀初暾。\n北倚苍龙阙，西临紫凤垣。\n词庭草欲奏，温室树无言。\n鳞翰空为忝，长怀圣主恩。",
        "dynasty": "唐",
        "collection_info": null
    },
    {
        "uuid": "6c08fafe4d51aff86314b70cd5a7ab8b",
        "title": "奉和立春游苑迎春应制",
        "author": "韦元旦",
        "content": "灞涘长安恆近日，殷正腊月早迎新。\n池鱼戏叶仍含冻，宫女裁花已作春。\n向苑云疑承翠幄，入林风若起青苹。\n年年斗柄东无限，愿挹琼觞寿北辰。",
        "dynasty": "唐",
        "collection_info": null
    },
    {
        "uuid": "1d59ce13cacf8142a373351eadd46e79",
        "title": "奉和圣制春日幸望春宫应制",
        "author": "韦元旦",
        "content": "九重楼阁半山霞，四望韶阳春未赊。\n侍跸妍歌临灞涘，留觞艳舞出京华。\n危竿竞捧中街日，戏马争衔上苑花。\n景色欢娱长若此，承恩不醉不还家。",
        "dynasty": "唐",
        "collection_info": null
    },
    {
        "uuid": "3b8e8d874b32cc178bc0738a054440b3",
        "title": "奉和人日宴大明宫恩赐綵缕人胜应制",
        "author": "韦元旦",
        "content": "鸾凤旌旗拂晓陈，鱼龙角抵大明辰。\n青韶既肇人为日，绮胜初成日作人。\n圣藻凌云裁栢赋，仙歌促宴摘梅春。\n垂旒一庆宜年酒，朝野俱欢荐寿新。",
        "dynasty": "唐",
        "collection_info": null
    },
    {
        "uuid": "25ebd65a2b3cf287a94e116dc864eb95",
        "title": "奉和幸安乐公主山庄应制",
        "author": "韦元旦",
        "content": "银河南渚帝城隅，帝辇平明出九衢。\n刻凤蟠螭凌桂邸，穿池迭石写蓬壶。\n琼箫暂下钧天乐，绮缀长悬明月珠。\n仙牓承恩争既醉，方知朝野更欢娱。",
        "dynasty": "唐",
        "collection_info": null
    },
    {
        "uuid": "5bc3f9e7426b515e73376b7627739837",
        "title": "兴庆池侍宴应制",
        "author": "韦元旦",
        "content": "沧池漭沆帝城边，殊胜昆明凿汉年。\n夹岸旌旗疏辇道，中流箫鼓振楼船。\n云峰四起迎宸幄，水树千重入御筵。\n宴乐已深鱼藻咏，承恩更欲奏甘泉。",
        "dynasty": "唐",
        "collection_info": null
    },
    {
        "uuid": "217db779f0137619dc2b93314405ad94",
        "title": "夜宴安乐公主宅",
        "author": "韦元旦",
        "content": "主第新成银作牓，宾筵广宴玉为楼。\n壶觞既卜仙人夜，歌舞宜停织女秋。",
        "dynasty": "唐",
        "collection_info": null
    },
    {
        "uuid": "74f6deb3eb6f5a5f32ed599f734fbf28",
        "title": "五言夏日游神泉诗（幷序）",
        "author": "韦元旦",
        "content": "闻有濠梁地，驾言幷四美。\n契冥邀异迹，胜会不延晷。\n涧响若琴中，泉华疑镜裏。\n形随员月正，制逐规虹起。\n澡流莹丹心，跂石凉玉趾。\n近焉将安适？行当润蒙氾。\n（此诗见《金石萃编》卷六十一。\n）（按诗题下原署「美原县尉韦元旦字烜」，碑刻文字系尹元凯所书。\n）。",
        "dynasty": "唐",
        "collection_info": null
    },
    {
        "uuid": "a90476ce7a6c659a41756c332ada1687",
        "title": "五言奉和姚元崇相公过楼岩寺诗（题拟）",
        "author": "韦元旦",
        "content": "岩突金银台，登攀信美哉！白林丛万壑，珠缀结三台。\n应物尽标胜，冥心无去来。\n{汞夆/金}明巾铁柱，长欲助盐梅。\n（录自清胡聘之《山右石刻丛编》卷五）（按：此诗刻于姚崇五言《过楼岩寺》后，题仅作「五言奉和」，下署：「前朝议郎行左台监察御史摄宫尹司直韦元旦。\n」）。",
        "dynasty": "唐",
        "collection_info": null
    },
    {
        "uuid": "4eb3342edd213daf904f4bc1dab10921",
        "title": "奉和九日幸临渭亭登高应制得月字",
        "author": "韦元旦",
        "content": "云物开千里，天行乘九月。\n丝言丹凤池，旆转苍龙阙。\n灞水欢娱地，秦京游侠窟。\n欣承解愠词，圣酒黄花发。",
        "dynasty": "唐",
        "collection_info": {
            "collection": "御定全唐诗",
            "volume": "卷六十九"
        }
    },
    {
        "uuid": "3f24087723938f9de01d254ac2c4a779",
        "title": "饯唐州高使君赴任",
        "author": "韦元旦",
        "content": "桐柏膺新命，芝兰惜旧游。\n鸣皋夜鹤在，迁木早莺求。\n传拥淮源路，尊空灞水流。\n落花纷送远，春色引离忧。",
        "dynasty": "唐",
        "collection_info": {
            "collection": "御定全唐诗",
            "volume": "卷六十九"
        }
    },
    {
        "uuid": "41ff47222f1a5938ce74fb2ce885d643",
        "title": "奉和立春游苑迎春应制",
        "author": "韦元旦",
        "content": "灞涘长安恒近日，殷正腊月早迎新。\n池鱼戏叶仍含冻，年年斗柄东无限，愿挹琼觞寿北辰。",
        "dynasty": "唐",
        "collection_info": {
            "collection": "御定全唐诗",
            "volume": "卷六十九"
        }
    },
    {
        "uuid": "8a2bb0ca9977673db9a3ace13cbfa79a",
        "title": "奉和圣制春日幸望春宫应制",
        "author": "韦元旦",
        "content": "九重楼阁半山霞，四望韶阳春未赊。\n侍跸妍歌临灞涘，景色欢娱长若此，承恩不醉不还家。",
        "dynasty": "唐",
        "collection_info": {
            "collection": "御定全唐诗",
            "volume": "卷六十九"
        }
    },
    {
        "uuid": "e2d23222561369c02a0e29c5a94df991",
        "title": "奉和人日宴大明宫恩赐彩缕人胜应制",
        "author": "韦元旦",
        "content": "鸾凤旌旗拂晓陈，鱼龙角抵大明辰。\n青韶既肇人为日，垂旒一庆宜年酒，朝野俱欢荐寿新。",
        "dynasty": "唐",
        "collection_info": {
            "collection": "御定全唐诗",
            "volume": "卷六十九"
        }
    },
    {
        "uuid": "67ecfdd5f2c8deb1945217e657d84633",
        "title": "奉和幸安乐公主山庄应制",
        "author": "韦元旦",
        "content": "银河南渚帝城隅，帝辇平明出九衢。\n刻凤蟠螭凌桂邸，仙榜承恩争既醉，方知朝野更欢娱。",
        "dynasty": "唐",
        "collection_info": {
            "collection": "御定全唐诗",
            "volume": "卷六十九"
        }
    },
    {
        "uuid": "9bd237c8e94a3c57d112c2905ac9772d",
        "title": "兴庆池侍宴应制",
        "author": "韦元旦",
        "content": "沧池漭沆帝城边，殊胜昆明凿汉年。\n夹岸旌旗疏辇道，宴乐已深鱼藻咏，承恩更欲奏甘泉。",
        "dynasty": "唐",
        "collection_info": {
            "collection": "御定全唐诗",
            "volume": "卷六十九"
        }
    },
    {
        "uuid": "2154995906b61e1807dd229799dd87db",
        "title": "夜宴安乐公主宅",
        "author": "韦元旦",
        "content": "主第新成银作榜，宾筵广宴玉为楼。\n壶觞既卜仙人夜，歌舞宜停织女秋。",
        "dynasty": "唐",
        "collection_info": {
            "collection": "御定全唐诗",
            "volume": "卷六十九"
        }
    }
]