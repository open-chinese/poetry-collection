[
    {
        "uuid": "42d65a954314485fb2bd79780e9c9c83",
        "title": "湘口送友人",
        "author": "李频",
        "content": "中流欲暮见湘烟，苇岸无穷接楚田。\n去雁远衝云梦雪，离人独上洞庭船。\n风波尽日依山转，星汉通霄向水连。\n零落梅花过残腊，故园归醉及新年。",
        "dynasty": "唐",
        "collection_info": null
    },
    {
        "uuid": "1cd684e6ba26ab3397ae4211680b2bfa",
        "title": "鄂州头陀寺上方",
        "author": "李频",
        "content": "高寺上方无不见，天涯行客思迢迢。\n西江帆挂东风急，夏口城衔楚塞遥。\n沙渚渔归多湿网，桑林蚕后尽空条。\n感时叹物寻僧话，惟向禅心得寂寥。",
        "dynasty": "唐",
        "collection_info": null
    },
    {
        "uuid": "d45dc4e5779c08cb425218966fb018e7",
        "title": "寄远",
        "author": "李频",
        "content": "槐欲成阴分袂时，君期十日復金扉。\n槐今落叶已将尽，君向远乡犹未归。\n化石早曾闻节妇，沈湘何必独灵妃。\n须知此意同生死，不学他人空寄衣。",
        "dynasty": "唐",
        "collection_info": null
    },
    {
        "uuid": "6ee839778254db1b7753bf8cb181c0d5",
        "title": "题张司马别墅",
        "author": "李频",
        "content": "庭前树尽手中栽，先后花分几番开。\n巢鸟恋雏惊不起，野人思酒去还来。\n自抛官与青山近，谁讶身为白髮催。\n门外寻常行乐处，重重履迹在莓苔。",
        "dynasty": "唐",
        "collection_info": null
    },
    {
        "uuid": "e51406ba4f021ac0e964a66ed761fb2f",
        "title": "长安即事",
        "author": "李频",
        "content": "长遇豪家不敢过，此身谁与取高科。\n故园久绝书来后，南国空看雁去多。\n中夜永怀听迭漏，先秋归梦涉层波。\n愁人白髮自生早，我独少年能几何。",
        "dynasty": "唐",
        "collection_info": null
    },
    {
        "uuid": "d65c468539081a91dad18e32fbd43808",
        "title": "汉上逢同年崔八",
        "author": "李频",
        "content": "去岁曾游帝里春，杏花开过各离秦。\n偶先託质逢知己，独未还家作旅人。\n世上路岐何缭绕，空中光景自逡巡。\n一回相见一回别，能得几时年少身。",
        "dynasty": "唐",
        "collection_info": null
    },
    {
        "uuid": "9dc4dc6baec0b99327e65143a15b1e61",
        "title": "五月一日蒙替本官不得随例入关感怀献送相公",
        "author": "李频",
        "content": "五月倾朝谒紫宸，一朝无分在清尘。\n含香已去星郎位，衣锦惟思婺女隣。\n折狱也曾为俗吏，劝农元本是耕人。\n知将何事酬公道，只养生灵似养身。",
        "dynasty": "唐",
        "collection_info": null
    },
    {
        "uuid": "b8fd7e926cee94988e980ae4228236c6",
        "title": "春闺怨",
        "author": "李频",
        "content": "红妆女儿灯下羞，画眉夫壻陇西头。\n自怨愁容长照镜，悔教征戍觅封侯。",
        "dynasty": "唐",
        "collection_info": null
    },
    {
        "uuid": "9e5d5213d90b6b6294297e7b5d4841e2",
        "title": "送边将",
        "author": "李频",
        "content": "防秋戎马恐来奔，诏发将军出雁门。\n遥领短兵登陇首，独横长劒向河源。\n悠扬落日黄云动，苍莽阴风白草翻。\n若纵干戈更深入，应闻收得到昆崙。",
        "dynasty": "唐",
        "collection_info": null
    },
    {
        "uuid": "d278ae3f458b66f854f0a12edec4a4dd",
        "title": "太和公主还宫",
        "author": "李频",
        "content": "天骄发使犯边尘，汉将推功遂夺亲。\n离乱应无初去貌，死生难有却回身。\n禁花半老曾攀树，宫女多非旧识人。\n重上凤楼追故事，几多愁思向青春。",
        "dynasty": "唐",
        "collection_info": null
    },
    {
        "uuid": "a3881b9788ec5d905a2be7f45c72af1e",
        "title": "将赴黔州先寄本府中丞",
        "author": "李频",
        "content": "八月瞿塘到底翻，孤舟上得已销魂。\n幕中职罢犹趋府，阙下官成未谢恩。\n丹嶂耸空无过鸟，青林覆水有垂猿。\n感知肺腑终难说，从此辞归便扫门。",
        "dynasty": "唐",
        "collection_info": null
    },
    {
        "uuid": "c41815a678928d2abe50f8fc9be979c9",
        "title": "和友人下第北游感怀",
        "author": "李频",
        "content": "圣代为儒可致身，谁知又别五陵春。\n青门独出空归鸟，紫陌相逢尽醉人。\n江岛去寻垂钓远，塞山来见举头频。\n且须共漉边城酒，何必陶家有白纶。",
        "dynasty": "唐",
        "collection_info": null
    },
    {
        "uuid": "71831fb1e8c7c54bc340c039dbfd4c24",
        "title": "乐游原春望",
        "author": "李频",
        "content": "五陵佳气晚氛氲，霸业雄图势自分。\n秦地山河连楚塞，汉家宫殿入青云。\n未央树色春中见，长乐钟声月下闻。\n无那杨华起愁思，满天飘落雪纷纷。",
        "dynasty": "唐",
        "collection_info": null
    },
    {
        "uuid": "b6ab198ba01c520407fc227f27219d4d",
        "title": "黄雀行",
        "author": "李频",
        "content": "欲窃高仓集御河，翩翩疑渡畏秋波。\n朱宫晚树侵莺语，画阁香帘夺燕窠。\n疎影暗栖寒露重，空城饥噪暮烟多。\n谁令不解高飞去，破宅荒庭有网罗。",
        "dynasty": "唐",
        "collection_info": null
    },
    {
        "uuid": "afb19038c053487c356f497e67091f23",
        "title": "长安寓居寄柏侍郎",
        "author": "李频",
        "content": "霜轻两鬓欲相侵，愁绪无端不可寻。\n秦女红妆空觅伴，郢郎白雪少知音。\n长亭古木春光老，太华青烟晚更深。\n独向灞陵东北望，一封书寄万重心。",
        "dynasty": "唐",
        "collection_info": null
    },
    {
        "uuid": "5af50ba21485106e589ced3762bdb128",
        "title": "春日思归",
        "author": "李频",
        "content": "春情不断若连环，一夕思归鬓欲斑。\n壮志未酬三尺劒，故乡空隔万重山。\n音书断绝干戈后，亲友相逢梦寐间。\n却羡浮云与飞鸟，因风吹去又吹还。",
        "dynasty": "唐",
        "collection_info": null
    },
    {
        "uuid": "42e209e9e99bd4e0fdd7e1d4bfbebde8",
        "title": "朔中即事",
        "author": "李频",
        "content": "关门南北杂戎夷，草木秋来即出师。\n落日风沙长暝早，穷冬雨雪转春迟。\n山头堠火孤明后，星外行人四绝时。\n自古边功何不立，汉家中外自相疑。",
        "dynasty": "唐",
        "collection_info": null
    },
    {
        "uuid": "2811965c7d617bfef28bc6b46879c419",
        "title": "感怀献门下相公",
        "author": "李频",
        "content": "谁云郎选不由诗，上相怜才积有时。\n却是龙钟到门晚，终非稽古致身迟。\n谋将郡印归难遂，读着家书坐欲痴。\n日望南宫看列宿，迢迢婺女与乡比。",
        "dynasty": "唐",
        "collection_info": null
    },
    {
        "uuid": "b5288dfe62ae6008bcd054d4e9ac698c",
        "title": "赠长城庾将军",
        "author": "李频",
        "content": "初年三十拜将军，近代英雄独未闻。\n向国报恩心比石，辞天作镇气凌云。\n逆风走马貂裘卷，望塞悬弧雁阵分。\n定拥节麾从此去，安西大破犬戎羣。",
        "dynasty": "唐",
        "collection_info": null
    },
    {
        "uuid": "22562fb98209d8a40c55da243ac3adee",
        "title": "浙东献郑大夫",
        "author": "李频",
        "content": "圣主东忧涨海滨，思移副相倚陶钧。\n楼台独坐江山月，舟楫先行泽国春。\n遥想万家开户外，近闻羣盗窜诸邻。\n几时入去调元化，天下同为尧舜人。",
        "dynasty": "唐",
        "collection_info": null
    },
    {
        "uuid": "f8214db60d66235b63fbd00e16c34784",
        "title": "镜湖夜泊有怀",
        "author": "李频",
        "content": "广水遥堤利物功，因思太守惠无穷。\n自从版筑兴农隙，长与耕耘致岁丰。\n涨接星津流荡漾，宽浮云岫动虚空。\n想当战国开时有，范蠡扁舟祗此中。",
        "dynasty": "唐",
        "collection_info": null
    },
    {
        "uuid": "318999b60b796bf34ebc7e2d3c4c8e15",
        "title": "宣州献从叔大夫",
        "author": "李频",
        "content": "清时选地任贤明，从此观风辍尹京。\n日月天中辞洛邑，云山江上领宣城。\n万家闾井俱安寝，千里农桑竟起耕。\n闻说圣朝同汉代，已愁征入拜公卿。",
        "dynasty": "唐",
        "collection_info": null
    },
    {
        "uuid": "6923747d6b45243423cf4cd1b746b0d3",
        "title": "贺同年翰林从叔舍人知制诰",
        "author": "李频",
        "content": "仙禁何人蹑近踪，孔门先选得真龙。\n别居云路抛三省，专掌天书在九重。\n五色毫挥成涣汗，百寮班下独从容。\n芳年贵盛谁为比，郁郁青青岳顶松。",
        "dynasty": "唐",
        "collection_info": null
    },
    {
        "uuid": "2a8e3bdbe32b9dd4d5e83a8fe4748b12",
        "title": "吴门别主人",
        "author": "李频",
        "content": "早晚更看吴苑月，小斋长忆落西窗。\n不知明夜谁家见，应照离人隔楚江。",
        "dynasty": "唐",
        "collection_info": null
    },
    {
        "uuid": "74763a158c0098cdda6e56e8c366ea6a",
        "title": "自黔中归新安",
        "author": "李频",
        "content": "朝过春关辞北阙，暮参戎幕向南巴。\n却将仙桂东归去，江月相随直到家。",
        "dynasty": "唐",
        "collection_info": null
    },
    {
        "uuid": "4daff823a1210103c8a1a99cea27a83e",
        "title": "奉和郑熏相公",
        "author": "李频",
        "content": "三四株松匝草亭，便成彭泽柳为名。\n莲峰隐去难辞阙，浐水朝回与出城。",
        "dynasty": "唐",
        "collection_info": null
    },
    {
        "uuid": "a7d5aeb5ef48d62a84884b2f79ce3541",
        "title": "及第后还家过岘岭",
        "author": "李频",
        "content": "魏驮山前一朵花，岭西更有几千家。\n石斑鱼鲊香衝鼻，浅水沙田饭遶牙。",
        "dynasty": "唐",
        "collection_info": null
    },
    {
        "uuid": "c695703a2292da0008f7f7946b4bd879",
        "title": "春日旅舍",
        "author": "李频",
        "content": "未识东西南北路，青春白日坐销难。\n如何一别故园后，五度花开五处看。",
        "dynasty": "唐",
        "collection_info": null
    },
    {
        "uuid": "d43343202eb39012238f738f0dcf5a69",
        "title": "过长江伤贾岛",
        "author": "李频",
        "content": "忽从一宦远流离，无罪无人子细知。\n到得长江闻杜宇，想君魂魄也相随。",
        "dynasty": "唐",
        "collection_info": null
    },
    {
        "uuid": "1dff71ea2ca9dd5bac3d4e66cd931b8c",
        "title": "自遣",
        "author": "李频",
        "content": "永拟东归把钓丝，将行忽起半心疑。\n青云道是不平地，还有平人上得时。",
        "dynasty": "唐",
        "collection_info": null
    },
    {
        "uuid": "e80cde10601c2718cd0158009525d3c7",
        "title": "寄曹邺",
        "author": "李频",
        "content": "终南山是枕前云，禁鼓无因晓夜闻。\n朝客秋来不朝日，曲江西岸去寻君。",
        "dynasty": "唐",
        "collection_info": null
    },
    {
        "uuid": "9a8bac5f1b853a24855df3ee975f3149",
        "title": "述怀",
        "author": "李频",
        "content": "望月疑无得桂缘，春天又待到秋天。\n杏花开与槐花落，愁去愁来过几年。",
        "dynasty": "唐",
        "collection_info": null
    },
    {
        "uuid": "37d811762e45be85dbf75b91dcefdd0f",
        "title": "客洛酬刘驾",
        "author": "李频",
        "content": "浮世总应相送老，共君偏更远行多。\n此回不似前回别，听尽离歌逐棹歌。",
        "dynasty": "唐",
        "collection_info": null
    },
    {
        "uuid": "0864470ef44d3bc7fd6d0bf1f8edf279",
        "title": "题钓台障子",
        "author": "李频",
        "content": "君家尽是我家山，严子前台枕古湾。\n却把钓竿终不可，几时入海得鱼还。",
        "dynasty": "唐",
        "collection_info": null
    },
    {
        "uuid": "2001db43f76690ad0b0bb7a2c88a1dc4",
        "title": "题阳山顾炼师草堂",
        "author": "李频",
        "content": "若到当时上升处，长生何事后无人。\n前峰自去种松子，坐见年来取茯神。",
        "dynasty": "唐",
        "collection_info": null
    },
    {
        "uuid": "91743be8920b7562207e35f8507b4212",
        "title": "闻金吾妓唱梁州",
        "author": "李频",
        "content": "闻君一曲古梁州，惊起黄云塞上愁。\n秦女树前花正发，北风吹落满城秋。",
        "dynasty": "唐",
        "collection_info": null
    },
    {
        "uuid": "08b1e814264c4acda6906db067151925",
        "title": "游蜀回简友人",
        "author": "李频",
        "content": "别来十二月，去到漏天边。\n不是因逢闰，还应是隔年。",
        "dynasty": "唐",
        "collection_info": null
    },
    {
        "uuid": "2b5fb81b707a42c3db5373221501d5e9",
        "title": "赠泾州王侍御",
        "author": "李频",
        "content": "一旦天书下紫微，三年旌斾陇云飞。\n塞门无事春空到，边草青青战马肥。",
        "dynasty": "唐",
        "collection_info": null
    },
    {
        "uuid": "d5887d73eb727d15ab377e26d22d4040",
        "title": "夏日宿秘书姚监宅",
        "author": "李频",
        "content": "贵宅多嘉树，先秋有好风。\n情闲离阙下，梦野在山中。\n露色浮寒瓦，萤光堕暗丛。\n听吟丽句尽，河汉任西东。",
        "dynasty": "唐",
        "collection_info": null
    },
    {
        "uuid": "a62631d8f0cdcee463d9e5fd8a838dae",
        "title": "过嵩阴隐者",
        "author": "李频",
        "content": "当门看少室，倚杖復披衣。\n每日醒还醉，无人是与非。\n架书抽读乱，庭果摘尝稀。\n独有江南客，思家未得归。",
        "dynasty": "唐",
        "collection_info": null
    },
    {
        "uuid": "dc1f62fe521f3f8152513b69faf32dd9",
        "title": "留别山家",
        "author": "李频",
        "content": "闲门不易求，半月在林丘。\n已与山水别，难为花木留。\n孤怀归静夜，远会隔高秋。\n莫道无言去，冥心在重游。",
        "dynasty": "唐",
        "collection_info": null
    },
    {
        "uuid": "9609eb28ed500f1d6b3d3b01b148a8f0",
        "title": "送人游吴",
        "author": "李频",
        "content": "楚田开雪后，草色与君看。\n积水浮春气，深山滞雨寒。\n毗陵孤月出，建业一钟残。\n为把乡书去，因收别泪难。",
        "dynasty": "唐",
        "collection_info": null
    },
    {
        "uuid": "9895953d233cfc4410f36a4117d079d8",
        "title": "东渭桥晚眺",
        "author": "李频",
        "content": "秦地有吴洲，千樯渭曲头。\n人当返照立，水彻故乡流。\n落第春难过，穷途日易愁。\n谁知桥上思，万里在江楼。",
        "dynasty": "唐",
        "collection_info": null
    },
    {
        "uuid": "1d87ccfe676d2026b5662b9c745b2882",
        "title": "送延陵韦少府",
        "author": "李频",
        "content": "延陵称贵邑，季子有高踪。\n古迹传多代，仙山管几峰。\n微泉声小雨，异木色深冬。\n去毕三年秩，新诗箧不容。",
        "dynasty": "唐",
        "collection_info": null
    },
    {
        "uuid": "d2374a8a38d8cc965b731d11df3110dd",
        "title": "淮南送友人归沧州",
        "author": "李频",
        "content": "风色忽西转，坐为千里分。\n高帆背楚落，寒日逆淮曛。\n断烧缘乔木，盘鵰隐片云。\n乡关百战地，归去始休军。",
        "dynasty": "唐",
        "collection_info": null
    },
    {
        "uuid": "623773fb1b1047fe015dae48cbf6a4d2",
        "title": "夏日题盩厔友人书斋",
        "author": "李频",
        "content": "修竹齐高树，书斋竹树中。\n四时无夏气，三伏有秋风。\n黑处巢幽鸟，阴来呌候虫。\n牕西太白雪，万仞在遥空。",
        "dynasty": "唐",
        "collection_info": null
    },
    {
        "uuid": "6eeeaf2ba60712661154a5ce50ef02d4",
        "title": "寻山",
        "author": "李频",
        "content": "一径入双崖，初疑有几家。\n行穷人不见，坐久日空斜。\n石上生灵草，泉中落异花。\n终须结茅屋，向此学餐霞。",
        "dynasty": "唐",
        "collection_info": null
    },
    {
        "uuid": "e6072a824928951fde94f428509d6f25",
        "title": "送元遂上人归钱唐",
        "author": "李频",
        "content": "白衣游帝乡，已得事空王。\n却返湖山寺，高禅水月房。\n雨中过岳黑，秋后宿船凉。\n回顾秦人语，他生会别方。",
        "dynasty": "唐",
        "collection_info": null
    },
    {
        "uuid": "c36acbfacaf1340535e70b529806feb7",
        "title": "贻友人喻坦之",
        "author": "李频",
        "content": "从容心自切，饮水胜衔杯。\n共在山中长，相随阙下来。\n修身空有道，取事各无媒。\n不信昇平代，终遗草泽才。",
        "dynasty": "唐",
        "collection_info": null
    },
    {
        "uuid": "d6b0f0c2c52472bdcd22a895148dd80c",
        "title": "送友人往振武",
        "author": "李频",
        "content": "风沙遥见说，道路替君愁。\n碛夜星垂地，云明火上楼。\n征鸿辞塞雪，战马识边秋。\n不共将军语，何因有去留。",
        "dynasty": "唐",
        "collection_info": null
    },
    {
        "uuid": "058a2bc78e30b2aa23b3105ad4cac454",
        "title": "赋得长城斑竹杖",
        "author": "李频",
        "content": "秦兴版筑时，翦伐不知谁。\n异代余根在，幽人得手持。\n细看生古意，闲倚动边思。\n莫作鸠形并，空将鹤髪期。",
        "dynasty": "唐",
        "collection_info": null
    },
    {
        "uuid": "c794cf21c69262fffd7993dc6a0c8d57",
        "title": "送德清喻明府",
        "author": "李频",
        "content": "棹返霅溪云，仍参旧使君。\n州传多古迹，县记是新文。\n水栅横舟闭，湖田立木分。\n但如诗思苦，为政即超羣。",
        "dynasty": "唐",
        "collection_info": null
    },
    {
        "uuid": "37fded857da7f0571dd9c7f2dd738a3c",
        "title": "送薛能少府任盩厔",
        "author": "李频",
        "content": "不才甘下第，君子蹇何重。\n相送昆明岸，同看太白峰。\n数瓢留顷刻，残照迫从容。\n好去烟霞县，仙人有旧踪。",
        "dynasty": "唐",
        "collection_info": null
    },
    {
        "uuid": "90a0960ca44d6f31d0a9a8d29e5b169d",
        "title": "送许寿下第归东山",
        "author": "李频",
        "content": "吾君设礼闱，谁合学忘机。\n却是高人起，难为下第归。\n出关心纵野，避世事终稀。\n莫更今秋夕，相思望少微。",
        "dynasty": "唐",
        "collection_info": null
    },
    {
        "uuid": "55e080ceba3534466236fdead06236a1",
        "title": "冬夜酬范秘书",
        "author": "李频",
        "content": "九衢行一匝，不敢入他门。\n累日无余事，通宵得至言。\n命嗟清世蹇，春觉闰冬暄。\n翻覆吟佳句，何酬国士恩。",
        "dynasty": "唐",
        "collection_info": null
    },
    {
        "uuid": "30b531b2af0ee44cff2c6f522b74b420",
        "title": "送陆肱尉江夏",
        "author": "李频",
        "content": "如何执简去，便作挂帆期。\n泽国三春早，江天落日迟。\n县人齐候处，洲鸟欲飞时。\n免褐方三十，青云岂白髭。",
        "dynasty": "唐",
        "collection_info": null
    },
    {
        "uuid": "d8deef2f0e32eac1f1d086dfd4203a7e",
        "title": "汉上送人西归",
        "author": "李频",
        "content": "几作西归梦，因为怆别心。\n野衔天去尽，山夹汉来深。\n迭浪翻残照，高帆引片阴。\n空留相赠句，毕我白头吟。",
        "dynasty": "唐",
        "collection_info": null
    },
    {
        "uuid": "5952e93fb8a248cf9f1f4693ade2019d",
        "title": "蜀中逢友人",
        "author": "李频",
        "content": "自古有行役，谁人免别家。\n相欢犹陌上，一醉任天涯。\n积迭山藏蜀，潺湲水遶巴。\n他年復何处，共说海棠花。",
        "dynasty": "唐",
        "collection_info": null
    },
    {
        "uuid": "0b2f7988be709f77209fc7f156cb1c98",
        "title": "寄范评事",
        "author": "李频",
        "content": "行坐不相遗，辕门载笔时。\n雅知难更遇，旧分合长思。\n梦即重寻熟，书常转达迟。\n山斋终拟到，何日遂心期。",
        "dynasty": "唐",
        "collection_info": null
    },
    {
        "uuid": "cabcf1dd4b7e5a9b37ef0f094b3660c8",
        "title": "南游过湘汉即事寄友人",
        "author": "李频",
        "content": "南去远駈逐，三湘五月行。\n巴山雪水下，楚泽火云生。\n向野聊中饭，乘凉探暮程。\n离怀不可说，已迫峡猿声。",
        "dynasty": "唐",
        "collection_info": null
    },
    {
        "uuid": "1b1e64971f3b9cb9d3486c3af1df6ba5",
        "title": "送许浑侍御赴润州",
        "author": "李频",
        "content": "家山近石头，遂意恣东游。\n祖席离乌府，归帆转蜃楼。\n阴氛出海散，落月向潮流。\n别有为霖日，孤云未自由。",
        "dynasty": "唐",
        "collection_info": null
    },
    {
        "uuid": "ca5578ff91edf52aac60087263a07d99",
        "title": "喜友人厉图南及第",
        "author": "李频",
        "content": "相忧过己切，相贺似身荣。\n心达无前后，神交共死生。\n承家吾子事，登第世人情。\n未有通儒术，明时道不行。",
        "dynasty": "唐",
        "collection_info": null
    },
    {
        "uuid": "2105c45da057ee50e0b8a19056e22d21",
        "title": "送友人下第归越",
        "author": "李频",
        "content": "归意随流水，江湖共在东。\n山阴何处去，草际片帆通。\n雨色春愁裏，潮声晓梦中。\n虽为半年客，便是往来鸿。",
        "dynasty": "唐",
        "collection_info": null
    },
    {
        "uuid": "04e7f5dac757df8f8ac2925bf8110962",
        "title": "寄友人",
        "author": "李频",
        "content": "一别一相见，须臾老此生。\n客衣寒后薄，山思夜深清。\n诗近吟何句，髭新白几茎。\n路岐如昨日，来往梦分明。",
        "dynasty": "唐",
        "collection_info": null
    },
    {
        "uuid": "17364b73f5e22d1d9192938733895928",
        "title": "送友人下第归宛陵",
        "author": "李频",
        "content": "天涯长恋亲，阙下独伤春。\n拟住还求己，须归不为身。\n临岐仍犯雪，挂席始离尘。\n共泣东风别，同为沧海人。",
        "dynasty": "唐",
        "collection_info": null
    },
    {
        "uuid": "fe7128dc3c9f928f083c7f1aeb7dcbc2",
        "title": "秋夜对月寄鳯翔范书记",
        "author": "李频",
        "content": "月过秋霖后，光应夜夜清。\n一回相忆起，几度独吟行。\n河汉东西直，山川远近明。\n寸心遥往处，新有雁来声。",
        "dynasty": "唐",
        "collection_info": null
    },
    {
        "uuid": "b18c7b47b5bcc9c1437729d4919cd7ca",
        "title": "送孙明秀才往潘州访韦卿",
        "author": "李频",
        "content": "北鸟飞不到，北人今去游。\n天涯浮瘴水，岭外问潘州。\n草木春冬茂，猿猱日夜愁。\n定知迁客泪，应只对君流。",
        "dynasty": "唐",
        "collection_info": null
    },
    {
        "uuid": "9755c16d6482a553dd862caedc5d03ae",
        "title": "八月十五夜对月",
        "author": "李频",
        "content": "阴盛此宵中，多为雨与风。\n坐无云雨至，看与雪霜同。\n抱湿离遥海，倾寒向逈空。\n年年不可值，还似命难通。",
        "dynasty": "唐",
        "collection_info": null
    },
    {
        "uuid": "81be7d863770873707126617f80670e9",
        "title": "及第后归",
        "author": "李频",
        "content": "家临浙水傍，岸对买臣乡。\n纵棹随归鸟，乘潮向夕阳。\n苦吟身得雪，甘意鬓成霜。\n况此年犹少，酬知足自强。",
        "dynasty": "唐",
        "collection_info": null
    },
    {
        "uuid": "fd19f270d904a9248dfc017fe72c6e01",
        "title": "过巫峡",
        "author": "李频",
        "content": "拥棹向惊湍，巫峰直上看。\n削成从水底，耸出在云端。\n暮雨晴时少，啼猿渴下难。\n一闻神女去，风竹扫空坛。",
        "dynasty": "唐",
        "collection_info": null
    },
    {
        "uuid": "9f5b4ac5c3df1dbb2bbe1cac7b82fe07",
        "title": "送友人往太原",
        "author": "李频",
        "content": "离亭聊把酒，此路彻边头。\n草白雁来尽，时清人去游。\n汾河流晋地，塞雪满幷州。\n别后相思夜，空看北斗愁。",
        "dynasty": "唐",
        "collection_info": null
    },
    {
        "uuid": "9b2e763e4398ee5c9049d7d03d87f853",
        "title": "旅怀",
        "author": "李频",
        "content": "万里共心论，徒言吾道存。\n奉亲无别业，谒帝有何门。\n水宿惊涛浦，山行落叶村。\n长安长梦去，欹枕即闻猿。",
        "dynasty": "唐",
        "collection_info": null
    },
    {
        "uuid": "8cd80c39eec85ebb547a997c18b0a23b",
        "title": "送裴御史赴湖南",
        "author": "李频",
        "content": "关门鸟道中，飞传復乘骢。\n暮雪离秦甸，春云入楚宫。\n平芜天共阔，积水地多空。\n使府悬帆去，能消几日风。",
        "dynasty": "唐",
        "collection_info": null
    },
    {
        "uuid": "6b9e22d63b89f8e7d0010f9bb4b2617a",
        "title": "送姚郜先辈赴汝州辟",
        "author": "李频",
        "content": "行李事寒天，东来聘礼全。\n州当定鼎处，人去偃戈年。\n雷雨依嵩岭，桑麻接楚田。\n遥知清夜作，不是借戎篇。",
        "dynasty": "唐",
        "collection_info": null
    },
    {
        "uuid": "98d3dfe9b82ad3b60451b151fbdfd53b",
        "title": "初离黔中泊江上",
        "author": "李频",
        "content": "去去把青桂，平生心不违。\n更蒙莲府辟，兼脱布衣归。\n霁岳明残雪，清波漾落晖。\n无穷幽鸟戏，时向棹前飞。",
        "dynasty": "唐",
        "collection_info": null
    },
    {
        "uuid": "a85cfb7fcbd3b304feccad1976492c4a",
        "title": "黔中酬同院韦判官",
        "author": "李频",
        "content": "平生同所为，相遇偶然迟。\n各着青袍后，无归白社期。\n江流来绝域，府地管诸夷。\n圣代都无事，从公且赋诗。",
        "dynasty": "唐",
        "collection_info": null
    },
    {
        "uuid": "6d60ba6e3a3e7427ef226cdf612828c3",
        "title": "和范秘书襄阳旧游",
        "author": "李频",
        "content": "听话扬帆兴，初从岘首还。\n高吟入白浪，遥坐看青山。\n枯木猿啼爽，寒汀鹤步闲。\n秋来关去梦，几夜度商颜。",
        "dynasty": "唐",
        "collection_info": null
    },
    {
        "uuid": "1cfdb672926fac404625d576d35fad0c",
        "title": "秋夜山中思归送友人",
        "author": "李频",
        "content": "萧条对秋色，相忆在云泉。\n木落病身起，潮平归思悬。\n凉钟山顶寺，暝火渡头船。\n此地非吾土，淹留又一年。",
        "dynasty": "唐",
        "collection_info": null
    },
    {
        "uuid": "d96855307f965927980130d8dbf15151",
        "title": "自黔中东归旅次淮上",
        "author": "李频",
        "content": "行旅本同愁，黔吴復阻修。\n半年方中路，穷节到孤舟。\n夕霭垂阴野，晨光动积流。\n家山一夜梦，便是昔年游。",
        "dynasty": "唐",
        "collection_info": null
    },
    {
        "uuid": "42f4515a1b9a354fe132870215ca7262",
        "title": "江夏春感旧",
        "author": "李频",
        "content": "东风出海门，处处动林园。\n泽国雪霜少，沙汀花木繁。\n暖鱼依水浅，晴雁入空翻。\n何处阳和力，生萍不驻根。",
        "dynasty": "唐",
        "collection_info": null
    },
    {
        "uuid": "e6dbe106275b6e41e9ce0f6dfeae0eee",
        "title": "眉州别李使君",
        "author": "李频",
        "content": "回首雪峰前，朱门心杳然。\n离人自呜咽，流水莫潺湲。\n毒草通蛮徼，秋林近漏天。\n一生从此去，五字有谁怜。",
        "dynasty": "唐",
        "collection_info": null
    },
    {
        "uuid": "4d47adf01235b91ec199a2da7eda5c69",
        "title": "送许棠及第归宣州",
        "author": "李频",
        "content": "高科终自致，志业信如神。\n待得逢公道，由来合贵身。\n秋归方觉好，旧梦始知真。\n更想青山宅，谁为后主人。",
        "dynasty": "唐",
        "collection_info": null
    },
    {
        "uuid": "1f69ed2e7bdae9a32658babd64d15886",
        "title": "黔中罢职将泛江东",
        "author": "李频",
        "content": "黔中初罢职，薄俸亦无残。\n举目乡关远，携家旅食难。\n野梅将雪竞，江月与沙寒。\n两鬓愁应白，何劳把镜看。",
        "dynasty": "唐",
        "collection_info": null
    },
    {
        "uuid": "a1bd47a34f4385c8bd8f43842471360c",
        "title": "长安书事寄所知",
        "author": "李频",
        "content": "帝里本无名，端居有道情。\n睡魂春梦断，书兴晚窗明。\n老拟归何处，闲应过此生。\n江湖终一日，拜别便东行。",
        "dynasty": "唐",
        "collection_info": null
    },
    {
        "uuid": "fbadd441c8d0f3cd23b573030dad935e",
        "title": "酬姚覃",
        "author": "李频",
        "content": "不见又相招，何曾诉寂寥。\n醉眠春草长，吟坐夜灯销。\n泪堕思山切，身归转路遥。\n年年送别处，杨柳少垂条。",
        "dynasty": "唐",
        "collection_info": null
    },
    {
        "uuid": "0e080c26433ba594bfa8d1bf2c2fda6d",
        "title": "春日鄜州赠裴居言",
        "author": "李频",
        "content": "虽将身佐幕，出入似闲居。\n草色长相待，山情信不疎。\n灯前春睡足，酒后夜寒余。\n笔砚时时近，终非署簿书。",
        "dynasty": "唐",
        "collection_info": null
    },
    {
        "uuid": "967258bfa65fded2cb5aaddd09409b70",
        "title": "送于生入蜀",
        "author": "李频",
        "content": "家吴闻入蜀，道路颇乖离。\n一第何多难，都城可少知。\n江山非久适，命数未终奇。\n况又将冤抱，经春杜魄随。",
        "dynasty": "唐",
        "collection_info": null
    },
    {
        "uuid": "6002afa850667a8b86a391099ad0d013",
        "title": "送许棠归泾县作尉",
        "author": "李频",
        "content": "青桂復青袍，一归荣一高。\n县人齐下拜，邑宰共分曹。\n遶郭看秧插，寻街听茧缫。\n封侯万里者，燕颔乃徒劳。",
        "dynasty": "唐",
        "collection_info": null
    },
    {
        "uuid": "5865e7e452976ed133e2e1e13db5a3b6",
        "title": "友人话别",
        "author": "李频",
        "content": "论交虽不蚤，话别且相亲。\n除却栖禅客，谁非南陌人。\n半生都返性，终老拟安贫。\n愿入白云社，高眠自致身。",
        "dynasty": "唐",
        "collection_info": null
    },
    {
        "uuid": "b21c2c7ff9f3fbbd3d1e162c62bcc337",
        "title": "山居",
        "author": "李频",
        "content": "欲出穷吾道，东西自未能。\n捲书唯对鹤，开画独留僧。\n落叶和云扫，秋山共月登。\n何年石上水，夜夜滴高层。",
        "dynasty": "唐",
        "collection_info": null
    },
    {
        "uuid": "d0761a52f06a7ebe6292d88ece6e38bd",
        "title": "寄范郎中",
        "author": "李频",
        "content": "蔾杖山中出，吟诗对范家。\n相知从海峤，寄食向京华。\n名宦成何报，清眸未纵赊。\n临邛梦来往，雨雪满襃斜。",
        "dynasty": "唐",
        "collection_info": null
    },
    {
        "uuid": "919d46938d955fc17ec466b69821fa71",
        "title": "书怀",
        "author": "李频",
        "content": "宦途从不问，身事觉无差。\n华髪初生女，沧洲未有家。\n却闲思洞穴，终老旷桑麻。\n别访栖禅侣，相期语劫沙。",
        "dynasty": "唐",
        "collection_info": null
    },
    {
        "uuid": "a7045ba1ab4d820f829e32ec08564dd0",
        "title": "越中行",
        "author": "李频",
        "content": "越国临沧海，芳洲復暮晴。\n湖通诸浦白，日隐乱峰明。\n野宿多无定，闲游免有情。\n天台闻不远，终到石桥行。",
        "dynasty": "唐",
        "collection_info": null
    },
    {
        "uuid": "d1bd8bc8698fc2ba97d9d8cdb8e11237",
        "title": "春日南游寄浙东许同年",
        "author": "李频",
        "content": "孤帆处处宿，不问是谁家。\n南国平芜远，东风细雨斜。\n旅怀多寄酒，寒意欲留花。\n更想前途去，茫茫沧海涯。",
        "dynasty": "唐",
        "collection_info": null
    },
    {
        "uuid": "c559aaaf3480eb487c2dc86a6c9ca1dd",
        "title": "明州江亭夜别段秀才",
        "author": "李频",
        "content": "离亭向水开，时候復蒸梅。\n霹雳灯烛灭，蒹葭风雨来。\n京关虽共语，海峤不同回。\n莫为莼鲈美，天涯滞尔才。",
        "dynasty": "唐",
        "collection_info": null
    },
    {
        "uuid": "3a4508d5ec02a06d89cc3b2a2d975439",
        "title": "临岐留别相知",
        "author": "李频",
        "content": "百岁竟何事，一身长远游。\n行行将近老，处处不离愁。\n世路多相取，权门不自投。\n难为此时别，欲别愿人留。",
        "dynasty": "唐",
        "collection_info": null
    },
    {
        "uuid": "84db2391d26a45a31094df2bb3b87220",
        "title": "鄂渚湖上即事",
        "author": "李频",
        "content": "杜门聊自适，湖水在窗间。\n纵得沧洲去，无过白日闲。\n多慵空好道，少贱早凋颜。\n独有东山月，依依自往还。",
        "dynasty": "唐",
        "collection_info": null
    },
    {
        "uuid": "9eefa4700f6147e5baf4762041c5fc63",
        "title": "辞夏口崔尚书",
        "author": "李频",
        "content": "一饭仍难受，依仁况一年。\n终期身可报，不拟骨空镌。\n城晚风高角，江春浪起船。\n同来栖止地，独去塞鸿前。",
        "dynasty": "唐",
        "collection_info": null
    },
    {
        "uuid": "01eea205cf86899f9e17b22701e379a9",
        "title": "秦原早望",
        "author": "李频",
        "content": "一忝乡书荐，长安未得回。\n年光逐渭水，春色上秦台。\n燕掠平芜去，人衝细雨来。\n东风生故里，又过几花开。",
        "dynasty": "唐",
        "collection_info": null
    },
    {
        "uuid": "be4411a20dc1955d6b54025520f29ec8",
        "title": "送友人之扬州",
        "author": "李频",
        "content": "一别长安后，晨征便信鸡。\n河声入峡急，地势出关低。\n绿树丛垓下，青芜阔楚西。\n路长知不恶，随处得诗题。",
        "dynasty": "唐",
        "collection_info": null
    },
    {
        "uuid": "e8ebce359c7c3b4b7974cbb28c07698f",
        "title": "过四皓庙",
        "author": "李频",
        "content": "东西南北人，高迹自相亲。\n天下已归汉，山中犹避秦。\n龙楼曾作客，鹤氅不为臣。\n独有千年后，青青庙木春。",
        "dynasty": "唐",
        "collection_info": null
    },
    {
        "uuid": "7d1ff18fbe3cc79aec0eceece9ff49eb",
        "title": "陕下怀归",
        "author": "李频",
        "content": "故园何处在，零落五湖东。\n日暮无来客，天寒有去鸿。\n大河冰彻塞，高岳雪连空。\n独夜悬归思，迢迢永漏中。",
        "dynasty": "唐",
        "collection_info": null
    },
    {
        "uuid": "e735b14bfa1cde60f24033b99bb1d5bb",
        "title": "送徐处士归江南",
        "author": "李频",
        "content": "行行野雪薄，寒气日通春。\n故国又芳草，沧江终白身。\n游归花落满，睡起鸟啼新。\n莫惜闲书札，西来问旅人。",
        "dynasty": "唐",
        "collection_info": null
    },
    {
        "uuid": "4a2946adb0f9191eb9beeacaf17242b0",
        "title": "鄜州留别王从事",
        "author": "李频",
        "content": "相识未十日，相知如十年。\n从来易离别，此去忽留连。\n路险行衝雨，山高度隔天。\n难终清夜坐，更听说安边。",
        "dynasty": "唐",
        "collection_info": null
    },
    {
        "uuid": "dd819b63884bdfaed48ea4f62864d80c",
        "title": "长安夜怀",
        "author": "李频",
        "content": "匹马西游日，从吴又转荆。\n风雷几夜坐，山水半年行。\n梦永秋灯灭，吟余晓露明。\n良时不我与，白髮向秦生。",
        "dynasty": "唐",
        "collection_info": null
    },
    {
        "uuid": "c46673b5f9ec949a8887c88e5b63840a",
        "title": "冬夜山中寻友",
        "author": "李频",
        "content": "何人山雪夜，相访不相思。\n若得长闲日，应无暂到时。\n叶寒凋欲尽，泉冻落还迟。\n即此天明去，重来未有期。",
        "dynasty": "唐",
        "collection_info": null
    },
    {
        "uuid": "5044cb065defb404307cf31214586fcc",
        "title": "送刘山人归洞庭",
        "author": "李频",
        "content": "君逐云山去，人间又绝踪。\n半湖乘早月，中路入疎钟。\n秋尽草虫急，夜深山雨重。\n平生心未已，岂得更相从。",
        "dynasty": "唐",
        "collection_info": null
    },
    {
        "uuid": "3be2d76d1ed151c7ceaf71903893c4e7",
        "title": "古意",
        "author": "李频",
        "content": "白马游何处，青楼日正长。\n凤箫抛旧曲，鸾镜懒新妆。\n玄鸟深巢静，飞花入户香。\n虽非窦滔妇，锦字已成章。",
        "dynasty": "唐",
        "collection_info": null
    },
    {
        "uuid": "c2263f18d4e2efc5286a99965fee157e",
        "title": "避暑",
        "author": "李频",
        "content": "当暑忆归林，陶家借柳阴。\n蝉从初伏噪，客向晚凉吟。\n白日欺玄鬓，沧江负素心。\n神仙倘有术，引我出幽岑。",
        "dynasty": "唐",
        "collection_info": null
    },
    {
        "uuid": "b010a07f22c24e83c4d5805da28457c0",
        "title": "送吴秘书归杭州",
        "author": "李频",
        "content": "为客得从容，官清料復重。\n海崖归有业，天目近何峰。\n是处通春棹，无村不夜舂。\n马卿夸贵达，还说返临邛。",
        "dynasty": "唐",
        "collection_info": null
    },
    {
        "uuid": "0a401e3d8c95c9917c0b948aaa61c494",
        "title": "中秋对月",
        "author": "李频",
        "content": "秋分一夜停，阴魄最晶荧。\n好是生沧海，徐看历杳冥。\n层空疑洗色，万怪想潜形。\n他夕无相类，晨鸡不可听。",
        "dynasty": "唐",
        "collection_info": null
    },
    {
        "uuid": "5eaee074f66eb8b032d93fa43e0e2512",
        "title": "八月上峡",
        "author": "李频",
        "content": "万里巴江水，秋来满峡流。\n乱山无陆路，行客在孤舟。\n汹汹滩声急，冥冥树色愁。\n免为三不弔，已白一生头。",
        "dynasty": "唐",
        "collection_info": null
    },
    {
        "uuid": "952c879d361d1762c1b4d687d321a850",
        "title": "送狄明府赴九江",
        "author": "李频",
        "content": "字人修祖德，清白定闻传。\n匹马从秦去，孤帆入楚悬。\n关中寒食雨，湖上暑衣天。\n四考兼重请，相知住几年。",
        "dynasty": "唐",
        "collection_info": null
    },
    {
        "uuid": "146ddef7a41f44347755fa95ceed3b1e",
        "title": "陕下投姚谏议",
        "author": "李频",
        "content": "旧业在东鄙，西游从楚荆。\n风雷几夜坐，山水半年行。\n梦永秋灯灭，吟孤晓露明。\n前心若不遂，有耻却归耕。",
        "dynasty": "唐",
        "collection_info": null
    },
    {
        "uuid": "06930a8f358c9208bb28b2446cae3995",
        "title": "关东逢薛能",
        "author": "李频",
        "content": "何处不相思，相逢还有时。\n交心如到老，会面未为迟。\n苦学缘明代，劳生欲白髭。\n唯君一度别，便似见无期。",
        "dynasty": "唐",
        "collection_info": null
    },
    {
        "uuid": "94e1848aed0278df3ccd5646389294ad",
        "title": "富春赠孙璐",
        "author": "李频",
        "content": "天柱与天目，曾栖绝顶房。\n青云求禄晚，白日坐家长。\n井气通潮信，牕风引海凉。\n平生诗称在，老达亦何妨。",
        "dynasty": "唐",
        "collection_info": null
    },
    {
        "uuid": "3e2b12828ce24391c2f5bf872641faf7",
        "title": "送友人游蜀",
        "author": "李频",
        "content": "东堂虽不捷，西去復何愁。\n蜀马知归路，巴山似旧游。\n星临劒阁动，花落锦江流。\n鼓吹青林下，时闻祭武侯。",
        "dynasty": "唐",
        "collection_info": null
    },
    {
        "uuid": "0b1d69ffd8bf5a50374c85e6d097e230",
        "title": "夏日盩厔郊居寄姚少府",
        "author": "李频",
        "content": "古木有清阴，寒泉有下深。\n蝉从初伏噪，客向晚凉吟。\n白日欺玄鬓，沧江负素心。\n甚思中夜话，何路许相寻。",
        "dynasty": "唐",
        "collection_info": null
    },
    {
        "uuid": "706e617c99e7634ffab1efd174ede1d7",
        "title": "送胡休处士归湘江",
        "author": "李频",
        "content": "见说湘江切，长愁有去时。\n江湖秋涉远，雷雨夜眠迟。\n旧业多归兴，空山尽老期。\n天寒一瓢酒，落日醉留谁。",
        "dynasty": "唐",
        "collection_info": null
    },
    {
        "uuid": "85ad21b044e26d0b91ccc150e1fcea6d",
        "title": "峡州送清彻上人归浙西",
        "author": "李频",
        "content": "风涛几千里，归路半乘舟。\n此地难相遇，何人更共游。\n坐经嵩顶夏，行值洛阳秋。\n到寺安禅夕，江云满石楼。",
        "dynasty": "唐",
        "collection_info": null
    },
    {
        "uuid": "422c6c0c2e5ccd4cb596e924873628e8",
        "title": "送僧入天台",
        "author": "李频",
        "content": "一锡随缘赴，天台又去登。\n长亭旧别路，落日独行僧。\n夜烧山何处，秋帆浪几层。\n他时授巾拂，莫为老无能。",
        "dynasty": "唐",
        "collection_info": null
    },
    {
        "uuid": "29384f2608217cc1353cde619d9ae451",
        "title": "回山后寄范酇先辈",
        "author": "李频",
        "content": "高楼会月夜，北雁向南分。\n留住经春雪，辞来见夏云。\n遥空江不极，绝顶日难曛。\n一与山僧坐，无因得议文。",
        "dynasty": "唐",
        "collection_info": null
    },
    {
        "uuid": "2040e6dd6168eaa734eaaa3fa48e5657",
        "title": "长安送友人东归",
        "author": "李频",
        "content": "白社思归处，青门见去人。\n乡遥茂苑树，路入广陵尘。\n海日潮浮晓，湖山雪露春。\n犹期来帝里，未是得闲人。",
        "dynasty": "唐",
        "collection_info": null
    },
    {
        "uuid": "01a8ced1e2152610c49fd08f8c246b8c",
        "title": "深秋过源宗上人房",
        "author": "李频",
        "content": "到日值摇落，相留山舍空。\n微寒生夜半，积雨向秋终。\n度讲多来雁，经禅少候虫。\n方从听话后，不省在愁中。",
        "dynasty": "唐",
        "collection_info": null
    },
    {
        "uuid": "72019621711f67370fe8db6dcf965e18",
        "title": "秋日登山阁",
        "author": "李频",
        "content": "苍苍山阁晚，杳杳隙尘秋。\n偶上多时立，翻成尽日愁。\n草平连邑动，河满逐江流。\n下视穷边路，行人在陇头。",
        "dynasty": "唐",
        "collection_info": null
    },
    {
        "uuid": "d11c9dcf8a910b579a0ffa97676e2f7c",
        "title": "秋宿慈恩寺遂上人院",
        "author": "李频",
        "content": "满阁终南色，清宵独倚栏。\n风高斜汉动，叶下曲江寒。\n帝里求名老，空门见性难。\n吾师无一事，不似在长安。",
        "dynasty": "唐",
        "collection_info": null
    },
    {
        "uuid": "89d7bb5dad4110457b0f612f90bd5f8b",
        "title": "题栖霞寺庆上人院",
        "author": "李频",
        "content": "居与鸟巢邻，日将巢鸟亲。\n多生从此性，久集得无身。\n树老风终夜，山寒雪见春。\n不知诸祖后，传印是何人。",
        "dynasty": "唐",
        "collection_info": null
    },
    {
        "uuid": "361ff915d9692908b236644fb3e2b3fa",
        "title": "送友人入蜀",
        "author": "李频",
        "content": "天际蜀门开，西看举别杯。\n何人不异礼，上客自怀才。\n夜涧青林发，秋江渌水来。\n临邛行乐处，莫到白头回。",
        "dynasty": "唐",
        "collection_info": null
    },
    {
        "uuid": "6028ba72c95bcb8284e83cbf3d7ab959",
        "title": "赠同官苏明府",
        "author": "李频",
        "content": "山中畿内邑，别觉大夫清。\n簿领分王事，官资寄野情。\n闲斋无狱讼，隐几向泉声。\n从此朝天路，门前是去程。",
        "dynasty": "唐",
        "collection_info": null
    },
    {
        "uuid": "86a6de7225050925990091a98932addd",
        "title": "送厉图南往荆州觐伯",
        "author": "李频",
        "content": "云水入荆湘，古来鱼鸟乡。\n故关重隔远，春日独行长。\n山溜含清韵，江雷吐夜光。\n郡中词客会，游子更升堂。",
        "dynasty": "唐",
        "collection_info": null
    },
    {
        "uuid": "2015484d681abd1070b03a51faeeadc8",
        "title": "山中夜坐",
        "author": "李频",
        "content": "归家来几夜，倏忽觉秋残。\n月满方塘白，风依老树寒。\n戏鱼重跃定，惊鸟却栖难。\n为有门前路，吾生不得安。",
        "dynasty": "唐",
        "collection_info": null
    },
    {
        "uuid": "bd4893b6607c2089d567d0f57a70af1f",
        "title": "送台州唐兴陈明府",
        "author": "李频",
        "content": "见说海西隅，山川与俗殊。\n宦游如不到，仙分即应无。\n瀑布当公署，天台是县图。\n遥知为吏去，有术字惸孤。",
        "dynasty": "唐",
        "collection_info": null
    },
    {
        "uuid": "fddcef567b49180e8f6e35ad771b230e",
        "title": "夏日过友人檀溪别业",
        "author": "李频",
        "content": "暑天宜野宅，林籁爽泠泠。\n沙月邀开户，岩风助扫庭。\n鹭栖依绿篠，鱼跃出清萍。\n客抱方如醉，因来得暂醒。",
        "dynasty": "唐",
        "collection_info": null
    },
    {
        "uuid": "3b3b6dbdea9d9386d9a33dc26b08c5e6",
        "title": "自江上入关",
        "author": "李频",
        "content": "尽室寄沧洲，孤帆独泝流。\n天涯心似梦，江上雨兼秋。\n文字为人弃，田园被债收。",
        "dynasty": "唐",
        "collection_info": null
    },
    {
        "uuid": "2cd21a967f48f12f3db635b97c5136bb",
        "title": "冬夜和范秘书宿秘省中作",
        "author": "李频",
        "content": "每日得闲吟，清曹阙下深。\n因知遥夜坐，别有远山心。\n芸细书中气，松疎雪后阴。\n归时高兴足，还復插朝簪。",
        "dynasty": "唐",
        "collection_info": null
    },
    {
        "uuid": "68ad192987a87558f0c312aa4f44f7ca",
        "title": "送友人游太原",
        "author": "李频",
        "content": "孤帆几日悬，楚客思飘然。\n水宿南湖夜，山离旧国年。\n秋风高送雁，寒雨入停蝉。\n此去勤书札，时常中路传。",
        "dynasty": "唐",
        "collection_info": null
    },
    {
        "uuid": "7ac3bb75174f5f1a39b22de239b2c762",
        "title": "江上居寄山中客",
        "author": "李频",
        "content": "山后与山前，相思隔呌猿。\n残云收树末，返照落江源。\n苦雨秋涛涨，狂风野火翻。\n朝来卖药客，遇我达无言。",
        "dynasty": "唐",
        "collection_info": null
    },
    {
        "uuid": "40244fa6507057d380ed17ec858d017a",
        "title": "送张郎中赴睦州",
        "author": "李频",
        "content": "青山復渌水，想入富春西。\n夹岸清猿去，中流白日低。\n美兼华省出，荣共故乡齐。\n贱子遥攀送，归心逐马蹄。",
        "dynasty": "唐",
        "collection_info": null
    },
    {
        "uuid": "2498d125199897ca1c6c9ed310d5316f",
        "title": "送鄂渚韦尚书赴镇",
        "author": "李频",
        "content": "夏口本吴头，重城据上游。\n戈船转江汉，风月宿汀洲。\n执宪倾民望，衔恩赴主忧。\n谁知旧寮属，攀饯泪仍流。",
        "dynasty": "唐",
        "collection_info": null
    },
    {
        "uuid": "a11152dc3010c5a83c9b65be9c2e00ab",
        "title": "送崔侍御书记赴山北座主尚书招辟",
        "author": "李频",
        "content": "书记向丘门，旌幢夹谷尊。\n从来游幕意，此去幷酬恩。\n雁呌嫌冰合，骢嘶喜雪繁。\n同为入室士，不觉别销魂。",
        "dynasty": "唐",
        "collection_info": null
    },
    {
        "uuid": "04bf0d85043b4ecb28f1a0ab4e1bb4dc",
        "title": "入朝遇雪",
        "author": "李频",
        "content": "霜鬓持霜简，朝天向雪天。\n玉阶初辨色，琼树乍相鲜。\n密翳空难曙，盈徴瑞不愆。\n谁为洛阳客，是日更高眠。",
        "dynasty": "唐",
        "collection_info": null
    },
    {
        "uuid": "6476c2d9c9d515a11e25cdb0211ba3d3",
        "title": "勉力",
        "author": "李频",
        "content": "日月不并照，升沈俱有时。\n自媒徒欲速，孤立却宜迟。\n尽力唯求己，公心任遇谁。\n人间不得意，半是鬓先衰。",
        "dynasty": "唐",
        "collection_info": null
    },
    {
        "uuid": "5a0bf900d079cd27295f574ffbac5440",
        "title": "郊居寄友人",
        "author": "李频",
        "content": "林色树还曛，何时得见君。\n独居度永日，相去远浮云。\n故疾随秋至，离怀觉夜分。\n蛩声非自苦，偏是旅人闻。",
        "dynasty": "唐",
        "collection_info": null
    },
    {
        "uuid": "261f1f5d5b89b24ea938f6abafa2fe44",
        "title": "送陆肱归吴兴",
        "author": "李频",
        "content": "雪后江上去，风光故国新。\n清浑天气晓，绿动浪花春。\n劝酒提壶鸟，乘舟震泽人。\n谁知沧海月，取桂却来秦。",
        "dynasty": "唐",
        "collection_info": null
    },
    {
        "uuid": "f31ab9fdd5e56da53e4cb15a6c55743d",
        "title": "暮秋重过山僧院",
        "author": "李频",
        "content": "却接良宵坐，明河几转流。\n安禅逢小暑，抱疾入高秋。\n静室闻玄理，深山可白头。\n朝朝献林果，亦欲学猕猴。",
        "dynasty": "唐",
        "collection_info": null
    },
    {
        "uuid": "1732d443e7c54fc96c58d474f0a78b53",
        "title": "送新安少府",
        "author": "李频",
        "content": "南浮虽六月，风水已秋凉。\n日乱看江树，身飞逐楚樯。\n后期谁可定，临别语空长。\n远宦须清苦，幽兰贵独芳。",
        "dynasty": "唐",
        "collection_info": null
    },
    {
        "uuid": "ead1c5e738c26afa937ef8d61048ef23",
        "title": "送人归吴",
        "author": "李频",
        "content": "何人不归去，君去是闲人。\n帝里求相识，山家即近邻。\n交情吾道可，离思柳条新。\n未饮青门酒，先如醉梦身。",
        "dynasty": "唐",
        "collection_info": null
    },
    {
        "uuid": "3e02c4fd86314bc3132951cba7df61a0",
        "title": "送姚评事",
        "author": "李频",
        "content": "儒服从戎去，须知胜事全。\n使君开幕日，天子偃戈年。\n风雨依嵩岭，桑麻接楚田。\n新诗随过客，旋满洛阳传。",
        "dynasty": "唐",
        "collection_info": null
    },
    {
        "uuid": "818c3995c2f94ade6a3954cd086a810f",
        "title": "题栖云寺立上人院",
        "author": "李频",
        "content": "是法从生有，修持历劫尘。\n独居岩下室，长似定中身。\n树老风终夜，山寒雪见春。\n不知诸祖后，传印是何人。",
        "dynasty": "唐",
        "collection_info": null
    },
    {
        "uuid": "b13cefc4a1c08500699e1a29ed506900",
        "title": "黔中罢职过峡州题田使君北楼",
        "author": "李频",
        "content": "巴中初去日，已遇使君留。\n及得寻东道，还陪上北楼。\n江衝巫峡出，樯过洛宫收。\n好是从戎罢，看山觉自由。",
        "dynasty": "唐",
        "collection_info": null
    },
    {
        "uuid": "770fc897458a76cb9e8513f4a7a1fb53",
        "title": "江上送从兄羣玉校书东游",
        "author": "李频",
        "content": "逍遥蓬阁吏，才子復诗流。\n坟籍因穷览，江湖却纵游。\n眠波听戍鼓，饭浦约鱼舟。\n处处迎高密，先应扫郡楼。",
        "dynasty": "唐",
        "collection_info": null
    },
    {
        "uuid": "e699966b5573af9572e0d6f54b026d6f",
        "title": "宛陵东峰亭与友人话别",
        "author": "李频",
        "content": "坐举天涯目，停杯语日晡。\n修篁齐逈槛，列岫限平芜。\n乱水通三楚，归帆挂五湖。",
        "dynasty": "唐",
        "collection_info": null
    },
    {
        "uuid": "6edcbefa573c8cff8f2bfc14a15dff64",
        "title": "华山寻隐者",
        "author": "李频",
        "content": "自入华山居，关东相见疎。\n瓢中谁寄酒，叶上我留书。\n巢鸟寒栖尽，潭泉暮冻余。\n长闻得药力，此说又何如。",
        "dynasty": "唐",
        "collection_info": null
    },
    {
        "uuid": "94018a51f85383e6d310085051e73ffe",
        "title": "题荐福寺僧栖白上人院",
        "author": "李频",
        "content": "空门有才子，得道亦吟诗。\n内殿频徴入，孤峰久作期。\n高名何代比，密行几生持。\n长爱乔松院，清凉坐夏时。",
        "dynasty": "唐",
        "collection_info": null
    },
    {
        "uuid": "dc5f077d91c0ad272b8b0dedc64d79ce",
        "title": "游四明山刘樊二真人祠题山下孙氏居",
        "author": "李频",
        "content": "久在仙坛下，全家是地仙。\n池塘来乳洞，禾黍接芝田。\n起看青山足，还倾白酒眠。\n不知尘世事，双鬓逐流年。",
        "dynasty": "唐",
        "collection_info": null
    },
    {
        "uuid": "f5a8019623f8f592a479d4c06e2abd1a",
        "title": "和太学赵鸿博士归蔡中",
        "author": "李频",
        "content": "得禄从高第，还乡见后生。\n田园休问主，词赋已垂名。\n扫壁前题出，开窗旧景清。\n遥知贤太守，致席日邀迎。",
        "dynasty": "唐",
        "collection_info": null
    },
    {
        "uuid": "feb42e5f91f90b4bb902adf7dca656a3",
        "title": "送寿昌曹明府",
        "author": "李频",
        "content": "惠人须宰邑，为政贵通经。\n却用清琴理，犹嫌薄俗听。\n涨江晴渐渌，春峤烧还青。\n若宿严陵濑，谁当是客星。",
        "dynasty": "唐",
        "collection_info": null
    },
    {
        "uuid": "1a5d87940a77e3e7626525eb2c2de1bd",
        "title": "哭贾岛",
        "author": "李频",
        "content": "秦楼吟苦夜，南望只悲君。\n一宦终遐徼，千山隔旅坟。\n恨声流蜀魄，冤气入湘云。\n无限风骚句，时来日夜闻。",
        "dynasty": "唐",
        "collection_info": null
    },
    {
        "uuid": "94964580a676c78ffef9d4f26ba8424e",
        "title": "送薛能赴镇徐方",
        "author": "李频",
        "content": "列土人间盛，彭门属九州。\n山河天设险，礼乐牧分忧。\n皎日为明信，清风占早秋。\n虽同郄縠举，郄縠不封侯。",
        "dynasty": "唐",
        "collection_info": null
    },
    {
        "uuid": "b2a86dfdf822ca7a56c75386681a8d5e",
        "title": "送鳯翔范书记",
        "author": "李频",
        "content": "西京无暑气，夏景似清秋。\n天府来相辟，高人去自由。\n江山通蜀国，日月近神州。\n若共将军语，河兰地未收。",
        "dynasty": "唐",
        "collection_info": null
    },
    {
        "uuid": "be280b931c01087717319356ed3549ca",
        "title": "岐山逢陕下故人",
        "author": "李频",
        "content": "三秦一会面，二陕久分携。\n共忆黄河北，相留白日西。\n寄来书少达，别后梦多迷。\n早晚期于此，看花听鸟啼。",
        "dynasty": "唐",
        "collection_info": null
    },
    {
        "uuid": "f8c0c98c5264af9f87b551f35e81591d",
        "title": "送友人陆肱往太原",
        "author": "李频",
        "content": "幷州非故国，君去復寻谁。\n猃狁方为寇，嫖姚正用师。\n戍烟来自号，边雪下无时。\n更想经绵上，应逢禁火期。",
        "dynasty": "唐",
        "collection_info": null
    },
    {
        "uuid": "ecb937c38bc594773ee0d97221274b37",
        "title": "赠李将军",
        "author": "李频",
        "content": "吾宗偏好武，汉代将家流。\n走马辞中禁，屯军向渭州。\n天心待破虏，阵面许封侯。\n却得河源水，方应洗国讐。",
        "dynasty": "唐",
        "collection_info": null
    },
    {
        "uuid": "5d86169e70058d401f450aa4a9eb688e",
        "title": "送友人喻坦之归睦州",
        "author": "李频",
        "content": "归心常共知，归路不相随。\n彼此无依倚，东西又别离。\n山花含雨湿，江树近潮欹。\n莫恋渔樵兴，生涯各有为。",
        "dynasty": "唐",
        "collection_info": null
    },
    {
        "uuid": "458fb76682f8090567936f66a98eb952",
        "title": "寻华阳隐者",
        "author": "李频",
        "content": "闲却白云居，行踪出去初。\n窗中聊取笔，架上独留书。\n日背林光冷，潭澄岳影虚。\n长闻得药力，此说復何如。",
        "dynasty": "唐",
        "collection_info": null
    },
    {
        "uuid": "fced819aef7e46a110f61de8da60ae62",
        "title": "长安即事",
        "author": "李频",
        "content": "岂得有书名，徒为老帝京。\n关中秋气早，雨后夜凉生。\n沧海身终泛，青门梦已行。\n秦人纵相识，多少别离情。",
        "dynasty": "唐",
        "collection_info": null
    },
    {
        "uuid": "ab7cb6b57049f62bf045208a6ee83392",
        "title": "送友人游塞北",
        "author": "李频",
        "content": "朔野正秋风，前程见碛鸿。\n日西身独远，山转路无穷。\n树隔高关断，沙连大漠空。\n君看河外将，早晚拟平戎。",
        "dynasty": "唐",
        "collection_info": null
    },
    {
        "uuid": "3d7150a99db5d6697aaab66dd6ea96de",
        "title": "陕府上姚中丞",
        "author": "李频",
        "content": "关东领藩镇，[阙]下授旌旄。\n觅句秋吟苦，酬恩夜坐劳。\n天开吹角出，木落上楼高。\n闲话钱塘郡，半年听海潮。",
        "dynasty": "唐",
        "collection_info": null
    },
    {
        "uuid": "04656c364018c5b58ea5658caee6b63d",
        "title": "送供奉喻炼师归天目山",
        "author": "李频",
        "content": "承恩虽内殿，得道本深山。\n举世相看老，孤峰独自还。\n溪来青壁裏，路在白云间。\n绝顶无人住，双峰是旧关。",
        "dynasty": "唐",
        "collection_info": null
    },
    {
        "uuid": "bf1a24ccf8379a0fcbb8bbb33ef46d7f",
        "title": "之任建安渌溪亭偶作二首 一",
        "author": "李频",
        "content": "入境当春务，农蚕事正殷。\n逢溪难饮马，度岭更劳人。\n想取烝黎泰，无过赋敛均。\n不知成政后，谁是得为邻。",
        "dynasty": "唐",
        "collection_info": null
    },
    {
        "uuid": "69ad2eeab8b004cc671025570af2301e",
        "title": "之任建安渌溪亭偶作二首 二",
        "author": "李频",
        "content": "维舟绿溪岸，绕郡白云峰。\n将幕连山起，人家向水重。\n短才无独见，长策未相逢。\n所幸分尧理，烝民悉可封。",
        "dynasty": "唐",
        "collection_info": null
    },
    {
        "uuid": "0af6255de9c0168a6268434a4dd887b5",
        "title": "送侯郎中任新定二首 一",
        "author": "李频",
        "content": "为郎非白头，作牧授沧洲。\n江界乘潮入，山川值胜游。\n暑气随转扇，凉月傍开楼。\n便欲归田里，抛官逐隐侯。",
        "dynasty": "唐",
        "collection_info": null
    },
    {
        "uuid": "4c1b9dcb6875193219f80381f319f898",
        "title": "送侯郎中任新定二首 二",
        "author": "李频",
        "content": "罢郎东出守，半路得浮舟。\n大斾行当夏，桐江到未秋。\n云闲分岛寺，涛静见沙鸥。\n谁伴临清景，吟诗上郡楼。",
        "dynasty": "唐",
        "collection_info": null
    },
    {
        "uuid": "e78c40a96143945f9e9e4a26edc16ac4",
        "title": "送太学吴康仁及第南归",
        "author": "李频",
        "content": "因为太学选，志业彻春闱。\n首领诸生出，先登上第归。\n一荣犹未已，具庆且应稀。\n纵马行青草，临岐脱白衣。\n家遥楚国寄，帆对汉山飞。\n知己盈华省，看君再发机。",
        "dynasty": "唐",
        "collection_info": null
    },
    {
        "uuid": "d9b6bcc7d0cb555a8751ecd668da7b3d",
        "title": "陕州题河上亭",
        "author": "李频",
        "content": "岸拥洪流急，亭开清兴长。\n当轩河草晚，入坐水风凉。\n独鸟惊来客，孤云触去樯。\n秋声和远雨，暮色带微阳。\n浪静澄牕影，沙阴发簟光。\n逍遥每尽日，谁识爱沧浪。",
        "dynasty": "唐",
        "collection_info": null
    },
    {
        "uuid": "3be7e72e5692de8e43a24bb18ed3c910",
        "title": "留题姚氏山斋",
        "author": "李频",
        "content": "未厌栖林趣，犹怀济世才。\n闲眠知道在，高步会时来。\n露滴从添砚，蝉吟便送杯。\n乱书离缥帙，迸笋出苔莓。\n异果因僧摘，幽窗为燕开。\n春游何处尽，欲别几迟回。",
        "dynasty": "唐",
        "collection_info": null
    },
    {
        "uuid": "4299be94f7bc4132be9f41eca714178e",
        "title": "长安书怀投知己",
        "author": "李频",
        "content": "所学近雕虫，知难谒至公。\n徒随众人后，拟老一生中。\n间岁家书到，经荒世业空。\n心悬沧海断，梦与白云通。\n玉漏声连北，银河气极东。\n关门迢递月，禁苑寂寥鸿。\n地广身难束，时平道独穷。\n萧条苔长雨，淅沥叶危风。\n久媿干朝客，多惭别钓翁。\n因依非不忝，延荐况曾蒙。\n与善应无替，垂恩本有终。\n霜天摇落日，莫使逐孤蓬。",
        "dynasty": "唐",
        "collection_info": null
    },
    {
        "uuid": "59bc2e555e0ed590a7565b0a51d9100e",
        "title": "送姚侍御充渭北掌书记",
        "author": "李频",
        "content": "北境烽烟急，南山战伐频。\n抚绥初易帅，参画尽须人。\n书记才偏称，朝廷意更亲。\n绣衣行李日，绮陌别离尘。\n报国将临虏，之藩不离秦。\n豸冠严在首，雄笔健随身。\n饮马河声暮，休兵塞色春。\n败亡仍暴骨，冤哭可伤神。\n上策何当用，边情此是真。\n雕阴曾久客，拜送欲霑巾。",
        "dynasty": "唐",
        "collection_info": null
    },
    {
        "uuid": "98878f28393c83c3db2c6603144426ed",
        "title": "长安书情投知己",
        "author": "李频",
        "content": "陕服因诗句，从容已半年。\n一从归阙下，罕得到门前。\n每候朝轩出，常看列宿悬。\n重投期见奖，数首果蒙传。\n转觉功宜倍，兼令住更坚。\n都忘春暂醉，少省夜曾眠。\n烦暑灯谁读，孤云业自专。\n精华搜未竭，骚雅琢须全。\n此事勤虽过，他谋拙莫先。\n槐街劳白日，桂路在青天。\n取第殊无序，还乡可有缘。\n旅情长越鸟，秋思几秦蝉。\n月色千楼满，砧声万井连。\n江山阻迢递，时节暗推迁。\n道即穷通守，才应始末怜。\n书绅相戒语，藏箧赠行篇。\n致主当齐圣，为郎本是仙。\n人心期际会，凤翼许迁延。\n毕竟良图在，何妨逸性便。\n幽斋中寝觉，珍木正阴圆。\n隐几闲瞻夜，临云兴渺然。\n五陵供丽景，六义动花笺。\n倘与潜生翼，宁非助化权。\n免教垂素髪，归种海隅田。",
        "dynasty": "唐",
        "collection_info": null
    },
    {
        "uuid": "8255f983280dc7c2e4d8b21ce6f87bc1",
        "title": "府试丹浦非乐战",
        "author": "李频",
        "content": "自古为君道，垂衣致理难。\n怀仁须去杀，用武即胜残。\n毒帜诛方及，兵临衅可观。\n居来彭蠡固，战罢洞庭宽。\n雪国知天远，霜林是血丹。\n吾皇则尧典，薄伐至桑亁。",
        "dynasty": "唐",
        "collection_info": null
    },
    {
        "uuid": "c5b986bdd6403ac48cbf025911a808a3",
        "title": "府试风雨闻鸡",
        "author": "李频",
        "content": "不为风雨变，鸡德一何贞。\n在暗长先觉，临晨即自鸣。\n阴霾方见信，顷刻讵移声。\n向晦如相警，知时似独清。\n萧萧和断漏，喔喔报重城。\n欲识诗人兴，中含君子情。",
        "dynasty": "唐",
        "collection_info": null
    },
    {
        "uuid": "d06179a2d170d981d1613c6e9342c527",
        "title": "府试观兰亭图",
        "author": "李频",
        "content": "往会人何处，遗踪事可观。\n林亭今日在，草木古春残。\n笔想吟中驻，杯疑饮后干。\n向青穿峻岭，当白认回湍。\n月影窗间夜，湖光枕上寒。\n不知诗酒客，谁更慕前欢。",
        "dynasty": "唐",
        "collection_info": null
    },
    {
        "uuid": "491de09756d0a4d6f2967997a9c11e4c",
        "title": "府试老人星见",
        "author": "李频",
        "content": "良宵出户庭，极目向青冥。\n海内逢康日，天边见寿星。\n临空遥的的，竟晓独荧荧。\n春后先依景，秋来忽近丁。\n垂休临有道，作瑞掩前经。\n岂比周王梦，徒言得九龄。",
        "dynasty": "唐",
        "collection_info": null
    },
    {
        "uuid": "ae7d322e85069df0ce5a9ecf77323c49",
        "title": "省试振鹭",
        "author": "李频",
        "content": "有鸟生江浦，霜华作羽翰。\n君臣将比洁，朝野共相欢。\n月影林梢下，冰光水际残。\n翻飞时共乐，饮啄道皆安。\n逈翥宜高咏，羣栖入静看。\n由来鸳鹭侣，济济列千官。",
        "dynasty": "唐",
        "collection_info": null
    },
    {
        "uuid": "1eaa77c0adfccaa445806e85bfe202f4",
        "title": "寄辛明府",
        "author": "李频",
        "content": "何处无苛政，东南有子男。\n细将朝客说，须是邑人谙。\n别业空经稔，归田独未甘。\n目凝烟积树，心贮月明潭。\n晓鼓愁方乱，春山睡正酣。\n不任啼鸟思，乡社欲桑蚕。",
        "dynasty": "唐",
        "collection_info": null
    },
    {
        "uuid": "5a0e488bb5e295a808efe6370b287cc1",
        "title": "苑中题友人林亭",
        "author": "李频",
        "content": "井邑藏嵓穴，幽栖趣若何。\n春篁抽笋密，夏鸟杂雏多。\n坐有清风至，林无暑气过。\n乱书还就叶，真饮不听歌。\n片影明红藓，斜阴映绿萝。\n雄文终可惜，莫更弃高科。",
        "dynasty": "唐",
        "collection_info": null
    },
    {
        "uuid": "d417e4a7650d75d59436b49f4f4c04e0",
        "title": "投京兆府试官任文学先辈",
        "author": "李频",
        "content": "高兴每论诗，非才独见推。\n应当明试日，不比暗投时。\n出口人皆信，操心自可知。\n孤单虽有託，际会别无期。\n取舍知由己，穷通断在兹。\n贱身何足数，公道自难欺。\n泽国违甘旨，渔舟积梦思。\n长安未归去，为倚鉴妍媸。",
        "dynasty": "唐",
        "collection_info": null
    },
    {
        "uuid": "044937f29260512999affaa24de4b242",
        "title": "宋少府东溪泛舟",
        "author": "李频",
        "content": "登岸还入舟，水禽惊笑语。\n晚叶低众色，湿云带繁暑。\n落日乘醉归，溪流復几许。",
        "dynasty": "唐",
        "collection_info": null
    },
    {
        "uuid": "5db47b45f0504c29a894f0e13c0d2669",
        "title": "闻北虏入灵州二首 一",
        "author": "李频",
        "content": "河冰一夜合，虏骑入灵州。\n岁岁徴兵去，难防塞草秋。",
        "dynasty": "唐",
        "collection_info": null
    },
    {
        "uuid": "40c48b2da15d4bf6512a1d4486d3c16d",
        "title": "闻北虏入灵州二首 二",
        "author": "李频",
        "content": "见说灵州战，沙中血未干。\n将军日告急，走马向长安。",
        "dynasty": "唐",
        "collection_info": null
    },
    {
        "uuid": "be64032159d20bfe8b36c0f6daaa43ee",
        "title": "送友人下第归感怀",
        "author": "李频",
        "content": "帝里春无意，归山对物华。\n即应来日去，九陌踏槐花。",
        "dynasty": "唐",
        "collection_info": null
    },
    {
        "uuid": "7d94e6e243452c6452f0878c8edc948a",
        "title": "赠桂林友人",
        "author": "李频",
        "content": "君家桂林住，日伐桂枝炊。\n何事东堂树，年年待一枝。",
        "dynasty": "唐",
        "collection_info": null
    },
    {
        "uuid": "f6a27951fd0e3b23ea12c720fbb0c81c",
        "title": "长安感怀",
        "author": "李频",
        "content": "一第知何日，全家待此身。\n空将灞陵酒，酌送向东人。",
        "dynasty": "唐",
        "collection_info": null
    },
    {
        "uuid": "a955f797e0dfd23a1c0c53cc12aa4dd3",
        "title": "题长孙桐树",
        "author": "李频",
        "content": "一去龙门侧，千年凤影移。\n空余剪圭处，无復在孙枝。",
        "dynasty": "唐",
        "collection_info": null
    },
    {
        "uuid": "e9addf45dcf07ecc86c6340b935528d3",
        "title": "渡汉江",
        "author": "李频",
        "content": "岭外音书绝，经年復历春。\n近乡情更怯，不敢问来人。",
        "dynasty": "唐",
        "collection_info": null
    },
    {
        "uuid": "822a14b5af408c78d175f30759c85fb2",
        "title": "嵩山夜还",
        "author": "李频",
        "content": "家住东皋去，好采旧山薇。\n自省游泉石，何曾不夜归。",
        "dynasty": "唐",
        "collection_info": null
    },
    {
        "uuid": "b41c2e0ef8d5c44f7bef596d98e8dcf6",
        "title": "暮秋宿清源上人院",
        "author": "李频",
        "content": "野客愁来日，山房木落中。\n微风生夜半，积雨向秋终。\n证道方离法，安禅不住空。\n迷途将觉路，语默见西东。",
        "dynasty": "唐",
        "collection_info": null
    },
    {
        "uuid": "8d6c21ea7d2f8e8dc4287dd5195d9a00",
        "title": "秋夜宿重本上人院",
        "author": "李频",
        "content": "却忆凉堂坐，明河几度流。\n安禅逢小暑，抱疾入高秋。\n水国曾重讲，云林半旧游。\n此来看月落，还似道相求。",
        "dynasty": "唐",
        "collection_info": null
    },
    {
        "uuid": "7a10e48410edfcb73bbe7d71466b18dc",
        "title": "赠立规上人",
        "author": "李频",
        "content": "竹向空斋合，无僧在四邻。\n去云离坐石，斜月到禅身。\n树老风终夜，山寒雪见春。\n不知诸祖后，传印是何人。",
        "dynasty": "唐",
        "collection_info": null
    },
    {
        "uuid": "16869c51934ccba213decfac62229b53",
        "title": "苏州寒食日送人归觐",
        "author": "李频",
        "content": "江城寒食下，花木惨离魂。\n几宿投山寺，孤帆过海门。\n□声泼火雨，柳色禁烟村。\n定看堂高后，斑衣灭泪痕。",
        "dynasty": "唐",
        "collection_info": null
    },
    {
        "uuid": "a44c3b58d5b8b4f21edfce66c7d77965",
        "title": "即席送许□之曹南省兄",
        "author": "李频",
        "content": "梅烂荷圆六月天，归帆高背虎丘烟。\n到时自见成行雁，别处休听满树蝉。\n卖劒为赊吴市酒，携家犹借洞庭船。\n待看春榜来江外，名占蓬莱第几仙。",
        "dynasty": "唐",
        "collection_info": null
    },
    {
        "uuid": "f2ed29711699f0e706e27ef3a8310914",
        "title": "送罗着作两浙按狱",
        "author": "李频",
        "content": "使印星车适旧游，陶潜今日在瀛洲。\n科条尽晓三千罪，囹圄应空十二州。\n旧绶有香笼驿马，皇华无暇狎沙鸥。\n归来重过姑苏郡，莫忘题名在虎丘。",
        "dynasty": "唐",
        "collection_info": null
    },
    {
        "uuid": "00e84aa46a6bcb1afe807cdeb3349aec",
        "title": "下第后屏居书怀寄张侍御",
        "author": "李频",
        "content": "刖足岂一生，良工隔千里。\n故山彭泽上，归梦向汾水。\n低催神气尽，僮仆心亦耻。\n未达谁不知，达者多忘此。\n行年忽已壮，去老年更几。\n功名如不彰，身殁岂为鬼。\n纔看芳草歇，即叹凉风起。\n骢马未来朝，嘶声尚在耳。",
        "dynasty": "唐",
        "collection_info": null
    },
    {
        "uuid": "8552acf4411efffbf3f9d947d1db04a6",
        "title": "荅韩中丞容不饮酒",
        "author": "李频",
        "content": "老大成名仍足病，强听丝竹亦无欢。\n高情太守容闲坐，借与青山尽日看。",
        "dynasty": "唐",
        "collection_info": null
    },
    {
        "uuid": "e3996378f42a03518acc23be03c78ce1",
        "title": "句",
        "author": "李频",
        "content": "只将五字句，用破一生心。\n楚里八千里，槃槃此都会。\n巍峩数里城，远水相映带。",
        "dynasty": "唐",
        "collection_info": null
    },
    {
        "uuid": "08135edb107141cb35cdd739d9cbe97f",
        "title": "南游湘汉寄友人",
        "author": "李频",
        "content": "南去远三京，三湘五月行。\n巴江雪水下，楚泽火云生。\n向野聊中饮，乘凉探暮程。\n离怀不可说，已近峡猨声。",
        "dynasty": "唐",
        "collection_info": null
    },
    {
        "uuid": "9f7f2bddec4bfc008093c41bdc9ef14d",
        "title": "送刘山人归洞庭",
        "author": "李频",
        "content": "却共孤云去，高眠最上峰。\n半湖乘早月，中路入疏钟。\n秋尽虫声急，夜深山雨重。\n当时同隐者，分得几株松。",
        "dynasty": "唐",
        "collection_info": null
    },
    {
        "uuid": "7b16caa044a2da762803c52781f2698b",
        "title": "望南郡城（《全唐诗》引《方舆胜览》缺题）",
        "author": "李频",
        "content": "楚地八千里，槃槃此都会。\n巍峨数里城，远水霜映带。\n（《舆地纪胜》六五《江陵府》）。",
        "dynasty": "唐",
        "collection_info": null
    },
    {
        "uuid": "5362817c5adb44b1a17cd6a0e9ca0306",
        "title": "寄旧友西干耕隐童先辈",
        "author": "李频",
        "content": "种竹参差长，栽松次第成。\n戎衣遍江汉，未厌子真耕。\n（《四部业刊三编》影明抄本《梨岳诗集·辑补》（原注：「右见徐璈刊本。\n」）。",
        "dynasty": "唐",
        "collection_info": null
    },
    {
        "uuid": "988417828a7ba930adb7ccf1bc5af043",
        "title": "宝贤堂",
        "author": "李频",
        "content": "游访曾经驻马看，窦犨遗像在林峦。\n泉分石洞千条碧，人在冰壶六月寒。\n时雨欲来腾雾霭，微风初动漾波澜。\n箇中若置羊裘叟，绝胜当年七里滩。\n（《古今图书集成·职方典》卷三○五《太原府部》）。",
        "dynasty": "唐",
        "collection_info": null
    },
    {
        "uuid": "842047f704a5a98a630fa463b632054a",
        "title": "苏州寒食日送人归觐",
        "author": "李频",
        "content": "江声寒食下，花木惨离魂。\n几宿投山寺，孤帆过海门。\n篷声泼火雨，柳色禁烟村。\n定看堂高后，斑衣灭泪痕。\n（见《择是居丛书》影宋绍定二年刊本宋范成大《吴郡志》卷四九）（按：《全唐诗》卷五八九录此诗，有缺字，今重录。\n另同卷《即席送许□之曹南省兄》，据《吴郡志》同卷，所缺一字为「制」字，诗不重录。\n）。",
        "dynasty": "唐",
        "collection_info": null
    },
    {
        "uuid": "4d0eeff4c0ff50cd4c6c044a9ad2182d",
        "title": "句",
        "author": "李频",
        "content": "恩深转无语，怀抱自分明。\n（见《吟窗杂录》卷十三王梦简《进士王氏诗要格律》）（按：原署「李颖」，收二联，另一联「天下已归汉，山中犹避秦」，为李频《四皓庙》句，知此二句亦为李频诗。\n）。",
        "dynasty": "唐",
        "collection_info": null
    },
    {
        "uuid": "b23c78408a9c2ff74dda8520bc4d29a9",
        "title": "湘口送友人",
        "author": "李频",
        "content": "中流欲暮见湘烟，苇岸无穷接楚田。\n去雁远冲云梦雪，零落梅花过残腊，故园归醉及新年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "78051d40b4502e6a2e4062492834afbe",
        "title": "鄂州头陀寺上方",
        "author": "李频",
        "content": "高寺上方无不见，天涯行客思迢迢。\n西江帆挂东风急，感时叹物寻僧话，惟向禅心得寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "6531b8753f19d981c8ef58a8c841ab04",
        "title": "寄远",
        "author": "李频",
        "content": "槐欲成阴分袂时，君期十日复金扉。\n槐今落叶已将尽，须知此意同生死，不学他人空寄衣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "2e6029c4371c527f237240dee7b42526",
        "title": "题张司马别墅",
        "author": "李频",
        "content": "庭前树尽手中栽，先后花分几番开。\n巢鸟恋雏惊不起，门外寻常行乐处，重重履迹在莓苔。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "9925d64e14568b745fbaedca9474656d",
        "title": "长安即事",
        "author": "李频",
        "content": "长遇豪家不敢过，此身谁与取高科。\n故园久绝书来后，愁人白髮自生早，我独少年能几何。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "899c664f175f7906a17066227fd80064",
        "title": "汉上逢同年崔八",
        "author": "李频",
        "content": "去岁曾游帝裏春，杏花开过各离秦。\n偶先托质逢知己，一回相见一回别，能得几时年少身。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "97cbd00e9bcc4c0bd44041769ddd0f45",
        "title": "五月一日蒙替本官不得随例入阙，感怀献送相公",
        "author": "李频",
        "content": "五月倾朝谒紫宸，一朝无分在清尘。\n含香已去星郎位，知将何事酬公道，只养生灵似养身。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "b690b26af2788ebd37f87443db946177",
        "title": "春闺怨",
        "author": "李频",
        "content": "红妆女儿灯下羞，画眉夫婿陇西头。\n自怨愁容长照镜，悔教征戍觅封侯。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "4470a253bada01de2f0c8c99597940ce",
        "title": "送边将",
        "author": "李频",
        "content": "防秋戎马恐来奔，诏发将军出雁门。\n遥领短兵登陇首，若纵干戈更深入，应闻收得到昆仑。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "1c975fdb0563913b7e40a6ba5d412754",
        "title": "太和公主还宫",
        "author": "李频",
        "content": "天骄发使犯边尘，汉将推功遂夺亲。\n离乱应无初去貌，重上凤楼追故事，几多愁思向青春。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "acd90f915e05280b7d50e309d710817c",
        "title": "将赴黔州先寄本府中丞",
        "author": "李频",
        "content": "八月瞿塘到底翻，孤舟上得已销魂。\n幕中职罢犹趋府，感知肺腑终难说，从此辞归便扫门。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "d0857960feccbc04108c34afc58b408c",
        "title": "和友人下第北游感怀",
        "author": "李频",
        "content": "圣代为儒可致身，谁知又别五陵春。\n青门独出空归鸟，且须共漉边城酒，何必陶家有白纶。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "195f50453de3f58af72854f460b8e4fb",
        "title": "乐游原春望",
        "author": "李频",
        "content": "五陵佳气晚氛氲，霸业雄图势自分。\n秦地山河连楚塞，无那杨华起愁思，满天飘落雪纷纷。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "b36d85b00b99e811e46c3657413ef8f8",
        "title": "黄雀行",
        "author": "李频",
        "content": "欲窃高仓集御河，翩翩疑渡畏秋波。\n朱宫晚树侵莺语，谁令不解高飞去，破宅荒庭有网罗。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "1a660f6e600bedfa2b723101b3606664",
        "title": "长安寓居寄柏侍郎",
        "author": "李频",
        "content": "霜轻两鬓欲相侵，愁绪无端不可寻。\n秦女红妆空觅伴，独向灞陵东北望，一封书寄万重心。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "d93b7af2f1869139dce8c07062c38d83",
        "title": "春日思归",
        "author": "李频",
        "content": "春情不断若连环，一夕思归鬓欲斑。\n壮志未酬三尺剑，却羡浮云与飞鸟，因风吹去又吹还。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "58004b0ffde48adce1e916b1ce85bbce",
        "title": "朔中即事",
        "author": "李频",
        "content": "关门南北杂戎夷，草木秋来即出师。\n落日风沙长暝早，自古边功何不立，汉家中外自相疑。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "4be65ca6a105ce6d910fd0731b4e3994",
        "title": "感怀献门下相公",
        "author": "李频",
        "content": "谁云郎选不由诗，上相怜才积有时。\n却是龙钟到门晚，日望南宫看列宿，迢迢婺女与乡比。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "3ad84a1fa93ab9a276ee27cfb1d56f69",
        "title": "赠长城庾将军",
        "author": "李频",
        "content": "初年三十拜将军，近代英雄独未闻。\n向国报恩心比石，定拥节麾从此去，安西大破犬戎群。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "19dd91dc587c7918c8e77bab0e7293d9",
        "title": "浙东献郑大夫",
        "author": "李频",
        "content": "圣主东忧涨海滨，思移副相倚陶钧。\n楼台独坐江山月，几时入去调元化，天下同为尧舜人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "35238c2d33c94015328928d4ba816cf9",
        "title": "镜湖夜泊有怀",
        "author": "李频",
        "content": "广水遥堤利物功，因思太守惠无穷。\n自从版筑兴农隙，想当战国开时有，范蠡扁舟祗此中。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "22b2b8e89abab3997dad6691ab24ccfe",
        "title": "宣州献从叔大夫",
        "author": "李频",
        "content": "清时选地任贤明，从此观风辍尹京。\n日月天中辞洛邑，闻说圣朝同汉代，已愁征入拜公卿。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "f879875fe131a647057995a014432222",
        "title": "贺同年翰林从叔舍人知制诰",
        "author": "李频",
        "content": "仙禁何人蹑近踪，孔门先选得真龙。\n别居云路抛三省，芳年贵盛谁为比，郁郁青青岳顶松。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "65f3c9b21e62ec536b2f4a19ce6c2dd2",
        "title": "及第后还家过岘岭",
        "author": "李频",
        "content": "魏驮山前一朵花，岭西更有几千家。\n石斑鱼鲊香冲鼻，浅水沙田饭绕牙。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "5de74384fa1067b672fb340bba99c37a",
        "title": "游蜀回简友人",
        "author": "李频",
        "content": "别来十二月，去到漏天边。\n不是因逢闰，还应是来年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "8aa1dd4d6a91938a013d7b399ccf7f2a",
        "title": "赠泾州王侍御",
        "author": "李频",
        "content": "一旦天书下紫微，三年旌旆陇云飞。\n塞门无事春空到，边草青青战马肥。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "f81beec741c63b2d276a152e93bee501",
        "title": "过嵩阴隐者",
        "author": "李频",
        "content": "当门看少室，倚杖复披衣。\n每日醒还醉，无人是与非。\n架书抽读乱，庭果摘尝稀。\n独有江南客，思家未得归。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "11233fa1eabd4b9bf9f54eeaf5333c69",
        "title": "淮南送友人归沧州",
        "author": "李频",
        "content": "风色忽西转，坐为千里分。\n高帆背楚落，寒日逆淮曛。\n断烧缘乔木，盘雕隐片云。\n乡关百战地，归去始休军。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "89787df479e7cd95ea68e64ef3c659a8",
        "title": "夏日题盩厔友人书斋",
        "author": "李频",
        "content": "修竹齐高树，书斋竹树中。\n四时无夏气，三伏有秋风。\n黑处巢幽鸟，阴来叫候虫。\n窗西太白雪，万仞在遥空。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "a039dbeaed32587a36a808676f420671",
        "title": "贻友人喻坦之",
        "author": "李频",
        "content": "从容心自切，饮水胜衔杯。\n共在山中长，相随阙下来。\n修身空有道，取事各无媒。\n不信升平代，终遗草泽才。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "ccd357512aaee1dbd4cbf150e2eec72e",
        "title": "赋得长城斑竹杖",
        "author": "李频",
        "content": "秦兴版筑时，翦伐不知谁。\n异代余根在，幽人得手持。\n细看生古意，闲倚动边思。\n莫作鸠形并，空将鹤发期。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "e3db5c5b2d04eecf0e283cccaebaeb35",
        "title": "送德清喻明府",
        "author": "李频",
        "content": "棹返霅溪云，仍参旧使君。\n州传多古迹，县记是新文。\n水栅横舟闭，湖田立木分。\n但如诗思苦，为政即超群。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "4676ea952819301b30d23128cefc508e",
        "title": "蜀中逢友人",
        "author": "李频",
        "content": "自古有行役，谁人免别家。\n相欢犹陌上，一醉任天涯。\n积迭山藏蜀，潺湲水绕巴。\n他年复何处，共说海棠花。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "4500db42459b1b1d04c0d90645feb99a",
        "title": "南游过湘汉即事寄友人",
        "author": "李频",
        "content": "南去远驱逐，三湘五月行。\n巴山雪水下，楚泽火云生。\n向野聊中饭，乘凉探暮程。\n离怀不可说，已迫峡猿声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "67e21a2a8a27cba1c5877da3dae2b7cb",
        "title": "秋夜对月寄凤翔范书记",
        "author": "李频",
        "content": "月过秋霖后，光应夜夜清。\n一回相忆起，几度独吟行。\n河汉东西直，山川远近明。\n寸心遥往处，新有雁来声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "067a666ddf405b759853c5cafaf95d31",
        "title": "八月十五夜对月",
        "author": "李频",
        "content": "阴盛此宵中，多为雨与风。\n坐无云雨至，看与雪霜同。\n抱湿离遥海，倾寒向迥空。\n年年不可值，还似命难通。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十七"
        }
    },
    {
        "uuid": "468775b640a663edb33c51a7497aa176",
        "title": "送友人往太原",
        "author": "李频",
        "content": "离亭聊把酒，此路彻边头。\n草白雁来尽，时清人去游。\n汾河流晋地，塞雪满并州。\n别后相思夜，空看北斗愁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "b8a2f00183c53fc82f5ac02866289d39",
        "title": "送裴御史赴湖南",
        "author": "李频",
        "content": "关门鸟道中，飞传复乘骢。\n暮雪离秦甸，春云入楚宫。\n平芜天共阔，积水地多空。\n使府悬帆去，能消几日风。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "7cdaf462c84d667746c5aaf1d5632ce3",
        "title": "自黔中东归旅次淮上",
        "author": "李频",
        "content": "行旅本同愁，黔吴复阻修。\n半年方中路，穷节到孤舟。\n夕霭垂阴野，晨光动积流。\n家山一夜梦，便是昔年游。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "bd2dc940579febcc948dead322b60892",
        "title": "长安书事寄所知",
        "author": "李频",
        "content": "帝裏本无名，端居有道情。\n睡魂春梦断，书兴晚窗明。\n老拟归何处，闲应过此生。\n江湖终一日，拜别便东行。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "52ba938b026833e687464a8c243617f3",
        "title": "春日鄜州赠裴居言",
        "author": "李频",
        "content": "虽将身佐幕，出入似閒居。\n草色长相待，山情信不疏。\n灯前春睡足，酒后夜寒余。\n笔砚时时近，终非署簿书。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "e28c245c174e652041c59e46d304bdfc",
        "title": "送许棠归泾县作尉",
        "author": "李频",
        "content": "青桂复青袍，一归荣一高。\n县人齐下拜，邑宰共分曹。\n绕郭看秧插，寻街听茧缫。\n封侯万里者，燕颔乃徒劳。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "10fd23b8e843ef7971871c3440c1f5c1",
        "title": "友人话别",
        "author": "李频",
        "content": "论交虽不早，话别且相亲。\n除却栖禅客，谁非南陌人。\n半生都返性，终老拟安贫。\n愿入白云社，高眠自致身。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "db271f17eda5f458041238cbc7f63851",
        "title": "山居",
        "author": "李频",
        "content": "欲出穷吾道，东西自未能。\n卷书唯对鹤，开画独留僧。\n落叶和云扫，秋山共月登。\n何年石上水，夜夜滴高层。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "6ff5e754432e6c758bfc47177f542863",
        "title": "寄范郎中",
        "author": "李频",
        "content": "藜杖山中出，吟诗对范家。\n相知从海峤，寄食向京华。\n名宦成何报，清眸未纵赊。\n临邛梦来往，雨雪满褒斜。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "02b45b8689bf9085aa9cc287eafcbf8d",
        "title": "书怀",
        "author": "李频",
        "content": "宦途从不问，身事觉无差。\n华髮初生女，沧洲未有家。\n却闲思洞穴，终老旷桑麻。\n别访栖禅侣，相期语劫沙。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "ad999a1ea42d14cb824cae9330ae5df5",
        "title": "越中行",
        "author": "李频",
        "content": "越国临沧海，芳洲复暮晴。\n湖通诸浦白，日隐乱峰明。\n野宿多无定，閒游免有情。\n天台闻不远，终到石桥行。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "b7f47a12e8b08c5d658957844e14a0e8",
        "title": "明州江亭夜别段秀才",
        "author": "李频",
        "content": "离亭向水开，时候复蒸梅。\n霹雳灯烛灭，蒹葭风雨来。\n京关虽共语，海峤不同回。\n莫为莼鲈美，天涯滞尔才。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "9154999d9793348757a480977e636a51",
        "title": "秦原早望",
        "author": "李频",
        "content": "一忝乡书荐，长安未得回。\n年光逐渭水，春色上秦台。\n燕掠平芜去，人冲细雨来。\n东风生故里，又过几花开。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "f72c5b86348967bc690a502768443ef3",
        "title": "鄜州留别王从事",
        "author": "李频",
        "content": "相识未十日，相知如十年。\n从来易离别，此去忽留连。\n路险行冲雨，山高度隔天。\n难终清夜坐，更听说安边。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "64a608ea2ea3115add2cf458b2496bb1",
        "title": "送刘山人归洞庭",
        "author": "李频",
        "content": "君逐云山去，人间又绝踪。\n半湖乘早月，中路入疏钟。\n秋尽草虫急，夜深山雨重。\n平生心未已，岂得更相从。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "a3ccc453f651b941d2991ac283181866",
        "title": "送吴秘书归杭州",
        "author": "李频",
        "content": "为客得从容，官清料复重。\n海崖归有业，天目近何峰。\n是处通春棹，无村不夜舂。\n马卿夸贵达，还说返临邛。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "ee4d02ecd33b278031ad7615f8bda20b",
        "title": "八月上峡",
        "author": "李频",
        "content": "万里巴江水，秋来满峡流。\n乱山无陆路，行客在孤舟。\n汹汹滩声急，冥冥树色愁。\n免为三不吊，已白一生头。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "960d0953c3521c3b13857c6e7a3b8234",
        "title": "富春赠孙璐",
        "author": "李频",
        "content": "天柱与天目，曾栖绝顶房。\n青云求禄晚，白日坐家长。\n井气通潮信，窗风引海凉。\n平生诗称在，老达亦何妨。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "7dd17a29d0cac51afa3b77cf07df014e",
        "title": "送友人游蜀",
        "author": "李频",
        "content": "东堂虽不捷，西去复何愁。\n蜀马知归路，巴山似旧游。\n星临剑阁动，花落锦江流。\n鼓吹青林下，时闻祭武侯。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "3400a7b44c4c9738cc835f0a55865273",
        "title": "峡州送清澈上人归浙西",
        "author": "李频",
        "content": "风涛几千里，归路半乘舟。\n此地难相遇，何人更共游。\n坐经嵩顶夏，行值洛阳秋。\n到寺安禅夕，江云满石楼。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "9b8b7a830ae7a155fd2f6dface4f58ff",
        "title": "回山后寄范酂先辈",
        "author": "李频",
        "content": "高楼会月夜，北雁向南分。\n留住经春雪，辞来见夏云。\n遥空江不极，绝顶日难曛。\n一与山僧坐，无因得议文。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "397c771b2ec5f9dff829f5b8a9900f3e",
        "title": "长安送友人东归",
        "author": "李频",
        "content": "白社思归处，青门见去人。\n乡遥茂苑树，路入广陵尘。\n海日潮浮晓，湖山雪露春。\n犹期来帝裏，未是得閒人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "53d0a11e5b2c532b3917154fdedc1307",
        "title": "秋宿慈恩寺遂上人院",
        "author": "李频",
        "content": "满阁终南色，清宵独倚栏。\n风高斜汉动，叶下曲江寒。\n帝裏求名老，空门见性难。\n吾师无一事，不似在长安。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "fea72bcd08ebaceddcf531843b012b98",
        "title": "夏日过友人檀溪别业",
        "author": "李频",
        "content": "暑天宜野宅，林籁爽泠泠。\n沙月邀开户，岩风助扫庭。\n鹭栖依绿筱，鱼跃出清萍。\n客抱方如醉，因来得暂醒。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "ba3d1bac5c4e8b55ec5e38babb03288b",
        "title": "自江上入关",
        "author": "李频",
        "content": "尽室寄沧洲，孤帆独溯流。\n天涯心似梦，江上雨兼秋。\n文字为人弃，田园被债收。\n此名如不得，何处拟将休。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "88540ee403b60da4624ff5fdc9cbe419",
        "title": "冬夜和范秘书宿秘省中作",
        "author": "李频",
        "content": "每日得閒吟，清曹阙下深。\n因知遥夜坐，别有远山心。\n芸细书中气，松疏雪后阴。\n归时高兴足，还复插朝簪。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "d4edf54517b3364f348e3bdaa699da09",
        "title": "江上居寄山中客",
        "author": "李频",
        "content": "山后与山前，相思隔叫猿。\n残云收树末，返照落江源。\n苦雨秋涛涨，狂风野火翻。\n朝来卖药客，遇我达无言。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十八"
        }
    },
    {
        "uuid": "01321834dcf065bf4dad4f70ee015b26",
        "title": "送张郎中赴睦州",
        "author": "李频",
        "content": "青山复渌水，想入富春西。\n夹岸清猿去，中流白日低。\n美兼华省出，荣共故乡齐。\n贱子遥攀送，归心逐马蹄。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "661fe5c1b0a10c2c979a9f0d23ade0fd",
        "title": "送崔侍御书记赴山北座主尚书招辟",
        "author": "李频",
        "content": "书记向丘门，旌幢夹谷尊。\n从来游幕意，此去并酬恩。\n雁叫嫌冰合，骢嘶喜雪繁。\n同为入室士，不觉别销魂。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "b039c48b5481138db8602f0a0509428b",
        "title": "入朝遇雪",
        "author": "李频",
        "content": "霜鬓持霜简，朝天向雪天。\n玉阶初辨色，琼树乍相鲜。\n密翳空难曙，盈征瑞不愆。\n谁为洛阳客，是日更高眠。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "8572dfe59d2748982eb59fffd810aa19",
        "title": "送人归吴",
        "author": "李频",
        "content": "何人不归去，君去是閒人。\n帝裏求相识，山家即近邻。\n交情吾道可，离思柳条新。\n未饮青门酒，先如醉梦身。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "f0146fcf27ff857dfed55be072583ac6",
        "title": "黔中罢职过峡州题田使君北楼",
        "author": "李频",
        "content": "巴中初去日，已遇使君留。\n及得寻东道，还陪上北楼。\n江冲巫峡出，樯过洛宫收。\n好是从戎罢，看山觉自由。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "aefadc4b9dbdd94dc766d634eb35adb2",
        "title": "江上送从兄群玉校书东游",
        "author": "李频",
        "content": "逍遥蓬阁吏，才子复诗流。\n坟籍因穷览，江湖却纵游。\n眠波听戍鼓，饭浦约鱼舟。\n处处迎高密，先应扫郡楼。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "2013e05f305743358f6eaed9dec282ba",
        "title": "宛陵东峰亭与友人话别",
        "author": "李频",
        "content": "坐举天涯目，停杯语日晡。\n修篁齐迥槛，列岫限平芜。\n乱水通三楚，归帆挂五湖。\n不知从此去，何处是前途。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "b38f2850ec59a4e58e3ecdfcedde8d12",
        "title": "华山寻隐者",
        "author": "李频",
        "content": "自入华山居，关东相见疏。\n瓢中谁寄酒，叶上我留书。\n巢鸟寒栖尽，潭泉暮冻余。\n长闻得药力，此说又何如。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "d902f194c2bc011ea8789a098e70225e",
        "title": "题荐福寺僧栖白上人院",
        "author": "李频",
        "content": "空门有才子，得道亦吟诗。\n内殿频征入，孤峰久作期。\n高名何代比，密行几生持。\n长爱乔松院，清凉坐夏时。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "ac0dc3065efb35657072fd65f44af7b4",
        "title": "游四明山刘樊二真人祠，题山下孙氏居",
        "author": "李频",
        "content": "久在仙坛下，全家是地仙。\n池塘来乳洞，禾黍接芝田。\n起看青山足，还倾白酒眠。\n不知尘世事，双鬓逐流年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "ea989927d3a1c64d1a91e25f859bd714",
        "title": "送凤翔范书记",
        "author": "李频",
        "content": "西京无暑气，夏景似清秋。\n天府来相辟，高人去自由。\n江山通蜀国，日月近神州。\n若共将军语，河兰地未收。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "6c25b0c93d3f5fc1016afe9150585a93",
        "title": "送友人陆肱往太原",
        "author": "李频",
        "content": "并州非故国，君去复寻谁。\n猃狁方为寇，嫖姚正用师。\n戍烟来自号，边雪下无时。\n更想经绵上，应逢禁火期。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "9ee47bc68789b37b2bf84f4a14ae3fa5",
        "title": "赠李将军",
        "author": "李频",
        "content": "吾宗偏好武，汉代将家流。\n走马辞中禁，屯军向渭州。\n天心待破虏，阵面许封侯。\n却得河源水，方应洗国仇。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "45a78504a6bd07cc42800fcde92adb0e",
        "title": "寻华阳隐者",
        "author": "李频",
        "content": "闲却白云居，行踪出去初。\n窗中聊取笔，架上独留书。\n日背林光冷，潭澄岳影虚。\n长闻得药力，此说复何如。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "7e57f6273ea871883142b40f85949057",
        "title": "陕府上姚中丞",
        "author": "李频",
        "content": "关东领藩镇，阙下授旌旄。\n觅句秋吟苦，酬恩夜坐劳。\n天开吹角出，木落上楼高。\n閒话钱塘郡，半年听海潮。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "c755f0c66fa64713c7a33a6b27fc9fda",
        "title": "之任建安渌溪亭偶作二首",
        "author": "李频",
        "content": "入境当春务，农蚕事正殷。\n逢溪难饮马，度岭更劳人。\n想取烝黎泰，无过赋敛均。\n不知成政后，谁是得为邻。\n维舟绿溪岸，绕郡白云峰。\n将幕连山起，人家向水重。\n短才无独见，长策未相逢。\n所幸分尧理，烝民悉可封。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "0c83e34815a6d976d29642c0a07a2835",
        "title": "送侯郎中任新定二首",
        "author": "李频",
        "content": "为郎非白头，作牧授沧洲。\n江界乘潮入，山川值胜游。\n暑气随转扇，凉月傍开楼。\n便欲归田裏，抛官逐隐侯。\n罢郎东出守，半路得浮舟。\n大旆行当夏，桐江到未秋。\n云闲分岛寺，涛静见沙鸥。\n谁伴临清景，吟诗上郡楼。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "59e2c99712c5aa81ee39ee3ceb4a24b3",
        "title": "陕州题河上亭",
        "author": "李频",
        "content": "岸拥洪流急，亭开清兴长。\n当轩河草晚，入坐水风凉。\n独鸟惊来客，孤云触去樯。\n秋声和远雨，暮色带微阳。\n浪静澄窗影，沙明发簟光。\n逍遥每尽日，谁识爱沧浪。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "2dba49d5bc7aa21789e5f8192fa77173",
        "title": "长安书怀投知己",
        "author": "李频",
        "content": "所学近雕虫，知难谒至公。\n徒随众人后，拟老一生中。\n间岁家书到，经荒世业空。\n心悬沧海断，梦与白云通。\n玉漏声连北，银河气极东。\n关门迢递月，禁苑寂寥鸿。\n地广身难束，时平道独穷。\n萧条苔长雨，淅沥叶危风。\n久愧干朝客，多惭别钓翁。\n因依非不忝，延荐况曾蒙。\n与善应无替，垂恩本有终。\n霜天摇落日，莫使逐孤蓬。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "b07923ece7c53b9f2f175a41eb833b87",
        "title": "送姚侍御充渭北掌书记",
        "author": "李频",
        "content": "北境烽烟急，南山战伐频。\n抚绥初易帅，参画尽须人。\n书记才偏称，朝廷意更亲。\n绣衣行李日，绮陌别离尘。\n报国将临虏，之藩不离秦。\n豸冠严在首，雄笔健随身。\n饮马河声暮，休兵塞色春。\n败亡仍暴骨，冤哭可伤神。\n上策何当用，边情此是真。\n雕阴曾久客，拜送欲沾巾。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "284c79c10af949ea36db0efa63bcca6a",
        "title": "长安书情投知己",
        "author": "李频",
        "content": "陕服因诗句，从容已半年。\n一从归阙下，罕得到门前。\n每候朝轩出，常看列宿悬。\n重投期见奖，数首果蒙传。\n转觉功宜倍，兼令住更坚。\n都忘春暂醉，少省夜曾眠。\n烦暑灯谁读，孤云业自专。\n精华搜未竭，骚雅琢须全。\n此事勤虽过，他谋拙莫先。\n槐街劳白日，桂路在青天。\n取第殊无序，还乡可有缘。\n旅情长越鸟，秋思几秦蝉。\n月色千楼满，砧声万井连。\n江山阻迢递，时节暗推迁。\n道即穷通守，才应始末怜。\n书绅相戒语，藏箧赠行篇。\n致主当齐圣，为郎本是仙。\n人心期际会，凤翼许迁延。\n毕竟良图在，何妨逸性便。\n幽斋中寝觉，珍木正阴圆。\n隐几闲瞻夜，临云兴渺然。\n五陵供丽景，六义动花笺。\n倘与潜生翼，宁非助化权。\n免教垂素发，归种海隅田。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "31184479c9e002712326c479c8c30c7f",
        "title": "府试丹浦非乐战",
        "author": "李频",
        "content": "自古为君道，垂衣致理难。\n怀仁须去杀，用武即胜残。\n毒帜诛方及，兵临衅可观。\n居来彭蠡固，战罢洞庭宽。\n雪国知天远，霜林是血丹。\n吾皇则尧典，薄伐至桑干。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "0b35bbd87550ca916eb0d829e5881a25",
        "title": "省试振鹭",
        "author": "李频",
        "content": "有鸟生江浦，霜华作羽翰。\n君臣将比洁，朝野共相欢。\n月影林梢下，冰光水际残。\n翻飞时共乐，饮啄道皆安。\n迥翥宜高咏，群栖入静看。\n由来鸳鹭侣，济济列千官。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "5841590fa803b1278a8a0d23be43ff8f",
        "title": "苑中题友人林亭",
        "author": "李频",
        "content": "井邑藏岩穴，幽栖趣若何。\n春篁抽笋密，夏鸟杂雏多。\n坐有清风至，林无暑气过。\n乱书还就叶，真饮不听歌。\n片影明红藓，斜阴映绿萝。\n雄文终可惜，莫更弃高科。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "346fbd5c53df65812b2732c928d59dd6",
        "title": "投京兆府试官任文学先辈",
        "author": "李频",
        "content": "高兴每论诗，非才独见推。\n应当明试日，不比暗投时。\n出口人皆信，操心自可知。\n孤单虽有托，际会别无期。\n取舍知由己，穷通断在兹。\n贱身何足数，公道自难欺。\n泽国违甘旨，渔舟积梦思。\n长安未归去，为倚鉴妍媸。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "28c5cbca6f5798e03a2b2f81ed31cdef",
        "title": "宋少府东溪泛舟",
        "author": "李频",
        "content": "登岸还入舟，水禽惊笑语。\n晚叶低众色，湿云带繁暑。\n落日乘醉归，溪流复几许。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "d59151fc870094b8c50f34ca4e1c0420",
        "title": "闻北虏入灵州二首",
        "author": "李频",
        "content": "河冰一夜合，虏骑入灵州。\n岁岁征兵去，难防塞草秋。\n见说灵州战，沙中血未干。\n将军日告急，走马向长安。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "e5aceb284cc765fa4ac71be1b9f48c40",
        "title": "送友人下第归感怀",
        "author": "李频",
        "content": "帝裏春无意，归山对物华。\n即应来日去，九陌踏槐花。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "15c5fd3469ede1ec0a4eb9b6888d5691",
        "title": "题长孙桐树",
        "author": "李频",
        "content": "一去龙门侧，千年凤影移。\n空余剪圭处，无复在孙枝。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "6cd9b547065208fc46d96a4c5635aeb5",
        "title": "渡汉江",
        "author": "李频",
        "content": "岭外音书绝，经年复历春。\n近乡情更怯，不敢问来人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "6545e0ecc85252d15c2a35551526ce1d",
        "title": "即席送许□之曹南省兄",
        "author": "李频",
        "content": "梅烂荷圆六月天，归帆高背虎丘烟。\n到时自见成行雁，待看春榜来江外，名占蓬莱第几仙。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "f54bf4b652790e6dee5dfde1e21ac9c9",
        "title": "送罗着作两浙按狱",
        "author": "李频",
        "content": "使印星车适旧游，陶潜今日在瀛洲。\n科条尽晓三千罪，归来重过姑苏郡，莫忘题名在虎丘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "1eaedd3b894c73a442dc7d8a40180a56",
        "title": "下第后屏居书怀寄张侍御",
        "author": "李频",
        "content": "刖足岂一生，良工隔千里。\n故山彭泽上，归梦向汾水。\n低催神气尽，僮仆心亦耻。\n未达谁不知，达者多忘此。\n行年忽已壮，去老年更几。\n功名如不彰，身殁岂为鬼。\n才看芳草歇，即叹凉风起。\n骢马未来朝，嘶声尚在耳。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "f20c2d935e7cb1e0b20b1fed7ea00509",
        "title": "答韩中丞容不饮酒",
        "author": "李频",
        "content": "老大成名仍足病，强听丝竹亦无欢。\n高情太守容闲坐，借与青山尽日看。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "38c4312c969e9d6a9dfb6ecab13dce2f",
        "title": "句",
        "author": "李频",
        "content": "只将五字句，用破一生心。\n楚裏八千里，盘盘此都会。\n巍峨数裏城，远水相映带。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十九"
        }
    },
    {
        "uuid": "c1de556ace78e18a1f6432d66b85be23",
        "title": "南游湘汉寄友人",
        "author": "李频",
        "content": "南去远三京，三湘五月行。\n巴江雪水下，楚泽火云生。\n向野聊中饮，乘凉探暮程。\n离怀不可说，已近峡猿声。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十四"
        }
    }
]