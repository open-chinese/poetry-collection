[
    {
        "title": "登岘山观李左相石尊联句",
        "author": "颜真卿",
        "content": "李公登饮处，因石为洼尊。\n人事岁年改，岘山今古存。\n榛芜掩前迹，苔藓余旧痕。\n叔子尚遗德，山公此迴轩。\n维舟陪高兴，感昔情弥敦。\n蔼蔼贤哲事，依依离别言。\n岖嵚横道周，迢遰连山根。\n余烈暧林野，众芳揖兰荪。\n德晖映岩足，胜赏延高原。\n远水明匹练，因晴见吴门。\n陪游追盛美，揆德欣讨论。\n器有成形用，功资造化元。\n流霞方泔淡，别鹤遽翩飜。\n旧规倾逸赏，新兴丽初暾。\n醉后接㒿倒，归时驺骑喧。\n迟迴向遗迹，离别益伤魂。\n览事古兴属，送人归思繁。\n怀贤久徂谢，赠远空攀援。\n八座钦懿躅，高名播干坤。\n松深引闲步，葛弱供险扪。\n花气酒中馥，云华衣上屯。\n森沈列湖树，牢落望郊园。\n白日半岩岫，清风满丘樊。\n旌麾间翠幄，箫鼓来朱轓。\n闲路蹑云影，清心澄水源。\n萍连浦中屿，竹绕山下村。\n景落全溪暗，烟凝半岭昏。\n去日往如復，换年凉代温。\n登临继风骚，义激旧府恩。",
        "dynasty": "唐",
        "collection_info": null
    },
    {
        "title": "水堂送诸文士戏赠潘丞联句",
        "author": "颜真卿",
        "content": "居人未可散，上客须留着。\n莫唱阿亸迴，应云夜半乐。\n诗教刻烛赋，酒任连盘酌。\n从他白眼看，终恋青山郭。\n林栖非姓许，寺住那名约。\n会异永和年，才同建安作。\n何烦问更漏，但遣催弦索。\n共说长句能，皆言早归恶。\n那知殊出处，还得同笑谑。\n雅韵虽暂欢，禅心肯抛却。\n一宿同高会，几人归下若。\n帘开北陆风，烛焯南枝鹊。\n文场苦叨窃，钓渚甘漂泊。\n弱质幸见容，菲才诚重诺。",
        "dynasty": "唐",
        "collection_info": null
    },
    {
        "title": "与耿湋水亭咏风联句",
        "author": "颜真卿",
        "content": "清风何处起，拂槛復萦洲。\n回入飘华幕，轻来迭晚流。\n桃竹今已展，羽翣且从收。\n经竹吹弥切，过松韵更幽。\n直散青苹末，偏随白浪头。\n山山催雨过，浦浦发行舟。\n动树蝉争噪，开帘客罢愁。\n度弦方解愠，临水已迎秋。\n凉为开襟至，清因作颂留。\n周回随远梦，骚屑满离忧。\n岂独销繁暑，偏能入迥楼。\n王风今若此，谁不荷明休。",
        "dynasty": "唐",
        "collection_info": null
    },
    {
        "title": "又溪馆听蝉联句",
        "author": "颜真卿",
        "content": "高树多凉吹，疎蝉足断声。\n已催居客感，更使别人惊。\n晚夏犹知急，新秋别有情。\n危湍和不似，细管学难成。\n当斅附金重，无贪曜火明。\n青松四面落，白髮一重生。\n向夕音弥厉，迎风翼更轻。\n单嘶出迥树，余响思空城。\n嘒唳松间坐，萧寥竹裏行。\n如何长饮露，高洁未能名。",
        "dynasty": "唐",
        "collection_info": null
    },
    {
        "title": "送耿湋拾遗联句",
        "author": "颜真卿",
        "content": "尧舜逢明主，严徐得侍臣。\n分行接三事，高兴柏梁新。\n楚国千山道，秦城万里人。\n镜中看齿髮，河上有烟尘。\n望阙飞青翰，朝天忆紫宸。\n喜来欢宴洽，愁去咏歌频。\n顾盼情非一，睽携处亦频。\n吴兴贤太守，临水最殷勤。",
        "dynasty": "唐",
        "collection_info": null
    },
    {
        "title": "五言月夜啜茶联句",
        "author": "颜真卿",
        "content": "泛花邀坐客，代饮引情言。\n醒酒宜华席，留僧想独园。\n不须攀月桂，何假树庭萱。\n御史秋风劲，尚书北斗尊。\n流华净肌骨，疏瀹涤心原。\n不似春醪醉，何辞绿菽繁。\n素瓷传静夜，芳气满闲轩。",
        "dynasty": "唐",
        "collection_info": null
    },
    {
        "title": "五言夜宴咏灯联句",
        "author": "颜真卿",
        "content": "桂酒牵诗兴，兰釭照客情。\n讵惭珠乘朗，不让月轮明。\n破暗光初白，浮云色转清。\n带花疑在树，比燎欲分庭。\n顾己惭微照，开帘识近汀。",
        "dynasty": "唐",
        "collection_info": null
    },
    {
        "title": "三言喜皇甫侍御见过南楼玩月",
        "author": "颜真卿",
        "content": "喜嘉客，闢前轩。\n天月净，水云昏。\n雁声苦，蟾影寒。\n闻裛浥，滴檀栾。\n欢宴处，江湖间。\n卷翠幕，吟嘉句。\n恨清光，留不住。\n高驾动，清角催。\n惜归去，重裴回。\n露欲晞，客将醉。\n犹宛转，照深意。",
        "dynasty": "唐",
        "collection_info": null
    },
    {
        "title": "七言重联句",
        "author": "颜真卿",
        "content": "顷持宪简推高步，独占诗流横素波。\n不是中情深惠好，谁能千里远经过。\n诗书宛似陪康乐，少长还同宴永和。\n夜酌此时看碾玉，晨趋几日重鸣珂。\n万井更深空寂寞，千方雾起隐嵯峨。\n荧荧远火分渔浦，历历寒枝露鸟窠。\n汉朝旧学君公隐，鲁国今从弟子科。\n只自倾心惭煦濡，何曾将口恨蹉跎。\n独赏谢吟山照耀，共知殷叹树婆娑。\n华毂苦嫌云路隔，衲衣长向雪峰何。",
        "dynasty": "唐",
        "collection_info": null
    },
    {
        "title": "五言送李侍御联句",
        "author": "颜真卿",
        "content": "吾友驻行轮，迟迟惜上春。\n东西出饯路，惆怅独归人。\n欢会期他日，驱驰恨此身。\n须知贡公望，从此愿相因。",
        "dynasty": "唐",
        "collection_info": null
    },
    {
        "title": "五言翫初月重游联句",
        "author": "颜真卿",
        "content": "春溪与岸平，初月出溪明。\n璧彩寒仍洁，金波夜转清。\n孤光远近满，练色往来轻。\n望望随兰棹，依依出柳城。",
        "dynasty": "唐",
        "collection_info": null
    },
    {
        "title": "五言重送横飞联句",
        "author": "颜真卿",
        "content": "春田草未齐，春水满长溪。\n出饯风初暖，攀光日渐西。\n归期江上远，别思月中迷。",
        "dynasty": "唐",
        "collection_info": null
    },
    {
        "title": "五言夜集联句",
        "author": "颜真卿",
        "content": "寒花护月色，坠叶占风音。\n兹夕无尘虑，高云共片心。",
        "dynasty": "唐",
        "collection_info": null
    },
    {
        "title": "三言拟五杂组联句",
        "author": "颜真卿",
        "content": "五杂组，盘上葅。\n往復还，头懒梳。\n不得已，罾裏鱼。\n五杂组，郊外芜。\n往復还，枥上驹。\n不得已，谷中愚。\n五杂组，绣与锦。\n往復还，兴又寝。\n不得已，病伏枕。\n五杂组，酒与肉。\n往復还，东篱菊。\n不得已，醉便宿。\n五杂组，阛阓间。\n往復还，门上关。\n不得已，鬓毛斑。\n五杂组，绣纹线。\n往復还，春来燕。\n不得已，入征战。",
        "dynasty": "唐",
        "collection_info": null
    },
    {
        "title": "三言重拟五杂组联句",
        "author": "颜真卿",
        "content": "五杂组，四豪客。\n往復还，阡与陌。\n不得已，长沙谪。\n五杂组，五辛盘。\n往復还，马上鞍。\n不得已，左降官。\n五杂组，甘咸醋。\n往復还，乌与兔。\n不得已，韶光度。\n五杂组，五色丝。\n往復还，回文诗。\n不得已，失喜期。",
        "dynasty": "唐",
        "collection_info": null
    },
    {
        "title": "七言大言联句",
        "author": "颜真卿",
        "content": "高歌阆风步瀛洲，燂鹏爚鲲餐未休。\n四方上下无外头，一啜顿涸沧溟流。",
        "dynasty": "唐",
        "collection_info": null
    },
    {
        "title": "七言小言联句",
        "author": "颜真卿",
        "content": "长路迢遥吞吐丝，蟭螟蚊睫察难知。",
        "dynasty": "唐",
        "collection_info": null
    },
    {
        "title": "七言乐语联句",
        "author": "颜真卿",
        "content": "苦河既济真僧喜，新知满座笑相视。\n戍客归来见妻子，学生放假偷向市。",
        "dynasty": "唐",
        "collection_info": null
    },
    {
        "title": "七言嚵语联句",
        "author": "颜真卿",
        "content": "拈䭔舐指不知休，欲炙侍立涎交流。\n过屠大嚼肯知羞，食店门外强淹留。",
        "dynasty": "唐",
        "collection_info": null
    },
    {
        "title": "七言滑语联句",
        "author": "颜真卿",
        "content": "雨裏下山蹋榆皮，莓苔石桥步难移。\n芜荑酱醋吃煮葵，缝靴蜡线油涂锥。\n急逢龙背须且骑。",
        "dynasty": "唐",
        "collection_info": null
    },
    {
        "title": "七言醉语联句",
        "author": "颜真卿",
        "content": "逢糟遇麯便酩酊，覆车坠马皆不醒。\n倒着接㒿髮垂领，狂心乱语无人并。",
        "dynasty": "唐",
        "collection_info": null
    },
    {
        "title": "句（书《奉使帖》后）",
        "author": "颜真卿",
        "content": "人心无路见，时事只天知。\n（黄本骥编订《颜鲁公文集》十二）。",
        "dynasty": "唐",
        "collection_info": null
    },
    {
        "title": "天台智者大师画赞",
        "author": "颜真卿",
        "content": "天台大师俗姓陈，其名智顗华容人。\n隋炀皇帝崇明因，号为智者诚敬申。\n师初孕育灵异频，彩烟浮空光照邻。\n尧眉舜目熙若春，禅慧悲智严其身。\n长沙佛前发弘誓，定光菩萨示冥契。\n恍如登山临海际，上指伽蓝毕身世。\n东谒大苏求真谛，智同灵鹫听法偈。\n得宿命通弁无碍，旋陀罗尼华三昧。\n居常西面化在东，八载瓦官阐玄风。\n敷演智度发禅蒙，梁陈旧德皆仰崇。\n遂入天台华顶中，因见定光符昔梦。\n降魔制敌为法雄，胡僧开道精感通。\n又有圣贤垂秘旨，时平国清即名寺。\n赎得鱼梁五百里，其中放生讲流水。\n后主三礼洞庭裏，请为菩萨戒弟子。\n炀皇世镇临江涘，金城说会求制止。\n香火事讫乃西旋，渚宫听众逾五千。\n建立精舍名玉泉，横亘万里皆禀缘。\n炀皇启请回法船，非禅不智求弘宣。\n遂着《净名精义传》，因令徐柳参其玄。\n帝既西趍移象魏，师因东还遂初志。\n半山忽与沙门颠，俄倾逡巡偡韬秘。\n止观大师名法源，亲事左溪弘度门。\n二威灌顶诵师言，同禀思文龙树尊。\n荆溪妙乐间生孙，广述祖教补干坤。\n写照随形殊好存，源公瞻礼必益敦。\n俾余赞述斯讨论，庶几亿载垂后昆。\n（《传教大师全集·天台灵应图本传集》卷二，转录自《东南文化》一九九○年六期《天台文化专号》）。",
        "dynasty": "唐",
        "collection_info": null
    },
    {
        "title": "题杼山癸亭得暮字",
        "author": "颜真卿",
        "content": "杼山多幽绝，胜事盈跬步。\n前者虽登攀，淹留恨晨暮。\n及兹纡胜引，曾是美无度。\n歘构三癸亭，实为陆生故。\n高贤能剏物，疏凿皆有趣。\n不越方丈间，居然云霄遇。\n巍峨倚修岫，旷望临古渡。\n左右苔石攒，低昂桂枝蠹。\n山僧狎猨狖，巢鸟来枳椇。\n俯视何楷台，傍瞻戴颙路。\n迟迴未能下，夕照明村树。",
        "dynasty": "唐",
        "collection_info": null
    },
    {
        "title": "谢陆处士杼山折青桂花见寄之什",
        "author": "颜真卿",
        "content": "羣子游杼山，山寒桂花白。\n绿荑含素蕚，采折自逋客。\n忽枉岩中诗，芳香润金石。\n全高南越蠹，岂谢东堂策。\n会惬名山期，从君恣幽觌。",
        "dynasty": "唐",
        "collection_info": null
    },
    {
        "title": "赠裴将军",
        "author": "颜真卿",
        "content": "大君制六合，猛将清九垓。\n战马若龙虎，腾凌何壮哉。\n将军临八荒，烜赫耀英材。\n劒舞若游电，随风萦且迴。\n登高望天山，白云正崔巍。\n入阵破骄虏，威名雄震雷。\n一射百马倒，再射万夫开。\n匈奴不敢敌，相呼归去来。\n功成报天子，可以画麟台。",
        "dynasty": "唐",
        "collection_info": null
    },
    {
        "title": "赠僧皎然",
        "author": "颜真卿",
        "content": "秋意西山多，别岑萦左次。\n缮亭历三癸，趾趾邻什寺。\n元化隐灵踪，始君启高致。\n诛榛养翘楚，鞭草理芳穗。\n俯砌披水容，逼天扫峰翠。\n境新耳目换，物远风尘异。\n倚石忘世情，援云得真意。\n嘉林幸勿剪，禅侣欣可庇。\n卫法大臣过，佐游羣英萃。\n龙池护清激，虎节到深邃。\n徒想嵊顶期，于今没遗记。",
        "dynasty": "唐",
        "collection_info": null
    },
    {
        "title": "咏陶渊明",
        "author": "颜真卿",
        "content": "张良思报韩，龚胜耻事新。\n狙击不肯就，舍生悲缙绅。\n呜呼陶渊明，奕叶为晋臣。\n自以公相后，每怀宗国屯。\n题诗庚子岁，自谓羲皇人。\n手持山海经，头戴漉酒巾。\n兴逐孤云外，心随还鸟泯。",
        "dynasty": "唐",
        "collection_info": null
    },
    {
        "title": "三言拟五杂组二首 一",
        "author": "颜真卿",
        "content": "五杂组，绣与锦。\n往復还，兴又寝。\n不得已，病伏枕。",
        "dynasty": "唐",
        "collection_info": null
    },
    {
        "title": "三言拟五杂组二首 二",
        "author": "颜真卿",
        "content": "五杂组，甘咸醋。\n往復还，乌与兔。\n不得已，韶光度。",
        "dynasty": "唐",
        "collection_info": null
    },
    {
        "title": "使过瑶台寺有怀圆寂上人",
        "author": "颜真卿",
        "content": "上人居此寺，不出三十年。\n万法元无着，一心唯趣禅。\n忽纡尘外轸，远访区中缘。\n及尔不復见，支提犹岌然。",
        "dynasty": "唐",
        "collection_info": null
    },
    {
        "title": "登平望桥下作",
        "author": "颜真卿",
        "content": "登桥试长望，望极与天平。\n际海蒹葭色，终朝凫鴈声。\n近山犹髣髴，远水忽微明。\n更览诸公作，知高题柱名。",
        "dynasty": "唐",
        "collection_info": null
    },
    {
        "title": "刻清远道士诗因而继作",
        "author": "颜真卿",
        "content": "不到东西寺，于今五十春。\n朅来从旧赏，林壑宛相亲。\n吴子多藏日，秦王厌胜辰。\n劒池穿万仞，盘石坐千人。\n金气腾为虎，琴台化若神。\n登坛仰生一，舍宅叹珣珉。\n中岭分双树，迴峦绝四邻。\n窥临江海接，崇饰四时新。\n客有神仙者，于兹雅丽陈。\n名高清远峡，文聚斗牛津。\n迹异心宁间，声同质岂均。\n悠然千载后，知我揖光尘。",
        "dynasty": "唐",
        "collection_info": null
    },
    {
        "title": "题杼山癸亭得暮字",
        "author": "颜真卿",
        "content": "杼山多幽绝，胜事盈跬步。前者虽登攀，淹留恨晨暮。\n及兹纡胜引，曾是美无度。欻构三癸亭，实为陆生故。\n高贤能创物，疏凿皆有趣。不越方丈间，居然云霄遇。\n巍峨倚修岫，旷望临古渡。左右苔石攒，低昂桂枝蠹。\n山僧狎猿狖，巢鸟来枳椇。俯视何楷台，傍瞻戴颙路。\n迟回未能下，夕照明村树。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十二"
        }
    },
    {
        "title": "谢陆处士杼山折青桂花见寄之什",
        "author": "颜真卿",
        "content": "群子游杼山，山寒桂花白。绿荑含素萼，采折自逋客。\n忽枉岩中诗，芳香润金石。全高南越蠹，岂谢东堂策。\n会惬名山期，从君恣幽觌。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十二"
        }
    },
    {
        "title": "赠裴将军",
        "author": "颜真卿",
        "content": "大君制六合，猛将清九垓。战马若龙虎，腾凌何壮哉。\n将军临八荒，烜赫耀英材。剑舞若游电，随风萦且回。\n登高望天山，白云正崔巍。入阵破骄虏，威名雄震雷。\n一射百马倒，再射万夫开。匈奴不敢敌，相呼归去来。\n功成报天子，可以画麟台。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十二"
        }
    },
    {
        "title": "赠僧皎然",
        "author": "颜真卿",
        "content": "秋意西山多，别岑萦左次。缮亭历三癸，趾趾邻什寺。\n元化隐灵踪，始君启高致。诛榛养翘楚，鞭草理芳穗。\n俯砌披水容，逼天扫峰翠。境新耳目换，物远风尘异。\n倚石忘世情，援云得真意。嘉林幸勿剪，禅侣欣可庇。\n卫法大臣过，佐游群英萃。龙池护清激，虎节到深邃。\n徒想嵊顶期，于今没遗记。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十二"
        }
    },
    {
        "title": "咏陶渊明",
        "author": "颜真卿",
        "content": "张良思报韩，龚胜耻事新。狙击不肯就，舍生悲缙绅。\n呜呼陶渊明，奕叶为晋臣。自以公相后，每怀宗国屯。\n题诗庚子岁，自谓羲皇人。手持山海经，头戴漉酒巾。\n兴逐孤云外，心随还鸟泯。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十二"
        }
    },
    {
        "title": "三言拟五杂组二首",
        "author": "颜真卿",
        "content": "五杂组，绣与锦。往復还，兴又寝。不得已，病伏枕。\n五杂组，甘咸醋。往復还，乌与兔。不得已，韶光度。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十二"
        }
    },
    {
        "title": "使过瑶台寺，有怀圆寂上人",
        "author": "颜真卿",
        "content": "上人居此寺，不出三十年。万法元无着，一心唯趣禅。\n忽纡尘外轸，远访区中缘。及尔不復见，支提犹岌然。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十二"
        }
    },
    {
        "title": "登平望桥下作",
        "author": "颜真卿",
        "content": "登桥试长望，望极与天平。际海蒹葭色，终朝凫雁声。\n近山犹仿佛，远水忽微明。更览诸公作，知高题柱名。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十二"
        }
    },
    {
        "title": "刻清远道士诗，因而继作",
        "author": "颜真卿",
        "content": "不到东西寺，于今五十春。朅来从旧赏，林壑宛相亲。\n吴子多藏日，秦王厌胜辰。剑池穿万仞，盘石坐千人。\n金气腾为虎，琴台化若神。登坛仰生一，舍宅叹珣珉。\n中岭分双树，回峦绝四邻。窥临江海接，崇饰四时新。\n客有神仙者，于兹雅丽陈。名高清远峡，文聚斗牛津。\n迹异心宁间，声同质岂均。悠然千载后，知我揖光尘。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十二"
        }
    },
    {
        "title": "登岘山观李左相石尊联句",
        "author": "颜真卿",
        "content": "李公登饮处，因石为洼尊。——颜真卿\n人事岁年改，岘山今古存。——刘全白\n榛芜掩前迹，苔藓余旧痕。——裴循\n叔子尚遗德，山公此回轩。——张荐\n维舟陪高兴，感昔情弥敦。——吴筠\n蔼蔼贤哲事，依依离别言。——强蒙\n岖嵚横道周，迢递连山根。——范缙\n余烈暧林野，众芳揖兰荪。——王纯\n德晖映岩足，胜赏延高原。——魏理\n远水明匹练，因晴见吴门。——王修甫\n陪游追盛美，揆德欣讨论。——颜岘\n器有成形用，功资造化元。——左辅元\n流霞方泔淡，别鹤遽翩翻。——刘茂\n旧规倾逸赏，新兴丽初暾。——颜浑\n醉后接z5倒，归时驺骑喧。——杨德元\n迟回向遗迹，离别益伤魂。——韦介\n览事古兴属，送人归思繁。——皎然\n怀贤久徂谢，赠远空攀援。——崔弘\n八座钦懿躅，高名播干抻。——史仲宣\n松深引閒步，葛弱供险扪。——陆羽\n花气酒中馥，云华衣上屯。——权器\n森沈列湖树，牢落望效园。——陆士修\n白日半岩岫，清风满丘樊。——裴幼清\n旌麾间翠幄，箫鼓来朱轓。——柳淡\n闲路蹑云影，清心澄水源。——释尘外\n萍连浦中屿，竹绕山下村。——颜颛\n景落全溪暗，烟凝半岭昏。——颜须\n去日往如复，换年凉代温。——颜顼\n登临继风骚，义激旧府恩。——李崿",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "水堂送诸文士戏赠潘丞联句",
        "author": "颜真卿",
        "content": "居人未可散，上客须留着。莫唱阿亸回，应云夜半乐。——颜真卿\n诗教刻烛赋，酒任连盘酌。从他白眼看，终恋青山郭。——潘述\n林栖非姓许，寺住那名约。会异永和年，才同建安作。——陆羽\n何烦问更漏，但遣催弦索。共说长句能，皆言早归恶。——权器\n那知殊出处，还得同笑谑。雅韵虽暂欢，禅心肯抛却。——皎然\n一宿同高会，几人归下若。帘开北陆风，烛焯南枝鹊。——李崿\n文场苦叨窃，钓渚甘漂泊。弱质幸见容，菲才诚重诺。——潘述",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "与耿湋水亭咏风联句",
        "author": "颜真卿",
        "content": "清风何处起，拂槛复萦洲。——裴幼清\n回入飘华幕，轻来迭晚流。——杨凭\n桃竹今已展，羽翣且从收。——杨凝\n经竹吹弥切，过松韵更幽。——左辅元\n直散青苹末，偏随白浪头。——陆士修\n山山催雨过，浦浦发行舟。——权器\n动树蝉争噪，开帘客罢愁。——陆羽\n度弦方解愠，临水已迎秋。——颜真卿\n凉为开襟至，清因作颂留。——皎然\n周回随远梦，骚屑满离忧。——耿湋\n岂独销繁暑，偏能入迥楼。——乔\n王风今若此，谁不荷明休。——陆涓",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "又溪馆听蝉联句",
        "author": "颜真卿",
        "content": "高树多凉吹，疏蝉足断声。——杨凭\n已催居客感，更使别人惊。——杨凝\n晚夏犹知急，新秋别有情。——权器\n危湍和不似，细管学难成。——陆羽\n当斅附金重，无贪曜火明。——颜真卿\n青松四面落，白髮一重生。——耿湋\n向夕音弥厉，迎风翼更轻。——乔\n单嘶出迥树，余响思空城。——裴幼清\n嘒唳松间坐，萧寥竹裏行。——伯成\n如何长饮露，高洁未能名。——皎然",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "送耿湋拾遗联句",
        "author": "颜真卿",
        "content": "尧舜逢明主，严徐得侍臣。分行接三事，高兴柏梁新。——颜真卿\n楚国千山道，秦城万里人。镜中看齿发，河上有烟尘。——耿湋\n望阙飞青翰，朝天忆紫宸。喜来欢宴洽，愁去咏歌频。——颜真卿\n顾盼情非一，睽携处亦频。吴兴贤太守，临水最殷勤。——耿湋",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "五言月夜啜茶联句",
        "author": "颜真卿",
        "content": "泛花邀坐客，代饮引情言。——陆士修\n醒酒宜华席，留僧想独园。——张荐\n不须攀月桂，何假树庭萱。——李崿\n御史秋风劲，尚书北斗尊。——崔万\n流华净肌骨，疏瀹涤心原。——颜真卿\n不似春醪醉，何辞绿菽繁。——皎然\n素瓷传静夜，芳气清閒轩。——陆士修",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "五言夜宴咏灯联句",
        "author": "颜真卿",
        "content": "桂酒牵诗兴，兰釭照客情。——陆士修\n讵惭珠乘朗，不让月轮明。——张荐\n破暗光初白，浮云色转清。——颜真卿\n带花疑在树，比燎欲分庭。——皎然\n顾己惭微照，开帘识近汀。——袁高",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "三言喜皇甫曾侍御见过南楼玩月",
        "author": "颜真卿",
        "content": "喜嘉客，辟前轩。天月净，水云昏。——颜真卿\n雁声苦，蟾影寒。闻裛浥，滴檀栾。——陆羽\n欢宴处，江湖间。——皇甫曾\n卷翠幕，吟嘉句。恨清光，留不住。——李崿\n高驾动，清角催。惜归去，重裴回。——皎然\n露欲晞，客将醉。犹宛转，照深意。——陆士修",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "七言重联句",
        "author": "颜真卿",
        "content": "顷持宪简推高步，独占诗流横素波。——颜真卿\n不是中情深惠好，谁能千里远经过。——颜真卿\n诗书宛似陪康乐，少长还同宴永和。——皇甫曾\n夜酌此时看碾玉，晨趋几日重鸣珂。——皇甫曾\n万井更深空寂寞，千方雾起隐嵯峨。——李崿\n荧荧远火分渔浦，历历寒枝露鸟窠。——李崿\n汉朝旧学君公隐，鲁国今从弟子科。——陆羽\n只自倾心惭煦濡，何曾将口恨蹉跎。——陆羽\n独赏谢吟山照耀，共知殷叹树婆娑。——皎然\n华毂苦嫌云路隔，衲衣长向雪峰何。——皎然",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "五言送李侍御联句",
        "author": "颜真卿",
        "content": "吾友驻行轮，迟迟惜上春。——颜真卿\n东西出饯路，惆怅独归人。——皎然\n欢会期他日。驱驰恨此身。——张荐\n须知贡公望，从此愿相因。——李崿",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "五言玩初月重游联句",
        "author": "颜真卿",
        "content": "春溪与岸平，初月出溪明。——张荐\n璧彩寒仍洁，金波夜转清。——李崿\n孤光远近满，练色往来轻。——颜真卿\n望望随兰棹，依依出柳城。——皎然",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "五言重送横飞联句",
        "author": "颜真卿",
        "content": "春田草未齐，春水满长溪。——李崿\n出饯风初暖，攀光日渐西。——颜真卿\n归期江上远，别思月中迷。——皎然",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "五言夜集联句",
        "author": "颜真卿",
        "content": "寒花护月色，坠叶占风音。——皎然\n兹夕无尘虑，高云共片心。——颜真卿",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "三言拟五杂组联句",
        "author": "颜真卿",
        "content": "五杂组，盘上菹。往復还，头懒梳。不得已，罾裏鱼。——李崿\n五杂组，郊外芜。往復还，枥上驹。不得已，谷中愚。——殷佐明\n五杂组，绣与锦。往復还，兴又寝。不得已，病伏枕。——颜真卿\n五杂组，酒与肉。往復还，东篱菊。不得已，醉便宿。——袁高\n五杂组，阛阓间。往復还，门上关。不得已，鬓毛斑。——陆士修\n五杂组，绣纹线。往復还，春来燕。不得已，入征战。——蒋志",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "三言重拟五杂组联句",
        "author": "颜真卿",
        "content": "五杂组，四豪客。往復还，阡与陌。不得已，长沙谪。——张荐\n五杂组，五辛盘。往復还，马上鞍。不得已，左降官。——李崿\n五杂组，甘咸醋。往復还，乌与兔。不得已，韶光度。——颜真卿\n五杂组，五色丝。往復还，回文诗。不得已，失喜期。——皎然",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "七言大言联句",
        "author": "颜真卿",
        "content": "高歌阆风步瀛洲，——皎然\n燂鹏爚鲲餐未休。——颜真卿\n四方上下无外头，——李崿\n一啜顿涸沧溟流。——张荐",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "七言小言联句",
        "author": "颜真卿",
        "content": "长路迢遥吞吐丝。——颜真卿\n蟭螟蚊睫察难知。——皎然",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "七言乐语联句",
        "author": "颜真卿",
        "content": "苦河既济真僧喜，——李崿\n新知满座笑相视。——颜真卿\n戍客归来见妻子，——皎然\n学生放假偷向市。——张荐",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "七言嚵语联句",
        "author": "颜真卿",
        "content": "拈z2舐指不知休，——李崿\n欲炙侍立涎交流。——颜真卿\n过屠大嚼肯知羞，——皎然\n食店门外强淹留。——张荐",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "七言滑语联句",
        "author": "颜真卿",
        "content": "雨裏下山蹋榆皮，——颜真卿\n莓苔石桥步难移。——皎然\n芜荑酱醋吃煮葵，——刘全白\n缝靴蜡线油涂锥。——李崿\n急逢龙背须且骑。——李益",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    },
    {
        "title": "七言醉语联句",
        "author": "颜真卿",
        "content": "逢糟遇曲便酩酊，——刘全白\n覆车坠马皆不醒。——颜真卿\n倒着接z5发垂领，——皎然\n狂心乱语无人并。——陆羽",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十八"
        }
    }
]