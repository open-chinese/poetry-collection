[
    {
        "uuid": "e80d948d8488a3f2262be1738906cd5b",
        "title": "踏莎行 风卷霜浓",
        "author": "丁求安",
        "content": "风卷霜浓，寒销冰谢。\n一年皎月惟今夜。\n桑弧蓬矢庆门阑，云旌羽盖连车马。\n命服新翻，恩波如泻。\n海沂致锦傅声价。\n晓来和气着梅梢，春随温诏看看下。",
        "dynasty": "宋",
        "collection_info": null
    },
    {
        "uuid": "e70baa20b0560992e8d601ba017326f9",
        "title": "踏莎行 紫府延龄",
        "author": "丁求安",
        "content": "紫府延龄，瑶池开宴。\n人间好事都如愿。\n凤雏喜带桂宫香，东床镇压鸾台彦。\n酒泛金杯，香飘龙篆。\n大家齐把瑶觞献。\n中兴天子急贤才，相期共入金銮殿。",
        "dynasty": "宋",
        "collection_info": null
    }
]