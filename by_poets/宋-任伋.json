[
    {
        "title": "赋新繁周表权如诏亭",
        "author": "任伋",
        "content": "尽道君家教育深，义方高作霭儒林。\n綵衣已是真郎贵，紫诏方旌昔日心。\n鲤每趋庭惟独立，鹤常和子自鸣阴。\n此之能事人方信，胜积籝中十万金。",
        "dynasty": "宋",
        "collection_info": null
    },
    {
        "title": "游安乐山",
        "author": "任伋",
        "content": "安乐溪上峰，万木森翠羽。\n孤撑切天心，横拓压坤股。\n气势西吞夷，光芒南定楚。\n云泉出石窦，淋漓洒玉宇。\n烟萝缠林梢，摇拽垂翠组。",
        "dynasty": "宋",
        "collection_info": null
    },
    {
        "title": "句",
        "author": "任伋",
        "content": "榆钱莫买城南春，柳丝莫繫城中人。\n何修别墅。",
        "dynasty": "宋",
        "collection_info": null
    }
]