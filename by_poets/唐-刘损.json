[
    {
        "uuid": "1860dfc999050f5f66c99d5c55e5417b",
        "title": "愤惋诗三首 一",
        "author": "刘损",
        "content": "宝钗分股合无缘，鱼在深渊日在天。\n得意紫鸾休舞镜，断踪青鸟罢衔笺。\n金杯倒覆难收水，玉轸倾攲懒续弦。\n从此蘼芜山下过，祗应将泪比黄泉。",
        "dynasty": "唐",
        "collection_info": null
    },
    {
        "uuid": "778651e3578b9b435e86996544135eee",
        "title": "愤惋诗三首 二",
        "author": "刘损",
        "content": "鸾辞旧伴知何止，凤得新梧想称心。\n红粉尚存香幕幕，白云将散信沈沈。\n已休磨琢投泥玉，懒更经营买笑金。\n愿作山头似人石，丈夫衣上泪痕深。",
        "dynasty": "唐",
        "collection_info": null
    },
    {
        "uuid": "9784979122e1c8c0ede6f9566fc90045",
        "title": "愤惋诗三首 三",
        "author": "刘损",
        "content": "旧尝游处徧寻看，覩物伤情死一般。\n买笑楼前花已谢，画眉窗下月空残。\n云归巫峡音容断，路隔星河去住难。\n莫道诗成无泪下，泪如泉滴亦须干。",
        "dynasty": "唐",
        "collection_info": null
    },
    {
        "uuid": "8f4731d059a9655ed46932a38e605070",
        "title": "愤惋诗三首",
        "author": "刘损",
        "content": "宝钗分股合无缘，鱼在深渊日在天。\n得意紫鸾休舞镜，从此蘼芜山下过，只应将泪比黄泉。\n鸾辞旧伴知何止，凤得新梧想称心。\n红粉尚存香幕幕，愿作山头似人石，丈夫衣上泪痕深。\n旧尝游处遍寻看，睹物伤情死一般。\n买笑楼前花已谢，莫道诗成无泪下，泪如泉滴亦须干。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十七"
        }
    }
]