[
    {
        "uuid": "53457f43e8ed1351f10385b9dc61c1b9",
        "title": "洞仙歌 征鞍带月",
        "author": "吕直夫",
        "content": "征鞍带月，浓露沾襟袖。\n马上轻衫峭寒透。\n望翠峰深浅，忆着眉儿，腰枝袅，忍看风前细柳。\n别时频嘱付，早寄书来，能趁清明到家否。\n这言语，便梦里、也在心头，重相见、不知伊瘦我瘦。\n纵百卉千花已离披，也趁锝、酴醿牡丹时候。",
        "dynasty": "宋",
        "collection_info": null
    }
]