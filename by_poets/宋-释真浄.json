[
    {
        "title": "寄无为居士",
        "author": "释真浄",
        "content": "世俗事无尽，养高心自閒。\n蔬园通绿野，林坞带青山。\n丹竈忘添火，云庵懒着关。\n别应修省术，七十见朱颜。",
        "dynasty": "宋",
        "collection_info": null
    },
    {
        "title": "送张签判游开先",
        "author": "释真浄",
        "content": "步入青松裏，迢迢一径通。\n渐分华藏界，深隠法王宫。\n道与神仙别，人非世俗同。\n欲知西祖意，庭柏老春风。",
        "dynasty": "宋",
        "collection_info": null
    },
    {
        "title": "留题绍公寂照轩",
        "author": "释真浄",
        "content": "幽轩名寂照，四海坐中閒。\n景物有迁色，主人无异颜。\n野泉澄槛外，香蔼起檐间。\n凉夜谁相问，寥寥月满山。",
        "dynasty": "宋",
        "collection_info": null
    },
    {
        "title": "送人之南岳",
        "author": "释真浄",
        "content": "境幽南岳寺，路向碧岩分。\n远近松相接，高低钟共闻。\n灵禽时奏乐，香石日笼云。\n想到经行处，超然趣不羣。",
        "dynasty": "宋",
        "collection_info": null
    }
]