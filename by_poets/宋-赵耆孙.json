[
    {
        "uuid": "b3e8f44b0bf075e0983343c4d3b3d30a",
        "title": "远朝归 金谷先春",
        "author": "赵耆孙",
        "content": "金谷先春，见乍开江梅，晶明玉腻。\n珠帘院落，人静雨疏烟细。\n横斜带月，又别是、一般风味。\n金尊里。\n任遗英乱点，残粉低坠。\n惆怅杜陇当年，念水远天长，故人难寄。\n山城倦眼，无绪更看桃李。\n当时醉魄，算依旧、裴回花底。\n斜阳外。\n谩回首、画楼十二。",
        "dynasty": "宋",
        "collection_info": null
    }
]