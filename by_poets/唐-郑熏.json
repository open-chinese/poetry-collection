[
    {
        "uuid": "c43fb910c96042ea68465d1c85c01587",
        "title": "赠巩畴",
        "author": "郑熏",
        "content": "密雪松桂寒，书窗导余清。\n风憾冰玉碎，阶前琴磬声。\n榻静几砚洁，帙散缣缃明。\n高论展僧肇，精言资巩生。\n立意加玄虚，析理分纵横。\n万化悉在我，一物安能惊。\n江海何所动，丘山常自平。\n迟速不相阂，后先徒起争。\n镜照分妍丑，秤称分重轻。\n颜容宁入鑑，铢两岂关衡。\n蕴微道超忽，剖镫音泠泠。\n纸上掣牢键，舌端摇利兵。\n圆澈保直性，客尘排妄情。\n有住即非住，无行即是行。\n疏越舍朱絃，哇淫鄙秦筝。\n淡薄贵无味，羊斟惭大羹。\n洪远包干坤，幽窅潜沈冥。\n罔烦跬步举，顿达万里程。\n庐远尚莫晓，隐留曾误听。\n直须持妙说，共诣毗耶城。",
        "dynasty": "唐",
        "collection_info": null
    },
    {
        "uuid": "61f017c420128860b266c645da7593ec",
        "title": "句",
        "author": "郑熏",
        "content": "项斯逢水部，谁道不关情。",
        "dynasty": "唐",
        "collection_info": null
    },
    {
        "uuid": "1dbd3dcecfd917c9e43d013f93ece587",
        "title": "桐柏观",
        "author": "郑熏",
        "content": "深山桐柏观，残雪路犹分。\n数里踏红叶，全家穿但是云。\n月寒岩障晓，风远蕙兰芬。\n明日出云去，吹笙不可闻。\n（《古今图书集成·山川典》一二六《桐柏山部》（见《嘉定赤城志》卷三十。\n《天台前集》卷中题作《冬暮挈家宿桐拍观》。\n）。",
        "dynasty": "唐",
        "collection_info": null
    },
    {
        "uuid": "94e2ea8994d8063953aa5092c5aec254",
        "title": "赠巩畴",
        "author": "郑熏",
        "content": "密雪松桂寒，书窗导余清。\n风撼冰玉碎，阶前琴磬声。\n榻静几砚洁，帙散缣缃明。\n高论展僧肇，精言资巩生。\n立意加玄虚，析理分纵横。\n万化悉在我，一物安能惊。\n江海何所动，丘山常自平。\n迟速不相阂，后先徒起争。\n镜照分妍丑，秤称分重轻。\n颜容宁入鉴，铢两岂关衡。\n蕴微道超忽，剖镫音泠泠。\n纸上掣牢键，舌端摇利兵。\n圆澈保直性，客尘排妄情。\n有住即非住，无行即是行。\n疏越舍朱弦，哇淫鄙秦筝。\n淡薄贵无味，羊斟惭大羹。\n洪远包干坤，幽窅潜沈冥。\n罔烦跬步举，顿达万里程。\n庐远尚莫晓，隐留曾误听。\n直须持妙说，共诣毗耶城。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    }
]