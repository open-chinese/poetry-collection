[
    {
        "uuid": "a080c488cbfb193c7f2887359d6fd1e3",
        "title": "琴曲歌辞 明妃怨",
        "author": "杨凌",
        "content": "汉国明妃去不还，马駞弦管向阴山。\n匣中纵有菱花镜，羞对单于照旧颜。",
        "dynasty": "唐",
        "collection_info": null
    },
    {
        "uuid": "2acfa9b3d091f7fcf59c0e852800d179",
        "title": "奉酬韦滁州寄示",
        "author": "杨凌",
        "content": "淮扬为郡暇，坐惜流芳歇。\n散怀累榭风，清暑澄潭月。\n陪燕辞三楚，戒途绵百越。\n非当远别离，雅奏何由发。",
        "dynasty": "唐",
        "collection_info": null
    },
    {
        "uuid": "41bcdecf8022fbb3ed725c81c2456a5a",
        "title": "梅里旅夕",
        "author": "杨凌",
        "content": "沧洲东望路，旅棹怆羁游。\n枫浦蝉随岸，沙汀鸥转流。\n露天星上月，水国夜生秋。\n谁忍持相忆，南归一叶舟。",
        "dynasty": "唐",
        "collection_info": null
    },
    {
        "uuid": "b25cdd5d638e3341cdb18f5e6847a218",
        "title": "钟陵雪夜詶友人",
        "author": "杨凌",
        "content": "穷腊催年急，阳春怯和歌。\n残灯闪壁尽，夜雪透窗多。\n归路山川险，游人梦寐过。\n龙洲不可泊，岁晚足惊波。",
        "dynasty": "唐",
        "collection_info": null
    },
    {
        "uuid": "ebfdad7bfbd9c83012475014cae7c31f",
        "title": "润州水楼",
        "author": "杨凌",
        "content": "归心不可留，雪桂一丛秋。\n叶雨空江月，萤飞白露洲。\n野蝉依独树，水郭带孤楼。\n遥望山川路，相思万里游。",
        "dynasty": "唐",
        "collection_info": null
    },
    {
        "uuid": "b0f29be116b75c0baee6c90200667023",
        "title": "江上秋月",
        "author": "杨凌",
        "content": "陇雁送乡心，羁情属岁阴。\n惊秋黄叶遍，愁暮碧云深。\n月色吴江上，风声楚木林。\n交亲几重别，归梦併愁侵。",
        "dynasty": "唐",
        "collection_info": null
    },
    {
        "uuid": "e416d5138eb51e873046a90f76b6264c",
        "title": "阁前双槿",
        "author": "杨凌",
        "content": "羣玉开双槿，丹荣对绛纱。\n含烟疑出火，隔雨怪舒霞。\n向晚争辞蘂，迎朝鬬发花。\n非关后桃李，为欲继年华。",
        "dynasty": "唐",
        "collection_info": null
    },
    {
        "uuid": "ba829a975d2a7d8664048bd95d9bff99",
        "title": "小苑春望宫池柳色",
        "author": "杨凌",
        "content": "上苑闲游早，东风柳色轻。\n储胥遥掩映，池水隔微明。\n春至条偏弱，寒余叶未成。\n和烟变浓淡，转日异阴晴。\n不独芳菲好，还因雨露荣。\n行人望攀折，远翠暮愁生。",
        "dynasty": "唐",
        "collection_info": null
    },
    {
        "uuid": "fd268a2801648bc780fceca28edc2ac4",
        "title": "送客往睦州",
        "author": "杨凌",
        "content": "水阔尽南天，孤舟去渺然。\n惊秋路傍客，日暮数声蝉。",
        "dynasty": "唐",
        "collection_info": null
    },
    {
        "uuid": "c4297cd955249a04d4a788b529081a4d",
        "title": "送客之蜀",
        "author": "杨凌",
        "content": "西蜀三千里，巴南水一方。\n晓云天际断，夜月峡中长。",
        "dynasty": "唐",
        "collection_info": null
    },
    {
        "uuid": "94098f9b9fda2834cbc3b6cb4f9429f8",
        "title": "剡溪看花",
        "author": "杨凌",
        "content": "花落千回舞，莺声百啭歌。\n还同异方乐，不奈客愁多。",
        "dynasty": "唐",
        "collection_info": null
    },
    {
        "uuid": "170241e8ee7d62c79602fbcaa042bf01",
        "title": "江中风",
        "author": "杨凌",
        "content": "白浪暗江中，南泠路不通。\n高樯帆自满，出浦莫呼风。",
        "dynasty": "唐",
        "collection_info": null
    },
    {
        "uuid": "24b02ec1dfd65961b9be6dc1ed04e76c",
        "title": "咏破扇",
        "author": "杨凌",
        "content": "粉落空床弃，尘生故箧留。\n先来无一半，情断不胜愁。",
        "dynasty": "唐",
        "collection_info": null
    },
    {
        "uuid": "113b741225ee3dfad94fa841f3421bac",
        "title": "贾客愁",
        "author": "杨凌",
        "content": "山水路悠悠，逢滩即殢留。\n西江风未便，何日到荆州。",
        "dynasty": "唐",
        "collection_info": null
    },
    {
        "uuid": "36914dc9b3845da282746d5a9c6fbba6",
        "title": "即事寄人",
        "author": "杨凌",
        "content": "中禁鸣钟日欲高，北窗欹枕望频搔。\n相思寂寞青苔合，唯有春风啼伯劳。",
        "dynasty": "唐",
        "collection_info": null
    },
    {
        "uuid": "785626e145c61a8faf1968d063b70917",
        "title": "早春雪中",
        "author": "杨凌",
        "content": "新年雨雪少晴时，屡失寻梅看柳期。\n乡信忆随回鴈早，江春寒带故阴迟。",
        "dynasty": "唐",
        "collection_info": null
    },
    {
        "uuid": "3bdfbc7a45f523341482a5d07b359b5b",
        "title": "北行留别",
        "author": "杨凌",
        "content": "日日山川烽火频，山河重起旧烟尘。\n一生孤负龙泉劒，羞把诗书问故人。",
        "dynasty": "唐",
        "collection_info": null
    },
    {
        "uuid": "21cc0cd323fd94d35411d399476946bf",
        "title": "秋原野望",
        "author": "杨凌",
        "content": "客鴈秋来次第逢，家书频寄两三封。\n夕阳天外云归尽，乱见青山无数峰。",
        "dynasty": "唐",
        "collection_info": null
    },
    {
        "uuid": "84683f3a004a90934710f06a35dec602",
        "title": "春霁花萼楼南闻宫莺",
        "author": "杨凌",
        "content": "祥烟瑞气晓来轻，柳变花开共作晴。\n黄鸟远啼鳷鹊观，春风流出凤皇城。",
        "dynasty": "唐",
        "collection_info": null
    },
    {
        "uuid": "e81a3b4ecbf670882a0d1da7e3dd8603",
        "title": "明妃怨",
        "author": "杨凌",
        "content": "汉国明妃去不还，马驮絃管向阴山。\n匣中纵有菱花镜，羞对单于照旧颜。",
        "dynasty": "唐",
        "collection_info": null
    },
    {
        "uuid": "48b73a3cb883dd96a4019ac3d747a709",
        "title": "句",
        "author": "杨凌",
        "content": "南园桃李花落尽，春风寂寞摇空枝。",
        "dynasty": "唐",
        "collection_info": null
    },
    {
        "uuid": "6b246cb9441e4527edf4b079141d5e86",
        "title": "琴曲歌辞：明妃怨",
        "author": "杨凌",
        "content": "汉国明妃去不还，马驼弦管向阴山。\n匣中纵有菱花镜，羞对单于照旧颜。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "uuid": "31a89ecf4f19234e17052798b054335e",
        "title": "梅裏旅夕",
        "author": "杨凌",
        "content": "沧洲东望路，旅棹怆羁游。\n枫浦蝉随岸，沙汀鸥转流。\n露天星上月，水国夜生秋。\n谁忍持相忆，南归一叶舟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十一"
        }
    },
    {
        "uuid": "b378383089a04d153951db24c5f92f8e",
        "title": "钟陵雪夜酬友人",
        "author": "杨凌",
        "content": "穷腊催年急，阳春怯和歌。\n残灯闪壁尽，夜雪透窗多。\n归路山川险，游人梦寐过。\n龙洲不可泊，岁晚足惊波。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十一"
        }
    },
    {
        "uuid": "1a7d6da04db9902eddee84ac8ac305c6",
        "title": "江上秋月",
        "author": "杨凌",
        "content": "陇雁送乡心，羁情属岁阴。\n惊秋黄叶遍，愁暮碧云深。\n月色吴江上，风声楚木林。\n交亲几重别，归梦并愁侵。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十一"
        }
    },
    {
        "uuid": "5ecadb6f8d38942261d82fdd948e7cec",
        "title": "阁前双槿",
        "author": "杨凌",
        "content": "群玉开双槿，丹荣对绛纱。\n含烟疑出火，隔雨怪舒霞。\n向晚争辞蕊，迎朝斗发花。\n非关后桃李，为欲继年华。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十一"
        }
    },
    {
        "uuid": "6d43683784c34c3c83dc0ac08137e278",
        "title": "小苑春望宫池柳色",
        "author": "杨凌",
        "content": "上苑閒游早，东风柳色轻。\n储胥遥掩映，池水隔微明。\n春至条偏弱，寒余叶未成。\n和烟变浓淡，转日异阴晴。\n不独芳菲好，还因雨露荣。\n行人望攀折，远翠暮愁生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十一"
        }
    },
    {
        "uuid": "2efaaacda35bcb7eee11a17e30417158",
        "title": "早春雪中",
        "author": "杨凌",
        "content": "新年雨雪少晴时，屡失寻梅看柳期。\n乡信忆随回雁早，江春寒带故阴迟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十一"
        }
    },
    {
        "uuid": "3e9e533182478c2ad51a3c6bc3914e73",
        "title": "北行留别",
        "author": "杨凌",
        "content": "日日山川烽火频，山河重起旧烟尘。\n一生孤负龙泉剑，羞把诗书问故人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十一"
        }
    },
    {
        "uuid": "6a473e1e55a3bf59257f8c2a662ebaae",
        "title": "秋原野望",
        "author": "杨凌",
        "content": "客雁秋来次第逢，家书频寄两三封。\n夕阳天外云归尽，乱见青山无数峰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十一"
        }
    },
    {
        "uuid": "174fb1e7c043179e2d1af287e94ccb07",
        "title": "春霁花萼楼南闻宫莺",
        "author": "杨凌",
        "content": "祥烟瑞气晓来轻，柳变花开共作晴。\n黄鸟远啼鳷鹊观，春风流出凤凰城。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十一"
        }
    },
    {
        "uuid": "ea1f06388c098ebc07160237b03a2cd6",
        "title": "明妃怨",
        "author": "杨凌",
        "content": "汉国明妃去不还，马驮弦管向阴山。\n匣中纵有菱花镜，羞对单于照旧颜。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十一"
        }
    }
]