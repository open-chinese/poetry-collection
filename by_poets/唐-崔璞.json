[
    {
        "uuid": "2cecd795f27173ecb74524aaa752a3b8",
        "title": "奉酬皮先辈霜菊见赠",
        "author": "崔璞",
        "content": "菊花开晚过秋风，闻道芳香正满丛。\n争奈病夫难强饮，应须速自召车公。",
        "dynasty": "唐",
        "collection_info": null
    },
    {
        "uuid": "d2611afdd121a4667b6c21d0bb8c5273",
        "title": "蒙恩除替将还京洛偶叙所怀因成六韵呈军事院诸公郡中一二秀才",
        "author": "崔璞",
        "content": "两载求人瘼，三春受代归。\n务繁多簿籍，才短乏恩威。\n共理乖天奖，分忧值岁饥。\n遽蒙交郡印，安敢整朝衣。\n作牧惭为政，思乡念式微。\n傥容还故里，高卧掩柴扉。",
        "dynasty": "唐",
        "collection_info": null
    }
]