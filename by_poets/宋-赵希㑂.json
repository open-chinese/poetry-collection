[
    {
        "uuid": "02c6e5a7ce7971c0c06566eb2fd6cf16",
        "title": "效王建诗体三首  其一",
        "author": "赵希㑂",
        "content": "玉钗半落珊瑚枕，金屋低垂翡翠帘。\n莫唤女医来问病，逢春自是可曾忺。",
        "dynasty": "宋",
        "collection_info": null
    },
    {
        "uuid": "101ddf8d7f631431e496c920c944eb47",
        "title": "效王建诗体三首  其二",
        "author": "赵希㑂",
        "content": "从渠罗袜印香泥，偷乡阶前问柳枝。\n昨日看郎来繫马，杏花亭北立多时。",
        "dynasty": "宋",
        "collection_info": null
    },
    {
        "uuid": "58aaf05f45b60104be76f80358541998",
        "title": "效王建诗体三首  其三",
        "author": "赵希㑂",
        "content": "银钉未彻碧纱窗，秋入楼心送断肠。\n谁念缬花帘不捲，檐前收下玉玎珰。",
        "dynasty": "宋",
        "collection_info": null
    },
    {
        "uuid": "1a937b442d7019db88e2d302472560e0",
        "title": "旴江山寺",
        "author": "赵希㑂",
        "content": "寺古钟鱼在，林深麋鹿游。\n乱云从地涌，野水接天流。\n树老半粘屋，山狂欲入楼。\n无人话心事，黄叶自吟秋。",
        "dynasty": "宋",
        "collection_info": null
    },
    {
        "uuid": "1873d5db9ab52f820d3bc2bd1bd63b98",
        "title": "句",
        "author": "赵希㑂",
        "content": "芭蕉自作抽书样，不与行人寄短愁。",
        "dynasty": "宋",
        "collection_info": null
    }
]