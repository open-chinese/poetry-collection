[
    {
        "uuid": "cacaa1a5fee843e8a08c21e4464cfd11",
        "title": "高宗皇帝挽词  其一",
        "author": "萧燧",
        "content": "拨乱中兴事，艰难创业同。\n好生天地德，立极帝王功。\n与子基图永，居尊福禄崇。\n一朝违大养，悽怆栎阳宫。",
        "dynasty": "宋",
        "collection_info": null
    },
    {
        "uuid": "2b5647346c75af2d588026bc64f1390c",
        "title": "高宗皇帝挽词  其二",
        "author": "萧燧",
        "content": "画翣排仙仗，龙輴去莫攀。\n衣冠藏汉庙，弓剑閟桥山。\n宇宙精神惨，臣民涕泗潸。\n尧阶蓂荚在，无復望慈颜。",
        "dynasty": "宋",
        "collection_info": null
    }
]