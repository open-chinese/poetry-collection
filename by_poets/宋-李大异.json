[
    {
        "title": "跋游本兰亭序",
        "author": "李大异",
        "content": "真僞纷纷甚得知，风流千古一羲之。\n山阴胜概今何在，却有人传定武碑。",
        "dynasty": "宋",
        "collection_info": null
    },
    {
        "title": "欣欣亭  其一",
        "author": "李大异",
        "content": "门外青山收暮雨，林间归路出行人。\n鹧鸪劝我早归去，拟斫钓筒收紫筠。",
        "dynasty": "宋",
        "collection_info": null
    },
    {
        "title": "欣欣亭  其二",
        "author": "李大异",
        "content": "雨露汪洋四海春，岭南岭北多归人。\n朝中贤士罕过此，莫惜青钱呼白鳞。",
        "dynasty": "宋",
        "collection_info": null
    },
    {
        "title": "曾兄惠然见临笃叙世契示以先哲遗墨稽首敬观因题其后",
        "author": "李大异",
        "content": "家传文献六经香，袖有骊珠日月光。\n乔木阴阴人已远，祇应故笏是甘棠。",
        "dynasty": "宋",
        "collection_info": null
    }
]