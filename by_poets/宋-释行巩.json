[
    {
        "uuid": "4bb014c597429dd0523a5972c35aa525",
        "title": "颂古十首  其一",
        "author": "释行巩",
        "content": "玉殿苔生正不居，四臣无路纳嘉谟。\n老农知是承谁力，风暖歌声落野鉏。",
        "dynasty": "宋",
        "collection_info": null
    },
    {
        "uuid": "43c02fc18d643fb1d907b165b438e552",
        "title": "颂古十首  其二",
        "author": "释行巩",
        "content": "高烧榾柮暖通身，快活难禁一屋春。\n不是谢郎来合火，谁知门外有寒人。",
        "dynasty": "宋",
        "collection_info": null
    },
    {
        "uuid": "f82a2fa0baf39591f6acc967809f6001",
        "title": "颂古十首  其三",
        "author": "释行巩",
        "content": "领得沩山笑裏刀，方知不枉到明招。\n元来树倒藤枯后，了得三年五载烧。",
        "dynasty": "宋",
        "collection_info": null
    },
    {
        "uuid": "03c00dea2deeca8a4922e011364c0a20",
        "title": "颂古十首  其四",
        "author": "释行巩",
        "content": "百尺竿头五两垂，穷沙绝漠任风吹。\n可怜无限沧浪客，犹把南针定所归。",
        "dynasty": "宋",
        "collection_info": null
    },
    {
        "uuid": "9ae2238d581272f2c07632c5a685a81c",
        "title": "颂古十首  其五",
        "author": "释行巩",
        "content": "柴火煎熬担在身，相逢狭路不堪论。\n淡烟落日青山外，满地难收刀斧痕。",
        "dynasty": "宋",
        "collection_info": null
    },
    {
        "uuid": "086175296e2acadf688f8e682d73bd8d",
        "title": "颂古十首  其六",
        "author": "释行巩",
        "content": "错错，戏海狞龙，冲霄辽鹤。\n老慈明，无着莫，笑裏重重露拴索。\n佛手一展日月昏，大江从此风涛恶。",
        "dynasty": "宋",
        "collection_info": null
    },
    {
        "uuid": "e29fec8b0b3fa66333ea11f7c28ba448",
        "title": "颂古十首  其七",
        "author": "释行巩",
        "content": "学海波澜捲未干，几烦仙屐上林峦。\n天香吹落秋风老，不觉相携到广寒。",
        "dynasty": "宋",
        "collection_info": null
    },
    {
        "uuid": "3e54885a54a299af635773db6ec04e72",
        "title": "颂古十首  其八",
        "author": "释行巩",
        "content": "万德不自有，十身何处藏。\n熏风生殿阁，化日正舒长。",
        "dynasty": "宋",
        "collection_info": null
    },
    {
        "uuid": "432555b53d1a9400582ad4fb842d7faf",
        "title": "颂古十首  其九",
        "author": "释行巩",
        "content": "白浪堆中下一鈎，锦鳞红尾尚悠悠。\n渔翁不计竿头事，笑入芦花万顷秋。",
        "dynasty": "宋",
        "collection_info": null
    },
    {
        "uuid": "a219a999fea431a6fd63cb4bcd503436",
        "title": "颂古十首  其一○",
        "author": "释行巩",
        "content": "恰好被人借去了，莫言邻舍不通容。\n团圞无缝难安笔，只抹烟云一两重。",
        "dynasty": "宋",
        "collection_info": null
    },
    {
        "uuid": "0b6bd7c1b8b06bf6d6ea464b2b4bcc4b",
        "title": "偈颂三首  其一",
        "author": "释行巩",
        "content": "横眸碧汉，万国风清。\n垂手红尘，千峰日出。",
        "dynasty": "宋",
        "collection_info": null
    },
    {
        "uuid": "309718b20183785cb496e4c7057af0b4",
        "title": "偈颂三首  其二",
        "author": "释行巩",
        "content": "山静课花蜂股重，林空含箨笋肌明。\n倚阑不觉成痴兀，又得黄鹂唤一声。",
        "dynasty": "宋",
        "collection_info": null
    },
    {
        "uuid": "7cf8c062e68405aaffb401b77fd092e2",
        "title": "偈颂三首  其三",
        "author": "释行巩",
        "content": "雪峰辊毬，禾山打鼓。\n秘魔擎叉，道吾作舞。",
        "dynasty": "宋",
        "collection_info": null
    },
    {
        "uuid": "5e626302fa1880dbd32a13f4d8e2249a",
        "title": "送空维那",
        "author": "释行巩",
        "content": "十载中原一棹还，碧琉璃外更无山。\n扣舷三下知谁会，自作吴音唱月弯。",
        "dynasty": "宋",
        "collection_info": null
    }
]