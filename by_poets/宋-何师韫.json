[
    {
        "uuid": "a7add2a089256d058214035217e7bd79",
        "title": "自题懒愚室",
        "author": "何师韫",
        "content": "君不见南岳懒残师，佯狂啖残食。\n鼻涕任垂颐，懒为俗人拭。\n又不见愚溪子柳子，堂堂古遗直。\n以愚名溪山，于今慕其德。\n二子真吾师，欲见不可得。\n唯有懒愚树，终日对颜色。\n齐威勤读书，轮扁巧斵轮。\n勤巧动心志，何如懒愚贞。\n衰年髮已皤，行少坐时多。\n亦欲效勤巧，奈此懒愚何。",
        "dynasty": "宋",
        "collection_info": null
    },
    {
        "uuid": "6be109bc09d4cfa8c30ec8934706c11b",
        "title": "失假山偈",
        "author": "何师韫",
        "content": "片石亡来岁月深，昔时来觅到如今。\n谁知只在家山裏，枉费工夫别处寻。",
        "dynasty": "宋",
        "collection_info": null
    }
]