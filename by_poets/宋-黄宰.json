[
    {
        "uuid": "49a1be171cbd0d678ece4fa66351e7d7",
        "title": "酹江月・念奴娇 三光五岳",
        "author": "黄宰",
        "content": "三光五岳，孕干坤英彩，非金非玉。\n赫赫岩岩真相种，来驾横空仙鹄。\n十万儿童，和丰堂下，齐指梅山祝。\n黑头难老，岁寒苍桧修竹。\n须信自家有传，中庸一卷，是长生真箓。\n借问洛阳归去后，几度桃开桃熟。\n十九年间，梦回天上，再见棠阴绿。\n相将促觐，已闻沙路新筑。",
        "dynasty": "宋",
        "collection_info": null
    }
]