[
    {
        "uuid": "6258cf9e6c15982e67155003c9a1b053",
        "title": "满庭霜・满庭芳 白玉肌肤",
        "author": "李璆",
        "content": "白玉肌肤，清冰神彩，仙妃何事烟村。\n自然标韵，羞入百花群。\n不易盈盈瘦质，犯寒腊、独作春温。\n溪桥外，斜枝半吐，行客一销魂。\n清香无处着，雪中暗认，月下空闻。\n算谁许幽人，相伴芳尊。\n莫放高楼弄笛，忍教看、雪落纷纷。\n堪调鼎，蒙蒙烟雨，滋养待和羹。",
        "dynasty": "宋",
        "collection_info": null
    }
]