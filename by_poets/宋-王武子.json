[
    {
        "uuid": "aa5fa54a0eb5686b3a7d6570f4265f4e",
        "title": "朝中措 画眉人去掩兰房",
        "author": "王武子",
        "content": "画眉人去掩兰房。\n金鸭懒熏香。\n有恨只弹珠泪，无人与说衷肠。\n玉颜云鬓，春花夜月，辜负韶光。\n闲看枕屏风上，不如画底鸳鸯。",
        "dynasty": "宋",
        "collection_info": null
    },
    {
        "uuid": "cfa1296ea6de3381dc1b1f9db0257364",
        "title": "玉楼春 红楼十二春寒恻",
        "author": "王武子",
        "content": "红楼十二春寒恻。\n楼角何人吹玉笛。\n天津桥上旧曾听，三十六宫秋草碧。\n昭华人去无消息。\n江上青山空晚色。\n一声落尽短亭花，无数行人归未得。",
        "dynasty": "宋",
        "collection_info": null
    }
]