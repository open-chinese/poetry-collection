[
    {
        "uuid": "68325ea9ad6ae39d860a13a7786baf7a",
        "title": "横吹曲辞 入塞曲 一",
        "author": "沈彬",
        "content": "欲为皇王服远戎，万人金甲鼓鼙中。\n阵云暗塞三边黑，兵血愁天一片红。\n半夜飜营旗搅月，深秋防戍劒磨风。\n谤书未及明君爇，卧骨将军已殁功。",
        "dynasty": "唐",
        "collection_info": null
    },
    {
        "uuid": "f2d0a7507e1a7b994ee80cff61afd35d",
        "title": "横吹曲辞 入塞曲 二",
        "author": "沈彬",
        "content": "苦战沙间卧箭痕，戍楼闲上望星文。\n生希国泽分偏将，死夺河源荅圣君。\n鸢觑败兵眠白草，马惊边鬼哭阴云。\n功多地远无人纪，汉阁笙歌日又曛。",
        "dynasty": "唐",
        "collection_info": null
    },
    {
        "uuid": "b97d4ac8393853f4c5e0d59d47323e8b",
        "title": "杂曲歌辞 结客少年场行",
        "author": "沈彬",
        "content": "重义轻生一劒知，白虹贯日报讐归。\n片心惆怅清平世，酒市无人问布衣。",
        "dynasty": "唐",
        "collection_info": null
    },
    {
        "uuid": "10f1e51cd0eacf25a4e5b724b86fca94",
        "title": "入塞二首 一",
        "author": "沈彬",
        "content": "欲为皇王服远戎，万人金甲鼓鼙中。\n阵云黯塞三边黑，兵血愁天一片红。\n半夜翻营旗搅月，深秋防戍劒磨风。\n谤书未及明君爇，卧骨将军已殁功。",
        "dynasty": "唐",
        "collection_info": null
    },
    {
        "uuid": "70517d2c09c34f49e248eb7b4e9b6825",
        "title": "入塞二首 二",
        "author": "沈彬",
        "content": "苦战沙门卧箭痕，戍楼闲上望星文。\n生希国泽分偏将，死夺河源荅圣君。\n鸢觑败兵眠白草，马惊边鬼哭阴云。\n功多地远无人纪，汉阁笙歌日又曛。",
        "dynasty": "唐",
        "collection_info": null
    },
    {
        "uuid": "95674c8de3615951da795a1c3682e434",
        "title": "塞下三首 一",
        "author": "沈彬",
        "content": "塞叶声悲秋欲霜，寒山数点下牛羊。\n映霞旅鴈随疎雨，向碛行人带夕阳。\n边骑不来沙路失，国恩深后海城荒。\n胡儿向化新成长，犹自千回问汉王。",
        "dynasty": "唐",
        "collection_info": null
    },
    {
        "uuid": "d042fc99a44e922d7ffed448b0932408",
        "title": "塞下三首 二",
        "author": "沈彬",
        "content": "贵主和亲杀气沉，燕山闲猎鼓鼙音。\n旗分雪草偷边马，箭入寒云落塞禽。\n陇月尽牵乡思动，战衣谁寄泪痕深。\n金钗谩作封侯别，劈破佳人万里心。",
        "dynasty": "唐",
        "collection_info": null
    },
    {
        "uuid": "ad1def4934ed9126428527043c8ac0d8",
        "title": "塞下三首 三",
        "author": "沈彬",
        "content": "月冷榆关过鴈行，将军寒笛老思乡。\n贰师骨恨千夫壮，李广魂飞一劒长。\n戍角就沙催落日，阴云分碛护飞霜。\n谁知汉武轻中国，闲夺天山草木荒。",
        "dynasty": "唐",
        "collection_info": null
    },
    {
        "uuid": "4e1104e5eba77d82b22d5396de3a5d8d",
        "title": "秋日",
        "author": "沈彬",
        "content": "秋含砧杵捣斜阳，笛引西风颢气凉。\n薜荔惹烟笼蟋蟀，芰荷翻雨泼鸳鸯。\n当年酒贱何妨醉，今日时难不易狂。\n肠断旧游从一别，潘安惆怅满头霜。",
        "dynasty": "唐",
        "collection_info": null
    },
    {
        "uuid": "2a28e848e5cb3c80929485213ab3f32e",
        "title": "金陵杂题二首 一",
        "author": "沈彬",
        "content": "王气生秦四百年，晋元东渡浪花船。\n正惭海内皆涂地，来保江南一片天。\n古树着行临远岸，暮山相亚出微烟。\n千征万战英雄尽，落日牛羊食野田。",
        "dynasty": "唐",
        "collection_info": null
    },
    {
        "uuid": "d1905751a130a65bdfa86b7b9ce3a6f9",
        "title": "金陵杂题二首 二",
        "author": "沈彬",
        "content": "暮潮声落草光沉，贾客来帆宿岸阴。\n一笛月明何处酒，满城秋色几家砧。\n时清曾恶桓温盛，山翠长牵谢傅心。\n今日到来何物在，碧烟和雨锁寒林。",
        "dynasty": "唐",
        "collection_info": null
    },
    {
        "uuid": "c1c1082afafe7643649a8b25a4f9082b",
        "title": "麻姑山",
        "author": "沈彬",
        "content": "绀殿松萝太古山，仙人曾此话桑田。\n闲倾云液十分日，已过浮生一万年。\n花洞路中逢鹤信，水帘岩底见龙眠。\n我来游礼酬心愿，欲共怡神契自然。",
        "dynasty": "唐",
        "collection_info": null
    },
    {
        "uuid": "627606b87865fca620c77efee2ef8451",
        "title": "题苏仙山",
        "author": "沈彬",
        "content": "眼穿林罅见郴州，井里交连侧局揪。\n味道不来闲处坐，劳生更欲几时休。\n苏仙宅古烟霞老，义帝坟荒草木愁。\n千古是非无处问，夕阳西去水东流。",
        "dynasty": "唐",
        "collection_info": null
    },
    {
        "uuid": "4c7bac7252bd86e65e6ee1b85c3efb94",
        "title": "洪州解至长安初举纳省卷梦仙谣",
        "author": "沈彬",
        "content": "□□□□□□□，□□□□□□□。\n玉殿大开从客入，金桃烂熟没人偷。\n凤惊宝扇频翻翅，龙惧金鞭不转头。\n□□□□□□□，□□□□□□□。",
        "dynasty": "唐",
        "collection_info": null
    },
    {
        "uuid": "a122c93373d73ea24fd87b9cf7371b5e",
        "title": "忆仙谣",
        "author": "沈彬",
        "content": "白榆风飒九天秋，王母朝迴宴玉楼。\n日月渐长双凤睡，桑田欲变六鳌愁。\n云翻箫管相随去，星触旌幢各自流。\n诗酒近来狂不得，骑龙却忆上清游。",
        "dynasty": "唐",
        "collection_info": null
    },
    {
        "uuid": "82c49bbb3a3ab3064b43d3fc6f2e298d",
        "title": "纳省卷赠为首刘象",
        "author": "沈彬",
        "content": "曾应大中天子举，四朝风月鬓萧疎。\n不随世祖重携劒，却为文皇再读书。\n十载战尘销旧业，满城春雨坏贫居。\n一枝何事于君借，仙桂年年幸有余。",
        "dynasty": "唐",
        "collection_info": null
    },
    {
        "uuid": "9bee8af9cbbc89cef95d2fe927f9daa5",
        "title": "赠王定保",
        "author": "沈彬",
        "content": "仙桂曾攀第一枝，薄游湘水阻佳期。\n皋桥已失齐眉愿，萧寺行逢落髮师。\n废苑露寒兰寂寞，丹山云断凤参差。\n闻公已有平生约，谢绝女萝依兔丝。",
        "dynasty": "唐",
        "collection_info": null
    },
    {
        "uuid": "651897d8e40aeb19d3babab8570b39e9",
        "title": "结客少年场行",
        "author": "沈彬",
        "content": "重义轻生一劒知，白虹贯日报雠归。\n片心惆怅清平世，酒市无人问布衣。",
        "dynasty": "唐",
        "collection_info": null
    },
    {
        "uuid": "ee427dd70b378989e4945e3120a28976",
        "title": "阳朔碧莲峰",
        "author": "沈彬",
        "content": "陶潜彭泽五株柳，潘岳河阳一县花。\n两处争如阳朔好，碧莲峰裏住人家。",
        "dynasty": "唐",
        "collection_info": null
    },
    {
        "uuid": "f909001e5344c59b460dfd7ccd2737da",
        "title": "再过金陵",
        "author": "沈彬",
        "content": "玉树歌终王气收，鴈行高送石城秋。\n江山不管兴亡事，一任斜阳伴客愁。",
        "dynasty": "唐",
        "collection_info": null
    },
    {
        "uuid": "6fc0d3761ae3f658a1ae5414cd493c96",
        "title": "都门送别",
        "author": "沈彬",
        "content": "岸柳萧疎野荻秋，都门行客莫回头。\n一条灞水清如劒，不为离人割断愁。",
        "dynasty": "唐",
        "collection_info": null
    },
    {
        "uuid": "fff09c24051f74ec5c800e8f9b29eee5",
        "title": "弔边人",
        "author": "沈彬",
        "content": "杀声沈后野风悲，汉月高时望不归。\n白骨已枯沙上草，家人犹自寄寒衣。",
        "dynasty": "唐",
        "collection_info": null
    },
    {
        "uuid": "142900a3435c479cce6990298094a337",
        "title": "句",
        "author": "沈彬",
        "content": "尺素隐清辉，一毫分险阻。\n金翅动身摩日月，银河转浪洗干坤。\n须知手笔安排定，不怕山河整顿难。\n九衢冠盖暗争路，四海干戈多异心。\n地隈一水巡城转，天约羣山附郭来。\n数家鱼网疎云外，一岸残阳细雨中。\n松欹晚影离坛草，钟撼秋声入殿风。\n压低吴楚遥涵水，约破云霞独倚天。\n半身落日离秦树，一路平芜入楚烟。\n清占月中三峡水，丽偷云外十洲春。\n幽鸟唤人穿竹去，野猨寻果出云来。",
        "dynasty": "唐",
        "collection_info": null
    },
    {
        "uuid": "c7012b62765c85b9029535092743ee0f",
        "title": "送人游南海",
        "author": "沈彬",
        "content": "白烟和月藏峦洞，明月随潮入瘴村。\n更想临高见佳景，越王台上酒盈罇。\n（《舆地纪胜》八九《广州》）。",
        "dynasty": "唐",
        "collection_info": null
    },
    {
        "uuid": "9e6fea62d2755bde0ddcb3c23d79759f",
        "title": "句",
        "author": "沈彬",
        "content": "龙约海船行有气，象隈铜柱卧成痕。\n（同上一○六《邕州》）。",
        "dynasty": "唐",
        "collection_info": null
    },
    {
        "uuid": "af8cdfebe587b405942a8239b4258b62",
        "title": "简寂观",
        "author": "沈彬",
        "content": "山藏胜境当楼台，[□□□□]洞府开。\n白髮满头谁肯到，苍苔盈步自偷来。\n风帆闲事抛三日，玉液长生念一杯。\n此路有心星月在，杏坛仙侣莫相猜。\n（按：诗中首联，影宋钞本联写，无空格。\n罗振玉《殷礼在斯堂丛书》校排本《庐山记》补四空格于「当」字下。\n今详诗韵及诗意，所缺当为第二句之前四字。\n）。",
        "dynasty": "唐",
        "collection_info": null
    },
    {
        "uuid": "1c49e17e536d0fd50ed740101acbfd9d",
        "title": "再到东林寺",
        "author": "沈彬",
        "content": "十五年前还到此，池深苔藓树垂藤。\n重游数处心伤日，不见旧时头白僧。\n花有露含长夜月，殿无风动彻明灯。\n堪惊此去老又老，未有更来能不能。",
        "dynasty": "唐",
        "collection_info": null
    },
    {
        "uuid": "b4d3854e220c5f36743bfff37faddacd",
        "title": "瀑布",
        "author": "沈彬",
        "content": "泻出岳中源化水，喷成瀑布世还希（《殷礼在斯堂丛书》本「希」作「稀」）。\n虽如仙女偷来织，不见山公采得归。\n万古色嫌明月薄，千寻勇学白云飞。\n若言真箇堪裁剪，预被豪家买作衣。",
        "dynasty": "唐",
        "collection_info": null
    },
    {
        "uuid": "63e7f46ad6b670e1d43f0c31101c20d0",
        "title": "望庐山",
        "author": "沈彬",
        "content": "东过匡庐忍醉眠，双眸尽日挂危巅。\n压低吴楚殽涵水，约破云霞独倚天。\n一面峭来无鸟径，数峰狂欲趁渔船。\n江人莫笑偏凝望，卜隐长思瀑布前。\n（以上四首均见《吉石盦丛书》影印日本高山寺藏宋抄本陈舜俞《庐山记》卷四。\n）（按：《望庐山》三四两句，《全唐诗》卷七四三已据《野客丛书》卷十七收入，「殽」作「遥」。\n）。",
        "dynasty": "唐",
        "collection_info": null
    },
    {
        "uuid": "e258c37d0ed7944c26515d7a85f9fd0f",
        "title": "萍乡春晚寓居（四首） 一",
        "author": "沈彬",
        "content": "向隅书剑坐销魂，心计艰难有泪痕。\n三月不寻花下路，一春常闭雨中门。\n闲时易得开书帙，贫手难求傍酒樽。\n三十无成今四十，翊周安汉意空存。",
        "dynasty": "唐",
        "collection_info": null
    },
    {
        "uuid": "206b48125070442c8438e2168c3d0211",
        "title": "萍乡春晚寓居（四首） 二",
        "author": "沈彬",
        "content": "花替残红草绿深，江头閒事岂堪寻。\n云山忆后思藏迹，家国话来长痛心。\n战地血流犹未服，侯门心热更相歆。\n求归闲处无闲处。\n三纪兵戈犹至今。",
        "dynasty": "唐",
        "collection_info": null
    },
    {
        "uuid": "05903f87362640d347466669fc900c23",
        "title": "萍乡春晚寓居（四首） 三",
        "author": "沈彬",
        "content": "黄鸟垂杨一两声，流年流去不胜情。\n已伤野径锁春色，空睡山窻愁月明。\n金山真堪沽酒散，山河到了为谁争。\n古人尽入平芜去，虚对冯唐夸后生。",
        "dynasty": "唐",
        "collection_info": null
    },
    {
        "uuid": "0c659dbf518692005f74715204f90eac",
        "title": "萍乡春晚寓居（四首） 四",
        "author": "沈彬",
        "content": "叶老游蜂不更忙，春残去去好思量。\n倚根託蒂花犹落，损力耗心谁可常。\n江树不能留野水，晚烟多共恨斜阳。\n感时伤事皆头白，几箇渔竿遇帝主。\n（见同治十一年刊锡荣纂《萍乡县志》卷六）（按：《萍乡县志》收沈诗为宋初之作，误。\n民国间李有鋆纂《昭萍志略》卷十二已改归唐代。\n）。",
        "dynasty": "唐",
        "collection_info": null
    },
    {
        "uuid": "3eb49037d320ab4702c1e21682a9a165",
        "title": "句 一",
        "author": "沈彬",
        "content": "花片乱飞愁杀人。\n（《永乐大典》卷八二二引《考古质疑》引葛次仲集句引。\n）。",
        "dynasty": "唐",
        "collection_info": null
    },
    {
        "uuid": "1b358e4af1583bc0703d55a782457ea3",
        "title": "句 二",
        "author": "沈彬",
        "content": "更好碧溪深院静。\n（《江湖小集》卷七绍嵩《江浙纪行集句诗》引。\n）。",
        "dynasty": "唐",
        "collection_info": null
    },
    {
        "uuid": "4a9e9e19c770ecca984125284699f009",
        "title": "句 三",
        "author": "沈彬",
        "content": "黛泼千山出蜀来。\n（《小畜外集》卷七《仲咸因春游商山下行三怪石辇致郡下甚有幽趣序其始末题六十韵见示依韵和之》引。\n）。",
        "dynasty": "唐",
        "collection_info": null
    },
    {
        "uuid": "0d04806f6feeac3ecb9bd34379215a0b",
        "title": "横吹曲辞：入塞曲",
        "author": "沈彬",
        "content": "欲为皇王服远戎，万人金甲鼓鼙中。\n阵云暗塞三边黑，谤书未及明君爇，卧骨将军已殁功。\n苦战沙间卧箭痕，戍楼闲上望星文。\n生希国泽分偏将，功多地远无人纪，汉阁笙歌日又曛。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "uuid": "968aaa4b0fcb7e8db00871e004c3b902",
        "title": "杂曲歌辞：结客少年场行",
        "author": "沈彬",
        "content": "重义轻生一剑知，白虹贯日报仇归。\n片心惆怅清平世，酒市无人问布衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "uuid": "f50df29355dc0a7e2f44174eb2f85f05",
        "title": "入塞二首",
        "author": "沈彬",
        "content": "欲为皇王服远戎，万人金甲鼓鼙中。\n阵云黯塞三边黑，谤书未及明君爇，卧骨将军已殁功。\n苦战沙门卧箭痕，戍楼闲上望星文。\n生希国泽分偏将，功多地远无人纪，汉阁笙歌日又曛。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十三"
        }
    },
    {
        "uuid": "44248d36285dfb31ee8c99e95724d15a",
        "title": "塞下三首",
        "author": "沈彬",
        "content": "塞叶声悲秋欲霜，寒山数点下牛羊。\n映霞旅雁随疏雨，胡儿向化新成长，犹自千回问汉王。\n贵主和亲杀气沉，燕山闲猎鼓鼙音。\n旗分雪草偷边马，金钗谩作封侯别，劈破佳人万里心。\n月冷榆关过雁行，将军寒笛老思乡。\n贰师骨恨千夫壮，谁知汉武轻中国，闲夺天山草木荒。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十三"
        }
    },
    {
        "uuid": "2a6cfcc5932f83317c48d08de687b949",
        "title": "秋日",
        "author": "沈彬",
        "content": "秋含砧杵捣斜阳，笛引西风颢气凉。\n薜荔惹烟笼蟋蟀，肠断旧游从一别，潘安惆怅满头霜。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十三"
        }
    },
    {
        "uuid": "145cc01d75512a31152dff4eb697369c",
        "title": "金陵杂题二首",
        "author": "沈彬",
        "content": "王气生秦四百年，晋元东渡浪花船。\n正惭海内皆涂地，千征万战英雄尽，落日牛羊食野田。\n暮潮声落草光沉，贾客来帆宿岸阴。\n一笛月明何处酒，今日到来何物在，碧烟和雨锁寒林。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十三"
        }
    },
    {
        "uuid": "30d3c1766b15ce0bd40e5a32e2bd2cd7",
        "title": "麻姑山",
        "author": "沈彬",
        "content": "绀殿松萝太古山，仙人曾此话桑田。\n闲倾云液十分日，我来游礼酬心愿，欲共怡神契自然。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十三"
        }
    },
    {
        "uuid": "c8b53e499d6e84e06dd600d3b755565a",
        "title": "题苏仙山",
        "author": "沈彬",
        "content": "眼穿林罅见郴州，井裏交连侧局楸。\n味道不来闲处坐，千古是非无处问，夕阳西去水东流。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十三"
        }
    },
    {
        "uuid": "123403baf92a31dca95b4e05cd212108",
        "title": "洪州解至长安，初举纳省卷梦仙谣",
        "author": "沈彬",
        "content": "□□□□□□□，□□□□□□□。\n玉殿大开从客入，□□□□□□□，□□□□□□□。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十三"
        }
    },
    {
        "uuid": "92fbb820416e694b9b64388c1c76bfae",
        "title": "忆仙谣",
        "author": "沈彬",
        "content": "白榆风飒九天秋，王母朝回宴玉楼。\n日月渐长双凤睡，诗酒近来狂不得，骑龙却忆上清游。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十三"
        }
    },
    {
        "uuid": "6e254607fa7f54e76a540fddf4061c77",
        "title": "纳省卷赠为首刘象",
        "author": "沈彬",
        "content": "曾应大中天子举，四朝风月鬓萧疏。\n不随世祖重携剑，一枝何事于君借，仙桂年年幸有余。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十三"
        }
    },
    {
        "uuid": "64929c145f81ca3683e0b1261dc54321",
        "title": "赠王定保",
        "author": "沈彬",
        "content": "仙桂曾攀第一枝，薄游湘水阻佳期。\n皋桥已失齐眉愿，闻公已有平生约，谢绝女萝依兔丝。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十三"
        }
    },
    {
        "uuid": "30422e87e527d0da9beb724ace718ea8",
        "title": "结客少年场行",
        "author": "沈彬",
        "content": "重义轻生一剑知，白虹贯日报雠归。\n片心惆怅清平世，酒市无人问布衣。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十三"
        }
    },
    {
        "uuid": "55db62e942c26dd313d0934995d9e032",
        "title": "再过金陵",
        "author": "沈彬",
        "content": "玉树歌终王气收，雁行高送石城秋。\n江山不管兴亡事，一任斜阳伴客愁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十三"
        }
    },
    {
        "uuid": "c9348d872b74a5a18efec8579a38908a",
        "title": "都门送别",
        "author": "沈彬",
        "content": "岸柳萧疏野荻秋，都门行客莫回头。\n一条灞水清如剑，不为离人割断愁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十三"
        }
    },
    {
        "uuid": "37b16d44a7555df6c5300434eec45f03",
        "title": "吊边人",
        "author": "沈彬",
        "content": "杀声沈后野风悲，汉月高时望不归。\n白骨已枯沙上草，家人犹自寄寒衣。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十三"
        }
    },
    {
        "uuid": "cab653dd6f31bab08a9e7cb8fd46eee2",
        "title": "句",
        "author": "沈彬",
        "content": "尺素隐清辉，一毫分险阻。\n金翅动身摩日月，银河转浪洗干坤。\n（《献马殷颂德》，须知手笔安排定，不怕山河整顿难。\n九衢冠盖暗争路，四海干戈多异心。\n地隈一水巡城转，天约群山附郭来。\n（《题法华寺》，数家鱼网疏云外，一岸残阳细雨中。\n松欹晚影离坛草，钟撼秋声入殿风。\n（《潘天锡同题古观》，压低吴楚遥涵水，约破云霞独倚天。\n（《望庐山》，半身落日离秦树，一路平芜入楚烟。\n清占月中三峡水，丽偷云外十洲春。\n幽鸟唤人穿竹去，野猿寻果出云来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十三"
        }
    }
]