[
    {
        "uuid": "baaf9c1ecd1009c526f89b7e3073060f",
        "title": "元夕八首  其一",
        "author": "陈世崇",
        "content": "看灯螃蟹月前供，迓鼓金销画领中。\n帘捲重楼灯乍试，柳稍风暖雪初融。",
        "dynasty": "宋",
        "collection_info": null
    },
    {
        "uuid": "8b6f4404cbcdd93cb723de1165a9ab14",
        "title": "元夕八首  其二",
        "author": "陈世崇",
        "content": "苍头喝道烛光微，梅压乌云柳压眉。\n打块成团娇又颤，闹蛾簇簇翠冠儿。",
        "dynasty": "宋",
        "collection_info": null
    },
    {
        "uuid": "88a59eaef086933d5bfbba6c53c7bf02",
        "title": "元夕八首  其三",
        "author": "陈世崇",
        "content": "风飘蹀躞步摇轻，相唤相呼去看灯。\n笑整玉梅藏素手，香肩三角卸吴绫。",
        "dynasty": "宋",
        "collection_info": null
    },
    {
        "uuid": "00fbbee9f8628f9981e5b4e63aed296c",
        "title": "元夕八首  其四",
        "author": "陈世崇",
        "content": "麝圆䭔拍澄沙团，馉饳糖霜乳橘盘。\n蕉叶柿花宜利少，叫声浑杂市声欢。",
        "dynasty": "宋",
        "collection_info": null
    },
    {
        "uuid": "350a9a884c23a9e67fa073e29eb31da5",
        "title": "元夕八首  其五",
        "author": "陈世崇",
        "content": "买市今宵看帅臣，九衢车马隘香尘。\n欢呼百姓同霑惠，无限搀行卖卜人。",
        "dynasty": "宋",
        "collection_info": null
    },
    {
        "uuid": "f95e7b6e7d1209cc585fd748d83c4fe6",
        "title": "元夕八首  其六",
        "author": "陈世崇",
        "content": "女童清乐玉琮琤，一道群丝缓合笙。\n更看苏家坊傀儡，软风娇送杵歌声。",
        "dynasty": "宋",
        "collection_info": null
    },
    {
        "uuid": "ec8273e57bdf304d48aefa00953e9806",
        "title": "元夕八首  其七",
        "author": "陈世崇",
        "content": "天街箫鼓厌繁华，静访湖山释子家。\n珍玩图书尤绚眼，选僧堂裏万莲华。",
        "dynasty": "宋",
        "collection_info": null
    },
    {
        "uuid": "645d3ca5869c8083d4a8b2d1299c1dd3",
        "title": "元夕八首  其八",
        "author": "陈世崇",
        "content": "寒星万点御香飘，和气潜回积雪消。\n盈耳嵩呼声不绝，熙熙春意入箫韶。",
        "dynasty": "宋",
        "collection_info": null
    },
    {
        "uuid": "3feab6ccc3d18ddf086e1687799eaaa4",
        "title": "题曾氏诸帖",
        "author": "陈世崇",
        "content": "南丰而后艇斋君，忠义词章萃一门。\n手泽流芳凌劫火，钦承犹得到来孙。",
        "dynasty": "宋",
        "collection_info": null
    }
]