[
    {
        "title": "甘州・八声甘州 有吴僧、醉倒墨池边",
        "author": "沈钦",
        "content": "有吴僧、醉倒墨池边，西风暗吹芳。\n对苍髯冷挂，龙珠万颗，晴映经窗。\n却似仙人黄鹤，笛里换时光。\n静处观生意，竹老梅荒。\n犹说当年分种，是枯槎远驾，万里途长。\n信留真何许，烨烨楮毫香。\n□前度、离宫别馆，正金铺、深掩绿苔床。\n都休问，一番展卷，清昼生凉。",
        "dynasty": "宋",
        "collection_info": null
    }
]