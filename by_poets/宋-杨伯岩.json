[
    {
        "uuid": "bee1db95969928f49f23e7b0c599f815",
        "title": "游九锁  其一",
        "author": "杨伯岩",
        "content": "晓山云树碧生秋，乘兴间为洞府游。\n片石却将仙路隔，负人平昔慕浮丘。",
        "dynasty": "宋",
        "collection_info": null
    },
    {
        "uuid": "e37060e79aded91ea1ae1e7f0c6ede04",
        "title": "游九锁  其二",
        "author": "杨伯岩",
        "content": "亭前绝壁下飞瀑，天风夜半吹韶咸。\n疑是银河天上水，壮士挽落千丈岩。",
        "dynasty": "宋",
        "collection_info": null
    },
    {
        "uuid": "a997ea04bd7918a7343abb9433a52782",
        "title": "徐偃王庙",
        "author": "杨伯岩",
        "content": "当年大德瑞朱弓，仁在斯民千古同。\n故国已无徐子土，灵祠今有梵王宫。\n水流檐影晴江上，山接钟声暮霭中。\n揽辔此行因致敬，蒲团分坐听谈空。",
        "dynasty": "宋",
        "collection_info": null
    },
    {
        "uuid": "305b0b90033e930cfc25625d7fb497eb",
        "title": "句",
        "author": "杨伯岩",
        "content": "东台仙子许参元，满月光明现大千。",
        "dynasty": "宋",
        "collection_info": null
    }
]