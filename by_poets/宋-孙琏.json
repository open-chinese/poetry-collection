[
    {
        "uuid": "fac456a5a4d8ca3fe0ce4bb3f7e40052",
        "title": "述怀二首  其一",
        "author": "孙琏",
        "content": "少也不谐俗，老去益美閒。\n百草生已绿，春雨满南山。\n朝朝荷锄去，既夕驱牛还。\n生长茆檐下，贫贱甚独安。\n但愿桑麻长，优游足岁年。",
        "dynasty": "宋",
        "collection_info": null
    },
    {
        "uuid": "a711979c1d3b8ca3f2ca85bd3408a991",
        "title": "述怀二首  其二",
        "author": "孙琏",
        "content": "坐倦秋树根，摄衣步前丘。\n横河澹如练，破月西南流。\n独持一尊酒，悠然发清讴。\n俯仰无不足，吾生焉所求。",
        "dynasty": "宋",
        "collection_info": null
    }
]