[
    {
        "title": "中吕・朝天子归隐",
        "author": "汪元亨",
        "content": "新诗吟兴浓，香醪量洪，好花插乌纱重。\n百年世事苦匆匆，莫把眉头纵。\n鸥鹭新盟，云山清兴，远红尘俗事冗。\n假石崇运能，能范丹命穷，总一枕南柯梦。\n长歌咏楚词，细赓和杜诗，闲临写羲之字。\n乱云堆里结茅茨，无意居朝市。\n珠履三千，金钗十二，朝承恩暮赐死。\n来商山紫芝，理桐江钓丝，毕罢了功名事。\n住茅舍竹篱，穿芒鞋布衣，啖霍食藜羹味。\n两轮日月走东西，搬今古兴和废。\n蕙帐低垂，柴门深闭，大斋时犹未起。\n叹苏卿牧羝，笑刘琨听鸡，睡不足三竿日。\n任熏莸不分，尽玉石共焚，由人海鱼龙混。\n长歌楚些吊湘魂，谁待看匡时论。\n身重千金，舌缄三寸，坐时安行处稳。\n醉看山倒樽，醒读书闭门，无半点尘俗闷。\n荣华梦一场，功名纸半张，是非海波千丈。\n马啼踏碎禁街霜，听几度头鸡唱。\n尘土衣冠，江湖心量，出皇家麟凤网。\n慕夷齐首阳，叹韩彭未央，早纳纸风魔状。\n功名辞凤阙，浮生寄蚁穴，醉入黄鸡社。\n取之无禁用无竭，江上风山间月。\n基业隋唐，干戈吴越，付渔樵闲话说。\n酒杯中影蛇，枕头上梦蝶，二十载花开谢。\n繁华景已休，功名事莫求，算富贵难消受。\n匡庐挂在屋西头，终日看云出岫。\n瓜地深锄，茅庵新沟，醉翁意不在酒。\n厌襟裾马牛，笑衣冠沐猴，拂破我归由袖。\n朱颜去不回，白发来暗催，黄金尽将时背。\n穷居野处保无危，俯仰心无愧。\n秋菊宜餐，春兰堪佩，度流光如逝水。\n高阳池举杯，灞陵桥探海，傲杀王侯贵。\n身不出敝庐，脚不登仕途，名不上功劳簿。\n窗前流水枕边书，深参透其中趣。\n大泽诛蛇，中原逐鹿，任江山谁做主。\n孟浩然跨驴，严子陵钓鱼，快快煞闲人物。\n风俗变甚讹，人情较太薄，世事处真微末。\n收拾琴剑入山阿，眼不见高轩过。\n性本疏慵，才非王佐，守一丘并一壑。\n算人生几何，惊头颅半皤，怕干惹萧墙祸。\n云林远市朝，烟村绝吏曹，风景隔长安道。\n淋漓醉墨湿宫袍，诗酒把王侯傲。\n南亩躬耕，东皋舒啸，看青山终日饱。\n携一琴一鹤，做半渔半樵，人不识予心乐。\n色侵阶碧苔，荫当门绿槐，香满瓮黄齑。\n青山招我赋归来，放浪形骸外。\n汉室三杰，唐家十宰，数英雄如过客。\n置轩车第宅，积子女玉帛，见多少成和败。\n逐东风看花，锄明月种瓜，趁春雨耘苗稼。\n堪嗟尘事手抟沙，较世味如嚼蜡。\n杖屦梅边，琴樽松下，锁心猿拴意马。\n鸱夷泛海槎，陶潜休县衙，入千古渔樵话。\n意堤防若城，口缄守似瓶，心磨拭如明镜。\n沧波照影鬓星星，莫行险图侥幸。\n松菊幽怀，莼鲈高兴，乐桑榆淹暮景。\n手执玉捧盈，足临深履冰，固君子知天命。\n两眉舒不攒，一身闲尽扌弃，百事了无羁绊。\n霜侵两鬓渐成斑，嗟暗里年光换。\n小可杯盘，寻常烟爨，客来时随意款。\n喜情欢量宽，乐心广体胖，生与死由天断。\n结构就草庵，葺理下药篮，整顿挑诗担。\n萧萧白发不胜簪，羞对青铜鉴。\n绝念荣华，甘心恬淡，安乐窝分付俺。\n饮壶觞半酣，共渔樵笑谈，乔公案无心勘。\n白茅葺短檐，黄芦编细帘，红槿插疏篱堑。\n诗成一笑写霜缣，诲不厌学不倦。\n伴侣猿鹤，生涯琴剑，设柴门常自掩。\n沽村醪价廉，挑野菜味甜，绝断了功名念。\n百篇诗细吟，一壶酒自斟，半间屋和云赁。\n粗衣淡饭且消任，得温饱思量甚。\n世态团蜂，人心毒鸩，是和非都在恁。\n枕床头素琴，坐门前绿阴，梦不入非熊魂。\n访壶公洞天，谒卢仝玉川，住潘岳河阳县。\n汉家陵寝草芊芊，叹世事云千变。\n暮鼓晨钟，秋鸿春燕，随光阴闲过遣。\n结茅庐数椽，和梅诗几篇，遂了俺平生愿。\n染风霜鬓斑，际风云兴阑，耽风月心全慢。\n天公容我老来间，且吃顿黄齑饭。\n并处贤愚，同炉冰炭，怪先生归去晚。\n拜韩侯上坛，放张良入山，谁身后无忧患。",
        "dynasty": "元",
        "collection_info": null
    },
    {
        "title": "梁州・取崖畔枯藤作杖，伐江皋曲木为庐，主人素得林泉趣。烹茶扫叶，",
        "author": "汪元亨",
        "content": "引水通渠。\n钩帘待月，俯槛观鱼。\n耻于求自抱憨愚，厌追陪懒混尘俗。\n傲慢似去彭泽弃职陶潜，疏散如困夔俯豪吟杜甫，清高似老孤山不仕林逋。\n岂浊，不鲁。\n处酸寒紧闭干坤目，躲风雷看乌兔。\n静掩柴扉春日哺，便休题黑漆似程途。",
        "dynasty": "元",
        "collection_info": null
    },
    {
        "title": "尾・学不的睡不安苍荒拔剑鸡窗下舞，赶不上时未遇抖搜弹冠仕途上趋，",
        "author": "汪元亨",
        "content": "秉一段铁石心肠愈坚固。\n折莫你赵平原诱英雄计谋，齐孟尝待贤良肚腹，赚不去狗盗鸡鸣类儿数。",
        "dynasty": "元",
        "collection_info": null
    }
]