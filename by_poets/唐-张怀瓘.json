[
    {
        "title": "书诀",
        "author": "张怀瓘",
        "content": "剡纸易墨，心圆管直。\n浆深色浓，万毫齐力。\n先临告誓，次写《黄庭》。\n骨丰肉润，入妙通灵。\n努如直槊，勒若横钉。\n虚专妥帖，殴鬬峥嵘。\n开张凤翼，耸擢芝英。\n粗不为重，细不为轻。\n纤微向背，毫髮死生。\n工之未尽，已擅时名。",
        "dynasty": "唐",
        "collection_info": null
    },
    {
        "title": "诗",
        "author": "张怀瓘",
        "content": "向展右背，长伸左足。\n峻角一支，潜虚半腹。\n已放则留，无垂不缩。\n分若抵背，合还口并目。\n似侧暎斜，似斜附曲。\n覃精一字，工归自得。\n盈虚统视联行，妙在相承起伏。\n（均见宋朱长文《墨池编》卷二引张怀瓘《玉堂禁经》）。",
        "dynasty": "唐",
        "collection_info": null
    }
]