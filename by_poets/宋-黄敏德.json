[
    {
        "uuid": "ba873d15b0122e498fbaba384101e1cb",
        "title": "大涤洞留题  其一",
        "author": "黄敏德",
        "content": "九锁山深断世踪，云霞堆裏着瑶宫。\n千年地胜身纔到，一柱峰高路忽通。\n据石漱泉消俗念，扪萝扣洞挹仙风。\n直疑凡骨今朝换，不假金丹屡转功。",
        "dynasty": "宋",
        "collection_info": null
    },
    {
        "uuid": "e7ab18d370e352285bf8bd373ff47217",
        "title": "大涤洞留题  其二",
        "author": "黄敏德",
        "content": "忆昨朝真暂憇留，清宵澒洞乳泉流。\n重来人在山尤好，剩喜凉生暑顿收。\n玉柱擎天高拔地，翠蛟拥日冷涵秋。\n蝇头蜗角如饴美，林下谁能一转头。",
        "dynasty": "宋",
        "collection_info": null
    },
    {
        "uuid": "b5dff102966348f2a1afdc2660639a12",
        "title": "入洞霄九锁路间",
        "author": "黄敏德",
        "content": "绿萝垂地白日暗，落叶满径行人稀。\n青童走入报迎客，惊罢先生一局棋。",
        "dynasty": "宋",
        "collection_info": null
    },
    {
        "uuid": "2ce1d54a88ccd66f6c4416183a8502c1",
        "title": "舞翠亭观泉",
        "author": "黄敏德",
        "content": "坐来毛骨觉萧然，百尺飞流下碧天。\n杯酒未终身世换，尽移三峡到尊前。",
        "dynasty": "宋",
        "collection_info": null
    }
]