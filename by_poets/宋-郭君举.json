[
    {
        "uuid": "870b700fbbf42b6dd4cbd0458659f02f",
        "title": "龙湫",
        "author": "郭君举",
        "content": "绝顶龙君宅，深疑与海连。\n飞来千丈瀑，下润几桑田。\n噀日虹霓壮，随风雪霰圆。\n高寒吟未稳，欲去復迴旋。",
        "dynasty": "宋",
        "collection_info": null
    },
    {
        "uuid": "adb26e3f22a74996b0b14501adfb1fc9",
        "title": "观音岩",
        "author": "郭君举",
        "content": "上得马鞍岭，奇峰应接频。\n遥看孤绝处，分现普陀身。\n纳月瓶泉冷，娇春柳黛新。\n却疑吴道子，貌出此岩真。",
        "dynasty": "宋",
        "collection_info": null
    },
    {
        "uuid": "4adb12292914229f0ffece673d735924",
        "title": "天聪洞",
        "author": "郭君举",
        "content": "混沌何年凿，天聪亦强名。\n我疑龙窟宅，人说鬼经营。\n梯向岩边接，云从洞裏生。\n此行顽健甚，脚力十分轻。",
        "dynasty": "宋",
        "collection_info": null
    },
    {
        "uuid": "5e5440ec02f1ea1f81ab8633e48e819e",
        "title": "维摩室",
        "author": "郭君举",
        "content": "来问维摩室，因参不二门。\n一龛间日月，方丈别干坤。\n风落岩花暖，雨晴山鸟喧。\n何当分半席，默坐听潺湲。",
        "dynasty": "宋",
        "collection_info": null
    }
]