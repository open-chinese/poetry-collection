[
    {
        "uuid": "f086b7110269c0399ec6a6865197a50e",
        "title": "汀州",
        "author": "宋思远",
        "content": "全闽形势数临汀，赣岭连疆似井陉。\n江汇里渊锁地脉，山横华盖应天星。",
        "dynasty": "宋",
        "collection_info": null
    },
    {
        "uuid": "2ab23c928de5f556c4890e228eb4b8b7",
        "title": "定光南安岩  其一",
        "author": "宋思远",
        "content": "石耸虚岩接太虚，百千年称定光居。\n未知天上何方有，应是人间别地无。\n香风影裏迎新魄，梵呗声中见落晖。\n自恨劳生名利役，不能来此共忘机。",
        "dynasty": "宋",
        "collection_info": null
    },
    {
        "uuid": "4a73e0fdb2a21737837344c8c5bb1ea0",
        "title": "定光南安岩  其二",
        "author": "宋思远",
        "content": "路入云山几万层，豁然岩宇势峥嵘。\n地从物外嚣尘断，天到壶中日月长。",
        "dynasty": "宋",
        "collection_info": null
    }
]