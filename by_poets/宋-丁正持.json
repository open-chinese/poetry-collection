[
    {
        "uuid": "f5dfc6bbbb6b786512451975f044cd35",
        "title": "寿先生  其一",
        "author": "丁正持",
        "content": "明善堂前香矗云，诸生再拜祝庄椿。\n芹香藻绿涵和气，枫老梅疏健小春。\n有道可为明主佐，无毡休叹广文贫。\n烹羔压酒称千寿，会看仙桃着子新。",
        "dynasty": "宋",
        "collection_info": null
    },
    {
        "uuid": "2781f68f430e430a42299e4c87d7e10b",
        "title": "寿先生  其二",
        "author": "丁正持",
        "content": "今年生日胜常年，一佛中间万佛缘。\n善念纔兴方寸地，恩光便下九重天。\n花香作供围方丈，粟粒成功福大千。\n长寿如来更多宝，饱参住世小乘禅。",
        "dynasty": "宋",
        "collection_info": null
    }
]