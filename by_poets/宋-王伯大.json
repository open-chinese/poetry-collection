[
    {
        "uuid": "290b1f328de9c74233601759f2960a18",
        "title": "和戴石屏  其一",
        "author": "王伯大",
        "content": "赤地我民苦，寸心天我知。\n元元争救死，凛凛强扶危。\n备具先三日，忧端彼一时。\n倏然返生意，人力岂能为。",
        "dynasty": "宋",
        "collection_info": null
    },
    {
        "uuid": "eccaa8c6c7b455055051d9d12953231c",
        "title": "和戴石屏  其二",
        "author": "王伯大",
        "content": "叫得神明力，挽回天地心。\n连朝被甘泽，既雨积重阴。\n水满田高下，凉生秋浅深。\n老癃幸无死，一饱庆从今。",
        "dynasty": "宋",
        "collection_info": null
    },
    {
        "uuid": "183345b241c4475d7f1bb0a6d6848b35",
        "title": "赠戴石屏",
        "author": "王伯大",
        "content": "诗老相过鬓已星，吟魂未减昔年清。\n挥毫不着尘埃语，尽把梅花巧琢成。",
        "dynasty": "宋",
        "collection_info": null
    },
    {
        "uuid": "b9170a333f8002cf6bd99de6d6760e07",
        "title": "丹青阁",
        "author": "王伯大",
        "content": "杰阁岧峣倚碧苍，菊花时节此持觞。\n市声一段隔秋水，桥影半空横夕阳。\n挺挺霜筠排壑立，涓涓石溜引山长。\n人言绝顶多奇观，安得闲身宿上方。",
        "dynasty": "宋",
        "collection_info": null
    }
]