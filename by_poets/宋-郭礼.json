[
    {
        "uuid": "e34cebc01c5585370bcfefc2dd87696b",
        "title": "王征君松阴独坐图",
        "author": "郭礼",
        "content": "盘石走新萝，飞流下层巘。\n抱琴如有期，心与孤云远。\n鸟来天际微，林光澹将晚。\n受此松气清，坐啸不知返。",
        "dynasty": "宋",
        "collection_info": null
    },
    {
        "uuid": "adcf2eecd54fd270f3dc0019c20d635b",
        "title": "访徐道人",
        "author": "郭礼",
        "content": "为觅扁舟问隠沦，白云何处是通津。\n瑶华满地君堪拾，始信青山不负人。",
        "dynasty": "宋",
        "collection_info": null
    }
]