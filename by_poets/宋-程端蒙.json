[
    {
        "uuid": "c465565a7114c0174c26cdfe29895b5e",
        "title": "省过",
        "author": "程端蒙",
        "content": "此道从来信不疑，安行何处履危机。\n无心更与世俯仰，有口不谈人是非。\n悔吝愆尤须谨细，存亡得失要知几。\n师门有意无人会，一饷忘言对落晖。",
        "dynasty": "宋",
        "collection_info": null
    },
    {
        "uuid": "1daf075492ea169c977b6eadb8255a7f",
        "title": "绝句",
        "author": "程端蒙",
        "content": "满城尘土污人甚，出郭青山入眼多。\n拏取小舟烟雾裏，此生真个老渔蓑。",
        "dynasty": "宋",
        "collection_info": null
    },
    {
        "uuid": "f8db547bc0ffd487619cf82e391a2037",
        "title": "送次卿兄还新安",
        "author": "程端蒙",
        "content": "闻君戒明发，值此深秋时。\n相送碧山下，殷勤荐离巵。\n与君夙通谱，况尔学同师。\n所期在闻道，肯为矜文辞。\n易通久沦没，遗书亦参差。\n向非考亭翁，入德将焉施。\n驾言各勇往，实践仍精思。\n圣贤去千载，凛凛如在兹。\n君归歙水上，岂徒事耘耔。\n至言启茅塞，予方日孜孜。",
        "dynasty": "宋",
        "collection_info": null
    }
]