[
    {
        "uuid": "a8bd54cb1c02c339aae0121bc015b6f5",
        "title": "念奴娇 炎精中否",
        "author": "黄中辅",
        "content": "炎精中否，叹人材委靡，都无英物。\n胡马长驱三犯阙，谁作长城坚壁。\n万国奔腾，两宫幽陷，此恨何时雪。\n草庐三顾，岂无高卧贤杰。\n天意眷我中兴，吾皇神武，踵曾孙周发。\n河海封疆俱效顺，狂虏何劳灰灭。\n翠羽南巡，叩阍无路，徒有冲冠发。\n孤忠耿耿，剑铓冷浸秋月。",
        "dynasty": "宋",
        "collection_info": null
    },
    {
        "uuid": "f46fc9b216975ebd9b9cc12d8f233872",
        "title": "满庭芳 快磨三尺剑",
        "author": "黄中辅",
        "content": "快磨三尺剑，欲斩佞臣头。",
        "dynasty": "宋",
        "collection_info": null
    }
]