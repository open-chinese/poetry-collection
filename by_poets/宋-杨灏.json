[
    {
        "uuid": "638e65c322bc3c5faea1b5b00d8cb701",
        "title": "呈郡寮  其一",
        "author": "杨灏",
        "content": "道院由来不浪传，两衙封印日萧然。\n绝无争讼烦刑禁，赢得工夫弄简编。",
        "dynasty": "宋",
        "collection_info": null
    },
    {
        "uuid": "c7e351c57d932539b9ac58e492e7a4d7",
        "title": "呈郡寮  其二",
        "author": "杨灏",
        "content": "山连吴楚周遭起，水合湖湘汹涌来。\n千里风烟同乐国，万家歌吹共春台。",
        "dynasty": "宋",
        "collection_info": null
    },
    {
        "uuid": "b047efbbdc28078c7075de3af7570a03",
        "title": "呈郡寮  其三",
        "author": "杨灏",
        "content": "寒烟淡淡水茫茫，六代纔如一梦长。\n风月何尝异今古，江山不管不兴亡。\n豪华事往人安在，歌舞台倾径就荒。\n陈迹依然无处问，野花幽草自芬芳。",
        "dynasty": "宋",
        "collection_info": null
    }
]