[
    {
        "uuid": "81dba51dccfdd29f9ff1dd8739a15604",
        "title": "呈郡寮  其一",
        "author": "杨灏",
        "content": "道院由来不浪传，两衙封印日萧然。\n绝无争讼烦刑禁，赢得工夫弄简编。",
        "dynasty": "宋",
        "collection_info": null
    },
    {
        "uuid": "6fbf74a24654290c744d48d4f91c4bcf",
        "title": "呈郡寮  其二",
        "author": "杨灏",
        "content": "山连吴楚周遭起，水合湖湘汹涌来。\n千里风烟同乐国，万家歌吹共春台。",
        "dynasty": "宋",
        "collection_info": null
    },
    {
        "uuid": "789891b1f57a7e0ac8cb3bcab9fec5a8",
        "title": "呈郡寮  其三",
        "author": "杨灏",
        "content": "寒烟淡淡水茫茫，六代纔如一梦长。\n风月何尝异今古，江山不管不兴亡。\n豪华事往人安在，歌舞台倾径就荒。\n陈迹依然无处问，野花幽草自芬芳。",
        "dynasty": "宋",
        "collection_info": null
    }
]