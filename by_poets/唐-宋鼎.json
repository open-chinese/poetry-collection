[
    {
        "title": "赠张丞相",
        "author": "宋鼎",
        "content": "汉上登飞幰，荆南历旧居。\n已尝临砌橘，更覩跃池鱼。\n盛德继微渺，深衷能卷舒。\n义申蓬阁际，情切庙堂初。\n郡挹文章美，人怀燮理余。\n皇恩傥照亮，岂厌承明庐。",
        "dynasty": "唐",
        "collection_info": null
    },
    {
        "title": "酬故人还山",
        "author": "宋鼎",
        "content": "举棹乘春水，归山抚岁华。\n碧潭宵见月，红树晚开花。\n肃穆轻风度，依微隐径斜。\n危亭暗松石，幽涧落云霞。\n思鸟吟高树，游鱼戏浅沙。\n安知余兴尽，相望紫烟赊。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "宋鼎",
        "content": "紫气朝明主，丹丘送老臣。\n谁知探穴处，更有散金人。\n陌上神仙日，城东梅柳春。\n遥知归隐处，烟浪隔嚣尘。\n（同前）。",
        "dynasty": "唐",
        "collection_info": null
    },
    {
        "title": "赠张丞相",
        "author": "宋鼎",
        "content": "汉上登飞幰，荆南历旧居。已尝临砌橘，更睹跃池鱼。\n盛德继微渺，深衷能卷舒。义申蓬阁际，情切庙堂初。\n郡挹文章美，人怀燮理余。皇恩傥照亮，岂厌承明庐。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十三"
        }
    },
    {
        "title": "酬故人还山",
        "author": "宋鼎",
        "content": "举棹乘春水，归山抚岁华。碧潭宵见月，红树晚开花。\n肃穆轻风度，依微隐径斜。危亭暗松石，幽涧落云霞。\n思鸟吟高树，游鱼戏浅沙。安知余兴尽，相望紫烟赊。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十三"
        }
    }
]