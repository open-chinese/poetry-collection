[
    {
        "uuid": "1b51207ab6220fb32be50c56c16c588e",
        "title": "雁山",
        "author": "陈壶中",
        "content": "山川秘灵迹，海近气常阴。\n尊者何年在，樵人去路深。\n云龙归绝顶，花鸟傍禅心。\n十八前朝寺，哀猿空夜吟。",
        "dynasty": "宋",
        "collection_info": null
    },
    {
        "uuid": "28f1e1f718ad259f7400c249c5f5512e",
        "title": "宿连云楼",
        "author": "陈壶中",
        "content": "自爱山楼宿，微吟此兴浓。\n凭阑最深处，见月在高峰。\n清唳来孤鹤，新凉生数松。\n葛坛名已远，何处觅仙踪。",
        "dynasty": "宋",
        "collection_info": null
    }
]