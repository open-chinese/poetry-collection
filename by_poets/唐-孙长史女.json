[
    {
        "title": "孙长史女与焦封赠答诗",
        "author": "孙长史女",
        "content": "妾失鸳鸯伴，君方萍梗游。少年欢醉后，只恐苦相留。\n心常名宦外，终不耻狂游。误入桃源裏，仙家争肯留。\n鹊桥织女会，也是不多时。今日送君处，羞言连理枝。\n但保同心结，无劳织锦诗。苏秦求富贵，自有一回时。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十七"
        }
    }
]