[
    {
        "uuid": "9fee4ce18c465a33d23b90b9f47dbc5d",
        "title": "望江亭",
        "author": "陈传",
        "content": "山蔼峨峨江岸深，望余亭影落江心。\n无风万里磨平玉，有月千波漾碎金。\n思远解邀无己句，流清宜写不齐琴。\n仙槎一棹惊秋晓，此去银河尚几寻。",
        "dynasty": "宋",
        "collection_info": null
    },
    {
        "uuid": "42a05e298dd0e78af6e4e3726602d495",
        "title": "赠颜象环",
        "author": "陈传",
        "content": "初与田蔬一样平，一千年后插天青。\n行人息荫凉风下，应说栽松道士名。",
        "dynasty": "宋",
        "collection_info": null
    },
    {
        "uuid": "a475633e368e7fc4b536d4af954da10a",
        "title": "佐郎将",
        "author": "陈传",
        "content": "林中生致佐郎将，名王头颅十四五。\n干德可禽嗟不谋，同恶相济能包羞。\n降书冉冉过中州，中军传呼笑点头。\n蛮首算成勿药喜，君臣称觞弭多垒。\n元戎凯旋隔天水，夜经桄榔趋决里。\n驱将十万人性命，换得交州数张纸。",
        "dynasty": "宋",
        "collection_info": null
    }
]