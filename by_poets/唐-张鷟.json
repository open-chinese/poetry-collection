[
    {
        "uuid": "b54a586be0b7d0be4cd62931ef5e37db",
        "title": "咏燕",
        "author": "张鷟",
        "content": "变石身犹重，衔泥力尚微。\n从来赴甲第，两起一双飞。",
        "dynasty": "唐",
        "collection_info": null
    },
    {
        "uuid": "bba3eb07880009daf8a99d88a2d2898b",
        "title": "荅或人",
        "author": "张鷟",
        "content": "宁可且将朱唇饮酒，谁能遂你黑齿常之。",
        "dynasty": "唐",
        "collection_info": null
    },
    {
        "uuid": "65b51fe5f735151833eabda4c412304d",
        "title": "赠崔十娘",
        "author": "张鷟",
        "content": "自隐多姿则，欺他独自眠。\n故故将纤手，时时弄小絃。\n耳闻犹气绝，眼见若为怜。\n从渠痛不肯，人更别求天。",
        "dynasty": "唐",
        "collection_info": null
    },
    {
        "uuid": "0c37f9191dad87e241e3290fb783fda4",
        "title": "诗一首",
        "author": "张鷟",
        "content": "敛笑偷残靥，含羞露半唇。\n一眉犹叵耐，双眼定伤人。",
        "dynasty": "唐",
        "collection_info": null
    },
    {
        "uuid": "96bdd5a4fe4a706f591ac76cf66193bf",
        "title": "又一首",
        "author": "张鷟",
        "content": "梦中疑是实，觉后忽非真。\n诚知肠欲继，穷鬼故调人。",
        "dynasty": "唐",
        "collection_info": null
    },
    {
        "uuid": "a2f29c6f949d80b7453a807a373b5c5d",
        "title": "又一首",
        "author": "张鷟",
        "content": "未必由诗得，将诗故表怜。\n闻渠掷入火，定是欲相然。\n。",
        "dynasty": "唐",
        "collection_info": null
    },
    {
        "uuid": "e2083f8c10c3ec5575faccb83cefea56",
        "title": "又一首",
        "author": "张鷟",
        "content": "心虚不可测，眼细强关情。\n迴身已入抱，不见有娇声。",
        "dynasty": "唐",
        "collection_info": null
    },
    {
        "uuid": "bd38fea570374427e95295395a7dcc95",
        "title": "咏𡱈",
        "author": "张鷟",
        "content": "眼似星初转，眉如月欲渭。\n先须捺后脚，然后勒前腰。",
        "dynasty": "唐",
        "collection_info": null
    },
    {
        "uuid": "0075c3e69e0645e3b07367e0e9025b5b",
        "title": "诗一首",
        "author": "张鷟",
        "content": "忽然心裏爱，不觉眼中怜。\n未关双眼曲，直是寸心偏。",
        "dynasty": "唐",
        "collection_info": null
    },
    {
        "uuid": "19d5e89a1422c96577ef514626203af9",
        "title": "又一首",
        "author": "张鷟",
        "content": "旧来心使眼，心思眼剩（《唐人小说》本作即。\n）传。\n由心使眼见，眼亦共心怜。",
        "dynasty": "唐",
        "collection_info": null
    },
    {
        "uuid": "304e0e35b775123abd1bbc06e8b4e0b7",
        "title": "咏刀子",
        "author": "张鷟",
        "content": "自怜胶漆重，相思意不穷。\n不惜尖头物，终日在皮中。",
        "dynasty": "唐",
        "collection_info": null
    },
    {
        "uuid": "ee33544d2f92718d734694055912f34f",
        "title": "诗一首",
        "author": "张鷟",
        "content": "向来知道径，生平不忍欺。\n但令守行迹，何用数围碁。",
        "dynasty": "唐",
        "collection_info": null
    },
    {
        "uuid": "c7b02b81b39db3b26a846746400426ec",
        "title": "又一首",
        "author": "张鷟",
        "content": "千金此处有，一笑待渠为。\n不望全露齿，请为暂嚬眉。",
        "dynasty": "唐",
        "collection_info": null
    },
    {
        "uuid": "347ad749ab03bfe5d2f37e731d7e9bb9",
        "title": "咏破铜熨斗",
        "author": "张鷟",
        "content": "若冷头面在，生平不熨空。\n即今虽冷恶，人自觅残铜。\n。",
        "dynasty": "唐",
        "collection_info": null
    },
    {
        "uuid": "33dd2e4e3f936392433b3dcefbbf601d",
        "title": "舞词",
        "author": "张鷟",
        "content": "从来巡遶四边，忽逢两箇神仙。\n眉上冬天出柳，颊中旱地生莲。\n千看千处妩媚，万看万处㛹妍。\n今宵若其不得，剩命过与黄泉。",
        "dynasty": "唐",
        "collection_info": null
    },
    {
        "uuid": "e96842357747f86074d5f2f545b30e87",
        "title": "咏笔砚",
        "author": "张鷟",
        "content": "摧毛任便点，爱色转须磨。\n所以研难竟，良由水太多。",
        "dynasty": "唐",
        "collection_info": null
    },
    {
        "uuid": "7d9378c78995dcaecadef09b37eb338d",
        "title": "咏双燕子",
        "author": "张鷟",
        "content": "双燕子，联联翩翩几万迴。\n（《唐人小说》本作联翩几万迴。\n）强知人是客，方便恼他来。",
        "dynasty": "唐",
        "collection_info": null
    },
    {
        "uuid": "bd4e8030453ceec6fdbfb7cc77a40e6e",
        "title": "咏酒杓子",
        "author": "张鷟",
        "content": "尾动惟须急，头低则不平。\n渠今合把爵，深浅任君情。",
        "dynasty": "唐",
        "collection_info": null
    },
    {
        "uuid": "5ead0747558609917d6961d0178f0666",
        "title": "咏李",
        "author": "张鷟",
        "content": "问李树，如何意不同？应来主毛裏，翻入客怀中。",
        "dynasty": "唐",
        "collection_info": null
    },
    {
        "uuid": "6a83933a060256d250cda102194a64fc",
        "title": "答十娘射雉",
        "author": "张鷟",
        "content": "心绪恰相当，谁能护短长。\n一床无两好，半丑亦何妨。",
        "dynasty": "唐",
        "collection_info": null
    },
    {
        "uuid": "f2a5da3e2c2b6a12171f74ff8811d429",
        "title": "答十娘咏弓",
        "author": "张鷟",
        "content": "缩干全不到，抬头则大过。\n若令脐下入，百放故筹多。\n。",
        "dynasty": "唐",
        "collection_info": null
    },
    {
        "uuid": "d4e731d18f91f64943553e67913675db",
        "title": "诗一首",
        "author": "张鷟",
        "content": "千看千意密，一见一怜深。\n但当把手子，寸斩亦甘心。",
        "dynasty": "唐",
        "collection_info": null
    },
    {
        "uuid": "48fc325483bbef938fd22d37aa803fe6",
        "title": "又一首",
        "author": "张鷟",
        "content": "千思千肠热，一念一心焦。\n若为求守得，暂借可怜腰。",
        "dynasty": "唐",
        "collection_info": null
    },
    {
        "uuid": "f52c6bb05c8daff43f662c95a9266a3d",
        "title": "又一首",
        "author": "张鷟",
        "content": "腰支一遇勒，心中百处伤。\n但若得口子，余事不承望。",
        "dynasty": "唐",
        "collection_info": null
    },
    {
        "uuid": "b3bc53f6563d138cee1308b40f4f0344",
        "title": "又一首",
        "author": "张鷟",
        "content": "药草俱尝遍，并悉不相宜。\n惟须一箇物，不道自应知。",
        "dynasty": "唐",
        "collection_info": null
    },
    {
        "uuid": "f9020681e3b6767a79d61ce53bd0ca13",
        "title": "又一首",
        "author": "张鷟",
        "content": "积愁肠已斵，悬望眼应穿。\n今宵莫闭户，梦裏向渠边。",
        "dynasty": "唐",
        "collection_info": null
    },
    {
        "uuid": "9004193950587f231fe29bf0f5f48317",
        "title": "别崔琼英",
        "author": "张鷟",
        "content": "卞和山未斵，羊雍地不耕。",
        "dynasty": "唐",
        "collection_info": null
    },
    {
        "uuid": "76305d1a1ec49e638e22a8ed0cc4472a",
        "title": "相思枕留赠十娘",
        "author": "张鷟",
        "content": "南国传椰子，东家赋石榴。\n聊将代左腕，长夜枕渠头。",
        "dynasty": "唐",
        "collection_info": null
    },
    {
        "uuid": "6dad3bf78b7f8776c479396fac5b9b6d",
        "title": "益州新样锦留赠五嫂",
        "author": "张鷟",
        "content": "今留片子信，可以赠佳期。\n裁为八幅被，时復一相思。\n。",
        "dynasty": "唐",
        "collection_info": null
    },
    {
        "uuid": "1dea94b8af53e48869b4005b132c29fc",
        "title": "答张文成",
        "author": "张鷟",
        "content": "（案以下各诗，《游仙窟》虽谓崔十娘所作，要皆张文成戏墨耳。\n）面非他舍面，心是自家心。\n何处关天事，辛苦漫追寻。",
        "dynasty": "唐",
        "collection_info": null
    },
    {
        "uuid": "cf6ef0a256858f4daf9a4bea07d2aa2d",
        "title": "又",
        "author": "张鷟",
        "content": "好是他家好，人非着意人。\n何须漫相弄，几许费精神。",
        "dynasty": "唐",
        "collection_info": null
    },
    {
        "uuid": "0edd7c44e2a81390238625dcbde5180a",
        "title": "诗一首",
        "author": "张鷟",
        "content": "怜肠忽欲继，忆眼己先开。",
        "dynasty": "唐",
        "collection_info": null
    },
    {
        "uuid": "d059ee075e1e138c5e0265b283bb0342",
        "title": "咏尺八",
        "author": "张鷟",
        "content": "眼多本自令渠爱，口少元来每被侵。\n天事风声彻他耳，教人气满自填心。",
        "dynasty": "唐",
        "collection_info": null
    },
    {
        "uuid": "d24fef89abe68f788cf3a38e3e1b82b8",
        "title": "咏𡱈",
        "author": "张鷟",
        "content": "勒腰须巧快，捺脚更风流。\n但令细眼合，人自分轮筹。",
        "dynasty": "唐",
        "collection_info": null
    },
    {
        "uuid": "aea546c207c62cc39d6ad46109c8b3dc",
        "title": "诗一首",
        "author": "张鷟",
        "content": "眼心非一处，心眼旧分离。\n直令渠眼见，谁遣报心知。",
        "dynasty": "唐",
        "collection_info": null
    },
    {
        "uuid": "3c7977ce650ba57116b68d6da5d6ef7a",
        "title": "又一首",
        "author": "张鷟",
        "content": "眼心俱忆念，心眼共追寻。\n谁家解事眼，副着可怜心。\n。",
        "dynasty": "唐",
        "collection_info": null
    },
    {
        "uuid": "6cbd9a6d980007619e3e3d84db3de4a2",
        "title": "咏鞘",
        "author": "张鷟",
        "content": "数捺皮应缓，频磨快转多。\n渠今拔出后，空鞘欲如何。",
        "dynasty": "唐",
        "collection_info": null
    },
    {
        "uuid": "a6822ba8a2f78da128302119c6634be5",
        "title": "诗一首",
        "author": "张鷟",
        "content": "双眉碎客胆，两眼判君心。\n谁能用一笑，贱价买千金。",
        "dynasty": "唐",
        "collection_info": null
    },
    {
        "uuid": "e214a691871f8ba7e6f35722350bb0c2",
        "title": "咏破铜熨斗",
        "author": "张鷟",
        "content": "旧来心肚热，无端强熨他。\n即今形势冷，谁肯重（重字原缺，据《唐人小说》本补。\n）相磨。",
        "dynasty": "唐",
        "collection_info": null
    },
    {
        "uuid": "cf12b5039163932518e25a9c1f1cf935",
        "title": "诗一首",
        "author": "张鷟",
        "content": "得意似鸳鸯，情乖若吴越。\n不向君边尽，更知何处歇。",
        "dynasty": "唐",
        "collection_info": null
    },
    {
        "uuid": "efe2e9f4c6e0cedd7a61253bb0f24ff8",
        "title": "咏鸭头铛子",
        "author": "张鷟",
        "content": "觜长非为嗍，项曲不由攀。\n但令脚直上，他自眼双翻。",
        "dynasty": "唐",
        "collection_info": null
    },
    {
        "uuid": "bc1af52d39cb546349ce467c397cc23f",
        "title": "咏双燕子",
        "author": "张鷟",
        "content": "双燕子，可可事风流。\n即令人得伴，更亦不相求。",
        "dynasty": "唐",
        "collection_info": null
    },
    {
        "uuid": "461e48a272e930adba77bde599b87b87",
        "title": "咏盏",
        "author": "张鷟",
        "content": "发初先向口，欲竟渐伸头。\n从君中道歇，到底郎（《唐人小说》本作即。\n）须休。",
        "dynasty": "唐",
        "collection_info": null
    },
    {
        "uuid": "8ecd9283649dbec60e3edcc0c1d734a6",
        "title": "咏蜂子",
        "author": "张鷟",
        "content": "问蜂子，蜂子太无情。\n飞来蹈人面，欲似意相轻。\n。",
        "dynasty": "唐",
        "collection_info": null
    },
    {
        "uuid": "4b79b88955989969c37381fca2beb428",
        "title": "咏射雉",
        "author": "张鷟",
        "content": "大夫巡麦陇，处子习桑间。\n若非由一箭，谁能为解颜。",
        "dynasty": "唐",
        "collection_info": null
    },
    {
        "uuid": "d81822a108e16aa69208c1440debe35f",
        "title": "咏弓",
        "author": "张鷟",
        "content": "平生好须弩，得挽则低头。\n闻君把提快，再乞五三筹。",
        "dynasty": "唐",
        "collection_info": null
    },
    {
        "uuid": "1f3f81a3d3582a691124780ee9fe9414",
        "title": "诗一首",
        "author": "张鷟",
        "content": "手子从君把，腰支亦任迴。\n人家不中物，渐渐逼他来。",
        "dynasty": "唐",
        "collection_info": null
    },
    {
        "uuid": "f05501c6050ba6cf4305c326eeab5339",
        "title": "答文成",
        "author": "张鷟",
        "content": "素手曾经捉，纤腰又被将。\n即今输口子，余事可平章。",
        "dynasty": "唐",
        "collection_info": null
    },
    {
        "uuid": "e4f27fbfeee75c644a5b89b1c49e4622",
        "title": "诗一首",
        "author": "张鷟",
        "content": "元来不相识，判自继知闻。\n天公强多事，今遣若为分。",
        "dynasty": "唐",
        "collection_info": null
    },
    {
        "uuid": "d191b044c677ae29e685118074c34bc5",
        "title": "答文成赠别",
        "author": "张鷟",
        "content": "鳯锦行须赠，龙梭久绝互。",
        "dynasty": "唐",
        "collection_info": null
    },
    {
        "uuid": "bb69ac099c3b6382ac6319da6124a89c",
        "title": "报文成双履",
        "author": "张鷟",
        "content": "双鸟作失伴，两燕还相属。\n聊以当儿心，竟日承君足。",
        "dynasty": "唐",
        "collection_info": null
    },
    {
        "uuid": "898c7a6b3f3e104d8c40f88d29eabc28",
        "title": "报文成",
        "author": "张鷟",
        "content": "他道愁胜死，儿言死胜愁。\n愁来百处痛，死去一时休。\n。",
        "dynasty": "唐",
        "collection_info": null
    },
    {
        "uuid": "54f36741887fd017e2ac5be5983272d9",
        "title": "报文成",
        "author": "张鷟",
        "content": "他道愁胜死，儿言死胜愁。\n日夜悬心忆，知隔几年秋。",
        "dynasty": "唐",
        "collection_info": null
    },
    {
        "uuid": "cccd5c445165b17852f154f556361a0c",
        "title": "咏筝",
        "author": "张鷟",
        "content": "（案以下各诗，《游仙窟》虽谓崔五嫂所作，要亦张文成戏墨而已。\n）天生素面能留客，发意关情并（《唐人小说》本作併。\n）在渠。\n莫怪向者频声战，良由得伴乍心虚。",
        "dynasty": "唐",
        "collection_info": null
    },
    {
        "uuid": "57221dcb0c6e9f985f6dcc9bc1cc3800",
        "title": "诗一首",
        "author": "张鷟",
        "content": "娘子为性好围碁，逢人剧戏不寻思。\n气欲继绝先挑眼，既得速罢即须迟。",
        "dynasty": "唐",
        "collection_info": null
    },
    {
        "uuid": "a3cd34f9269744cc2c5424049c857b82",
        "title": "咏李",
        "author": "张鷟",
        "content": "李树子，元来不是偏。\n巧知娘子意，掷果到渠边。",
        "dynasty": "唐",
        "collection_info": null
    },
    {
        "uuid": "8c482d6478b9ac34838c99a9ca0274b3",
        "title": "诗一首",
        "author": "张鷟",
        "content": "他家解事在，未肯辄相瞋。\n径须刚捉着，遮莫造精神。",
        "dynasty": "唐",
        "collection_info": null
    },
    {
        "uuid": "9885f3b371754e6d8e060d14108e0cd5",
        "title": "又一首",
        "author": "张鷟",
        "content": "巧将衣障口，能用被遮身。\n定知心肯在，方便故邀人。",
        "dynasty": "唐",
        "collection_info": null
    },
    {
        "uuid": "cb8f06941f4ab1730a9ad089c4bcbfa7",
        "title": "又一首",
        "author": "张鷟",
        "content": "自隐风流到，人前法用多。\n计时应拒得，佯作不禁他。",
        "dynasty": "唐",
        "collection_info": null
    },
    {
        "uuid": "f6f4627d28966f215c2cccbd4b10ac61",
        "title": "报文成金钗",
        "author": "张鷟",
        "content": "儿今赠君别，情知復会难。\n莫言钗意小，可以挂渠冠。\n（〖1〗《日本图经》卷二十二《艺文志》：「《游仙窟》一卷，唐张文成。\n昌平学旧写八行本、容安书院旧写九行本、尾张真福寺旧写六行本刊本，卷首题《游仙窟》，宁州襄乐县尉张文成作，小说家言也。\n宁州，注云属关内道，在去京三百里西北也。\n日本人言是书作嵯峨天皇时，果尔，则唐元和间也。\n陈氏矩得刊本。\n」〖2〗汪辟疆《唐人小说》：「按张文成《游仙窟》一卷，唐时流传日本。\n书凡数刻，中土向无传本。\n河世宁曾据之骏补《全唐诗》，杨守敬始着录于，日本访书志。\n治唐稗者，始稍稍称焉。\n余旧藏钞本，卷首有『平等阁』及『忠州李士棻随身书卷』二印记。\n卷尾有『壬午三月借遵义黎氏影写本重校』小字一行，乃知此本为芋仙旧藏。\n芋仙与莼斋有缟纻之雅。\n黎氏在日本刻《古逸丛书》，尝以初印本寄李，李累索之，不以为贪。\n则此本原钞，或即出诸黎氏，未可知也。\n原钞卷首题『宁州襄乐县诗张文成作』。\n世因定为唐张鷟所撰。\n鷟字文成，深州陆泽人。\n两《唐书》并附见《张荐传》。\n鷟儿时梦紫文鸑鷟，其祖谓是儿当以文章瑞朝廷，因以为名字。\n调露初，登进士第，授岐王府参军。\n八举皆登甲科，大有文誉。\n调长安尉，迁鸿胪丞。\n凡四参选，判策为铨府之最。\n员半千谓人曰：『张子之文，如青钱万选万中。\n』时目为青钱学士。\n然性褊躁，不持士行。\n姚崇甚薄之。\n开元初，御史李全交劾鷟讪短提政，贬岭南。\n旋得内徙，入为司门员外郎。\n卒。\n鷟下笔敏速，言颇诙谐，大行于时，后进莫不传记。\n新罗、日本东夷诸番，尤重其文。\n每遣使入朝，必出重金贝以购其文。\n惟浮艳少理致，论着亦率诋诮芜秽。\n〖以上摘两《唐书》有本传〗《大唐新语》亦称鷟后转洛阳尉，故有《咏燕诗》。\n其末章云：『变石身犹重，衔泥力尚微。\n从来赴甲第，两起一双飞。\n』时人无不讽咏云云。\n今鷟书之传于今者，有《龙筋鳯髓判》及《朝野佥载》，而《游仙窟》一卷无传，其目亦不见史志及诸家着录。\n然据两《唐书》即称日本、新罗争传其文，而《新语》《咏燕》与《龙筋鳯髓》之作，浮艳鄙倍，与此篇辞旨正復相同。\n据此，则《游仙窟》之出于张鷟，当非僞造也。\n」「又按《游仙窟》不传于中国，至日本人推重其书，则自唐以来，迄今弗衰，故文学蒙其影响。\n其流传日本之年岁可考者，据庆安五年〖清顺治九年〗刻本，前有文保三年〖元延佑六年〗文章生英房序，有『嵯峨天生书卷之中撰得《游仙窟》』之语。\n日本嵯峨天皇当唐元和、长庆间，则是中唐时此书已流传日本矣。\n惟日本最古之《万叶集》卷四有大伴家持《赠坂上大纕歌》十五首，辞意多与此书相同，后人评论，如契冲阿阇梨，遂继为出于《游仙窟》。\n前乎此者，尚在山上忆良《沈疴自哀文》亦引《游仙窟》云：『九泉下人，一钱不值。\n』山上在圣武天皇天平之世，此文为山上末年之作，正当唐开元二十一年。\n是此书于刊载元张鷟尚在之时，即已传至日本，又早于嵯峨天皇八十余年。\n此征诸《万叶集》可信者也。\n窃意张氏此书，当为早年一时兴到之作。\n当时有无寓意，今不可知。\n惟日本当赵宋南渡之时，有西行法师传钞之《唐物语》一书，其第九章述及《游仙窟》本事，定为张文成爱慕武则天而作。\n平康赖《宝物集》卷四亦：『则天皇后，高宗之后也。\n遇好色者张文成，得《游仙窟》之文，所谓「可憎病鹊，夜半惊人」，即指当时之事也』云云。\n日人幸田露伴着《蜗牛庵夜谈》，颇疑此为莲花六郎之传讹。\n因易之、昌宗姓张，而二人之父为张行成，〖按易之、昌宗为张行成之族孙，非其父也。\n易之父名希臧，见两《唐书》。\n〗文成恰有《游仙窟》之文，遂牵合而有此一段传说，固不足深信者也。\n至其书辞旨浅鄙，文气卑下，了无足取。\n惟唐人口语，尚赖此略存。\n」）。",
        "dynasty": "唐",
        "collection_info": null
    },
    {
        "uuid": "04933548283542d97b97bfc3886502e8",
        "title": "答或人",
        "author": "张鷟",
        "content": "宁可且将朱唇饮酒，谁能逐你黑齿常之。",
        "dynasty": "唐",
        "collection_info": {
            "collection": "御定全唐诗",
            "volume": "卷八百七十一"
        }
    }
]