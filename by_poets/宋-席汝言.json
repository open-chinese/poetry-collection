[
    {
        "uuid": "64121a4a3931d1c3959708062e8a53e5",
        "title": "耆英会  其一",
        "author": "席汝言",
        "content": "繫国安危唐上宰，功成身退汉留侯。\n二公闲暇开高宴，九老雍容奉胜流。\n共接雅欢恩意洽，不矜崇贵礼容优。\n赏心乐事人间盛，岂谓今稀古莫俦。",
        "dynasty": "宋",
        "collection_info": null
    },
    {
        "uuid": "bb06a62497e11e06816609c3bbd81489",
        "title": "耆英会  其二",
        "author": "席汝言",
        "content": "壮岁尘埃禄事牵，老归重到旧林泉。\n曾无勋业书青史，偶向康宁养老年。\n自分杜门居陋巷，敢期序齿预公筵。\n更惭形秽才凉薄，不称图真接鉅贤。",
        "dynasty": "宋",
        "collection_info": null
    }
]