[
    {
        "uuid": "f4f42134ab84fc8abbe831c8715a606b",
        "title": "谭子池",
        "author": "郭周藩",
        "content": "澄水一百步，世名谭子池。\n余诘陵阳叟，此池当因谁。\n父老谓余说，本郡谭叔皮。\n开元末年中，生子字阿宜。\n坠地便能语，九岁多鬚眉。\n不饮亦不食，未尝言渴饥。\n十五锐行走，快马不能追。\n二十入山林，一去无还期。\n父母忆念深，乡闾为立祠。\n大历元年春，此儿忽来归。\n头冠簪凤皇，身着霞裳衣。\n普遍拯疲俗，丁宁告亲知。\n余为神仙官，下界不可祈。\n恐为妖魅假，不如早平夷。\n此有黄金藏，镇在兹庙基。\n发掘散生聚，可以救贫羸。\n金出继灵泉，湛若清琉璃。\n泓澄表符瑞，水旱无竭时。\n言讫辞冲虚，杳霭上玄微。\n凡情留不得，攀望众号悲。\n寻禀神仙诫，彻庙斸开窥。\n果获无穷宝，均融霑困危。\n巨源出岭顶，喷涌世间稀。\n异境流千古，终年福四维。",
        "dynasty": "唐",
        "collection_info": null
    },
    {
        "uuid": "592a833fcfe55f2fc86644c14a042129",
        "title": "谭子池",
        "author": "郭周藩",
        "content": "澄水一百步，世名谭子池。\n余诘陵阳叟，此池当因谁。\n父老谓余说，本郡谭叔皮。\n开元末年中，生子字阿宜。\n坠地便能语，九岁多鬚眉。\n不饮亦不食，未尝言渴饥。\n十五锐行走，快马不能追。\n二十入山林，一去无还期。\n父母忆念深，乡闾为立祠。\n大历元年春，此儿忽来归。\n头冠簪凤凰，身着霞裳衣。\n普遍拯疲俗，丁宁告亲知。\n余为神仙官，下界不可祈。\n恐为妖魅假，不如早平夷。\n此有黄金藏，镇在兹庙基。\n发掘散生聚，可以救贫羸。\n金出继灵泉，湛若清琉璃。\n泓澄表符瑞，水旱无竭时。\n言讫辞冲虚，杳霭上玄微。\n凡情留不得，攀望众号悲。\n寻禀神仙诫，彻庙劚开窥。\n果获无穷宝，均融沾因危。\n巨源出岭顶，喷涌世间稀。\n异境流千古，终年福四维。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十八"
        }
    }
]