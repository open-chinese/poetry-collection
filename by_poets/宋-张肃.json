[
    {
        "uuid": "c05859621f2f9a10bef40c41245ace91",
        "title": "送僧归护国寺",
        "author": "张肃",
        "content": "去谒吾君遇太平，太平明主重南能。\n不关名利真开士，却返林泉伴野僧。\n御赐白金为长物，身归青嶂策枯藤。\n只应待到天台日，斋炷檀烟定有灯。",
        "dynasty": "宋",
        "collection_info": null
    },
    {
        "uuid": "80df10b7b193f22496579d8c4d309cc3",
        "title": "乡饮酒唱和诗",
        "author": "张肃",
        "content": "位分南北与东西，旷典纔修俗顿移。\n乐合鸾皇下庭宇，觯扬虎蜼伏樽彝。\n头颅如许堪殊席，筋力无多奈缛仪。\n敢昧邦君明德意，后知方遣负先知。",
        "dynasty": "宋",
        "collection_info": null
    }
]