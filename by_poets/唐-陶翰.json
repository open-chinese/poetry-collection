[
    {
        "title": "相和歌辞 燕歌行",
        "author": "陶翰",
        "content": "请君留楚调，听我吟燕歌。\n家在辽水头，边风意气多。\n出身为汉将，正值戎未和。\n雪中凌天山，冰上渡交河。\n大小百余战，封侯竟蹉跎。\n归来霸陵下，故旧无相过。\n雄劒委尘匣，空门唯雀罗。\n玉篸还赵女，宝瑟付齐娥。",
        "dynasty": "唐",
        "collection_info": null
    },
    {
        "title": "弔王将军（伯二五六七[一]）",
        "author": "陶翰",
        "content": "漂姚[二]北伐时，深入强千里。\n战酣落日黄，军败鼓声死。\n尝闻汉飞将，可夺单于垒，今与山鬼隣，残兵哭辽水。\n（殷璠天宝末编《河岳英灵集》，收此诗于常建名下，幷在评语中引及。\n原卷于陶韩名下存诗九首，其一为《古意》。\n《全唐诗》已收归陶韩，其二即本诗，后七首均李白诗。\n据此推测，此诗似非陶韩作。\n）（[一]《中华文史论丛》编辑室云：「《弔王将军》一诗《全唐诗》已收入《常建集》中。\n」刘说同。\n[二]漂姚指霍去病，《汉书》作「票」，或「骠」。\n）。",
        "dynasty": "唐",
        "collection_info": null
    },
    {
        "title": "新安江林（存目）（按：见《才调集》卷七。《全唐诗》卷二八一收作章八元诗。）",
        "author": "陶翰",
        "content": "空。",
        "dynasty": "唐",
        "collection_info": null
    },
    {
        "title": "古塞下曲",
        "author": "陶翰",
        "content": "进军飞狐北，穷寇势将变。\n日落沙尘昏，背河更一战。\n骍马黄金勒，琱弓白羽箭。\n射杀左贤王，归奏未央殿。\n欲言塞下事，天子不召见。\n东出咸阳门，哀哀泪如霰。",
        "dynasty": "唐",
        "collection_info": null
    },
    {
        "title": "燕歌行",
        "author": "陶翰",
        "content": "请君留楚调，听我吟燕歌。\n家在辽水头，边风意气多。\n出身为汉将，正值戎未和。\n雪中凌天山，冰上渡交河。\n大小百余战，封侯竟蹉跎。\n归来灞陵下，故旧无相过。\n雄劒委尘匣，空门垂雀罗。\n玉簪还赵女，宝瑟付齐娥。\n昔日不为乐，时哉今奈何。",
        "dynasty": "唐",
        "collection_info": null
    },
    {
        "title": "望太华赠卢司仓",
        "author": "陶翰",
        "content": "行吏到西华，乃观三峯壮。\n削成元气中，杰出天河上。\n如有飞动色，不知青冥状。\n巨灵安在哉，厥迹犹可望。\n方此顾行旅，末由饬仙装。\n葱茏记星坛，明灭数云嶂。\n良友垂真契，宿心所微尚。\n敢投归山吟，霞径一相访。",
        "dynasty": "唐",
        "collection_info": null
    },
    {
        "title": "赠郑员外",
        "author": "陶翰",
        "content": "骢马拂绣裳，按兵辽水阳。\n西分鴈门骑，北逐楼烦王。\n闻道五军集，相邀百战场。\n风沙暗天起，虏骑森已行。\n儒服揖诸将，雄谋吞大荒。\n金门来见谒，朱绂生辉光。\n数年侍御史，稍迁尚书郎。\n人生志气立，所贵功业昌。\n何必守章句，终年事铅黄。\n同时献赋客，尚在东陵傍。",
        "dynasty": "唐",
        "collection_info": null
    },
    {
        "title": "赠房侍御",
        "author": "陶翰",
        "content": "志士固不羁，与道常周旋。\n进则天下仰，已之能晏然。\n褐衣东府召，执简南台先。\n雄义每特立，犯颜岂图全。\n谪居东南远，逸气吟芳荃。\n适会寥廓趣，清波更夤缘。\n扁舟入五湖，发缆洞庭前。\n浩荡临海曲，迢遥济江壖。\n征奇忽忘返，遇兴将弥年。\n乃悟范生智，足明渔父贤。\n郡临新安渚，佳赏此城偏。\n日夕对层岫，云霞映晴川。\n闲居恋秋色，偃卧含贞坚。\n倚伏聊自化，行藏互推迁。\n君其振羽翮，岁晏将冲天。",
        "dynasty": "唐",
        "collection_info": null
    },
    {
        "title": "晚出伊阙寄河南裴中丞",
        "author": "陶翰",
        "content": "退无偃息资，进无当代策。\n冉冉时将暮，坐为周南客。\n前登阙塞门，永眺伊城陌。\n长川黯已空，千里寒气白。\n家本渭水西，异日同所适。\n秉志师禽尚，微言祖庄易。\n一辞林壑间，共繫风尘役。\n交朋忽先进，天道何纷剧。\n岂念嘉遯时，依依偶沮溺。",
        "dynasty": "唐",
        "collection_info": null
    },
    {
        "title": "送朱大出关",
        "author": "陶翰",
        "content": "楚客西上书，十年不得意。\n平生相知者，晚节心各异。\n长揖五侯门，拂衣谢中贵。\n丈夫多别离，各有四方事。\n拔劒因高歌，萧萧北风至。\n故人有斗酒，是夜共君醉。\n努立强加餐，当年莫相弃。",
        "dynasty": "唐",
        "collection_info": null
    },
    {
        "title": "宿天竺寺",
        "author": "陶翰",
        "content": "松柏乱岩口，山西微径通。\n天开一峯见，宫阙生虚空。\n正殿倚霞壁，千楼标石丛。\n夜来猨鸟静，钟梵响云中。\n岑翠映湖月，泉声乱溪风。\n心超诸境外，了与悬解同。\n明发唯改视，朝日长崖东。\n湖色浓荡漾，海光渐曈朦。\n葛仙迹尚在，许氏道犹崇。\n独往古来事，幽怀期二公。",
        "dynasty": "唐",
        "collection_info": null
    },
    {
        "title": "出萧关怀古",
        "author": "陶翰",
        "content": "驱马击长劒，行役至萧关。\n悠悠五原上，永眺关河前。\n北虏三十万，此中常控弦。\n秦城亘宇宙，汉帝理旌旃。\n刁斗鸣不息，羽书日夜传。\n五军计莫就，三策议空全。\n大漠横万里，萧条绝人烟。\n孤城当瀚海，落日照[祁]连。\n怆矣苦寒奏，怀哉式微篇。\n更悲秦楼月，夜夜出胡天。",
        "dynasty": "唐",
        "collection_info": null
    },
    {
        "title": "南楚怀古",
        "author": "陶翰",
        "content": "南国久芜漫，我来空郁陶。\n君看章华宫，处处生黄蒿。\n但见陵与谷，岂知贤与豪。\n精魂托古木，宝玉捐江皋。\n倚棹下晴景，迴舟随晚涛。\n碧云暮寥落，湖上秋天高。\n往事那堪问，此心徒自劳。\n独余湘水上，千载闻离骚。",
        "dynasty": "唐",
        "collection_info": null
    },
    {
        "title": "经杀子谷",
        "author": "陶翰",
        "content": "扶苏秦帝子，举代称其贤。\n百万犹在握，可争天下权。\n束身就一劒，壮志皆弃捐。\n塞下有遗迹，千龄人共传。\n疎芜尽荒草，寂历空寒烟。\n到此尽垂泪，非我独潸然。",
        "dynasty": "唐",
        "collection_info": null
    },
    {
        "title": "早过临淮",
        "author": "陶翰",
        "content": "夜来三渚风，晨过临淮岛。\n湖中海气白，城上楚云早。\n鳞鳞鱼浦帆，漭漭芦洲草。\n川路日浩荡，惄焉心如捣。\n且言任倚伏，何暇念枯槁。\n范子名屡移，蘧公志常保。\n古人去已久，此理今难道。",
        "dynasty": "唐",
        "collection_info": null
    },
    {
        "title": "乘潮至渔浦作",
        "author": "陶翰",
        "content": "舣棹乘早潮，潮来如风雨。\n樟台忽已隐，界峯莫及覩。\n崩腾心为失，浩荡目无主。\n豗𢟸浪始闻，漾漾入鱼浦。\n云景共澄霁，江山相吞吐。\n伟哉造化工，此事从终古。\n流沫诚足诫，商歌调易苦。\n颇因忠信全，客心犹栩栩。",
        "dynasty": "唐",
        "collection_info": null
    },
    {
        "title": "秋山夕兴",
        "author": "陶翰",
        "content": "山月松篠下，月明山景鲜。\n聊为高秋酌，復此清夜弦。\n晤语方获志，栖心亦弥年。\n尚言兴未逸，更理逍遥篇。",
        "dynasty": "唐",
        "collection_info": null
    },
    {
        "title": "送集贤学士伊阙史少府敕放归江东觐省",
        "author": "陶翰",
        "content": "墨客钟张侣，材高吴越珍。\n千门来谒帝，驷马去荣亲。\n吏邑沿清洛，乡山指白苹。\n归期应不远，当及未央春。",
        "dynasty": "唐",
        "collection_info": null
    },
    {
        "title": "送金卿归新罗",
        "author": "陶翰",
        "content": "奉义朝中国，殊恩及远臣。\n乡心遥渡海，客路再经春。\n落日谁同望，孤舟独可亲。\n拂波衔木鸟，偶宿泣珠人。\n礼乐夷风变，衣冠汉制新。\n青云已干吕，知汝重来宾。",
        "dynasty": "唐",
        "collection_info": null
    },
    {
        "title": "柳陌听早莺",
        "author": "陶翰",
        "content": "忽来枝上啭，还似谷中声。\n乍使香闺静，偏伤远客情。\n间关难辨处，断续若频惊。\n玉勒留将久，青楼梦不成。\n千门候晓发，万井报春生。\n徒有知音赏，惭非皋鹤鸣。",
        "dynasty": "唐",
        "collection_info": null
    },
    {
        "title": "相和歌辞：燕歌行",
        "author": "陶翰",
        "content": "请君留楚调，听我吟燕歌。家在辽水头，边风意气多。\n出自为汉将，正值戎未和。雪中凌天山，冰上渡交河。\n大小百余战，封侯竟蹉跎。归来霸陵下，故旧无相过。\n雄剑委尘匣，空门唯雀罗。玉簪还赵女，宝瑟付齐娥。\n昔日不为乐，时哉今奈何。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "古塞下曲",
        "author": "陶翰",
        "content": "进军飞狐北，穷寇势将变。日落沙尘昏，背河更一战。\n骍马黄金勒，雕弓白羽箭。射杀左贤王，归奏未央殿。\n欲言塞下事，天子不召见。东出咸阳门，哀哀泪如霰。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "燕歌行",
        "author": "陶翰",
        "content": "请君留楚调，听我吟燕歌。家在辽水头，边风意气多。\n出身为汉将，正值戎未和。雪中凌天山，冰上渡交河。\n大小百余战，封侯竟蹉跎。归来灞陵下，故旧无相过。\n雄剑委尘匣，空门垂雀罗。玉簪还赵女，宝瑟付齐娥。\n昔日不为乐，时哉今奈何。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "望太华赠卢司仓",
        "author": "陶翰",
        "content": "行吏到西华，乃观三峰壮。削成元气中，杰出天河上。\n如有飞动色，不知青冥状。巨灵安在哉，厥迹犹可望。\n方此顾行旅，末由饬仙装。葱茏记星坛，明灭数云嶂。\n良友垂真契，宿心所微尚。敢投归山吟，霞径一相访。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "赠郑员外",
        "author": "陶翰",
        "content": "骢马拂绣裳，按兵辽水阳。西分雁门骑，北逐楼烦王。\n闻道五军集，相邀百战场。风沙暗天起，虏骑森已行。\n儒服揖诸将，雄谋吞大荒。金门来见谒，朱绂生辉光。\n数年侍御史，稍迁尚书郎。人生志气立，所贵功业昌。\n何必守章句，终年事铅黄。同时献赋客，尚在东陵傍。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "赠房侍御",
        "author": "陶翰",
        "content": "志士固不羁，与道常周旋。进则天下仰，已之能晏然。\n褐衣东府召，执简南台先。雄义每特立，犯颜岂图全。\n谪居东南远，逸气吟芳荃。适会寥廓趣，清波更夤缘。\n扁舟入五湖，发缆洞庭前。浩荡临海曲，迢遥济江壖。\n征奇忽忘返，遇兴将弥年。乃悟范生智，足明渔父贤。\n郡临新安渚，佳赏此城偏。日夕对层岫，云霞映晴川。\n閒居恋秋色，偃卧含贞坚。倚伏聊自化，行藏互推迁。\n君其振羽翮，岁晏将冲天。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "晚出伊阙寄河南裴中丞",
        "author": "陶翰",
        "content": "退无偃息资，进无当代策。冉冉时将暮，坐为周南客。\n前登阙塞门，永眺伊城陌。长川黯已空，千里寒气白。\n家本渭水西，异日同所适。秉志师禽尚，微言祖庄易。\n一辞林壑间，共系风尘役。交朋忽先进，天道何纷剧。\n岂念嘉遁时，依依偶沮溺。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "送朱大出关",
        "author": "陶翰",
        "content": "楚客西上书，十年不得意。平生相知者，晚节心各异。\n长揖五侯门，拂衣谢中贵。丈夫多别离，各有四方事。\n拔剑因高歌，萧萧北风至。故人有斗酒，是夜共君醉。\n努力强加餐，当年莫相弃。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "宿天竺寺",
        "author": "陶翰",
        "content": "松柏乱岩口，山西微径通。天开一峰见，宫阙生虚空。\n正殿倚霞壁，千楼标石丛。夜来猿鸟静，钟梵响云中。\n岑翠映湖月，泉声乱溪风。心超诸境外，了与悬解同。\n明发唯改视，朝日长崖东。湖色浓荡漾，海光渐曈朦。\n葛仙迹尚在，许氏道犹崇。独往古来事，幽怀期二公。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "出萧关怀古",
        "author": "陶翰",
        "content": "驱马击长剑，行役至萧关。悠悠五原上，永眺关河前。\n北虏三十万，此中常控弦。秦城亘宇宙，汉帝理旌旃。\n刁斗鸣不息，羽书日夜传。五军计莫就，三策议空全。\n大漠横万里，萧条绝人烟。孤城当瀚海，落日照祁连。\n怆矣苦寒奏，怀哉式微篇。更悲秦楼月，夜夜出胡天。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "南楚怀古",
        "author": "陶翰",
        "content": "南国久芜漫，我来空郁陶。君看章华宫，处处生黄蒿。\n但见陵与谷，岂知贤与豪。精魂托古木，宝玉捐江皋。\n倚棹下晴景，回舟随晚涛。碧云暮寥落，湖上秋天高。\n往事那堪问，此心徒自劳。独余湘水上，千载闻离骚。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "经杀子谷",
        "author": "陶翰",
        "content": "扶苏秦帝子，举代称其贤。百万犹在握，可争天下权。\n束身就一剑，壮志皆弃捐。塞下有遗迹，千龄人共传。\n疏芜尽荒草，寂历空寒烟。到此尽垂泪，非我独潸然。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "早过临淮",
        "author": "陶翰",
        "content": "夜来三渚风，晨过临淮岛。湖中海气白，城上楚云早。\n鳞鳞鱼浦帆，漭漭芦洲草。川路日浩荡，惄焉心如捣。\n且言任倚伏，何暇念枯槁。范子名屡移，蘧公志常保。\n古人去已久，此理今难道。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "乘潮至渔浦作",
        "author": "陶翰",
        "content": "舣棹乘早潮，潮来如风雨。樟台忽已隐，界峰莫及睹。\n崩腾心为失，浩荡目无主。豗cI浪始闻，漾漾入鱼浦。\n云景共澄霁，江山相吞吐。伟哉造化工，此事从终古。\n流沫诚足诫，商歌调易若。颇因忠信全，客心犹栩栩。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "秋山夕兴",
        "author": "陶翰",
        "content": "山月松筱下，月明山景鲜。聊为高秋酌，复此清夜弦。\n晤语方获志，栖心亦弥年。尚言兴未逸，更理逍遥篇。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "送集贤学士伊阙史少府敕放归江东觐省",
        "author": "陶翰",
        "content": "墨客钟张侣，材高吴越珍。千门来谒帝，驷马去荣亲。\n吏邑沿清洛，乡山指白苹。归期应不远，当及未央春。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "送金卿归新罗",
        "author": "陶翰",
        "content": "奉义朝中国，殊恩及远臣。乡心遥渡海，客路再经春。\n落日谁同望，孤舟独可亲。拂波衔木鸟，偶宿泣珠人。\n礼乐夷风变，衣冠汉制新。青云已干吕，知汝重来宾。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    },
    {
        "title": "柳陌听早莺",
        "author": "陶翰",
        "content": "忽来枝上啭，还似谷中声。乍使香闺静，偏伤远客情。\n间关难辨处，断续若频惊。玉勒留将久，青楼梦不成。\n千门候晓发，万井报春生。徒有知音赏，惭非皋鹤鸣。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十六"
        }
    }
]