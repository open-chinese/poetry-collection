[
    {
        "uuid": "9afe0bacf885ee7de80083d3539624e9",
        "title": "南至隔仗望含元殿香炉",
        "author": "崔立之",
        "content": "千官望长至，万国拜含元。\n隔仗炉光出，浮霜烟气翻。\n飘飘萦内殿，漠漠澹前轩。\n圣日开如捧，卿云近欲浑。\n轮囷洒宫阙，萧索散干坤。\n愿倚天风便，披香奉至尊。",
        "dynasty": "唐",
        "collection_info": null
    },
    {
        "uuid": "0634acce465e4bfc0fdcaaca8da641fd",
        "title": "曲池洁寒流",
        "author": "崔立之",
        "content": "闲寻欹岸步，因向曲池看。\n透底何澄彻，迴流乍屈盘。\n稍随高树古，迥与远天寒。\n月入镜华转，星临珠影攒。\n纤鳞时蔽石，转吹或生澜。\n愿假涓微效，来濡拙笔端。",
        "dynasty": "唐",
        "collection_info": null
    },
    {
        "uuid": "b702ea14d3a4ad79cc111cb578183661",
        "title": "赋得春风扇微和",
        "author": "崔立之",
        "content": "时令忽已变，年光俄又春。\n高低惠风入，远近芳气新。\n靡靡纔偃草，泠泠不动尘。\n温和乍扇物，煦妪偏感人。\n去出桂林漫，来过蕙圃频。\n晨辉正澹荡，披拂长相亲。",
        "dynasty": "唐",
        "collection_info": null
    },
    {
        "uuid": "9f4ac933f81d02c689fbc47e7270882c",
        "title": "曲池洁寒流",
        "author": "崔立之",
        "content": "闲寻欹岸步，因向曲池看。\n透底何澄澈，回流乍屈盘。\n稍随高树古，迥与远天寒。\n月入镜华转，星临珠影攒。\n纤鳞时蔽石，转吹或生澜。\n愿假涓微效，来濡拙笔端。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十七"
        }
    },
    {
        "uuid": "c4708bf1fe6cf2150af90ac2d68372e9",
        "title": "赋得春风扇微和",
        "author": "崔立之",
        "content": "时令忽已变，年光俄又春。\n高低惠风入，远近芳气新。\n靡靡才偃草，泠泠不动尘。\n温和乍扇物，煦妪偏感人。\n去出桂林漫，来过蕙圃频。\n晨辉正澹荡，披拂长相亲。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十七"
        }
    }
]