[
    {
        "uuid": "5f738f657a71932ec633e7e855891c81",
        "title": "小溪",
        "author": "李介山",
        "content": "东风满眼柳花飞，信步扶藜过小溪。\n淮甸凄凉春事少，楚天空阔暮云低。\n江山有意怜孤客，桃李无心恋故蹊。\n纵使有家归未得，数声蜀魄为谁啼。",
        "dynasty": "宋",
        "collection_info": null
    },
    {
        "uuid": "2139dc771d6606ccf8dba4bb4901388e",
        "title": "梅雨潭",
        "author": "李介山",
        "content": "灵源分左界，千仞落飞泉。\n散作一空雨，长如四月天。\n挂岩寒练直，溅席水珠圆。\n湫石龙应在，岩扉浮翠烟。",
        "dynasty": "宋",
        "collection_info": null
    }
]