[
    {
        "uuid": "663eabd6d7ae9fdbd2e428ada54b5aec",
        "title": "龙驹谣贺徐景醇生子",
        "author": "刘石庵",
        "content": "白虹流光横太虚，蚌胎迸出明月珠。\n紫瞳照席秋掣电，渥漥突出苍龙驹。\n前年得子瘦如竹，失马未必不为福。\n今年得子燕颔丰，会看万里飞食肉。\n徐君髪白颜且酡，晚而得子未足多。\n明年为君招取杜陵老，来作徐卿二子歌。",
        "dynasty": "宋",
        "collection_info": null
    }
]