[
    {
        "uuid": "29f81b54b295cf2f60da7921d62d1144",
        "title": "广州王园寺伏日即事寄北中亲友",
        "author": "王言史",
        "content": "南越逢初伏，东林度一朝。\n曲池煎畏景，高阁绝微飙。\n竹簟移先洒，蒲葵破復摇。\n地偏毛瘴近，山毒火威饶。\n裛汗絺如濯，亲床枕并烧。\n堕枝伤翠羽，萎叶惜红蕉。\n且困流金炽，难成独酌谣。\n望霖窥润础，思吹候纤条。\n旅恨生乌浒，乡心繫浴桥。\n谁怜在炎客，一夕壮容销。",
        "dynasty": "唐",
        "collection_info": null
    },
    {
        "uuid": "25072f585d19e2b30d0e3a6399394c2c",
        "title": "广州王园寺伏日即事寄北中亲友",
        "author": "王言史",
        "content": "南越逢初伏，东林度一朝。\n曲池煎畏景，高阁绝微飙。\n竹簟移先洒，蒲葵破复摇。\n地偏毛瘴近，山毒火威饶。\n裛汗絺如濯，亲床枕并烧。\n堕枝伤翠羽，萎叶惜红蕉。\n且困流金炽，难成独酌谣。\n望霖窥润础，思吹候纤条。\n旅恨生乌浒，乡心系浴桥。\n谁怜在炎客，一夕壮容销。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十"
        }
    }
]