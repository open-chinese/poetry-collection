[
    {
        "uuid": "16f468d8f45906bfabc2728d0180beb5",
        "title": "笠泽亭",
        "author": "刘嘉谟",
        "content": "荷笠扁舟上，持纶巨泽中。\n无劳问名字，便是此亭公。",
        "dynasty": "宋",
        "collection_info": null
    },
    {
        "uuid": "d82badbb91235cb02763834aaacc6ca2",
        "title": "北津口水阁",
        "author": "刘嘉谟",
        "content": "沉沉卧虹底，小阁贴平湖。\n鱼戏几堪掬，鸥驯欲就呼。",
        "dynasty": "宋",
        "collection_info": null
    },
    {
        "uuid": "871980e5c7e87291b29aabed300bd7b0",
        "title": "大明桥",
        "author": "刘嘉谟",
        "content": "东望扶桑路，迢迢几万程。\n沧浪将尽处，忽见大明生。",
        "dynasty": "宋",
        "collection_info": null
    },
    {
        "uuid": "d17d26c396b275ce8c0f6c2f41d32378",
        "title": "万顷桥",
        "author": "刘嘉谟",
        "content": "巨浸莽无极，聊为万顷看。\n世无黄叔度，君试倚阑干。",
        "dynasty": "宋",
        "collection_info": null
    },
    {
        "uuid": "a07177e52c692347b9acc91e5bf16f3f",
        "title": "定海桥",
        "author": "刘嘉谟",
        "content": "昔日松江上，潮翻定海来。\n而今旧桥水，不到半江回。",
        "dynasty": "宋",
        "collection_info": null
    },
    {
        "uuid": "f6ba61ac1fe440398d892f8390069c21",
        "title": "顾公祠",
        "author": "刘嘉谟",
        "content": "博洽倾当世，江东孔子儒。\n荒墟访遗庙，老稚辄名呼。",
        "dynasty": "宋",
        "collection_info": null
    }
]