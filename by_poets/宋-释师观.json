[
    {
        "uuid": "8646561391cd53414ccd18b7145a1c46",
        "title": "偈颂七十六首  其一",
        "author": "释师观",
        "content": "佛语心为宗，无门为法门。\n箇裏全身入，别是一干坤。",
        "dynasty": "宋",
        "collection_info": null
    },
    {
        "uuid": "4639b9ccafe492fc4ee7b46bceeb0050",
        "title": "偈颂七十六首  其二",
        "author": "释师观",
        "content": "坐断要津，全提正令。\n佛祖到来，也须乞命。",
        "dynasty": "宋",
        "collection_info": null
    },
    {
        "uuid": "2c02685cb96bfb545825a64231eacee4",
        "title": "偈颂七十六首  其三",
        "author": "释师观",
        "content": "大庾岭头提不起，同庵亲手付将来。\n等闲搭在肩头上，凡圣齐教眼豁开。",
        "dynasty": "宋",
        "collection_info": null
    },
    {
        "uuid": "4ea445fb6992389de1341bb8abc1942b",
        "title": "偈颂七十六首  其四",
        "author": "释师观",
        "content": "法法不隠藏，今古露堂堂。\n更进这一步，明明为举扬。",
        "dynasty": "宋",
        "collection_info": null
    },
    {
        "uuid": "7b37fbaeaf776bbac1d96ebc9559690f",
        "title": "偈颂七十六首  其五",
        "author": "释师观",
        "content": "动絃别曲，叶落知秋。\n风生大野，水向东流。",
        "dynasty": "宋",
        "collection_info": null
    },
    {
        "uuid": "7d86d9fd92e96f1bf1d74dfe9f3c1209",
        "title": "偈颂七十六首  其六",
        "author": "释师观",
        "content": "圣因古兰若，湖边绝潇洒。\n知他几百年，已属斯人也。",
        "dynasty": "宋",
        "collection_info": null
    },
    {
        "uuid": "b994039af8e67118ca9516b56c1d39bc",
        "title": "偈颂七十六首  其七",
        "author": "释师观",
        "content": "日可冷，月可热，众魔不能坏真说。",
        "dynasty": "宋",
        "collection_info": null
    },
    {
        "uuid": "22916e8d8acd3aadddfb80cce2980aec",
        "title": "偈颂七十六首  其八",
        "author": "释师观",
        "content": "结夏又十日，箇事作么生。\n无风荷叶动，决定有鱼行。",
        "dynasty": "宋",
        "collection_info": null
    },
    {
        "uuid": "93b7be4f914ae5dedebbcce73eb8fa97",
        "title": "偈颂七十六首  其九",
        "author": "释师观",
        "content": "日日是好日，时时是好时。\n只为分明极，翻令所得迟。",
        "dynasty": "宋",
        "collection_info": null
    },
    {
        "uuid": "837caf62d5997e2171ac1fa9b0f1c1a0",
        "title": "偈颂七十六首  其一○",
        "author": "释师观",
        "content": "真正举扬，法堂前草深一丈。\n有如是作略，有如是榜样。\n箇是阿谁，广度和尚。",
        "dynasty": "宋",
        "collection_info": null
    },
    {
        "uuid": "296b6884efac3e9aae5ea2b2d51a0a50",
        "title": "偈颂七十六首  其一一",
        "author": "释师观",
        "content": "断人性命，不劳余刃。\n四海一家，风恬浪静。",
        "dynasty": "宋",
        "collection_info": null
    },
    {
        "uuid": "33ed9b6d5a6c345f94abfb81f0c8594d",
        "title": "偈颂七十六首  其一二",
        "author": "释师观",
        "content": "此世不移动，彼世不改变。\n惟一坚密身，一切尘中现。",
        "dynasty": "宋",
        "collection_info": null
    },
    {
        "uuid": "e75898d235d2efad5b14d1ab4783d9fc",
        "title": "偈颂七十六首  其一三",
        "author": "释师观",
        "content": "今朝十月一，开炉是此日。\n赵州宾主话，圣因为拈出。",
        "dynasty": "宋",
        "collection_info": null
    },
    {
        "uuid": "15bf05cd39bf295bc0612169f3f0e529",
        "title": "偈颂七十六首  其一四",
        "author": "释师观",
        "content": "去去实不去，来来实不来。\n去来如梦幻，虚空绝点埃。",
        "dynasty": "宋",
        "collection_info": null
    },
    {
        "uuid": "295ed232ddf0db37cbaf358aff9e5d50",
        "title": "偈颂七十六首  其一五",
        "author": "释师观",
        "content": "五日上堂，朝朝入室。\n三八念诵，丛林规式。\n美食不中饱人吃。",
        "dynasty": "宋",
        "collection_info": null
    },
    {
        "uuid": "24a534410ccc6fab7b5e02a3263f948a",
        "title": "偈颂七十六首  其一六",
        "author": "释师观",
        "content": "本无迷悟人，只要今日了。\n了了了了了，面南看北斗。",
        "dynasty": "宋",
        "collection_info": null
    },
    {
        "uuid": "7b71f74a414f6207e16c5b11993d99eb",
        "title": "偈颂七十六首  其一七",
        "author": "释师观",
        "content": "我有一转语，历劫常如此。\n迥绝无人处，聚头相共举。",
        "dynasty": "宋",
        "collection_info": null
    },
    {
        "uuid": "740a3609e71b54a35e7dbbda2bb2e216",
        "title": "偈颂七十六首  其一八",
        "author": "释师观",
        "content": "天得一以清，地得一以宁。\n君王得一天下治，衲僧得一眼横鼻直。\n皇恩佛恩，一时报毕。",
        "dynasty": "宋",
        "collection_info": null
    },
    {
        "uuid": "04ba505df727b3ce85dc82fb53bd3533",
        "title": "偈颂七十六首  其一九",
        "author": "释师观",
        "content": "满眼觑不见，满耳听不闻。\n空劫已前事，分明举似君。",
        "dynasty": "宋",
        "collection_info": null
    },
    {
        "uuid": "be6e6589d8bca4d58862407019e503eb",
        "title": "偈颂七十六首  其二○",
        "author": "释师观",
        "content": "十方诸国土，无剎不现身。\n举头天外看，谁是箇中人。",
        "dynasty": "宋",
        "collection_info": null
    },
    {
        "uuid": "fb405074e9c4bca8c2cda532c6cac60f",
        "title": "偈颂七十六首  其二一",
        "author": "释师观",
        "content": "目顾四方，指天指地。\n独弄单提，无是不是。\n普请恶水蓦头浇，不忘灵山亲受记。",
        "dynasty": "宋",
        "collection_info": null
    },
    {
        "uuid": "e3fd2921da77abe3d741c26a0761e4d0",
        "title": "偈颂七十六首  其二二",
        "author": "释师观",
        "content": "解语非干舌，能言不是声。\n剎剎尘尘尔，何处着浑身。",
        "dynasty": "宋",
        "collection_info": null
    },
    {
        "uuid": "24fc58a8bd1d6f73432cdb7cc39bd173",
        "title": "偈颂七十六首  其二三",
        "author": "释师观",
        "content": "丛林法社共成褫，雪老当年用此机。\n颈上手巾腰下杓，至今千古有风规。",
        "dynasty": "宋",
        "collection_info": null
    },
    {
        "uuid": "58088494f13877a75f6273cf7bb5eb5b",
        "title": "偈颂七十六首  其二四",
        "author": "释师观",
        "content": "咄这尊慈，口甜心苦。\n带累我侬，破家荡户。\n者僧话堕处，直下明明举。\n一炷栴檀充宇宙，谁道黄金如粪土。",
        "dynasty": "宋",
        "collection_info": null
    },
    {
        "uuid": "d293b45fedaf61f01fdf6dcd2f2e89d2",
        "title": "偈颂七十六首  其二五",
        "author": "释师观",
        "content": "腊八是今朝，如来成道日。\n夜半见明星，从此生荆棘。\n荆棘生人间，天上错流传。",
        "dynasty": "宋",
        "collection_info": null
    },
    {
        "uuid": "7fef0c784981f1311b730103b1968a7f",
        "title": "偈颂七十六首  其二六",
        "author": "释师观",
        "content": "年去年来年年事，日来日往日日新。\n木人抚掌呵呵笑，一段风光画不成。\n见便见，莫沈吟。\n楼上已吹新岁角，堂前犹点旧年灯。",
        "dynasty": "宋",
        "collection_info": null
    },
    {
        "uuid": "d2b8e6afcecd80dfecc7160f18dc60a1",
        "title": "偈颂七十六首  其二七",
        "author": "释师观",
        "content": "年穷岁尽，有何言，东村王老夜烧钱。\n野鬼闲神俱屏迹，无依无欲是金仙。",
        "dynasty": "宋",
        "collection_info": null
    },
    {
        "uuid": "b4c4367c365a7b6f22e62e797f126ca6",
        "title": "偈颂七十六首  其二八",
        "author": "释师观",
        "content": "此众无枝叶，唯有诸贞实。\n我法妙难思，五千人退席。",
        "dynasty": "宋",
        "collection_info": null
    },
    {
        "uuid": "6199659ebef24e18924363565def604e",
        "title": "偈颂七十六首  其二九",
        "author": "释师观",
        "content": "蓦然平地一声雷，惊得蟭螟眼豁开。\n是圣是凡俱不立，何妨随处舞三台。",
        "dynasty": "宋",
        "collection_info": null
    },
    {
        "uuid": "8399f86515e55752e454d92d02d26bc5",
        "title": "偈颂七十六首  其三○",
        "author": "释师观",
        "content": "一二三四五，五四三二一。\n无量妙义门，皆从此经出。",
        "dynasty": "宋",
        "collection_info": null
    },
    {
        "uuid": "d86a01f04da3facaa01f367b5aaefb8e",
        "title": "偈颂七十六首  其三一",
        "author": "释师观",
        "content": "赵州无佛性，丰干太饶舌。\n南泉一枝草，云门干屎橛。",
        "dynasty": "宋",
        "collection_info": null
    },
    {
        "uuid": "83eebf570df4fd3b04c7fa8e665f72f0",
        "title": "偈颂七十六首  其三二",
        "author": "释师观",
        "content": "光阴何太疾，如白驹过隙。\n惟有衲僧家，日日是好日。",
        "dynasty": "宋",
        "collection_info": null
    },
    {
        "uuid": "c4d1c965bc9fa65fa71f1fc0c3af5e85",
        "title": "偈颂七十六首  其三三",
        "author": "释师观",
        "content": "去年梅，今年柳，馨香颜色常依旧。\n不属阴阳别是春，灵根本是吾家有。",
        "dynasty": "宋",
        "collection_info": null
    },
    {
        "uuid": "da0fd37b70a2a3aa9e8298d61ab9d199",
        "title": "偈颂七十六首  其三五",
        "author": "释师观",
        "content": "目顾四方，法中之王。\n将何报德，一杓香汤。",
        "dynasty": "宋",
        "collection_info": null
    },
    {
        "uuid": "43e5510785982beea96b9bba7b37c39f",
        "title": "偈颂七十六首  其三六",
        "author": "释师观",
        "content": "唇上碧斑宾豹博，舌头当的帝都丁。\n鸳鸯羣出从君看，不把金针度与人。",
        "dynasty": "宋",
        "collection_info": null
    },
    {
        "uuid": "6a6df9ff00aaa0e6bfa38730a3686032",
        "title": "偈颂七十六首  其三七",
        "author": "释师观",
        "content": "暑退凉生，风高露冷。\n叶落归根，藏头露影。\n赵州吃茶，云门胡餠。\n如何是道，明眼落井。",
        "dynasty": "宋",
        "collection_info": null
    },
    {
        "uuid": "3c121d41cafd38e88cf9fea25e96d3ea",
        "title": "偈颂七十六首  其三八",
        "author": "释师观",
        "content": "惺惺寂寂是，寂寂惺惺非。\n弃却甜桃树，沿山摘醋梨。\n如是句中能会得，从教人竞觅玄微。",
        "dynasty": "宋",
        "collection_info": null
    },
    {
        "uuid": "a7f142ca5ec1c576c89aed4ae2582c7d",
        "title": "偈颂七十六首  其三九",
        "author": "释师观",
        "content": "六月炎炎如火聚，就中自有清凉处。\n犀牛扇子谩相随，头角峥嵘谁敢觑。",
        "dynasty": "宋",
        "collection_info": null
    },
    {
        "uuid": "84535d71a28bee372376c6a4c8bb50fd",
        "title": "偈颂七十六首  其四○",
        "author": "释师观",
        "content": "时不待人，月不破五。\n那一着子，未敢相许。",
        "dynasty": "宋",
        "collection_info": null
    },
    {
        "uuid": "4b5b3017deab1245435e4958177f0b7e",
        "title": "偈颂七十六首  其四一",
        "author": "释师观",
        "content": "蓦直蓦直，青天白日。\n勘破了也，一文不直。",
        "dynasty": "宋",
        "collection_info": null
    },
    {
        "uuid": "e1e564ca599ee9a1ac7f68fdf81ce312",
        "title": "偈颂七十六首  其四二",
        "author": "释师观",
        "content": "开池不待月，池成月自来。\n寒山逢拾得，拊掌笑咍咍。",
        "dynasty": "宋",
        "collection_info": null
    },
    {
        "uuid": "76904fd0d6325d47f679885e783456fc",
        "title": "偈颂七十六首  其四三",
        "author": "释师观",
        "content": "如来结制日，诸缘俱顿息。\n九十日长期，衲僧口挂壁。\n咄，正是黑牛卧死水。",
        "dynasty": "宋",
        "collection_info": null
    },
    {
        "uuid": "22c92388726b2b17ee2d81fdea64ca1f",
        "title": "偈颂七十六首  其四四",
        "author": "释师观",
        "content": "熏风自南来，殿阁生微凉。\n要知端的意，拄杖为敷扬。",
        "dynasty": "宋",
        "collection_info": null
    },
    {
        "uuid": "7ec897e84418613a13161bd207cf9994",
        "title": "偈颂七十六首  其四五",
        "author": "释师观",
        "content": "上元佳节是今日，匝地普天星斗出。\n好向机先着眼看，莫教蹉过然灯佛。",
        "dynasty": "宋",
        "collection_info": null
    },
    {
        "uuid": "9f0f3586ea49b501567ebf7d1ac3af74",
        "title": "偈颂七十六首  其四六",
        "author": "释师观",
        "content": "伎俩有尽，我默无穷。\n达磨不识，眼瞎耳聋。",
        "dynasty": "宋",
        "collection_info": null
    },
    {
        "uuid": "34effd679ca4ba670c37ca9ddd772acb",
        "title": "偈颂七十六首  其四七",
        "author": "释师观",
        "content": "开眼见明，合眼见暗。\n开眼合眼，知而故犯。\n一毫头上现干坤，堪笑云门咦顾鑑。",
        "dynasty": "宋",
        "collection_info": null
    },
    {
        "uuid": "cf4196b5db500eb15039a76c3fce6e4b",
        "title": "偈颂七十六首  其四八",
        "author": "释师观",
        "content": "南泉水牯自天然，随分些些任变迁。\n长啸一声天地窄，了无佛法与人传。",
        "dynasty": "宋",
        "collection_info": null
    },
    {
        "uuid": "6765fcf56dd364bff42d5786c8ee330e",
        "title": "偈颂七十六首  其四九",
        "author": "释师观",
        "content": "秋风冷，秋桂香。\n秋露白，秋叶黄。\n秋蛩吟，声短长。\n此时景，有余光。\n便恁么去，正好吃棒。\n须知远烟浪，刖有好商量。",
        "dynasty": "宋",
        "collection_info": null
    },
    {
        "uuid": "8600c4655ad4890d8c134ab9af89521e",
        "title": "偈颂七十六首  其五○",
        "author": "释师观",
        "content": "今朝七月一，解夏半月日。\n摩挲拄杖子，笠头勤拂拭。\n狗子无佛性，一文也不直。",
        "dynasty": "宋",
        "collection_info": null
    },
    {
        "uuid": "b51e4f420d6ca4e339670748fd7da63a",
        "title": "偈颂七十六首  其五一",
        "author": "释师观",
        "content": "时节若至，其理自彰。\n一番新雨过，禾稻弄微黄。",
        "dynasty": "宋",
        "collection_info": null
    },
    {
        "uuid": "f41c14f9443c71b5bff21c77be32a757",
        "title": "偈颂七十六首  其五二",
        "author": "释师观",
        "content": "云门有一曲，腊月二十五。\n拍拍是令，全身裏许。\n阿呵呵，万像森罗齐作舞。",
        "dynasty": "宋",
        "collection_info": null
    },
    {
        "uuid": "d51277657cdba27a78a6255fc0ee669e",
        "title": "偈颂七十六首  其五三",
        "author": "释师观",
        "content": "梵志翻着袜，是人皆道错。\n宁可刺你眼，不可瘾我脚。\n莫莫，醍醐上味，翻成毒药。",
        "dynasty": "宋",
        "collection_info": null
    },
    {
        "uuid": "665b676b00aa78a23cdca4756a47ea60",
        "title": "偈颂七十六首  其五四",
        "author": "释师观",
        "content": "收麦纔了插秧来，终日忙忙安在哉。\n直下更无回避所，优钵罗花当处开。",
        "dynasty": "宋",
        "collection_info": null
    },
    {
        "uuid": "6befc71c6d015c20bd9928b6d448a2ef",
        "title": "偈颂七十六首  其五五",
        "author": "释师观",
        "content": "前念是凡，后念是圣。\n脱体无依，因邪打正。\n须弥顶上击金钟，七佛如来合掌听。",
        "dynasty": "宋",
        "collection_info": null
    },
    {
        "uuid": "6a252e9e84ae5b64eb327f54c03d984d",
        "title": "偈颂七十六首  其五六",
        "author": "释师观",
        "content": "万里无寸草，衲僧何处讨。\n蘸雪吃冬瓜，谁知滋味好。",
        "dynasty": "宋",
        "collection_info": null
    },
    {
        "uuid": "c76544f3aa12502c4a47e5dc540fe646",
        "title": "偈颂七十六首  其五七",
        "author": "释师观",
        "content": "挝动禾山鼓，吹起少林笛。\n当机觌面提，觌面当机疾。\n咄，一任风吹日炙。",
        "dynasty": "宋",
        "collection_info": null
    },
    {
        "uuid": "1574bed348f1e80744e3bfcd4abe8f75",
        "title": "偈颂七十六首  其五八",
        "author": "释师观",
        "content": "晷运推移，日南长至。\n自古自今，同天同地。\n灵山一会尚俨然，雷音堂中谈不二。",
        "dynasty": "宋",
        "collection_info": null
    },
    {
        "uuid": "46dbef2a6b031d57ac68ca43e6602ee3",
        "title": "偈颂七十六首  其五九",
        "author": "释师观",
        "content": "孤云野鹤，何天不飞。\n这一句子，同道方知。",
        "dynasty": "宋",
        "collection_info": null
    },
    {
        "uuid": "947feb86026943aa55bf6a67d023d5e5",
        "title": "偈颂七十六首  其六○",
        "author": "释师观",
        "content": "碍处非墙壁，通处没虚空。\n双关俱透彻，别是一家风。",
        "dynasty": "宋",
        "collection_info": null
    },
    {
        "uuid": "f3bbfb3543da6f5bd865c1ad05042f12",
        "title": "偈颂七十六首  其六一",
        "author": "释师观",
        "content": "葛公住此山，此山湛如蓝。\n只今何处去，犹自口喃喃。",
        "dynasty": "宋",
        "collection_info": null
    },
    {
        "uuid": "0fc00fb97264f6056803444780372054",
        "title": "偈颂七十六首  其六二",
        "author": "释师观",
        "content": "月已破五，年又过半。\n拄杖拈来，如何判断。\n百年三万六千日，也是秦时𨍏轹钻。",
        "dynasty": "宋",
        "collection_info": null
    },
    {
        "uuid": "6acee2ae2510b401091afcaa931e31e6",
        "title": "偈颂七十六首  其六三",
        "author": "释师观",
        "content": "此世不移动，彼世不改变。\n当处发生，随处灭尽。\n阿呵呵，见不见，秋风一阵来，落叶两三片。",
        "dynasty": "宋",
        "collection_info": null
    },
    {
        "uuid": "013cfb83ed2d3f1cb6223d190ae02f10",
        "title": "偈颂七十六首  其六四",
        "author": "释师观",
        "content": "问讯烧香，闲行静坐。\n与么分明，是箇什么。",
        "dynasty": "宋",
        "collection_info": null
    },
    {
        "uuid": "4c79ca00e5faf89d04dbb75d98c2cbe1",
        "title": "偈颂七十六首  其六五",
        "author": "释师观",
        "content": "一日不作，一日不食。\n木平搬土，石霜泥壁。\n洪山断足，仰山作息。\n澄翠门下，朝朝入室。\n如上所供，并皆诣实。",
        "dynasty": "宋",
        "collection_info": null
    },
    {
        "uuid": "655809db919142a83a1e527fcddcd110",
        "title": "偈颂七十六首  其六六",
        "author": "释师观",
        "content": "腊尽春至，头头显示。\n雪裏梅花，馨香扑鼻。\n认着依前还不是。",
        "dynasty": "宋",
        "collection_info": null
    },
    {
        "uuid": "60dde289607f4b9c53e13bf5fb587f82",
        "title": "偈颂七十六首  其六七",
        "author": "释师观",
        "content": "一九与二九，相逢不出手。\n因甚不出手，免见扬家丑。",
        "dynasty": "宋",
        "collection_info": null
    },
    {
        "uuid": "b871d8d3e209dae30805cc1950c7ddb8",
        "title": "偈颂七十六首  其六八",
        "author": "释师观",
        "content": "山奇水秀洞中天，与么分明知几年。\n左右逢源无限意，几人于此彻根源。",
        "dynasty": "宋",
        "collection_info": null
    },
    {
        "uuid": "e0a9e6ec0d06a296d77b47fe147ae5ba",
        "title": "偈颂七十六首  其六九",
        "author": "释师观",
        "content": "法法本来法，无法无非法。\n这箇是乌回拄杖子，那箇是本来法。",
        "dynasty": "宋",
        "collection_info": null
    },
    {
        "uuid": "29542984ed302ad9d1165ac45b6f3c11",
        "title": "偈颂七十六首  其七○",
        "author": "释师观",
        "content": "昨日入院，今朝设粥。\n斋罢吃茶，参前澡浴。\n箇是灵山亲付嘱。",
        "dynasty": "宋",
        "collection_info": null
    },
    {
        "uuid": "5b9a1917e0bc1627bae664020905ad5b",
        "title": "偈颂七十六首  其七一",
        "author": "释师观",
        "content": "朝朝相似，日日一般。\n年穷岁尽，尽底掀翻。\n依旧孟春犹寒。",
        "dynasty": "宋",
        "collection_info": null
    },
    {
        "uuid": "b762a917f65dd90246f3bdf5c05f9a35",
        "title": "偈颂七十六首  其七二",
        "author": "释师观",
        "content": "人笑鹁鸠拙，鹁鸠自不拙。\n两茎柴子上，一生打得彻。\n打刀须是并州铁。",
        "dynasty": "宋",
        "collection_info": null
    },
    {
        "uuid": "6f13b76132af035be3c5ab955edcb282",
        "title": "偈颂七十六首  其七三",
        "author": "释师观",
        "content": "今朝四月一，结夏又在即。\n若是到家人，日日是好日。",
        "dynasty": "宋",
        "collection_info": null
    },
    {
        "uuid": "8e2fc6d231a36c65ff5ebec3e2ed110a",
        "title": "偈颂七十六首  其七四",
        "author": "释师观",
        "content": "鹤立松梢月，鱼行水底天。\n风光都买尽，不费一文钱。\n须知此语无穷日，只恐沧溟有尽年。",
        "dynasty": "宋",
        "collection_info": null
    },
    {
        "uuid": "0f9b806d1a88b9c7c906ca651587391d",
        "title": "偈颂七十六首  其七五",
        "author": "释师观",
        "content": "今日十，昨日九。\n日来日往，阿谁知有。\n未了之人听一言，只这而今谁动口。",
        "dynasty": "宋",
        "collection_info": null
    },
    {
        "uuid": "143fd9952de4f196bcb04db744ba2977",
        "title": "偈颂七十六首  其七六",
        "author": "释师观",
        "content": "来时无踪，去时无迹。\n七十五年，青天霹雳。",
        "dynasty": "宋",
        "collection_info": null
    },
    {
        "uuid": "1b66d3073ec19437dc981954bd5d589a",
        "title": "颂古十七首  其一",
        "author": "释师观",
        "content": "指天指地，无处回避。\n瞿昙瞿昙，讨甚巴鼻。",
        "dynasty": "宋",
        "collection_info": null
    },
    {
        "uuid": "a97c98bec94e225fcde3be65261b55f4",
        "title": "颂古十七首  其二",
        "author": "释师观",
        "content": "青天霹雳，何处寻觅。\n一人传虚，万人传实。",
        "dynasty": "宋",
        "collection_info": null
    },
    {
        "uuid": "c93a7d2f58ee0a94ff2c51d37a765439",
        "title": "颂古十七首  其三",
        "author": "释师观",
        "content": "以此为津梁，赤体露堂堂。\n风光都买尽，当处是家乡。",
        "dynasty": "宋",
        "collection_info": null
    },
    {
        "uuid": "8c44a2894069c0f828872e3a97699cb9",
        "title": "颂古十七首  其四",
        "author": "释师观",
        "content": "青出于蓝，而青于蓝。\n坐筹帷幄，锻圣镕凡。",
        "dynasty": "宋",
        "collection_info": null
    },
    {
        "uuid": "928e5d36206bfda5a04ffcf8a538b305",
        "title": "颂古十七首  其五",
        "author": "释师观",
        "content": "伶利道人何处去，至今寻觅杳无踪。\n有时冷地思量着，不觉全身在碧峰。",
        "dynasty": "宋",
        "collection_info": null
    },
    {
        "uuid": "7b4ba3a8c48291dae18a588cab493956",
        "title": "颂古十七首  其六",
        "author": "释师观",
        "content": "张打油，李打油，不打浑身只打头。\n今朝有酒今朝醉，明日愁来明日愁。",
        "dynasty": "宋",
        "collection_info": null
    },
    {
        "uuid": "f0fdf5138c588cde2f4f5ab6f52f2304",
        "title": "颂古十七首  其七",
        "author": "释师观",
        "content": "傀儡棚头，全火祗候。\n明眼人前，一场漏逗。",
        "dynasty": "宋",
        "collection_info": null
    },
    {
        "uuid": "2059a3629cef1dddd4c0c280ffac6ab9",
        "title": "颂古十七首  其八",
        "author": "释师观",
        "content": "赵州唤作火，全身入荒草。\n我今不是渠，渠今正是我。",
        "dynasty": "宋",
        "collection_info": null
    },
    {
        "uuid": "b3ae47f8e091175080dc234c64e80351",
        "title": "颂古十七首  其九",
        "author": "释师观",
        "content": "出乎尔者返乎尔，箇裏那容说道理。\n蹈雪沽来酒倍香，就船买得鱼偏美。",
        "dynasty": "宋",
        "collection_info": null
    },
    {
        "uuid": "6e372389f4c653b15ebb99305e9dc481",
        "title": "颂古十七首  其一○",
        "author": "释师观",
        "content": "干坤独立，从者裏入。\n风吹不着，雨打不湿。",
        "dynasty": "宋",
        "collection_info": null
    },
    {
        "uuid": "a1b19806bf1d0465a58930c27ebc002e",
        "title": "颂古十七首  其一一",
        "author": "释师观",
        "content": "报慈一隔，描邈不得。\n大用现前，不存轨则。",
        "dynasty": "宋",
        "collection_info": null
    },
    {
        "uuid": "dbadcbe0e66dd55f4f18223a20c498cb",
        "title": "颂古十七首  其一二",
        "author": "释师观",
        "content": "腊月火烧山，毫髮不相瞒。\n佛手遮不得，人心似等闲。",
        "dynasty": "宋",
        "collection_info": null
    },
    {
        "uuid": "5c3a1f4b5cb2f541e69fefcb20ecabbe",
        "title": "颂古十七首  其一三",
        "author": "释师观",
        "content": "虚空迸裂，当处超越。\n堪笑云门，多这一橛。",
        "dynasty": "宋",
        "collection_info": null
    },
    {
        "uuid": "ba973f87b2076a6c12aac4cb656eb82e",
        "title": "颂古十七首  其一四",
        "author": "释师观",
        "content": "见成活许莫周遮，椎下分疎事转差。\n若是咬人狮子子，何须牙上更安牙。",
        "dynasty": "宋",
        "collection_info": null
    },
    {
        "uuid": "02fdef2186c934cf7f946af6694d3446",
        "title": "颂古十七首  其一五",
        "author": "释师观",
        "content": "不是风兮不是幡，入泥入水与人看。\n莫把是非来辨我，浮生穿凿不相干。",
        "dynasty": "宋",
        "collection_info": null
    },
    {
        "uuid": "1474f570ee3403364ed2716655eb35a0",
        "title": "颂古十七首  其一六",
        "author": "释师观",
        "content": "佛法王法，更无两样。\n直下一刀，未为谛当。",
        "dynasty": "宋",
        "collection_info": null
    },
    {
        "uuid": "80eaaab1fbb1bfc6e3d365f8ebe20051",
        "title": "颂古十七首  其一七",
        "author": "释师观",
        "content": "唇上碧斑宾豹博，舌头当的帝都丁。\n频呼小玉元无事，只要檀郎认得声。",
        "dynasty": "宋",
        "collection_info": null
    },
    {
        "uuid": "3709bd1db526bcdd299038a542cb6e75",
        "title": "三教赞",
        "author": "释师观",
        "content": "一即三，三即一，者一箇，讚不及。\n天人羣生类，皆承此恩力。",
        "dynasty": "宋",
        "collection_info": null
    },
    {
        "uuid": "7af22c6ecdb3b46f9d5e20f75457f74b",
        "title": "须菩提赞",
        "author": "释师观",
        "content": "老老大大，岩中宴坐。\n帝释雨花，见箇什么。",
        "dynasty": "宋",
        "collection_info": null
    },
    {
        "uuid": "01d720dd17f057f7fe2f724bbb0fef34",
        "title": "千手眼观音赞",
        "author": "释师观",
        "content": "通身是，遍身是，观世音，无尽意。\n愿以此功德，普及于一切。",
        "dynasty": "宋",
        "collection_info": null
    },
    {
        "uuid": "e41f37aeb65ddf7fa8f51a95eaa2fcde",
        "title": "达磨祖师赞",
        "author": "释师观",
        "content": "手提金锡，银山铁壁。\n对朕者谁，还云不识。\n透过玄关，青天白日。",
        "dynasty": "宋",
        "collection_info": null
    },
    {
        "uuid": "71dcd3a730c17aaa99dd2e0038491423",
        "title": "百丈和尚赞",
        "author": "释师观",
        "content": "独坐大雄峰，宗通说亦通。\n咄者老漆桶，不落有无中。",
        "dynasty": "宋",
        "collection_info": null
    },
    {
        "uuid": "b6b987629a6a5c86e24d1ce89019c5dd",
        "title": "黄檗和尚赞",
        "author": "释师观",
        "content": "一棒一条痕，一掴一掌血。\n杀人能活人，不传之妙诀。",
        "dynasty": "宋",
        "collection_info": null
    },
    {
        "uuid": "454fbdad309e817fab1749a1734ffde7",
        "title": "临济和尚赞",
        "author": "释师观",
        "content": "一喝当阳，寸丝不挂。\n挠括丛林，至今话欛。",
        "dynasty": "宋",
        "collection_info": null
    },
    {
        "uuid": "7a05555848f66dd2d35d509d9e00164b",
        "title": "雪峰真觉祖师赞",
        "author": "释师观",
        "content": "三到投子，九上洞山。\n鰲山成道，已是自瞒。\n阿呵呵，惹得虚名走世间。",
        "dynasty": "宋",
        "collection_info": null
    },
    {
        "uuid": "9bb2b0f77eb44944f9ca932b4cc9b974",
        "title": "禅人写师顶相求赞  其一",
        "author": "释师观",
        "content": "或处禅林，或居树下。\n或在僧房，或白衣舍。\n法惠写出如是观，单明张拙秀才话。",
        "dynasty": "宋",
        "collection_info": null
    },
    {
        "uuid": "e92e8bf7e4f915a1b98897ec5ee83dfa",
        "title": "禅人写师顶相求赞  其二",
        "author": "释师观",
        "content": "禅不参，道不学，箇样村僧唱喏也。\n错错，一段风光无处着。",
        "dynasty": "宋",
        "collection_info": null
    },
    {
        "uuid": "055321274360f06178ddc6e3e73e6d18",
        "title": "自赞",
        "author": "释师观",
        "content": "者村叟，能杰斗，踞胡床，一不守。\n临机拶着火星飞，惊起须弥颠倒走。",
        "dynasty": "宋",
        "collection_info": null
    },
    {
        "uuid": "21156cda8e6eaec9c7248c2d531939e1",
        "title": "信庵居士画月庵老衲月林顶相求赞",
        "author": "释师观",
        "content": "佛祖权衡，人天眼目。\n瞻之仰之，鼎分三足。\n休言六耳不同谋，断絃须是鸾胶续。",
        "dynasty": "宋",
        "collection_info": null
    },
    {
        "uuid": "f3c3f4f633d2201a3e1375efa6cd48e7",
        "title": "化佛五臟先被人偷了",
        "author": "释师观",
        "content": "古佛行藏识者稀，为人一着太孤危。\n蓦然撞着白拈贼，倒腹倾肠付与伊。",
        "dynasty": "宋",
        "collection_info": null
    },
    {
        "uuid": "e5f0a3d3e1cd204506664995860aa513",
        "title": "题中峰方丈",
        "author": "释师观",
        "content": "森森松竹耸中峰，八面玲珑眼界空。\n尽向石根寻马迹，谁人亲见道林翁。",
        "dynasty": "宋",
        "collection_info": null
    },
    {
        "uuid": "c1246363c132324edbad9c92966e0161",
        "title": "木鱼",
        "author": "释师观",
        "content": "敲空作响人皆听，听听之时非是声。\n海藏龙宫留不住，却来箇裏现全身。",
        "dynasty": "宋",
        "collection_info": null
    },
    {
        "uuid": "c6006dc6cbc50bf1f2e152b2bc4789ea",
        "title": "祖芳求僧",
        "author": "释师观",
        "content": "要得联芳继祖灯，直须发愤效卢能。\n三更月下传衣钵，惊动黄梅七百僧。",
        "dynasty": "宋",
        "collection_info": null
    },
    {
        "uuid": "792146abaefd2a2bfa98a3114a9ccfd2",
        "title": "干帘席",
        "author": "释师观",
        "content": "捲起帘来见天下，千古丛林作话欛。\n承天今日再堤撕，一段风光无缝罅。",
        "dynasty": "宋",
        "collection_info": null
    },
    {
        "uuid": "2bfb8c634d5210ae59495a6834f3e80b",
        "title": "和蒋御带荐閤中三偈  其一",
        "author": "释师观",
        "content": "威音那畔绝安排，箇裏何曾有去来。\n如是住而无所住，摩酰眼向顶门开。",
        "dynasty": "宋",
        "collection_info": null
    },
    {
        "uuid": "80887137b1cb96294cd2eb4736c87983",
        "title": "和蒋御带荐閤中三偈  其二",
        "author": "释师观",
        "content": "唯凭者箇荐严妻，借路经过般若池。\n撒手那边无避处，大洋海裏火星飞。",
        "dynasty": "宋",
        "collection_info": null
    },
    {
        "uuid": "b89957401919f755da3418b74b76ce44",
        "title": "和蒋御带荐閤中三偈  其三",
        "author": "释师观",
        "content": "威风凛凛实难栖，正是灵山受记时。\n老倒月林无别说，非心非佛总非非。",
        "dynasty": "宋",
        "collection_info": null
    },
    {
        "uuid": "49beeea2196d55c52fd539cfc2c04e25",
        "title": "辞李大谏再住万寿",
        "author": "释师观",
        "content": "年来老倒觉痴顽，振作丛林岂等闲。\n珍重贤侯休更问，且容懒散卧云间。",
        "dynasty": "宋",
        "collection_info": null
    },
    {
        "uuid": "4407f1821487a177e3f24ed7743d5dbd",
        "title": "灵岩金钵堂化长明灯",
        "author": "释师观",
        "content": "龙潭吹灭纸烛，真箇人天眼目。\n举似庞公点头，祖祖灯灯相续。",
        "dynasty": "宋",
        "collection_info": null
    },
    {
        "uuid": "cd34e1f9d50daf073702ffd138c7abaa",
        "title": "上伯井亭",
        "author": "释师观",
        "content": "曹源一滴水，散作人间瑞。\n茫茫宇宙中，几箇知惭愧。",
        "dynasty": "宋",
        "collection_info": null
    },
    {
        "uuid": "d0f0a10b6f670b1ec7d5ad96de102725",
        "title": "童子求颂",
        "author": "释师观",
        "content": "山童山童，叉手当胸。\n高低普应，常在其中。",
        "dynasty": "宋",
        "collection_info": null
    },
    {
        "uuid": "92c7364b1dcb80ddf6b728af1ec4064c",
        "title": "惺惺石",
        "author": "释师观",
        "content": "惺惺石上坐频呼，绝后依前又再苏。\n自古自今无变异，直教觑着眼睛枯。",
        "dynasty": "宋",
        "collection_info": null
    },
    {
        "uuid": "d567652d54c4634a5ff40528fe4f56d0",
        "title": "颂古三十三首  其一",
        "author": "释师观",
        "content": "月上女曾与么去，我今亦依如是住。\n明明今古不曾藏，一点灵光常独露。",
        "dynasty": "宋",
        "collection_info": null
    },
    {
        "uuid": "630b98e48dd8a02302a4bc54f102e4ab",
        "title": "颂古三十三首  其二",
        "author": "释师观",
        "content": "以手策起眉毛，千圣从来不识。\n一会灵山俨然，说甚今朝昨日。",
        "dynasty": "宋",
        "collection_info": null
    },
    {
        "uuid": "8675d7cc7ad405bc205543f07ccbc6b6",
        "title": "颂古三十三首  其三",
        "author": "释师观",
        "content": "不属内外与中间，纔落思惟入魔境。\n大丈夫儿不自欺，翻身坐断毗卢顶。",
        "dynasty": "宋",
        "collection_info": null
    },
    {
        "uuid": "ade8cba93ff68953198998149a966f31",
        "title": "颂古三十三首  其四",
        "author": "释师观",
        "content": "红日杲杲，切忌寻讨。\n拈得便用，无非是宝。\n郑州梨，青州枣，大抵还他出处好。",
        "dynasty": "宋",
        "collection_info": null
    },
    {
        "uuid": "90d9fb376421604b7dc55e0c3a2795bb",
        "title": "颂古三十三首  其五",
        "author": "释师观",
        "content": "汉既不管，秦亦不收。\n人平不语，水平不流。",
        "dynasty": "宋",
        "collection_info": null
    },
    {
        "uuid": "401f8c878ad145fb8c7f7ed43ef03fa3",
        "title": "颂古三十三首  其六",
        "author": "释师观",
        "content": "弟应兄呼画不成，谁人肯向裏头行。\n自从家破人亡后，直至如今事转生。",
        "dynasty": "宋",
        "collection_info": null
    },
    {
        "uuid": "f6398a423dc35869e724769d2f87462f",
        "title": "颂古三十三首  其七",
        "author": "释师观",
        "content": "用处天然别，更不落思惟。\n山河并大地，全露法王机。",
        "dynasty": "宋",
        "collection_info": null
    },
    {
        "uuid": "3f143484915453f65359a53d22f72dcf",
        "title": "颂古三十三首  其八",
        "author": "释师观",
        "content": "全提正令，高低普应。\n三应三呼，谛听谛听。",
        "dynasty": "宋",
        "collection_info": null
    },
    {
        "uuid": "171b9afca0aef47a952b7af13e17fc76",
        "title": "颂古三十三首  其九",
        "author": "释师观",
        "content": "自从胡乱后，更不少盐醤。\n开口便见胆，岂在语言上。",
        "dynasty": "宋",
        "collection_info": null
    },
    {
        "uuid": "465c7721e9bd150ff3c3229b5c979745",
        "title": "颂古三十三首  其一○",
        "author": "释师观",
        "content": "百丈卷席，马祖升堂。\n作么作么，验尽当行。",
        "dynasty": "宋",
        "collection_info": null
    },
    {
        "uuid": "0b38e73cc8ffd05f1c9ac0457a738ce2",
        "title": "颂古三十三首  其一一",
        "author": "释师观",
        "content": "分明与么无无无，释迦弥勒是他奴。\n茫茫宇宙人无数，几个男儿是丈夫。",
        "dynasty": "宋",
        "collection_info": null
    },
    {
        "uuid": "7580aa774d024d12cb51182d1292eceb",
        "title": "颂古三十三首  其一二",
        "author": "释师观",
        "content": "不落不昧，东倒西擂。\n铁壁银山，一时粉碎。\n不昧不落，且无造作。\n诚哉是言，不从人学。",
        "dynasty": "宋",
        "collection_info": null
    },
    {
        "uuid": "4c05dbf0b0892b0a45f07d2595bbd72d",
        "title": "颂古三十三首  其一三",
        "author": "释师观",
        "content": "突出难辨辨得出，师子翻身师子窟。\n哮吼一声天地空，惊起须弥高突兀。",
        "dynasty": "宋",
        "collection_info": null
    },
    {
        "uuid": "3be33d7ff066cbe239a7a976f0f62d0b",
        "title": "颂古三十三首  其一四",
        "author": "释师观",
        "content": "未审魂灵往那方，无栖泊处露堂堂。\n水向石边流出冷，风从花裏过来香。",
        "dynasty": "宋",
        "collection_info": null
    },
    {
        "uuid": "a45f90fa77936cce9ebf661fdab8226e",
        "title": "颂古三十三首  其一五",
        "author": "释师观",
        "content": "如何是佛，更莫别求。\n相随来也，四大部洲。",
        "dynasty": "宋",
        "collection_info": null
    },
    {
        "uuid": "b8167938bbae8a10dc424fe0dca1a727",
        "title": "颂古三十三首  其一六",
        "author": "释师观",
        "content": "叉手进前，寂子不会。\n杀人活人，好箇三昧。\n这般阿师，丛林殃害。\n白云尽处是青山，行人更在青山外。",
        "dynasty": "宋",
        "collection_info": null
    },
    {
        "uuid": "ca8bf068fc3e795a71a08d76f7b73b48",
        "title": "颂古三十三首  其一七",
        "author": "释师观",
        "content": "大唐国裏无禅师，独弄单提见也无。\n茫茫宇宙人无数，几箇男儿是丈夫。",
        "dynasty": "宋",
        "collection_info": null
    },
    {
        "uuid": "fc3aece349b999f4bbb5c344ad1c056b",
        "title": "颂古三十三首  其一八",
        "author": "释师观",
        "content": "真佛屋裏坐，开口成话堕。\n幸自可怜生，教我说甚么。",
        "dynasty": "宋",
        "collection_info": null
    },
    {
        "uuid": "686b0305e1975c05b8e0b0e55989dee7",
        "title": "颂古三十三首  其一九",
        "author": "释师观",
        "content": "如何是佛殿裏底，世出世间难可比。\n万国同歌河海清，稽首拜手元是你。",
        "dynasty": "宋",
        "collection_info": null
    },
    {
        "uuid": "f90fd3618440f2692ec7efc472e193fc",
        "title": "颂古三十三首  其二○",
        "author": "释师观",
        "content": "吃粥了也洗钵盂，已是分明说向渠。\n有时冷地思量着，点铁成金举世无。",
        "dynasty": "宋",
        "collection_info": null
    },
    {
        "uuid": "6342986d6f702cbbd9d87bfae65965e8",
        "title": "颂古三十三首  其二一",
        "author": "释师观",
        "content": "拈得便用，胡麻厮缴。\n冷地看来，知恩者少。",
        "dynasty": "宋",
        "collection_info": null
    },
    {
        "uuid": "19cc92a69f49039ab0c3e13208130781",
        "title": "颂古三十三首  其二二",
        "author": "释师观",
        "content": "一着高一着，一步阔一步。\n五百年间生，指出这条路。\n这条路，十圣三贤皆罔措。",
        "dynasty": "宋",
        "collection_info": null
    },
    {
        "uuid": "61217e41041d3856be44f855711339cc",
        "title": "颂古三十三首  其二三",
        "author": "释师观",
        "content": "非男女相末山主，今古堂堂常独露。\n常独露兮见也么，清声藉藉播寰宇。",
        "dynasty": "宋",
        "collection_info": null
    },
    {
        "uuid": "3db74f903af8527203153c5b5206e2ca",
        "title": "颂古三十三首  其二四",
        "author": "释师观",
        "content": "香严上树，住住住住。\n拟问如何，葛藤露布。",
        "dynasty": "宋",
        "collection_info": null
    },
    {
        "uuid": "8ada8fb18dc16a071724985be1c5f402",
        "title": "颂古三十三首  其二五",
        "author": "释师观",
        "content": "前三三与后三三，不可承当不可参。\n更问清凉多少众，月移松影落寒潭。",
        "dynasty": "宋",
        "collection_info": null
    },
    {
        "uuid": "cbc88f2c25374aa32326e7478e4b2718",
        "title": "颂古三十三首  其二六",
        "author": "释师观",
        "content": "堕落眉鬚不得塔，三文使尽见分疎。\n无端大岭重饶舌，数丈龟毛举世无。",
        "dynasty": "宋",
        "collection_info": null
    },
    {
        "uuid": "53f99804002f89856fed164a8403e13e",
        "title": "颂古三十三首  其二七",
        "author": "释师观",
        "content": "日裏看山好，好在什么处。\n要见老云门，不落第二句。",
        "dynasty": "宋",
        "collection_info": null
    },
    {
        "uuid": "27754b3f373c292cea7bc17dd472a971",
        "title": "颂古三十三首  其二八",
        "author": "释师观",
        "content": "一字入公门，九牛拔不出。\n咄这野狐精，鼻孔都打失。",
        "dynasty": "宋",
        "collection_info": null
    },
    {
        "uuid": "d1f12ecffb5b5e5d2d081daa5d2d3899",
        "title": "颂古三十三首  其二九",
        "author": "释师观",
        "content": "要箇无禅底国师，纔涉毫芒便取诛。\n堪笑这僧垂手处，道无便见有偏枯。",
        "dynasty": "宋",
        "collection_info": null
    },
    {
        "uuid": "0aab5de8e695c346f39a411bb4f2a871",
        "title": "颂古三十三首  其三○",
        "author": "释师观",
        "content": "来说是非者，便是是非人。\n诚哉是言也，弄物不知名。",
        "dynasty": "宋",
        "collection_info": null
    },
    {
        "uuid": "b56c68e665bb99c7024f59ed8c539d1c",
        "title": "颂古三十三首  其三一",
        "author": "释师观",
        "content": "牛过窗櫺，错为安名。\n大唐国裏，不见一人。",
        "dynasty": "宋",
        "collection_info": null
    },
    {
        "uuid": "179f3a45d0bdcc99a189eef1b30987c8",
        "title": "颂古三十三首  其三二",
        "author": "释师观",
        "content": "馿放三千，马放八百。\n透过重关，未为英杰。",
        "dynasty": "宋",
        "collection_info": null
    },
    {
        "uuid": "698850e8c30f7b17216d3b2ef4b43f84",
        "title": "颂古三十三首  其三三",
        "author": "释师观",
        "content": "海神知贵不知价，留与人间光照夜。\n碧眼胡僧笑点头，谁知用处无缝罅。",
        "dynasty": "宋",
        "collection_info": null
    }
]