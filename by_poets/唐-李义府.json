[
    {
        "uuid": "452860a4231790c660e8e5e42a02795c",
        "title": "杂曲歌辞 堂堂 一",
        "author": "李义府",
        "content": "镂月成歌扇，裁云作舞衣。\n自怜回雪影，好取洛川归。",
        "dynasty": "唐",
        "collection_info": null
    },
    {
        "uuid": "a44d91104f5205e51631bffccee5b833",
        "title": "杂曲歌辞 堂堂 二",
        "author": "李义府",
        "content": "懒正鸳鸯被，羞褰玳瑁床。\n春风别有意，密处也寻香。",
        "dynasty": "唐",
        "collection_info": null
    },
    {
        "uuid": "1585b27461c96c89f91003636d1a969c",
        "title": "和边城秋气早",
        "author": "李义府",
        "content": "金微凝素节，玉律应清葭。\n边马秋声急，征鸿晓阵斜。\n关树凋凉叶，塞草落寒花。\n雾暗长川景，云昏大漠沙。\n溪深路难越，川平望超忽。\n极望断烟飘，遥落惊蓬没。\n霜结龙城吹，水照龟林月。\n日色夏犹冷，霜华春未歇。\n睿作高紫宸，分明映玄阙。",
        "dynasty": "唐",
        "collection_info": null
    },
    {
        "uuid": "283226ebb9f0010f4034b2439cc53918",
        "title": "招谕有怀赠同行人",
        "author": "李义府",
        "content": "远游冒艰阻，深入劳存谕。\n春去辞国门，秋还在边戍。\n轩车行未返，节序催难驻。\n陌上悲转蓬，园中想芳树。\n蜀山自纷纠，岷水恆奔注。\n临泛多苦怀，登攀寡欢趣。\n永夕飞淫雨，崇朝蒸毒雾。\n不求绥岭桃，宁美邛乡蒟。\n白狼行欲静，骢马何常驱。\n愿接轺斾尘，联翩东北骛。",
        "dynasty": "唐",
        "collection_info": null
    },
    {
        "uuid": "44a72c2488e2e5f1115b6ad8f56e5497",
        "title": "宣正殿芝草",
        "author": "李义府",
        "content": "明王敦孝感，宝殿秀灵芝。\n色带朝阳净，光涵雨露滋。\n且标宣德重，更引国恩施。\n圣祚今无限，微臣乐未移。",
        "dynasty": "唐",
        "collection_info": null
    },
    {
        "uuid": "7494295936eccb75dafd34ebfbd4e29c",
        "title": "咏鹦鹉",
        "author": "李义府",
        "content": "牵弋辞重海，触网去层峦。\n戢翼雕笼际，延思彩霞端。\n慕侣朝声切，离羣夜影寒。\n能言殊可贵，相助忆长安。",
        "dynasty": "唐",
        "collection_info": null
    },
    {
        "uuid": "33fe10399d8c0034d2e3c3328cb3d72c",
        "title": "在巂州遥敍封禅",
        "author": "李义府",
        "content": "天齐标巨镇，日观启崇朝。\n岧嶤临渤澥，隐嶙控河沂。\n眺迥分吴乘，凌高属汉祠。\n建岳诚为长，升功谅在兹。\n帝猷符广运，玄范畅文思。\n飞声总地络，腾化抚干维。\n瑞策开珍凤，祯图荐宝龟。\n创封超昔夏，修禅掩前姬。\n东后方肆觐，西都导六师。\n肃驾移星苑，扬罕驭风司。\n沸鼓喧平陆，凝跸静通逵。\n汶阳驰月羽，蒙阴警电麾。\n岩花飘曙辇，峰叶荡春旗。\n石闾环藻卫，金坛映黼帷。\n仙阶溢秘秬，灵检耀祥芝。\n张乐分韶濩，观礼纵华夷。\n佳气浮丹谷，荣光泛绿坻。\n三始贻遐贶，万岁受重釐。\n菲质陶恩奖，趋迹奉轩墀。\n触网沦幽裔，乘徼限明时。\n周南昔已叹，邛西今復悲。",
        "dynasty": "唐",
        "collection_info": null
    },
    {
        "uuid": "63bd97554156021a789c4a0afde09fa7",
        "title": "堂堂词二首 一",
        "author": "李义府",
        "content": "镂月成歌扇，裁云作舞衣。\n自怜迴雪影，好取洛川归。",
        "dynasty": "唐",
        "collection_info": null
    },
    {
        "uuid": "6b7734555572ee8ffc03f44339eb0cfc",
        "title": "堂堂词二首 二",
        "author": "李义府",
        "content": "懒整鸳鸯被，羞褰玳瑁床。\n春风别有意，密处也寻香。",
        "dynasty": "唐",
        "collection_info": null
    },
    {
        "uuid": "9333afd0713655dd3dd11169195432e9",
        "title": "咏乌",
        "author": "李义府",
        "content": "日裏扬朝彩，琴中伴夜啼。\n上林如许树，不借一枝栖。",
        "dynasty": "唐",
        "collection_info": null
    },
    {
        "uuid": "8b96cc2325e99b2c635f4e156d3cccd2",
        "title": "杂曲歌辞：堂堂",
        "author": "李义府",
        "content": "镂月成歌扇，裁云作舞衣。\n自怜回雪影，好取洛川归。\n懒正鸳鸯被，羞褰玳瑁床。\n春风别有意，密处也寻香。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "uuid": "1b8bf69c19a054114b9d15524e3fed70",
        "title": "杂曲歌辞：堂堂",
        "author": "李义府",
        "content": "堂堂复堂堂，红脱梅灰香。\n十年粉蠹生画梁，华清源中iJ石汤，裴回百凤随君王。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "uuid": "be5e617373807faffafe8e3fc63b3067",
        "title": "招谕有怀赠同行人",
        "author": "李义府",
        "content": "远游冒艰阻，深入劳存谕。\n春去辞国门，秋还在边戍。\n轩车行未返，节序催难驻。\n陌上悲转蓬，园中想芳树。\n蜀山自纷纠，岷水恒奔注。\n临泛多苦怀，登攀寡欢趣。\n永夕飞淫雨，崇朝蒸毒雾。\n不求绥岭桃，宁美邛乡蒟。\n白狼行欲静，骢马何常驱。\n愿接轺旆尘，联翩东北骛。",
        "dynasty": "唐",
        "collection_info": {
            "collection": "御定全唐诗",
            "volume": "卷三十五"
        }
    },
    {
        "uuid": "7c60c437c8925675a5f0697167e4a8d2",
        "title": "咏鹦鹉",
        "author": "李义府",
        "content": "牵弋辞重海，触网去层峦。\n戢翼雕笼际，延思彩霞端。\n慕侣朝声切，离群夜影寒。\n能言殊可贵，相助忆长安。",
        "dynasty": "唐",
        "collection_info": {
            "collection": "御定全唐诗",
            "volume": "卷三十五"
        }
    },
    {
        "uuid": "bb5400a76d3e8a7cbb92b41ce7cbb0f0",
        "title": "在巂州遥叙封禅",
        "author": "李义府",
        "content": "天齐标巨镇，日观启崇期。\n岧峣临渤澥，隐嶙控河沂。\n眺迥分吴乘，凌高属汉祠。\n建岳诚为长，升功谅在兹。\n帝猷符广运，玄范畅文思。\n飞声总地络，腾化抚干维。\n瑞策开珍凤，祯图荐宝龟。\n创封超昔夏，修禅掩前姬。\n东后方肆觐，西都导六师。\n肃驾移星苑，扬罕驭风司。\n沸鼓喧平陆，凝跸静通逵。\n汶阳驰月羽，蒙阴警电麾。\n岩花飘曙辇，峰叶荡春旗。\n石闾环藻卫，金坛映黼帷。\n仙阶溢秘秬，灵检耀祥芝。\n张乐分韶濩，观礼纵华夷。\n佳气浮丹谷，荣光泛绿坻。\n三始贻遐贶，万岁受重厘。\n菲质陶恩奖，趋迹奉轩墀。\n触网沦幽裔，乘徼限明时。\n周南昔已叹，邛西今复悲。",
        "dynasty": "唐",
        "collection_info": {
            "collection": "御定全唐诗",
            "volume": "卷三十五"
        }
    },
    {
        "uuid": "f323c8c30a80eda739f72dd6f8a8ef38",
        "title": "堂堂词二首",
        "author": "李义府",
        "content": "镂月成歌扇，裁云作舞衣。\n自怜回雪影，好取洛川归。\n懒整鸳鸯被，羞褰玳瑁床。\n春风别有意，密处也寻香。",
        "dynasty": "唐",
        "collection_info": {
            "collection": "御定全唐诗",
            "volume": "卷三十五"
        }
    }
]