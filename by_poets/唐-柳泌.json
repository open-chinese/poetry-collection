[
    {
        "title": "玉清行",
        "author": "柳泌",
        "content": "遥遥寒冬时，萧萧蹑太无。\n仰望蘂宫殿，横天临不虚。\n下看白日流，上造真皇居。\n西牖日门开，南衢星宿疎。\n王母来瑶池，庆云拥琼轝。\n嵬峩丹凤冠，摇曳紫霞裾。\n照彻圣姿严，飘飖神步徐。\n仙郎执玉节，侍女捧金书。\n灵香散彩烟，北阙路軿阗。\n龙马行无迹，歌钟声沸天。\n驭风升宝坐，郁景晏华筵。\n妙奏三春曲，高罗万古仙。\n七珍飞满坐，九液酌如泉。\n灵佩垂轩下，旗旛列帐前。\n狮麟威赫赫，鸾凤影翩翩。\n顾盼乃须臾，已是数千年。",
        "dynasty": "唐",
        "collection_info": null
    },
    {
        "title": "琼台",
        "author": "柳泌",
        "content": "崖壁盘空天路回，白云行尽见琼台。\n洞门黯黯阴云闭，金阙曈曈日殿开。",
        "dynasty": "唐",
        "collection_info": null
    },
    {
        "title": "玉清行",
        "author": "柳泌",
        "content": "遥遥寒冬时，萧萧蹑太无。仰望蕊宫殿，横天临不虚。\n下看白日流，上造真皇居。西牖日门开，南衢星宿疏。\n王母来瑶池，庆云拥琼舆。嵬峨丹凤冠，摇曳紫霞裾。\n照彻圣姿严，飘飖神步徐。仙郎执玉节，侍女捧金书。\n灵香散彩烟，北阙路輧阗。龙马行无迹，歌钟声沸天。\n驭风升宝座，郁景晏华筵。妙奏三春曲，高罗万古仙。\n七珍飞满座，九液酌如泉。灵佩垂轩下，旗幡列帐前。\n狮麟威赫赫，鸾凤影翩翩。顾盼乃须臾，已是数千年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零五"
        }
    }
]