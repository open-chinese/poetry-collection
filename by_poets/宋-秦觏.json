[
    {
        "uuid": "358e4499cf00dbf2d7aef9cc6d24d279",
        "title": "赠王直方",
        "author": "秦觏",
        "content": "不到王家近十年，子猷风韵亦依然。\n旧时朋友今何在，别后新诗谁与传。",
        "dynasty": "宋",
        "collection_info": null
    },
    {
        "uuid": "e47ce1c8dbbdbbcd3f12db8fa4a9cec7",
        "title": "呈东坡",
        "author": "秦觏",
        "content": "十里荷花菡萏初，我公初置有西湖。\n欲将公事湖中了，见说官閒事已无。",
        "dynasty": "宋",
        "collection_info": null
    },
    {
        "uuid": "f7010e8b7e15c8379d26ba417759b775",
        "title": "和王直方夜坐",
        "author": "秦觏",
        "content": "帏幔高深夜漏长，颇从诗酒傲冰霜。\n烛花渐暗人初睡，金兽无烟却有香。",
        "dynasty": "宋",
        "collection_info": null
    }
]