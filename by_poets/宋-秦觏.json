[
    {
        "uuid": "6004845ab6d9468dbc6146c8eee2bb7c",
        "title": "赠王直方",
        "author": "秦觏",
        "content": "不到王家近十年，子猷风韵亦依然。\n旧时朋友今何在，别后新诗谁与传。",
        "dynasty": "宋",
        "collection_info": null
    },
    {
        "uuid": "0a0f2fc92f192265d78fb653de4183cd",
        "title": "呈东坡",
        "author": "秦觏",
        "content": "十里荷花菡萏初，我公初置有西湖。\n欲将公事湖中了，见说官閒事已无。",
        "dynasty": "宋",
        "collection_info": null
    },
    {
        "uuid": "ddeebebd2a73d64323b528e96b36c791",
        "title": "和王直方夜坐",
        "author": "秦觏",
        "content": "帏幔高深夜漏长，颇从诗酒傲冰霜。\n烛花渐暗人初睡，金兽无烟却有香。",
        "dynasty": "宋",
        "collection_info": null
    }
]