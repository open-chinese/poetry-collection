[
    {
        "title": "鹧鸪天 借问枝头昨夜春",
        "author": "石耆翁",
        "content": "借问枝头昨夜春。\n已传消息到柴门。\n频看秀色无多艳，拖得清香不见痕。\n山矗矗，水粼粼。\n村南村北冷销魂。\n人间不识春风面，羞见瑶台破月明。",
        "dynasty": "宋",
        "collection_info": null
    },
    {
        "title": "蝶恋花 半夜六龙飞海峤",
        "author": "石耆翁",
        "content": "半夜六龙飞海峤。\n滉漾鳌波，露出珊瑚小。\n玉粉枝头春意早。\n东风未绿瀛洲草。\n姑射仙人真窃窕。\n净练明妆，如伴商岩老。\n梦入水云闲缥缈。\n一楼明月千山晓。",
        "dynasty": "宋",
        "collection_info": null
    }
]