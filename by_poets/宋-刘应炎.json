[
    {
        "uuid": "1351bd69e54ab1f02e23600cb4d25707",
        "title": "悲歌",
        "author": "刘应炎",
        "content": "悲矣乎，杞人之忧兮天莫支，权臣秉钧兮社稷危。\n外夷相侵民流离，大厦将倾谁设施。\n悲矣乎，吾将抱徐衍之石兮，歌箕子之黍离。",
        "dynasty": "宋",
        "collection_info": null
    },
    {
        "uuid": "d068139bb80e2a9ec9bce04bdd877170",
        "title": "笑歌",
        "author": "刘应炎",
        "content": "笑矣乎，冰山之高兮不可恃，炙手之热兮有时已。\n幕燕釜鱼门如市，归去来兮寻栗里。\n笑矣乎，孤松可抚菊可餐，浮云富贵过眼矣。",
        "dynasty": "宋",
        "collection_info": null
    }
]