[
    {
        "title": "襄阳",
        "author": "贾黯",
        "content": "带水依山一万家，襄阳自古富豪奢。\n北轩二月回头望，红日连城尽是花。",
        "dynasty": "宋",
        "collection_info": null
    },
    {
        "title": "重建羊侯祠和王原叔句",
        "author": "贾黯",
        "content": "古郡襄水阳，群山绕郛郭。\n其间岘首者，羊公最所乐。\n登临见洲渚，气象真磅礴。\n公乎既已没，高碑此镵凿。\n庙食有遗像，当时盛丹雘。\n到今仅千载，碑庙皆颓落。\n乔木荒榛间，庙址存依约。\n碑倒石屡易，文字免缺错。\n我侯至之初，亭庙皆新作。\n为诗道其意，风化思所託。\n侯慕羊公心，仁政及物博。\n将见襄阳治，与古相侔若。",
        "dynasty": "宋",
        "collection_info": null
    }
]