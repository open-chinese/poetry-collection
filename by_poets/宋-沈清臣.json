[
    {
        "uuid": "ec5de24efbf8fbd53cb2a33625aa5077",
        "title": "游道场山",
        "author": "沈清臣",
        "content": "松篁十里绿成溪，短短篮舆入翠微。\n回首青山已成迹，陇头犹见白云飞。",
        "dynasty": "宋",
        "collection_info": null
    },
    {
        "uuid": "ba884c5f255f8a9261f7d1aeb3753fd2",
        "title": "严滩怀古",
        "author": "沈清臣",
        "content": "桐庐之山屹如址，桐江之水清见底。\n间关万里却归来，依旧此山如此水。\n子陵一节寿汉脉，名与高山俱不死。\n惜无陋巷为邦学，礼乐不闻古人耳。",
        "dynasty": "宋",
        "collection_info": null
    },
    {
        "uuid": "9a3acce7e1f61ba0101ed52223ac7189",
        "title": "浣花亭",
        "author": "沈清臣",
        "content": "亭近城隈瞰古塘，数行官柳间羣芳。\n沿堤草色连云色，隔岸山光映水光。\n竹影日筛华径邃，桂花风畅画桥香。\n他年木拱垂阴合，还有邦人戒剪棠。",
        "dynasty": "宋",
        "collection_info": null
    }
]