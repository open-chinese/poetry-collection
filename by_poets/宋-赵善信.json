[
    {
        "uuid": "136253b2db1f896905e7aeca13d3becc",
        "title": "南郊即景",
        "author": "赵善信",
        "content": "胜日觅芳行，白云朝露湿。\n沙头人过频，桥底湍流急。\n花在隔篱明，鹃于高树泣。\n青帘沽酒家，和气春风集。",
        "dynasty": "宋",
        "collection_info": null
    },
    {
        "uuid": "6d30833868f14341dc27e664d513185f",
        "title": "步月池",
        "author": "赵善信",
        "content": "灯火黄昏尽，无家不掩门。\n为看桥上月，印破水中云。\n树影纵横见，蛙声杂沓闻。\n幽人思正苦，独坐更难论。",
        "dynasty": "宋",
        "collection_info": null
    },
    {
        "uuid": "f5b32c3543baf3c41563d0a16605c414",
        "title": "车辂院书怀",
        "author": "赵善信",
        "content": "地僻人稀到，兀然对百楼。\n墨花香入砚，诗草色倾瓯。\n昼迥抛书睡，雨余着屐游。\n还须期报主，檀爇紫云浮。",
        "dynasty": "宋",
        "collection_info": null
    }
]