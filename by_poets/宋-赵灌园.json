[
    {
        "uuid": "cb71088e480244f1dae66d73253d5cff",
        "title": "满江红 看尽公卿",
        "author": "赵灌园",
        "content": "看尽公卿，都输与、云山居士。\n肯掉了、龙章金印，归来闾里。\n云染笔头成五色，山来胸次堆空翠。\n更结庐、近在白鸥边，弄烟水。\n祗恐怕，明天子。\n黄纸唤，先生起。\n教依前插脚，孔鸾丛里。\n岩壑烟沙真作戏，貂蝉衮绣从兹始。\n酌凤凰、池沼九天浆，三千岁。",
        "dynasty": "宋",
        "collection_info": null
    }
]