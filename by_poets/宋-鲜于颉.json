[
    {
        "uuid": "41d979fe177d899ceea83e87917ba8c5",
        "title": "灵岩",
        "author": "鲜于颉",
        "content": "松门十里苍山曲，宫殿参差倚岩腹。\n盘盘一径入云中，又登绝顶最高峰。\n石壁苍然起秋色，远溪深处时闻钟。\n磴道崎危达岩下，几派清泉在涧泻。\n月色朦胧出远山，忽惊星斗在檐前。\n倦客游来不知返，清光皎皎严霜寒。\n一出禅林復回顾，白云已满山头路。",
        "dynasty": "宋",
        "collection_info": null
    }
]