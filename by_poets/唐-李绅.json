[
    {
        "uuid": "c53a06b8d85f7c70c05ee6751b27dc17",
        "title": "南梁行",
        "author": "李绅",
        "content": "江城郁郁春草长，悠悠汉水浮青光。\n杂英飞尽空昼景，绿杨重阴官舍静。\n此时醉客纵横书，公言可荐承明庐。\n青天诏下宠光至，颁籍金闺征石渠。\n秭归山路烟岚隔，山木幽深晚花拆。\n涧底红光夺火燃，摇风扇毒愁行客。\n杜鹃啼咽花亦殷，声悲绝艳连空山。\n斜阳瞥映浅深树，云雨翻迷崖谷间。\n山鸡锦质矜毛羽，透竹穿萝命俦侣。\n乔木幽溪上下同，雄雌不惑飞栖处。\n望秦峰迴过商颜，浪迭云堆万簇山。\n行尽杳冥青嶂外，九重钟漏紫霄间。\n元和列侍明光殿，谏草初焚市朝变。\n北阙趋承半隙尘，南梁笑客皆飞霰。\n追思感叹却昏迷，霜鬓愁吟到晓鸡。\n故箧岁深开断简，秋堂月曙掩遗题。\n呜呜晓角霞辉粲，抚劒当应一长叹。\n刍狗无由学圣贤，空持感激终昏旦。",
        "dynasty": "唐",
        "collection_info": null
    },
    {
        "uuid": "e109c71493f8d117b33333de635ce7d2",
        "title": "趋翰苑遭诬构四十六韵",
        "author": "李绅",
        "content": "九五当干德，三千应瑞符。\n纂尧昌圣历，宗禹盛丕图。\n画象垂新令，消兵易旧谟。\n选贤方去智，招谏忽升愚。\n大乐调元气，神功运化垆。\n脱鳞超沆瀣，翻翼集蓬壶。\n捧日恩光别，抽毫顾问殊。\n凤形怜彩笔，龙颔借骊珠。\n掷地声名寡，摩天羽翮孤。\n洁身酬雨露，利口扇谗谀。\n碧海同宸眷，鸿毛比贱躯。\n辨疑分黑白，举直抵朋徒。\n庭兽方呈角，阶蓂始効莩。\n日倾乌掩魄，星落斗摧枢。\n坠劒悲乔岳，号弓泣鼎湖。\n乱羣逢害马，择肉纵狂貙。\n胆为隳肝竭，心因沥血枯。\n满帆摧骇浪，征棹折危途。\n燕客书方诈，尧门信未孚。\n谤兴金就铄，毁极玉生愈。\n砺吻矜先搏，张罗骋疾驱。\n地嫌稀魍魉，海恨止番禺。\n瘴岭衝蛇入，蒸池蹑虺趋。\n望天收雪涕，看镜揽霜鬚。\n草毒人惊剪，茅荒室未诛。\n火风晴处扇，山鬼雨中呼。\n穷老乡关远，羇愁骨肉无。\n鹊灵窥牖户，龟瑞出泥途。\n烟岛深千瘴，沧波淼四隅。\n海标传信使，江棹认妻孥。\n到接三冬暮，来经六月徂。\n暗滩朝不怒，惊濑夜无虞。\n俛首安羸业，齐眉慰病夫。\n涸鱼思雨润，僵燕望雷苏。\n诏下因颁朔，恩移讵省辜。\n诳天犹指鹿，依社尚凭狐。\n度岭瞻牛斗，浮江淬辘轳。\n未平人睚眦，谁惧鬼揶揄。\n盆浦潮通楚，匡山地接吴。\n庾楼清桂满，远寺素莲敷。\n髣髴皆停马，悲欢尽隙驹。\n旧交封宿草，衰鬓重生刍。\n万戟分梁苑，双旌寄鲁儒。\n骎骎移岁月，冉冉近桑榆。\n疲马愁千里，孤鸿念五湖。\n终当赋归去，那更学杨朱。",
        "dynasty": "唐",
        "collection_info": null
    },
    {
        "uuid": "866982dbe4e2f9756db9328b1a6932bc",
        "title": "忆春日太液池亭候对",
        "author": "李绅",
        "content": "宫莺报晓瑞烟开，三岛灵禽拂水迴。\n桥转彩虹当绮殿，舰浮花鹢近蓬莱。\n草承香辇王孙长，桃艳仙颜阿母栽。\n簪笔此时方侍从，却思金马笑邹枚。",
        "dynasty": "唐",
        "collection_info": null
    },
    {
        "uuid": "748b86114bc1517138b935bd16c38739",
        "title": "忆夜直金銮殿承旨",
        "author": "李绅",
        "content": "月当银汉玉绳低，深听箫韶碧落齐。\n门压紫垣高绮树，阁连青琐近丹梯。\n墨宣外渥催飞诏，草布深恩促换题。\n明日独归花路远，可怜人世隔云霓。",
        "dynasty": "唐",
        "collection_info": null
    },
    {
        "uuid": "c8efe4208483d5dbaafd8f0cda1e6c22",
        "title": "忆春日曲江宴后许至芙蓉园",
        "author": "李绅",
        "content": "春风上苑开桃李，诏许看花入御园。\n香径草中迴玉勒，凤皇池畔泛金樽。\n绿丝垂柳遮风暗，红药低丛拂砌繁。\n归绕曲江烟景晚，未央明月锁千门。",
        "dynasty": "唐",
        "collection_info": null
    },
    {
        "uuid": "fe9601afb7aff21dda740d76dd3a98c4",
        "title": "新昌宅书堂前有药树一株今已盈拱前长庆中于翰林院内西轩药树下移得纔长一寸仆夫封一泥丸以归植今则长成名之天上树",
        "author": "李绅",
        "content": "白榆星底开红甲，珠树宫中长紫霄。\n丹彩结心纔辨质，碧枝抽叶乍成条。\n羽衣道士偷玄圃，金简真人护玉苗。\n长带九天余雨露，近来葱翠欲成乔。",
        "dynasty": "唐",
        "collection_info": null
    },
    {
        "uuid": "bb067bbb25c0caa3fe9bc1c0bba8bdd7",
        "title": "过荆门",
        "author": "李绅",
        "content": "荆江水阔烟波转，荆门路遶山葱蒨。\n帆势侵云灭又明，山程背日昏还见。\n青青麦陇啼飞鸦，寂寞野径棠梨花。\n行行驱马万里远，渐入烟岚危栈赊。\n林中有鸟飞出谷，月上千岩一声哭。\n肠断思归不可闻，人言恨魄来巴蜀。\n我听此鸟祝我魂，魂死莫学声衔冤。\n纵为羽族莫栖息，直上青云呼帝阍。\n此时山月如衔镜，嵒树参差互辉映。\n皎洁深看入涧泉，分明细见樵人径。\n阴森鬼庙当邮亭，鸡豚日宰闻膻腥。\n愚夫祸福自迷惑，魍魉凭何通百灵。\n月低山晓问行客，已酹椒浆拜荒陌。\n惆怅忠贞徒自持，谁祭山头望夫石。",
        "dynasty": "唐",
        "collection_info": null
    },
    {
        "uuid": "7305f1bf311eb2f18c3e6f27d8e82efa",
        "title": "涉沅潇",
        "author": "李绅",
        "content": "屈原死处潇湘阴，沧浪淼淼云沈沈。\n蛟龙长怒虎长啸，山木翛翛波浪深。\n烟横日落惊鸿起，山映余霞杳千里。\n鸿叫离离入暮天，霞消漠漠深云水。\n水灵江暗扬波涛，鼋鼍动荡风骚骚。\n行人愁望待明月，星汉沈浮𩳤鬼号。\n屈原尔为怀王没，水府通天化灵物。\n何不驱雷击电除奸邪，可怜空作沈泉骨。\n举杯沥酒招尔魂，月影滉漾开干坤。\n波白水黑山隐见，汨罗之上遥昏昏。\n风帆候晓看五两，戍鼓冬冬远山响。\n潮满江津猨鸟啼，荆夫楚语飞蛮桨。\n潇湘岛浦无人居，风惊水暗惟鲛鱼。\n行来击棹独长叹，问尔精魄何所如。",
        "dynasty": "唐",
        "collection_info": null
    },
    {
        "uuid": "8a71d957cdd746aa62dbf4b9f7e61610",
        "title": "逾岭峤止荒陬抵高要",
        "author": "李绅",
        "content": "天将南北分寒燠，北被羔裘南卉服。\n寒气凝为戎虏骄，炎蒸结作虫虺毒。\n周王止化惟荆蛮，汉武凿远通孱颜。\n南标铜柱限荒徼，五岭从兹穷险艰。\n衡山截断炎方北，迴雁峰南瘴烟黑。\n万壑奔伤溢作泷，湍飞浪激如绳直。\n千崖傍耸猨啸悲，丹蛇玄虺潜蜲蛇。\n泷夫拟檝劈高浪，瞥忽浮沈如电随。\n岭头刺竹蒙笼密，火拆红蕉焰烧日。\n岭上泉分南北流，行人照水愁肠骨。\n阴森石路盘萦纡，雨寒日暖常斯须。\n瘴云暂卷火山外，苍茫海气穷番禺。\n鹧鸪猿鸟声相续，椎髻晓呼同戚促。\n百处溪滩异雨晴，四时雷电迷昏旭。\n鱼肠雁足望缄封，地远三江岭万重。\n鱼跃岂通清远峡，雁飞难渡漳江东。\n云蒸地热无霜霰，桃李冬华匪时变。\n天际长垂饮涧虹，檐前不去衔泥燕。\n幸逢雷雨荡妖昏，提挈悲欢出海门。\n西日眼明看少长，北风身醒辨寒温。\n贾生谪去因前席，痛哭书成竟何益。\n物忌忠良表是非，朝驱绛灌为雠敌。\n明皇圣德异文皇，不使无辜困鬼方。\n汉日傅臣终委弃，如今衰叟重辉光。\n高明白日恩深海，齿髮虽残壮心在。\n空媿驽骀异一毛，无令朽骨惭千载。",
        "dynasty": "唐",
        "collection_info": null
    },
    {
        "uuid": "97f5b18771d40ee7de3afecd3704dc29",
        "title": "移九江",
        "author": "李绅",
        "content": "秋波入白水，帆去侵空小。\n五两剧奔星，樯乌疾飞鸟。\n盆城依落日，盆浦看云眇。\n云眇更苍苍，匡山低夕阳。\n楚客喜风水，秦人悲异乡。\n异乡秋思苦，江皋月华吐。\n漾漾隐波亭，悠悠通月浦。\n津桥归候吏，竹巷开门户。\n容膝有匡床，及肩纔数堵。\n隙光非白驹，悬磬我无虞。\n体瘦寡行立，家肥安啜哺。\n天书怜谴谪，重作朱轓客。\n四座眼全青，一麾头半白。\n今来思往事，往事益悽然。\n风月同今昔，悲欢异目前。\n四时嗟阅水，一纪换流年。\n独有西庭鹤，孤鸣白露天。",
        "dynasty": "唐",
        "collection_info": null
    },
    {
        "uuid": "3713ef21142baba9020ce491506182aa",
        "title": "泛五湖",
        "author": "李绅",
        "content": "范子蜕冠履，扁舟逸霄汉。\n嗟予抱险艰，怵惕惊瀰漫。\n穷通泛滥劳，趣适殊昏旦。\n浴日荡层空，浮天淼无畔。\n依滩落叶聚，立浦惊鸿散。\n浪迭雪峰连，山孤翠崖断。\n风帆同巨壑，云矗成高岸。\n宇宙可东西，星辰沈粲烂。\n霞生[澒]洞远，月吐青荧乱。\n岂復问津迷，休为吕梁叹。\n漂沈自讵保，覆溺心长判。\n吴越郡异乡，婴童及为翫。\n依稀占井邑，嘹唳同鹅鹳。\n举棹未宵分，维舟方日旰。\n征斯济川力，若鼓凌风翰。\n易狎当悔游，临深罔知难。",
        "dynasty": "唐",
        "collection_info": null
    },
    {
        "uuid": "420a409e372960b8f916d40910158b79",
        "title": "过钟陵",
        "author": "李绅",
        "content": "龙沙江尾抱钟陵，水郭村桥晚景澄。\n江对楚山千里月，郭连渔浦万家灯。\n省抛双斾辞荣宠，遽落丹霄起爱憎。\n惆怅旧游同草露，却思恩顾一霑膺。",
        "dynasty": "唐",
        "collection_info": null
    },
    {
        "uuid": "bf6e633fc840061a71295f0e9effe236",
        "title": "泝西江",
        "author": "李绅",
        "content": "江风不定半晴阴，愁对花时尽日吟。\n孤棹自迟从蹭蹬，乱帆争疾竞浮沈。\n一身累困怀千载，百口无虞贵万金。\n空阔远看波浪息，楚山安稳过云岑。",
        "dynasty": "唐",
        "collection_info": null
    },
    {
        "uuid": "2c1247e0e21260515f21e6b13bdf18ee",
        "title": "早发",
        "author": "李绅",
        "content": "沙洲月落宿禽惊，潮起风微晓雾生。\n黄鹤浪明知上信，黑龙山暗避前程。\n火旗似辨吴门戍，水驿遥迷楚塞城。\n萧索更看江叶下，两乡俱是宦游情。",
        "dynasty": "唐",
        "collection_info": null
    },
    {
        "uuid": "1acef7175355c55914add05a1212a1fc",
        "title": "守滁阳深秋忆登郡城望琅琊",
        "author": "李绅",
        "content": "山城小阁临青嶂，红树莲宫接薜萝。\n斜日半岩开古殿，野烟浮水掩轻波。\n菊迎秋节西风急，雁引砧声北思多。\n深夜独吟还不寐，坐看凝露满庭莎。",
        "dynasty": "唐",
        "collection_info": null
    },
    {
        "uuid": "3ec46b7b4f8f69888cb219ce3227e76c",
        "title": "滁阳春日怀果园闲宴",
        "author": "李绅",
        "content": "西园到日栽桃李，红白低枝拂酒杯。\n繁艳只愁风处落，醉筵多就月中开。\n劝人莫折怜芳早，把烛频看畏晓催。\n闻道数年深草露，几株犹得近池台。",
        "dynasty": "唐",
        "collection_info": null
    },
    {
        "uuid": "ee8809c7baf4f17f80c0e587fc243c9b",
        "title": "悲善才",
        "author": "李绅",
        "content": "穆王夜幸蓬池曲，金銮殿开高秉烛。\n东头弟子曹善才，琵琶请进新翻曲。\n翠蛾列坐层城女，笙笛参差齐笑语。\n天颜静听朱丝弹，众乐寂然无敢举。\n衔花金凤当承拨，转腕拢弦促挥抹。\n花翻凤啸天上来，裴回满殿飞春雪。\n抽弦度曲新声发，金铃玉佩相瑳切。\n流莺子母飞上林，仙鹤雌雄唳明月。\n此时奉诏侍金銮，别殿承恩许召弹。\n三月曲江春草绿，九霄天乐下云端。\n紫髯供奉前屈膝，尽弹妙曲当春日。\n寒泉注射陇水开，胡雁翻飞向天没。\n日曛尘暗车马散，为惜新声有余叹。\n明年冠劒闭桥山，万里孤臣投海畔。\n笼禽铩翮尚还飞，白首生从五岭归。\n闻道善才成朽骨，空余弟子奉音徽。\n南谯寂寞三春晚，有客弹弦独凄怨。\n静听深奏楚月光，忆昔初闻曲江宴。\n心悲不觉泪阑干，更为调弦反覆弹。\n秋吹动摇神女佩，月珠敲击水晶盘。\n自怜淮海同泥滓，恨魄凝心未能死。\n惆怅追怀万事空，雍门感慨徒为尔。",
        "dynasty": "唐",
        "collection_info": null
    },
    {
        "uuid": "fe1d059a8268c4e58dbfdb9527212f5c",
        "title": "闻里谣效古歌",
        "author": "李绅",
        "content": "乡里儿，桑麻郁郁禾黍肥，冬有褴襦夏有絺。\n兄锄弟耨妻在机，夜犬不吠开蓬扉。\n乡里儿，醉还饱，浊醪初熟劝翁媪。\n鸣鸠拂羽知年好，齐和杨花踏春草。\n劝年少，乐耕桑。\n使君为我剪荆棘，使君为我驱豺狼。\n林中无虎山有鹿，水底无蛟鱼有鲂。\n父渔子猎日归暮，月明处处舂黄粱。\n乡里儿，东家父老为尔言，鼓腹那知生育恩。\n莫令太守驰朱轓，悬鼓一鸣卢鹊喧。\n恶声主吏噪尔门，唧唧力力烹鸡豚。\n乡里儿，莫悲咤。\n上有明王颁诏下，重选贤良恤孤寡。\n春日迟迟驱五马，留犊投钱以为谢。\n乡里儿，终尔词。\n我无工巧唯无私，举手一挥临路岐。",
        "dynasty": "唐",
        "collection_info": null
    },
    {
        "uuid": "59a4e16632c164e7750dfc6d05322fb7",
        "title": "转寿春守太和庚戌岁二月祗命寿阳时替裴五墉终殁因视壁题自墉而上或除名在边坐殿殁凡七子无一存焉寿人多寇盗好诉讦时谓讦时谓之凶郡犷俗特着蒙此处之顾余衰年甘蹑前患俾三月而寇静朞岁而人和虎不暴物姦吏屏窜三载復遭邪佞所恶授宾客分司东都或举其目或寄于风亦麤继诗人之末云",
        "author": "李绅",
        "content": "未登崖谷寻丹竈，且历轩窗看壁题。\n那遇八公生羽翼，空悲七子委尘泥。\n旧坛无復翔云鹤，废垒曾经振鼓鼙。\n点检遗编尽朝菌，应难求望一刀圭。",
        "dynasty": "唐",
        "collection_info": null
    },
    {
        "uuid": "8938a07507e08148206229c1be5d8e93",
        "title": "忆寿春废虎坑余以春二月至郡主吏举所职称霍山多虎每岁采茶为患择肉于人至春常修陷穽数十所勒猎者采其皮睛余悉除罢之是岁虎不復为害至余去郡三载",
        "author": "李绅",
        "content": "匪将履尾求兢惕，那效探雏所患争。\n当路绝羣尝诫暴，为猫驱狝亦先迎。\n每推至化宣余力，岂用潜机害尔生。\n休逐豺狼止贪戾，好为仁兽答皇明。",
        "dynasty": "唐",
        "collection_info": null
    },
    {
        "uuid": "72f091574907c8bc59a8fdd80cb473da",
        "title": "寿阳罢郡日有诗十首与追怀不殊今编于后兼纪瑞物 肥河维舟阻冻袛待勅命 一",
        "author": "李绅",
        "content": "罢分符竹作闲官，舟冻肥河拟棹难。\n食蘗苦心甘处困，饮冰持操敢辞寒。\n夜灯空应渔家火，朝食还依雁宿滩。\n西奏血诚遥稽首，乞容归病老江干。",
        "dynasty": "唐",
        "collection_info": null
    },
    {
        "uuid": "4d12bfb63d406d6bbd9e90a1feea85ec",
        "title": "寿阳罢郡日有诗十首与追怀不殊今编于后兼纪瑞物 肥河维舟阻冻袛待勅命 二",
        "author": "李绅",
        "content": "淮阳效理空多病，疎受辞荣岂恋班。\n陈力不任趋北阙，有家无处寄东山。\n疲骖岂念前程税，倦鸟安能待暮还。\n珍重八公山下叟，不劳重泪更追攀。",
        "dynasty": "唐",
        "collection_info": null
    },
    {
        "uuid": "79b4816969ac7afa51efd0a00bad20e4",
        "title": "寿阳罢郡日有诗十首与追怀不殊今编于后兼纪瑞物",
        "author": "李绅",
        "content": "垂阴敢慕甘棠叶，附干将呈瑞木符。\n十步兰茶同秀彩，万年枝叶表皇图。\n芟夷不及知无患，雨露曾霑自不枯。\n好住孤根託桃李，莫令从此混樵苏。",
        "dynasty": "唐",
        "collection_info": null
    },
    {
        "uuid": "437ed06f78d7e13327ea2f2fd312bc93",
        "title": "寿阳罢郡日有诗十首与追怀不殊今编于后兼纪瑞物",
        "author": "李绅",
        "content": "南山白额同驯扰，亦变仁心去杀机。\n不竞牛甘令买患，免遭狐假妄凭威。\n渡河岂适他邦害，据谷终无暴物非。\n尔效驺虞护生草，岂徒柔伏在淮淝。",
        "dynasty": "唐",
        "collection_info": null
    },
    {
        "uuid": "533b413c6b013fbe076ad0f146641018",
        "title": "寿阳罢郡日有诗十首与追怀不殊今编于后兼纪瑞物 发寿阳分司勅到又遇新正感怀书事",
        "author": "李绅",
        "content": "休为建隼临淝守，转作垂丝入洛人。\n罢阅旧林三载籍，又开新历四年春。\n云遮北雁愁行客，柳起东风慰病身。\n渐喜雪霜消解尽，得随风水到天津。",
        "dynasty": "唐",
        "collection_info": null
    },
    {
        "uuid": "bbedb5fc57e139dd2a5237e46eb70ee7",
        "title": "寿阳罢郡日有诗十首与追怀不殊今编于后兼纪瑞物 初出淝口入淮",
        "author": "李绅",
        "content": "东风百里雪初晴，淝口冰开好濯缨。\n野老拥途知意重，病夫抛郡喜身轻。\n人心莫厌如弦直，淮水长怜似镜清。\n回首夕岚山翠远，楚郊烟树隐襄城。",
        "dynasty": "唐",
        "collection_info": null
    },
    {
        "uuid": "2b237ed3c452462f96cca2b9e5d2d10c",
        "title": "寿阳罢郡日有诗十首与追怀不殊今编于后兼纪瑞物 入淮至盱眙",
        "author": "李绅",
        "content": "山凝翠黛孤峰迥，淮起银花五两高。\n天外绮霞迷海鹤，日边红树艳仙桃。\n岸惊目眩同奔马，浦溢心疑覩抃鳌。\n寄谢云帆疾飞鸟，莫夸迴雁卷轻毛。",
        "dynasty": "唐",
        "collection_info": null
    },
    {
        "uuid": "54ac143e983e7550445aec4d6501bfed",
        "title": "寿阳罢郡日有诗十首与追怀不殊今编于后兼纪瑞物 忆东湖",
        "author": "李绅",
        "content": "菱歌罢唱鹢舟迴，雪鹭银鸥左右来。\n霞散浦边云锦截，月昇湖面镜波开。\n鱼惊翠羽金鳞跃，莲脱红衣紫菂摧。\n淮口值春偏怅望，数株临水是寒梅。",
        "dynasty": "唐",
        "collection_info": null
    },
    {
        "uuid": "82f18705ce7e3f4173a6f9423270618b",
        "title": "七年初到洛阳寓居宣教里时已春暮而四老俱在洛中分司",
        "author": "李绅",
        "content": "青莎满地无三径，白髮缘头忝四人。\n官职谬齐商岭客，姓名那重汉廷臣。\n圣朝寡罪容衰齿，愚叟多惭未退身。\n惟有门人怜钝拙，劝教沈醉洛阳春。",
        "dynasty": "唐",
        "collection_info": null
    },
    {
        "uuid": "9e8c7cbcc0dc9169c08ff2b6800f3677",
        "title": "初秋忽奉诏除浙东观察使检校右貂",
        "author": "李绅",
        "content": "龙楼寄引簪裾客，凤阙陪趋朔望朝。\n疎受杜门期脱屣，买臣归邸忽乘轺。\n印封龟纽知颁爵，冠饰蝉緌更珥貂。\n飞诏宠荣欢里舍，岂徒斑白与垂髫。",
        "dynasty": "唐",
        "collection_info": null
    },
    {
        "uuid": "0bb06200401f44e3aafbf34b91c878f6",
        "title": "忆至巩县河宿待家累追怀",
        "author": "李绅",
        "content": "巩树翻红秋日斜，水分伊洛照余霞。\n弓开后骑低初月，鹗驻前旌拂暮鸦。\n闺信坐迟青玉案，弄儿闲望白羊车。\n今来忆事凉风晚，烟浦空悲黄菊花。",
        "dynasty": "唐",
        "collection_info": null
    },
    {
        "uuid": "1f4ac0f9b5c1978df09d37dec9c6336d",
        "title": "宿扬州",
        "author": "李绅",
        "content": "江横渡阔烟波晚，潮过金陵落叶秋。\n嘹唳塞鸿经楚泽，浅深红树见扬州。\n夜桥灯火连星汉，水郭帆樯近斗牛。\n今日市朝风俗变，不须开口问迷楼。",
        "dynasty": "唐",
        "collection_info": null
    },
    {
        "uuid": "fd45730c28484addeb6b27d3e330aba6",
        "title": "忆被牛相留醉州中时无他宾牛公夜出真珠辈数人",
        "author": "李绅",
        "content": "严城画角三声闭，清宴金樽一夕同。\n银烛坐隅听子夜，宝筝筵上起春风。\n酒征旧对惭衰质，曲换新词感上宫。\n淮海一从云雨散，杳然俱是梦魂中。",
        "dynasty": "唐",
        "collection_info": null
    },
    {
        "uuid": "23d8be204331895090238341ce3c2162",
        "title": "早渡扬子江",
        "author": "李绅",
        "content": "日衝海浪翻银屋，江转秋波走雪山。\n青嶂迥开蹲虎戍，碧流潜伏跃龙关。\n地分吴楚星辰内，水迫沧溟宇宙间。\n焚却戍船无战伐，使知风教被乌蛮。",
        "dynasty": "唐",
        "collection_info": null
    },
    {
        "uuid": "fc7fb25dbac47235c8ee2474fa43b4ae",
        "title": "忆过润州",
        "author": "李绅",
        "content": "昔年从宦干戈地，黄绶青春一鲁儒。\n弓犯控弦招武旅，劒当抽匣问狂夫。\n帛书投笔封鱼腹，玄髮衝冠捋虎鬚。\n谈笑谢金何所媿，不为偷买用兵符。",
        "dynasty": "唐",
        "collection_info": null
    },
    {
        "uuid": "6f443d3df7f7c071c0655661cf601cee",
        "title": "忆登栖霞寺峰",
        "author": "李绅",
        "content": "香印烟火息，法堂钟磬余。\n纱灯耿晨焰，释子安禅居。\n林叶脱红影，竹烟含绮疎。\n星珠错落耀，月宇参差虚。\n顾眺匪恣适，旷襟怀卷舒。\n江海淼清荡，丘陵何所如。\n滔滔可问津，耕者非长沮。\n茅岭感仙客，萧园成古墟。\n移步下碧峰，涉涧更踌躇。\n乌噪啄秋果，翠惊衔素鱼。\n迴塘彩鹢来，落景标林箊。\n漾漾棹翻月，萧萧风袭裾。\n劳歌起旧思，戚叹竟难摅。\n却数共游者，凋落非里闾。",
        "dynasty": "唐",
        "collection_info": null
    },
    {
        "uuid": "15db36f6a495193e436d2440f1b6a1ba",
        "title": "忆万岁楼望金山",
        "author": "李绅",
        "content": "楼高雉堞千师垒，峰拔惊波万壑攒。\n山绝地维消虎踞，水浮天险尚龙盘。\n蜃嘘云拱飞江岛，鳌喷仙岩隔海澜。\n长对碧波临古渡，几经风月与悲欢。",
        "dynasty": "唐",
        "collection_info": null
    },
    {
        "uuid": "fa9ab32d324aef67da67b58d4b881a89",
        "title": "过梅里七首  家于无锡四十载今敝庐数堵犹存今列题于后",
        "author": "李绅",
        "content": "上家山，家山依旧好。\n昔去松桂长，今来容鬚老。\n上家山，临古道。\n高低入云树，芜没连天草。\n草色绿萋萋，寒蛩徧草啼。\n噪鸦啼树远，行雁帖云齐。\n嵒光翻落日，僧火开经室。\n竹洞磬声长，松楼钟韵疾。\n苔阶泉溜鈌，石甃青莎密。\n旧径行处迷，前交坐中失。\n叹息整华冠，持杯强自欢。\n笑歌怜稚孺，弦竹纵吹弹。\n山明溪月上，酒满心聊放。\n丱髮此淹留，垂丝匪闲旷。\n青山不可上，昔事还惆怅。\n况復白头人，追怀空望望。",
        "dynasty": "唐",
        "collection_info": null
    },
    {
        "uuid": "32c2dd013ce3c4280e9d6233cdfd8d16",
        "title": "过梅里七首  家于无锡四十载今敝庐数堵犹存今列题于后 忆东郭居",
        "author": "李绅",
        "content": "昔余过稚齿，从师昧知奥。\n徒怀利物心，不获藏身宝。\n曳娄一缝掖，出处劳昏早。\n醒醉迷啜哺，衣裳辨颠倒。\n忠诚贯白日，直己凭苍昊。\n卷舌堕谗谀，惊波息行潦。\n衰禽识旧木，疲马知归道。\n杨柳长庭柯，兰荃覆阶草。\n旌旄光里舍，骑服欢妻嫂。\n绿鬓绝新知，苍鬚稀旧老。\n冠緌身忝贵，斋沐心常祷。\n笙磬谅谐和，庭除还洒扫。\n栖迟还竹巷，物役浸江岛。\n倏忽变星霜，悲伤满衷抱。",
        "dynasty": "唐",
        "collection_info": null
    },
    {
        "uuid": "386d4d71fc9cf980f2e8f795b5f2b480",
        "title": "过梅里七首  家于无锡四十载今敝庐数堵犹存今列题于后 忆题惠山寺书堂",
        "author": "李绅",
        "content": "故山一别光阴改，秋露清风岁月多。\n松下壮心年少去，池边衰影老人过。\n白云生灭依岩岫，青桂荣枯託薜萝。\n惟有此身长是客，又驱旌斾寄烟波。",
        "dynasty": "唐",
        "collection_info": null
    },
    {
        "uuid": "432da7057bc5632c70b2f254c6145d3b",
        "title": "过梅里七首  家于无锡四十载今敝庐数堵犹存今列题于后 忆西湖双鸂鶒",
        "author": "李绅",
        "content": "双鸂鶒，锦毛斓斑长比翼，戏绕莲藂迴锦臆。\n照灼花丛两相得，渔歌惊起飞南北。\n缭绕追随不迷惑，云间上下同栖息。\n不作惊禽远相忆，东家少妇机中语。\n剪断迴文泣机杼，徒嗟孔雀衔毛羽。\n一去东南别离苦，五里裴回竟何补。",
        "dynasty": "唐",
        "collection_info": null
    },
    {
        "uuid": "4f36de65bd21d8c324eb226eb743b54b",
        "title": "过梅里七首  家于无锡四十载今敝庐数堵犹存今列题于后 早梅桥",
        "author": "李绅",
        "content": "早梅花，满枝发。\n东风报春春未彻，紫萼迎风玉珠裂。\n杨柳未黄莺结舌，委素飘香照新月。\n桥边一树伤离别，游荡行人莫攀折。\n不竞江南艳阳节，任落东风伴春雪。",
        "dynasty": "唐",
        "collection_info": null
    },
    {
        "uuid": "67fa2bf4bc19c3c0054ac81c730623da",
        "title": "过梅里七首  家于无锡四十载今敝庐数堵犹存今列题于后 翡翠坞",
        "author": "李绅",
        "content": "翡翠飞飞绕莲坞，一啄嘉鱼一鸣舞。\n莲茎触散莲叶欹，露滴珠光似还浦。\n虞人掠水轻浮弋，翡翠惊飞飞不息。\n直上层空翠影高，还向云间双比翼。\n弹射莫及弋不得，日暮虞人空叹息。",
        "dynasty": "唐",
        "collection_info": null
    },
    {
        "uuid": "e713b8a27120219f0aae66b56df64795",
        "title": "过梅里七首  家于无锡四十载今敝庐数堵犹存今列题于后",
        "author": "李绅",
        "content": "羽毛似雪无瑕点，顾影秋池舞白云。\n闲整素仪三岛近，迴飘清唳九霄闻。\n好风顺举应摩日，逸翮将成莫恋羣。\n凌励坐看空碧外，更怜凫鹭老江濆。",
        "dynasty": "唐",
        "collection_info": null
    },
    {
        "uuid": "bba8823864e7750557bc205a4392f317",
        "title": "过吴门二十四韵",
        "author": "李绅",
        "content": "烟水吴都郭，阊门架碧流。\n绿杨深浅巷，青翰往来舟。\n朱户千家室，丹楹百处楼。\n水光摇极浦，草色辨长洲。\n忆作麻衣翠，曾为旅棹游。\n放歌随楚老，清宴奉诸侯。\n花寺听莺入，春湖看雁留。\n里吟传绮唱，乡语认歈讴。\n桥转攒虹饮，波通鬬鹢浮。\n竹扉梅圃静，水巷橘园幽。\n缝堵荒麋苑，穿岩破虎丘。\n旧风犹越鼓，余俗尚吴钩。\n故馆曾闲访，遗基亦徧搜。\n吹台山木尽，香径佛宫秋。\n帐殿菰蒲掩，云房露雾收。\n苎萝妖覆灭，荆棘鬼包羞。\n风月俄黄绶，经过半白头。\n重来冠盖客，非復别离愁。\n候火分通陌，前旌驻外邮。\n水风摇綵斾，堤柳引鸣驺。\n问吏儿孙隔，呼名礼敬修。\n顾瞻殊宿昔，语默过悲忧。\n义感心空在，容衰日易偷。\n还持沧海诏，从此布皇猷。",
        "dynasty": "唐",
        "collection_info": null
    },
    {
        "uuid": "937daff0db5ed1f987e452b13fc678e2",
        "title": "杭州天竺灵隐二寺顷岁亦布衣一游及赴镇会稽不敢以登临自适竟不復到寺寺多猨猱谓之孙团弥长其类因追思为诗二首 一",
        "author": "李绅",
        "content": "翠岩幽谷高低寺，十里松风碧嶂连。\n开尽春花芳草涧，徧通秋水月明泉。\n石文照日分霞壁，竹影侵云拂暮烟。\n时有猨猱扰钟磬，老僧无復得安禅。",
        "dynasty": "唐",
        "collection_info": null
    },
    {
        "uuid": "bf8124b3973dba43a400fd4e2afebbfc",
        "title": "杭州天竺灵隐二寺顷岁亦布衣一游及赴镇会稽不敢以登临自适竟不復到寺寺多猨猱谓之孙团弥长其类因追思为诗二首 二",
        "author": "李绅",
        "content": "人烟不隔江城近，水石虽清海气深。\n波动只观罗剎相，静居难识梵王心。\n鱼扃昼锁龙宫宝，雁塔高摩欲界金。\n近日尤闻重雕饰，世人遥礼二檀林。",
        "dynasty": "唐",
        "collection_info": null
    },
    {
        "uuid": "a2c5027e6083db4d43cb1ba037383ffb",
        "title": "渡西陵十六韵",
        "author": "李绅",
        "content": "雨送奔涛远，风收骇浪平。\n截流张斾影，分岸走鼙声。\n兽逐衔波涌，龟艨喷棹轻。\n海门凝雾暗，江渚湿云横。\n雁翼看舟子，鱼鳞辨水营。\n骑交遮戍合，戈簇拥沙明。\n谬履千夫长，将询百吏情。\n下车占黍稷，冬雨害粢盛。\n望祷依前圣，垂休翼厚生。\n半江犹惨澹，全野已澄清。\n爱景三辰朗，祥农万庾盈。\n浦程通曲屿，海色媚重城。\n弓日鞬櫜动，旗风虎豹争。\n及郊挥白羽，入里卷红旌。\n恺悌思陈力，端庄冀表诚。\n临人与安俗，非止奉师贞。",
        "dynasty": "唐",
        "collection_info": null
    },
    {
        "uuid": "c06039d6bcfded3b6624195ff067ca2f",
        "title": "新楼诗二十首 新楼",
        "author": "李绅",
        "content": "戎容罢引旌旗卷，朱户褰开雉堞高。\n山耸翠微连郡阁，地临沧海接灵鳌。\n坐疑许宅驱鸡犬，笑类樊妻化羽毛。\n惆怅桂枝零落促，莫思方朔种仙桃。",
        "dynasty": "唐",
        "collection_info": null
    },
    {
        "uuid": "df62298144792590d3850790ff00b8bc",
        "title": "新楼诗二十首 海榴亭",
        "author": "李绅",
        "content": "海榴亭早开繁蘂，光照晴霞破碧烟。\n高近紫霄疑菡萏，迥依江月半婵娟。\n怀芳不作翻风艳，别萼犹含泣露妍。\n摇落旧丛云水隔，不堪行坐数流年。",
        "dynasty": "唐",
        "collection_info": null
    },
    {
        "uuid": "420ae445bfba6764622e404d146be34b",
        "title": "新楼诗二十首 望海亭",
        "author": "李绅",
        "content": "乌盈兔缺天涯迥，鹤背松梢拂槛低。\n湖镜坐隅看匣满，海涛生处辨云齐。\n夕岚明灭江帆小，烟树苍茫客思迷。\n萧索感心俱是梦，九天应共草萋萋。",
        "dynasty": "唐",
        "collection_info": null
    },
    {
        "uuid": "b76a3dcaec9139af1b5582da1465b288",
        "title": "新楼诗二十首",
        "author": "李绅",
        "content": "杜鹃如火千房拆，丹槛低看晚景中。\n繁艳向人啼宿露，落英飘砌怨春风。\n早梅昔待佳人折，好月谁将老子同。\n惟有此花随越鸟，一声啼处满山红。",
        "dynasty": "唐",
        "collection_info": null
    },
    {
        "uuid": "a564514164c391a953ab55f37a69a18d",
        "title": "新楼诗二十首",
        "author": "李绅",
        "content": "为怜湖水通宵望，不学樊杨却月楼。\n惟待素规澄满镜，莫看纤魄挂如钩。\n卷帘方影侵红烛，绕竹斜晖透碧流。\n萧瑟晓风闻木落，此时何异洞庭秋。",
        "dynasty": "唐",
        "collection_info": null
    },
    {
        "uuid": "e7c6cda6c5947ae16491b0b98de89b00",
        "title": "新楼诗二十首",
        "author": "李绅",
        "content": "绿波春水湖光满，丹槛连楹碧嶂遥。\n兰鹢对飞渔棹急，彩虹翻影海旗摇。\n鬬疑斑虎归三岛，散作游龙上九霄。\n鼍鼓若雷争胜负，柳堤花岸万人招。",
        "dynasty": "唐",
        "collection_info": null
    },
    {
        "uuid": "dbc4e8739572bf612486f983aec1e6b8",
        "title": "新楼诗二十首",
        "author": "李绅",
        "content": "银地溪边遇衲师，笑将花宇指潜知。\n定观玄度生前事，不道灵山别后期。\n真相有无因色界，化城兴灭在莲基。\n好令沧海龙宫子，长护金人旧浴池。",
        "dynasty": "唐",
        "collection_info": null
    },
    {
        "uuid": "4c283a21aba774be9af1d54abfa55d02",
        "title": "新楼诗二十首 禹庙",
        "author": "李绅",
        "content": "削平水土穷沧海，畚锸东南尽会稽。\n山拥翠屏朝玉帛，穴通金阙架云霓。\n秘文镂石藏青壁，宝检封云化紫泥。\n清庙万年长血食，始知明德与天齐。",
        "dynasty": "唐",
        "collection_info": null
    },
    {
        "uuid": "8992fedbcc816cc48a7c2420e934fc35",
        "title": "新楼诗二十首",
        "author": "李绅",
        "content": "寺深松桂无尘事，地接荒郊带夕阳。\n啼鸟歇时山寂寂，野花残处月苍苍。\n绛纱凝焰开金像，清梵销声闭竹房。\n丘壠渐平连茂草，九原何处不心伤。",
        "dynasty": "唐",
        "collection_info": null
    },
    {
        "uuid": "60eb7e89e21ea3c3c1f8d67158f85bb1",
        "title": "新楼诗二十首",
        "author": "李绅",
        "content": "一峰凝黛当明镜，十仞乔松倚翠屏。\n秋月满时侵兔魄，素波摇处动龟形。\n旧深崖谷藏仙岛，新结楼台起佛扃。\n不学大蛟凭水怪，等闲雪雨害生灵。",
        "dynasty": "唐",
        "collection_info": null
    },
    {
        "uuid": "07bf11144d8a9bbc74f6b51deac53a90",
        "title": "新楼诗二十首 重台莲",
        "author": "李绅",
        "content": "绿荷舒卷凉风晓，红萼开萦紫菂重。\n游女汉皋争笑脸，二妃湘浦并愁容。\n自含秋露贞姿结，不竞春妖冶态秾。\n终恐玉京仙子识，却将归种碧池峰。",
        "dynasty": "唐",
        "collection_info": null
    },
    {
        "uuid": "6fa0e5c7b6c7d88f908fe275faa825dc",
        "title": "新楼诗二十首 橘园",
        "author": "李绅",
        "content": "江城雾敛轻霜早，园橘千株欲变金。\n朱实摘时天路近，素英飘处海云深。\n惧同枳棘愁迁徙，每抱馨香委照临。\n怜尔结根能自保，不随寒暑换贞心。",
        "dynasty": "唐",
        "collection_info": null
    },
    {
        "uuid": "012c8cabd1c82511977a888811448bce",
        "title": "新楼诗二十首",
        "author": "李绅",
        "content": "最深城郭在人烟，疑借壶中到梵天。\n岩树桂花开月殿，石楼风铎绕金仙。\n地无尘染多灵草，室鉴真空有定泉。\n应是法宫传觉路，使无烦恼见青莲。",
        "dynasty": "唐",
        "collection_info": null
    },
    {
        "uuid": "e5a51aefde4db765337dc2076fd48744",
        "title": "新楼诗二十首 北楼樱桃花",
        "author": "李绅",
        "content": "开花占得春光早，雪缀云装万萼轻。\n凝艳拆时初照日，落英频处乍闻莺。\n舞空柔弱看无力，带月葱茏似有情。\n多事东风入闺闼，尽飘芳思委江城。",
        "dynasty": "唐",
        "collection_info": null
    },
    {
        "uuid": "ed095dee63bb87d832520b33787fa3f5",
        "title": "新楼诗二十首 城上蔷薇",
        "author": "李绅",
        "content": "蔷薇繁艳满城阴，烂熳开红次第深。\n新蘂度香翻宿蝶，密房飘影戏晨禽。\n窦闺织妇惭诗句，南国佳人怨锦衾。\n风月寂寥思往事，暮春空赋白头吟。",
        "dynasty": "唐",
        "collection_info": null
    },
    {
        "uuid": "c06ac6d2c80e999d0ef13f356b5e125a",
        "title": "新楼诗二十首 南庭竹",
        "author": "李绅",
        "content": "东南旧美凌霜操，五月凝阴入坐寒。\n烟惹翠梢含玉露，粉开春箨耸琅玕。\n莫令戏马童儿见，试引为龙道士看。\n知尔结根香实在，凤皇终拟下云端。",
        "dynasty": "唐",
        "collection_info": null
    },
    {
        "uuid": "575978f8862b4cfbf35c543437c0f3be",
        "title": "新楼诗二十首",
        "author": "李绅",
        "content": "石桥峰上栖玄鹤，碧阙岩边荫羽人。\n冰叶万条垂碧实，玉珠千日保青春。\n月中泣露应同浥，涧底侵云尚有尘。\n徒使茯苓成琥珀，不为松老化龙鳞。",
        "dynasty": "唐",
        "collection_info": null
    },
    {
        "uuid": "cf11cae2ee30413395f2a224393d07a9",
        "title": "新楼诗二十首 海棠",
        "author": "李绅",
        "content": "海边佳树生奇彩，知是仙山取得栽。\n琼蘂籍中闻阆苑，紫芝图上见蓬莱。\n浅深芳萼通宵换，委积红英报晓开。\n寄语春园百花道，莫争颜色泛金杯。",
        "dynasty": "唐",
        "collection_info": null
    },
    {
        "uuid": "d30d6ca0b1dfd5dc53fc72087b899460",
        "title": "新楼诗二十首 水寺",
        "author": "李绅",
        "content": "烟波野寺经过处，水国苍茫梦想中。\n云散浦间江月迥，日曛洲渚海潮通。\n坐看鱼鸟沈浮远，静见楼台上下同。\n闻道化城方便喻，只应从此到龙宫。",
        "dynasty": "唐",
        "collection_info": null
    },
    {
        "uuid": "275549356725f59a06c95f043e3b55cd",
        "title": "新楼诗二十首 灵汜桥",
        "author": "李绅",
        "content": "灵汜桥边多感伤，分明湖派绕迴塘。\n岸花前后闻幽鸟，湖月高低怨绿杨。\n能促岁阴惟白髮，巧乘风马是春光。\n何须化鹤归华表，却数凋零念越乡。",
        "dynasty": "唐",
        "collection_info": null
    },
    {
        "uuid": "49ea7ac8df1674bc29f4c5af5c3b01f5",
        "title": "若耶溪",
        "author": "李绅",
        "content": "岚光花影绕山阴，山转花稀到碧浔。\n倾国美人妖艳远，凿山良冶铸鑪深。\n凌波莫惜临妆面，莹锷当期出匣心。\n应是蛟龙长不去，若耶秋水尚沈沈。",
        "dynasty": "唐",
        "collection_info": null
    },
    {
        "uuid": "d01c86903ba098c91381b2baf9ccdaeb",
        "title": "登禹庙迴降雪五言二十韵",
        "author": "李绅",
        "content": "金奏云坛毕，同云拂雪来。\n玉田千亩合，琼室万家开。\n湖暗冰封镜，山明树变梅。\n裂缯分井陌，连璧混楼台。\n麻引诗人兴，盐牵谢女才。\n细疑歌响尽，旋作舞腰迴。\n着水鹅毛失，铺松鹤羽摧。\n半崖云掩映，当砌月裴回。\n遇物纤能状，随方巧若裁。\n玉花全缀萼，珠蚌尽呈胎。\n志士书频照，鲛人杼正催。\n妬妆凌粉匣，欺酒上琼杯。\n海使迷奔辙，江涛认暗雷。\n疾飘风作驭，轻集霰为媒。\n劒客休矜利，农师正念摧。\n瑞彰知有感，灵贶表无灾。\n尧历占新庆，虞阶想旧陪。\n粉凝鸾阁下，银结凤池隈。\n鸡树花惊笑，龙池絮欲猜。\n劳歌会稽守，遥祝永康哉。",
        "dynasty": "唐",
        "collection_info": null
    },
    {
        "uuid": "c4381d6cf3965c81f87c66c956d74833",
        "title": "题法华寺五言二十韵",
        "author": "李绅",
        "content": "花界无生地，慈宫有相天。\n化娥腾宝像，留影閟金仙。\n殿涌全身塔，池开半月泉。\n十峰排碧落，双涧合清涟。\n药草经行徧，香灯次第燃。\n戒珠高腊护，心印祖僧传。\n瓶识先罗汉，衣存旧福田。\n幻身观火宅，昏眼照青莲。\n住觉超真境，依游渡法船。\n化城珠百亿，灵迹冠三千。\n萧壁将沈影，梁薪尚缀烟。\n色尘知有数，劫烬岂无年。\n龙喷疑通海，鲸吞想漏川。\n磬疎闻启梵，钟息见安禅。\n指喻三车觉，开迷五阴缠。\n教通方便入，心达是非诠。\n见叶千花藏，檀林万宝篇。\n坐严狮子迅，幢饰网珠悬。\n极乐知无碍，分明应有缘。\n还将意功德，留偈法王前。",
        "dynasty": "唐",
        "collection_info": null
    },
    {
        "uuid": "ac0eeecb662a04f56e3e3c607d18aeac",
        "title": "宿越州天王寺",
        "author": "李绅",
        "content": "海隅布政惭期月，江上霑巾媿万人。\n休按簿书惩黠吏，未齐风俗昧良臣。\n壶冰自洁中无玷，镜水非求下见鳞。\n清夜佛宫观色相，却归前老更前身。",
        "dynasty": "唐",
        "collection_info": null
    },
    {
        "uuid": "9a5851a78c20d0bf6e4075279fc082a1",
        "title": "却渡西陵别越中父老",
        "author": "李绅",
        "content": "海潮晚上江风急，津吏篙师语默齐。\n倾手奉觞看故老，拥流争拜见孩提。\n惭非杜母临襄岘，自鄙朱翁别会稽。\n渐举云帆烟水阔，杳然凫雁各东西。",
        "dynasty": "唐",
        "collection_info": null
    },
    {
        "uuid": "1628f1a90a0e04f82647173ca6b90432",
        "title": "却到浙西",
        "author": "李绅",
        "content": "临平水竭蒹葭死，里社萧条旅馆秋。\n尝叹晋郊无乞籴，岂忘吴俗共分忧。\n野悲扬目称嗟食，林极翳桑顾所求。\n苛政尚存犹惕息，老人偷拜拥前舟。",
        "dynasty": "唐",
        "collection_info": null
    },
    {
        "uuid": "e0d575d4691af75e76bde504b52d4ce8",
        "title": "苏州不住遥望武丘报恩两寺",
        "author": "李绅",
        "content": "秋山古寺东西远，竹院松门怅望同。\n幽鸟静时侵径月，野烟消处满林风。\n塔分朱雁余霞外，剎对金螭落照中。\n官备散寮身却累，往来惭谢二莲宫。",
        "dynasty": "唐",
        "collection_info": null
    },
    {
        "uuid": "f84115b19319753e677338ef99cf14ca",
        "title": "迴望馆娃故宫",
        "author": "李绅",
        "content": "江云断续草绵连，云隔秋波树覆烟。\n飘雪荻花铺涨渚，变霜枫叶卷平田。\n雀愁化水喧斜日，鸿怨惊风叫暮天。\n因问馆娃何所恨，破吴红脸尚开莲。",
        "dynasty": "唐",
        "collection_info": null
    },
    {
        "uuid": "496be049edb9119426354abc01a90f19",
        "title": "姑苏台杂句",
        "author": "李绅",
        "content": "越王巧破夫差国，来献黄金重雕刻。\n西施醉舞花艳倾，妬月娇娥恣妖惑。\n姑苏百尺晓铺开，楼楣尽化黄金台。\n歌清管咽欢未极，越师戈甲浮江来。\n伍胥抉目看吴灭，范蠡全身霸西越。\n寂莫千年尽古墟，萧条两地皆明月。\n灵岩香径掩禅扉，秋草荒凉徧落晖。\n江浦迴看鸥鸟没，碧峰斜见鹭鸶飞。\n如今白髮星星满，却作闲官不闲散。\n野寺经过惧悔尤，公程迫蹙悲秋馆。\n吴乡越国旧淹留，草树烟霞昔徧游。\n云木梦迴多感欢，不惟惆怅至长洲。",
        "dynasty": "唐",
        "collection_info": null
    },
    {
        "uuid": "a7be5d29e896abfd63e7aeae20b764e5",
        "title": "开元寺",
        "author": "李绅",
        "content": "十层花宇真毫相，数仞峰峦閟月扉。\n攒立宝山中色界，散周香海小轮围。\n坐隅咫尺窥岩壑，窗外高低辨翠微。\n难保尔形终不转，莫令偷拂六铢衣。",
        "dynasty": "唐",
        "collection_info": null
    },
    {
        "uuid": "69c90984474b30e322c4b150637de7b9",
        "title": "皋桥",
        "author": "李绅",
        "content": "伯鸾憔悴甘飘寓，非向嚣尘隐姓名。\n鸿鹄羽毛终有志，素丝琴瑟自谐声。\n故桥秋月无家照，古井寒泉见底清。\n犹有余风未磨灭，至今乡里重和鸣。",
        "dynasty": "唐",
        "collection_info": null
    },
    {
        "uuid": "4fa86330abce5a835218fd98a2c1f67a",
        "title": "真娘墓",
        "author": "李绅",
        "content": "一株繁艳春城尽，双树慈门忍草生。\n愁态自随风烛灭，爱心难逐雨花轻。\n黛消波月空蟾影，歌息梁尘有梵声。\n还似钱塘苏小小，祗应迴首是卿卿。",
        "dynasty": "唐",
        "collection_info": null
    },
    {
        "uuid": "a2c473aba566c4e1dfb99fbca59d08c5",
        "title": "却望无锡芙蓉湖 一",
        "author": "李绅",
        "content": "水宽山远烟岚迥，柳岸萦迴在碧流。\n清昼不风凫雁少，却疑初梦镜湖秋。",
        "dynasty": "唐",
        "collection_info": null
    },
    {
        "uuid": "76db57e36ba541a5356af7ac90a1e44f",
        "title": "却望无锡芙蓉湖 二",
        "author": "李绅",
        "content": "丹橘村边独火微，碧流明处雁初飞。\n萧条落叶垂杨岸，隔水寥寥闻捣衣。",
        "dynasty": "唐",
        "collection_info": null
    },
    {
        "uuid": "42a4e93999a9db68dc728db423609968",
        "title": "却望无锡芙蓉湖 三",
        "author": "李绅",
        "content": "逐波云影参差远，背日岚光隐见深。\n犹似望中连海树，月生湖上是山阴。",
        "dynasty": "唐",
        "collection_info": null
    },
    {
        "uuid": "cd95ada5ffafa7c7d6f2c4bf5207a416",
        "title": "却望无锡芙蓉湖 四",
        "author": "李绅",
        "content": "旧山认得烟岚近，湖水平铺碧岫间。\n喜见云泉还怅望，自惭山叟不归山。",
        "dynasty": "唐",
        "collection_info": null
    },
    {
        "uuid": "85317f891d971ba1263fc2fd35feed4d",
        "title": "却望无锡芙蓉湖 五",
        "author": "李绅",
        "content": "翠崖幽谷分明处，倦鸟归云在眼前。\n惆怅白头为四老，远随尘土去伊川。",
        "dynasty": "唐",
        "collection_info": null
    },
    {
        "uuid": "cbea730e453e888cf6ed4a022ed8f3a0",
        "title": "重到惠山",
        "author": "李绅",
        "content": "碧峰依旧松筠老，重得经过已白头。\n俱是海天黄叶信，两逢霜节菊花秋。\n望中白鹤怜归翼，行处青苔恨昔游。\n还向窗间名姓下，数行添记别离愁。",
        "dynasty": "唐",
        "collection_info": null
    },
    {
        "uuid": "c666e9ed5ae3cb66452a2850ec1bf125",
        "title": "鉴玄影堂",
        "author": "李绅",
        "content": "香灯寂莫网尘中，烦恼身须色界空。\n龙钵已倾无法雨，虎床犹在有悲风。\n定心池上浮泡没，招手岩边梦幻通。\n深夜月明松子落，俨然听法侍生公。",
        "dynasty": "唐",
        "collection_info": null
    },
    {
        "uuid": "b5f8ec0ba1853e6129a365367aebe429",
        "title": "别石泉",
        "author": "李绅",
        "content": "素沙见底空无色，青石潜流暗有声。\n微渡竹风涵淅沥，细浮松月透轻明。\n桂凝秋露添灵液，茗折香芽泛玉英。\n应是梵宫连洞府，浴池今化醒泉清。",
        "dynasty": "唐",
        "collection_info": null
    },
    {
        "uuid": "8879c9f2823fed63794aab26498167b5",
        "title": "别双温树",
        "author": "李绅",
        "content": "翠条盈尺怜孤秀，植向西窗待月轩。\n轻剪绿丝秋叶暗，密扶纤干夏阴繁。\n故山手种空怀想，温室心知不敢言。\n看尔拂云今得地，莫随陵谷改深根。",
        "dynasty": "唐",
        "collection_info": null
    },
    {
        "uuid": "ab4f5df8a125177e6e2c6f6dd2e64424",
        "title": "重别西湖",
        "author": "李绅",
        "content": "浦边梅叶看凋落，波上双禽去寂寥。\n吹管曲传花易失，织文机学羽难飘。\n雪欺春早摧芳蕚，隼励秋深拂翠翘。\n繁艳彩毛无处所，尽成愁叹别溪桥。",
        "dynasty": "唐",
        "collection_info": null
    },
    {
        "uuid": "6fcc15d886700e9754723ddbca4c0661",
        "title": "毘陵东山",
        "author": "李绅",
        "content": "昔人别馆淹留处，卜筑东山学谢家。\n业桂半空摧枳棘，曲池平尽隔烟霞。\n重开渔浦连天月，更种春园满地花。\n依旧秋风还寂莫，数行衰柳宿啼鸦。",
        "dynasty": "唐",
        "collection_info": null
    },
    {
        "uuid": "135a9921ea47091795861045e8f053f0",
        "title": "建元寺",
        "author": "李绅",
        "content": "江城物候伤心地，远寺经过禁火辰。\n芳草壠边迴首客，野花丛裏断肠人。\n紫荆繁艳空门昼，红药深开古殿春。\n叹息光阴催白髮，莫悲风月独霑巾。",
        "dynasty": "唐",
        "collection_info": null
    },
    {
        "uuid": "4396be1b6317b27fdec34425d328a26a",
        "title": "却到金陵登北固亭",
        "author": "李绅",
        "content": "龙形江影隔云深，虎势山光入浪沈。\n潮蹙海风驱万里，日浮天堑洞千寻。\n众峰作限横空碧，一柱中维彻底金。\n还叱檝师看五两，莫令辜负济川心。",
        "dynasty": "唐",
        "collection_info": null
    },
    {
        "uuid": "3f5150ec523f3baa883a2d42c7da9c8e",
        "title": "望鹤林寺",
        "author": "李绅",
        "content": "鹤栖峰下青莲宇，花发江城世界春。\n红照日高殷夺火，紫凝霞曙莹销尘。\n每思载酒悲前事，欲问题诗想旧身。\n自叹秋风劳物役，白头拘束一闲人。",
        "dynasty": "唐",
        "collection_info": null
    },
    {
        "uuid": "1fdd15948add6c17c834dbf8bd3afc23",
        "title": "宿瓜州",
        "author": "李绅",
        "content": "烟昏水郭津亭晚，迴望金陵若动摇。\n衝浦迴风翻宿浪，照沙低月敛残潮。\n柳经寒露看萧索，人改衰容自寂寥。\n官冷旧谙唯旅馆，岁阴轻薄是凉飙。",
        "dynasty": "唐",
        "collection_info": null
    },
    {
        "uuid": "5180cb4a7677503905eaecb463a26abc",
        "title": "入扬州郭",
        "author": "李绅",
        "content": "菊芳沙渚残花少，柳过秋风坠叶疎。\n堤绕门津喧井市，路交村陌混樵渔。\n畏衝生客呼童仆，欲指潮痕问里闾。\n非为掩身羞白髮，自缘多病喜肩舆。",
        "dynasty": "唐",
        "collection_info": null
    },
    {
        "uuid": "dfe7363662dbbc4f15be1f79f1dbdcc5",
        "title": "宿扬州水馆",
        "author": "李绅",
        "content": "舟依浅岸参差合，桥映晴虹上下连。\n轻檝过时摇水月，远灯繁处隔秋烟。\n却思海峤还悽叹，近涉江涛更凛然。\n闲凭栏干指星汉，尚疑轩盖在楼船。",
        "dynasty": "唐",
        "collection_info": null
    },
    {
        "uuid": "6215a983c0912389dc67ab3c2ab074e0",
        "title": "州中小饮便别牛相",
        "author": "李绅",
        "content": "笙歌罢曲辞宾侣，庭竹移阴就小斋。\n愁不解颜徒满酌，病非伤肺为忧怀。\n耻矜学步贻身患，岂慕醒狂蹑祸阶。\n从此别离长酩酊，洛阳狂狷任椎埋。",
        "dynasty": "唐",
        "collection_info": null
    },
    {
        "uuid": "aaa25ef732341b128c4f4d4490a98a6e",
        "title": "却过淮阴吊韩信庙",
        "author": "李绅",
        "content": "功高自弃汉元臣，遗庙阴森楚水滨。\n英主任贤增虎翼，假王徼福犯龙鳞。\n贱能忍耻卑狂少，贵乏怀忠近佞人。\n徒用千金酬一饭，不知明哲重防身。",
        "dynasty": "唐",
        "collection_info": null
    },
    {
        "uuid": "5881ca03ecf4ab0e1e0f8fe927eee631",
        "title": "却入泗口",
        "author": "李绅",
        "content": "洪河一派清淮接，堤草芦花万里秋。\n烟树寂寥分楚泽，海云明灭满扬州。\n望深江汉连天远，思起乡闾满眼愁。\n惆怅路岐真此处，夕阳西没水东流。",
        "dynasty": "唐",
        "collection_info": null
    },
    {
        "uuid": "f54e883b527618642bdb9c00e1f9711c",
        "title": "重入洛阳东门",
        "author": "李绅",
        "content": "商颜重命伊川叟，时事知非入洛人。\n连野碧流通御苑，满阶秋草过天津。\n每惭清秩容衰齿，犹有华簪寄病身。\n驱马独归寻里巷，日斜行处旧红尘。",
        "dynasty": "唐",
        "collection_info": null
    },
    {
        "uuid": "829c497f5977cb3da3aa53e5caf6dfca",
        "title": "拜三川守",
        "author": "李绅",
        "content": "恭承宠诏临伊洛，静守朝章化比闾。\n风变市儿惊偃草，雨晴郊薮谬随车。\n改张琴瑟移胶柱，止息笙篁辨鲁鱼。\n唯有从容期一德，使齐文教奉皇居。",
        "dynasty": "唐",
        "collection_info": null
    },
    {
        "uuid": "b357318b00049b7c1ccb5c88fe0e67aa",
        "title": "庆云见",
        "author": "李绅",
        "content": "礼成中岳陈金册，祥报卿云冠玉峰。\n轻未透林疑待凤，细非行雨讵从龙。\n卷风变彩霏微薄，照日笼光映隐重。\n还入九霄成沆瀣，夕岚生处鹤归松。",
        "dynasty": "唐",
        "collection_info": null
    },
    {
        "uuid": "7033ccfa8bb330bdf79222e1edb321a2",
        "title": "灵蛇见少林寺",
        "author": "李绅",
        "content": "琐文结绶灵蛇降，蠖屈螭盘顾视闲。\n鳞蹙翠光抽璀璨，腹连金彩动弯环。\n已应蜕骨风雷后，岂効衔珠草莽间。\n知尔全身护昆阆，不矜挥尾在常山。",
        "dynasty": "唐",
        "collection_info": null
    },
    {
        "uuid": "476fa6d6232d8d68a41b4d36a0bc3a5a",
        "title": "拜宣武军节度使",
        "author": "李绅",
        "content": "油幢并入虎旗开，锦橐从天凤诏来。\n星应魏师新鼓角，地嫌梁苑旧池台。\n日晖红斾分如电，人拥青门动若雷。\n伊洛镜清迴首处，是非纷杂任尘埃。",
        "dynasty": "唐",
        "collection_info": null
    },
    {
        "uuid": "2f2283eef10016a73a0b569cf8ec1ffc",
        "title": "到宣武三十韵",
        "author": "李绅",
        "content": "七月趋梁苑，三年谢尹京。\n旧风除物蠹，新律奉师贞。\n龙节双油重，蛇矛百练明。\n跃鱼连后斾，腾虎耀前旌。\n路转金神并，川开铁马横。\n拥旄差白羽，分辔引红缨。\n在浚风烟接，维嵩巩洛清。\n贯鱼奔骑疾，连雁卷行轻。\n烟垒风调角，秋原雨洗兵。\n宿云看布甲，疎柳见分营。\n鼓彻通宵警，和门候晓晴。\n虎符三校列，鱼胄万夫迎。\n弄马猨猱健，奔车角抵呈。\n驾肩傍隘道，张幕内连楹。\n森戟承三令，攒戈退一声。\n及郊知雨过，观俗辨风行。\n望宋怜思女，游梁念客卿。\n义夫留感激，公子播英名。\n泽广豚鱼洽，恩宣岂弟生。\n善师忘任智，中略在推诚。\n式宴歌钟合，陈筵绮绣并。\n戏鼙千卒跃，均酒百壶倾。\n乐与师徒共，欢从井邑盈。\n教通因渐染，人悦尚和平。\n授钺惭分阃，登坛荷列城。\n虚裘朝独坐，雄劒夜孤鸣。\n白髮侵霜变，丹心捧日惊。\n卫青终保志，潘岳未忘情。\n期月终迷化，三年讵有成。\n惟看波海动，天外斩长鲸。",
        "dynasty": "唐",
        "collection_info": null
    },
    {
        "uuid": "deb56d46a4948b375fb254e9dc10787c",
        "title": "江南暮春寄家",
        "author": "李绅",
        "content": "雒阳城见梅迎雪，鱼口桥逢雪送梅。\n劒水寺前芳草合，镜湖亭上野花开。\n江鸿断续翻云去，海燕差池拂水回。\n想得心知近寒食，潜听喜鹊望归来。",
        "dynasty": "唐",
        "collection_info": null
    },
    {
        "uuid": "be78276de8ab551597ca5deabe1864b4",
        "title": "奉酬乐天立秋夕有怀见寄",
        "author": "李绅",
        "content": "深夜星汉静，秋风初报凉。\n阶篁淅沥响，露叶参差光。\n冰兔半升魄，铜壶微滴长。\n薄帷乍飘卷，襟带轻摇扬。\n此际昏梦清，斜月满轩房。\n屣履步前楹，劒戟森在行。\n重城宵正分，号鼓互相望。\n独坐有所思，夫君鸾凤章。\n天津落星河，一苇安可航。\n龙泉白玉首，鱼服黄金装。\n报国未知効，惟鹈徒在梁。\n裴回顾戎旃，颢气生东方。\n衰叶满栏草，斑毛盈镜霜。\n羸牛未脱辕，老马强腾骧。\n吟君白雪唱，惭媿巴人肠。",
        "dynasty": "唐",
        "collection_info": null
    },
    {
        "uuid": "5570f5d1eb75558a1193efefe3e0575a",
        "title": "山出云",
        "author": "李绅",
        "content": "杳霭祥云起，飘扬翠岭新。\n萦峰开石秀，吐叶间松春。\n林静翻空少，山明度岭频。\n迴崖时掩鹤，幽涧或随人。\n姑射朝凝雪，阳台晚伴神。\n悠悠九霄上，应坐玉京宾。",
        "dynasty": "唐",
        "collection_info": null
    },
    {
        "uuid": "ef3387d27bc88f5d15d1d02671ebeae4",
        "title": "上党奏庆云见",
        "author": "李绅",
        "content": "飞龙久驭宇，真气尚兴云。\n五色传嘉瑞，千龄表圣君。\n从风忽萧索，依汉更氛氲。\n影彻天初霁，光鲜日未曛。\n表祥近自远，垂化聚还分。\n宁作无依者，空传陶令文。",
        "dynasty": "唐",
        "collection_info": null
    },
    {
        "uuid": "d246d8d76ba81fce85fc6c233f2e3d68",
        "title": "华山庆云见",
        "author": "李绅",
        "content": "圣主祠名岳，高峰发庆云。\n金柯初缭绕，玉叶渐氛氲。\n气色含珠日，晴光吐翠雰。\n依稀来鹤态，髣髴列仙羣。\n万树流光影，千潭写锦文。\n苍生欣有望，祥瑞在吾君。",
        "dynasty": "唐",
        "collection_info": null
    },
    {
        "uuid": "2c51ea25977a6e0e735a0ba21af4c845",
        "title": "欲到西陵寄王行周",
        "author": "李绅",
        "content": "西陵沙岸回流急，船底黏沙去岸遥。\n驿吏递呼催下缆，棹郎闲立道齐桡。\n犹瞻伍相青山庙，未见双童白鹤桥。\n欲责舟人无次第，自知贪酒过春潮。",
        "dynasty": "唐",
        "collection_info": null
    },
    {
        "uuid": "ecae919433641e6f856ba6e773bc9ddc",
        "title": "华顶",
        "author": "李绅",
        "content": "欲向仙峰炼九丹，独瞻华顶礼仙坛。\n石标琪树凌空碧，水挂银河映月寒。\n天外鹤声随绛节，洞中云气隐琅玕。\n浮生未有从师地，空诵仙经想羽翰。",
        "dynasty": "唐",
        "collection_info": null
    },
    {
        "uuid": "df40bc64b35359a33b2aae2dfa81ae22",
        "title": "莺莺歌",
        "author": "李绅",
        "content": "伯劳飞迟燕飞疾，垂杨绽金花笑日。\n绿窗娇女字莺莺，金雀娅鬟年十七。\n黄姑上天阿母在，寂莫霜姿素莲质。\n门掩重关萧寺中，芳草花时不曾出。",
        "dynasty": "唐",
        "collection_info": null
    },
    {
        "uuid": "22155c634b9ce588a5430d1fb8483814",
        "title": "赠毛仙翁",
        "author": "李绅",
        "content": "忆昔我祖神仙主，玄元皇帝周柱史。\n曾师轩黄友尧汤，混迹和光佐周武。\n周之天子无仙气，成武康昭都瞥尔。\n穆王麤识神仙事，八极轮蹄方逞志。\n鹤髮韬真世不知，日月星辰几回死。\n金鼎作丹丹化碧，三万六千神入宅。\n仙兄受术几千年，已是当时驾鸿客。\n海光悠容天路长，春风玉女开宫院。\n紫笔亲教书姓名，玉皇诏刻青金简。\n桂窗一别三千春，秦妃镜裏娥眉新。\n忽控香虬天上去，海隅劫石霄花尘。\n一从仙驾辞中土，顽日昏风老无主。\n九州争夺无时休，八骏垂头避豺虎。\n我亦玄元千世孙，眼穿望断苍烟根。\n花麟白凤竟冥寞，飞春走月劳神昏。\n百年命促奔马疾，愁肠盘结心摧崪。\n今朝稽首拜仙兄，愿赠丹砂化秋骨。",
        "dynasty": "唐",
        "collection_info": null
    },
    {
        "uuid": "d837521ca0f08353af391606c7f31546",
        "title": "和晋公三首 一",
        "author": "李绅",
        "content": "凤仪常欲附，蚊力自知微。\n愿假罇罍末，膺门自此依。",
        "dynasty": "唐",
        "collection_info": null
    },
    {
        "uuid": "b0656b4ab26f090628e4feb3936dc795",
        "title": "和晋公三首 二",
        "author": "李绅",
        "content": "貂蝉公独步，鸳鹭我同羣。\n插羽先飞酒，交锋便着文。",
        "dynasty": "唐",
        "collection_info": null
    },
    {
        "uuid": "f595df1a571f68a004009995d6af0d83",
        "title": "和晋公三首 三",
        "author": "李绅",
        "content": "穷阴初莽苍，离思渐氛氲。\n残雪午桥岸，斜阳伊水滨。",
        "dynasty": "唐",
        "collection_info": null
    },
    {
        "uuid": "a7ab407a9a7887a2b6e612c325cecd21",
        "title": "古风二首 一",
        "author": "李绅",
        "content": "春种一粒粟，秋成万颗子。\n四海无闲田，农夫犹饿死。",
        "dynasty": "唐",
        "collection_info": null
    },
    {
        "uuid": "ec374ac3d731872415ddf808ace520d1",
        "title": "古风二首 二",
        "author": "李绅",
        "content": "锄禾日当午，汗滴禾下土。\n谁知盘中餐，粒粒皆辛苦。",
        "dynasty": "唐",
        "collection_info": null
    },
    {
        "uuid": "401cff93e122b08e1485ebdb1572dd0a",
        "title": "柳二首 一",
        "author": "李绅",
        "content": "陶令门前罥接篱，亚夫营裏拂朱旗。\n人事推移无旧物，年年春至绿垂丝。",
        "dynasty": "唐",
        "collection_info": null
    },
    {
        "uuid": "605a3ccab1f46a1b4fc86ad8a2cc3641",
        "title": "柳二首 二",
        "author": "李绅",
        "content": "千条垂柳拂金丝，日暖牵风叶学眉。\n愁见花飞狂不定，还同轻薄五陵儿。",
        "dynasty": "唐",
        "collection_info": null
    },
    {
        "uuid": "c782d0132b5750f5d326ff8449cb0bcd",
        "title": "题白乐天文集",
        "author": "李绅",
        "content": "寄玉莲花藏，缄珠贝叶扃。\n院闲容客读，讲倦许僧听。\n部列雕金榜，题存刻石铭。\n永添鸿宝集，莫杂小乘经。",
        "dynasty": "唐",
        "collection_info": null
    },
    {
        "uuid": "f042c7b79a30c0be8198287966612ba0",
        "title": "答章孝标",
        "author": "李绅",
        "content": "假金方用真金镀，若是真金不镀金。\n十载长安得一第，何须空腹用高心。",
        "dynasty": "唐",
        "collection_info": null
    },
    {
        "uuid": "0c35ffb457639e585d9234996c40f9b0",
        "title": "朱槿花",
        "author": "李绅",
        "content": "瘴烟长暖无霜雪，槿艳繁花满树红。\n每叹芳菲四时厌，不知开落有春风。",
        "dynasty": "唐",
        "collection_info": null
    },
    {
        "uuid": "c9d576ee2f3bfd85d0ee30c4ce85198c",
        "title": "至潭州闻猿",
        "author": "李绅",
        "content": "昔陪天上三清客，今作端州万里人。\n湘浦更闻猿夜啸，断肠无泪可霑巾。",
        "dynasty": "唐",
        "collection_info": null
    },
    {
        "uuid": "b6c7fba955e1732433e552f4c54a76df",
        "title": "江亭",
        "author": "李绅",
        "content": "瘴江昏雾连天合，欲作家书更断肠。\n今日病身悲状候，岂能埋骨向炎荒。",
        "dynasty": "唐",
        "collection_info": null
    },
    {
        "uuid": "76e983b136148a0fd6a90437f75b6daa",
        "title": "红蕉花",
        "author": "李绅",
        "content": "红蕉花样炎方识，瘴水溪边色最深。\n叶满丛深殷似火，不唯烧眼更烧心。",
        "dynasty": "唐",
        "collection_info": null
    },
    {
        "uuid": "7ba5101532fd7e064ebfe03db9efa621",
        "title": "忆汉月",
        "author": "李绅",
        "content": "花开花落无时节，春去春来有底凭。\n燕子不藏雷不蛰，烛烟昏雾暗腾腾。",
        "dynasty": "唐",
        "collection_info": null
    },
    {
        "uuid": "d05d9c4dd3a2d62565a539db580f8193",
        "title": "端州江亭得家书二首 一",
        "author": "李绅",
        "content": "雨中鹊语喧江树，风处蛛丝扬水浔。\n开拆远书何事喜，数行家信抵千金。",
        "dynasty": "唐",
        "collection_info": null
    },
    {
        "uuid": "e90dfe7d81363f2e45cf880ace4b1c89",
        "title": "端州江亭得家书二首 二",
        "author": "李绅",
        "content": "长安别日春风早，岭外今来白露秋。\n莫道淮南悲木叶，不闻摇落更堪愁。",
        "dynasty": "唐",
        "collection_info": null
    },
    {
        "uuid": "53d7eb536d1cbba43fd2181ff8052958",
        "title": "闻猨",
        "author": "李绅",
        "content": "见说三声巴峡深，此时行者尽沾襟。\n端州江口连云处，始信哀猨伤客心。",
        "dynasty": "唐",
        "collection_info": null
    },
    {
        "uuid": "a68e81e4943c367f487df3859cf21c3e",
        "title": "赠韦金吾",
        "author": "李绅",
        "content": "自报金吾主禁兵，腰间宝劒重横行。\n接舆也是狂歌客，更就将军乞一声。",
        "dynasty": "唐",
        "collection_info": null
    },
    {
        "uuid": "255ee27613fe6a1a6d9c9ee3828229ab",
        "title": "长门怨",
        "author": "李绅",
        "content": "宫殿沈沈晓欲分，昭阳更漏不堪闻。\n珊瑚枕上千行泪，不是思君是恨君。",
        "dynasty": "唐",
        "collection_info": null
    },
    {
        "uuid": "aa073f899b36b9d3cc7f5851e83b2156",
        "title": "龟山寺鱼池 一",
        "author": "李绅",
        "content": "汲水添池活白莲，十千鬐鬣尽生天。\n凡庸不识慈悲意，自葬江鱼入九泉。",
        "dynasty": "唐",
        "collection_info": null
    },
    {
        "uuid": "7d673129df18438936bd3ccf59d9eacc",
        "title": "龟山寺鱼池 二",
        "author": "李绅",
        "content": "剃髮多缘是代耕，好闻人死恶人生。\n祇园说法无高下，尔辈何劳尚世情。",
        "dynasty": "唐",
        "collection_info": null
    },
    {
        "uuid": "ac25c6ee38aec9d07e38a432addca7ce",
        "title": "赋月",
        "author": "李绅",
        "content": "月，光辉，皎洁。\n耀干坤，静空阔。\n圆满中秋，玩争诗哲。\n玉兔镝难穿，桂枝人共折。\n万象照乃无私，琼台岂遮君谒。\n抱琴对弹别鹤声，不得知音声不切。",
        "dynasty": "唐",
        "collection_info": null
    },
    {
        "uuid": "5842d88381c06e9a733823b9de2d30ac",
        "title": "句",
        "author": "李绅",
        "content": "君咏风月夕，余当童稚年。\n闲窗读书罢，偷咏左司篇。",
        "dynasty": "唐",
        "collection_info": null
    },
    {
        "uuid": "80d881a1f0ace466e32b61e74d1b897c",
        "title": "荅章孝标",
        "author": "李绅",
        "content": "假金只用真金镀，若是真金不镀金。\n十载长安得一第，何须空腹用高心。",
        "dynasty": "唐",
        "collection_info": null
    },
    {
        "uuid": "e49e5edc37153f90f771796d54d69ac7",
        "title": "遥知（友人陈九思同志疑「知」乃「和」字之讹）元九送王行周游越",
        "author": "李绅",
        "content": "江湖随月盈还宿，沙渚依潮断更连。\n伍相庙中多白浪，越王台畔少晴烟。\n低头绿草羞枚乘，刺眼红花笑杜鹃。\n莫倚西施旧苔石，由来破国是神仙。\n（见韦庄《又玄集》卷中。\n）。",
        "dynasty": "唐",
        "collection_info": null
    },
    {
        "uuid": "42e8fd6e1338bfb68d7da326cab76a41",
        "title": "泰伯井",
        "author": "李绅",
        "content": "至德今何在，平墟井有泉。\n梁鸿重浚后，又历几千年。\n（《梅里志》三《诗》）。",
        "dynasty": "唐",
        "collection_info": null
    },
    {
        "uuid": "dda3455e6dc9e9a4225c0daf1a45ea88",
        "title": "莺莺歌（逸句〖1〗）",
        "author": "李绅",
        "content": "（董解元《西厢记诸宫调》征引公垂《莺莺歌》凡四处。\n卷一有「伯劳飞迟燕飞疾」八句，已见《全唐诗》。\n）。",
        "dynasty": "唐",
        "collection_info": null
    },
    {
        "uuid": "8401483d41a1f9d2d46220bca767ce0d",
        "title": "莺莺歌（逸句〖1〗） 一",
        "author": "李绅",
        "content": "河桥上将亡官军，虎骑长「戟」（战）交垒门。\n凤凰诏书犹未到，满城戈甲如「云」（雪）屯。\n家家玉帛弃泥土，少女娇妻愁被虏。\n出门走马皆健儿，红粉潜藏欲何处？鸣鸣阿母啼向天，窗中抱女投金钿。\n铅华不顾欲藏艷，玉颜转莹如神仙（《董解元西厢记》卷二〖2〗）。",
        "dynasty": "唐",
        "collection_info": null
    },
    {
        "uuid": "b34171b1a4bcefa66f7bc07526a6158b",
        "title": "莺莺歌（逸句〖1〗） 二",
        "author": "李绅",
        "content": "此时潘郎未相识，偶住莲馆对南北。\n潜叹悽惶阿母心，为求白马将军力。\n明明飞诏五云下，将选金门兵悉罢。\n阿母深居鸡犬安，八珍玉食邀郎餐。\n千言万语对生意，小女初笄为姊妹。\n（同上〖卷三〗）。",
        "dynasty": "唐",
        "collection_info": null
    },
    {
        "uuid": "9b84462419f4a4e2becedda8dc905296",
        "title": "莺莺歌（逸句〖1〗） 三",
        "author": "李绅",
        "content": "丹诚寸之难自比，写在红笺方寸纸。\n寄与春风伴落花，彷佛随风绿杨裏。\n窗中暗读人不知，剪破红绡裁作诗。\n还怕香风易飘荡，自令青鸟口衔之。\n诗中报郎含隐语，郎知暗到花深处。\n三五月明当户时，与郎相见花间路。\n（同上〖卷四〗）。",
        "dynasty": "唐",
        "collection_info": null
    },
    {
        "uuid": "dc15265af9af56448d36af56b531df86",
        "title": "莺莺歌（逸句〖1〗） 四",
        "author": "李绅",
        "content": "恍然梦作瑶台客。\n（《施注苏诗》十五《见月诗》注引）（〖1〗《董解元西厢记》卷一、卷二、卷三所引，皆作《莺莺本传歌》，卷四作《本传歌》。\n〖2〗两处校改，均据人民文学出版社出版凌景埏校注本。\n）。",
        "dynasty": "唐",
        "collection_info": null
    },
    {
        "uuid": "1330744af6b8900debc314536fb4aef1",
        "title": "暮宿清凉院",
        "author": "李绅",
        "content": "野客闲来日，山房落叶中。\n微寒生夜半，积雨向秋终。\n证道方离法，安禅不住空。\n□迷将觉路，语默在西东。\n（影印本《诗渊》第五册第三七三六页）。",
        "dynasty": "唐",
        "collection_info": null
    },
    {
        "uuid": "9160e92d716b063532c8537c613047d4",
        "title": "在端州知家累以九月九日发衡州因寄（题拟）",
        "author": "李绅",
        "content": "菊花开日有人逢，知过衡阳迴雁峰。\n江树送秋黄叶少，海天迎远碧云重。\n音书断达听蛮鹊，风水多虞祝媪龙。\n想见病身浑不识，自磨青镜照衰容。\n（李绅《追昔游诗》卷一《逾岭峤止荒陬抵高要》诗「雁飞难渡漳江东」句下自注引。\n）（按：自注云：「余在南中日，知家累以其年九月九日发衡州，因寄云〖略〗。\n」为后来追述语气。\n今据以拟题。\n宣统《高要县志》拟题为《移家来端州先寄以诗》，与原注不甚契合。\n）。",
        "dynasty": "唐",
        "collection_info": null
    },
    {
        "uuid": "f15236a0f9d7598c097981370ad3b6a0",
        "title": "再游应天寺圣母阁",
        "author": "李绅",
        "content": "越地灵踪多少处，伽蓝难尚此楼台。\n有时风掣浪声到，半夜月排山势来。\n极目烟岚迷远近，百般花木离尘埃。\n可怜光景吟不尽，知我登临更几回。\n（宋孔延之编《会稽掇英总集》卷八）。",
        "dynasty": "唐",
        "collection_info": null
    },
    {
        "uuid": "e70145774ad43d9f14867ccef444889b",
        "title": "仙都即事",
        "author": "李绅",
        "content": "独出诸峰表，周围百丈圆。\n千寻雄镇地，万仞上擎天。\n湖浪动星际，莲花生日边。\n终当驾云鹤，绝顶会羣仙。\n（光绪《缙云县志》卷八）。",
        "dynasty": "唐",
        "collection_info": null
    },
    {
        "uuid": "eb65dc20300fcad7230c0b414858c03c",
        "title": "题北峰黄道士草堂",
        "author": "李绅",
        "content": "清溪道士紫微仙，暗诵真经北斗前。\n坛上独窥华顶月，雾中潜到羽人天。\n飞流夜落银河水，乔木朝含绛阙烟。\n会了浮名休世事，伴君闲种五芝田。\n（按：宋林表民《天台前集别编》于杨衡《登紫霄峰赠黄仙师》诗下注：「即李绅所题北峰黄道士也。\n」杨诗收入《全唐诗》卷四六五。\n）。",
        "dynasty": "唐",
        "collection_info": null
    },
    {
        "uuid": "ea7692b2e9a9ce6a8ef3ffe61b8675ac",
        "title": "题龙宫寺净院四上人",
        "author": "李绅",
        "content": "拥褐梵香四道师，灵山香侣自肩随。\n前期鴈塔应同化，今日龙宫又再期。\n炎月护生依宝地，夜灯观性息禅枝。\n东方几度留车马，谈尽空门习氏知。\n（以上二首见宋林师蒧《天台前集》卷中）。",
        "dynasty": "唐",
        "collection_info": null
    },
    {
        "uuid": "8c437c5455876aa0e2723e856498161d",
        "title": "与李频诗",
        "author": "李绅",
        "content": "鸬鷀山头片云晴，扬州城裏见潮生。\n（见宋胡仔《苕溪渔隐丛话前集》卷二四《蔡宽夫诗话》引、《嘉定镇江志》卷二二）（按：《全唐诗》卷一三三李颀《送刘昱》云：「鸬鷀山头微雨晴，扬州城裏暮潮生。\n」与此二句极相似，未详系蔡氏误记，抑为李绅用李颀之成句。\n）。",
        "dynasty": "唐",
        "collection_info": null
    },
    {
        "uuid": "7e2332c58dc8b0218a50276a29a46626",
        "title": "句",
        "author": "李绅",
        "content": "鱼惊翠羽金鳞跃，莲脱红衣紫菂擢。\n（见宋高似孙《剡录》卷十引）。",
        "dynasty": "唐",
        "collection_info": null
    },
    {
        "uuid": "29dbdfd4ea743c120130ece5131f0045",
        "title": "芝草（题拟）",
        "author": "李绅",
        "content": "灵根盘错呈天瑞，宝叶蝉联表地仙。\n（见宋陈景沂《全芳备祖后集》卷十一《卉部·芳草》、无名氏《翰苑新书后集》卷十三）。",
        "dynasty": "唐",
        "collection_info": null
    },
    {
        "uuid": "6a1d2681047ebc213f243a31d3550581",
        "title": "南梁行",
        "author": "李绅",
        "content": "江城郁郁春草长，悠悠汉水浮青光。\n杂英飞尽空昼景，青天诏下宠光至，颁籍金闺征石渠。\n秭归山路烟岚隔，杜鹃啼咽花亦殷，声悲绝艳连空山。\n斜阳瞥映浅深树，乔木幽溪上下同，雄雌不惑飞栖处。\n望秦峰回过商颜，元和列侍明光殿，谏草初焚市朝变。\n北阙趋承半隙尘，故箧岁深开断简，秋堂月曙掩遗题。\n呜呜晓角霞辉粲，",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "0f80632826a22c1bf485385ef75e264d",
        "title": "趋翰苑遭诬构四十六韵",
        "author": "李绅",
        "content": "九五当干德，三千应瑞符。\n纂尧昌圣历，宗禹盛丕图。\n画象垂新令，消兵易旧谟。\n选贤方去智，招谏忽升愚。\n大乐调元气，神功运化炉。\n脱鳞超沆瀣，翻翼集蓬壶。\n捧日恩光别，抽毫顾问殊。\n凤形怜采笔，龙颔借骊珠。\n掷地声名寡，摩天羽翮孤。\n洁身酬雨露，利口扇谗谀。\n碧海同宸眷，鸿毛比贱躯。\n辨疑分黑白，举直抵朋徒。\n庭兽方呈角，阶蓂始效莩。\n日倾乌掩魄，星落斗摧枢。\n坠剑悲乔岳，号弓泣鼎湖。\n乱群逢害马，择肉纵狂貙。\n胆为隳肝竭，心因沥血枯。\n满帆摧骇浪，征棹折危途。\n燕客书方诈，尧门信未孚。\n谤兴金就铄，毁极玉生愈。\n砺吻矜先搏，张罗骋疾驱。\n地嫌稀魍魉，海恨止番禺。\n瘴岭冲蛇入，蒸池蹑虺趋。\n望天收雪涕，看镜揽霜须。\n草毒人惊剪，茅荒室未诛。\n火风晴处扇，山鬼雨中呼。\n穷老乡关远，羁愁骨肉无。\n鹊灵窥牖户，龟瑞出泥途。\n烟岛深千瘴，沧波淼四隅。\n海标传信使，江棹认妻孥。\n到接三冬暮，来经六月徂。\n暗滩朝不怒，惊濑夜无虞。\n俯首安羸业，齐眉慰病夫。\n涸鱼思雨润，僵燕望雷苏。\n诏下因颁朔，恩移讵省辜。\n诳天犹指鹿，依社尚凭狐。\n度岭瞻牛斗，浮江淬辘轳。\n未平人睚眦，谁惧鬼揶揄。\n盆浦潮通楚，匡山地接吴。\n庾楼清桂满，远寺素莲敷。\n仿佛皆停马，悲欢尽隙驹。\n旧交封宿草，衰鬓重生刍。\n万戟分梁苑，双旌寄鲁儒。\n骎骎移岁月，冉冉近桑榆。\n疲马愁千里，孤鸿念五湖。\n终当赋归去，那更学杨朱。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "f6c0a8b86da4ab824d3d8f6baad4a141",
        "title": "忆春日太液池亭候对",
        "author": "李绅",
        "content": "宫莺报晓瑞烟开，三岛灵禽拂水回。\n桥转彩虹当绮殿，簪笔此时方侍从，却思金马笑邹枚。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "862a12913a213c6de5d3daded89b27cb",
        "title": "忆夜直金銮殿承旨",
        "author": "李绅",
        "content": "月当银汉玉绳低，深听箫韶碧落齐。\n门压紫垣高绮树，明日独归花路远，可怜人世隔云霓。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "58204acc7a4101446e9b3a001b61674b",
        "title": "忆春日曲江宴后许至芙蓉园",
        "author": "李绅",
        "content": "春风上苑开桃李，诏许看花入御园。\n香径草中回玉勒，归绕曲江烟景晚，未央明月锁千门。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "b64fbbb678b7017d23c0f141fbb74daa",
        "title": "新昌宅书堂前有药树一株，今已盈拱前。长庆中，于翰林院内，西轩药树下移得。纔长一寸，仆夫封一泥丸以归植，今则长成，名之天上树",
        "author": "李绅",
        "content": "白榆星底开红甲，珠树宫中长紫霄。\n丹彩结心才辨质，长带九天余雨露，近来葱翠欲成乔。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "bd8bfc2371df1467a3442466480e7813",
        "title": "过荆门",
        "author": "李绅",
        "content": "荆江水阔烟波转，荆门路绕山葱蒨。\n帆势侵云灭又明，行行驱马万里远，渐入烟岚危栈赊。\n林中有鸟飞出谷，我听此鸟祝我魂，魂死莫学声衔冤。\n纵为羽族莫栖息，皎洁深看入涧泉，分明细见樵人径。\n阴森鬼庙当邮亭，月低山晓问行客，已酹椒浆拜荒陌。\n惆怅忠贞徒自持，",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "2fd80983dec3fe458272d88f0c18ab37",
        "title": "涉沅潇",
        "author": "李绅",
        "content": "屈原死处潇湘阴，沧浪淼淼云沉沉。\n蛟龙长怒虎长啸，鸿叫离离入暮天，霞消漠漠深云水。\n水灵江暗扬波涛，屈原尔为怀王没，水府通天化灵物。\n何不驱雷击电除奸邪，波白水黑山隐见，汨罗之上遥昏昏。\n风帆候晓看五两，潇湘岛浦无人居，风惊水暗惟鲛鱼。\n行来击棹独长叹，",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "fc38e8da15bc8fd4e14b8a73e0f9e56b",
        "title": "逾岭峤止荒陬抵高要",
        "author": "李绅",
        "content": "天将南北分寒燠，北被羔裘南卉服。\n寒气凝为戎虏骄，南标铜柱限荒徼，五岭从兹穷险艰。\n衡山截断炎方北，千崖傍耸猿啸悲，丹蛇玄虺潜蜲蛇。\n泷夫拟楫劈高浪，岭上泉分南北流，行人照水愁肠骨。\n阴森石路盘萦纡，鹧鸪猿鸟声相续，椎髻哓呼同戚促。\n百处溪滩异雨晴，鱼跃岂通清远峡，雁飞难渡漳江东。\n云蒸地热无霜霰，幸逢雷雨荡妖昏，提挈悲欢出海门。\n西日眼明看少长，物忌忠良表是非，朝驱绛灌为雠敌。\n明皇圣德异文皇，高明白日恩深海，齿发虽残壮心在。\n空愧驽骀异一毛，",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "6c9b81e3ac2f80316e6611c21be93503",
        "title": "移九江",
        "author": "李绅",
        "content": "秋波入白水，帆去侵空小。\n五两剧奔星，樯乌疾飞鸟。\n盆城依落日，盆浦看云眇。\n云眇更苍苍，匡山低夕阳。\n楚客喜风水，秦人悲异乡。\n异乡秋思苦，江皋月华吐。\n漾漾隐波亭，悠悠通月浦。\n津桥归候吏，竹巷开门户。\n容膝有匡床，及肩才数堵。\n隙光非白驹，悬磬我无虞。\n体瘦寡行立，家肥安啜哺。\n天书怜谴谪，重作朱轓客。\n四座眼全青，一麾头半白。\n今来思往事，往事益凄然。\n风月同今昔，悲欢异目前。\n四时嗟阅水，一纪换流年。\n独有西庭鹤，孤鸣白露天。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "077a2df849ce40a2b2899cdf2a1a16fd",
        "title": "泛五湖",
        "author": "李绅",
        "content": "范子蜕冠履，扁舟逸霄汉。\n嗟予抱险艰，怵惕惊弥漫。\n穷通氾滥劳，趣适殊昏旦。\n浴日荡层空，浮天淼无畔。\n依滩落叶聚，立浦惊鸿散。\n浪迭雪峰连，山孤翠崖断。\n风帆同巨壑，云矗成高岸。\n宇宙可东西，星辰沈粲烂。\n霞生澒洞远，月吐青荧乱。\n岂复问津迷，休为吕梁叹。\n漂沈自讵保，覆溺心长判。\n吴越郡异乡，婴童及为玩。\n依稀占井邑，嘹唳同鹅鹳。\n举棹未宵分，维舟方日旰。\n征斯济川力，若鼓凌风翰。\n易狎当悔游，临深罔知难。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "4388a1ed2feb84694d28687bc4631b44",
        "title": "过钟陵",
        "author": "李绅",
        "content": "龙沙江尾抱钟陵，水郭村桥晚景澄。\n江对楚山千里月，惆怅旧游同草露，却思恩顾一沾膺。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "fa68f39ea2800761be137f8be365c1e6",
        "title": "溯西江",
        "author": "李绅",
        "content": "江风不定半晴阴，愁对花时尽日吟。\n孤棹自迟从蹭蹬，空阔远看波浪息，楚山安稳过云岑。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "ac6df7869769bd7b58b7ee839e1d09da",
        "title": "早发",
        "author": "李绅",
        "content": "沙洲月落宿禽惊，潮起风微晓雾生。\n黄鹤浪明知上信，萧索更看江叶下，两乡俱是宦游情。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "b89e2ba41c552e853531d4f6fea9ebed",
        "title": "守滁阳深秋忆登郡城望琅琊",
        "author": "李绅",
        "content": "山城小阁临青嶂，红树莲宫接薜萝。\n斜日半岩开古殿，深夜独吟还不寐，坐看凝露满庭莎。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "960ab8b3d8a83e83308e22d811c86171",
        "title": "滁阳春日怀果园闲宴",
        "author": "李绅",
        "content": "西园到日栽桃李，红白低枝拂酒杯。\n繁艳只愁风处落，闻道数年深草露，几株犹得近池台。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "d90a0f605e3ec78980b2d744a644eb22",
        "title": "悲善才",
        "author": "李绅",
        "content": "穆王夜幸蓬池曲，金銮殿开高秉烛。\n东头弟子曹善才，天颜静听朱丝弹，众乐寂然无敢举。\n衔花金凤当承拨，抽弦度曲新声发，金铃玉佩相瑳切。\n流莺子母飞上林，三月曲江春草绿，九霄天乐下云端。\n紫髯供奉前屈膝，日曛尘暗车马散，为惜新声有余叹。\n明年冠剑闭桥山，闻道善才成朽骨，空余弟子奉音徽。\n南谯寂寞三春晚，心悲不觉泪阑干，更为调弦反復弹。\n秋吹动摇神女佩，惆怅追怀万事空，雍门感慨徒为尔。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "e57c2cfc997c65e2a69175fe928bcefd",
        "title": "闻裏谣效古歌",
        "author": "李绅",
        "content": "乡里儿，桑麻郁郁禾黍肥，冬有褴襦夏有絺。\n兄锄弟耨妻在机，夜犬不吠开蓬扉。\n乡里儿，醉还饱，劝年少，乐耕桑。\n使君为我剪荆棘，使君为我驱豺狼。\n林中无虎山有鹿，水底无蛟鱼有鲂。\n父渔子猎日归暮，恶声主吏噪尔门，唧唧力力烹鸡豚。\n乡里儿，莫悲咤。\n上有明王颁诏下，重选贤良恤孤寡。\n春日迟迟驱五马，",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "1030431575b2b9c63647383f39e828ac",
        "title": "转寿春守，太和庚戌岁二月祗命寿阳，时替裴五墉终殁。因视壁题，自墉而上，或除名在边坐殿，殁凡七子，无一存焉。寿人多寇盗，好诉讦，时谓之凶郡，犷俗特着。蒙此处之，顾余衰年甘蹑前患，俾三月而寇静，期岁而人和，虎不暴物，姦吏屏窜。三载，復遭邪佞所恶，授宾客，分司东都。或举其目，或寄于风，亦麤继诗人之末云",
        "author": "李绅",
        "content": "未登崖谷寻丹灶，且历轩窗看壁题。\n那遇八公生羽翼，点检遗编尽朝菌，应难求望一刀圭。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "178746a8854a7579a6d41c3cba40c7f3",
        "title": "忆寿春废虎坑，余以春二月至郡，主吏举所职，称霍山多虎，每岁采茶为患，择肉于人，至春常修陷阱数十所，勒猎者采其皮睛，余悉除罢之。是岁虎不復为害，至余去郡三载",
        "author": "李绅",
        "content": "匪将履尾求兢惕，那效探雏所患争。\n当路绝群尝诫暴，休逐豺狼止贪戾，好为仁兽答皇明。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "1164e27d7ae58c729f41705e9acd96a1",
        "title": "寿阳罢郡日有诗十首与追怀不殊今编于后兼纪瑞物：肥河维舟阻涷祇待敕命",
        "author": "李绅",
        "content": "罢分符竹作闲官，舟冻肥河拟棹难。\n食蘗苦心甘处困，西奏血诚遥稽首，乞容归病老江干。\n淮阳效理空多病，疏受辞荣岂恋班。\n陈力不任趋北阙，珍重八公山下叟，不劳重泪更追攀。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "52b835970f32d39bc70510a519bbf18a",
        "title": "寿阳罢郡日有诗十首与追怀不殊今编于后兼纪瑞物：别连理树",
        "author": "李绅",
        "content": "垂阴敢慕甘棠叶，附干将呈瑞木符。\n十步兰茶同秀彩，好住孤根托桃李，莫令从此混樵苏。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "95f1ccee3182b61712d81b6b52b5461c",
        "title": "寿阳罢郡日有诗十首与追怀不殊今编于后兼纪瑞物：虎不食人",
        "author": "李绅",
        "content": "南山白额同驯扰，亦变仁心去杀机。\n不竞牛甘令买患，尔效驺虞护生草，岂徒柔伏在淮淝。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "8f48148cd4d9ec730bb66e2039b21fc1",
        "title": "寿阳罢郡日有诗十首与追怀不殊今编于后兼纪瑞物：发寿阳分司敕到又遇新正感怀书事",
        "author": "李绅",
        "content": "休为建隼临淝守，转作垂丝入洛人。\n罢阅旧林三载籍，渐喜雪霜消解尽，得随风水到天津。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "8c1b51e0c4485ef153e034b1d26ece17",
        "title": "寿阳罢郡日有诗十首与追怀不殊今编于后兼纪瑞物：初出淝口入淮",
        "author": "李绅",
        "content": "东风百里雪初晴，淝口冰开好濯缨。\n野老拥途知意重，回首夕岚山翠远，楚郊烟树隐襄城。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "21f32a9c42f4a140eff00e0176cae82c",
        "title": "寿阳罢郡日有诗十首与追怀不殊今编于后兼纪瑞物：入淮至盱眙",
        "author": "李绅",
        "content": "山凝翠黛孤峰迥，淮起银花五两高。\n天外绮霞迷海鹤，寄谢云帆疾飞鸟，莫夸回雁卷轻毛。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "e4c2d11554f8d41d960e17e3b5230e47",
        "title": "寿阳罢郡日有诗十首与追怀不殊今编于后兼纪瑞物：忆东湖",
        "author": "李绅",
        "content": "菱歌罢唱鹢舟回，雪鹭银鸥左右来。\n霞散浦边云锦截，淮口值春偏怅望，数株临水是寒梅。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十"
        }
    },
    {
        "uuid": "701377a77bfde799e6f734cbc9f22fd4",
        "title": "七年初到洛阳寓居宣教裏时已春暮而四老俱在洛中分司",
        "author": "李绅",
        "content": "青莎满地无三径，白髮缘头忝四人。\n官职谬齐商岭客，惟有门人怜钝拙，劝教沈醉洛阳春。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "216e4fda793913af802c1a558fcd1b10",
        "title": "初秋忽奉诏除浙东观察使检校右貂",
        "author": "李绅",
        "content": "龙楼寄引簪裾客，凤阙陪趋朔望朝。\n疏受杜门期脱屣，飞诏宠荣欢裏舍，岂徒斑白与垂髫。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "3ef5a755de5e2998c47816c69cf1c7f6",
        "title": "忆至巩县河宿待家累追怀",
        "author": "李绅",
        "content": "巩树翻红秋日斜，水分伊洛照余霞。\n弓开后骑低初月，今来忆事凉风晚，烟浦空悲黄菊花。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "5f03f134ae9c695c40d167058826a718",
        "title": "宿扬州",
        "author": "李绅",
        "content": "江横渡阔烟波晚，潮过金陵落叶秋。\n嘹唳塞鸿经楚泽，今日市朝风俗变，不须开口问迷楼。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "c3325dfc8d049b0ef234a99e931bfe95",
        "title": "忆被牛相留醉州中时无他宾牛公夜出真珠辈数人",
        "author": "李绅",
        "content": "严城画角三声闭，清宴金樽一夕同。\n银烛坐隅听子夜，淮海一从云雨散，杳然俱是梦魂中。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "1b8527316863bfed0a866c62cf1c4525",
        "title": "早渡扬子江",
        "author": "李绅",
        "content": "日冲海浪翻银屋，江转秋波走雪山。\n青嶂迥开蹲虎戍，焚却戍船无战伐，使知风教被乌蛮。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "762eea99cb8849d1ddbf1256564b3fb1",
        "title": "忆过润州",
        "author": "李绅",
        "content": "昔年从宦干戈地，黄绶青春一鲁儒。\n弓犯控弦招武旅，谈笑谢金何所愧，不为偷买用兵符。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "d66ff38d5bc51bdbcd7071b476781e74",
        "title": "忆登栖霞寺峰",
        "author": "李绅",
        "content": "香印烟火息，法堂钟磬余。\n纱灯耿晨焰，释子安禅居。\n林叶脱红影，竹烟含绮疏。\n星珠错落耀，月宇参差虚。\n顾眺匪恣适，旷襟怀卷舒。\n江海淼清荡，丘陵何所如。\n滔滔可问津，耕者非长沮。\n茅岭感仙客，萧园成古墟。\n移步下碧峰，涉涧更踌躇。\n乌噪啄秋果，翠惊衔素鱼。\n回塘彩鹢来，落景标林箊。\n漾漾棹翻月，萧萧风袭裾。\n劳歌起旧思，戚叹竟难摅。\n却数共游者，凋落非裏闾。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "1de673cdf0a559feae251cf94f69d8de",
        "title": "忆万岁楼望金山",
        "author": "李绅",
        "content": "楼高雉堞千师垒，峰拔惊波万壑攒。\n山绝地维消虎踞，长对碧波临古渡，几经风月与悲欢。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "f4e9e2a405f3412441406ffb9cc2014e",
        "title": "过梅裏七首家于无锡四十载今敝庐数堵犹存今列题于后：上家山\r\n",
        "author": "李绅",
        "content": "上家山，家山依旧好。\n昔去松桂长，今来容须老。\n上家山，临古道。\n高低入云树，芜没连天草。\n草色绿萋萋，",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "0848e5663510ecce9cd1d374dc4e04fe",
        "title": "过梅裏七首家于无锡四十载今敝庐数堵犹存今列题于后：忆东郭居",
        "author": "李绅",
        "content": "昔余过稚齿，从师昧知奥。\n徒怀利物心，不获藏身宝。\n曳娄一缝掖，出处劳昏早。\n醒醉迷啜哺，衣裳辨颠倒。\n忠诚贯白日，直已凭苍昊。\n捲舌堕谗谀，惊波息行潦。\n衰禽识旧木，疲马知归道。\n杨柳长庭柯，兰荃覆阶草。\n旌旄光裏舍，骑服欢妻嫂。\n绿鬓绝新知，苍须稀旧老。\n冠緌身忝贵，斋沐心常祷。\n笙磬谅谐和，庭除还洒扫。\n栖迟还竹巷，物役浸江岛。\n倏忽变星霜，悲伤满衷抱。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "deda81f280c813dfa6b0ec648d68ec40",
        "title": "过梅裏七首家于无锡四十载今敝庐数堵犹存今列题于后：忆题惠山寺书堂",
        "author": "李绅",
        "content": "故山一别光阴改，秋露清风岁月多。\n松下壮心年少去，惟有此身长是客，又驱旌旆寄烟波。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "d9447854bc84644bddd6e816d725ba30",
        "title": "过梅裏七首家于无锡四十载今敝庐数堵犹存今列题于后：忆西湖双鸂鶒",
        "author": "李绅",
        "content": "双鸂鶒，锦毛斓斑长比翼。\n戏绕莲丛回锦臆，云间上下同栖息，不作惊禽远相忆。\n东家少妇机中语，五裏裴回竟何补。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "ac32cd9490e2d648dc58d130a51b6d95",
        "title": "过梅裏七首家于无锡四十载今敝庐数堵犹存今列题于后：早梅桥",
        "author": "李绅",
        "content": "早梅花，满枝发。\n东风报春春未彻，紫萼迎风玉珠裂。\n杨柳未黄莺结舌，委素飘香照新月。\n桥边一树伤离别，",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "9b4c4b9f98366d37d05aa33903164abb",
        "title": "过梅裏七首家于无锡四十载今敝庐数堵犹存今列题于后：翡翠坞",
        "author": "李绅",
        "content": "翡翠飞飞绕莲坞，一啄嘉鱼一鸣舞。\n莲茎触散莲叶欹，直上层空翠影高，还向云间双比翼。\n弹射莫及弋不得，",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "193cda423c63a8015ebe5f1a6a933176",
        "title": "过梅裏七首家于无锡四十载今敝庐数堵犹存今列题于后：忆放鹤",
        "author": "李绅",
        "content": "羽毛似雪无瑕点，顾影秋池舞白云。\n闲整素仪三岛近，凌励坐看空碧外，更怜凫鹭老江濆。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "656f32723dd5b93f1ce3b15c584f3d0d",
        "title": "过吴门二十四韵",
        "author": "李绅",
        "content": "烟水吴都郭，阊门架碧流。\n绿杨深浅巷，青翰往来舟。\n朱户千家室，丹楹百处楼。\n水光摇极浦，草色辨长洲。\n忆作麻衣翠，曾为旅棹游。\n放歌随楚老，清宴奉诸侯。\n花寺听莺入，春湖看雁留。\n裏吟传绮唱，乡语认歈讴。\n桥转攒虹饮，波通斗鹢浮。\n竹扉梅圃静，水巷橘园幽。\n缝堵荒麋苑，穿岩破虎丘。\n旧风犹越鼓，余俗尚吴钩。\n故馆曾闲访，遗基亦遍搜。\n吹台山木尽，香径佛宫秋。\n帐殿菰蒲掩，云房露雾收。\n苎萝妖覆灭，荆棘鬼包羞。\n风月俄黄绶，经过半白头。\n重来冠盖客，非复别离愁。\n候火分通陌，前旌驻外邮。\n水风摇彩旆，堤柳引鸣驺。\n问吏儿孙隔，呼名礼敬修。\n顾瞻殊宿昔，语默过悲忧。\n义感心空在，容衰日易偷。\n还持沧海诏，从此布皇猷。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "f94ec92363d3fe7f7c90354973267ee6",
        "title": "杭州天竺灵隐二寺顷岁亦布衣一游及赴镇会稽不敢以登临自适竟不復到寺寺多猿猱谓之孙团弥长其类因追思为诗二首",
        "author": "李绅",
        "content": "翠岩幽谷高低寺，十裏松风碧嶂连。\n开尽春花芳草涧，时有猿猱扰钟磬，老僧无复得安禅。\n人烟不隔江城近，水石虽清海气深。\n波动只观罗刹相，近日尤闻重雕饰，世人遥礼二檀林。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "cee5d01c5f074bd78a7a327cf9092bd0",
        "title": "渡西陵十六韵",
        "author": "李绅",
        "content": "雨送奔涛远，风收骇浪平。\n截流张旆影，分岸走鼙声。\n兽逐衔波涌，龟艨喷棹轻。\n海门凝雾暗，江渚湿云横。\n雁翼看舟子，鱼鳞辨水营。\n骑交遮戍合，戈簇拥沙明。\n谬履千夫长，将询百吏情。\n下车占黍稷，冬雨害粢盛。\n望祷依前圣，垂休冀厚生。\n半江犹惨澹，全野已澄清。\n爱景三辰朗，祥农万庾盈。\n浦程通曲屿，海色媚重城。\n弓日鞬櫜动，旗风虎豹争。\n及郊挥白羽，入裏卷红旌。\n恺悌思陈力，端庄冀表诚。\n临人与安俗，非止奉师贞。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "8a75fdb3b0cf266aefed545e14bf6d85",
        "title": "新楼诗二十首：新楼",
        "author": "李绅",
        "content": "戎容罢引旌旗卷，朱户褰开雉堞高。\n山耸翠微连郡阁，惆怅桂枝零落促，莫思方朔种仙桃。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "bde7a60c52dc0f2e393f7743d8241c0b",
        "title": "新楼诗二十首：海榴亭",
        "author": "李绅",
        "content": "海榴亭早开繁蕊，光照晴霞破碧烟。\n高近紫霄疑菡萏，摇落旧丛云水隔，不堪行坐数流年。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "a5c86f8e8802adc5e7952ddcb5c6c002",
        "title": "新楼诗二十首：望海亭",
        "author": "李绅",
        "content": "乌盈兔缺天涯迥，鹤背松梢拂槛低。\n湖镜坐隅看匣满，萧索感心俱是梦，九天应共草萋萋。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "2e41b270bc69f344cdd98cbd6650ee2c",
        "title": "新楼诗二十首：杜鹃楼",
        "author": "李绅",
        "content": "杜鹃如火千房拆，丹槛低看晚景中。\n繁艳向人啼宿露，惟有此花随越鸟，一声啼处满山红。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "b503ee0e0fde775a3c1c98b0ddae2750",
        "title": "新楼诗二十首：满桂楼",
        "author": "李绅",
        "content": "为怜湖水通宵望，不学樊杨却月楼。\n惟待素规澄满镜，萧瑟晓风闻木落，此时何异洞庭秋。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "450cb21c959b50e6fabce361202cd069",
        "title": "新楼诗二十首：东武亭",
        "author": "李绅",
        "content": "绿波春水湖光满，丹槛连楹碧嶂遥。\n兰鹢对飞渔棹急，鼍鼓若雷争胜负，柳堤花岸万人招。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "57866b8843b317554b0874da897fdef8",
        "title": "新楼诗二十首：龙宫寺",
        "author": "李绅",
        "content": "银地溪边遇衲师，笑将花宇指潜知。\n定观玄度生前事，好令沧海龙宫子，长护金人旧浴池。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "3125ea24c6059f128cffed587d57fe5a",
        "title": "新楼诗二十首：禹庙",
        "author": "李绅",
        "content": "削平水土穷沧海，畚锸东南尽会稽。\n山拥翠屏朝玉帛，清庙万年长血食，始知明德与天齐。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "21b73bb97618d57cf056753d2ba338b5",
        "title": "新楼诗二十首：晏安寺",
        "author": "李绅",
        "content": "寺深松桂无尘事，地接荒郊带夕阳。\n啼鸟歇时山寂寂，丘垄渐平边茂草，九原何处不心伤。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "58272b706abef01362ac8fd72d98cfae",
        "title": "新楼诗二十首：龟山",
        "author": "李绅",
        "content": "一峰凝黛当明镜，十仞乔松倚翠屏。\n秋月满时侵兔魄，不学大蛟凭水怪，等閒雪雨害生灵。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "3f41adb231d39e5d80fea83dc132e7a2",
        "title": "新楼诗二十首：重台莲",
        "author": "李绅",
        "content": "绿荷舒卷凉风晓，红萼开萦紫菂重。\n游女汉皋争笑脸，终恐玉京仙子识，却将归种碧池峰。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "7915d3e36af2115add3b087656b30cfc",
        "title": "新楼诗二十首：橘园",
        "author": "李绅",
        "content": "江城雾敛轻霜早，园橘千株欲变金。\n朱实摘时天路近，怜尔结根能自保，不随寒暑换贞心。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "465445ebe3e5731c5ce7ca0610a11815",
        "title": "新楼诗二十首：寒林寺",
        "author": "李绅",
        "content": "最深城郭在人烟，疑借壶中到梵天。\n岩树桂花开月殿，应是法宫传觉路，使无烦恼见青莲。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "c6bfbaa9ac9365b6847a05b2f018244d",
        "title": "新楼诗二十首：北楼樱桃花",
        "author": "李绅",
        "content": "开花占得春光早，雪缀云装万萼轻。\n凝艳拆时初照日，多事东风入闺闼，尽飘芳思委江城。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "0c888c2a2081d499d8bf45ac4a9890d5",
        "title": "新楼诗二十首：城上蔷薇",
        "author": "李绅",
        "content": "蔷薇繁艳满城阴，烂熳开红次第深。\n新蕊度香翻宿蝶，风月寂寥思往事，暮春空赋白头吟。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "ae52ebb1d5761f8b0c4b5f42c40dea8a",
        "title": "新楼诗二十首：南庭竹",
        "author": "李绅",
        "content": "东南旧美凌霜操，五月凝阴入坐寒。\n烟惹翠梢含玉露，知尔结根香实在，凤凰终拟下云端。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "a1f44f4774bcbf062746231a6544f3fa",
        "title": "新楼诗二十首：琪树",
        "author": "李绅",
        "content": "石桥峰上栖玄鹤，碧阙岩边荫羽人。\n冰叶万条垂碧实，徒使茯苓成琥珀，不为松老化龙鳞。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "7efb0c57b5cb12b3f38ea33b2c6acdd4",
        "title": "新楼诗二十首：海棠",
        "author": "李绅",
        "content": "海边佳树生奇彩，知是仙山取得栽。\n琼蕊籍中闻阆苑，寄语春园百花道，莫争颜色泛金杯。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "466b597dc2d7bd07c8d5eee5caf3ad2f",
        "title": "新楼诗二十首：水寺",
        "author": "李绅",
        "content": "烟波野寺经过处，水国苍茫梦想中。\n云散浦间江月迥，闻道化城方便喻，只应从此到龙宫。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "7d528664d10a66305e83f37cce6389cd",
        "title": "新楼诗二十首：灵汜桥",
        "author": "李绅",
        "content": "灵汜桥边多感伤，分明湖派绕回塘。\n岸花前后闻幽鸟，何须化鹤归华表，却数凋零念越乡。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "97057d91db1bff4a2ee0dad4ae3066d5",
        "title": "若耶溪",
        "author": "李绅",
        "content": "岚光花影绕山阴，山转花稀到碧浔。\n倾国美人妖艳远，应是蛟龙长不去，若耶秋水尚沉沉。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "6c5400358060fc1635a0d48a01c45bb7",
        "title": "登禹庙回降雪五言二十韵",
        "author": "李绅",
        "content": "金奏云坛毕，同云拂雪来。\n玉田千亩合，琼室万家开。\n湖暗冰封镜，山明树变梅。\n裂缯分井陌，连璧混楼台。\n麻引诗人兴，盐牵谢女才。\n细疑歌响尽，旅作舞腰回。\n着水鹅毛失，铺松鹤羽摧。\n半崖云掩映，当砌月裴回。\n遇物纤能状，随方巧若裁。\n玉花全缀萼，珠蚌尽呈胎。\n志士书频照，鲛人杼正催。\n妒妆凌粉匣，欺酒上琼杯。\n海使迷奔辙，江涛认暗雷。\n疾飘风作驭，轻集霰为媒。\n剑客休矜利，农师正念摧。\n瑞彰知有感，灵贶表无灾。\n尧历占新庆，虞阶想旧陪。\n粉凝莺阁下，银结凤池隈。\n鸡树花惊笑，龙池絮欲猜。\n劳歌会稽守，遥祝永康哉。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "960c04a86ae10cd71e786dea2153ce87",
        "title": "题法华寺五言二十韵",
        "author": "李绅",
        "content": "花界无生地，慈宫有相天。\n化娥腾宝像，留影閟金仙。\n殿涌全身塔，池开半月泉。\n十峰排碧落，双涧合清涟。\n药草经行遍，香灯次第燃。\n戒珠高腊护，心印祖僧传。\n瓶识先罗汉，衣存旧福田。\n幻身观火宅，昏眼照青莲。\n住觉超真境，依游渡法船。\n化城珠百亿，灵迹冠三千。\n萧壁将沈影，梁薪尚缀烟。\n色尘知有数，劫烬岂无年。\n龙喷疑通海，鲸吞想漏川。\n磬疏闻启梵，钟息见安禅。\n指喻三车觉，开迷五阴缠。\n教通方便入，心达是非诠。\n贝叶千花藏，檀林万宝篇。\n坐严狮子迅，幢饰网珠悬。\n极乐知无碍，分明应有缘。\n还将意功德，留偈法王前。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十一"
        }
    },
    {
        "uuid": "b5cf078006034c164d851702fe501d0b",
        "title": "宿越州天王寺",
        "author": "李绅",
        "content": "海隅布政惭期月，江上沾巾愧万人。\n休按簿书惩黠吏，清夜佛宫观色相，却归前老更前身。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "1b7929e8b004ce9c1389c436b85e58a2",
        "title": "却渡西陵别越中父老",
        "author": "李绅",
        "content": "海潮晚上江风急，津吏篙师语默齐。\n倾手奉觞看故老，渐举云帆烟水阔，杳然凫雁各东西。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "a1e2a2765aa573265e96ca91a4d26ee3",
        "title": "却到浙西",
        "author": "李绅",
        "content": "临平水竭蒹葭死，裏社萧条旅馆秋。\n尝叹晋郊无乞籴，苛政尚存犹惕息，老人偷拜拥前舟。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "4c9b6dcf69ed9de32309ed9820219f16",
        "title": "苏州不住遥望武丘报恩两寺",
        "author": "李绅",
        "content": "秋山古寺东西远，竹院松门怅望同。\n幽鸟静时侵径月，官备散寮身却累，往来惭谢二莲宫。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "1924b51a2eda28cf11b65cf0a04e58ab",
        "title": "回望馆娃故宫",
        "author": "李绅",
        "content": "江云断续草绵连，云隔秋波树覆烟。\n飘雪荻花铺涨渚，因问馆娃何所恨，破吴红脸尚开莲。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "20384e2e6459acccacb926a8e27184cd",
        "title": "姑苏台杂句",
        "author": "李绅",
        "content": "越王巧破夫差国，来献黄金重雕刻。\n西施醉舞花艳倾，歌清管咽欢未极，越师戈甲浮江来。\n伍胥抉目看吴灭，灵岩香径掩禅扉，秋草荒凉遍落晖。\n江浦回看鸥鸟没，野寺经过惧悔尤，公程迫蹙悲秋馆。\n吴乡越国旧淹留，",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "fae7c670bbf0b90f78cf34e27cd359ff",
        "title": "开元寺",
        "author": "李绅",
        "content": "十层花宇真毫相，数仞峰峦閟月扉。\n攒立宝山中色界，难保尔形终不转，莫令偷拂六铢衣。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "d05aebc398b52b7448b6fa0bf74d5016",
        "title": "皋桥",
        "author": "李绅",
        "content": "伯鸾憔悴甘飘寓，非向嚣尘隐姓名。\n鸿鹄羽毛终有志，犹有余风未磨灭，至今乡里重和鸣。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "6087c7b5a636e562de46e103ceb79dfa",
        "title": "真娘墓",
        "author": "李绅",
        "content": "一株繁艳春城尽，双树慈门忍草生。\n愁态自随风烛灭，还似钱塘苏小小，只应回首是卿卿。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "6daf5af1a90af6ce7013f07a366a9f59",
        "title": "却望无锡芙蓉湖",
        "author": "李绅",
        "content": "水宽山远烟岚迥，柳岸萦回在碧流。\n清昼不风凫雁少，却疑初梦镜湖秋。\n丹橘村边独火微，碧流明处雁初飞。\n萧条落叶垂杨岸，隔水寥寥闻捣衣。\n逐波云影参差远，背日岚光隐见深。\n犹似望中连海树，月生湖上是山阴。\n旧山认得烟岚近，湖水平铺碧岫间。\n喜见云泉还怅望，自惭山叟不归山。\n翠崖幽谷分明处，倦鸟归云在眼前。\n惆怅白头为四老，远随尘土去伊川。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "718aa72db354fc1330a6153bc7951481",
        "title": "重到惠山",
        "author": "李绅",
        "content": "碧峰依旧松筠老，重得经过已白头。\n俱是海天黄叶信，还向窗间名姓下，数行添记别离愁。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "df49a1de80d907725af27d0027cc4a40",
        "title": "鉴玄影堂",
        "author": "李绅",
        "content": "香灯寂寞网尘中，烦恼身须色界空。\n龙钵已倾无法雨，深夜月明松子落，俨然听法侍生公。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "43d888146ad0a59029a7821897229599",
        "title": "别石泉",
        "author": "李绅",
        "content": "素沙见底空无色，青石潜流暗有声。\n微渡竹风涵淅沥，应是梵宫连洞府，浴池今化醒泉清。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "7d7c8dffdbcd7e67d8659255bad1d048",
        "title": "别双温树",
        "author": "李绅",
        "content": "翠条盈尺怜孤秀，植向西窗待月轩。\n轻剪绿丝秋叶暗，看尔拂云今得地，莫随陵谷改深根。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "7ab2aa773eb36d0edff119f18a50f96a",
        "title": "重别西湖",
        "author": "李绅",
        "content": "浦边梅叶看凋落，波上双禽去寂寥。\n吹管曲传花易失，繁艳彩毛无处所，尽成愁叹别溪桥。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "39d12102b7c77fb137fa76b895635dc6",
        "title": "毗陵东山",
        "author": "李绅",
        "content": "昔人别馆淹留处，卜筑东山学谢家。\n丛桂半空摧枳棘，依旧秋风还寂寞，数行衰柳宿啼鸦。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "894c8859e8f5fa3e752eed32465d57ad",
        "title": "建元寺",
        "author": "李绅",
        "content": "江城物候伤心地，远寺经过禁火辰。\n芳草垄边回首客，叹息光阴催白髮，莫悲风月独沾巾。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "d60589dfb7ab409556d057ec43e7994a",
        "title": "却到金陵登北固亭",
        "author": "李绅",
        "content": "龙形江影隔云深，虎势山光入浪沈。\n潮蹙海风驱万里，还叱楫师看五两，莫令辜负济川心。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "05954ba53d1345075c59c852a01792f8",
        "title": "望鹤林寺",
        "author": "李绅",
        "content": "鹤栖峰下青莲宇，花发江城世界春。\n红照日高殷夺火，自叹秋风劳物役，白头拘束一閒人。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "735283783fd269219dec6a620c39a66d",
        "title": "宿瓜州",
        "author": "李绅",
        "content": "烟昏水郭津亭晚，回望金陵若动摇。\n冲浦回风翻宿浪，官冷旧谙唯旅馆，岁阴轻薄是凉飙。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "6162107804ce28b476a07f7b2c2f04ad",
        "title": "入扬州郭",
        "author": "李绅",
        "content": "菊芳沙渚残花少，柳过秋风坠叶疏。\n堤绕门津喧井市，非为掩身羞白髮，自缘多病喜肩舆。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "4d9815fa7babdbba127ef7298a7b7f18",
        "title": "宿扬州水馆",
        "author": "李绅",
        "content": "舟依浅岸参差合，桥映晴虹上下连。\n轻楫过时摇水月，闲凭栏干指星汉，尚疑轩盖在楼船。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "5b0c6579185613212d298ea85a5f96e8",
        "title": "州中小饮便别牛相",
        "author": "李绅",
        "content": "笙歌罢曲辞宾侣，庭竹移阴就小斋。\n愁不解颜徒满酌，从此别离长酩酊，洛阳狂狷任椎埋。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "a2b9ee46ba0ea4bea33b6d9b45de3b04",
        "title": "却过淮阴吊韩信庙",
        "author": "李绅",
        "content": "功高自弃汉元臣，遗庙阴森楚水滨。\n英主任贤增虎翼，徒用千金酬一饭，不知明哲重防身。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "6d9f3ca2c2f15b74970ba89c4d9db575",
        "title": "却入泗口",
        "author": "李绅",
        "content": "洪河一派清淮接，堤草芦花万里秋。\n烟树寂寥分楚泽，惆怅路岐真此处，夕阳西没水东流。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "f9e6f17e71cbbbdd1dbf93459d6f3b29",
        "title": "重入洛阳东门",
        "author": "李绅",
        "content": "商颜重命伊川叟，时事知非入洛人。\n连野碧流通御苑，驱马独归寻裏巷，日斜行处旧红尘。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "59ade1aa161ab195fd8612f2765097fc",
        "title": "拜三川守",
        "author": "李绅",
        "content": "恭承宠诏临伊洛，静守朝章化比闾。\n风变市儿惊偃草，唯有从容期一德，使齐文教奉皇居。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "64148b8c8858859747f81bf0b12faf1a",
        "title": "庆云见",
        "author": "李绅",
        "content": "礼成中岳陈金册，祥报卿云冠玉峰。\n轻未透林疑待凤，还入九霄成沆瀣，夕岚生处鹤归松。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "41250491b36f278f85935e0f2d731460",
        "title": "灵蛇见少林寺",
        "author": "李绅",
        "content": "琐文结绶灵蛇降，蠖屈螭盘顾视闲。\n鳞蹙翠光抽璀璨，知尔全身护昆阆，不矜挥尾在常山。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "f68ff64fd9ce81553b93530a51deefa5",
        "title": "拜宣武军节度使",
        "author": "李绅",
        "content": "油幢併入虎旗开，锦橐从天凤诏来。\n星应魏师新鼓角，伊洛镜清回首处，是非纷杂任尘埃。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "fc00c20c30c90d26a11f307d0b1a15f3",
        "title": "到宣武三十韵",
        "author": "李绅",
        "content": "七月趋梁苑，三年谢尹京。\n旧风除物蠹，新律奉师贞。\n龙节双油重，蛇矛百练明。\n跃鱼连后旆，腾虎耀前旌。\n路转金神并，川开铁马横。\n拥旄差白羽，分辔引红缨。\n在浚风烟接，维嵩巩洛清。\n贯鱼奔骑疾，连雁卷行轻。\n烟垒风调角，秋原雨洗兵。\n宿云看布甲，疏柳见分营。\n鼓彻通宵警，和门候晓晴。\n虎符三校列，鱼胄万夫迎。\n弄马猿猱健，奔车角抵呈。\n驾肩傍隘道，张幕内连楹。\n森戟承三令，攒戈退一声。\n及郊知雨过，观俗辨风行。\n望宋怜思女，游梁念客卿。\n义夫留感激，公子播英名。\n泽广豚鱼洽，恩宣岂弟生。\n善师忘任智，中略在推诚。\n式宴歌钟合，陈筵绮绣并。\n戏鼙千卒跃，均酒百壶倾。\n乐与师徒共，欢从井邑盈。\n教通因渐染，人悦尚和平。\n授钺惭分阃，登坛荷列城。\n虚裘朝独坐，雄剑夜孤鸣。\n白髮侵霜变，丹心捧日惊。\n卫青终保志，潘岳未忘情。\n期月终迷化，三年讵有成。\n惟看波海动，天外斩长鲸。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十二"
        }
    },
    {
        "uuid": "126ad09915fb0560efe97b00daf381fb",
        "title": "江南暮春寄家",
        "author": "李绅",
        "content": "雒阳城见梅迎雪，鱼口桥逢雪送梅。\n剑水寺前芳草合，想得心知近寒食，潜听喜鹊望归来。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "de4648f675e19f68499ad943c45bc782",
        "title": "奉酬乐天立秋夕有怀见寄",
        "author": "李绅",
        "content": "深夜星汉静，秋风初报凉。\n阶篁淅沥响，露叶参差光。\n冰兔半升魄，铜壶微滴长。\n薄帷乍飘卷，襟带轻摇扬。\n此际昏梦清，斜月满轩房。\n屣履步前楹，剑戟森在行。\n重城宵正分，号鼓互相望。\n独坐有所思，夫君鸾凤章。\n天津落星河，一苇安可航。\n龙泉白玉首，鱼服黄金装。\n报国未知效，惟鹈徒在梁。\n裴回顾戎旃，颢气生东方。\n衰叶满栏草，斑毛盈镜霜。\n羸牛未脱辕，老马强腾骧。\n吟君白雪唱，惭愧巴人肠。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "10c5b7eeb36da00d42f0e7a1bed0af2a",
        "title": "山出云",
        "author": "李绅",
        "content": "杳霭祥云起，飘扬翠岭新。\n萦峰开石秀，吐叶间松春。\n林静翻空少，山明度岭频。\n回崖时掩鹤，幽涧或随人。\n姑射朝凝雪，阳台晚伴神。\n悠悠九霄上，应坐玉京宾。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "b33bffc012ebf9628a7ca5ffbec0e67d",
        "title": "华山庆云见",
        "author": "李绅",
        "content": "圣主祠名岳，高峰发庆云。\n金柯初缭绕，玉叶渐氛氲。\n气色含珠日，晴夫吐翠雰。\n依稀来鹤态，仿佛列山群。\n万树流光影，千潭写锦文。\n苍生欣有望，祥瑞在吾君。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "0c64c0f4988edf3de50a09427bc7d485",
        "title": "欲到西陵寄王行周",
        "author": "李绅",
        "content": "西陵沙岸回流急，船底粘沙去岸遥。\n驿吏递呼催下缆，欲责舟人无次第，自知贪酒过春潮。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "528d9fc55f488a7bf45d30675186b0ac",
        "title": "华顶",
        "author": "李绅",
        "content": "欲向仙峰炼九丹，独瞻华顶礼仙坛。\n石标琪树凌空碧，浮生未有从师地，空诵仙经想羽翰。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "790108835341763a9b7dce5291d33601",
        "title": "莺莺歌",
        "author": "李绅",
        "content": "伯劳飞迟燕飞疾，垂杨绽金花笑日。\n绿窗娇女字莺莺，门掩重关萧寺中，芳草花时不曾出。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "e6719b0bb8a1c3636ea7ccc00006aa40",
        "title": "赠毛仙翁",
        "author": "李绅",
        "content": "忆昔我祖神仙主，玄元皇帝周柱史。\n曾师轩黄友尧汤，穆王粗识神仙事，八极轮蹄方逞志。\n鹤发韬真世不知，仙兄受术几千年，已是当时驾鸿客。\n海光悠容天路长，桂窗一别三千春，秦妃镜裏娥眉新。\n忽控香虬天上去，九州争夺无时休，八骏垂头避豺虎。\n我亦玄元千世孙，百年命促奔马疾，愁肠盘结心摧崒。\n今朝稽首拜仙兄，",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "1c6c9025ae59f731b1999d585a5c1993",
        "title": "和晋公三首",
        "author": "李绅",
        "content": "凤仪常欲附，蚊力自知微。\n愿假樽罍末，膺门自此依。\n貂蝉公独步，鸳鹭我同群。\n插羽先飞酒，交锋便着文。\n穷阴初莽苍，离思渐氛氲。\n残雪午桥岸，斜阳伊水滨。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "0aabefb2198df164e32aef1e806a4a4f",
        "title": "古风二首",
        "author": "李绅",
        "content": "春种一粒粟，秋成万颗子。\n四海无閒田，农夫犹饿死。\n锄禾日当午，汗滴禾下土。\n谁知盘中餐，粒粒皆辛苦。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "76df22d2d3fe58e34c59638e01033bb3",
        "title": "柳二首",
        "author": "李绅",
        "content": "陶令门前罥接篱，亚夫营裏拂朱旗。\n人事推移无旧物，年年春至绿垂丝。\n千条垂柳拂金丝，日暖牵风叶学眉。\n愁见花飞狂不定，还同轻薄五陵儿。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "5f2716240c11d3f0dc1ad9d7b65892f4",
        "title": "至潭州闻猿",
        "author": "李绅",
        "content": "昔陪天上三清客，今作端州万里人。\n湘浦更闻猿夜啸，断肠无泪可沾巾。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "6312f40f2d007b03bc17ee772c25daf6",
        "title": "端州江亭得家书二首",
        "author": "李绅",
        "content": "雨中鹊语喧江树，风处蛛丝扬水浔。\n开拆远书何事喜，数行家信抵千金。\n长安别日春风早，岭外今来白露秋。\n莫道淮南悲木叶，不闻摇落更堪愁。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "3347d79f1d57cbf826bcb659d78fc042",
        "title": "闻猿",
        "author": "李绅",
        "content": "见说三声巴峡深，此时行者尽沾襟。\n端州江口连云处，始信哀猿伤客心。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "47f8f8dbcd7948461366ae4e621e9e3a",
        "title": "赠韦金吾",
        "author": "李绅",
        "content": "自报金吾主禁兵，腰间宝剑重横行。\n接舆也是狂歌客，更就将军乞一声。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "6f7068b534934560877490c2db17aee1",
        "title": "长门怨",
        "author": "李绅",
        "content": "宫殿沉沉晓欲分，昭阳更漏不堪闻。\n珊瑚枕上千行泪，不是思君是恨君。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "2e7cb7a8046bb0f7603cd18642147649",
        "title": "龟山寺鱼池",
        "author": "李绅",
        "content": "汲水添池活白莲，十千鬐鬣尽生天。\n凡庸不识慈悲意，自葬江鱼入九泉。\n剃发多缘是代耕，好闻人死恶人生。\n祇园说法无高下，尔辈何劳尚世情。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "66aae07fe86dc5e57bee05501d618c05",
        "title": "赋月",
        "author": "李绅",
        "content": "月。\n光辉，皎洁。\n耀干坤，静空阔。\n圆满中秋，玩争诗哲。\n玉兔镝难穿，桂枝人共折。\n万象照乃无私，琼台岂遮君谒。\n抱琴对弹别鹤声，不得知音声不切。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "3f7bcf6a63b1e062c7bf3da8313c5924",
        "title": "句",
        "author": "李绅",
        "content": "君咏风月夕，余当童稚年。\n闲窗读书罢，偷咏左司篇。\n（韦应物为滁州刺史，有《登北楼》诗。\n绅后为刺史继和，",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十三"
        }
    },
    {
        "uuid": "e728afccabf8c66f1da6d9909d83c7f8",
        "title": "答章孝标",
        "author": "李绅",
        "content": "假金只用真金镀，若是真金不镀金。\n十载长安得一第，何须空腹用高心。",
        "dynasty": "唐",
        "collection_info": {
            "collection": "御定全唐诗",
            "volume": "卷八百七十"
        }
    }
]