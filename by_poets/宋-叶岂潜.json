[
    {
        "uuid": "b8d9a43d355b9487bfd1afe0f3ff5d5c",
        "title": "苔钱",
        "author": "叶岂潜",
        "content": "青钱点点浮鹅眼，绿毯鳞鳞织翠毛。\n聚散因风翻覆手，池塘犹喜没惊涛。",
        "dynasty": "宋",
        "collection_info": null
    },
    {
        "uuid": "fc78452bfd946fe47e9dba49f497bdd3",
        "title": "蝉",
        "author": "叶岂潜",
        "content": "柳边晓立看虫蜕，化作风餐露宿身。\n林静昼长吟不绝，骚骚清苦似诗人。",
        "dynasty": "宋",
        "collection_info": null
    },
    {
        "uuid": "69b66c203232492bce1b3f75a427d2d3",
        "title": "鳜鱼",
        "author": "叶岂潜",
        "content": "渔翁今度笭箵富，正是桃花水腻时。\n网得文鳞如墨锦，贯来杨柳是金丝。",
        "dynasty": "宋",
        "collection_info": null
    }
]