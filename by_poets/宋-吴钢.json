[
    {
        "uuid": "d1827e2a46ae87032a275a4fde25bee7",
        "title": "题万寿圆觉院  其一",
        "author": "吴钢",
        "content": "梵室香飘隔竹闻，壁间肆笔烂奎文。\n山深翠辇经行处，犹卧从龙数点云。",
        "dynasty": "宋",
        "collection_info": null
    },
    {
        "uuid": "b51d2dc53a8e89e04fd22e69b7e943e9",
        "title": "题万寿圆觉院  其二",
        "author": "吴钢",
        "content": "地偏境静人无事，雨后风柔物可情。\n山鸟定知琴意好，倚花浑不作春声。",
        "dynasty": "宋",
        "collection_info": null
    },
    {
        "uuid": "f1c4db7dbd277defb9267aea0a4e6109",
        "title": "题褒亲崇寿寺",
        "author": "吴钢",
        "content": "坳径石䶥齖，梅枝碍竹斜。\n旧封妃子墓，残照觉王家。\n亭砌旋风叶，岩流出洞花。\n饱参尘世味，得似野僧茶。",
        "dynasty": "宋",
        "collection_info": null
    }
]