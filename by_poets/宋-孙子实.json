[
    {
        "uuid": "ac660b20885ac2b90cbf246638023976",
        "title": "诗一首",
        "author": "孙子实",
        "content": "薛宣欲吏云，季氏或招闵。\n此分冒中秋，万物既收稛。\n卖药偶知名，草玄非近准。\n才难不易得，志大略细谨。\n士生要弘毅，天地如盖轸。\n骥令盐车骖，井下知绠引。\n难甘吁尔食，聊寄粲然冁。\n谁能借前筹，还妇用束藴。\n吾闻调羹鼎，异味及粉槿。\n岂其供王羞，而弃会稽笋。",
        "dynasty": "宋",
        "collection_info": null
    }
]