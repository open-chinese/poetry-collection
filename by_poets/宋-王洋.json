[
    {
        "uuid": "73f409d1da9a80a84319a8221711eadb",
        "title": "春阴即事",
        "author": "王洋",
        "content": "春风虽轻扬，摧折犹有补。\n适当秾华时，明知不须雨。\n浴蚕待桑钱，插禾候阳土。\n妇子三时勤，亦欲少歌舞。\n百草仰膏腴，少俟亦无苦。\n如何屯寒云，专翳扶桑吐。\n事多不由人，十可八九数。\n不若姑置之，吾非拾翠侣。",
        "dynasty": "宋",
        "collection_info": null
    },
    {
        "uuid": "801ffd3811efc7f97268a1057d296d62",
        "title": "春苦风雨",
        "author": "王洋",
        "content": "东君始造家，积累亦不细。\n一从潜阳兴，黄钟本根蒂。\n二十四信风，以有此红翠。\n如何纵飘败，不作苞桑计。\n风雨不令子，豪猛但适意。\n万紫杂千红，用供一日费。\n一日费尚可，矜侈不少置。\n岂惟困芳菲，桑麻亦憔悴。\n沟塍浮新秧，荡摇失生意。\n无乃大伤和，行败乃翁事。\n愿言期少安，百物思吐气。\n吾不若讼谗，唯图保终岁。",
        "dynasty": "宋",
        "collection_info": null
    },
    {
        "uuid": "e278670ddfac86172d1308231bf47f1d",
        "title": "七月八日小雨",
        "author": "王洋",
        "content": "万彙就槁死，一凉送生意。\n问谁犯炎威，用事得屏翳。\n始自长夏来，龙骨呕四裔。\n平原暴槁干，生火自焚燧。\n藉令翻长河，不给野老泪。\n祝融固有逞，轩轩抱余恚。\n商飈欲小展，不费一矢遗。\n人谋略殚穷，乃作鬼事计。\n此邦严百神，奉事罔失坠。\n恶衣不掩胫，致美尽一祭。\n有严者贵神，父老诵明记。\n适当牛女期，悬弧值嘉瑞。\n不知谁相传，轰然动天地。\n走书集房祀，刻日共髙会。\n俄然驾云骈，各以伟像至。\n原野照旌旗，闾阎便鼓吹。\n鞠躬侦颜色，大房荐笾胾。\n恍惚动百灵，相传亦汪濊。\n今朝响云车，风马继飘驶。\n意挟大江神，倾输作霶霈。\n日影弄廉纤，檐马鸣细碎。\n涓涓乍伶俜，赫赫復昌炽。\n神乎享已丰，何乃靳小施。\n妇怒骂少年，汝定事游戏。\n汝牲汝自甘，汝酒汝既醉。\n我疑神吐之，祸汝不少贳。\n得免已可怜，尚敢望嘉惠。\n嗟我偶投身，枵腹俟丰岁。\n感此意悽然，中旦不成寐。\n纪见成小诗，岂谓非吾事。",
        "dynasty": "宋",
        "collection_info": null
    },
    {
        "uuid": "217e4eca6918207628a7b2807279569f",
        "title": "十一月二十九夜大风明起书室皆败叶",
        "author": "王洋",
        "content": "木老性倔强，朔风怒明威。\n初更即合战，已乃声鼓鼙。\n大块信难测，三鼓气不衰。\n我屋山僧居，破陋久不治。\n会当晴明日，仰见河汉移。\n微风鼓櫜籥，虚空同奔驰。\n夜无芙蓉人，慌惚疑褰帷。\n平明满书斋，败叶方纷披。\n孰为呼吸者，作此怒张为。\n天寒不成雪，恐坐强风师。\n扑尘整书架，粪挶不可迟。\n人非陈仲举，用舍亦有宜。",
        "dynasty": "宋",
        "collection_info": null
    },
    {
        "uuid": "98134e07779481752e018f35e68b413a",
        "title": "舟宿南尉岸下夜夕不寐思丁老小山戏成长韵",
        "author": "王洋",
        "content": "积少自成多，一元陶万类。\n破大可作小，壶中有天地。\n果谓真无穷，百虑同一致。\n若曰一毫芒，万里鹏垂翅。\n变化无定形，古今俱幻事。\n老丁习真观，幻事亦不弃。\n输财买幻人，放意穷幻智。\n发屋仰偷天，凿泉下汲繸。\n慌惚幻峰峦，共疑无足至。\n妻儿固俱贤，未免虑憔悴。\n拒谏设科条，纵语终莫遂。\n相顾色惨怛，但未垂怨泪。\n老丁恐败事，往往阳怒恚。\n共知无奈何，奇计亦多秘。\n託言有鬼神，疾病果作祟。\n要盟质诸天，庶得捐惊悸。\n老丁如不闻，嬉笑无畏忌。\n起语家人言，常数不可避。\n吾老嗜奔湍，且可幻吾戏。\n战败岂吾过，时有利不利。\n子无徒面从，背我乃窃议。\n我意终不移，毕命乃殊嗜。\n吾闻利有幅，盈舒如在器。\n老丁自治产，费金亦其意。\n得侯既自我，失侯亦何愧。\n万事怀中宽，目前同一醉。\n更须稍进功，有为俱有累。\n一静胜百为，壮士屈伸臂。",
        "dynasty": "宋",
        "collection_info": null
    },
    {
        "uuid": "c14d47c55f2cf05658bd34e19e838829",
        "title": "陪徐狄二子出东郊即事",
        "author": "王洋",
        "content": "与君同酸苦，思得一散愁。\n散愁何所适，共作郭外游。\n是时穷冬节，寒威未肯收。\n茫茫一望间，丰瑞弥阡畴。\n老农挟雉子，嬉戏寻朋俦。\n问之向人语，明年报有秋。\n淮南尘土地，髙原少车沟。\n夏苗率畏旱，冬雪苦不优。\n若呈盈尺白，卒岁无所忧。\n常闻争战后，天意不自由。\n人心结恨愤，阴阳不旋流。\n皇天佑邦家，予赉徧九州。\n将欲扫凶丑，先为除凶蟊。\n况此甸服内，大驾方豫游。\n赐之仓箱实，始应政事修。\n所以田野间，老农获歌讴。\n愁中闻此语，悦如去罝罦。\n未谙鼎馈食，亦宜保干糇。\n回头顾二子，不用自拘囚。\n往来茅舍酒，三酌更献酬。\n枯肠得滑润，一笑散孤幽。\n放怀了无闷，万事皆悠悠。\n晚归足益健，自喜筋力柔。\n归见城中人，揣我将何求。",
        "dynasty": "宋",
        "collection_info": null
    },
    {
        "uuid": "13ba9020604beeff998ba1f89e946df1",
        "title": "十月十七日雨霁復至仙隐",
        "author": "王洋",
        "content": "秋雨闲十日，缅怀秋山空。\n烟霞固旧态，败叶铺山红。\n平生五大夫，投老一秃翁。\n相看各萧索，事付不语中。\n二轮固代谢，四序弥初终。\n义霜素惨烈，温律復冲融。\n相期保岁寒，木末回春风。",
        "dynasty": "宋",
        "collection_info": null
    },
    {
        "uuid": "3279266c1821b187796c11d3bd4bca88",
        "title": "安成令以长桥图来且示王民瞻记喜其有成因成短章",
        "author": "王洋",
        "content": "楚人问晋勇，答曰好以暇。\n后人或疑之，鍼也其说驾。\n吾意政之余，观此得用舍。\n晋士傥不然，安能一战霸。\n韩君令安成，不待朞月化。\n始如逆走丸，卒若快啖蔗。\n为政行辟人，修梁插飞架。\n异时常病涉，举邑佥矜诧。\n王子吐琳琅，文章助光价。\n绿波凝暮朝，晧月迷清夜。\n谁云困兵革，不可事耕稼。\n聊书以记之，来者可凭藉。",
        "dynasty": "宋",
        "collection_info": null
    },
    {
        "uuid": "2f778ff7cc7e4ad7be0bcaa573119426",
        "title": "寄题安福凤林桥",
        "author": "王洋",
        "content": "二年庐陵城，不踏安成野。\n但闻古侯封，沃壤富书社。\n剸烦或容容，书考乃下下。\n韩君令安成，政事饰儒雅。\n考实见功多，程劳用力寡。\n邑南横长溪，春流夏湍泻。\n舆梁久弗支，冬涉犹病骻。\n韩君一咄嗟，民力竞输写。\n修梁插晴空，野色集平瓦。\n问君胡能然，一钱不入把。\n因民乃利民，胡往弗宽假。\n十年旌旗中，未得洗兵马。\n羽书固所先，民簿乃付且。\n谁知安成令，从政识用舍。\n目前纵奔驰，心事日萧洒。\n薛宣好男儿，正可上醇斚。\n吾虽不预观，书以告来者。",
        "dynasty": "宋",
        "collection_info": null
    },
    {
        "uuid": "162850f45bd91ab84d257812d5fd2eb3",
        "title": "真意堂",
        "author": "王洋",
        "content": "一室恐妇愁，三间良足用。\n积钱宽买园，此事不敢梦。\n弋阳千万家，比屋接修栋。\n相期生在勤，意象不少纵。\n饥字参不破，竟日自倥愡。\n设有花木山，仅作一身供。\n徐翁初来时，赤子不取重。\n徐徐汲壑谷，辘轳转双瓮。\n锄夷荆棘开，改化溪山动。\n千年五柳陶，慕用常接踵。\n徐翁但神会，疏迹不勘缝。\n七絃已可忘，五柳不待种。\n见山若举头，孤雁亦须送。",
        "dynasty": "宋",
        "collection_info": null
    },
    {
        "uuid": "24e119e91429b39f8cc01c63e5ad62db",
        "title": "絃歌堂",
        "author": "王洋",
        "content": "曹务日以浑，令君心自清。\n散彼愁叹气，化作懽愉声。\n懽愉何所寄，寄此絃歌鸣。\n歌如珠纍纍，絃以桐铿铿。\n顾此三尺匣，中有万古情。\n大絃含春温，赤甲随勾萌。\n小絃羽虽细，一奏壮士惊。\n次第征角招，向日葵心倾。\n商以表节义，皎皎秋霜明。\n敛之五音全，昭氏无亏成。\n鼓之播万物，草木同敷荣。\n令君保此器，常得心和平。\n知君本抱道，岩壑依云耕。\n缾粟朝不饱，强起从簪缨。\n素琴常在御，朝阳鸣箫笙。\n萧然古槐下，时乎一再行。\n亭午百吏散，永日垂帘旌。\n舟车自衝会，我道无将迎。\n笔役眩朱墨，恺悌消纷争。\n诛求绝敲榜，升合均缾罂。\n和风动千室，暖律鸣嘤嘤。\n坐令今上饶，乃类古武城。\n问君何能尔，但守一字诚。\n吾闻古良吏，惠养先孤惸。\n不闻棠阴中，髙灯照长檠。\n大雅有夷路，小鲜无急烹。\n令君实儒素，不肯尊钱兄。\n吾心如平田，衎乐物自生。\n勿言桐乡陋，子孙传令名。\n勿言百里狭，列宿符郎星。\n愿君守此志，终始不变更。\n岂惟人道顺，可与神理幷。\n辱君示琬琰，报德匪瑶琼。\n他年挟熏风，期君拂天枨。",
        "dynasty": "宋",
        "collection_info": null
    },
    {
        "uuid": "d66f2f261e7c061d6e424e2c2b95f4a2",
        "title": "画列子图和韵",
        "author": "王洋",
        "content": "稻粱戒鸟啄，馈粟辞子阳。\n神明久不死，宇宙一鸟翔。\n若人据槁梧，中自含宫商。\n其游车泠风，其息形坐忘。\n豆山瀛泗等，念往即褰裳。\n盖云任去来，岂谓符弛张。\n老商顾之笑，是事何轻扬。\n云风驾旬余，日月辀两傍。\n拊掌一戏笑，何异侏儒场。\n后人致引慕，竹林焚馨香。\n飘飘大人赋，气夺千丈强。\n吾闻孔仲尼，道盛涵化光。\n雅言书当理，不见一日长。\n放乎子列子，君其乐彷徉。",
        "dynasty": "宋",
        "collection_info": null
    },
    {
        "uuid": "53bbc77e204b992d8b09adbca9967c48",
        "title": "谢叶秀才惠书自言能书大字来书作小字甚工",
        "author": "王洋",
        "content": "大字韦将军，小字徐开府。\n惠我数百言，字字了今古。\n江山得何助，文采乃如许。\n莫羞无稻粱，鸿飞自髙举。",
        "dynasty": "宋",
        "collection_info": null
    },
    {
        "uuid": "bf90437ef5333973afb435f7f83b1a64",
        "title": "绍兴庚申解官庐陵留别欧阳隐士",
        "author": "王洋",
        "content": "梅雨翳江浦，我来初识君。\n俯仰寒暑移，几亲芝兰群。\n芝兰本何心，悠然荡清芬。\n不妨识度髙，解使静躁分。\n我从困飘泊，朋从少知闻。\n投足自失所，造化本无垠。\n妻儿惮远寓，岂復辨莸熏。\n顾惟鄙野性，乐此川原尊。\n时观前古俗，家传付儿孙。\n常疑百年余，下流名尚存。\n惭非拨烦手，未能解纷纭。\n虚怀饱暖恋，有愧民吏勤。\n无乃同乡夫，或可覃后昆。\n脱身亦由人，孤翥随腾鶱。\n岂不快宿愿，谁能困笼樊。\n他年方外士，相期同策勋。",
        "dynasty": "宋",
        "collection_info": null
    },
    {
        "uuid": "c47ca388c9eaa03d30a2b9ba1f26caaa",
        "title": "送章季万户部",
        "author": "王洋",
        "content": "吴人不授馆，楚人不分田。\n此身天地间，泛若不繫船。\n忆昨罢吏役，白鸥同一川。\n欲乘万里风，短翼无夤缘。\n使君溜宇大，下庇千万贤。\n鷄鸣度关客，亦到尊俎前。\n贱子忝夙分，今已三四传。\n尝许策蹇步，十驾困屡鞭。\n公文如摛华，公笔如修椽。\n笔端色五采，密补造化权。\n浮沉既异路，会合真可怜。\n我无三径地，直欲参四禅。\n后会宽作程，望舒圆復圆。\n他年赤松子，问讯玉堂仙。",
        "dynasty": "宋",
        "collection_info": null
    },
    {
        "uuid": "12e258b7060f307b65685aa5c9a01ade",
        "title": "同刘仲忱舍人先生郑武子钱伯氏赋两篇得圣欢二韵",
        "author": "王洋",
        "content": "客行仍别离，此恨亦已更。\n去语已莫留，来愁不须聘。\n七闽何贪贤，四海方仰圣。\n班驿是归涂，频宜发新咏。",
        "dynasty": "宋",
        "collection_info": null
    },
    {
        "uuid": "3257b3a31b6139ca075ed27ca9961d7d",
        "title": "郑丈灼灸戏成",
        "author": "王洋",
        "content": "丈人国元龟，千古秘清庙。\n侧闻扈圣初，彤庭献喜兆。\n从此氛雾开，屡锡休瑞报。\n珪璋厌纷华，江湖乐丰好。\n一冠脱孟劳，十年泛灵沼。\n近闻出清江，仗节触烝罩。\n渔者有豫且，横梁截隈奥。\n如何抱神智，失脚困泥淖。\n仓皇见梦祈，修门极悲叫。\n椟藏得玄夫，光价逾纳郜。\n再拜争乞灵，灼铁具热燋。\n火攻固下策，奈此集众譟。\n低头谢群工，脱身图后效。\n此戏亦太虐，脐腹困然膏。\n切勿再三渎，渎亦不汝告。\n舍尔观朵颐，从吾袭髙蹈。",
        "dynasty": "宋",
        "collection_info": null
    },
    {
        "uuid": "f6704188f1b5d874acfa66cc67507d5e",
        "title": "闻刘行简给事休致作诗寄之",
        "author": "王洋",
        "content": "郡下一卷书，云自邮籖来。\n剥啄惊昼眠，柴门手自开。\n上有骊珠光，照耀分尘埃。\n读之未尽行，喜焰生寒灰。\n黄门白首郎，上疏称乞骸。\n帝曰大布衣，锡汝升文阶。\n天孙鈆录秘，论撰须儒魁。\n荣名不汝遗，汝往时钦哉。\n夕即拜帝命，雪涕何纷漼。\n恩许归旧庐，径卧南山斋。\n此翁山泽仙，不赋章绶材。\n误因文彩露，遂落天网恢。\n一游三十年，所得非不谐。\n文名动青琐，笔力幽黄能。\n左省岂不荣，珠庭重徘徊。\n巢父一掉头，百挽终不回。\n吾意天地间，清风有根栽。\n人心感披拂，达者分条枚。\n二疏杨巨源，同上百尺台。\n刘翁传其风，苍舒次隤敳。\n况復祖子孙，此道同胚胎。\n前刘脱功名，养气如婴孩。\n至今一箭诗，讽咏及陪台。\n翁今亦何有，旷达忘悲哀。\n清风既不死，缾大无耻罍。\n岁晚春物动，吴山发寒梅。\n愿翁强赋之，为花吐琼瑰。\n床头拂易传，床下鸣新醅。\n它时三径边，为翁剪蒿莱。",
        "dynasty": "宋",
        "collection_info": null
    },
    {
        "uuid": "301403d377f745a5e4ccd1d3f9436411",
        "title": "我有一双眼赠徐氏仿老徐体仆近与思远赓和颇自言老有拒徐出游意恐以仆为真老也故有此作",
        "author": "王洋",
        "content": "我有一双眼，光可照明烛。\n我有一寸肠，时復潄醽醁。\n我有两垂鬓，与君相映绿。\n我有一双脚，比君非不足。\n眼能别妍丑，肠不虑荣辱。\n鬚鬓每自怜，足力能相逐。\n一一将比君，未便遽惭恧。\n胡为被君轻，污田对寒玉。\n君如邀我游，我亦知所以。\n朝出任意游，暮归同倒屣。\n况此郊野间，远近在一视。\n东抵东家田，绕溪六七里。\n北向关外行，五里见淮水。\n我家园在西，鸣泉到清耳。\n南郊野叟村，殷勤种桃李。\n大抵浩荡处，潇洒异城市。\n春云乍为锦，余霞忽成绮。\n兴来思暂息，极目无涯涘。\n两眼极恣横，性情始欢喜。\n归来看君诗，陈馈铺八簋。\n罗列水陆珍，咀啖尽日美。\n我亦强自吟，合处粗相似。\n醉时所经历，醉后诗在纸。\n连粘动成卷，持行不羞耻。\n以此不畏君，请君亮肝肺。\n晴来拟出游，唤我为君起。",
        "dynasty": "宋",
        "collection_info": null
    },
    {
        "uuid": "d7403f96f87e76731d1f55a3489d6f11",
        "title": "还自伊山过金城宿觉慧寺赠始宁禅师",
        "author": "王洋",
        "content": "家山三百里，处处逐流水。\n舟行鉴影中，尘埃不须洗。\n人言田间苦，我言田舍好。\n浊醪三两杯，沈忧积如扫。\n昨与田父言，别白皆有证。\n丈夫幸听之，物物保性命。\n归来过山僧，僧始见客喜。\n试与语囏难，不贪亦不止。\n我徐觉言烦，乃静观厥理。\n僧言祸与福，皆其自取尔。\n吾师有明言，报应有彼是。\n所作既不同，所遭亦如此。\n君言君自忆，我初不到耳。\n及君受报时，何用乏吾事。\n去年梁宋灾，载尸满城市。\n今年江淮南，囷窌有余米。\n善恶无两岐，末流见殊致。\n君后起念时，觉此而已矣。\n再拜谢髙僧，师言诚有味。\n解榻借僧裯，不觉已鼾鼻。\n展转未厌眠，鷄鸣唤客起。",
        "dynasty": "宋",
        "collection_info": null
    },
    {
        "uuid": "f96a2d6b4f2ed0385a0eaae3d9c1b9b8",
        "title": "赠颖师",
        "author": "王洋",
        "content": "昔有二大士，比迹相差池。\n一隐卢老堂，一作贫舍儿。\n任缘本无意，音韵偶追随。\n髙唱既绝诣，豹隐那得窥。\n颖公实静者，妙赏心自知。\n以此墨守虑，远继白雪词。\n首叙同契语，生死一推移。\n末祛唱酬迹，风月非所私。\n中间任游戏，不假永篇题。\n自此探骨髓，杜兰杂香蘼。\n翻思前作者，往往求其皮。\n彼非不论量，泛浪忽深思。\n但取偶世语，髙调终莫追。\n颖公整襟量，峭耸乘嵚危。\n冥捜尚论古，快警耳目疑。\n不从禅寂縳，此道信权奇。",
        "dynasty": "宋",
        "collection_info": null
    },
    {
        "uuid": "21b928985957419d05801da7c8f1a188",
        "title": "曾谹父约游南岩短韵奉呈",
        "author": "王洋",
        "content": "南丰不藏善，逢人说南岩。\n南岩亦何好，造物秘此缄。\n烟云卬全提，松竹色半酣。\n去郭十里赢，守戍僧二三。\n乞身满一日，幽事亦可探。\n行客问征途，居者萦辔衔。\n萧条野店烟，夐静弥勒龛。\n念非尘外侣，谁分禅味甘。\n受佣作闲人，自缚亦可惭。\n于时日在房，山色染霭蓝。\n一径盘鬰青，群峰列空嵌。\n吟泉计涓滴，瀹鼎消尘凡。\n端如常德静，可警疾步贪。\n扬镳出云门，回首怜烟岚。\n公其吐妙语，胜事须指南。",
        "dynasty": "宋",
        "collection_info": null
    },
    {
        "uuid": "5949fe4f47ba03a380d4e6032cda66ef",
        "title": "食鲙",
        "author": "王洋",
        "content": "生长江湖中，厌食水中珍。\n从得脱死来，颇见乡味亲。\n每食无不饱，敢叹蔬茹贫。\n老妻生过计，为我鲙鲜鳞。\n饤饾盘箸间，玉缕铺缤纷。\n不知惊忧后，肠胃久不伸。\n疟余病尚在，欲饫嫌羶腥。\n所以纵对此，凛如见严宾。\n由知饮啄缘，丰俭各有因。\n所飨苟无分，对面难霑唇。\n可叹赋分薄，一炙亦艰辛。\n在近犹参商，其大应吴秦。\n岁事已转毂，园葵行献新。\n勿拟春蔬薄，春蔬久向人。",
        "dynasty": "宋",
        "collection_info": null
    },
    {
        "uuid": "1352da7b53ee8ba264e575f2dc64ef27",
        "title": "曾谹父将赴浮光九日无酒赋二诗次韵  其一",
        "author": "王洋",
        "content": "经营戒奔忙，髙士乃贵懒。\n不然繋匏瓜，何异列樗散。\n若人落闲社，旁观助烦惋。\n况闻上方札，天子恨见晚。\n朝廷录故旧，士女重嗟远。\n父母谢使君，相看犹故眼。",
        "dynasty": "宋",
        "collection_info": null
    },
    {
        "uuid": "39b4ea3468792fda7cf609478dce8004",
        "title": "曾谹父将赴浮光九日无酒赋二诗次韵  其二",
        "author": "王洋",
        "content": "中虚卧北窗，岁月惊兔脱。\n侧目一愁胡，已寒不须泼。\n吾闻金鼎象，次第有本末。\n千里尚疏封，五浆何用设。\n它年激沱江，大捄相如渴。\n丈夫属有念，行行勿骚屑。",
        "dynasty": "宋",
        "collection_info": null
    },
    {
        "uuid": "1da3c3e5ff2f899f14adc401fb84e9f0",
        "title": "和曾吉父饮南坡四诗  其一",
        "author": "王洋",
        "content": "买山如买金，去草如去恶。\n开山一代师，前者无是作。\n向无邱壑心，虽有亦不乐。\n何须待髙秋，风帽已可落。",
        "dynasty": "宋",
        "collection_info": null
    },
    {
        "uuid": "525020de98d2d24004f80e631eb9ef8e",
        "title": "和曾吉父饮南坡四诗  其二",
        "author": "王洋",
        "content": "寒暑有至公，物物无避处。\n岧嶤半天中，乃截云雨路。\n炎熏障南林，清风来北户。\n幽事未可量，如君美无度。",
        "dynasty": "宋",
        "collection_info": null
    },
    {
        "uuid": "164131fd8ed8e7854a9c0c0ad04b7a7e",
        "title": "和曾吉父饮南坡四诗  其三",
        "author": "王洋",
        "content": "若无败人意，何适非好怀。\n飞轮了无辙，为作明镜台。\n有酒不共饮，定知何日开。\n鱼鸟亦知意，门前日日来。",
        "dynasty": "宋",
        "collection_info": null
    },
    {
        "uuid": "287f652ed437220d6b0d294eef558b33",
        "title": "和曾吉父饮南坡四诗  其四",
        "author": "王洋",
        "content": "终年困尘土，一日同宴嬉。\n诗价重车渠，酒色空琉璃。\n月出散林莾，揽之有余辉。\n山林信可乐，所乐无四时。\n况渠善窈窕，与我昏为期。\n会须挽凌波，同载月明归。",
        "dynasty": "宋",
        "collection_info": null
    },
    {
        "uuid": "b881aeb477d7ee2d11386c81d0ef6fa3",
        "title": "秀实行邑回寄示佳章次韵",
        "author": "王洋",
        "content": "皇皇宇宙间，快意本何限。\n有如抱畦畛，相对不见面。\n汝南箕颖士，白首仕州县。\n偶来江西游，溪山副良愿。\n口诵陶令章，手持古书卷。\n老气益健敏，落笔增蒨绚。\n尚愿姑置之，有人图自献。",
        "dynasty": "宋",
        "collection_info": null
    },
    {
        "uuid": "6ba547d2cc0d8f4c4946539a10b04be8",
        "title": "秀实监丞时惠佳章逋债稍多今因休暇再报一章当时同游已踰三月輙泛语以谢",
        "author": "王洋",
        "content": "人生萍梗踪，端若邂逅期。\n奈何人常言，会合信有时。\n鄙人初谒郡，故事科童儿。\n竹马岂其情，驩笑亦强随。\n岂缘特达贤，惜此驽钝姿。\n乃信非偶然，三叶亲华枝。\n此老辈行髙，心事故崛奇。\n逃禅昔苏晋，辞荣今介推。\n十年守一官，不乐亦不悲。\n独设诗中禅，健勇了未衰。\n谈空不可攀，且报今年诗。",
        "dynasty": "宋",
        "collection_info": null
    },
    {
        "uuid": "c402db5ed7c02e4148bcb2ff771af6a6",
        "title": "秀实再以前韵宠惠佳篇谨再次元韵",
        "author": "王洋",
        "content": "名利世所重，燋烂以为期。\n出处不自由，语默多因时。\n陈侯有余佞，又以传其儿。\n苏秦掉颊舌，代厉俱诡随。\n此风几百年，尚作柔佞姿。\n武子衒富豪，击碎珊瑚枝。\n褒姒出巧谮，归放加伯奇。\n茫茫天宇间，穷达不可推。\n不须谋快乐，亦勿生愁悲。\n但看忧乐人，往往心神衰。\n长年饱吃饭，此事前贤诗。",
        "dynasty": "宋",
        "collection_info": null
    },
    {
        "uuid": "2405c78245aac887642e2c26fd50d18e",
        "title": "次韵刘希颜李泰发龙井寿圣请献辨才诗",
        "author": "王洋",
        "content": "古人重好古，今人徒赏今。\n赏今拘近俗，何以劳寸心。\n昔者臞面仙，分符此来临。\n邦君舍华轩，老人独散襟。\n从容尘领间，消息禅虑深。\n道人本绝俗，猗兰故相寻。\n风流右将军，寂寞支道林。\n泉石诚膏肓，此病难与箴。\n缾盂饱粥饭，巾㲲替裳簪。\n万家辞近市，寸碧依摇岑。\n迩来四十年，何人发孤吟。\n亦有好事者，杖藜访层阴。\n鹅溪唤画像，金薤锵瑶林。\n赏遇既落落，风神见森森。\n此道果有继，不忧风雨侵。\n谁言殊缁俗，二士邺与钦。",
        "dynasty": "宋",
        "collection_info": null
    },
    {
        "uuid": "538edfabd5eaaff67ae77aaeaa3e151b",
        "title": "次韵辛起李长篇",
        "author": "王洋",
        "content": "十年爪牙官，百世传风流。\n每思先贤范，烂漫涕不收。\n争夺世界中，萧洒自十洲。\n辛使东洲望，翘材错薪槱。\n干戈一相寻，贤愚自相仇。\n六鰲失所负，群贤困道周。\n人如辛使者，往往官屡休。\n用舍方坎壈，身世同蜉蝣。\n但闻公卿间，饱诵才业优。\n爵禄纵可辞，岁月那得偷。\n向来成名时，石室书盍紬。\n奈何俯仰中，窘路拘骅骝。\n嘶鸣合亨涂，飘泊仍海陬。\n嗟予才每下，粗能别熏莸。\n识面苦不早，论交亦何尤。\n长裾曳非难，骛棹惊莫留。\n既怀难会恋，那无轻去愁。\n方今草寇猖，健儿炊矛头。\n金盘集卫霍，藜糁甘轲邱。\n不知到死处，真得饱暖不。\n行当扪牵牛，快愿同桴浮。",
        "dynasty": "宋",
        "collection_info": null
    },
    {
        "uuid": "283a564973ad8c658e7dfa658f38f6b8",
        "title": "次韵酬尹少稷",
        "author": "王洋",
        "content": "尹子于为文，跳弄同戏剧。\n举头发天藏，俛首取地蛰。\n谁谓热洛河，可使当刘秩。\n挥毫射虎豹，引手唾决拾。\n驭风千里空，命的一箭疾。\n吾意召雷霆，已下六丁敕。\n置之西昆山，歌乐华胥国。\n遂令长吟哦，姓名注瑶籍。\n置之风露场，不饮亦不食。\n鸾鹤迎玉箫，云汉配灵匹。\n雄辞水翻瓴，壮势虎挟乙。\n剪裁霜月明，窥探化工密。\n少留千首诗，聊示万人敌。\n不然荐清庙，三叹奉寥閴。\n未惊邹海涛，已过髠毂炙。\n窃料充选拔，数涂当处一。\n恐缘奉髙堂，薪芼事朝夕。\n且安颜氏瓢，未纵参军逸。\n我意似子才，终难守环壁。",
        "dynasty": "宋",
        "collection_info": null
    },
    {
        "uuid": "108bdfa950675172b5fa36be5ca3731f",
        "title": "次韵李叔飞",
        "author": "王洋",
        "content": "溪山春兰林，桃李花槐市。\n戏友二三生，兴来远返趾。\n墨客冠再弹，苍官仕三已。\n矜豪柳索强，引分梅知止。\n绿芳草齐亚，粉面花衬绮。\n庆暖具杯觞，送寒操杖几。\n态度略不齐，将妍俱可喜。\n人心独当然，造物聊戏耳。\n乌帽以旧留，青鞋请今始。\n相逢浩荡春，切勿通爵里。",
        "dynasty": "宋",
        "collection_info": null
    },
    {
        "uuid": "bef9500ab806c57f24eb6ef47fe25ce5",
        "title": "次韵政老夜坐有怀",
        "author": "王洋",
        "content": "客行犯萧条，物态如寒冰。\n借问松窗人，久客将何营。\n答言慕幽禅，怀抱彻欲清。\n当年困流俗，钻纸如痴蝇。\n一朝脱尘网，决若飞鸟惊。\n斋盂趁后辈，卧㲲陪老生。\n从兹辈行间，往往推先鸣。\n此道本无学，精粗不可评。\n忽然辨疆域，独得分专城。\n物外怀抱好，醒来毛髮轻。\n余事不着意，自然造纯精。\n怜君生卑微，也縳利与名。\n持身抱余恨，写物多遁情。\n以此游世间，心虑何由平。\n再拜谢师言，得闲频寄声。",
        "dynasty": "宋",
        "collection_info": null
    },
    {
        "uuid": "6c9a513251db09d30e5db3cffb647e3f",
        "title": "观讲师有感",
        "author": "王洋",
        "content": "一僧据几坐，众僧列其间。\n纷纷士与女，其外復相环。\n娟娟谁家女，粉面垂烟鬟。\n既为时俗粧，復着道士冠。\n一闻法师唱，先众低朱颜。\n俯仰皆中度，仪矩如素闲。\n众僧推举首，往往务旁观。\n云是良家子，良人缀朝端。\n二十哭其夫，蕙帏守奇单。\n誓保岁寒节，悼往时汍澜。\n邻女闻好色，愿见无由缘。\n孺枝无杂匹，对镜有孤鸾。\n如此十余载，里巷不敢讙。\n岁久厌俗累，幡然学僧禅。\n朝朝事香火，常念舍嚣烦。\n遂来佛寺中，圆顶杂长髯。\n未能问以此，吁嗟涕以潸。\n女子本柔静，闺房不肯安。\n当初红颜时，何必同惸鳏。\n所行虽失节，尚可求芝兰。\n如今余艷态，却来叩幽关。\n进退两无据，此道何漫漫。\n京城富贵家，妍丽出尘寰。\n不肯自爱重，白日呈妖嫺。\n廉耻节既丧，万里来夷蛮。\n向来红面女，十九逢时艰。\n奈何兵戈中，此风不为删。\n僧乎尔其能，为我逃穷山。",
        "dynasty": "宋",
        "collection_info": null
    },
    {
        "uuid": "1da2df4d706dbf9bb6435a8ff87ab585",
        "title": "和伯氏寄周秀实",
        "author": "王洋",
        "content": "相亲即嘘濡，相忘即江湖。\n事理去取间，情分乃异区。\n周侯瑚琏器，晚乃掷道途。\n异书窥蔡叟，潜论发王符。\n夜讽恒至卯，朝饭或逾晡。\n置之转徙流，奈此臭味殊。\n置之翰墨场，勇往无于菟。\n虽乏三寸舌，自保千金躯。\n山巅富蔬菜，渚牙长菰蒲。\n屈曲一径宽，于焉寄其孥。\n非药亦非饵，问君何欢娱。\n所乐麋鹿游，缁白初不渝。\n我于闻道新，啮肺方噬肤。\n喜翁新经过，已办煮瓠壶。\n我有甑中尘，翁无竹裏厨。\n相见期一笑，良胜醉叫呼。\n水花正充容，小𣏾随轻鳬。",
        "dynasty": "宋",
        "collection_info": null
    },
    {
        "uuid": "c97e71b8c9335ecb0862b7cc26db11a6",
        "title": "和尹少稷经干",
        "author": "王洋",
        "content": "昔年初见君，山头日卓午。\n但言奉亲欢，不道作诗苦。\n稍稍窥藩篱，清风涤袢暑。\n论文及古人，一笑乃相许。\n早知没津涯，矧肯起城府。\n结交得若人，渠弥有环渚。\n风帆笑沉着，健足不留伫。\n如何黄卷中，尚对古人语。\n田间把犂鉏，笔端洒风雨。\n我亦正宫悬，非君更全堵。\n往作九奏歌，屈指为君数。\n矧今独壮年，献爵未酬旅。\n古鼎太庙牲，时花洛城女。\n如君作文章，两垒竟安与。",
        "dynasty": "宋",
        "collection_info": null
    },
    {
        "uuid": "ffb6323191564269b0a4d6af4dc68c02",
        "title": "再和",
        "author": "王洋",
        "content": "故人客玄都，结茅临子午。\n慈亲哺童稚，十口共甘苦。\n门横百琅玕，永日不受暑。\n浮名博烟霞，掉臂终不许。\n听我读新诗，小侯趋大府。\n挥毫散珠玉，风帆转惊渚。\n北郭郑仙翁，襟怀两虚伫。\n尹氏才振古，仙翁笔端语。\n矛戈角森横，畚锸起云雨。\n应笑穷巷生，蓬蒿半垣堵。\n所喜乐丰登，粒米不须数。\n况从名士游，真可释羁旅。\n愿君分余光，下照及邻女。\n切勿閟好音，文典实不与。",
        "dynasty": "宋",
        "collection_info": null
    },
    {
        "uuid": "40681b8bc2ae8db933a3d2432974d05e",
        "title": "和郑丈侍郎",
        "author": "王洋",
        "content": "鸿蒙栖神契，脱落力自由。\n谅此丈夫事，宁为儿女忧。\n丈人志宇宙，纤芥无滞留。\n静观四大室，俛仰七十秋。\n诗宽江海涯，心无花月愁。\n请言平生志，旷度无阴谋。\n浩瀁驰三峡，泾渭分九流。\n霜皮峻千尺，回首走万牛。\n大历竹马游，即今谁在不。\n被髮下大荒，万象散莫收。\n一举摄倒景，百篇醒醉眸。\n矧此无妄疾，固可勿药瘳。\n时当天宇清，皮人献功裘。\n愿公强举巵，起慰潇洒侯。\n列星摇参光，虫鸟逃穷捜。\n前山方刻窟，粗可少献酬。\n不作红粉涴，那忧华髮羞。\n洪崖与浮邱，彩笔俱丰优。",
        "dynasty": "宋",
        "collection_info": null
    },
    {
        "uuid": "afe26b8c6a7afedcf55e4ad14f53aaf9",
        "title": "和李希言仙山书事",
        "author": "王洋",
        "content": "五年萍梗踪，所向随波流。\n请言初起时，皇舆向吴头。\n触目多变异，论心鲜朋俦。\n愿借谷生笔，惭非奕者秋。\n忆昨元年中，紫墟拜松楸。\n抢攘逃贼庭，敛退勇自收。\n况知踳駮才，岂副英俊求。\n摧折纵俯仰，旋涩难调柔。\n放意山水间，恐合成穷捜。\n人事喜乖误，奔茫赴南州。\n每缘身外交，不惬心事幽。\n有时尘壤际，独羡沧海舟。\n平生欲往愿，梦想从之游。\n近者明诏宽，汰核真良谋。\n飞集任鳬雁，纵遣无半留。\n乃得陪髙人，一散百虑忧。\n艰难健儿贵，武爵轻公侯。\n吾徒合何如，甘分宜相投。\n况彼四士者，髙清怀远邱。\n雍容秦中吟，激烈塞上讴。\n得失有如此，飘零晤良游。",
        "dynasty": "宋",
        "collection_info": null
    },
    {
        "uuid": "b179284e41f495cdc655ffcf0d0ecaf9",
        "title": "酬邓子",
        "author": "王洋",
        "content": "我年数七十，不过春五来。\n素心岁月尽，白髪日夜催。\n纵怀独往愿，欲去心先回。\n惟思百境空，洗此一念埃。\n喜逢邓仲子，妙语惊奔雷。\n未登黄金台，要是白玉杯。\n安能驾飞车，与子相追陪。\n姑借喝月术，救我年龄穨。",
        "dynasty": "宋",
        "collection_info": null
    },
    {
        "uuid": "4ac62a9e83450a77f52728b4fb92ed1d",
        "title": "子楚煮雪水瀹团茶乃举陶翰林语以诗见戏不敢不酬",
        "author": "王洋",
        "content": "平生何居士，一壑清江濆。\n达观真大士，独往乃声闻。\n我亦策蹇步，不甘子绝群。\n追逐到灭景，回视嗟纷纭。\n今朝玉府开，群仙剪瑶裙。\n迷空散天花，万迭屯寒云。\n赏心会两遂，百忧销一焚。\n双凤已鸣似，神椎抗孤军。\n更看阴沴尽，髙檐挂晴曛。",
        "dynasty": "宋",
        "collection_info": null
    },
    {
        "uuid": "fe49be201fcc75d69a51e073695438db",
        "title": "谢吴提干惠诗文",
        "author": "王洋",
        "content": "排门雪三尺，闭户饥肠鸣。\n拥骑远方来，骨法秀以清。\n袖出一卷书，中有怖俗情。\n上言井有德，为费四字铭。\n下言酒伤道，颠倒虞心兵。\n中流障百川，绝口无纵横。\n君子皆是术，殄病人自惊。\n子其欲修我，匪以校我荣。\n再拜采杂佩，斯云得香蘅。",
        "dynasty": "宋",
        "collection_info": null
    },
    {
        "uuid": "aab069d20dcd38036301ff791f1e2f7d",
        "title": "代徐思远谢张季万",
        "author": "王洋",
        "content": "淳风嘆辽远，友道伤浇漓。\n交情比一线，断续同羁縻。\n仁惇既难合，义重亦不支。\n寒谷少温律，衡门自寒扉。\n亦闻豪侠地，风月满台池。\n可怜伏雌客，出往无所施。\n淮乡有病客，波浪逐沦弥。\n中流失舟檝，宛在水中泜。\n请叙先世德，缭遶穷方维。\n始奉华阴组，继迹东南驰。\n道有海内誉，经为淮上师。\n闻风事钻仰，极力忘惫疲。\n求精析晋豕，辨僞正褒漦。\n大逐千里鹏，小察一寸鳍。\n旌善类骋骏，诛姦如戮鲵。\n鱼虫蛙虾蛤，琐琐俱不遗。\n笔阵骥逸野，词锋江斩螭。\n导江派海尾，疏源河凿岯。\n立言经寓宇，刊行结防堤。\n礼乐尊中国，春秋挥四夷。\n书謡切颂帝，诗化淑歌妃。\n德苑心潜远，文帷性自嬉。\n谋心千古近，张目万人睢。\n观范推难习，同肩叹莫追。\n穷荣探沓默，测远极奫而。\n奚事千张锦，真成一角犀。\n听言真靡靡，观行自披披。\n里荐书频上，天恩泽屡垂。\n翼冲宜遂奋，羽困奈轻摧。\n贱子承前绪，遗踪恨久违。\n智髙思引望，愚下顾难移。\n前业皆纷放，今怀孰怨咨。\n志存宜自励，聪失仆安祈。\n碌碌追香饵，规规拾腐劙。\n戴盆思倬汉，屋蔀蔽朝曦。\n流落真难似，衣冠愧未宜。\n敢思千里润，但觊一环溪。\n自分无修翮，何人整困泥。\n及门初着足，投分乃知归。\n衮衮窥儒海，汪汪见量陂。\n风流饶洒落，矩度尽逶迤。\n附尾蝇方借，余斑豹幸窥。\n自从柸与共，不觉岁踰朞。\n饮德初难料，蒙庥久尚疑。\n篇章时继续，杖屦屡追随。\n乍履云衢便，俱亡客路危。\n与钱宽剩酒，裹饭接残炊。\n揣质恩奚自，知公德不漓。\n煦濡三尺泽，和暖一囊衣。\n盛事真惊俗，神髙解起痿。\n老躯财脱病，稚子孰言肥。\n慰荐增今喜，栽培任夙期。\n此身如寄託，毕愿服耕耛。\n悲此孤根弱，愁先百草萎。\n名卿宜达理，直道不容私。\n饮德宁辞醉，餐和不恨饥。\n顿忘前事迫，復虑异时悲。\n东阁虽开馆，淄川只下帷。\n可能尝燕乐，独肯念贫羸。\n肉骨非无药，还生信有医。\n论情惟藉口，此病敢言腓。\n枯鲋长思水，官蛙幸给糜。\n承庥宜足矣，去德如何之。\n道义终祈合，形骸听易睽。\n借筹难献策，罄竹莫陈词。\n君子真雄观，幽人乏令姿。\n甘贪宁守鲁，事大復贫齐。\n已佩添年药，还吟起病诗。\n命疏从我薄，情解为君怡。\n聊述芜词拙，章成復自嗤。",
        "dynasty": "宋",
        "collection_info": null
    },
    {
        "uuid": "8be6f5ae74a074e2f8b01e88aa541dbb",
        "title": "和沈子美梅诗",
        "author": "王洋",
        "content": "一气如权衡，俯仰在缇室。\n鼓行橐籥间，草木俱应律。\n物物各有长，辈行皆屈膝。\n谁能长百花，寒梅最先密。\n自此启端兆，次乃排等秩。\n微者或易伤，大者或不实。\n剪除困陵暴，粪扫如扑抶。\n骈开类争妍，粉败若老佚。\n采撷既纷纷，弃置復鬰鬰。\n大抵争春花，柔弱忌寒冽。\n方知岁前梅，义勇过箭疾。\n有如比红儿，观者亦呵叱。\n有如当皱玉，却欲数梨橘。\n又如奏金石，秋虫并啁唧。\n又如持豨苓，便拟簉芝术。\n又如白玉堂，光耀映蓬荜。\n以此难着语，老眼徒屡熨。\n前贤有题韵，灵还不容乞。\n欲写文君容，相如口犹吃。\n投章自清绝，报聘我战栗。\n昨者得君诗，冬景当暖日。\n猝然遇彊敌，不战势已屈。\n堂堂既难当，惴惴良自失。\n花前嫫姆陋，篆外青黄质。\n鲁肃思一鸣，展禽恐三黜。\n旧积已经年，佳情谅难窒。\n勉力驾疲钝，着鞭追俊逸。\n我于掌武公，踪迹亦旧物。\n差肩固百千，及门或六七。\n嘉谟传四海，吾君能细述。\n余事付丙丁，词华须甲乙。\n始信直道功，子孙定逢吉。\n门户既未艾，青史当屡笔。\n我思荐一言，君其试无忽。\n藻身须英华，造道在经术。\n学博贵守约，美质或矫拂。\n古者亦有言，愚虑千得一。\n川流子方兴，绝潢我易毕。\n晴昊插繁华，从今好颜色。",
        "dynasty": "宋",
        "collection_info": null
    },
    {
        "uuid": "9e237aa3e7c1af471724a54c5d0552e8",
        "title": "梅",
        "author": "王洋",
        "content": "心妙意难到，理浅语易俗。\n惟此公共美，路坦行自跼。\n彊勉思攀陪，虽恳不见录。\n料想何水曹，平生一夔足。",
        "dynasty": "宋",
        "collection_info": null
    },
    {
        "uuid": "922cfee8871a33814455625e5ef2ee78",
        "title": "观徐园金橘有感",
        "author": "王洋",
        "content": "金丸不逐肉，聚族居士园。\n此园岂不佳，百卉念已繁。\n主人特爱重，列围限儿孙。\n岁晚甘液成，馈荐笾豆存。\n楚楚小䍦栏，弥戴覆护恩。\n向来丛棘中，岂不茂本根。\n零落草木傍，未得依兰荪。\n一朝被华藻，如奉贡篚尊。\n辉辉黄金实，采摘勤加餐。\n乃知物贵贱，得失同一原。\n收用贵瑚琏，弃置轻邱樊。\n临风一感叹，相向无復言。",
        "dynasty": "宋",
        "collection_info": null
    },
    {
        "uuid": "2f6c81855714d7bc4f44199381519f81",
        "title": "枯柏",
        "author": "王洋",
        "content": "斋前两柏树，其大皆十围。\n我初营屋时，正与两柏期。\n其一傍北亭，其一近南篱。\n相去十步间，当夏无炎曦。\n我翁时来游，对此颜貌怡。\n群从来其间，或饮或赋诗。\n宾客来其间，顾盻屡解颐。\n桃李几番春，不逐物态移。\n霜雪苦侵刻，曾不颜色衰。\n亦知坚贞性，凛凛不可期。\n夫何今年秋，予来自京师。\n哭亲苫块间，喘息绝自持。\n忽见南篱柏，索索但枯枝。\n徘徊柏树下，终日怀嗟咨。\n家人对我言，柏死已经时。\n今年春夏交，老翁初见之。\n悲伤復爱惜，不忍加斧斯。\n意谓粪壤间，所处非所宜。\n材已中栋梁，安得死茅茨。\n为此感慨久，子岂尽得知。\n我既闻此言，不觉重纷洟。\n岂为小圃内，失此岁寒姿。\n盖念天与人，响答良不疑。\n方夏巨柏死，致秋哲人萎。\n岂不明告人，象类来不迟。\n所以翁对此，泫然双泪垂。\n大厦将营度，固非一木支。\n奈何如此材，终死不得施。\n芃芃丛生者，朴樕良已卑。\n槐老未及仞，露腹忧明离。\n东边一畦菊，岂足充朝饥。\n树兰徒九畹，不能比芜蘼。\n萧萧数竿竹，空腹将何为。\n此外杂花木，不復较雄雌。\n譬如麟失薮，驽马从竞驰。\n鸾凤要髙翔，巢卵何用窥。\n于怀久衡虑，追数苦费词。\n枯柏復枯柏，汝其亦长思。",
        "dynasty": "宋",
        "collection_info": null
    },
    {
        "uuid": "1c5c6455e04c1c3e2687bf66e64a4622",
        "title": "八月道宫闻莺",
        "author": "王洋",
        "content": "密林啭圆吭，流韵入清杳。\n当时太晚计，花前来不早。\n致使惜春人，闻声恨先老。\n正缘幽谷春，朋友在久要。\n争春快先鸣，无乃失友道。\n日坞集芳栏，名园唱清晓。\n得路共迁腾，此事不草草。\n即今秋色髙，金衣尚鲜好。\n歌舞兴未阑，秋空乐晴昊。",
        "dynasty": "宋",
        "collection_info": null
    },
    {
        "uuid": "a87daf2923533bab0ffe506ff1cb2fbe",
        "title": "和谹父寻春之作",
        "author": "王洋",
        "content": "秾华女儿红，芳草王孙绿。\n小大各尽态，低昻俱悦目。\n久雨脱滞着，振衣乐休沐。\n晴空吟思开，命简句可属。\n起看花覆墻，净扫云为屋。\n幸会二三老，风骚命奴仆。\n欲说未说情，三篇两篇足。\n玉人花暎面，眉黛添香醁。\n杯酒戒失身，无如饱扪腹。",
        "dynasty": "宋",
        "collection_info": null
    },
    {
        "uuid": "5cab9cf8f5fafc7ce5759a8f806f55d4",
        "title": "路居士山水歌",
        "author": "王洋",
        "content": "人年八十百虑昏，丈人耳目方聪明。\n他人到此筋力疲，丈人胜如年少时。\n老中强健闲中忙，经卷丹炉肘后方。\n金书千轴造理窟，赤城七篇谈坐忘。\n我年三十始相识，丈人年已几六十。\n往来出处三十年，体无作用神安然。\n静窥了不见根底，我谓君心秪如此。\n那知能事有别肠，笔下风光穷妙理。\n龟溪道人古衲师，心辞声利常无为。\n晨钟粥钵半炉火，午日茶瓯一局棋。\n一朝共语小窗前，袖出小卷含风烟。\n为言老路手作此，画出王郎访戴船。\n明朝见我微笑语，漏泄丹青奈缁侣。\n别有一段壶中天，果若知音定分付。\n轻轻一轴数尺长，奇峰突兀烟茫茫。\n其间细屑千万状，领略试为哦新章。\n初画寒林宿鸟惊，山蹊渐晓人渐行。\n四僧趁饭分先后，人立渡头沙岸口。\n一舟闲泊石岸中，一舟半渡凌云空。\n两舟一钓一垂网，上有雁落芦花风。\n两桥近山转清绝，客携笻杖半卼臲。\n定是当年鹤氅翁，神气飘飘犯寒雪。\n山腰佛寺楼阁明，下有茅店临沙汀。\n刹竿挺立照山影，风幡髣髴闻谈僧。\n纷然万象争奇怪，缩地便移他境界。\n才薄其如此画何，强写娇容捧心态。\n昔闻大令驰笔锋，天门未借西南风。\n众工索钱阳好语，吴起果被公叔沮。\n翩然拂袖返田庐，将军妙手今为几。\n乃知胸中千顷碧，来自传家万金直。\n丈人丈人有余墨，莫惜逢场时戏剧。",
        "dynasty": "宋",
        "collection_info": null
    },
    {
        "uuid": "42d76f77edcd8f4532ae03a2c4cced18",
        "title": "明妃曲",
        "author": "王洋",
        "content": "汉宫沈沈凝紫烟，妾身一入知几年。\n楼髙秋月照清夜，亭暖春花熏醉眠。\n忆初送我辞亲戚，便拟光华列旌戟。\n君门安得似人间，咫尺千山万山隔。\n花月朝朝空暮暮，长恋朱颜不如故。\n内家车子散金钱，安得此身霑雨露。\n忽闻花宫选罗绮，单于来朝汉天子。\n但言妾欲嫁单于，万一君王赏桃李。\n大明宫内宴呼韩，出水芙蓉鑑裏看。\n徘徊顾影花颜靓，绰约丰容广殿寒。\n当日君王喜且惊，欲留失信去关情。\n若教不杀毛延寿，方信蛾眉画不成。\n茫茫汉塞连沙漠，柳色阳关断肠处。\n故乡阡陌想依然，马上琵琶向谁语。\n命薄身存有重轻，天山从此静埃尘。\n山西健将如君否，此日安危託妇人。\n人生景物疾如驰，翻覆由来万事非。\n莫笑巫山女粗丑，朝寻楚宫暮柴扉。\n男儿莫厌款段马，女儿莫羡金缕衣。\n君不见巫山歌舞赛神罢，野老至今怀秭归。",
        "dynasty": "宋",
        "collection_info": null
    },
    {
        "uuid": "bce54b370a383ff26eadae661f1af5f9",
        "title": "乙酉闰八月二十一日出南城游岘山壁间读东坡诗感而有作",
        "author": "王洋",
        "content": "水晶宫名凡几区，此州绝景天下无。\n寒溪十里出明镜，峭壁千仞涵清虚。\n平生邱壑胸次间，长情自恨无时闲。\n干戈逐我出乡曲，散浪却不拘尘寰。\n往时足健轻追逐，吴会山川看未足。\n行来恰值积雨余，万迭峰峦发新绿。\n溪山长好人长闲，不信此州翻地轴。\n流落须论塞上翁，髙唱惭无郢中曲。\n千年陵谷多迁变，髙名长在唯称贤。\n岘山上下碑在否，见说父老犹潸然。\n襄阳但记羊叔子，霅上风流亦如此。\n壁间谁记万瓦诗，叹息前贤泪如洗。",
        "dynasty": "宋",
        "collection_info": null
    },
    {
        "uuid": "7bbbae06754a1d664169a9f19dd3f74f",
        "title": "邻僧以木龛养蜂一日坠地僧见蜜积燎烟熏蜂蜂大骇散因割取几尽适覩此事感而有作",
        "author": "王洋",
        "content": "采花供课能满庾，不自营巢庇风雨。\n垒土削板非爱君，君自归之若安堵。\n一声衙集律令严，两股挟持筋力苦。\n栋宇不牢偶堕地，尽见室家窥积聚。\n王缘积久颇厚实，招寇慢藏谁自取。\n山僧平日恐物伤，忍向么微施数罟。\n岂嫌嚼蜡味太薄，一割未厌犹再鼓。\n初犹忍恋纵追螫，俄困熏灼难力拒。\n惊飞浪走触藩篱，往往散堕折肱股。\n害身即是养身人，爱本为仇慈是虎。\n尝闻释氏戒夺食，此道胡为今不数。\n刀头得蜜吾何有，出力为君傍作主。\n劝僧切勿苦有情，盍用慈悲铭肺腑。\n且留余食供岁事，庶得春风容慢舞。\n丁宁更喻众蜂王，自此亦可宽祖簿。",
        "dynasty": "宋",
        "collection_info": null
    },
    {
        "uuid": "25972c17bbbc7785f5e2ed10287c68a5",
        "title": "读中兴颂碑",
        "author": "王洋",
        "content": "峨峨蜀道艰难路，万里行人走征戍。\n招摇夜发川谷惊，回首长安满烟雾。\n朔方日已催天明，朱辉散射朝霞升。\n旌旗指顾豺虎静，风雨汛扫烟云清。\n臣能奸君子诈父，身有妖雏不知顾。\n江中鹿死始悲嗟，帐下猪惊犹躁怒。\n万年枝上春风回，明明九庙无风埃。\n扶鞋缀组命书重，崇邑大县华封开。\n如何李父干天路，祸未单诛已交恶。\n子仪不保坟土干，淮阳岂为幽燕惧。\n太宗功业三代前，煌煌建立今古传。\n两宫哀笳十五曲，至今谈者犹潸然。",
        "dynasty": "宋",
        "collection_info": null
    },
    {
        "uuid": "86ca89baada6be820d748f25937a91f8",
        "title": "吴兴苦雨",
        "author": "王洋",
        "content": "黄流浑浑弥川渎，此邦不求长自足。\n人家蚕治怕桑寒，阶下决明随意绿。\n朝来横急如少止，忙乱车沟畎秧水。\n还君膏泽莫贪功，放出扶桑照千里。",
        "dynasty": "宋",
        "collection_info": null
    },
    {
        "uuid": "726787562d62a9fd202e169877954a86",
        "title": "病眼",
        "author": "王洋",
        "content": "寄身虽闲念未除，敌念赖有前贤书。\n如何昏花接旬月，古史散落经耘锄。\n我知禀赋分量浅，费出稍泰寻空虚。\n衣服饮食悉若此，耳目形体应相如。\n此如用多随困阙，不似缓节安虚徐。\n解衾卧稳省开目，细琐悉悉分虫鱼。\n异时意气尚掀举，欲取功烈规名誉。\n从天且乞一双眼，此外不敢求赢余。",
        "dynasty": "宋",
        "collection_info": null
    },
    {
        "uuid": "0754f7db8ede98a0d9ad0e5ff0f3467c",
        "title": "悯旱",
        "author": "王洋",
        "content": "天心爱民非不勤，民心有恨天必闻。\n为嫌流水入城郭，指撝山泽收浮云。\n浮云未肯便承命，往来空中无定性。\n平时风伯谗口多，忍看云师自奔横。\n愿得天公张网罗，要令灭迹须严科。\n雷公传声泽灵死，呜呼奈尔风伯何。",
        "dynasty": "宋",
        "collection_info": null
    },
    {
        "uuid": "48160d1afe484b710005f7c92c7789e8",
        "title": "近冬至祭肉未给因叙其事",
        "author": "王洋",
        "content": "去年至日犹从俗，今年至日曾无肉。\n食无脔{炙火=肉}情勿伤，祭不毛血贫太酷。\n起与妇谋宜早计，我典春衫君剪髻。\n但得豚肩略揜豆，敢事三牲共日祭。\n妇将捩髪犹忸怩，请君凭几听致词。\n所闻奉祀贵诚洁，诚果不立丰何为。\n自为君妇今有年，君家俭德相流传。\n以其所养昔固尔，称所丰俭今宜然。\n况闻隆杀古有制，礼贵视时成恺悌。\n顺成八蜡乃得通，圣治功成方飨帝。\n方今大礼曾未充，仓廪不与昔日同。\n无财无田不可祭，子有笾豆那能丰。\n且求远去酌行潦，在野不应嫌薄少。\n待得故乡兵马空，共买羔羊荐清醥。",
        "dynasty": "宋",
        "collection_info": null
    },
    {
        "uuid": "3ad5072aefe19761c883e3be11336b49",
        "title": "外屏不固婢有思逸者小儿作髙栅限之",
        "author": "王洋",
        "content": "一从为客今五年，囊中羞涩无一钱。\n虽逢恶客如栎社，匠石不顾斤斧全。\n自矜尚可诧妻子，不用戒谨长安眠。\n性慵外户纵不闭，窃类陈平佐刺船。\n昨者小儿治藩落，坚不可拔髙踰肩。\n心疑过意使辍作，瓦棺自免一坏穿。\n答云竈下不安室，慵倦未终频计日。\n饥鹰在臂常掣鞴，病鹤伤心怀旧匹。\n有自而然尔莫惭，无以聚人吾自黜。\n又思厨清固无余，以我养尔何怨疾。\n忍饥只合且困眠，何为目眺思悠然。\n尔今肠空尚图逸，藉饱安得同周旋。\n人生有命甘淡泊，安贫听我歌熏弦。\n古来饥渇第可忍，醉饱以德方称贤。",
        "dynasty": "宋",
        "collection_info": null
    },
    {
        "uuid": "7b444ac7fc4335b302c817ff387c0447",
        "title": "方春时群兔食麦先生置罝焉终无所获今者原头草枯无所隐遁乃得以投汤饼是兔得所嗜以死而先生之愤亦快也既感斯语因继前韵",
        "author": "王洋",
        "content": "吴山积雪不润麦，客子思乡疑卜宅。\n先生好客如聚书，岂料向来遭五厄。\n㕙㕙自是安无虞，尔身那计归庖厨。\n遐方自此欲同轨，书文正合求长鬚。\n当时咀食应矜狡，汤饼于今得称巧。\n幸因所嗜同一烹，吾鼎饶伊送肝脑。",
        "dynasty": "宋",
        "collection_info": null
    },
    {
        "uuid": "d9ed4587a6fe27d005e81ee8255a58f7",
        "title": "腊八日书斋早起南邻方智善送粥方雪寒欣然尽之因成小诗",
        "author": "王洋",
        "content": "腊月八日梁宋俗，家家相传侑僧粥。\n栗桃枣柿杂甘香，蓤椇芝栭俱不录。\n金僊託言成道时，不认饕馋借称目。\n谁谓毗耶清净身，何有尘埃更须浴。\n今晨雪屋梳白头，南邻与馈如素求。\n未须怊怅思往昔，坐变劲峭同春柔。\n铺排短韵一作戏，为君姑续岁时记。",
        "dynasty": "宋",
        "collection_info": null
    },
    {
        "uuid": "e727373baa1bdbfbe7028f05810f1919",
        "title": "僊上人举进士过三十不第作诗曰男儿三十未有立人世百年徒自劳径拂衣削髪为比丘今二十年矣精力甚健及将游天台既羡师行復自悔讼因其将行作诗纪之",
        "author": "王洋",
        "content": "春风只解吹春花，灵根古木无生芽。\n玲珑拳石出万様，碧峰千仞藏烟霞。\n世间百事总如此，偶然感慨还兴嗟。\n上人本是龙门客，少小辞家来射策。\n可怜奇物未化神，却与凡鳞同点额。\n当时三十未为老，急电抽身能觉早。\n一投空迹二十年，留得诗肠至今好。\n我始与君同业书，明琼偶纪张双鱼。\n强将野鹤落樊圃，不与闲云同卷舒。\n君将风袖随烟霞，我独尘缘着冠屦。\n试问堂中老衲师，定见两人优劣处。\n天台风路埋云根，寒岩夜啸鼪鼯群。\n脱身也自不费力，未疑此心长羡君。\n他年邂逅云门路，不止分君一片云。",
        "dynasty": "宋",
        "collection_info": null
    },
    {
        "uuid": "2ac961c33c32e8e83c8e3e15183bca46",
        "title": "贺生孙诗",
        "author": "王洋",
        "content": "纷纷郁郁烟结扉，传道老何孙子归。\n褓中不作婴儿泣，芝兰共见生庭闱。\n于公决狱德莫比，今日何公亦如此。\n掌中送此麒麟儿，不是如来须孔子。\n长儿本自长沙得，骥子生孙定奇特。\n未论玉骨秋水神，闻说已传汤饼色。",
        "dynasty": "宋",
        "collection_info": null
    },
    {
        "uuid": "2c4eb2558f64731935a60f07b567fd87",
        "title": "尤生说字",
        "author": "王洋",
        "content": "正名百物与神谋，祸福无门亦自求。\n君独何心分象数，笔端无復见全牛。\n探心取意陈前修，一字或可谈封侯。\n逆知喜怒容点头，攻君乃是操君矛。\n謡书失脚似可笑，杂今杂古近同调。\n乃知人事亦天然，吾心或者司化权。",
        "dynasty": "宋",
        "collection_info": null
    },
    {
        "uuid": "67d13c6220e072540a5dd2815b5ce91b",
        "title": "昨日往候伯源承轩盖未还第见两夫守舍面目严冷有羽林貔貅势一仆候门遇故客乃加礼振声折腰应对响答若骋骏足而未果者因问主翁何在日晏何尚未归仆从如汝辈凡几人三人者齐声答曰主人旦暮出入结驷荣盛奔走执事毕具间枉车骑过客它舍群驺之外尚余三人我辈是也见其庭户森然黄帘绿幕朱户扃固此三人者特外隶耳而势已如此使仆误入帷帐深处又当何如仆时病起与羸夫为三既不得见因招篮舁将还三人者自后指而笑之意诮客太无堪态主人真可夸也俛首兴嗟不能自已因成小诗且于卒章自见其志併发一笑",
        "author": "王洋",
        "content": "洞中僊子丹药成，鬼神妬嫉喘且惊。\n龙门虎踞工守视，始知异类窥僊灵。\n先生本是玉京客，蓝桥邂逅邀云英。\n是宜收藏此丹鼎，貔貅呵禁门长扃。\n亦如猛虎守厉禁，千山不许一鸟鸣。\n主人日食大尉府，都骑自合连辎軿。\n只嫌底事苦未足，要有兰玉罗阶庭。\n行人过者莫回面，墙东秋韆不可见。\n我有丹砂不似君，待与葛洪评贵贱。",
        "dynasty": "宋",
        "collection_info": null
    },
    {
        "uuid": "03e15d183b67d5ac65cd4e36328f0b45",
        "title": "宝觉师画少陵像用笔甚简伯氏称赏之因戏为长言写之",
        "author": "王洋",
        "content": "破帽麻鞋肩伛偻，回头意若呼宗武。\n行歌又似出关时，饭颗山前日当午。\n公如冰玉天赋成，玉为温润冰为清。\n庙中朱絃堂上曲，一唱三嘆知遗声。\n平生但饱主人饭，身后空传世上名。\n萧条冷炙残杯气，寂寞千秋万古情。\n吴僧笔端龙幻化，幻出前贤世无价。\n可怜见画未见诗，更合爱诗方爱画。",
        "dynasty": "宋",
        "collection_info": null
    },
    {
        "uuid": "228221bff7311b6a6cf1bbc71cfd05a9",
        "title": "曾谹父招客盛夏转凉",
        "author": "王洋",
        "content": "火云烈烈烧尘土，八月炎风正三鼓。\n使君传教招近局，雨打红尘风起舞。\n人言神物戏悭人，长为微情爱三暑。\n晴时得雨静招风，若饮清凉汗如雨。\n了知人意通三界，达士挥金天不怪。\n今朝宾客杂邹枚，想有笔端风雨快。",
        "dynasty": "宋",
        "collection_info": null
    },
    {
        "uuid": "996ef89f547bc1214fac7910deaf3556",
        "title": "季文作真率会遇大雪寒甚主人之居狭不容散步为嫌作数语为解",
        "author": "王洋",
        "content": "一风一雨天醖雪，溪上行人手吹裂。\n主人扫巷作光华，满注金罍唤宾客。\n酒酣耳热胆量宽，容我口开非偪仄。\n天寒促膝政相宜，共道兴来连举白。\n人心好客天亦知，平时思雪不可期。\n寒消内热沃肺渇，瑶花满眼真瑰奇。\n一尺呈丰有成验，三白谴厉徴前为。\n不辞秉烛达曙光，别思共醉今何辞。\n此身对酒愿长健，明年花发春迟迟。",
        "dynasty": "宋",
        "collection_info": null
    },
    {
        "uuid": "e511bf1537da0f05f06bda6f63487c13",
        "title": "郑吏部设川馔招客戏成长言呈诸丈",
        "author": "王洋",
        "content": "茫茫四海天宇髙，九州列贡分地毛。\n江黄之区橘柚国，细腰宫衣无吴庖。\n□□不得供刀匕，况走川珍自岷水。\n郑翁幻戏不作难，缩地分甘五千里。\n老人种蔬姜满畦，买姜留钱人不知。\n丁宁使者市蜀锦，恍惚异味来如期。\n乃知此事古亦有，郑老此戏诚瑰奇。\n捣珍䐑脔投巨鼎，缭肝末肺分全牺。\n南方摇落青未已，梅蘂垂垂照青泚。\n雪消冰尽饱阳和，更待春风转沙尾。\n秾华只说锦官城，匝地烧灯夜初起。\n从翁已幸不赍粮，期向城都看药市。",
        "dynasty": "宋",
        "collection_info": null
    },
    {
        "uuid": "9a434bdbeef38dbf02739a8468a66372",
        "title": "题徐明叔海舟横笛图",
        "author": "王洋",
        "content": "莫爱一掬水，海阔观狂澜。\n莫爱手中月，空明海上山。\n人生适意贵如此，前度徐郎在千里。\n喷云裂石天宇髙，夜寒水冷鱼龙起。\n世间俗客贪昏睡，波涛不识神灵意。\n更令迭奏数曲终，鲸山会作玻璃翠。\n画工妙手今无几，可惜徐卿今老矣。\n醉中睡起百忧宽，与君一笑西风裏。",
        "dynasty": "宋",
        "collection_info": null
    },
    {
        "uuid": "dfc95d5b5c56ecf0bc3d7d55a29ad6b5",
        "title": "石涧",
        "author": "王洋",
        "content": "帝令银汉推余泽，不与人间较刀尺。\n剪绡为练课天孙，溅溜成文照东壁。\n我疑蒲城鬼神入，脚踏飞车翻霹雳。\n怒当十倍缚王离，瓦震三军开许历。\n仙翁题诗诗有史，画史纷纷俱屈膝。\n至今盛事随山中，往往摩挲到金石。\n归来满口说江湖，不学平生论感激。\n乃知卷舒在虚怀，谁道今人不如昔。\n有时坐我天姥下，但觉清风生羽翼。\n长令净洗五兵闲，回看万事皆尘迹。",
        "dynasty": "宋",
        "collection_info": null
    },
    {
        "uuid": "014a4ceb9a3df9edd92f74583db31a37",
        "title": "寄题永新邓成之粟庵",
        "author": "王洋",
        "content": "学诗学礼子已文，种花种竹居不贫。\n门闾正可务广大，如何一粟容君身。\n结庵名粟亦何寄，口不尽言知有意。\n鵾鹏羽翼自垂天，蜩鷽飞鸣有余地。\n短长小大争长雄，舒卷不离方寸中。\n小如一粟大江海，万形宇内宁非同。\n君如推此充寥廓，回集尘端亦栖託。\n放言切勿诮蒙庄，伯夷永名仲尼博。\n更须谈理勿谈空，此道根原由守约。",
        "dynasty": "宋",
        "collection_info": null
    },
    {
        "uuid": "10cdacda6e6348e88a158ba051e99b44",
        "title": "凝云堂",
        "author": "王洋",
        "content": "浮云踪迹真何处，会若无心是同住。\n此间我若解忘情，应与闲云共来去。\n面山结屋开虚明，屈伸与我同太清。\n红尘洗淡一翻手，悠然适见云平凝。\n回看诗客时满堂，雕刻品彙俱奔忙。\n亦知泉石成膏肓，与人装取锦绣肠。\n寥廓万里同翱翔，唯有白云来帝乡。",
        "dynasty": "宋",
        "collection_info": null
    },
    {
        "uuid": "826e9eb4b2a169d765b46384aad6757c",
        "title": "庚午岁伯氏生朝作乐府一章为寿",
        "author": "王洋",
        "content": "木公金母传瑶爵，九虎开门动鱼钥。\n瑶池曼倩别烟霞，海上安期降乔岳。\n东牟先生德弥大，静课虚无明寂寞。\n背连海峤三双鳌，手取西山一丸药。\n推先当户培芳兰，斗牛宝气摇光寒。\n光华章绶表奇格，照耀广陌驰花鞍。\n春风物色论长久，柳拂腰支梅劝酒。\n百篇聊復付西江，盛事会须传不朽。\n天上老骥禾充肠，一秣万里渎空苍。\n年年岁岁身长健，岁岁年年春草长。",
        "dynasty": "宋",
        "collection_info": null
    },
    {
        "uuid": "bd7d1ce139b1ea7109b9542d36384935",
        "title": "同刘仲忱舍人先生郑武子饯伯氏赋两篇得圣欢二韵",
        "author": "王洋",
        "content": "南州本非行路难，年来行客多悲酸。\n黄花白酒且今夕，惊风晚日催双翰。\n一杯交欢意方属，四座相顾颜不欢。\n如今守邉戍不远，政合勉力劝加餐。",
        "dynasty": "宋",
        "collection_info": null
    },
    {
        "uuid": "3a857140b36c9caec81700f6a0091cac",
        "title": "送周仲固运使之官湖北",
        "author": "王洋",
        "content": "梅花满野春欲苏，汉家使者临重湖。\n使君作意不求异，解使愁叹成欢娯。\n往年奉法佐廷尉，纵遣狐兔诛封嵎。\n平生狱吏弄爪觜，民不畏吏从君初。\n即今持节下泽国，要令比屋歌唐虞。\n父兄便饱仓有粟，童子莫恨衣无襦。\n温温和气徧封服，坐运岂必劳传呼。\n桃花之源诚有无，吾恐诞幻成荒诬。\n不如使君三圣书，总括万彙包堪舆。\n一编韦带在掌握，藏之怀抱时卷舒。\n古今事物不外取，但用指诀开迷途。\n斯民识路从变化，履泰去否挛中孚。\n使君早讫外郎课，归奉天子陈王图。\n他年访我当踟蹰，欲饷白饭陈青刍。",
        "dynasty": "宋",
        "collection_info": null
    },
    {
        "uuid": "c1cd63a53d40218bb7f7e852453e694c",
        "title": "偶得上饶芡实颇佳分荐同邑以诗送",
        "author": "王洋",
        "content": "明珠宝簿藏贝宫，姮娥取置空明中。\n神仙法施仗秘呪，一粒变化传无穷。\n水府仙人通妙诀，擘破寒泉弄明月。\n左庚右甲养素胎，珠胜醍醐色如雪。\n錬丹水底含太阳，世人错比煎硫磺。\n丹成不合恋凡殻，雄鷄冠碎鸿头伤。\n紫苞裂处呈芳髓，火候温温闇香起。\n青荷犹着旧衣裳，玉质可怜供软美。\n我家旧住长淮湄，花开十丈芙蓉旗。\n年年割鲜唤同社，径醉忘却还家时。\n何人缩地有幻巧，容我短棹追冯夷。",
        "dynasty": "宋",
        "collection_info": null
    },
    {
        "uuid": "4fdf23fcc7a984a746a980dce05835a4",
        "title": "借笠泽丛书于陈长卿以诗还之",
        "author": "王洋",
        "content": "亲见子云貎不扬，迟以岁月名自彰。\n松江笠泽几多地，古今三作胜士场。\n鸱夷已去乘海航，季鹰抚事惊秋霜。\n五百年间天随子，汀洲杜若齐芬芳。\n笔床茶竈湖光裏，欸乃声中弄清泚。\n有厨无烟釡爨空，过午悬箪藜苋美。\n诗穷文怪两奇绝，造化别分闲日月。\n一峰下岭晚当门，四颊寒鲈夜飞雪。\n甘同世上伏腊勤，肯作人间觞豆客。\n辟书不为救口忙，衔命终辞一官热。\n借书当借物外书，洗除尘坌观浮虚。\n异时曾此一过眼，故人相遇诚欢娯。\n翩然好去追黄鹄，酒无两瓻歌一曲。",
        "dynasty": "宋",
        "collection_info": null
    },
    {
        "uuid": "00353d5ec821d29e722e774a45144405",
        "title": "闻何为孙作内集以长言戏之",
        "author": "王洋",
        "content": "门前春田澍膏雨，门内春风动歌舞。\n瑑为璋玉男子祥，起作绣鞋女儿舞。\n阿翁吹箫儿献旅，粉面娇孙侍家主。\n一门欢笑足戏乐，盛事流传百年语。\n村歌社曲莫插手，定本风流教坊谱。\n一家有喜百家同，况是相逢沦落中。\n犀钱玉果大开说，已愧汤饼霑无功。",
        "dynasty": "宋",
        "collection_info": null
    },
    {
        "uuid": "c8d6d4d7bb3c63436bd4a8ec02aed2e8",
        "title": "周秀实书云裴奇卿好茶得病钟熙仲酣醉任真西林老逢场作戏同倚花下一时信笔作诗为戏",
        "author": "王洋",
        "content": "闲来得病绯衣客，着酒当茶桑苎翁。\n谁知十室有二士，復得周叟同从容。\n叟今行年余七十，七岁诗成鬼神泣。\n即今吻合主盟坛，籍湜惊奔汗流急。\n两君置阵亦严整，未许行人私越境。\n有时争利逐辎车，掉鞅安行发机穽。\n战者方酣见者真，走书取证石壁人。\n石壁老人方睡起，岩前一笑桃花春。\n迟君待我同徙倚，共催短棹东风裏。",
        "dynasty": "宋",
        "collection_info": null
    },
    {
        "uuid": "4602959ecb46569ab6dfb5d638ec8dd0",
        "title": "方何二公回自郡所得不同作诗戏之",
        "author": "王洋",
        "content": "南邻博士只破帏，春来数日分春衣。\n东风陌上催蒙茀，不许看花缓缓归。\n那知此理未可诉，破费书厨走长路。\n静思我咎安致然，杳杳人情无问处。\n归来粉黛包亦结，安得衾禂更罗列。\n娇儿冬暖不须啼，正恐当寒更无韈。\n命数从来有奇耦，北里士师真好手。\n一时欢笑父子同，箧载缣缃船载酒。\n归遗欣欣乐可期，妇运金刀时哺饴。\n先忧后喜尊吉卜，酾酒烹鱼消百罹。\n世间得失类如此，解使空肠作悲喜。\n红白纷纷一种花，试向东风问桃李。",
        "dynasty": "宋",
        "collection_info": null
    },
    {
        "uuid": "7bc2b611aac32c61664bd46cb4934bde",
        "title": "戏郑曾二老",
        "author": "王洋",
        "content": "两编千片白雪茧，六百二斗青铜钱。\n不辞破费十日产，要向几上追前贤。\n前贤已死不可慕，世上流传只佳句。\n不寻断简赏心符，定自前贤无觅处。\n郑翁知我用意诚，云有甲乙分余明。\n卢仝书到孟郊富，李老被酒张翁醒。\n当时储馆典雠校，今日取送传芳馨。\n分多析少每如此，翁甑百金杯千羹。\n北邻老子苦好客，悬箪过午须宾食。\n昨朝唤客啖鹅炙，十字浮光汤饼滑。\n须臾碾畔百尘飞，语是奴童破珪璧。\n此翁香串数百枚，一一啖客当千回。\n啜香饱炙勘诗谱，但度流年无所苦。",
        "dynasty": "宋",
        "collection_info": null
    },
    {
        "uuid": "092674c86cb77d8a9c1b29b987043e24",
        "title": "以校正字学还方智善作诗赠之",
        "author": "王洋",
        "content": "惟古于文藏妙理，自然之音见微旨。\n唇舌齿喉母生子，清浊重轻毛髪比。\n古者八岁方毁齿，小学师承方肄此。\n时及春秋循一轨，台舆亦知窥阃垒。\n齐人谋莒本秘诡，登楼密语不敢指。\n两唇含合不哆侈，见者能知岂徒尔。\n后人学疏忽源委，传会流俗兼下里。\n庚辰吴入记前史，郢永遂令齐亥豕。\n少知长老习步跬，红绿谁能辨朱紫。\n纵有是师无是士，闻者一笑或掩耳。\n我年六十老书几，仿佛声形多取似。\n目前趋过或但已，翻覆讨论徒累累。\n方侯大梁旧冠履，结髪儒衣长槐市。\n发愤编摩贪寸晷，索摘真能穷骨髓。\n持以告人遭诋毁，方侯持心直如矢。\n尊吾所闻宁转徙，若不我从知已矣。\n我留龟溪同梵庋，羶莸偶幸亲兰芷。\n时论古意自鞭棰，不觉此心思奋起。\n乃知古学惟审是，晚乃纷纭听华绮。\n考永声律究终始，纵不有疑心固喜。\n要好谁云不传纸，革误鉏疑云糠粃。\n欲障东流归海水，识路直须行不已，靖节琴中有宫征。",
        "dynasty": "宋",
        "collection_info": null
    },
    {
        "uuid": "cd7c020794b41f7aa635472182d0b088",
        "title": "听琴赠远师",
        "author": "王洋",
        "content": "世人倾耳听繁音，太音古淡难为听。\n有如广庭题旌夏，或者惊遁疑有神。\n当时舜床调五絃，熏风煽物无穷人。\n若言造化不爱翫，安得感君回阳春。\n遗音相继嗣者谁，穷山缁侣黄冠师。\n非干此意乐穷静，世路自与相参差。\n我今试听清风操，野鹤孤猿对残照。\n琅琊山下醉翁吟，分明拨向琴中调。\n人言大弦如玉温，小弦廉折亮以清。\n春秋自是隔寒暑，天地不得令偕行。\n岂如七弦转十指，劲节谐音同到耳。\n乃知造化在指端，岂但髙山与流水。\n道人不肯长怀珍，亦曾挟艺游车尘。\n髙门八字惊未见，脱赠往往捐千纯。\n如今飘泊困长路，更觉世味难将迎。\n应将感怆赴琴曲，一听万虑罗心兵。\n道人勿苦生冰炭，古道须信非人情。\n哀音果要洗俗耳，更去娇弦三两声。",
        "dynasty": "宋",
        "collection_info": null
    },
    {
        "uuid": "3fc8b4a6638d8ed9906aa5c0dd231a9c",
        "title": "陈道士年十三骨气有异弈棋得妙处鲜能对者推此艺以他学何所不可因成短篇赠之",
        "author": "王洋",
        "content": "一枰局上无多歧，世人到此怀自疑。\n方圆动静曾未识，生死眼前那得知。\n长头道士年十三，眼如岩电光烂烂。\n已将双脚落城市，犹自面目藏烟岚。\n局中应答每闲暇，挥霍纷纭穷变化。\n回头却笑世人疏，不认盈虚成取舍。\n我闻此艺在专攻，莫起妄念思冥鸿。\n冥鸿不至局已败，弓缴漫自存胸中。\n我欲将君比弈秋，专持此艺从君游。\n但期白黑得归处，一枰胜负吾无求。\n又闻奕棋多仙侣，常向局中送寒暑。\n世间利害疾转头，妙手如今向谁语。\n昔时陶令曾鼓琴，为嫌弦上多繁音。\n七弦除去五音断，却于此处知琴心。\n我知此艺亦如此，不似推枰休刻齿。\n请君长大具芒鞋，共向鹿门寻石髓。",
        "dynasty": "宋",
        "collection_info": null
    },
    {
        "uuid": "0477ead6cc6ab95c7ea08947d53bc6f5",
        "title": "赠向扬州",
        "author": "王洋",
        "content": "耐官丞相千载人，传家爱国不爱身。\n儿孙当使风流在，已许绝代夸殊伦。\n其间淮上礼乐帅，气象直出追芳尘。\n未论十世数眷属，况是云幕椒房亲。\n扬州自昔镇平野，东控七泽南瓯闽。\n肩摩毂击接昼夜，宾从杂沓朝天津。\n尊前芍药照金翠，堂下杨柳眠芳茵。\n上中下地贡赋错，二十四桥风月新。\n百年人事有更变，冥冥原隰桑麻春。\n中兴天子抚方夏，选用世德分忧勤。\n劬劳鸿雁事安集，蓝缕筚路张罗闽。\n即今施设如有神，突兀壮势何逡巡。\n髙城楼观插空碧，画桥舟舣浮奫沦。\n黄童白叟息愁嘆，自言重见风俗淳。\n野人本住蓬莱侧，寄籍淮甸老阡陌。\n飘流自分不重来，重来翻欲谋安宅。\n昨宵晚渡长江来，扁舟欲泊长河侧。\n送徒勉我但安行，此地何人名恶客。\n元戎号令皆有时，令行禁止须臾期。\n请君委櫜付大尹，野宿山行良勿疑。\n行行古埭弔谢公，平堤一笑逢老翁。\n语多杂乱唯说尹，但道还乐今年丰。\n吴娘踏歌儿起舞，不须社日长闻鼓。\n若令未即弃尘埃，会见黄金价如土。\n野人诗句来林泉，具书目见非妄传。\n请君云路驱长鞭，黄霸龚遂皆世贤。",
        "dynasty": "宋",
        "collection_info": null
    },
    {
        "uuid": "ddd483526e49ed1a62c8da420b875967",
        "title": "赠邹德年",
        "author": "王洋",
        "content": "短檠三尺照座隅，眵昏两目头不梳。\n丈夫功业务广大，安用事此牛尾书。\n多求旧闻助器识，欲驾万里须舟舆。\n要坚志节在专苦，积萤照夜真前车。\n道乡先生好门户，髯季晚出充门闾。\n昻昻鷄群见野鹤，炯炯虎视嗟黔驴。\n如何天公不着眼，弃此异宝犹纷挐。\n我知造物自有意，将骋健骏先虚徐。\n金须百錬作钟鼎，玉试三火真璠玙。\n来年明光再射策，聊取髙第酬三余。\n古今人事自差别，见晚用速皆乘除。\n他年云路着鞭稳，无忘过我中田庐。",
        "dynasty": "宋",
        "collection_info": null
    },
    {
        "uuid": "dba2653a65f58fc2761999f34cf238b7",
        "title": "赠大猷",
        "author": "王洋",
        "content": "栖迟下国伤蹉跎，更生父子交琢磨。\n雀罗门外宾客省，三鳣堂中经史多。\n菑川起奉太常策，风雅先入光禄科。\n人间盛事有如此，东平江夏今如何。\n一廛聊寄吴山曲，白柄长镵斸黄独。\n饮从野老自有余，饭在先生长不足。\n人言功名难力取，我意功名要勤苦。\n分明经训是菑畬，谁道今人不如古。\n山阳隐士家传饥，长身季子今流离。\n闻君酬唱得此客，牧儿贩妇哦新诗。\n我将六十筋骨羸，形骸行赴沟壑期。\n如君名遂尚可见，幅巾他日期追随。",
        "dynasty": "宋",
        "collection_info": null
    },
    {
        "uuid": "dbb79deb7e1596aebe465bf781c3a8a8",
        "title": "古诗赠沈约之",
        "author": "王洋",
        "content": "苏端薛復同黄土，海内文章谁接武。\n即今七字续长言，沈子挥豪照今古。\n朝为百赋更贾勇，暮作千诗犹奋怒。\n补天綵笔不费工，捲地奔风随插羽。\n穷途得所喜入眼，口诵新篇身起舞。\n已知奔逸逐骅骝，况復逡巡蹈规矩。\n荐书指日登姓名，艺圃方期富仓庾。\n阎公色动瞻斗牛，处士当筵赋鹦鹉。\n跨海鲸鱼要力求，翡翠兰苕不须数。\n不嫌投迹老龟溪，看子声名满寰宇。",
        "dynasty": "宋",
        "collection_info": null
    },
    {
        "uuid": "0bb8d60acc76d347ad6396e754ee0f5f",
        "title": "赠丁执中",
        "author": "王洋",
        "content": "计子产余身可足，有子有妻难免俗。\n平生食案好择余，今日虚仓不赢粟。\n忍饥自是学道功，万事由来同转烛。\n天生异宝世须求，说是君衷自怀玉。",
        "dynasty": "宋",
        "collection_info": null
    },
    {
        "uuid": "45f88f860e53c7cbe0e9009f8c7a5dd7",
        "title": "怀范子以诗赠之",
        "author": "王洋",
        "content": "开正占晴符古语，便谓春风徧花坞。\n那知天意不可谋，纔告休期便风雨。\n急追令节已难寻，卧向空斋思胜侣。\n可怜十步五步宽，似隔千山万山阻。\n今朝冯夷巧作便，翦刻天花散飞舞。\n峭寒燠沐两不同，况是南箕正三鼓。\n若求此花胜彼花，少霁威严无用武。\n桑钱未出土未兴，缓给丰膏亦无苦。\n半分僧室依环堵，满目愁来不堪数。\n需公排日作好诗，细破春愁看几许。",
        "dynasty": "宋",
        "collection_info": null
    },
    {
        "uuid": "c11d46ed8fe9e8e81c78c3e88f7eddf2",
        "title": "闻丁永安屋下迭山甚有佳趣恨未之见作诗寄之",
        "author": "王洋",
        "content": "买山几人真爱山，束薪煮石凋朱颜。\n老丁谋作久长计，洗寒迭翠房栊间。\n帘通庵扉即洞户，人映山色多烟鬟。\n住山住庵似丁老，脱弃妻子真愚顽。",
        "dynasty": "宋",
        "collection_info": null
    },
    {
        "uuid": "b3c4937555e8ba004a5fa97f64878d53",
        "title": "周秀实以近多读书少对棋有诗及之因以寄",
        "author": "王洋",
        "content": "识情变易须臾期，躁动未得安无为。\n幽思伤神静生苦，游艺且復招僧棋。\n棋中趣味亦何有，胜负纷纷翻覆手。\n分排事外杂窥图，得失坐中分好丑。\n要须忘年在书史，不出空斋见千里。\n昏尘积习要揩磨，晚学未应谈至理。\n终当谢遣惠子琴，不挂一弦存五音。\n日损其半思虑尽，此道孰知无古今。",
        "dynasty": "宋",
        "collection_info": null
    },
    {
        "uuid": "cace24b3a34a5db38ed8c59e4b80478e",
        "title": "因与伯氏同一僧话武夷事作诗追寄之",
        "author": "王洋",
        "content": "直峰峭壁天半青，髙檐张灯疑挂星。\n山川势力有如此，择地信可栖仙灵。\n我前解官古樵戍，志愿本欲探珠庭。\n时当恢台积氛雾，一日三雨时三停。\n载舟撑石逆喷浪，自谓力可登青冥。\n篙工榜岸遭急洒，回宿荒宇依祠厅。\n二三道士谬告语，云此润泽来云軿。\n比闻舆人诵旧说，仙官下瞩如明荧。\n游占晴爽恶昏滞，官去此法当伶俜。\n果还近甸阻天路，一官泛迹随飘萍。\n退之昔日徙南服，祝融腾掷开仙扃。\n近时苏翁失定武，太行毛髪无余形。\n一晴一雨告休咎，晴者人乐阴天刑。\n我意神官与人异，宜以行事分羶𦎬。\n人如阨弃神亦厌，世间利达真芳馨。\n穷通兼忘扶正直，人知戒劝思常经。\n有如神意本不尔，人意忘卜欺愚听。\n黄钟大吕绝世韵，扣击距跃嗟短莛。\n心知得路适远意，愿结茅庐当寒汀。\n真游适远未可必，摇寄此语通丁宁。",
        "dynasty": "宋",
        "collection_info": null
    },
    {
        "uuid": "33ef29831172337ef3395bd6e2e1baba",
        "title": "答裴寄卿书因寄长篇",
        "author": "王洋",
        "content": "裴郎短身衣弊服，衣长过身几半幅。\n髙裙大袖领占肩，要是精神大于腹。\n古书古字谈古人，洗盆涤盎供慈亲。\n慈亲居贫不道苦，裴郎醉中频起舞。\n里中惊怪无此人，往往争看立环堵。\n妻儿醉时亦同醉，未免醒时生窃议。\n裴郎裴郎切勿论钱钱有菜。\n我家伯氏亦翛然，得官去官俱醉眠。\n裴郎有意纵短棹，雪夜待君明月邉。",
        "dynasty": "宋",
        "collection_info": null
    },
    {
        "uuid": "2f926abd2c68b7eb62cc104939ded455",
        "title": "喜雨寄上饶守",
        "author": "王洋",
        "content": "东村丛祠闻伐鼓，西村巫家女儿舞。\n满城半笑半悲啼，唯有使君心独苦。\n使君日日拜土龙，尊彝浄洁笾豆丰。\n公厨弥月不御肉，七十行老筋力充。\n明明上天采民誉，先使千嶂云朣胧。\n知公不肯爱珠玉，非玉非珠只雨粟。\n如今万室动歌弦，稳保千箱满穜稑。\n不须衮衮谈政理，但持此事献天子。\n从来上瑞是丰年，会有徴书封玉玺。\n有如不掩造物功，尽付妙手归长空。\n长空冥冥不可名，请公便作喜雨亭。",
        "dynasty": "宋",
        "collection_info": null
    },
    {
        "uuid": "082140119011fca8e7341a02f3114b19",
        "title": "寄曹嘉父",
        "author": "王洋",
        "content": "广陵隋家天子都，背负巨海襟江湖。\n江分青山湖献白，梁宋千里传膏腴。\n朱坊琼园翫月夜，谷林九曲秋阳徂。\n奇辞巧语不可极，盛事往往开天衢。\n我家太傅官三载，文物方值开元初。\n四幷堂前木芍药，小金山下纹车璖。\n沸天哀笳律新婉，照水粉面衣襜褕。\n少年意盛不自屈，直欲赤手擒于菟。\n翁云学等不可躐，俾着逄掖勤诗书。\n泮宫得就弟子列，亲见士子衣诸于。\n子时燕颔出头角，众中转目窥陈吴。\n孤罴自尔事拱默，嫫姆未免争妍姝。\n夤缘傍石见光彩，惊破尘匣开明珠。\n同袍传讽梅花句，知子名字须毡毺。\n分携两家止隔岁，果见贡篚先乡书。\n巍巍广殿厌长策，晔晔盛誉嗤诸儒。\n蓬莱海徼通外服，坐戢巨浪张威弧。\n超腾意子便得路，亦復坎壈游穷途。\n我年二十始冠弁，一门婴祸奔淮隅。\n辛勤往来几万里，壮志灭没忘前图。\n再游党塾事商较，齿髪已壮头须梳。\n十年低徊不附奏，闾阎妇子欣揶榆。\n年将四十偶占第，朱颜已变无肤腴。\n一官从此浪随牒，十生九死群鼪鼯。\n祠官香火即系外，考祥视履伤疲驽。\n旧闻子官向西蜀，萍迹飘泊来东吴。\n相望敻远思会合，安得插羽先阳乌。\n偶然妇家有近党，一官宰社依南都。\n报言归妹得异士，乃知子食江南鱼。\n我时方冬寓穷屋，喜气不觉排寒区。\n那知老乃并姻娅，自此日觊参双鳬。\n人生会合信难料，短书先寄三年余。\n今朝得子岁前记，指数旧事谈菑畬。\n论情感恨共岁月，谈经造理分贤愚。\n孔师已没道堙塞，摇摇千载想盘盂。\n百家搜唱互诡怪，决意剪剔随榛芜。\n有如出门问长道，败溺压覆无须臾。\n子今识路又鼓勇，直到定处无纷如。\n蓬莱季父已荒谢，扬州旧士多沦胥。\n即今我年五十六，四易寒暑君前驱。\n儿虽已婚女未嫁，气何与子相乘除。\n寒窗何日共樽酒，一取耳热同歌呼。",
        "dynasty": "宋",
        "collection_info": null
    },
    {
        "uuid": "956fd34c8c8cf806aa9579dc88690021",
        "title": "寄何宣仲",
        "author": "王洋",
        "content": "同年进士同坛僧，暂联戢戢如浮萍。\n一从仕版秪事役，往往牢落如明星。\n假能作意笃恩好，言语不过时芳馨。\n死生贵贱两乖角，黄钟可扣非柔莛。\n吾见何子取路别，秋霜皦日看鸿冥。\n一言意合即定分，咄嗟洞见无留停。\n慈亲八十髪黄素，稚子三岁眸青荧。\n此翁贫苦不敢嘆，意欲欢笑娯亲庭。\n往年我官南武郡，士有林子家伶俜。\n一儿得官走上国，投铨中品书安宁。\n忽去病死不得返，我亦愤泣伤飘零。\n徐言中表有贤丈，已收旅骨依林垧。\n是年我归再通讯，冬日已照尧阶蓂。\n书中报我方急扰，我意官下非常经。\n鄱阳胡子遽客死，此翁立为营辎軿。\n我时方卧生叹息，不觉洒泪霑床屏。\n恩宜先施士固有，德不期报人谁听。\n贫犹务德幸今见，死不背义闻前铭。\n又思此翁乃常履，盛誉未足滋芳名。\n有如此翁空试用，慕附始见真羶腥。\n一官未用念乡里，九鼎自合尊朝廷。\n行看謦欬立事业，下邦震动如雷霆。\n淮田野人分屏置，双鬓不復当年青。\n干愁道路阻会面，恨酒不醉嗟长醒。\n短书一纸说情状，安得模写无余形。\n何如未决待清暑，尚期一醉同壶缾。",
        "dynasty": "宋",
        "collection_info": null
    },
    {
        "uuid": "d3c1284d565df325e6d4b8902a020382",
        "title": "寄周秀实",
        "author": "王洋",
        "content": "天目之水停山椒，汇为双溪霅与苕。\n先生苕上结邻好，远得径山中洞霄。\n浮图道人支若永，赤城黄冠陆修静。\n前山后山松柏帏，七盘九盘龙虎鼎。\n山前篮舁过者谁，不是长鬚谢灵运。\n此游已恨失春期，更待清和闲昼景。",
        "dynasty": "宋",
        "collection_info": null
    },
    {
        "uuid": "5b9211352927fdf4ff09154d527a1b1b",
        "title": "寄廉宣仲",
        "author": "王洋",
        "content": "绕淮邑屋绵千区，画檐绮栋吹笙竽。\n冶金合范结枢纽，冰销水释无须臾。\n盗前乞死火中走，几人脱迹逃江湖。\n静思朋旧若满目，不取神祸遭囚俘。\n其间善类岂不有，安得变化归同符。\n平生宣子富心事，先奉白髪携童孥。\n吴山越山好处所，饭炊香稻歌吴歈。\n我家盗焚先子业，每仗余德宽天诛。\n悲伤扶病别邻里，崎岖仅得来东吴。\n稻梁在世竟何物，与子各隔天一隅。\n近闻诗章不减旧，昔日健笔争华敷。\n鹓鸾羽翼困州县，况事糟酒分锱铢。\n隔江摇想思会合，安得两脚生双鳬。\n溪邉樵风趁短棹，杖头明月兼酒壶。\n十浆馈我五浆少，万事一醉真良图。",
        "dynasty": "宋",
        "collection_info": null
    },
    {
        "uuid": "27cd23cebc97a10cb6607903d3ff3526",
        "title": "寄何子楚",
        "author": "王洋",
        "content": "江如凈练山如幕，人道老何得真乐。\n寒温语后再拜前，每得书来话寂寞。\n米盐细碎百虑宽，自昔仁贤学道难。\n诗书可乐卷胸臆，啼号不救如饥寒。\n去年嘉兴租不足，今年山田米炊玉。\n稍须酒肉疗枯肠，雪老凌霜不从欲。\n丈夫功名无后先，请翁拭眼看前贤。\n西湖处士竦吟骨，饥乞僧饭纾长年。\n香山居士箕尾客，东坡老子金銮仙。\n生前千骑不招买，身后一盏同寒泉。\n我意何翁亦如此，髙人不饮无钱水。\n忍饥彻老守清臞，它年配食赤松子。",
        "dynasty": "宋",
        "collection_info": null
    },
    {
        "uuid": "0196a8806de4fa2c8450406e21917a61",
        "title": "寄廉仲载",
        "author": "王洋",
        "content": "吾州阿载志尚古，瓦豆铏羹列尊俎。\n存心淡泊自有余，过眼浮华俱不与。\n但知古人力可到，不管今人弃如土。\n白头老子举嘆嗟，黄口小儿方靳侮。\n淮田平衍真乐所，地远溪山老清苦。\n天教置子一壑中，句曲海东疏药圃。\n道中小吏三四家，邑前傍海饶桑麻。\n初疑一饭不可饱，那知岁久今为家。\n别君十年劳肺腑，遣问寒温访儿女。\n一书还我报何如，志老益坚无软语。\n喜君书语谈古人，身虽隔远心相亲。\n扁舟何日载樽酒，共泛清江千尺纶。",
        "dynasty": "宋",
        "collection_info": null
    },
    {
        "uuid": "153d0adf5ad3022e6b092bdd78cad911",
        "title": "和秀实寄诗",
        "author": "王洋",
        "content": "去年河南归故地，今年朔方兵又起。\n血牲面埋曾几时，无乃姦盟神不喜。\n嗟尔万人来远荒，岂无战士伤金疮。\n封疆万里尚越境，金帛露积犹多藏。\n国家弥文今尚武，已碎铜山铸铜虎。\n勿矜突骑饮长河，肃慎燕陲吾北土。\n且知成功俱自天，天心可卜因丰年。\n但令三钱博斗米，任尔自枕干戈眠。",
        "dynasty": "宋",
        "collection_info": null
    },
    {
        "uuid": "0880918c878d75e38141008aeb217fbb",
        "title": "和郑侍郎赠晁倅",
        "author": "王洋",
        "content": "昭德文公百孙子，存者风流今尚几。\n封胡羯末定可人，往往髙吟笑侯喜。\n自期不解世俗书，肯学持竿钓温水。\n江国萧条一郡丞，万事得君无不理。\n窗间五老亦多情，点缀青天一张纸。\n庾楼明月清宵起，夜夜柴桑空故里。\n黄垆日日曲江头，曲声日日关山裏。\n使君勿厌簿书烦，解有哀猿醒俗耳。\n诗中能事了几人，智有三公力任鄙。\n郑翁老自爱诗情，余事纷纷不挂齿。\n一篇长韵十四词，付与鵾弦作桃李。\n我于此事亦何有，盛事与翁传不朽。\n摇瞻小队到柴桑，采采黄花荐清酒。",
        "dynasty": "宋",
        "collection_info": null
    },
    {
        "uuid": "844cd752079c58c975ae0929dedfc419",
        "title": "和张文潜输麦行寄滁守魏彦成",
        "author": "王洋",
        "content": "琅琊山青让泉白，上计使君封瑞麦。\n田家煮麦烧秸忙，一笑相煎何太迫。\n醉翁亭上绿缥囊，亭前庾积蟠蛇冈。\n家家输送不扫场，谓取我廪金斗量。\n剩钱沽酒追良伴，使君莫数星霜换。\n愿君容我借三年，他日万钱供一饭。\n山头飞雉鸣朝日，哺我老翁张射毕。\n谁言田舍漫蹉跎，轻裘年少每相过。",
        "dynasty": "宋",
        "collection_info": null
    },
    {
        "uuid": "a054a6f3a903deb02e2ad6107e9c4570",
        "title": "和谢齐解元见惠",
        "author": "王洋",
        "content": "楚东六邑多秀民，其间达者海内闻。\n恨我眼闇不识真，客舍道傍初见君。\n徴君当以文章显，照眼青钱充万选。\n胡为过我误淮扬，山径蹊荒费鉏剪。\n龙钟野老安用哉，偶随江上浮鸥来。\n簿书鱼鸟少闲暇，赋敛户口烦徴催。\n君今蹉跎壮非少，陇首栖迟杂长啸。\n上书自荐莫峥嵘，直气如虹亦奇峭。\n诗书满腹灯火勤，勿言此道非由人。\n雪霜不厌松骨老，桃李自与春风新。\n短书御袖怀珍具，文字天成绝斤斧。\n一鸣行即驾雷车，万卷它年劳电母。\n北窗纹簟清如水，青蝇侧翅如畏刑。\n侧身甘旨寝疾愈，负我此腹何由灵。\n身世浮云不留处，书生白首谈尧禹。\n书窗行几幸虚闲，过我萧萧听夜雨。",
        "dynasty": "宋",
        "collection_info": null
    },
    {
        "uuid": "b9e75b13afb683e5d23eec3e5de681d6",
        "title": "和监丞去岁赋岩桂",
        "author": "王洋",
        "content": "南方火老不告疲，秋物过半新凉时。\n姮娥剪花趁时节，新月借色天风吹。\n平生仰望婆娑影，一日坐对连蜷枝。\n异时寒梅忆老伴，过眼春物真群儿。\n人间着名终自疑，但取质干称文犀。\n天清夜寂两相对，万里不寄长相思。",
        "dynasty": "宋",
        "collection_info": null
    },
    {
        "uuid": "04738e34a4309f55a897e44459687844",
        "title": "次韵周秀实见寄长篇",
        "author": "王洋",
        "content": "当年识君恨不早，丽句清髙人缥缈。\n有如商律变初秋，慢绿夭红俱一扫。\n自亲兰社袭余芳，归热寒炉陋昏枣。\n乃知形骨纵龙钟，胜处精神不衰老。\n我辞官下曾几时，囊甑虽贫未空倒。\n女儿索嫁金无余，录过知难坐丘嫂。\n人言贵贱在天公，饥饱更须关富媪。\n是事姑置无相闻，瓜蓏分区竹有孙。\n暑风长养远林密，雨脚幷合前溪浑。\n伤心事虑渐消省，胡不俯仰随欣欣。\n有时放意枕书卧，亦復倚杖看荷翻。\n殷勤不如偶相遇，过我思同明月尊。\n世间明月向人好，丞不负余余负君。",
        "dynasty": "宋",
        "collection_info": null
    },
    {
        "uuid": "8f6aa487a4d913dc8f38d95e7c762c8e",
        "title": "陈长卿以诗见别依韵",
        "author": "王洋",
        "content": "朱弦之琴三人嘆，此曲宜传广陵散。\n要知太上乃忘情，山上婴儿是雷电。\n情钟我辈才力中，路傍野草年年丰。\n原头火烧去不尽，天外春意来无穷。\n西方真人言可恃，爱断有情如爱子。\n暮年收足欲依僧，一钵一缾聊止止。\n西台仙客传风流，细说闲情宽我愁。\n此身已分松窗下，衲被无人自𧛾头。",
        "dynasty": "宋",
        "collection_info": null
    },
    {
        "uuid": "9f6a19308fd829d59d9d5217976807c0",
        "title": "次韵酬江如晦",
        "author": "王洋",
        "content": "命数奇穷谁与伍，陋巷甘同一命偻。\n怕寒长苦地多风，厌滞每遭星好雨。\n命在天公难自由，若知安命当无忧。\n三斟长得供卯醉，米盐不辨俱悠悠。\n去年约子招佳客，贫不关心真达伯。\n共贪静适且过从，追恨穷途昔暌隔。\n二月黄鹂初好音，槐阴柳幄青罗衿。\n杖头挂钱只买酒，与子作意时登临。\n此乡秀野多水石，莫道云游不如昔。\n松柏相望泉下人，试数几人能满百。\n生前一饱復一眠，得失尘缘俱偶然。\n长年无事频相见，此自前贤今古传。",
        "dynasty": "宋",
        "collection_info": null
    },
    {
        "uuid": "7926759ebda8c880551ab6fa9aa5b3fb",
        "title": "冬雨不止郑丈作诗次韵",
        "author": "王洋",
        "content": "海门山外天池雨，来趁沱江打鼍鼓。\n望夫台上湿愁红，玉斧坛邉没沙渚。\n貂裘公子思寒侣，佩玉鸣鸾不成舞。\n殷勤举爵祝云师，壮士端须气相许。\n果然晴日照鱼梁，鸿雁髙飞肃霜羽。\n西清丈人诗眼髙，师友渊云仆徐庾。\n兴来弄笔起春风，暖日桃花静初吐。\n且题红药寄长沙，不用短衣从猛虎。",
        "dynasty": "宋",
        "collection_info": null
    },
    {
        "uuid": "9d4070c9a47cf6f62f83937695fa0b93",
        "title": "曾谹父再赋鼓字韵诗再赋一篇",
        "author": "王洋",
        "content": "头如青山手如雨，十日瓦沟鸣羯鼓。\n南城病客偏作愁，鱼游浅釡蛙同渚。\n去年曾困夏畦干，巫祝陈牲女师舞。\n淮南米贱隔关河，漫道归期久已许。\n谁同着力破愁城，愿备前行插飞羽。\n那知物理自乘除，原思五秉公西庾。\n暑雨祁寒人莫嗟，洁笾涤豆神其吐。\n茅檐生意满晴川，方信虀肠能抵虎。",
        "dynasty": "宋",
        "collection_info": null
    },
    {
        "uuid": "dc035c2172fba89c7077f6b29a4a98eb",
        "title": "谹父又赋鼓字一篇復次韵",
        "author": "王洋",
        "content": "鲁人小信廉纤雨，大国雷车起三鼓。\n堂堂千里埶无前，安用渠弥设三渚。\n使君宾客多英侣，碧玉倾香细腰舞。\n浮花浪蘃争取怜，醉乞一言终不许。\n有时斗酒诗百篇，猛将腰间掣金羽。\n公家丞相在当年，寒解衣裘饥发庾。\n风流世德今固存，一沐三干饭三吐。\n生男何用金满籯，传家愿学文中虎。",
        "dynasty": "宋",
        "collection_info": null
    },
    {
        "uuid": "413f47d1e0ba4b2f3b42667364a03be7",
        "title": "陈长卿侍郎以玉友末利见饷幷示长言已酬再示一篇再此次韵",
        "author": "王洋",
        "content": "少常仙伯词翰光，天鹅绶带连天香。\n崆峒之人瞻北斗，假面不敢呈西凉。\n浮名于我亦何有，不爱热官能炙手。\n诗参祖律品度髙，饮遇故人情分久。\n梦中不踏肥马尘，觉来惊看琼树新。\n只愁三迭诗更好，有如恩爱成烦恼。",
        "dynasty": "宋",
        "collection_info": null
    },
    {
        "uuid": "516b629a599d20beeab62a95ce254235",
        "title": "刘行简以自题所画墨竹诗见示依韵酬之",
        "author": "王洋",
        "content": "买花无谋谋买竹，少陵未必甘同谷。\n索酒缾空方索茶，陶水终惭锦茵宿。\n我生绝意鹤背钱，犯分犹贪竹间肉。\n秾华稳付桃李春，寂寞颇疑松柏独。\n自逢刘叟用意好，钱不看囊不羞忸。\n误身冠在竹皮宽，比酒叶宜衫色绿。\n如翁须着第一流，艺能饱胜三千秋。\n少名数辈列青士，语放干云封素侯。\n诗成自写真三绝，笔下琅玕手中铁。\n若须推毂极清髙，有待朝天寒栗烈。",
        "dynasty": "宋",
        "collection_info": null
    },
    {
        "uuid": "90fa7da80ec42aaec1f6009e1918df3e",
        "title": "又题琳师房刘行简给事墨竹",
        "author": "王洋",
        "content": "黄门给事二千粟，日割三牲亦应足。\n刘翁食俎厌羶腥，千亩渭川期满腹。\n吴人束简如束刍，百钱可了三日厨。\n刘翁平生几两屐，可能千亩无赢余。\n独嫌纳腹未可尽，更为挥毫写清峻。\n庭空月落千丈长，老柏乔松未髙劲。\n锦綳稚子置腹中，铁面老人凌远风。\n此君族类俱得所，多事索此霜髯翁。\n腹饥眼饱徒倥偬，只说饕馋疑作俑。\n何以先生日照盘，更看婵娟势飞动。\n琳师从此唯善看，时时更为通平安。",
        "dynasty": "宋",
        "collection_info": null
    },
    {
        "uuid": "4fdf918111de0c553638de39d2f5c448",
        "title": "酬政老见赠",
        "author": "王洋",
        "content": "君于取予无乃廉，笔端自许能摧坚。\n摧坚不是老僧事，贾用不售将谁还。\n却收神观反初视，先种熟耨终有年。\n早知游息造溟漠，不为耳目辞嚻喧。\n新诗投我苦褒拂，岂但一读头风痊。\n方今冠履尚错总，不到巨浸非长川。\n姦穷否极会一返，快扫丑类论亿千。\n干清坤夷龙妥帖，与师访远同留连。",
        "dynasty": "宋",
        "collection_info": null
    },
    {
        "uuid": "04934b611e1a8b1dd426a9ea2f49f2d1",
        "title": "子楚以二酒合而为一且效洞庭春色以诗叙其事因奉酬",
        "author": "王洋",
        "content": "世间百味俱有正，偶失酸醎俱一病。\n须知论酒如论才，软美悦人严太劲。\n韩青居士贵调和，田窦醉时籍福胜。\n寂然二物俱有光，物外洞庭容借香。\n共谈已造名理窟，一鞭亟入亡何乡。\n了知此处有真趣，再听牖下鸣糟床。",
        "dynasty": "宋",
        "collection_info": null
    },
    {
        "uuid": "dc27563551cb365e1518c3f3ec712929",
        "title": "又谢丁执中寄黄龙菜",
        "author": "王洋",
        "content": "吴山草长春暖时，吴人髻中金卷箷。\n家家馈荐作寒食，贫富丰俭要适宜。\n富兼庶品助取醉，贫得胜具兼哦诗。\n金缾玉筯固华丽，雕章缋句真瑰奇。\n西溪友生居占野，不务结屋留园葵。\n岁时供给不外索，野花满院蔬本肥。\n今朝怀我寄余剂，色照匕箸光陆离。\n我惭此腹负此物，但用当肉无它辞。\n旧闻书生饭不足，朝暮虀盐只充腹。\n劝餐齿颊杂宫商，若比哥舒荐梁肉。\n我歌短章持报辱，恐子诗成费追逐。\n好音佳惠不敢虚，寄以离骚三十六。",
        "dynasty": "宋",
        "collection_info": null
    },
    {
        "uuid": "9ae43aba59d63792e0e674a383ed4cda",
        "title": "谢章季万寄新篘",
        "author": "王洋",
        "content": "面山堂上迎秋色，使君举酒当月白。\n冰磁雪腕方取怜，看破妖娆念羁客。\n溪邉从骑何奔忙，溪童迭厌争窥墙。\n为公一洗穷愁肠，与公草木同辉光。",
        "dynasty": "宋",
        "collection_info": null
    },
    {
        "uuid": "aae6cb226248b939ed5f224ee639dd30",
        "title": "谢淮南徐巨源寄酒",
        "author": "王洋",
        "content": "淮南有酒谁人得，分饷东吴无酒客。\n应怜蔀屋寒气多，倍费行厨春色力。\n人道使君宜在朝，我视使君宜逍摇。\n已闻财计免催索，况是闾阎安教条。\n增秩赐金古亦有，且留使君与淮叟。\n玉隆香火幸留人，年年要饮淮南酒。",
        "dynasty": "宋",
        "collection_info": null
    },
    {
        "uuid": "13efa45cc2d7c450b95eac1e1389cad9",
        "title": "子楚持小甑中实以物饷予啖之如芋而味胜曰此黄独也野人得之故以分遗因感少陵诗率然有作",
        "author": "王洋",
        "content": "君不见野人谋食搜山谷，不似输钱买金粟。\n䕷薇细琐俱见情，岂有灵根不收录。\n少陵饥走徧九州，命寄长镵生事足。\n早知雪盛又无苖，拟欲诛求已皲瘃。\n先生蔬食亦易饥，意感邻夫荷斤斸。\n仅同冠芋又隐藏，远胜鳬茈适疏缛。\n痴儿且食惊未见，便欲负锄自捃挶。\n人生留滞诚可怜，坐使百忧宽湿束。\n烦君转寄与殷勤，晚食何时饱颜蠋。",
        "dynasty": "宋",
        "collection_info": null
    },
    {
        "uuid": "3fe9df3d812c10e57ef8129163f9f209",
        "title": "谢人寄茶",
        "author": "王洋",
        "content": "建溪珪璧能圆方，万钱一啜难轻偿。\n奔腾千里羞贡篚，天应不数金钱纲。\n侯家钱如大国楚，陵肉渑浆推大户。\n早知烦滞厌膏粱，贵此新香两三数。\n一朝百室困干戈，在十于今或去五。\n老工既死无典刑，髣髴儿孙追故步。\n谁令远寄山泽仙，来洗沈疴太华巅。\n攻顽治癣恨无术，且共山头玉井莲。\n殷勤更语抱琴客，不用君归人未眠。",
        "dynasty": "宋",
        "collection_info": null
    },
    {
        "uuid": "7eb75410d2a255dc0e5292d7c9656cf1",
        "title": "尝新茶",
        "author": "王洋",
        "content": "僧催坐夏麦留寒，吴人未御絺绤单。\n溪云谷雨作昏翳，思假快饮消沈烦。\n商人远处抱珪璧，千里来从建溪侧。\n报云蛰户起惊雷，鞭走龙蛇鬼神力。\n色新茗嫩取相宜，留得一年春雪白。\n先修天贡奉珍团，次向人间散春色。\n僧窗虚白无埃尘，碾宽罗细杯勺匀。\n寒泉一种已清绝，况此灵品天香新。\n人间富贵有除折，静中此味真殊绝。\n谁言僧饭独萧条，胜处谁容较优劣。",
        "dynasty": "宋",
        "collection_info": null
    },
    {
        "uuid": "06e4831ca3ed8ec86dbb8be709a0814b",
        "title": "梅花林",
        "author": "王洋",
        "content": "横横直直迷人路，谁知恰是藏春处。\n减春一片亦何伤，切莫轻狂作飞絮。\n开正尽数一至七，无雨无风保休吉。\n此游不记后难寻，聊写长言记时日。",
        "dynasty": "宋",
        "collection_info": null
    },
    {
        "uuid": "5aa021fe124be1009c66a38e87ba4f67",
        "title": "王亚之元夕招客庭下红梅两株相对盛开",
        "author": "王洋",
        "content": "君家不种通神钱，只种春色留庭前。\n庭前春色谁最妍，二女解佩来江邉。\n沉沉华屋清夜起，火树银花月如水。\n自然颜色变韶稚，况乃新粧露初洗。\n春初艷粉秋初莲，绛绡广袂罗群仙。\n华清池畔娇无力，赤鳯楼中困未眠。\n后来更许谁相拟，海棠欲睡熏秾李。\n亦知等级且追陪，格外风流不相似。\n一枝乞得归茅屋，窗裏铜缾窗外竹。\n不禁清绝意萧然，大似佳人依草木。\n阆苑花无世上缘，收香还入四禅天。\n明朝风雨催归去，花月重圆又一年。\n神情邃美肤粗恶，泾渭由来两清浊。\n要求绘笔尽芳妍，更问尊前老文学。",
        "dynasty": "宋",
        "collection_info": null
    },
    {
        "uuid": "ddc3acf43ad3254ce8272ac41ee25292",
        "title": "咏蜡梅",
        "author": "王洋",
        "content": "江梅已胜犹非似，此外余芳更堪数。\n信知风格忌太髙，至此从前难着语。\n世间初无字可夸，且随颜色称蜡花。\n醉人香味解禅定，捩眼静伫辞纷华。\n徐熙画花只画神，黄筌细琐皆逼真。\n要须别花如别画，只恐此心难付人。",
        "dynasty": "宋",
        "collection_info": null
    },
    {
        "uuid": "a3064acfaf994fe33d9bd632d7069ea2",
        "title": "席上和郑顾道烛下海棠",
        "author": "王洋",
        "content": "日长花困眠初熟，故向花前张灯烛。\n要教未敢脱罗裳，玉颊长红黛长绿。\n生怜杏火发中林，无奈桃顋倚修竹。\n争如锦帐照佳人，一笑嫣然春意足。\n独疑工部不题诗，端为风流欠芬馥。",
        "dynasty": "宋",
        "collection_info": null
    },
    {
        "uuid": "92199183d6776d69c542f20dd4994ffc",
        "title": "题范子济双头芍药",
        "author": "王洋",
        "content": "烟粘草露珠结窼，淮上人疑春未多。\n扬州东部纷芍药，已与天地分中和。\n双苞一色生同蒂，不是花妖是和气。\n恩霑雨露力偏饶，来向人间自应贵。\n栏邉鼓彻无奈何，欲留白日谁挥戈。\n练缃聊记旧容质，犹得胜士长吟哦。\n八姨不列真妃上，大姨稳作昭仪様。\n无双颜貌却成双，背立无言似惆怅。\n淮南通守别花眼，曾向花前倾玉琖。\n左看右看俱可人，欲选娇娘倩谁柬。",
        "dynasty": "宋",
        "collection_info": null
    },
    {
        "uuid": "1cabe88a5ff34b388100a2093d6cc5b6",
        "title": "戏咏酴醿示邑宰",
        "author": "王洋",
        "content": "芳洲绕郭溪如练，中有风光共流转。\n方今得尹日添长，化作河阳一花县。\n独龙注雨浇桑麻，芳菲总不争纷华。\n阳州地远牡丹少，酴醿晚作留春花。\n君家朱楼映池沼，髙架琼瑶覆花岛。\n欲求此花同一巵，试劝春归无草草。",
        "dynasty": "宋",
        "collection_info": null
    },
    {
        "uuid": "50d899880218b366e1a695a13e441dc6",
        "title": "题长兴陈朝桧",
        "author": "王洋",
        "content": "苍髯石根皴皵肤，夭矫枝榦中半枯。\n有如老人自离立，亭亭不用儿孙扶。\n六朝兵戈日相逼，晚向陈隋生道侧。\n不知何计脱锋铓，三十六中居上策。\n临春结绮迷仙处，晋王只用陈船渡。\n车书从此稍通津，无乃培根偶坚固。\n百年已长復百年，邑人说自曾髙传。\n即此儿孙作父祖，只应相对犹依然。\n桃叶桃根即零落，独保长年应澹泊。\n老人果解復婴儿，分我一丸童子药。",
        "dynasty": "宋",
        "collection_info": null
    },
    {
        "uuid": "e38fef5c6853d8b50da0c1fabcde8180",
        "title": "闻莺",
        "author": "王洋",
        "content": "阶前芳草一尺齐，黄鹂始向林间啼。\n一闻传声人失喜，驽马并立逢駃騠。\n我思此鸟固妍好，人喜亦缘来不早。\n若令春到便轻迁，厌听谁怜迹如扫。\n正恐贪归有近期，三月丽景方舒迟。\n园林上下弄晴昼，羡汝语默真知时。\n秃鸠黑鸟有何恶，每到天阴自酬酢。\n妇翁诅骂儿弹射，恨不身随羽翰落。\n戒汝一物莫嘆嗟，金衣公子春为家。\n汝无祸福咎亦浅，况异子鵩当日斜。\n人间美恶有如许，且放黄鹂作娇语。",
        "dynasty": "宋",
        "collection_info": null
    },
    {
        "uuid": "726be960c66c573f36471619abc2a936",
        "title": "鹊巢",
        "author": "王洋",
        "content": "今年结巢不近地，门户人言解知岁。\n了知积累功力劳，投伴鸤鸠无此智。\n闾里争如恶少年，不持弹射操空拳。\n探巢取子尽居室，旁观禁止无由缘。\n父翔母噪力不加，小雏在手鸣楂楂。\n群儿不逞至若此，增巢不得安生涯。\n汉家春夏禁采捕，诏书非止行三辅。\n可怜科罪挂墻壁，国家禁绝非不预。\n鹑居熙熙太古民，就令闚巢不用嗔。\n同游饮啄不相害，海上鸥飞不避人。",
        "dynasty": "宋",
        "collection_info": null
    },
    {
        "uuid": "31c1de13ef8061809182562608487f02",
        "title": "大笑鸟",
        "author": "王洋",
        "content": "夜闻慨欬如老翁，若悲若啸空山中。\n老妻幼子疑问我，此名何物来何从。\n我知此物不常有，岂解招祥宜报咎。\n狐鸣枭噪殆所传，惟祝停声声转久。\n明朝问人此何鸟，僧言此鸟名大笑。\n幸灾乐祸撼主人，侥倖前知非善告。\n我闻此语益悽然，我从坎壈今有年。\n若徒报祸未报死，子之告我何迁延。\n异时白骨满城郭，此时子笑何人前。\n昔年长沙贾太傅，鵩鸟飞鸣告其故。\n滔滔宇宙鵩安知，应怪达人任来去。\n窗前灵鹊人乐闻，谷莺上下长和鸣。\n汝曾不效乃效此，汝性险远知难更。\n汝其更笑我自娯，取酒与尔同歌呼。",
        "dynasty": "宋",
        "collection_info": null
    },
    {
        "uuid": "c1373bbb0bf032b755f4ae7f3d36ad46",
        "title": "晚宿村居",
        "author": "王洋",
        "content": "早趁林鸦泊，荒篱四面同。\n田夫留古意，野水识和风。\n倦仆欺予远，疲舆念汝功。\n尔嫌冬日促，吾兴在寒空。",
        "dynasty": "宋",
        "collection_info": null
    },
    {
        "uuid": "335752a5fa8de77aac24a40223497089",
        "title": "自忻村被酒归失方竹杖",
        "author": "王洋",
        "content": "我贫难致远，得此有夤缘。\n弟为兄身老，书来意已传。\n扶衰惟献直，入手不随圆。\n偶向醉中别，如何不黯然。",
        "dynasty": "宋",
        "collection_info": null
    },
    {
        "uuid": "82e042e3a5900a39c5f7f4c01b4211bf",
        "title": "夜闻赛神鼓",
        "author": "王洋",
        "content": "坎坎丰年鼓，鳞鳞赛社人。\n神宽陟降礼，情取笑言真。\n掩豆豚肩薄，分余福斝频。\n灵坛本宜夜，考鼓已疏津。",
        "dynasty": "宋",
        "collection_info": null
    },
    {
        "uuid": "d46ca0525e4378e7bc10b1a70abcad1d",
        "title": "重九日至云号",
        "author": "王洋",
        "content": "梯山七千丈，接迹上清虚。\n钟杂钧天奏，僧参梵帝居。\n摄衣鹏展背，洒墨雁添书。\n今日登髙眼，平生总不如。",
        "dynasty": "宋",
        "collection_info": null
    },
    {
        "uuid": "1dc1298006614c24a6763bdd68aab215",
        "title": "岁晏书事",
        "author": "王洋",
        "content": "打打鸣窗雨，昏昏带岫云。\n酒寒难作热，炉冷不成熏。\n梅颊梦中笑，雁声愁处闻。\n伤怀目前事，细数费云云。",
        "dynasty": "宋",
        "collection_info": null
    },
    {
        "uuid": "27863662eeaecc1fa911f30dfdfbb139",
        "title": "乐饮",
        "author": "王洋",
        "content": "何意亲杯杓，初期乐性真。\n若教狂胜德，多被酒忘身。\n谈笑交情密，氤氲酒力醇。\n劝酬如错杂，莫过两三巡。",
        "dynasty": "宋",
        "collection_info": null
    },
    {
        "uuid": "f6f9dc966bdaf655afdda1511439f3b1",
        "title": "安眠",
        "author": "王洋",
        "content": "随处便随眠，昬昬息万缘。\n魂如双翅蝶，身在四禅天。\n素饰罗为幌，芳茵锦作筵。\n心如怀宠辱，未必得安然。",
        "dynasty": "宋",
        "collection_info": null
    },
    {
        "uuid": "a4e4906f4673234072a4411906c4d304",
        "title": "观击食",
        "author": "王洋",
        "content": "结习慕金僊，西方省问禅。\n时分四季社，报积后生缘。\n念恋期无问，辛勤已有年。\n会缘如有约，此理自谁传。",
        "dynasty": "宋",
        "collection_info": null
    },
    {
        "uuid": "96c4aaab9b4ebd97a92c50ace6b29f20",
        "title": "五老峰",
        "author": "王洋",
        "content": "已作人间瑞，飞空老尚豪。\n势分方岳重，名列纬星髙。\n月夜霜添髮，花晨露染袍。\n此翁无奈事，占咏亦徒劳。",
        "dynasty": "宋",
        "collection_info": null
    },
    {
        "uuid": "4a95b75dbae1255f6a82c5a287c300ca",
        "title": "游吕庵偶题",
        "author": "王洋",
        "content": "结屋得胜处，群山簇画屏。\n春城花覆白，野路麦铺青。\n趁暖鸠呼妇，先时柳化萍。\n年年寒食近，心自叹飘零。",
        "dynasty": "宋",
        "collection_info": null
    },
    {
        "uuid": "bc3563325efb4597e62d2463bbe01312",
        "title": "无尽藏斋诗  其一",
        "author": "王洋",
        "content": "造物本无尽，贪求乃不公。\n此能随量取，彼亦一无穷。\n水底家家月，窗间处处风。\n要知真宰意，不在有无中。",
        "dynasty": "宋",
        "collection_info": null
    },
    {
        "uuid": "227540e3a150f9b133e5ba052fe81ee8",
        "title": "无尽藏斋诗  其二",
        "author": "王洋",
        "content": "潢潦集须臾，朝盈夕已除。\n沛然随饱满，廓尔是清虚。\n金谷输仓箧，锱铢较簿书。\n不知方寸地，无计脱苞苴。",
        "dynasty": "宋",
        "collection_info": null
    },
    {
        "uuid": "f3a826470cc4da381ab53beca0695978",
        "title": "题杨道人庵庵基旧县邑有废井存",
        "author": "王洋",
        "content": "空室寄空山，柴门不用关。\n虚心观梦幻，尘世独清闲。\n旧井前村古，新泉一勺悭。\n萧条齑粥外，身世有无间。",
        "dynasty": "宋",
        "collection_info": null
    },
    {
        "uuid": "762601443e12093cb5b791494661ae8f",
        "title": "寄题韩勉夫枝巢  其一",
        "author": "王洋",
        "content": "万物各有性，逍摇即自安。\n均鸠得巢易，躁蟹寄身难。\n莫羡髙头树，须防静处丸。\n如今洛阳第，谁到子孙看。",
        "dynasty": "宋",
        "collection_info": null
    },
    {
        "uuid": "ca46eec1ed3550c73d726a7770984740",
        "title": "寄题韩勉夫枝巢  其二",
        "author": "王洋",
        "content": "逍摇惟所适，小大浪殊观。\n溟渤鲲鹏近，藩篱燕雀宽。\n宅髙非远害，藏密定成安。\n不似南山树，枝间有弹丸。",
        "dynasty": "宋",
        "collection_info": null
    },
    {
        "uuid": "9c0cc6a264d129322af23eea3a2b1ad7",
        "title": "寄题韩勉夫枝巢  其三",
        "author": "王洋",
        "content": "适时非履险，足分不忧贫。\n须信人间世，宜思物外身。\n荣柯堪叹蚁，饱露可怜螓。\n更谢东方朔，能安一老臣。",
        "dynasty": "宋",
        "collection_info": null
    },
    {
        "uuid": "3db85d6f002e0e68ede43db6b36dc958",
        "title": "望山间西际寺",
        "author": "王洋",
        "content": "闻说林间寺，攀萝一径斜。\n有僧眠雪月，无客赏风花。\n丈室虚名在，方袍岁事赊。\n空王无系着，破屋便传家。",
        "dynasty": "宋",
        "collection_info": null
    },
    {
        "uuid": "6d3afc04735181a3fd3c0e477a8139fa",
        "title": "三峡桥",
        "author": "王洋",
        "content": "万马战空山，声驰宇宙间。\n窥髙增健大，照勇怯孱颜。\n洗石无千古，招僧过一关。\n不知平去易，何似倒流艰。",
        "dynasty": "宋",
        "collection_info": null
    },
    {
        "uuid": "31f79f228edf5ed6c17b960453a38560",
        "title": "此日湖源回展叔颖书颇及往岁经行暨诸同志赏梅花之一笑急景相催又復几年感而有作因寄叔颖幷呈子楚",
        "author": "王洋",
        "content": "忆昨越溪曲，官梅正发时。\n追随连日饮，酬唱几篇诗。\n淡伫看人意，清香许自知。\n凭谁将恨寄，为说鬓成丝。",
        "dynasty": "宋",
        "collection_info": null
    },
    {
        "uuid": "ec602d5748f88bf3a0c0c4d528fa1372",
        "title": "寄彦文",
        "author": "王洋",
        "content": "张子萧条后，空山十五年。\n缾无粟遮眼，门有客求钱。\n折补经纶手，拘留褊短缘。\n寻诗有情否，旋送两三篇。",
        "dynasty": "宋",
        "collection_info": null
    },
    {
        "uuid": "ec772ba979d1d54a0da7994a73ffe82c",
        "title": "寄夏孝叔",
        "author": "王洋",
        "content": "夏子赋分浅，凄凉不喜看。\n星星脱兵火，岁岁独饥寒。\n世若均如子，人应不羡官。\n如何闰月底，怨泪亦阑干。",
        "dynasty": "宋",
        "collection_info": null
    },
    {
        "uuid": "fb7f04bbfdb88961af932476da5d4288",
        "title": "寄周表卿  其一",
        "author": "王洋",
        "content": "不见秘书久，经时失寄书。\n交情犹缱绻，遣讯问何如。\n郡籍藏昆府，班行近玉除。\n自怜无藉在，不敢梦华胥。",
        "dynasty": "宋",
        "collection_info": null
    },
    {
        "uuid": "656f93d6d2aa8171d6d72acda0f079e9",
        "title": "寄周表卿  其二",
        "author": "王洋",
        "content": "簿领正尘埃，天邉驿使来。\n姓名传宝琰，朋旧集兰台。\n始望岂及此，故人安在哉。\n曾陪丞相幕，抚事勿惊猜。",
        "dynasty": "宋",
        "collection_info": null
    },
    {
        "uuid": "7ae8981109c8169b21e15b5d1cbe8e2f",
        "title": "寄永新元老元书云已辞广孝復归禾山白云矣",
        "author": "王洋",
        "content": "已尚清髙久，须教去住艰。\n强分云出岫，终放鹤归山。\n烟带重岚润，衣侵雾雨斑。\n轻身如有药，犹恐费跻攀。",
        "dynasty": "宋",
        "collection_info": null
    },
    {
        "uuid": "62cfbe97184f04be6bc698c03b6a2ef1",
        "title": "寄熊叔雅",
        "author": "王洋",
        "content": "天上郎官宿，人间又几年。\n莫思华毂贵，好种锦溪田。\n山色青盈眼，梅花雪满川。\n傥因鱼雁信，时寄两三篇。",
        "dynasty": "宋",
        "collection_info": null
    },
    {
        "uuid": "79f4b94f0302dc06f49defd5d3d0825c",
        "title": "寄陈元载",
        "author": "王洋",
        "content": "太丘传祖道，作邑兴何如。\n着意招风月，随缘遣簿书。\n吏参名例外，诗託笑谈余。\n偏忆当樽酒，论文意不疏。",
        "dynasty": "宋",
        "collection_info": null
    },
    {
        "uuid": "804d4ee5946d9d081b4de42ae564046f",
        "title": "送谹父守光州",
        "author": "王洋",
        "content": "沉戟卧江皋，诗人拥节旄。\n便期犀结带，安事马腾槽。\n地入淮源重，霜随雁信髙。\n命书催入觐，应及荐香醪。",
        "dynasty": "宋",
        "collection_info": null
    },
    {
        "uuid": "6dc6f0eb8a5d56397d82c07ad6e28f65",
        "title": "送小刘解元赴试南宫",
        "author": "王洋",
        "content": "衰年税萧寺，偶与凤巢邻。\n万里刷鲜羽，一鸣惊众人。\n寒催征骑急，春接赐袍新。\n折取如丹桂，归荣鹤髮亲。",
        "dynasty": "宋",
        "collection_info": null
    },
    {
        "uuid": "1982bbd7e678c8b50972eb878c9705b1",
        "title": "寄伯氏",
        "author": "王洋",
        "content": "同占溪名邑，还从佛借居。\n懒便书眼暗，静爱酒杯疏。\n山路闲供课，僧房步当车。\n地炉贪软火，未得赋归欤。",
        "dynasty": "宋",
        "collection_info": null
    },
    {
        "uuid": "8c0dffffdb3d1d612dc9b096f4d3c9f6",
        "title": "赠龟峰书记",
        "author": "王洋",
        "content": "本是三山侣，闲为七泽游。\n放宽千里目，散遣一身愁。\n诗韵松来往，经窗竹献酬。\n蒙头一衲外，万事看浮沤。",
        "dynasty": "宋",
        "collection_info": null
    },
    {
        "uuid": "b50cc38930b08a7983777594bddfa696",
        "title": "赠恭侍者",
        "author": "王洋",
        "content": "学有千门路，恭为百行初。\n谦和人爱重，放傲腹空虚。\n树大求斤斧，皮柔易卷舒。\n请君观巨海，万水岂能如。",
        "dynasty": "宋",
        "collection_info": null
    },
    {
        "uuid": "5469ed07e404a98c88ab378cfbbd6552",
        "title": "寄题邓成之粟庵",
        "author": "王洋",
        "content": "一粟本非悭，纵横透入关。\n要知千种解，不离一尘间。\n透彻通真境，拘留即妄攀。\n须弥聊比喻，未是最髙山。",
        "dynasty": "宋",
        "collection_info": null
    },
    {
        "uuid": "8d6bd8f5e4e18141f09f00d0a01bef11",
        "title": "崇寿印师以诗见惠次韵答之",
        "author": "王洋",
        "content": "客问王居士，如何是半僧。\n祛缘都未尽，学道又无能。\n身世随忙业，妻儿饱岁登。\n时逢方外士，陪奉说心灯。",
        "dynasty": "宋",
        "collection_info": null
    },
    {
        "uuid": "2d83eb484933fb103cc8e9dc9e19c628",
        "title": "赠辨侍者",
        "author": "王洋",
        "content": "莫恨常无辨，须防辨有魔。\n易生人我见，恐为记持多。\n弄巧它生怨，藏锋性自和。\n辨心休辨口，方信是娄罗。",
        "dynasty": "宋",
        "collection_info": null
    },
    {
        "uuid": "6a2ea87a7cfd323cb5438f491af2ae85",
        "title": "郊行",
        "author": "王洋",
        "content": "曾问征夫路，名山两日程。\n能销几两屐，况值一川晴。\n诗欲谋于夜，云多不近城。\n暮年尘事有，逐处得心清。",
        "dynasty": "宋",
        "collection_info": null
    },
    {
        "uuid": "b56e741e4688724c9240988948766d74",
        "title": "次韵曾吉父清明",
        "author": "王洋",
        "content": "暄晴犹苦促，那更遇春霖。\n花色存余态，春台得重临。\n主觞方意展，客意已愁侵。\n是底书生事，时为洛下吟。",
        "dynasty": "宋",
        "collection_info": null
    },
    {
        "uuid": "46457cf43ac3bbbf95302511c117b917",
        "title": "吉父赋南池诗次韵吉父诗虽云红蕖在眼而独与白鹭关情莲上人何望輙戏呈",
        "author": "王洋",
        "content": "水府朝元路，牙分女队行。\n神仙天外事，风月世间情。\n步有凌波势，廊无响屧声。\n何妨沉醉后，珠履小纵横。",
        "dynasty": "宋",
        "collection_info": null
    },
    {
        "uuid": "eae2215632fad041a68e06aaa4d5df3b",
        "title": "和曾谹父春半书怀  其一",
        "author": "王洋",
        "content": "节物各自好，春风独太华。\n装添山衣锦，零落地铺花。\n趁课蜂招侣，幽吟鹤自嗟。\n放开平望眼，翠幕不须遮。",
        "dynasty": "宋",
        "collection_info": null
    },
    {
        "uuid": "e8a4d7850ae0d77e2390e2b088097716",
        "title": "和曾谹父春半书怀  其二",
        "author": "王洋",
        "content": "敲火开香焙，书斋思渐清。\n田翁新社长，巢燕旧门生。\n学僻诗无味，心开语见情。\n不愁无乐事，正与物俱荣。",
        "dynasty": "宋",
        "collection_info": null
    },
    {
        "uuid": "3e617a8465c77041993c8ca83764b114",
        "title": "和曾谹父春半书怀  其三",
        "author": "王洋",
        "content": "今日前溪好，晴空事事明。\n草长颜色重，鳬暖去来轻。\n游女矜髙髻，书生厌短檠。\n悬箪虽过午，碧涧煑芹羹。",
        "dynasty": "宋",
        "collection_info": null
    },
    {
        "uuid": "32f5ddfe73a25484fa1b88262b392960",
        "title": "和曾谹父雨中诗  其一",
        "author": "王洋",
        "content": "案体无尊骨，畦丁有贱蔬。\n鳬鹥凭岸氾，云海占空虚。\n妇老能论旧，儿痴尚带吴。\n旁人如见问，老子即迁居。",
        "dynasty": "宋",
        "collection_info": null
    },
    {
        "uuid": "9d2c8a2bfadc3c99a3ce46ee66c99791",
        "title": "和曾谹父雨中诗  其二",
        "author": "王洋",
        "content": "往年茅屋水，痕过一由旬。\n人论方宜夏，心惊已畏春。\n花光如劝酒，山色独谈真。\n补拙供吟课，聊开一笑频。",
        "dynasty": "宋",
        "collection_info": null
    },
    {
        "uuid": "eb67c4fccdeeb6fa94fd9848caede629",
        "title": "和谹父连雨快晴  其一",
        "author": "王洋",
        "content": "十日雨易满，一鸠呜更多。\n开眉初对月，生耳不忧禾。\n兔走无留迹，轮空不受它。\n乘风若归去，九虎莫谁何。",
        "dynasty": "宋",
        "collection_info": null
    },
    {
        "uuid": "54d75a809e6828f6e4a0e4d2966dee6f",
        "title": "和谹父连雨快晴  其二",
        "author": "王洋",
        "content": "官无三不遇，身负四宜休。\n无意花迷眼，唯因月上楼。\n役车悬白地，社鼓祭黄收。\n何事关心切，逢人说有秋。",
        "dynasty": "宋",
        "collection_info": null
    },
    {
        "uuid": "0a6c5c838739b749fb64b87aa72915a4",
        "title": "和春雨韵  其一",
        "author": "王洋",
        "content": "客路元来促，春情本自长。\n送愁谁纳款，遣癖又无方。\n失性陪飘雪，凋颜自染霜。\n吟君春雨句，萦拂为牵肠。",
        "dynasty": "宋",
        "collection_info": null
    },
    {
        "uuid": "dd7f2773f263ba832983694f3ea05687",
        "title": "和春雨韵  其二",
        "author": "王洋",
        "content": "荣辱一时梦，浮生百种心。\n愚因难化穏，懒为不治深。\n分退何须卜，贪髙每自斟。\n须君说情话，泽畔欲行吟。",
        "dynasty": "宋",
        "collection_info": null
    },
    {
        "uuid": "6c3dac4719d9e6ba99340ea3fa833f28",
        "title": "和曾谹父中秋前六日二诗  其一",
        "author": "王洋",
        "content": "怪底暑风浅，明珠照座寒。\n铺张平地锦，峻激急流滩。\n吟讽千篇过，更移一字难。\n少留明艷句，拂拭菊花间。",
        "dynasty": "宋",
        "collection_info": null
    },
    {
        "uuid": "cd0e551fac6dc0f1147a2c11c7683065",
        "title": "和曾谹父中秋前六日二诗  其二",
        "author": "王洋",
        "content": "谁将兔消长，用卜月阴晴。\n三穴由来暗，中天本自明。\n金盆如未满，玉斚为谁倾。\n处处随人去，长空不送迎。",
        "dynasty": "宋",
        "collection_info": null
    },
    {
        "uuid": "0fa909627c5cd2179ae4d4cbbecd7c76",
        "title": "和曾谹父促丛珍之集",
        "author": "王洋",
        "content": "布谷但催耕，鸣鸠不唤晴。\n风添前夜急，花负去年盟。\n老去欢娱少，茶多怀抱清。\n论文一樽酒，何日向人倾。",
        "dynasty": "宋",
        "collection_info": null
    },
    {
        "uuid": "94caa76bfee1eaba7974bfcd2e3f230d",
        "title": "和谹父留别  其一",
        "author": "王洋",
        "content": "细雨关山路，梅花识旧邻。\n拥旄红额骑，抺杖白头民。\n故国悲王粲，年光送李频。\n摇瞻解鞍马，正是小阳春。",
        "dynasty": "宋",
        "collection_info": null
    },
    {
        "uuid": "62d77bfe7003dbc4e82d022360ae8304",
        "title": "和谹父留别  其二",
        "author": "王洋",
        "content": "卧鼓开亭障，斯人久晏然。\n宣王思采芑，羊祜保新邉。\n妙手传干叶，鰲头控六连。\n使君双眼阔，塞草不供怜。",
        "dynasty": "宋",
        "collection_info": null
    },
    {
        "uuid": "296ff73bbd0bfbc2c0c2c31baa42da79",
        "title": "和谹父问讯吉父  其一",
        "author": "王洋",
        "content": "北园依梵庋，东郭据梧桐。\n鹤并千年骨，诗传一祖风。\n有愁添鬓白，无药驻颜红。\n台上秋期句，思君类渴虹。",
        "dynasty": "宋",
        "collection_info": null
    },
    {
        "uuid": "443a0b34f271cde5c9711aec71618c49",
        "title": "和谹父问讯吉父  其二",
        "author": "王洋",
        "content": "困臂知三折，攻顽费七旬。\n不闻覆杯水，能救一舆薪。\n俗傲轩辕圣，巫夸越女神。\n百年勾漏术，触处白头新。",
        "dynasty": "宋",
        "collection_info": null
    },
    {
        "uuid": "c62cf57596c47516b92b88c783f748f0",
        "title": "和郑丈戏赠谹父",
        "author": "王洋",
        "content": "生疏僮仆贱，颜色病妻同。\n定有明人眼，真烦寿乃翁。\n仙曹歌法曲，词伯缀秋风。\n不是人间谱，霓裳堕月中。",
        "dynasty": "宋",
        "collection_info": null
    },
    {
        "uuid": "0d8d64fdd45b0f9088269e1138d37c9b",
        "title": "和谹父答郑丈",
        "author": "王洋",
        "content": "郑圃潜仙客，陈留继阮生。\n抡才俱道用，昌誉得诗鸣。\n未解侯三接，先歌玉六成。\n篇篇多痩骼，疑似带铜声。",
        "dynasty": "宋",
        "collection_info": null
    },
    {
        "uuid": "8f78d44701adac7cbf7ef86adc343638",
        "title": "和郑贰卿别赋",
        "author": "王洋",
        "content": "病逐秋风至，年随塞草衰。\n家如百年梦，身入四愁诗。\n北焙联圭璧，南熏润岳池。\n斋房多胜事，可但滑琉璃。",
        "dynasty": "宋",
        "collection_info": null
    },
    {
        "uuid": "97aea4af685b6fa8caa2da826d491bbf",
        "title": "又和新字",
        "author": "王洋",
        "content": "清秋移象纬，皎月一更新。\n岩桂陪宾席，黄花似故人。\n诗参工部正，道入醉乡醇。\n摇指灵山下，长衫赛社神。",
        "dynasty": "宋",
        "collection_info": null
    },
    {
        "uuid": "5c2c518fcc73a76e2cf2bf99ff68cff0",
        "title": "和伯氏示儿侄",
        "author": "王洋",
        "content": "屋僻唯宜静，栊疏巧受寒。\n衾光宵献白，炉火昼无丹。\n潦倒投僧梵，依稀似宰官。\n一钱不停蓄，却喜布囊宽。",
        "dynasty": "宋",
        "collection_info": null
    },
    {
        "uuid": "357ba9fc8200dd3bb0cc31ffd6366cbc",
        "title": "和方签判诗乞芭蕉于教官",
        "author": "王洋",
        "content": "缃帙文书展，青衿怀抱空。\n花前添翠幕，句后捲诗筒。\n云重能鄣暑，身轻不碍风。\n相期三伏日，借此作寒丛。",
        "dynasty": "宋",
        "collection_info": null
    },
    {
        "uuid": "a9145bef9cda502a0c73eb2fee6467f5",
        "title": "和酬郑共老",
        "author": "王洋",
        "content": "万事易瓦裂，故人情未休。\n殷勤一诗语，辛苦百端求。\n书託峰头雁，人随海上鸥。\n终期断湖尾，卜筑共良谋。",
        "dynasty": "宋",
        "collection_info": null
    },
    {
        "uuid": "40a84d7c22491a1a595b6ad5e39dbfaf",
        "title": "江如晦以诗送蕙一本以诗谢之",
        "author": "王洋",
        "content": "幽芳不弄妍，人意自推先。\n比德人间愿，同心事外贤。\n香因天力与，名自楚词传。\n桃李多颜色，相逢不敢鲜。",
        "dynasty": "宋",
        "collection_info": null
    },
    {
        "uuid": "f063070823746938d3edcaf3efebab18",
        "title": "谢筠守赵从周寄黄蘖中洲茶",
        "author": "王洋",
        "content": "道院文书静，传籖报两衙。\n笼山疏药圃，祖寺摘春茶。\n珍品少为贵，佳名远更夸。\n要知清白德，盏面看浮花。",
        "dynasty": "宋",
        "collection_info": null
    },
    {
        "uuid": "c9ae6e3643bf29887ef502e9067be495",
        "title": "李丞相挽章  其一",
        "author": "王洋",
        "content": "名纪三朝重，身居百辟师。\n华夷占用否，进退繋安危。\n见梦英灵在，成功命数奇。\n出师身已老，垂泪忆当时。",
        "dynasty": "宋",
        "collection_info": null
    },
    {
        "uuid": "7d3c565783d73f552e8fea65e08335ae",
        "title": "李丞相挽章  其二",
        "author": "王洋",
        "content": "风云扶日月，尧舜正衣裳。\n壮烈周方叔，从容汉子房。\n鼎彛酬鉅业，典礼贲幽光。\n怅望它山远，千年绿野堂。",
        "dynasty": "宋",
        "collection_info": null
    },
    {
        "uuid": "1559ae47edc3652f1c6df55b8c49b971",
        "title": "王侍郎挽章",
        "author": "王洋",
        "content": "位列仙官籍，名随海贾船。\n前旌衝瘴雨，拱木兆新阡。\n玉骨埋黄土，金声丽藻编。\n两行怀旧泪，洒向菊花天。",
        "dynasty": "宋",
        "collection_info": null
    },
    {
        "uuid": "f2ec581f766f4ec0674ce10d9c127208",
        "title": "曾侍郎挽章  其一",
        "author": "王洋",
        "content": "道盛当尧日，名髙嗣圣初。\n人推金鼎望，帝念玉楼居。\n旧典尊王迹，传家教孝书。\n崇文华夏事，澹泊寄情疏。",
        "dynasty": "宋",
        "collection_info": null
    },
    {
        "uuid": "17b589bf3f143b067d7e9d2b01605a48",
        "title": "曾侍郎挽章  其二",
        "author": "王洋",
        "content": "未下蒲轮诏，先惊柏府寒。\n九州方镇节，万里使华冠。\n岁晚一庵密，风流百世宽。\n永怀函丈训，泣涕自汍澜。",
        "dynasty": "宋",
        "collection_info": null
    },
    {
        "uuid": "6ac8b40882538ced2c8ace40adb493d5",
        "title": "吕尚书挽章  其一",
        "author": "王洋",
        "content": "古远儒冠拙，时忙壮士尊。\n百年难保命，万里未归魂。\n身后塞翁马，生前廷尉门。\n悲笳咽遗恨，行矣不须论。",
        "dynasty": "宋",
        "collection_info": null
    },
    {
        "uuid": "2f00a29919675ada5e0df5e8bb4a2ed9",
        "title": "吕尚书挽章  其二",
        "author": "王洋",
        "content": "载缵世基日，群公扈圣年。\n伏蒲凤冈上，持节雁峰邉。\n外阃风猷远，中台出处全。\n履声伤易尽，不得辅中天。",
        "dynasty": "宋",
        "collection_info": null
    },
    {
        "uuid": "c785762d0c450251f31fad32e45a0a7a",
        "title": "吕尚书挽章  其三",
        "author": "王洋",
        "content": "四海诎伸势，安危俯仰殊。\n犬戎蟠洛邑，晋鄙握兵符。\n杨李生同烈，髙秦死异区。\n谁如双剑化，义烈一门俱。",
        "dynasty": "宋",
        "collection_info": null
    },
    {
        "uuid": "3e12d201755deda33463ca37c2a925bd",
        "title": "挽向倅",
        "author": "王洋",
        "content": "襟量尘埃外，功名慷慨中。\n人怀不满望，身有未全功。\n逸气犹惊眼，驰光息转蓬。\n萧条古原上，松柏自号风。",
        "dynasty": "宋",
        "collection_info": null
    },
    {
        "uuid": "9863ed3c503b694d41ee91d58f9a2d76",
        "title": "挽程伯禹  其一",
        "author": "王洋",
        "content": "盛德师千古，髙名满四方。\n位登三品贵，身任百夫防。\n公在衣冠重，公归远近伤。\n哀荣终始事，褒典在徽章。",
        "dynasty": "宋",
        "collection_info": null
    },
    {
        "uuid": "a8287e465e39e8ddc73a23e2fd290c22",
        "title": "挽程伯禹  其二",
        "author": "王洋",
        "content": "待问盈朝日，群生解褐初。\n太常方奏第，儒舘下除书。\n出入劳忠荩，襟怀自卷舒。\n如何夺公早，不得待悬车。",
        "dynasty": "宋",
        "collection_info": null
    },
    {
        "uuid": "9f9b0ebcd4f881c62c45151fa556a403",
        "title": "挽焦适道寺丞  其一",
        "author": "王洋",
        "content": "学有千箱富，言无一字欺。\n脊令慈孝地，兄弟急难诗。\n颂美观名士，传家付令儿。\n平日磨玷缺，此理上天知。",
        "dynasty": "宋",
        "collection_info": null
    },
    {
        "uuid": "06fa107f6e603d513324e40d30a56b9d",
        "title": "挽焦适道寺丞  其二",
        "author": "王洋",
        "content": "亹亹谈多绪，谆谆意恐伤。\n行孤违众好，诚尽是君长。\n生死人间异，经营地上忙。\n静中如有趣，遗誉自芬芳。",
        "dynasty": "宋",
        "collection_info": null
    },
    {
        "uuid": "2871d70f5b41d5c63bdff33538d1fcaa",
        "title": "挽乔民瞻",
        "author": "王洋",
        "content": "世德书青史，荣名在本朝。\n如何元士葬，不得大夫招。\n惆怅空萧瑟，秋风正泬寥。\n摇看古原上，松柏暮萧萧。",
        "dynasty": "宋",
        "collection_info": null
    },
    {
        "uuid": "bc616bb25a935a51465157629347abd4",
        "title": "臧夫人挽诗二首  其一",
        "author": "王洋",
        "content": "奕世流芳远，传家庆有余。\n簪荆苹荐洁，曳练宝粧疏。\n载德光门阀，成名振里闾。\n如何裁半日，一旐向輀车。",
        "dynasty": "宋",
        "collection_info": null
    },
    {
        "uuid": "dc0d4f7acce3faea0f50c03b582bbf87",
        "title": "臧夫人挽诗二首  其二",
        "author": "王洋",
        "content": "义有臧侯者，寥寥几百年。\n岂唯君子贵，亦有女郎贤。\n宁舍家藏富，先归宿贷钱。\n自然难到处，风烈是家传。",
        "dynasty": "宋",
        "collection_info": null
    },
    {
        "uuid": "10cab6e52f74a7d74b91f067ef1f643f",
        "title": "哭嘉彦",
        "author": "王洋",
        "content": "释蹻淮西土，平生质胜文。\n形模笑妇女，术业富丘坟。\n客路酒欢喜，官曹名放纷。\n银章犹断壠，余事付青云。",
        "dynasty": "宋",
        "collection_info": null
    },
    {
        "uuid": "090028f76614f96af39a244d54b086eb",
        "title": "哭李清卿侍郎  其一",
        "author": "王洋",
        "content": "薄垒毡车咽，危台斥候移。\n孤忠万夫望，独许寸心知。\n义动干坤正，生残日月亏。\n南山竹有限，难尽泣君辞。",
        "dynasty": "宋",
        "collection_info": null
    },
    {
        "uuid": "09ec72aab464dc19f584e16b239a5bac",
        "title": "哭李清卿侍郎  其二",
        "author": "王洋",
        "content": "金石虽云久，精诚谅不移。\n但期忠可仗，谁谓敌难知。\n吁极天应泣，难谌信有亏。\n报君如不尽，祸福定虚辞。",
        "dynasty": "宋",
        "collection_info": null
    },
    {
        "uuid": "b72b2c27fd190253b7db1d33dc4d265d",
        "title": "哭李清卿侍郎  其三",
        "author": "王洋",
        "content": "皇泽淹时久，人怀孝可移。\n不应当后患，端恨未前知。\n国破言犹壮，身亡义不亏。\n青编照千古，昭代有芳辞。",
        "dynasty": "宋",
        "collection_info": null
    },
    {
        "uuid": "a98ab5c1fd2e735d49ade686e043a8e0",
        "title": "哭李清卿侍郎  其四",
        "author": "王洋",
        "content": "眼见盟城筑，俄闻钟鼎移。\n忆君还抆泪，胡尔大无知。\n名擅千钧重，功无一篑亏。\n杀身因主辱，独为实前辞。",
        "dynasty": "宋",
        "collection_info": null
    },
    {
        "uuid": "861fa3a552c3e76bb0715b36292040df",
        "title": "赋红梅",
        "author": "王洋",
        "content": "为怯清宵短，然膏约凭栏。\n颊疑西子醉，花误北人看。\n点露燕支破，啼粧风雨残。\n莫嫌翠袖薄，犹得护春寒。",
        "dynasty": "宋",
        "collection_info": null
    },
    {
        "uuid": "d4cb138eded7dff0ab30b1cc912509a9",
        "title": "初萤",
        "author": "王洋",
        "content": "腐草渐时泽，翩然变化功。\n分光衣作炫，乘暗力排空。\n自表因存照，虽多不暖风。\n偶缘膏火尽，得到兀窗中。",
        "dynasty": "宋",
        "collection_info": null
    },
    {
        "uuid": "bbbae3bbe0ef847390135c68e026ed51",
        "title": "病眼",
        "author": "王洋",
        "content": "飞花无復数，遇物輙成双。\n书画疏幽阁，屏帏恋北窗。\n懒开辞俗客，写望忆秋江。\n椒菊供朝饵，犹须发酒缸。",
        "dynasty": "宋",
        "collection_info": null
    },
    {
        "uuid": "b2784eb828b981633b34257159483aca",
        "title": "和陈长卿五人同集韵",
        "author": "王洋",
        "content": "受廛均宅亩，寸矩渐经营。\n湖泛轻舟遁，峰排老岫嵘。\n牧之推上第，吏部绝心兵。\n列爵分全服，和声奏大庭。\n暂辞侯马贵，聊抚帝弦清。\n黍在谷为重，鸡缘德胜鲭。\n无功须满斗，仲雅计全升。\n顾我穷难送，如公福正荣。\n惠施书已富，陵也句初鸣。\n径醉相逢乐，亡聊一洗平。",
        "dynasty": "宋",
        "collection_info": null
    },
    {
        "uuid": "ed2230aee45041946a5d9f6a4e01e0bf",
        "title": "省题泰帝鼓瑟",
        "author": "王洋",
        "content": "雅乐闻琴瑟，相因泰昊前。\n朱丝疑杂奏，素女减哀弦。\n破竹符终合，分鱼目不全。\n所余裁五五，再续未绵绵。\n损益时皆有，亏成理或然。\n茫茫千古意，汉帝自谁传。",
        "dynasty": "宋",
        "collection_info": null
    },
    {
        "uuid": "6812827f18ce298d1bc4e139ddc0acfd",
        "title": "新隐四首 古亭",
        "author": "王洋",
        "content": "四注飞檐略势宽，江湖城郭得同看。\n纵饶缩地神僊术，长要移人视听难。\n僊子月多呈顾兔，女儿床晚欲栖鸾。\n使君饮散攅灯火，长怕浮空水面寒。",
        "dynasty": "宋",
        "collection_info": null
    },
    {
        "uuid": "8c2d538ed557e6addd653e96ab759554",
        "title": "新隐四首 新亭",
        "author": "王洋",
        "content": "题舆记榻得髙贤，寄意真同物象先。\n收拾芜莱成院落，𠟃量邉幅占风烟。\n登临斗觉今知要，云水从斯入画传。\n斫竹洞门无锁钥，时携客枕一慵眠。",
        "dynasty": "宋",
        "collection_info": null
    },
    {
        "uuid": "cebfb120bfc1c1c4c16dab2f64c7c0a8",
        "title": "新隐四首 荷池",
        "author": "王洋",
        "content": "香分净社色专城，冠盖如云照乘眀。\n晓露一粧秋艷曳，凉风吹月夜经营。\n戏荷鱼小波纹近，戞玉船低笑响轻。\n闻说笠干烧供夜，无邉华烛竞欢迎。",
        "dynasty": "宋",
        "collection_info": null
    },
    {
        "uuid": "e11ace1cee84a6ef5ec5fb3d14aa384a",
        "title": "新隐四首 南峰",
        "author": "王洋",
        "content": "郭外溪流溪外山，山峰长在白云间。\n开怀幸对百年友，屈指何忧一日颜。\n烦燠尚宽秋占野，林峦欲暮鸟知还。\n夜归犹隔溪桥水，不记重门欲上关。",
        "dynasty": "宋",
        "collection_info": null
    },
    {
        "uuid": "422797dad1c8fbc0b5cabcf8303b722b",
        "title": "上元二首  其一",
        "author": "王洋",
        "content": "火树银花起夜烟，骖驔朱幰竞骈阗。\n一千户外开金锁，十二里中然玉莲。\n何日行宫祠太一，谁从摩诘问诸天。\n歌台且喜宜正月，柳岸今年胜去年。",
        "dynasty": "宋",
        "collection_info": null
    },
    {
        "uuid": "6fc70357678a3cf6961061f1ed82ab75",
        "title": "上元二首  其二",
        "author": "王洋",
        "content": "谁将膏粥饭蚕师，轻薄儿童觅綵衣。\n游骑但知夸艷丽，祠门直莫叹寒微。\n东城南陌春迷眼，逐马随车醉未归。\n莫怪老翁闲坐久，鬅鬙灯火照柴扉。",
        "dynasty": "宋",
        "collection_info": null
    },
    {
        "uuid": "e271d250d65142831b85d1c46e05ddb3",
        "title": "和尹少稷上元  其一",
        "author": "王洋",
        "content": "年少轻衫竞彩霄，老翁心地寄参寥。\n照人灯火成何事，示我威仪贵不恌。\n闲却剪刀寻断梦，任随锦毂纵华镳。\n固知行乐承恩泽，亦喜丰年乐一瓢。",
        "dynasty": "宋",
        "collection_info": null
    },
    {
        "uuid": "819fadccd414c4d730bf1c1dd7278d94",
        "title": "和尹少稷上元  其二",
        "author": "王洋",
        "content": "故人飘泊少相逢，喜向云间得士龙。\n少日功名鹏万里，长年风月酒千钟。\n已知吟思才难敌，自嘆簪皤髪已童。\n闻说玉池莲十丈，相期摘实上髙峰。",
        "dynasty": "宋",
        "collection_info": null
    },
    {
        "uuid": "c0093a47c69df0d996c1458b9794725b",
        "title": "三月三十日",
        "author": "王洋",
        "content": "寂寞余红点翠衣，晓风捲尽絮花飞。\n避人黄鸟远山去，背我青春此日归。\n倦舞柳条犹作意，侵阶芳草不知非。\n老无年少寻芳恨，一榻清风展翠帷。",
        "dynasty": "宋",
        "collection_info": null
    },
    {
        "uuid": "6807a6dc6edd65f4f77d136427bd5644",
        "title": "喜雨",
        "author": "王洋",
        "content": "去年秋日百神求，岁度春风尚未优。\n补贴稀疏三日泽，栽培饱满一年秋。\n已干桑柘蚕多饱，待济舟航水接流。\n云雨筭来多少力，夕阳处处听渔讴。",
        "dynasty": "宋",
        "collection_info": null
    },
    {
        "uuid": "f88dc200f3931d7cad717058c7ee0eb2",
        "title": "苦寒",
        "author": "王洋",
        "content": "平侵炉火易成灰，穏闭斋扉不用开。\n浩荡晚风随伴起，迟回前雪待朋来。\n他无杂念专思酒，纵有交情敢忆梅。\n静坐不闻箫鼓急，土牛莫是送春回。",
        "dynasty": "宋",
        "collection_info": null
    },
    {
        "uuid": "4ac064b0fb36b2bd55c059dd76f288f6",
        "title": "和苦寒韵",
        "author": "王洋",
        "content": "秋容落落转头空，谁与元冥竞长雄。\n侵剥老条无硬对，栽培玉树是家风。\n漫夸鹤骨飞饶健，彊说龟肠语转工。\n对此只宜常袖手，眀年春物共君同。",
        "dynasty": "宋",
        "collection_info": null
    },
    {
        "uuid": "3344bb1ca12d0d3e464c9e011a0a13da",
        "title": "一夕大风偶成呈诸兄简士修思远",
        "author": "王洋",
        "content": "狂飈一夜撼天关，彻晓阳乌势未还。\n早恨余寒夸老健，重怜新物损朱颜。\n强留残火如相别，已典春衣不可攀。\n料得云端风背上，融和那肯似人间。",
        "dynasty": "宋",
        "collection_info": null
    },
    {
        "uuid": "55dea1a92e8d04c146bc1e0a250bd038",
        "title": "雪晴",
        "author": "王洋",
        "content": "墙角寒梅未试盐，熬波何事被凝严。\n解教炉火添余烬，似妬阳乌到短檐。\n幽谷但期回暖律，交光何用映疏帘。\n朝来一扫穷阴处，先照群峰最上尖。",
        "dynasty": "宋",
        "collection_info": null
    },
    {
        "uuid": "b5c744ad2e0c58c06e1e70e5fc2799b2",
        "title": "冬节日疾作不能亲祀事但具礼不拜戏作示内",
        "author": "王洋",
        "content": "他乡易感岁时侵，病入衰骸苦不禁。\n卧听儿孙羞栗脯，倦依炉火只愁吟。\n房无肥腯牲三俎，幕有馨香酒数斟。\n苦与黔娄分等级，尚为吾妇莫伤心。",
        "dynasty": "宋",
        "collection_info": null
    },
    {
        "uuid": "fe6e831701ec134aa9169d8c9359758d",
        "title": "岁除前一日病中作",
        "author": "王洋",
        "content": "客寄他年又一乡，椒花随兴饮杯长。\n病疑寒健销阴脉，愁怯花宽笑酒觞。\n去住自知身老大，经过长恨岁穷忙。\n眼前儿女陪懽悦，年少从教各自彊。",
        "dynasty": "宋",
        "collection_info": null
    },
    {
        "uuid": "ba4cdd60d6edbfba567e230eb7f59a9a",
        "title": "病痰有感",
        "author": "王洋",
        "content": "气堙风贯血行迟，运用工夫了不知。\n待尽生涯蚕作茧，就衰榜様髪缲丝。\n稍因对酒头先眩，未是多行力早疲。\n更若寻思年少戏，如何不送老头皮。",
        "dynasty": "宋",
        "collection_info": null
    },
    {
        "uuid": "ebbd1501c0cdce44ad1db677518d743e",
        "title": "琴枕",
        "author": "王洋",
        "content": "琢石髹池省练弦，寂尘不动五音全。\n应嫌杂奏妨人乐，正可常携对客眠。\n投倦乍如倾耳听，起醒惟欠籁声传。\n舞云家范升堂席，寂寞依稀万古贤。",
        "dynasty": "宋",
        "collection_info": null
    },
    {
        "uuid": "463f31e7155818e352f8c08afeaf2e1d",
        "title": "闢方丈地供香火",
        "author": "王洋",
        "content": "全家共寄一庵中，庖涤因连奥胙通。\n穴不容身衔窭籔，芥分余地结斋宫。\n几瓯粥借邻僧饭，一瓣香寻祖佛风。\n十笏比邱居有限，包罗眷属要无穷。",
        "dynasty": "宋",
        "collection_info": null
    },
    {
        "uuid": "a180619727626a4c48bee056ba8c46a7",
        "title": "从邻庵求浴",
        "author": "王洋",
        "content": "口多屋褊分张窄，堂室斋庖约略分。\n春服乍成宜穏贴，浴盂无处集兰熏。\n供分清净如霑露，气郁芬芳过食芹。\n自引一杯归路穏，从教歌咏不成文。",
        "dynasty": "宋",
        "collection_info": null
    },
    {
        "uuid": "bfa570bb0b9883a04e3062ceb64162e6",
        "title": "闲中即事",
        "author": "王洋",
        "content": "虫有鋋矛兽有戈，江中飞燕避淘河。\n点红翡翠飞传锦，展翅鸬鷀卧晒蓑。\n绝境芳菲时唤客，隔林机杼夜催梭。\n平生约略闲忙境，到底闲中得较多。",
        "dynasty": "宋",
        "collection_info": null
    },
    {
        "uuid": "8abc53ebbf22ac2901638f36d0950ecf",
        "title": "即事",
        "author": "王洋",
        "content": "官闲久愧叨祠廪，身幸真堪学种瓜。\n月给郡仓三斛米，日寻山路一川花。\n盘空婢去催烧笋，炉暖妻来趁焙茶。\n阅尽邻僧闲况味，官供粥饭胜僧家。",
        "dynasty": "宋",
        "collection_info": null
    },
    {
        "uuid": "3ef390ed75a5a1d68153d2a7480710cb",
        "title": "和邵尧夫韵示儿侄",
        "author": "王洋",
        "content": "言贵安徐行贵常，与人平淡勿相伤。\n莫贪顺路行时快，到了回思见去长。\n克已定知天降福，害人只是自贻殃。\n长教言行枢机密，此外虚心不用防。",
        "dynasty": "宋",
        "collection_info": null
    },
    {
        "uuid": "13c21160ac0c83e2284110db0a518fcd",
        "title": "观僧作藏会",
        "author": "王洋",
        "content": "推崇社首劝来人，岁结春缘转宝轮。\n诛及米盐知产罄，事干生死见诚真。\n归持福寿凭怀劵，时及暄和谓有神。\n安得劝农官考古，春秋礼射莫辞频。",
        "dynasty": "宋",
        "collection_info": null
    },
    {
        "uuid": "9f87824893f461a2192ca66a3f2f9aa6",
        "title": "从伯氏携稚孺游保庆即事",
        "author": "王洋",
        "content": "提携未便即归山，暂扣僧园且暂闲。\n岁晚东君颜色近，霜晴寒意有无间。\n前溪雨后浑通路，荒戍人归不上关。\n笻竹一枝天正暖，却嫌飞鸟倦思还。",
        "dynasty": "宋",
        "collection_info": null
    },
    {
        "uuid": "a4f0095711a932ac96c099aa8809c5b5",
        "title": "壬戌立冬十月十一日陪路文周朋携禔祖同访后山道人庵道人出就庵烹茶庵外采菊拾橡实以归偶成即事  其一",
        "author": "王洋",
        "content": "倦缘闲景散闲情，人未归庵户不扃。\n试拨柴烟寻宿火，旋添泉水洗茶瓶。\n黄花采采盈衣袖，橡实离离傍短萍。\n何日一邱藏曲折，与君同伴劚青冥。",
        "dynasty": "宋",
        "collection_info": null
    },
    {
        "uuid": "278f340096b94f0be0ce3361294bf55a",
        "title": "壬戌立冬十月十一日陪路文周朋携禔祖同访后山道人庵道人出就庵烹茶庵外采菊拾橡实以归偶成即事  其二",
        "author": "王洋",
        "content": "养生无欠亦无余，种竹圈篱草结庐。\n凿地觅甘分乳脉，鉏田得实饱新蔬。\n壁间数本空王像，架上都无养性书。\n我自病来能晚食，从今缓步当安舆。",
        "dynasty": "宋",
        "collection_info": null
    },
    {
        "uuid": "aaf5bda6948bc4191692d5e8d2475e7a",
        "title": "己巳三月十二日陪凌季文游水南陈氏园次壁间徐眀叔韵",
        "author": "王洋",
        "content": "不惭衰白照溪光，清昼穿梁访野堂。\n物外风烟多喜客，人间草木亦宗王。\n浮花竞作争新艷，近侍全收殿后香。\n秉烛便须期醉赏，胜饶吴榜起渔榔。",
        "dynasty": "宋",
        "collection_info": null
    },
    {
        "uuid": "7f42a99ed54e867850ce83329bf6b8fb",
        "title": "同吴周朋髙虞卿寻泉憩积暑下庵",
        "author": "王洋",
        "content": "缭绕寻泉远步迟，倦逢篱外敞庵扉。\n门前竹长云垂舞，岩下泉甘雪未飞。\n景物偏幽缘舍小，茶香看客为僧稀。\n相公房舍添人否，拟灌春园住翠微。",
        "dynasty": "宋",
        "collection_info": null
    },
    {
        "uuid": "0824db887b2a6398ab2db61cbf8023da",
        "title": "陪方何诸人后庵谢客纪事",
        "author": "王洋",
        "content": "后山客馆报聘礼，野寺僧瓯当酒茶。\n云未散屯知候雨，溪唯贪涨不容沙。\n草间翁仲今尘迹，雪后江梅是故花。\n一扫穷愁无不足，方知谋醉是生涯。",
        "dynasty": "宋",
        "collection_info": null
    },
    {
        "uuid": "8476a382e18746f87ad009c2efc72762",
        "title": "同张德和游沈道士庵",
        "author": "王洋",
        "content": "上春甲子送穷日，早破烟扉令节求。\n指点葆光僊侣洞，招期南极老人游。\n龟前香火木称士，堂后交蟠石作牛。\n我恐上真无碍意，使君息虑是清修。",
        "dynasty": "宋",
        "collection_info": null
    },
    {
        "uuid": "6bfee092bb4689d32c65efee4acc895c",
        "title": "题僧邀游梅和庵",
        "author": "王洋",
        "content": "地接山腰舍遶泉，丰堂巍殿势蝉联。\n非禅非律三百辈，有圃有场千亩田。\n中坐独尊司狱佛，几前杂事地行仙。\n若无生死惊愚俗，正恐斋厨亦悄然。",
        "dynasty": "宋",
        "collection_info": null
    },
    {
        "uuid": "220d8b2c3771a0e280677b49f416f3a8",
        "title": "中冬下澣一日陪方丈访客因过向氏园亭有感",
        "author": "王洋",
        "content": "前疏水竹界桑麻，桃李畦分小径斜。\n山数青黄人住久，路排藜藿客行赊。\n云寒烟合入长暝，梅懒春催未放花。\n闻道苍头长儿女，主人游宦不还家。",
        "dynasty": "宋",
        "collection_info": null
    },
    {
        "uuid": "3d14186721109650341082c6bf032b1a",
        "title": "去秋过吴江臞翁园亭追作",
        "author": "王洋",
        "content": "水接舟航陆接鞍，忙中光景静中看。\n无穷宇宙规模远，出格池台制度宽。\n一水斯须分静僻，四桥缭绕照波澜。\n拟分风月知何日，且趁鲈鱼整钓竿。",
        "dynasty": "宋",
        "collection_info": null
    },
    {
        "uuid": "ed0cfb99769c56b6339c78dd0ee7b03a",
        "title": "闻沈氏小亭欲往主人辞出先闻赵丞相尝游",
        "author": "王洋",
        "content": "篱横地狭曲相裁，倦扫残花长绿苔。\n连榭似闻兼静雅，闲情暂欲洗尘埃。\n料将春色供家用，那有芳尊为客开。\n怪见门前少车马，多因只要相公来。",
        "dynasty": "宋",
        "collection_info": null
    },
    {
        "uuid": "319735bc163a6ebba0e42702fe33969d",
        "title": "至法海寺",
        "author": "王洋",
        "content": "天有阴晴地有艰，一山如隔万重山。\n偶逢冬少三余雨，况置身无百虑关。\n岁熟役车容借客，闲来崖寺可开颜。\n悬危既免逢饥虎，又得休公半偈还。",
        "dynasty": "宋",
        "collection_info": null
    },
    {
        "uuid": "a8e55f2db5699333d643e00dad2cdb35",
        "title": "又题祤禅客龟峰图",
        "author": "王洋",
        "content": "不用丹青染素翰，疏烟分染碧云端。\n一千里地境中镇，三十六峰天半寒。\n巢露叶中呈物象，滤罗带畔迭林峦。\n人间此是清凉药，时向尘中为展看。",
        "dynasty": "宋",
        "collection_info": null
    },
    {
        "uuid": "00858fe74e04e8942a5133d9d5d91908",
        "title": "留题翠峰",
        "author": "王洋",
        "content": "陶朱山下金僊宅，云是当年故相家。\n去国岂知传貎象，扁舟端自访烟霞。\n平吴霸越功何在，弔古伤今事可嗟。\n早是登临饶客泪，几行征雁落寒沙。",
        "dynasty": "宋",
        "collection_info": null
    },
    {
        "uuid": "5e98522048d56fa17eaf2702d65fc331",
        "title": "归雁亭次东坡韵",
        "author": "王洋",
        "content": "平时何惮不成归，犹向亭前送雁飞。\n弱羽可堪缯缴密，寒沙那得稻粱稀。\n燕吴真恐音书绝，城郭犹疑今古非。\n若为哀鸣相原野，依随岂惜共卑微。",
        "dynasty": "宋",
        "collection_info": null
    },
    {
        "uuid": "9df33346e8ee4e5b4ed802b8f8afe205",
        "title": "煮泉亭",
        "author": "王洋",
        "content": "昔人来去本无情，世自贪贤为结亭。\n身在云间天缭绕，梦无尘事性疏灵。\n撑肠大欠五千卷，拄眼今看万迭青。\n景物却因闲处见，前贤诗已说丁宁。",
        "dynasty": "宋",
        "collection_info": null
    },
    {
        "uuid": "c81fd5593effd4c05d1a0327d7e499d5",
        "title": "题邻僧房壁",
        "author": "王洋",
        "content": "南窗日暖北窗凉，时节频移意自长。\n半坐蒲团七家饭，两函经卷一炉香。\n身辞尘杂元无累，人见朝昏却自忙。\n雪屋夜寒灯火暗，萧条气味合邻墻。",
        "dynasty": "宋",
        "collection_info": null
    },
    {
        "uuid": "72983cbebb8937b716edd57f6a3e1645",
        "title": "题齐政壁",
        "author": "王洋",
        "content": "柳经沈雨舞腰慵，莺入新阳曲未终。\n照径自藏尘外境，憎花不爱世间红。\n桥分知为前溪改，寺远因寻别路通。\n更待熏风日清永，长歌呼就满蒲风。",
        "dynasty": "宋",
        "collection_info": null
    },
    {
        "uuid": "559fa8990304f1fa5d57f516099e6567",
        "title": "题怀玉上方",
        "author": "王洋",
        "content": "蟠踞峰峦面势多，天分雄望镇关河。\n足开烟雾鹏垂翼，手摘星辰月转波。\n问法旧闻裴相国，传经今见李维摩。\n禅徒到此栖尘迹，方信青云路可过。",
        "dynasty": "宋",
        "collection_info": null
    },
    {
        "uuid": "269e6ed902180cafb5a9216ba53f1c5a",
        "title": "无尽藏斋",
        "author": "王洋",
        "content": "矫首层霄俯翠峦，虚空不住骨毛寒。\n古今等是无穷境，风月何嫌取意看。\n巢寄一枝惟自足，风抟九万岂知难。\n与君同入逍摇境，方信干坤宇宙宽。",
        "dynasty": "宋",
        "collection_info": null
    },
    {
        "uuid": "a56affbea9ded31e981e7dec1ca7bb2f",
        "title": "题龙溪桥",
        "author": "王洋",
        "content": "放出清泉迭旧蹊，行人但渡不沾泥。\n与君暂濯红尘足，留我长浇白玉畦。\n千古蜿蜒潜窟穴，他年头角上云梯。\n信知法海津梁别，认作东林是虎溪。",
        "dynasty": "宋",
        "collection_info": null
    },
    {
        "uuid": "d4ce6e6b7ec0ebd5768a04ee23cc2b44",
        "title": "思径山",
        "author": "王洋",
        "content": "汲引凡躯驾海鰲，恢张奇壮自僊曹。\n九龙献宅金园贵，四众添花宝范髙。\n身住四禅观梦境，眼收万象比秋毫。\n经行会遇登临处，勉策筋骸莫叹劳。",
        "dynasty": "宋",
        "collection_info": null
    },
    {
        "uuid": "b556b9377b2196fe9dc2c761d6985b92",
        "title": "僧自临安归说远信",
        "author": "王洋",
        "content": "幻形变灭困须臾，晚景尤惊岁易徂。\n满目交游多故物，伤心风雨对今吾。\n逝波昨日方追霅，覆篑今朝又过衢。\n旋打青梅新荐酒，且须耳热听歌呼。",
        "dynasty": "宋",
        "collection_info": null
    },
    {
        "uuid": "fde83eccbbb47a98cc13122683196090",
        "title": "与郑侍郎",
        "author": "王洋",
        "content": "还却天官尺一书，清时有味保悬车。\n公年尚壮去何蚤，古道谁言今不如。\n南部方开新榜丽，西清人说旧游疏。\n半簪白髪无拘束，不用黄精自扫除。",
        "dynasty": "宋",
        "collection_info": null
    },
    {
        "uuid": "c85d6b980d28753746797d1a0ea3e092",
        "title": "还龟溪成拙句呈给事刘兄",
        "author": "王洋",
        "content": "上春日暮暮春头，翠浅芳浓草色柔。\n五十日天和暖候，一帆风地往来舟。\n棋神得隽惊逢敌，酒病寻医尚入流。\n只有风流动文采，较量沈谢亦推刘。",
        "dynasty": "宋",
        "collection_info": null
    },
    {
        "uuid": "ebae9ac8412ba13d0c89931145ae65d6",
        "title": "发龟溪道中",
        "author": "王洋",
        "content": "欲穷幽胜远纷华，频向晴空漾钓槎。\n霞杂鳬群归趁浦，雪飞鹭阵宿投沙。\n山连空秀嫌花杂，树远多图怕雾遮。\n莫怪故园归未得，为贪入手好烟霞。",
        "dynasty": "宋",
        "collection_info": null
    },
    {
        "uuid": "e996c7fa8d1b422e27225e5423886cc1",
        "title": "余干见游存诚",
        "author": "王洋",
        "content": "世家兄弟久随流，少不同嬉老宦游。\n身似舟空长信浪，官如萍转偶同州。\n论文共酌三斟酒，决胜公围一局楸。\n三百里溪眀月夜，得心情处便相求。",
        "dynasty": "宋",
        "collection_info": null
    },
    {
        "uuid": "44bdd1da2daf5cfe4d781758fda031dd",
        "title": "二月九日访仰之闻德茂与婿邓叔厚蚤作逍摇溪滨叹而成诗",
        "author": "王洋",
        "content": "贪闲心不受嚣尘，六十年余自在身。\n爱水爱山三益友，如冰如玉两闲人。\n言无拘畏诗多健，酒借豪华力有神。\n闻说山中丞相语，与君心事最相亲。",
        "dynasty": "宋",
        "collection_info": null
    },
    {
        "uuid": "41dadd5106e66b57a631c9e82ba07147",
        "title": "德茂以两小篇报聘再成一章",
        "author": "王洋",
        "content": "不着冠缨不洗尘，不将忙事扰闲身。\n舍前自旧存三径，林下如今见一人。\n八节滩声泉唤客，数枝墨戏竹传神。\n前生定是张公子，一见相从意自亲。",
        "dynasty": "宋",
        "collection_info": null
    },
    {
        "uuid": "2c14231c6c4d7f2abb60079707ef6768",
        "title": "昭武旧同僚见过",
        "author": "王洋",
        "content": "半生辛苦路漫漫，八月樵川类破酸。\n官事到时初觉易，人情别后始知难。\n苦无私惠违情重，俭用官钱得谤宽。\n闻说东园墻下柳，有时颦蹙念前官。",
        "dynasty": "宋",
        "collection_info": null
    },
    {
        "uuid": "24c90dfee7d7faad32cdc0772c9a22a7",
        "title": "祝舜俞拉希言见访富春赤亭山居",
        "author": "王洋",
        "content": "岩腹纡盘一径通，故劳都骑载郫筒。\n先生旧负连城价，校尉今烦一箭工。\n着雪老山清刻骨，添梅官路巧迎风。\n此身终觧浑无事，共乐郊原浩荡中。",
        "dynasty": "宋",
        "collection_info": null
    },
    {
        "uuid": "a803ac7b7cf155ee6e5f2bb480f445a3",
        "title": "因同年见过有感",
        "author": "王洋",
        "content": "青似春袍色发荣，变移朱紫渐催成。\n琴因声急弦难续，流为池平水不鸣。\n神耗恐因惊宠辱，心闲请为减经营。\n贫门二十年中梦，贵贱存亡叹友生。",
        "dynasty": "宋",
        "collection_info": null
    },
    {
        "uuid": "1ac8fd2bc7f3bd088db4b57333f00f87",
        "title": "喜仰之至",
        "author": "王洋",
        "content": "江东幕客江西吏，各是年过五十时。\n一去尘中劳梦约，重来物外有心期。\n烟中艇子花前酒，竹裏棋声月下诗。\n景物不妨俱是旧，只添须髪白如丝。",
        "dynasty": "宋",
        "collection_info": null
    },
    {
        "uuid": "00f358758771827aed557937c31bd51f",
        "title": "喜二曾一郑归",
        "author": "王洋",
        "content": "木叶黄时拂两轮，马前同看蚤梅春。\n旧游踏徧千山月，新岁迎归三老人。\n梳洗楼前酬鹊语，琴书案上扫蛛尘。\n只愁鳯诏联翩下，又指天邉问去津。",
        "dynasty": "宋",
        "collection_info": null
    },
    {
        "uuid": "2061ac70515754cd120c126acccbf1eb",
        "title": "雪中赴季文集",
        "author": "王洋",
        "content": "会因率集转殷勤，扫径宽迎陌上春。\n恩解讯书红粉恋，寒消酒力玉花新。\n盘堆青菜春回律，瓯泛琼珠月借神。\n浮白自怜偏户小，醉归全是梦中人。",
        "dynasty": "宋",
        "collection_info": null
    },
    {
        "uuid": "bab12e8fcfa98c6dbab53c795242c7ad",
        "title": "慈相寄居同院何子感寒仆已似安何尚未出似闻亦以冬至人事动摇疾困未觧亦成小诗",
        "author": "王洋",
        "content": "分僧半坐小僧圆，世故犹寻未了缘。\n小大不同俱示病，穷通有命只听天。\n愁看药裹推难去，愿见香醪骋不前。\n比若扶头却因酒，甘言苦口定谁贤。",
        "dynasty": "宋",
        "collection_info": null
    },
    {
        "uuid": "df3ec2c2db737e865fa13aa25df6cb3d",
        "title": "乞桃竹于令尹",
        "author": "王洋",
        "content": "小结幽栖事静便，为无花竹不成村。\n在君百里鸣弦地，成我一方濯锦园。\n按鼓威名知破胆，乞花诗句是招魂。\n桃溪竹径如成趣，柳岸梅洲却未论。",
        "dynasty": "宋",
        "collection_info": null
    },
    {
        "uuid": "0797945111aad3aabffc44dcba35e3a2",
        "title": "还许推诗轴",
        "author": "王洋",
        "content": "好在东安解戍瓜，归怀珠璧慰生涯。\n翰林词伯梦中草，粉署仙郎笔下花。\n已间箫韶还政俗，未持旌节自光华。\n邦人故眼应回首，诗律传芳又一家。",
        "dynasty": "宋",
        "collection_info": null
    },
    {
        "uuid": "5e521c445e3ed6357d09777c9b30867e",
        "title": "德茂晨起折花花叶中眼上横衝痛楚因诗戏之",
        "author": "王洋",
        "content": "幽事相关略未衰，蚤乘芳露折鲜枝。\n如何引惹伤残处，莫是喜欢攀折时。\n人见花容如苦爱，花随人意亦相欺。\n须知恩爱成烦恼，将命拚花欲怨谁。",
        "dynasty": "宋",
        "collection_info": null
    },
    {
        "uuid": "a54a481a34f6b85a8e7955ea2f602789",
        "title": "近闻直学冯子容以家产中丘乘之赋作诗戏之",
        "author": "王洋",
        "content": "千古茫茫不可攀，仲尼日月照儒关。\n生前冷竈七日火，身后遗基十万间。\n宁许富儿通市籍，只求贤士共欢颜。\n那知等级输邦计，亦许颜原见一班。",
        "dynasty": "宋",
        "collection_info": null
    },
    {
        "uuid": "830619a3da0dce9bc95ffe9613f7ca68",
        "title": "万席仰之许酒以诗戏之",
        "author": "王洋",
        "content": "花色芳菲酒力醲，坐中上客索千钟。\n朱陈缱绻论前契，子婿牵联本一宗。\n独为棋髙能假借，众同酒伴不阿容。\n归来醉倒终无怨，此会心知不易逢。",
        "dynasty": "宋",
        "collection_info": null
    },
    {
        "uuid": "3ec81774b9e6f56fc740393429cf3b93",
        "title": "中春二十四日集仰止书室德茂仰止何彦亨彦发邓叔度与仆凡六人至夜格夫自外归就邀同饮仰之是日对棋屡败德茂任直时出骂坐语叔厚谓子可以诗纪事否翌日戏成长句",
        "author": "王洋",
        "content": "朱何王邓偶婆娑，晚唤寒甥共笑歌。\n烦恼少因知事少，吃拳多为打人多。\n竹间豪逸多酣畅，斗下文章竞拂摩。\n好是花时省风雨，劝人沈醉是天和。",
        "dynasty": "宋",
        "collection_info": null
    },
    {
        "uuid": "47b839e4a059b1f80808c34bb53ada43",
        "title": "饮叶氏园亭不觉大醉欹侧诗呈德茂仰之幷简二何",
        "author": "王洋",
        "content": "步入青冥路渺赊，岚光四面照流霞。\n相公未许归旄节，旅客还来看物华。\n不独衰肠难胜酒，自缘饥眼乍看花。\n醒来知免污茵席，端为勤劳不驾车。",
        "dynasty": "宋",
        "collection_info": null
    },
    {
        "uuid": "552c6fd00acaefb640a8392a141821e7",
        "title": "叶云仰之谓予有随轩人作无真诗诮仰之用前韵",
        "author": "王洋",
        "content": "方外参军语太赊，文茵萋斐锦成霞。\n齐王国印封韩信，古战场文识李华。\n不醉而狂乌变白，以无为有舌生花。\n吓燕书自何人计，只问军中李左车。",
        "dynasty": "宋",
        "collection_info": null
    },
    {
        "uuid": "e0624dedea78051235ad6da3bdd1150f",
        "title": "诗去得仰之报云旦夕必有风雨可速相过走笔以诗报之",
        "author": "王洋",
        "content": "幕下郎君发醉吟，多如年少惜花心。\n预排尊俎当长日，不遣韶华负寸阴。\n种竹涧邉排坐石，读书窗下听鸣禽。\n草堂更要添颜色，剩借邻花酒浅斟。",
        "dynasty": "宋",
        "collection_info": null
    },
    {
        "uuid": "2928d14480838d4287a7283ebd3f028c",
        "title": "叶伯宇和霞字韵诗再作一篇",
        "author": "王洋",
        "content": "全似襄阳隐士家，只添灵照减丹霞。\n晚山寒后犹疑远，古木春来亦好华。\n酒似竹光仍鬬绿，人如锦面更添花。\n了知衰病轻成醉，不但流涎向曲车。",
        "dynasty": "宋",
        "collection_info": null
    },
    {
        "uuid": "c5dea62ea7447145253d466d31b79035",
        "title": "庆吉父七十作诗叙事",
        "author": "王洋",
        "content": "里有仁贤庆寿祺，不辞沽酒典春衣。\n年髙且作寻常看，身健须夸七十稀。\n颊火欲烧双鬓白，心闲时笑昔年非。\n谁夸八座天人贵，丞相星垣动紫薇。",
        "dynasty": "宋",
        "collection_info": null
    },
    {
        "uuid": "94dc650fbbd962b12d1d8fe39ee571d2",
        "title": "帅相生日二首  其一",
        "author": "王洋",
        "content": "季管吹灰木落洲，天邉初献鹔鹴裘。\n邦家袭庆因前续，岳渎储精自几秋。\n秦晋君臣三昼接，安危将相百年求。\n休论辟谷功成后，只恐功名卒未休。",
        "dynasty": "宋",
        "collection_info": null
    },
    {
        "uuid": "c8b948a7f1081801a0725d4fb6ee8d88",
        "title": "帅相生日二首  其二",
        "author": "王洋",
        "content": "整顿干坤不作难，指间造化自多端。\n恩回春色华风暖，气接秋天绝塞寒。\n勋爵已增彛鼎重，功名长入畵图看。\n锡公难老无他验，但觉斯民欲再安。",
        "dynasty": "宋",
        "collection_info": null
    },
    {
        "uuid": "9ebf37af401c8aa8f354a846d20b188a",
        "title": "赠吉父得女孙",
        "author": "王洋",
        "content": "两两星阶协泰符，为嘉瑞雪胜维旟。\n果如灵照翁何恨，若比仓公数有余。\n慰眼腊娘能剪綵，他年杨恽竞传书。\n断无豪客窥篱落，为自从前免破除。",
        "dynasty": "宋",
        "collection_info": null
    },
    {
        "uuid": "2b768f86510a9cdb9b20e26d1d70564f",
        "title": "贺张帅  其一",
        "author": "王洋",
        "content": "日邉春早帝王州，花满黄堂寿醑浮。\n世有忠嘉扶社稷，天教勋业绍箕裘。\n稀鸣枹鼓无偷市，屡敞圜扉罢虑囚。\n已佩荷囊簉鸳鹭，径将名姓覆金瓯。",
        "dynasty": "宋",
        "collection_info": null
    },
    {
        "uuid": "85fe7add8694b1db348dc369d2271246",
        "title": "贺张帅  其二",
        "author": "王洋",
        "content": "门弧瑞霭晓氤氲，天锡熙朝社稷臣。\n京兆赭裾多誉久，甘泉紫櫜眷恩新。\n一城和气仁风昼，万口欢声寿语春。\n端有泮宫莲幕士，愿随绿水泛通津。",
        "dynasty": "宋",
        "collection_info": null
    },
    {
        "uuid": "873a2e04b9d0edfabe45ead16dff2283",
        "title": "喜杨致平登第",
        "author": "王洋",
        "content": "寄隐湖头知几年，聊城一箭自家传。\n便须结组随鸳鹭，暂舍衔杯乐圣贤。\n鹤到九霄方展翅，骥行万里可加鞭。\n隔江阻预金钱会，梦到君家社瓮邉。",
        "dynasty": "宋",
        "collection_info": null
    },
    {
        "uuid": "b409216c05db4a8b67fda96f6e1253f8",
        "title": "得周朋诗云方为秘府书石渠二字作诗美之",
        "author": "王洋",
        "content": "斡地排天力有余，倚空金榜称华胥。\n快兼长史三杯酒，优重中郎六体书。\n字向云门增瑞彩，思从天陛听传胪。\n集贤学士相惊顾，应道挥毫古不如。",
        "dynasty": "宋",
        "collection_info": null
    },
    {
        "uuid": "18cabfc62514a0fc3b436662d393cb70",
        "title": "李叔飞以仆迁官远贶长笺而仆在江亭无以报谢因寄小诗",
        "author": "王洋",
        "content": "知君才气本无双，拭目曾看古战场。\n华蕚风流今不坠，文章光焰自应长。\n诗从古锦传家法，身□花塼是故乡。\n它日万钱供日费，更期粟贱致时康。",
        "dynasty": "宋",
        "collection_info": null
    },
    {
        "uuid": "32c7347a468e65cd365a0a01102cf782",
        "title": "旧闻邵叟名今识面目于诗句字画中輙取二诗赓之他日会面亦旧相识也  其一",
        "author": "王洋",
        "content": "平生髙士苦交疏，今见音容向一书。\n输子一筹吟未足，加人数等盍分余。\n供陪应觉山劳费，捃拾不教春自如。\n诗社便宜张客馆，莫教游士嘆无鱼。",
        "dynasty": "宋",
        "collection_info": null
    },
    {
        "uuid": "3e19957910c24ddd5eb6fd942063ca97",
        "title": "旧闻邵叟名今识面目于诗句字画中輙取二诗赓之他日会面亦旧相识也  其二",
        "author": "王洋",
        "content": "曾参古佛问忘情，可笑初孩尚未名。\n自刻肺肝诚定誓，时牵耳目又寒盟。\n苦无藉在书窗冷，赖有知怜风竹声。\n好是鼻端消息在，夜堂流水梦初成。",
        "dynasty": "宋",
        "collection_info": null
    },
    {
        "uuid": "8483c93270e88289a355415a7d08562c",
        "title": "送犹子之官武昌",
        "author": "王洋",
        "content": "旅情伤别意何如，霜打枯茄雪未除。\n门户难成攻事业，殷勤暇日读诗书。\n须怜白髪亲今晚，莫恃朱颜气有余。\n要使仇香非醉尉，定知不负武昌鱼。",
        "dynasty": "宋",
        "collection_info": null
    },
    {
        "uuid": "326457e3f2bf384f042380e1d2ddfbb2",
        "title": "孙叔诚宰南峰过信道诸暨旧事往往能记拙诗因以送之",
        "author": "王洋",
        "content": "身是前身念已非，相逢喜诵昔年诗。\n心情似旧知无日，儿女成行能几时。\n政事便须书竹帛，功名何必问蓍龟。\n旴江风月时分寄，免隔关河费梦思。",
        "dynasty": "宋",
        "collection_info": null
    },
    {
        "uuid": "1250b23dc5e56550d7938a75ff802992",
        "title": "送蒋推官归宜兴",
        "author": "王洋",
        "content": "阳羡溪头蟹正肥，三年客尽拂征衣。\n一川秋色背人去，满路黄花迎子归。\n未用解装荣故里，少须通籍扣天扉。\n红粧莫作离凰怨，自有鹓鶵接翅飞。",
        "dynasty": "宋",
        "collection_info": null
    },
    {
        "uuid": "1ccf68437c68064da2965e0b48a43aea",
        "title": "庸斋薛微之里居时与仆为莫逆交乱后寓洛西时来关中每相见必诧郝婿之为人岁辛未秋绍先沿檄至长安始得因杯酒接殷勤观其气概知庸斋之不予欺也今因其归诗以饯之",
        "author": "王洋",
        "content": "玉润冰清久着名，长安一见眼增眀。\n笑谈已了关中事，慷慨还成灞上行。\n桑落酒邉还适意，渭城歌裏莫伤情。\n寄身琴鹤堂中相，早为皇家致太平。",
        "dynasty": "宋",
        "collection_info": null
    },
    {
        "uuid": "320dee5149f8f3f11703eab5b458ee60",
        "title": "送钱显道赴临安学宫",
        "author": "王洋",
        "content": "纷纷狱市如棼丝，与子共事西江湄。\n地连远近多杂俗，事出众口无同辞。\n文章幸子老益壮，蒲柳怪我秋前衰。\n从今斫额望天路，十年莫放攻多迟。",
        "dynasty": "宋",
        "collection_info": null
    },
    {
        "uuid": "8751dfb75c59c1871bafcbaf8746011d",
        "title": "送章眀章善觧官奉亲还吴中二首  其一",
        "author": "王洋",
        "content": "了知天意贵生全，南岳夫人奉化权。\n当日论功门户重，至今传泽子孙贤。\n聊书鬲上三年课，最爱杯中一百篇。\n君宠母恩如已报，暮云春树约他年。",
        "dynasty": "宋",
        "collection_info": null
    },
    {
        "uuid": "2b779b096cea6e35edd0031396de5f35",
        "title": "送章眀章善觧官奉亲还吴中二首  其二",
        "author": "王洋",
        "content": "病卧江城五见秋，惟君向我用青眸。\n廪人白粟长相续，官簿青钱不用求。\n向日倾心今得意，犯严荐口昔徒羞。\n期君通籍金闺后，唤我松江共钓舟。",
        "dynasty": "宋",
        "collection_info": null
    },
    {
        "uuid": "fc4bb7cfb356347d9bf0deeb68dffac2",
        "title": "送魏滁州",
        "author": "王洋",
        "content": "惠政从来到处宽，民心欢喜吏心寒。\n醉翁亭畔霜初肃，酿酒泉邉菊未干。\n紫绶绣衣催传送，黄童白叟挽车看。\n今君已是滁阳守，父老犹称魏长官。",
        "dynasty": "宋",
        "collection_info": null
    },
    {
        "uuid": "33c9da9033565af7a432995de6061d4f",
        "title": "寄朱德茂",
        "author": "王洋",
        "content": "生涯非富亦非贫，恰好容君放旷身。\n种竹种松须傍水，有花有酒不求人。\n功名梦幻吾无与，豁达襟怀德有邻。\n半醉捋须天地窄，玲珑峰顶看红尘。",
        "dynasty": "宋",
        "collection_info": null
    },
    {
        "uuid": "6d3d2de56a6dcede961d18f3fbcd9c23",
        "title": "寄丁求安",
        "author": "王洋",
        "content": "鬰密林峦十丈余，包罗万象徧方隅。\n吴王剑沼连巴峡，庐阜飞泉贯具区。\n贾老华夷分寸尺，辋川花柳较锱铢。\n别来不恨江湖远，只在君家聚米图。",
        "dynasty": "宋",
        "collection_info": null
    },
    {
        "uuid": "5d6ee723adcae591fe2eb87e2fa5a1ef",
        "title": "寄朱仰之",
        "author": "王洋",
        "content": "年齐甲子性同宜，相见论文更不疑。\n小约同行先具酒，且推独步放君棋。\n庭前雁鹭能堪否，堂下龟鱼暂付谁。\n好向蓝田报消息，多栽松竹待哦诗。",
        "dynasty": "宋",
        "collection_info": null
    },
    {
        "uuid": "265c6723022b95401e5fa8e623f189d0",
        "title": "寄刘行简",
        "author": "王洋",
        "content": "西来有客解归装，先说东台白首郎。\n颜貎宛如周柱史，鬚眉皆是汉冯唐。\n百年未觉强弓满，新历还添漏箭长。\n欲寄平安恐烦报，桃花川裏漾舟忙。",
        "dynasty": "宋",
        "collection_info": null
    },
    {
        "uuid": "6459c6aaee2012d2ab62ae89a65245e3",
        "title": "寄丁执中",
        "author": "王洋",
        "content": "米盐煎蹙意何如，尽日逍摇不费书。\n债作拘留身莫赎，诗成困痼力难除。\n事钱不谨兄移爱，与世留心客有余。\n幸各身闲好同伴，相思如许却相疏。",
        "dynasty": "宋",
        "collection_info": null
    },
    {
        "uuid": "fa0ead7b1c673d9f9246d5a5d51ad428",
        "title": "寄糜公范",
        "author": "王洋",
        "content": "尘满簪缨缁满衣，几人真解弃如泥。\n水方流急收惊檝，籓自无心看触羝。\n陶令纵教贪漉酒，谢公宁不念烝黎。\n也知雅意人难会，笑对西山是指迷。",
        "dynasty": "宋",
        "collection_info": null
    },
    {
        "uuid": "904f1543d869cf1c1cea7d6bee00b341",
        "title": "寄李元叔",
        "author": "王洋",
        "content": "北台御史共推贫，饥走三吴几阅春。\n繻袴远闻歌政绩，江山应復助诗神。\n乡尊耆旧多遗事，地有神山得近邻。\n料得新篇满中箧，好分风月寄闲人。",
        "dynasty": "宋",
        "collection_info": null
    },
    {
        "uuid": "76ab4106ad25aa4a44052e0e11f105b3",
        "title": "寄何子楚",
        "author": "王洋",
        "content": "冬余春晚未收书，一棹相过两日余。\n久拟从容来语旧，岂期盟约未寻初。\n风随双鹿樵中隐，人似三闾泽畔居。\n樱笋厨烟茶焙火，从来心事不相疏。",
        "dynasty": "宋",
        "collection_info": null
    },
    {
        "uuid": "f7f3a9c9e2ed5ef4e61396f0af917ded",
        "title": "寄郑公老",
        "author": "王洋",
        "content": "一投鱼目得双珠，恍觉光寒照坐隅。\n郡政已知先岁课，高文何不副时须。\n法官属籍忠劳久，弔死伤孤里俗苏。\n已分漂流寄江海，甘从父老啖蒸壶。",
        "dynasty": "宋",
        "collection_info": null
    },
    {
        "uuid": "cf015175f61eb83379598c5706c30de1",
        "title": "寄徐稚山",
        "author": "王洋",
        "content": "曾揽轺轩一整冠，江西吏胆至今寒。\n疲民仰德方为贵，野老言公不似官。\n身必静休犹是病，心无拣择始知安。\n髙情未得真消息，试仗诗筒一问看。",
        "dynasty": "宋",
        "collection_info": null
    },
    {
        "uuid": "fc2a0a0739f2c677cb63b963ec631c04",
        "title": "寄张文彦",
        "author": "王洋",
        "content": "扫叶林间一梦回，别来秋物已惊催。\n书通意外殷勤语，诗寄闲中气味来。\n花木成阴如结幄，庭除自转不蠲埃。\n俱生北地俱流落，谁得杨枝送一杯。",
        "dynasty": "宋",
        "collection_info": null
    },
    {
        "uuid": "452bfcdff0581e66b018b6d2fa061f6d",
        "title": "寄李叔飞见振叔云叔飞尝见访不遇",
        "author": "王洋",
        "content": "难逢易别景如梭，恋恋思君可奈何。\n烦舍朱黄曲寻访，偶穿城市直经过。\n簪朋恨阻陪吟啸，文会知难听琢磨。\n何处恰如长对面，遇心无事便髙歌。",
        "dynasty": "宋",
        "collection_info": null
    },
    {
        "uuid": "c9b65b8a0376b83e46fd220bb1520e57",
        "title": "寄李叔飞",
        "author": "王洋",
        "content": "襟怀荦荦久沈沦，念子令人白髪新。\n苏季揣摩虽未试，陈平容貎不长贫。\n要须业履能追古，不信儒冠解误身。\n早达才名未为贵，王杨卢骆愧前人。",
        "dynasty": "宋",
        "collection_info": null
    },
    {
        "uuid": "a9da803c26f37c72b80f4e6d1a2f2253",
        "title": "赠曾谹父雪中归",
        "author": "王洋",
        "content": "趁得君侯解佩时，平皋千里散瑶巵。\n来时马上寒休问，归日兰房梦已知。\n不独吴娘夸旧事，重教江上听新诗。\n鳯书恐逐春风到，催起车轮不放迟。",
        "dynasty": "宋",
        "collection_info": null
    },
    {
        "uuid": "caef546ec7c738fb4429324e64ef24c7",
        "title": "谹父望日欲载酒过南池且云已得潘风酒郑顾道亦作诗再叙南池风物以酬曾使君吟赏之意",
        "author": "王洋",
        "content": "尽意粧成出晓窗，燕脂颊浅绿云长。\n水僊卤簿三千女，瓦影龟鱼一味凉。\n鸡舌旧传僊客句，芬陀长带梵天香。\n使君玩物无留物，为尔临流欲泛觞。",
        "dynasty": "宋",
        "collection_info": null
    },
    {
        "uuid": "1aec60af70a0646cb095408dd4a1f410",
        "title": "赠郑吏部",
        "author": "王洋",
        "content": "春草牵吟费梦思，一杯相属重熙怡。\n谁知道路添新历，只觉精神胜旧时。\n鳯子即今车接翼，议曹他日政无私。\n春风吹毂还催起，从此愁添五路棋。",
        "dynasty": "宋",
        "collection_info": null
    },
    {
        "uuid": "0a2530b2e159b7fee1b0c74450eecff5",
        "title": "雨中赠尹少稷",
        "author": "王洋",
        "content": "滞雨昏风涨野田，旅亭犹幸窃髙眠。\n闭门不为辞宾客，开卷端如揖圣贤。\n梦裏荘周花裏蝶，醉中徐邈酒中僊。\n老来此兴非吾事，静识东君意自传。",
        "dynasty": "宋",
        "collection_info": null
    },
    {
        "uuid": "293c7d1fd33809f7f61dda458b41cb7b",
        "title": "和伯氏韵赠王元眀元眀旧亲予叔行也今死于贼矣  其一",
        "author": "王洋",
        "content": "十分佳处限长淮，人在空眀静□猜。\n水北结茅真好去，袖中漫刺为谁来。\n因嗟翳日尘凝榭，更弔沈枪卧绿苔。\n多少平岗遶淮路，分眀逐处是池台。",
        "dynasty": "宋",
        "collection_info": null
    },
    {
        "uuid": "c0fa05da91f307a32827be4a74eb451f",
        "title": "和伯氏韵赠王元眀元眀旧亲予叔行也今死于贼矣  其二",
        "author": "王洋",
        "content": "野树霏烟不傍城，还知髙士欲逃名。\n倦投芒屩春随处，笑起孤帆潮又生。\n曾宿客来门不掩，无心人住鸟忘情。\n郊原盛事知多少，出郭当朝共眼眀。",
        "dynasty": "宋",
        "collection_info": null
    },
    {
        "uuid": "973c089691698e1eff3b6f762309f390",
        "title": "赠郑季洪季洪屡以诗文见示",
        "author": "王洋",
        "content": "近无邻曲杂尘氛，远有声名海内闻。\n白雪两眉谁顾我，青铜三百拟邀君。\n波涛入笔潮千尺，义勇横胸士六军。\n早办林间茅一把，与君分坐看晴云。",
        "dynasty": "宋",
        "collection_info": null
    },
    {
        "uuid": "0496e703a691562b24e0345b64572619",
        "title": "赠何着作",
        "author": "王洋",
        "content": "净名梵行宰官身，迹似空花意自真。\n岂为世间呈伎俩，正缘物外长精神。\n牎横午榻籧篨静，日上朝盘苜蓿新。\n谁与尘寰说消息，不争好恶莫疑人。",
        "dynasty": "宋",
        "collection_info": null
    },
    {
        "uuid": "1337e85e388c944bfd6aadc21a47d016",
        "title": "送法荣师归吴兴荣自清江退院而归",
        "author": "王洋",
        "content": "又作三年一梦回，浮云何地是根栽。\n身随东土因缘去，袖带西江风月来。\n碧眼已传胡相具，白头谁问故人猜。\n与君别后同参处，雪裏梅花次第开。",
        "dynasty": "宋",
        "collection_info": null
    },
    {
        "uuid": "fbeca0d786a5c26a64750953b90dd0f7",
        "title": "赠闻老",
        "author": "王洋",
        "content": "给孤园下化丛林，堂上雷音振海音。\n十六师兄同本愿，三千法界一慈心。\n有时去作人间雨，无事不闻斋后禽。\n怅望四年留五日，自知清浊易分襟。",
        "dynasty": "宋",
        "collection_info": null
    },
    {
        "uuid": "a8f4bdc22529e956d179901171c451b1",
        "title": "留赠道场老慧苦眼疾",
        "author": "王洋",
        "content": "云中白鹤塔千寻，为众同南古到今。\n五百年来一声锡，四禅天外百花林。\n长眉白黑归宗眼，苦口因缘黄蘖心。\n方见道场多胜境，尽情呈现付知音。",
        "dynasty": "宋",
        "collection_info": null
    },
    {
        "uuid": "82e1f53b93926ae70a83878765119939",
        "title": "游纯房见李叔颖郎中诗因思叔颖聊继其韵赠淳化禅师",
        "author": "王洋",
        "content": "衲衣处处逐浮云，法乳何妨长子孙。\n室有巾缾留祖意，门无车马露苔痕。\n名髙楚泽多新侣，梦入苕溪有旧言。\n谁与隐峰居士说，曾参一句是同门。",
        "dynasty": "宋",
        "collection_info": null
    },
    {
        "uuid": "f81469a231f5bb9168d1bb04fe52504a",
        "title": "游天圣邂逅正师知藏作诗赠之",
        "author": "王洋",
        "content": "乘流自谓不得死，生意逢师聊具论。\n无心已尽世间义，举足不随天上尊。\n本源了了眀月观，余事衮衮洪澜翻。\n我生流落势未已，期师尽老依僧园。",
        "dynasty": "宋",
        "collection_info": null
    },
    {
        "uuid": "89d3539d24823037d10d32d14baa9012",
        "title": "赠开先悟老悟老述情三颂自持淡泊不事化缘夜坐举枯木话二首  其一",
        "author": "王洋",
        "content": "放怀澹泊省拘持，应物无方自不疑。\n我国晏然君莫问，他心通处我为谁。\n静无淮浦他年梦，老与庐山宿命期。\n到了百年俱任运，世间屈曲自推移。",
        "dynasty": "宋",
        "collection_info": null
    },
    {
        "uuid": "0dd7abf3ffa3469f9c25bc97a555f647",
        "title": "赠开先悟老悟老述情三颂自持淡泊不事化缘夜坐举枯木话二首  其二",
        "author": "王洋",
        "content": "身如枯木了生涯，那更迎春竞物华。\n金粟病中犹示众，如来到处不须夸。\n毗卢法藏无心供，兜率陀天自散花。\n比似出门千万事，何如丰俭且随家。",
        "dynasty": "宋",
        "collection_info": null
    },
    {
        "uuid": "43b0046eb80dfdd994565d6d4a74ab13",
        "title": "天池赠回老",
        "author": "王洋",
        "content": "平地相逢已二年，重寻胜处少留连。\n千峰拱足烟霞表，飞鸟衔花几席前。\n白雪拥窗斋竈冷，春风吹谷野芳妍。\n四时坐断闲消息，古佛心灯万古传。",
        "dynasty": "宋",
        "collection_info": null
    },
    {
        "uuid": "8513eff1936a784335114b9ad133a669",
        "title": "赠后庵显裕僧",
        "author": "王洋",
        "content": "坏色寒惟破面藤，寄情显裕一孤僧。\n花天捧日朝分供，山鬼呼风夜扑灯。\n何日庵居同兀兀，羡君身外只腾腾。\n是非不到争多少，前寺经山只一层。",
        "dynasty": "宋",
        "collection_info": null
    },
    {
        "uuid": "fef6efe11e72de5b0c900763c6a78827",
        "title": "元日倦卧书斋闻僧食未敢歌鼓声作继以清唱感而戏作",
        "author": "王洋",
        "content": "蚤莺声转杂危弦，惊散书窗午枕眠。\n大法鼓声胡部曲，摩登伽戏野狐禅。\n眼中颠倒迷情事，世上纵横使鬼钱。\n烂煮瓠壶钟鼎食，山堂谁道独翛然。",
        "dynasty": "宋",
        "collection_info": null
    },
    {
        "uuid": "1cace4e9640f9447da527ae1a1c7f82e",
        "title": "伯氏自仪真招宝觉师住持以诗促行",
        "author": "王洋",
        "content": "白沙太守性多能，儒业箕裘祖佛灯。\n酒减三分留待客，草髙一丈远招僧。\n见成斋饭非长计，创立丛林是大乘。\n好住沩山十年后，牯牛烂攒不须绳。",
        "dynasty": "宋",
        "collection_info": null
    },
    {
        "uuid": "89954f4412e9eb846a2dba0e8040d91e",
        "title": "送宝觉禅师",
        "author": "王洋",
        "content": "夏浅春余宇宙清，溪山千里送君行。\n今宵柳岸半轮月，何处花村飞锡声。\n衣挽岭云犹带湿，鹤随杯渡不须惊。\n江头一线轻帆急，穏压鲸波气自平。",
        "dynasty": "宋",
        "collection_info": null
    },
    {
        "uuid": "1eb22a03dd2617abcf5643401e99ad85",
        "title": "过慈感知古阇黎为童行落髪留饭偶已食不果留",
        "author": "王洋",
        "content": "晓衝轻浪远烟迷，闻道方为训导师。\n绿髪小童辞俗日，白头老子泛舟时。\n自缘旅客蔬盘早，不是阇黎钟饭迟。\n欲别殷勤更留客，逢君知是旧相知。",
        "dynasty": "宋",
        "collection_info": null
    },
    {
        "uuid": "4dee45ee41fd9800911ffae342a13ab8",
        "title": "和伯氏别元老赠行",
        "author": "王洋",
        "content": "相见还如相别时，杖头眀月旧相随。\n五亭溪下西风静，六合沙邉夏日曦。\n洗钵又辞香积饭，传衣仍是雪山儿。\n要须桑下无三宿，不为淮南塞草衰。",
        "dynasty": "宋",
        "collection_info": null
    },
    {
        "uuid": "e9b4ff9aeae19b8319ea8f898e8c4b1c",
        "title": "留赠太平刘道士",
        "author": "王洋",
        "content": "早岁希夷合道真，八年静默已全神。\n收还赤子无为境，留得丹霄自在身。\n独与老荘谈妙理，不分儒释是殊伦。\n有时醉露真消息，流水桃花不误人。",
        "dynasty": "宋",
        "collection_info": null
    },
    {
        "uuid": "cf9a9d6b049043b2489b1037f252e51d",
        "title": "和赠郑法师",
        "author": "王洋",
        "content": "僊翁八十保纯精，自解真符不送迎。\n信是虚闲能却老，从教草木不知名。\n交邻有兴开三径，只用无求度一生。\n闻说嵌岩云石路，翁能行处我能行。",
        "dynasty": "宋",
        "collection_info": null
    },
    {
        "uuid": "c49312e3853c977475c05bfb3e6438ed",
        "title": "和赠知宫",
        "author": "王洋",
        "content": "洞门九锁是天关，出世那知在世间。\n行客衝烟排洞户，主人失足到人寰。\n饱餐蔬笋充朝暮，便与孤云结往还。\n因为群仙作家主，却应我到胜君闲。",
        "dynasty": "宋",
        "collection_info": null
    },
    {
        "uuid": "0b105f66e97edff31d14e4b6dc211b79",
        "title": "元夕夜与戎琳殊三老僧对棋琳请作诗赋之",
        "author": "王洋",
        "content": "白布衫鞴时节新，娇鬟丰口绮罗春。\n满城菡萏官同乐，午夜箫歌社降神。\n继昼寻棋三净侣，闻灯坚坐一闲身。\n不须强学行春客，儿女多应不要人。",
        "dynasty": "宋",
        "collection_info": null
    },
    {
        "uuid": "36bc731dc8b6107e39e7ef038534cf41",
        "title": "与长老夜话出故人俞宋护书予至山之日俞书适至书中又相问讯感而赋诗二篇俞郊居婺源草堂蔬圃教子读书乡人重之闻近苦目疾殊可念  其一",
        "author": "王洋",
        "content": "三十年余病作魔，相思长恨隔关河。\n僧窗开读君书至，丈室分龛我暂过。\n忆尔音容如会合，感怀踪迹念蹉跎。\n两篇价有千金重，若比千金更不磨。",
        "dynasty": "宋",
        "collection_info": null
    },
    {
        "uuid": "e05ce91bf4c65e3d59ad4eb9ad693a98",
        "title": "与长老夜话出故人俞宋护书予至山之日俞书适至书中又相问讯感而赋诗二篇俞郊居婺源草堂蔬圃教子读书乡人重之闻近苦目疾殊可念  其二",
        "author": "王洋",
        "content": "法海空门老伏波，婺源槐市病维摩。\n道无同异要当尔，命有穷通可奈何。\n两目再清张籍在，一经传子鳯毛多。\n饱闻行业书乡社，得失功名付浩歌。",
        "dynasty": "宋",
        "collection_info": null
    },
    {
        "uuid": "446cd37c3d41bb534c631d7a658b392a",
        "title": "得小儿书寄二陈学颜字有楷法",
        "author": "王洋",
        "content": "前代风流颜太师，英风烈烈动朝仪。\n危身已着当时节，正笔犹开百世疑。\n儿作此书真识路，翁因忆汝念临岐。\n殷勤莫改平原脚，庆及门闾会有时。",
        "dynasty": "宋",
        "collection_info": null
    },
    {
        "uuid": "e53e716c45666838e721cb3d845a7007",
        "title": "酒熟未酌乡人次第固未及伯氏伯氏因失酒以诗谪之谨继韵解嘲",
        "author": "王洋",
        "content": "满盎浓熏霭绿云，可怜珍韵不长存。\n病妻功罢初尝液，壮士酣余更破樽。\n千日留春传古昔，一宵遗爱有缾盆。\n明朝试榜扬雄宅，恐有壶车忽到门。",
        "dynasty": "宋",
        "collection_info": null
    },
    {
        "uuid": "fefd1f5a38f2bd417606dc8c3fbe3b22",
        "title": "谦仲好古携酒见过伯氏以诗谢之次韵",
        "author": "王洋",
        "content": "我生南北本殊津，邂逅相逢若聚苹。\n故纳破愁成一笑，应怜对影只三人。\n居嫌共邑犹分袂，醉觉同心只异身。\n送客溪邉一惆怅，新欢过眼又前尘。",
        "dynasty": "宋",
        "collection_info": null
    },
    {
        "uuid": "a0afa0809364c9983db45cfc46977067",
        "title": "次苹字韵即事",
        "author": "王洋",
        "content": "飘零何处是通津，陆有飞蓬水有苹。\n赋禀但随升斗禄，姓名常后百千人。\n趋炎未肯施先足，耐冷何须便曲身。\n祗有鸣埙恐难继，此心端欲避芳尘。",
        "dynasty": "宋",
        "collection_info": null
    },
    {
        "uuid": "f9335d76d8e0139551907d94e0f4f1d0",
        "title": "伯氏再以前韵即事復继韵",
        "author": "王洋",
        "content": "问宅无成復问津，青衫长是照青苹。\n生涯异日知何地，性命如今正属人。\n蝼蚁命轻难报国，虫鱼买绝拙谋身。\n五年湖海成何事，只得冠缨不染尘。",
        "dynasty": "宋",
        "collection_info": null
    },
    {
        "uuid": "69d9702eec6aef8bbc2b4a99f7d55b16",
        "title": "伯氏以诗投郭谦仲叙未相过之意次韵",
        "author": "王洋",
        "content": "相过何日买轻舠，十里思君奈鬰陶。\n莫谓远烟迷野树，且看飞絮舞江皋。\n难追竞病传清昼，且合亡何引浊醪。\n除却醉乡岐路稳，人间无处不风涛。",
        "dynasty": "宋",
        "collection_info": null
    },
    {
        "uuid": "5b0391c38f4e7ec76a10a212416f6f4b",
        "title": "髙民瞻以前韵作诗因酬",
        "author": "王洋",
        "content": "钓叟生涯止一舠，兴来犹復醉陶陶。\n知君自欲营新筑，继世那闻有旧皋。\n野性素来便野趣，春山唯恐欠春醪。\n果能过我论文字，且拟张帆看怒涛。",
        "dynasty": "宋",
        "collection_info": null
    },
    {
        "uuid": "1c582dcb774d3ebf986db5a057bbff7f",
        "title": "民瞻再作诗復以前韵酬之",
        "author": "王洋",
        "content": "报我新诗疾转舠，论文始信赖熏陶。\n追风定见骥千里，鸣野今闻鹤九皋。\n看剑为君倾薄酒，张弓何日畏春醪。\n不烦更问珊瑚树，旧绣年来拆海涛。",
        "dynasty": "宋",
        "collection_info": null
    },
    {
        "uuid": "afd77009ac383e1edb715ed47525668a",
        "title": "和伯氏德清道中",
        "author": "王洋",
        "content": "解组归寻梵释宫，帆风舟转疾飞蓬。\n棠阴留付长江外，山色收来数笔中。\n闻说笑谈供燕席，有时鱼鸟杂籖筒。\n岂唯政誉歌襦袴，文字由来继古风。",
        "dynasty": "宋",
        "collection_info": null
    },
    {
        "uuid": "26ba7fc749a69d6486eb43a53d62052b",
        "title": "伯氏临江使君寄芗林次韵  其一",
        "author": "王洋",
        "content": "力荡横空万斛舟，一函酬唱纪川游。\n篇篇秀润东南竹，落落珠玑小大邹。\n人物百年同富寿，客怀千里梦逡遒。\n主人合作鲸川楫，无奈髙情寄一邱。",
        "dynasty": "宋",
        "collection_info": null
    },
    {
        "uuid": "99a93e09743c12dfd3258085789c1119",
        "title": "伯氏临江使君寄芗林次韵  其二",
        "author": "王洋",
        "content": "君王劝驾一轻舟，赐履西江饱胜游。\n井邑诗书今化鲁，春秋盟会不书邹。\n诗中侯印知无分，笔下尊拳勿太遒。\n快读新章与神会，蠧关门掩梦经邱。",
        "dynasty": "宋",
        "collection_info": null
    },
    {
        "uuid": "f80ef04cee18c3023b75115101b501dd",
        "title": "和伯氏二首  其一",
        "author": "王洋",
        "content": "松竹窗邉拂简书，芙蓉水伴戏龟鱼。\n雁行千里时一往，蜂得一房聊共居。\n千二百年形骨健，三十六计米盐疏。\n齿牙缺落无衰病，惭愧当年谢幼舆。",
        "dynasty": "宋",
        "collection_info": null
    },
    {
        "uuid": "fc5ddfa239efa3b1dbc1971b7bebb1b0",
        "title": "和伯氏二首  其二",
        "author": "王洋",
        "content": "眼见群儿倦走书，明琼忽报涨双鱼。\n造端万绪自成室，迷路多岐要卜居。\n谈氏龟儿门相在，微之道保晓星疏。\n愿翁寿考贻孙子，文有千箱德有舆。",
        "dynasty": "宋",
        "collection_info": null
    },
    {
        "uuid": "2e63ad92a51195f9c0913ca4129a52a0",
        "title": "次曾吉父韵",
        "author": "王洋",
        "content": "憔悴非同十载前，旅酬那復似初筵。\n蜜房羽客非无课，木局枯棋亦任缘。\n得酒且思陪笑语，着诗终欲共林泉。\n北坛居士新登拜，租得茶山又一年。",
        "dynasty": "宋",
        "collection_info": null
    },
    {
        "uuid": "0feea9bcb09de9b08b97b89b02abf755",
        "title": "曾吉父出示和郑固道病中诗次韵",
        "author": "王洋",
        "content": "行药萧晨放步迟，啸台秋色饱秋时。\n乐天何意病为伴，樊素不收春自随。\n旧雨故人频问疾，茅君使者净窥棋。\n拂衣身健丹枫路，积压风光剩费诗。",
        "dynasty": "宋",
        "collection_info": null
    },
    {
        "uuid": "d819260d8e50db9f739d08600197513a",
        "title": "吉父用晁恭道韵作诗谢同会次韵",
        "author": "王洋",
        "content": "蒲柳先衰祗自惊，静思前事似前生。\n力侔元气推先觉，醉打愁城堪一行。\n求援援暌缘富厚，鼓宫宫动亦亏成。\n会当载酒论奇字，日暮江天得细倾。",
        "dynasty": "宋",
        "collection_info": null
    },
    {
        "uuid": "355bfe6483168cc44cd127fd4140f4dd",
        "title": "曾吉父以诗招客次韵",
        "author": "王洋",
        "content": "醉吟居士桃李曲，忠孝相家鹦鹉杯。\n情随兰畹碧香注，诗送茶山烟雨来。\n溪邉官柳意欲尽，枝上海棠红半开。\n不应物色相携手，惊唤南池春梦回。",
        "dynasty": "宋",
        "collection_info": null
    },
    {
        "uuid": "eed05a19165a3584c11db27e59be58f6",
        "title": "和吉父赋随字韵",
        "author": "王洋",
        "content": "此生休戚已前期，命薄天公不可移。\n一饮且同今日醉，数篇曾见古人诗。\n青山招我成长计，白髪欺人亦太痴。\n莫与老翁疑甲子，当年犹记会沙随。",
        "dynasty": "宋",
        "collection_info": null
    },
    {
        "uuid": "f80def67b6e739594bd51593f4dd54c4",
        "title": "和吉父示送别七言",
        "author": "王洋",
        "content": "景物随人也解愁，年来谖草不忘忧。\n微官自縳敢辞冷，倦鸟纵归何处投。\n一岁又闻禾黍熟，百年惟喜甲兵休。\n人生佳节真难遇，莫惜重阳菊满头。",
        "dynasty": "宋",
        "collection_info": null
    },
    {
        "uuid": "57c745bf9eff54baf3e9fc68a0167734",
        "title": "和吉父还谹父诗",
        "author": "王洋",
        "content": "病折丹心一寸灰，犹怜花月照云罍。\n碧腴既许投交分，黄菊从教却放开。\n上客醉时花婀娜，绮筵歌罢月迟徊。\n白头贺监频三请，好客从前招不来。",
        "dynasty": "宋",
        "collection_info": null
    },
    {
        "uuid": "d16719977a8eebf8c3636564229f662c",
        "title": "和吉父赠谹父诗",
        "author": "王洋",
        "content": "疟有黎邱竞出奇，操矛不报主人知。\n问渠去处终无定，与我周旋便有期。\n贫似渊明犹爱酒，瘦如工部只缘诗。\n但教酒入无功社，何用诗称国士为。",
        "dynasty": "宋",
        "collection_info": null
    },
    {
        "uuid": "b2471711898e71a18343b95a02d51367",
        "title": "和曾谹父简吉父伯南坡",
        "author": "王洋",
        "content": "柳径桃蹊草色新，一年春半又侵寻。\n无情燕子疑巢冷，多怒鸣蛙互目禁。\n满眼为花留色艷，转头遗我是清阴。\n莫愁艇子芙蓉檝，且听拏音作好音。",
        "dynasty": "宋",
        "collection_info": null
    },
    {
        "uuid": "06e83efcbaaffb6ccf767de700b72243",
        "title": "和谹父小雨秋凉",
        "author": "王洋",
        "content": "时丰报祀拂黄收，共说金穰更几秋。\n树染烟浓山着色，月临天迥水明楼。\n盈囷黍答三时力，七字诗销万斛愁。\n饱饭哦诗醉山月，不妨归老一扁舟。",
        "dynasty": "宋",
        "collection_info": null
    },
    {
        "uuid": "86a8512dcc91b3219a6c483628a99af7",
        "title": "和谹父携家南坡期以招客",
        "author": "王洋",
        "content": "日日寻春春未休，髙情可是惬风流。\n诗如濯锦江波色，身在浣花流水头。\n行想袿裳分襞积，晚因鱼鸟得迟留。\n草堂费尽无人寄，怅望前溪独自愁。",
        "dynasty": "宋",
        "collection_info": null
    },
    {
        "uuid": "3a6e6c047c802ee23aa9a3b56badc623",
        "title": "答秀实见招",
        "author": "王洋",
        "content": "此身初不敢图安，老去偏忧行路难。\n欲调舟车难用法，偕行仆从只宜宽。\n已持食节多虞病，嫌重装囊少虑寒。\n且替疲兵充守宅，诗成莫惜寄来看。",
        "dynasty": "宋",
        "collection_info": null
    },
    {
        "uuid": "8cb6d247480dc41b3cce9ba21886fcd2",
        "title": "秀实监丞復寄二篇讥商彦不至亦微见及因次韵",
        "author": "王洋",
        "content": "折除官职是声称，利达文章不易幷。\n联句每容分短韵，五言今始见长城。\n将军庄畔伤沉甲，处士庐邉笑盗名。\n我欲抱锄归问妇，揶揄未许饷春耕。",
        "dynasty": "宋",
        "collection_info": null
    },
    {
        "uuid": "17ae9ff96771f3c3ef00867bc9cd8f20",
        "title": "和嘉仲秀实九日诗",
        "author": "王洋",
        "content": "幸分微禄养闲身，杖策登髙拟令辰。\n贫愧减员招酒伴，闲多债数得诗人。\n不辞眼见黄花旧，却恐花惊白髪新。\n人道二疏贤父子，我疑文采是天伦。",
        "dynasty": "宋",
        "collection_info": null
    },
    {
        "uuid": "0388e4b3c6a8c13b46893cc9a85c7a2b",
        "title": "次二兄韵",
        "author": "王洋",
        "content": "短莛投迹类蓬麻，何似差吟得当檛。\n藏迹岂期今脱死，迎军几处早分髽。\n池塘带雪犹涵溟，林谷先春已豁谺。\n莫谓寒荄更无分，春来也解露双芽。",
        "dynasty": "宋",
        "collection_info": null
    },
    {
        "uuid": "2d63b60ef62a1e602feb72b148303786",
        "title": "仆近还舍以一篇饷秀实蒙以两篇见酢谨用前韵再酬一篇",
        "author": "王洋",
        "content": "春行日日度芳林，僧梦回看午转阴。\n闲喜林塘多静态，忙输蜂蝶见花心。\n三杯酒后逢人醉，几首诗多取意吟。\n惭愧孟郊三百首，何人收拾荐熏琴。",
        "dynasty": "宋",
        "collection_info": null
    },
    {
        "uuid": "0d4f8fa346b951babfc3568292a7ae67",
        "title": "和周秀实用前韵",
        "author": "王洋",
        "content": "老知白髪愧花林，望绝华筵继昼阴。\n病与物疏锁火性，贫知分薄更灰心。\n春收红紫如辞客，风入松篁得伴吟。\n莫恨蔬盘欠何肉，文园病渇只因琴。",
        "dynasty": "宋",
        "collection_info": null
    },
    {
        "uuid": "e36e2adc041ee3c1edf729de3c4bf6e6",
        "title": "和周仲嘉再示三篇  其一",
        "author": "王洋",
        "content": "旧日衣冠说武林，风流曾不减山阴。\n百年人物千山秀，万里功名天下心。\n族姓人人夸盛事，溪山处处称髙吟。\n后生欲听清商曲，莫学无弦只抚琴。",
        "dynasty": "宋",
        "collection_info": null
    },
    {
        "uuid": "94842a365795a6b40d78d70fdecbfc52",
        "title": "和周仲嘉再示三篇  其二",
        "author": "王洋",
        "content": "花有芳丛竹有林，春来各竞趁光阴。\n妍媸等是目前事，冷淡方知异日心。\n十二里山长隔面，一帆风地每传吟。\n髙山流水人知否，绿绮窗间自晓琴。",
        "dynasty": "宋",
        "collection_info": null
    },
    {
        "uuid": "19a7db7d824d7cebe156dc235e7eaa62",
        "title": "和周仲嘉再示三篇  其三",
        "author": "王洋",
        "content": "长篇大轴势如林，慰我穷愁正结阴。\n数首娯忧兼寓物，几人对面便知心。\n多求笔吏供濡墨，剩买筠筒给浩吟。\n闲静心情如此少，能听贺若是知琴。",
        "dynasty": "宋",
        "collection_info": null
    },
    {
        "uuid": "832c6b7e1877bb0d798513c3ad0abc5b",
        "title": "秀实再用前韵惠诗再答 答见赠",
        "author": "王洋",
        "content": "身似鹪鹩寄远林，仍将病骨卜晴阴。\n有情缘堕有情法，无处云知无处心。\n棋对僧窗时自纵，诗传人口不堪吟。\n感君裁鉴多清赏，收拾焦桐爨下琴。",
        "dynasty": "宋",
        "collection_info": null
    },
    {
        "uuid": "b8fa4b12f7a7ba1c9a329e08ff39efe1",
        "title": "秀实再用前韵惠诗再答 答自述",
        "author": "王洋",
        "content": "声驰南国秀千林，逸气终疑困华阴。\n病任烧空不烧火，诗唯传句不传心。\n当年宗鲁江西梦，异日睎颜洛下吟。\n直把风流付邱壑，真如封锁匣中琴。",
        "dynasty": "宋",
        "collection_info": null
    },
    {
        "uuid": "c1587838a5d0125f149848d375c668d7",
        "title": "和知字韵二篇 答解嘲",
        "author": "王洋",
        "content": "春来秋去锁烟扉，此境人间不易知。\n强遣忧愁须藉酒，巧传消息却因诗。\n生缘有累难除药，性本无为不用医。\n苦乐从来略相对，乘车须记饭牛时。",
        "dynasty": "宋",
        "collection_info": null
    },
    {
        "uuid": "5b3d9eb2987597a177d83833ec550254",
        "title": "和知字韵二篇 答寄赠",
        "author": "王洋",
        "content": "全无客到掩庵扉，冷暖心肠袛自知。\n贫欠饭租难乞米，午亏睡课且裁诗。\n已伤刄自惊逢敌，多病人难更说医。\n强半工夫付诗轴，独惭骑吏立门时。",
        "dynasty": "宋",
        "collection_info": null
    },
    {
        "uuid": "f86e68d7606703bbbf5b669e442e1c2a",
        "title": "和秀实扉字韵",
        "author": "王洋",
        "content": "柴车朝出莫柴扉，麋鹿情通麋鹿知。\n寓目每因思旧约，破颜时幸读新诗。\n妻儿债负真寃境，祖佛因缘即妙医。\n救火抱薪还止火，只嫌虚幻没休时。",
        "dynasty": "宋",
        "collection_info": null
    },
    {
        "uuid": "8ca97cb03222c95d3fb168f0d9aaa444",
        "title": "奉酬秀实报章外以前韵示谑且闻灼艾次韵",
        "author": "王洋",
        "content": "早衝料峭别岩扉，惜别音容意自知。\n道上每因同客笑，箧中常恨少君诗。\n饱参静定推先觉，苦炙虚空得下医。\n菽韭盘空春睡起，伯仁还遇火攻时。",
        "dynasty": "宋",
        "collection_info": null
    },
    {
        "uuid": "7abf3e82ad5eebaa7ace309c1a9cb82c",
        "title": "和仲嘉示秀实",
        "author": "王洋",
        "content": "去秋九日失归期，今度花前又过时。\n唤客便宜倾凿落，与谁同伴插酴醿。\n新甘未厌松江鲙，敏捷先酬季父诗。\n莫道野翁无食品，葵羹烂煑亦偏宜。",
        "dynasty": "宋",
        "collection_info": null
    },
    {
        "uuid": "2ae4e6ad2c797f7c355b088dd3d2ca20",
        "title": "和秀实答仲嘉",
        "author": "王洋",
        "content": "未春先以约春期，载酒如何却负时。\n摇想醉狂哦舴艋，也知归客趁酴醿。\n阿瞒气慑周瑜阵，樊素心贪白传诗。\n横槊赋诗俱占却，据鞍矍铄正相宜。",
        "dynasty": "宋",
        "collection_info": null
    },
    {
        "uuid": "8cc229a398e7cff3f65d1266efce49a1",
        "title": "和秀实",
        "author": "王洋",
        "content": "十风九雨一春除，散绿留红证夏初。\n心事自应随念远，年华未省向人疏。\n欲开胸次犹须酒，泛若因缘却为书。\n饱满盘天久无望，良规真恐在污渠。",
        "dynasty": "宋",
        "collection_info": null
    },
    {
        "uuid": "ce7f54e7c7c482723d3f88b64ef10456",
        "title": "和秀实寄尹商老见访",
        "author": "王洋",
        "content": "二千里外命车轮，慰我言词字字新。\n自向江西逢隐吏，方知物外有髙人。\n频将篇什收风月，怠整形仪作搢绅。\n相对茅檐终日语，从教人道是沉沦。",
        "dynasty": "宋",
        "collection_info": null
    },
    {
        "uuid": "9257d58700d3426dee856cc7c634766c",
        "title": "再和答秀实  其一",
        "author": "王洋",
        "content": "红剥芳菲绿作丛，摇知惆怅两心同。\n结交旧燕多情语，消病残花无用红。\n献计欲居尘境外，投名且向酒壶中。\n新来但觉多新様，不道襟怀尽古风。",
        "dynasty": "宋",
        "collection_info": null
    },
    {
        "uuid": "f7d7b44521e229df319e9d8d47d6a253",
        "title": "再和答秀实  其二",
        "author": "王洋",
        "content": "老境看来亦悄然，方知世味有无邉。\n忙中受用非关我，静裏风光总是禅。\n易□常参饥后眼，酬有只有饱时眠。\n周翁百事多恬退，诗律从来不受怜。",
        "dynasty": "宋",
        "collection_info": null
    },
    {
        "uuid": "c3d2f48b51d2db4bda1c3ee9f72ff94b",
        "title": "和秀实别寄二篇  其一",
        "author": "王洋",
        "content": "世德联绵自汉朝，元功当日说萧曹。\n营分细柳威名重，笑指飞烟量度髙。\n文挟素勋谁与敌，诗推余事尚称豪。\n了知三阮逃名久，恐被名牵未可逃。",
        "dynasty": "宋",
        "collection_info": null
    },
    {
        "uuid": "8ee9ce79f9e8730d09a513f20daa66cb",
        "title": "和秀实别寄二篇  其二",
        "author": "王洋",
        "content": "香火社闲棋度日，溪山伴静酒为年。\n碧霄鹤唳诗情远，湖院僧知茶梦圆。\n常喜春鉏行佚老，每嫌棋路尚争先。\n平湖草岸经行好，后夜延缘刺钓船。",
        "dynasty": "宋",
        "collection_info": null
    },
    {
        "uuid": "223fb4eef0582d7f58ee037325adcc93",
        "title": "秀实惠简问闲居消息有滴水滴冻之语以诗报之  其一",
        "author": "王洋",
        "content": "气血扶舆梦幻身，用多补少不调匀。\n如今滴水滴冻客，便是贪花贪酒人。\n髪白容衰争早晚，官荣家富费精神。\n空花若解揩摩尽，方识人间一笑春。",
        "dynasty": "宋",
        "collection_info": null
    },
    {
        "uuid": "ed9e2781924185713b8f68af74c66649",
        "title": "秀实惠简问闲居消息有滴水滴冻之语以诗报之  其二",
        "author": "王洋",
        "content": "晨钟斋鼓住僧园，纵不陪堂已一般。\n恐为因缘略相似，若无消息自难安。\n乐为苦本宜先戒，病是良医要好看。\n为问炉香经卷外，有无尘妄更相干。",
        "dynasty": "宋",
        "collection_info": null
    },
    {
        "uuid": "8bc24c63414ea63005e1e9f670384edc",
        "title": "得丁执中书和前韵依用韵一首",
        "author": "王洋",
        "content": "履坚抱节有谁如，本为书穷更买书。\n命欲问天何厚薄，贫多闻道是乘除。\n仓箱粟帛常亏课，庭户芝兰独献余。\n气味如君略相似，只论诗律愧空疏。",
        "dynasty": "宋",
        "collection_info": null
    },
    {
        "uuid": "cdbd90fa7b8c1dd41d9e3997852e5f6d",
        "title": "赵筠州惠书贺冬道予得宫观讶久无书且劝满泛寿杯及问老妻安否",
        "author": "王洋",
        "content": "筠阳太守旧知闻，笔力清新思不群。\n泰道自当随纪历，蹇涂何用庆书云。\n杯中旨酒衰难尽，床上愁妻病未分。\n故向琳宫同寂寞，一炉香火伴清芬。",
        "dynasty": "宋",
        "collection_info": null
    },
    {
        "uuid": "445d658d2ee5b977aeda5b007e1d63e7",
        "title": "杜倅再示前韵继之二首  其一",
        "author": "王洋",
        "content": "惭愧诗筒数往回，自嫌局促困驽材。\n尘踪已挂旧官壁，妙语犹随新雨来。\n好客共谋良夜醉，养花长得四时开。\n知君客裏犹行乐，端为襟怀不染埃。",
        "dynasty": "宋",
        "collection_info": null
    },
    {
        "uuid": "5d282fef4eae7a0242ee96aa4c954251",
        "title": "杜倅再示前韵继之二首  其二",
        "author": "王洋",
        "content": "不惜分余为借光，情同结客少年场。\n谁知亲拜六篇语，全胜摇闻十里香。\n自嘆满头频献白，敢言三俎欲怀黄。\n一缾一钵烟波裏，径入苕溪向水央。",
        "dynasty": "宋",
        "collection_info": null
    },
    {
        "uuid": "631ef1787e97f79b9140073fc2695321",
        "title": "再酬杜倅两诗用前韵  其一",
        "author": "王洋",
        "content": "报道春风莫便回，少陵凖拟作诗材。\n公然背我堂堂去，略不随人得得来。\n花占三春官已满，河专一壑幕初开。\n已知风物长流转，得举朱弦且拂埃。",
        "dynasty": "宋",
        "collection_info": null
    },
    {
        "uuid": "cd8ceeefb6258cbdbeb466ab56e67688",
        "title": "再酬杜倅两诗用前韵  其二",
        "author": "王洋",
        "content": "昨朝珠玉已争光，再转旌旗再擅场。\n景物岁时俱婉娩，德人言语亦馨香。\n歌风燕子初争语，藏柳鸦儿学画黄。\n牵率赓酬无健句，鸾声只合听央央。",
        "dynasty": "宋",
        "collection_info": null
    },
    {
        "uuid": "1fe7a133e6758453bb7b199d72959043",
        "title": "杨先寄安仁因简熊叔雅赵令幷次前韵",
        "author": "王洋",
        "content": "三年筑冶困尘迷，且拂尘埃下锦溪。\n客子云山无定宅，令君桃李已成蹊。\n闲情聊赋篱邉菊，快意须分物外题。\n粉署仙郎卧江渚，相逢莫惜醉如泥。",
        "dynasty": "宋",
        "collection_info": null
    },
    {
        "uuid": "ae2b50dd764dee8bda63827e92fa0cc3",
        "title": "葛秘校和予关字韵诗两篇再以一篇奉酬",
        "author": "王洋",
        "content": "数州形胜共乡关，江浦淮堧一望间。\n长恨崎岖千里隔，那知邂逅两身闲。\n稻粱要足几时足，闾井欲还何日还。\n犹胜拘牵名利客，心无一事看春山。",
        "dynasty": "宋",
        "collection_info": null
    },
    {
        "uuid": "0481830c55e37bd6fecc3646497c8d61",
        "title": "沈大虚以丁求安韵寄两篇次韵",
        "author": "王洋",
        "content": "长淮千里拥双旌，揽辔曾闻志已清。\n槐市早年先走誉，桥门多士羡蜚声。\n山长静默溪长绿，人有豪华物有英。\n早趁官闲剩寻赏，它年车骑不单行。",
        "dynasty": "宋",
        "collection_info": null
    },
    {
        "uuid": "c896fd429c3e3c94b8ecb01ca3a1df25",
        "title": "子楚寄吏报章復用前韵再寄一篇",
        "author": "王洋",
        "content": "长须晨送一函书，语不周遮意有余。\n雨满一犂知过望，草开三径喜如初。\n黄鱼白酒江头市，绿竹青蒲隐士居。\n病后世缘多懒惰，相逢诗酒未全疏。",
        "dynasty": "宋",
        "collection_info": null
    },
    {
        "uuid": "6e9c082a52181730a7b2d4d880c9bc4e",
        "title": "和赵倅兼善观徐园诗",
        "author": "王洋",
        "content": "雨闇长亭去驿赊，褰帷那免叹年华。\n应缘问俗颁温诏，却得名园看好花。\n晴入郊圻初浩荡，春随杖屦得津涯。\n仙郎不解收珠玉，别乘归时载满车。",
        "dynasty": "宋",
        "collection_info": null
    },
    {
        "uuid": "19dccf929a2fdd0698a448df87f3d9d6",
        "title": "再次前韵",
        "author": "王洋",
        "content": "堆案文书不用嗟，新诗字字说芳华。\n题舆事省时眠草，纶阁文髙合判花。\n莫待春归空怅望，须知醉裏有生涯。\n如何为向邦侯说，整顿清明载酒车。",
        "dynasty": "宋",
        "collection_info": null
    },
    {
        "uuid": "091f1cc60a354d69b1973cd0bc83a7f2",
        "title": "厚载王君求仆赋寄闲斋诗又欲仆作晚实此君二诗皆未果惠然枉佳篇甚厚非老钝所及聊次韵奉酬",
        "author": "王洋",
        "content": "布鼓何堪付阿香，平生痴绝亦长康。\n曲成下里安知宋，疏就中郎不姓常。\n未许芳馨依杜若，摇窥光怪识干将。\n秋风一水空相望，留滞何时贡玉堂。",
        "dynasty": "宋",
        "collection_info": null
    },
    {
        "uuid": "ff32a69ad392379ec7603a7221b72778",
        "title": "和徐思远韵",
        "author": "王洋",
        "content": "几叶文章开一花，布裘中句已名家。\n无心于世苦亡赖，生子如郎定可夸。\n行矣斋房思贾传，莫将髙论诋王嘉。\n冥鸿一去自千里，寂寞沙村只望涯。",
        "dynasty": "宋",
        "collection_info": null
    },
    {
        "uuid": "14750ef71c7816b8eeba8efb2742996b",
        "title": "和滕宰与徐思远",
        "author": "王洋",
        "content": "故国愁来有所思，那堪更读四愁诗。\n令君术业辉千古，处士才名冠一时。\n醉后啸歌争气焰，闲来履屐共追随。\n诗豪酒侠方推重，野客何知但朵頥。",
        "dynasty": "宋",
        "collection_info": null
    },
    {
        "uuid": "65face82a5fe28685e89f415b839a613",
        "title": "和徐思远岁除",
        "author": "王洋",
        "content": "节物催人莫自悲，开颜且喜看君诗。\n饭抛宿岁因轻弃，酒为迎年故重违。\n照镜不收寒鹭影，藏鈎新与少年期。\n何须直待东风醉，红烛花前且满枝。",
        "dynasty": "宋",
        "collection_info": null
    },
    {
        "uuid": "88f002bd6305f5b6f684a6a36fdc965f",
        "title": "徐思远出示月夜登楼诗句法甚髙不类平生语幸少卑之在我辈中自不失为社头且使时见一斑也",
        "author": "王洋",
        "content": "几处澄辉几处秋，好闲时上水明楼。\n谁怜老子风前兴，为遣中郎醉上舟。\n一带横空长漠漠，时看飞栋影悠悠。\n今宵踏月归时节，莫骂徐郎只暗游。",
        "dynasty": "宋",
        "collection_info": null
    },
    {
        "uuid": "a7e135db1060619ff3982bdb80f82c9a",
        "title": "李尹叔知丞借华严于仙山子楚以诗道其事李有和诗因以次韵",
        "author": "王洋",
        "content": "与君淮浦接乡关，闻道忙中也自闲。\n身似浮花真客宅，心归实地是家山。\n窗明笃耨朝烟细，榻静籧篨午梦残。\n更问前生李居士，南行今到几人间。",
        "dynasty": "宋",
        "collection_info": null
    },
    {
        "uuid": "5404923d8262c8032188f8d2faf4823a",
        "title": "和张中大  其一",
        "author": "王洋",
        "content": "天作长绡玉作图，恍然身世在冰壶。\n岁期共饱如颁粟，瑞要均行胜得珠。\n未办五湖扬短艇，且谋双鲤唤长鬚。\n清朝不要培芝菌，正好称觞颂正符。",
        "dynasty": "宋",
        "collection_info": null
    },
    {
        "uuid": "062f08f572b9c9281f36d40f30d4291a",
        "title": "和张中大  其二",
        "author": "王洋",
        "content": "忆昔开元夜宴图，锦为方丈玉为壶。\n但夸北里楼吹笛，谁问长安米胜珠。\n事去牵连难雪耻，愁来陪奉长霜鬚。\n兔园岩穴皆时彦，一斗青精过刻符。",
        "dynasty": "宋",
        "collection_info": null
    },
    {
        "uuid": "afd18410b5aaf854b4f2668f92da3c4a",
        "title": "杨仲承秘书蹉跎三年今得荣州文学冬日贻书以诗答之",
        "author": "王洋",
        "content": "昔年曾嘆小差池，官带荣名自有时。\n二火并光君有渐，一茅覆屋两相宜。\n心田自乐缘知足，世路无求亦少思。\n好是一丘藏曲折，也无邻里共追随。",
        "dynasty": "宋",
        "collection_info": null
    },
    {
        "uuid": "c5ec39db8cb158047c668cabce1ad1cd",
        "title": "节日同儿女小集倅有诗见戏答之",
        "author": "王洋",
        "content": "白首相看一病妻，也能举桉与眉齐。\n诲儿共织龎翁竹，养气多惭纪渻鸡。\n作恶不须嗟室罄，惊魂长幸脱征鼙。\n团栾欲说无生话，试借先生刮眼鎞。",
        "dynasty": "宋",
        "collection_info": null
    },
    {
        "uuid": "db2e2ed32b7a9abe85b70e5bf2a281e1",
        "title": "和江如晦  其一",
        "author": "王洋",
        "content": "萧寺姑分一日光，人生同调稳相当。\n空斋夜语规前哲，带酒论文恐老狂。\n三献三休真琬琰，一前一却笑螳蜋。\n君家江左才名旧，会向长涂一振骧。",
        "dynasty": "宋",
        "collection_info": null
    },
    {
        "uuid": "78f413a89a497c296fcb84357791e43b",
        "title": "和江如晦  其二",
        "author": "王洋",
        "content": "妇未生儿先制名，人生适意但随情。\n有无何预它人事，轮奂当期异日成。\n收拾功名须义勇，较量得失是心兵。\n鄙文不用量轻重，久已无心羡世荣。",
        "dynasty": "宋",
        "collection_info": null
    },
    {
        "uuid": "bc454b2ac1bff0738e46932d64fe8e19",
        "title": "和黄朝请  其一",
        "author": "王洋",
        "content": "谋身学业愧渊云，急退还惭谷口真。\n可是有生同冗长，真成无补费精神。\n抽簪早觉宏图远，侧席时闻妙语新。\n共道征君似颜子，升堂今日见诗人。",
        "dynasty": "宋",
        "collection_info": null
    },
    {
        "uuid": "7092fb5bca54b1348d4583540cab92f0",
        "title": "和黄朝请  其二",
        "author": "王洋",
        "content": "极目关山不断云，岭梅开处若为真。\n沈迷簿领政无术，展拓诗章笔有神。\n夜市鬻茶如访旧，晓粧吹颊自争新。\n长溪西畔烟霞远，闻有风光属主人。",
        "dynasty": "宋",
        "collection_info": null
    },
    {
        "uuid": "cf603204d142eb8629648e0d41ce55e0",
        "title": "和方丞观棋诗兼戏戎琳二僧",
        "author": "王洋",
        "content": "会得头头理趣微，此如未会即倾欹。\n试看一路争先着，何异三乘占上机。\n但使无心须百胜，多因弄巧陷重围。\n条条白黑分明路，苦被旁观指是非。",
        "dynasty": "宋",
        "collection_info": null
    },
    {
        "uuid": "3080157a152586a56e12705a76dcd435",
        "title": "和吕令见寄",
        "author": "王洋",
        "content": "莫话艰难徧九区，门前咄咄尚堪沽。\n眼中寒暑频伤雁，闲裏心情要忆鲈。\n政似钓璜归大老，诗能引士愧非夫。\n暄风暖日明年事，共乐烘春造化炉。",
        "dynasty": "宋",
        "collection_info": null
    },
    {
        "uuid": "efc6498c9898d172daf8c8802b9ab6b3",
        "title": "和平甫",
        "author": "王洋",
        "content": "八节滩头老醉吟，年来愁也不胜禁。\n须知到处难忘酒，有意来时且抱琴。\n欲与君游忘世虑，若非吾事莫关心。\n相期早晚尘缘外，共访毗耶听梵音。",
        "dynasty": "宋",
        "collection_info": null
    },
    {
        "uuid": "a7c6f34e64c64746b8115e2b8cad458c",
        "title": "和谢方智善",
        "author": "王洋",
        "content": "潇湘十亩弄柔猗，独染啼斑事已奇。\n但爱波声鸣荦确，不须蝇翅避琉璃。\n莫疑山路崎岖险，解脱绳桥性命危。\n惭愧平生竹上座，得相随处每相持。",
        "dynasty": "宋",
        "collection_info": null
    },
    {
        "uuid": "418471b08827497cd536f7656f26d1f9",
        "title": "和圣求",
        "author": "王洋",
        "content": "桃花人面共春风，人去桃花自笑红。\n撩乱絮飞春物后，依稀云散梦魂中。\n莺迁是处皆良友，蝶化知谁是主翁。\n莫讶求仙杳无信，卖花人过小桥东。",
        "dynasty": "宋",
        "collection_info": null
    },
    {
        "uuid": "4f9fa96e8e535a98f6587eef6c956149",
        "title": "和叔颖楮衾",
        "author": "王洋",
        "content": "自顾生来骨相屯，不容强觅綵衣轻。\n荣华地位无多子，寂寞因缘已半生。\n我拥素衾方自喜，君贻组句遂兼荣。\n书窗对榻仍摇腹，谁道挑灯梦不成。",
        "dynasty": "宋",
        "collection_info": null
    },
    {
        "uuid": "1739a08bc47772dbb27d6f6352d5aa76",
        "title": "酬凌季文过杨仲诚",
        "author": "王洋",
        "content": "慢绿迟红静不争，小梯斜倚上空明。\n日筛竹影花奴睡，人度禾场吠犬惊。\n散帙未甘书效晚，携笻独喜病骸轻。\n排芳穿密多幽处，后日相期子细行。",
        "dynasty": "宋",
        "collection_info": null
    },
    {
        "uuid": "39bc85729cdab869ee0b404c34f1d14a",
        "title": "和朱秘校惠诗二首  其一",
        "author": "王洋",
        "content": "了了臞儒说旧章，三钟初试楚金良。\n当年尚老君方壮，此道催人意已忘。\n懒逐肥尘规冷炙，甘同贫女借余光。\n谁家春草能终惠，惆怅还同病乘黄。",
        "dynasty": "宋",
        "collection_info": null
    },
    {
        "uuid": "15c00b280b9d9843c1f2dc10e22d00b6",
        "title": "和朱秘校惠诗二首  其二",
        "author": "王洋",
        "content": "短檠灯火几经秋，古远人疏道不侔。\n可惜诗书架三万，不如奴婢橘千头。\n颜回赋禄唯箪食，林类当春亦破裘。\n见说老人怀旧事，梦中吹笛更能不。",
        "dynasty": "宋",
        "collection_info": null
    },
    {
        "uuid": "8ee79a4e1a3703aeaf0949369ed8f8e8",
        "title": "和吴朝议  其一",
        "author": "王洋",
        "content": "小说风烟已自佳，前峰矗矗为盘牙。\n千重岩壑名卿宅，一簇楼台刺史家。\n自愧虚凉无物望，难将术业向人夸。\n所闻政绩刊金石，刻画无盐学篆沙。",
        "dynasty": "宋",
        "collection_info": null
    },
    {
        "uuid": "5b0fa1a731a1a9e30707d92fa7527361",
        "title": "和吴朝议  其二",
        "author": "王洋",
        "content": "自是天公亦厌艰，十年战士好休闲。\n胡儿弓射燕陲月，汉将心驰海上山。\n庆事频闻输帝府，好音传落到人间。\n丈人自是朝廷旧，早趁鹓鸾入近班。",
        "dynasty": "宋",
        "collection_info": null
    },
    {
        "uuid": "65fa1a87c023a75c0d301a525804037b",
        "title": "谢运属秘书惠诗",
        "author": "王洋",
        "content": "雪扑征鞍岸涨沙，不辞天阙去程赊。\n江梅笑处人为客，仙桂香时雁到家。\n秦地少年应办酒，江南词客好酬花。\n锦衣綵仗还乡路，欲访萍踪问钓槎。",
        "dynasty": "宋",
        "collection_info": null
    },
    {
        "uuid": "dc14191f8f27b7ae541c06a84a4873ac",
        "title": "谢邵武危秀才惠长笺",
        "author": "王洋",
        "content": "须知秋日胜春朝，一鹤凌空振羽毛。\n满轴文章慰衰病，十年灯火困英豪。\n良医先为肱三折，合负终看钓六鳌。\n郑老襟期幸同调，新诗时与寄亭皋。",
        "dynasty": "宋",
        "collection_info": null
    },
    {
        "uuid": "0214f08c0b73ed3fab3056a847a2615c",
        "title": "以越笺与三四弟有诗次韵",
        "author": "王洋",
        "content": "无復花生拙笔头，一生长负剡藤羞。\n过门多是陈惊坐，得句谁怜赵倚楼。\n社友书来频寄语，山翁鬓已不禁秋。\n老干仙去吾宗冷，有继华星一字不。",
        "dynasty": "宋",
        "collection_info": null
    },
    {
        "uuid": "6176c7e20ecceb3fbcf64358ac321b51",
        "title": "谢吕令子卿雪中遣人惠酒初令人置酒于祝舜俞吕令以酒为惠云",
        "author": "王洋",
        "content": "也知谋醉胜谋闲，户小都忘满腹悭。\n晚得曲生投老伴，长邀玉友访空山。\n初贪雪裏香宜倍，忽报缾中酒自还。\n全胜朱提双饮盏，亲教从事送酡颜。",
        "dynasty": "宋",
        "collection_info": null
    },
    {
        "uuid": "974af32ced8db83b3e07770703711cc0",
        "title": "王提干送云安春色以诗还酒尊",
        "author": "王洋",
        "content": "万里关河未说长，亡何乡是醉中乡。\n客居江馆当炎热，春日云安逸色香。\n沽水童奴思给酒，乞钱司业更传觞。\n蓝桥不用鸳鸯语，只合壶中贮玉浆。",
        "dynasty": "宋",
        "collection_info": null
    },
    {
        "uuid": "fa003df50272ef06637c8ad18d8d5c86",
        "title": "陈长卿凌季文自弋阳寄酒曲以诗谢之",
        "author": "王洋",
        "content": "六十行年两鬓苍，兴来犹爱引杯长。\n黄翁垆下山河远，酒母车来驿传香。\n碧落侍郎烧鼎诀，粉闱仙客驻颜方。\n三斟卯饮心无事，一枕亡何是故乡。",
        "dynasty": "宋",
        "collection_info": null
    },
    {
        "uuid": "d3f499b3aa6d97957cdccbf738c6b476",
        "title": "曾法师尝寄蒲萄追作一篇",
        "author": "王洋",
        "content": "自分蔬肠甘苜蓿，那烦远骑送蒲萄。\n青条自有悠扬势，甘液多因灌溉劳。\n坐见满盘堆马乳，全胜千里惠鹅毛。\n病来苦不胜杯杓，今日思君饮浊醪。",
        "dynasty": "宋",
        "collection_info": null
    },
    {
        "uuid": "406a055c36d3ccc0555ecedbcd786c2b",
        "title": "曾谹父惠黄龙菜",
        "author": "王洋",
        "content": "朝日团团上碧峰，蔬盘牢馔四时同。\n园供小摘添幽事，雨打寒菘带晚浓。\n可但拈香参玉版，直须进步礼黄龙。\n溪堂炊甑容千客，不打阇黎饭后钟。",
        "dynasty": "宋",
        "collection_info": null
    },
    {
        "uuid": "f5f3cea0331f71d5730dc83239019924",
        "title": "挽向伯恭  其一",
        "author": "王洋",
        "content": "十里林花带月萝，壠头车马断经过。\n可怜人物今如此，试问天公事若何。\n篱下渊明惟酒菊，舟中范子任烟波。\n璇题金榜垂霄汉，千古荣名定不磨。",
        "dynasty": "宋",
        "collection_info": null
    },
    {
        "uuid": "5f833c99339d2a9b0121cb32b1548e25",
        "title": "挽向伯恭  其二",
        "author": "王洋",
        "content": "绝代风流世所希，如公真是命难推。\n三辞令尹髙前哲，两挂儒冠当盛时。\n丞相耐官天语贵，左师习礼楚人知。\n试看流庆当何似，滚滚长江不尽期。",
        "dynasty": "宋",
        "collection_info": null
    },
    {
        "uuid": "7a45c46b356c48ba976570fef23e17fb",
        "title": "挽徐次翁  其一",
        "author": "王洋",
        "content": "仁义功髙泽子孙，衣冠由是古王门。\n位升五品鹓鸾贵，政在三州民社尊。\n一旐岂期江汉远，千年惟有德风存。\n了知大末渊源在，功业皋夔付后昆。",
        "dynasty": "宋",
        "collection_info": null
    },
    {
        "uuid": "e331f55d78f9fe41ddd8dd0744fc2a7c",
        "title": "挽徐次翁  其二",
        "author": "王洋",
        "content": "自想温容耳诲词，他乡已恨重分违。\n送人作守乘轩去，结草为灵象俑归。\n会合只如风过烛，花阴何异月澄辉。\n相门子婿诸侯服，除却清名百事非。",
        "dynasty": "宋",
        "collection_info": null
    },
    {
        "uuid": "17d87e206c70921d4b401f5e55a902f7",
        "title": "挽乔民瞻",
        "author": "王洋",
        "content": "楚乡槐市忆当年，锦绣文章六艺先。\n朱绂哀怜应有在，白头故旧各凄然。\n修文地下埋英骨，遗爱江城付綵编。\n造化于公意良厚，不教丹旐涉长川。",
        "dynasty": "宋",
        "collection_info": null
    },
    {
        "uuid": "ce3a2288388891db33dc92c269307d38",
        "title": "挽向倅",
        "author": "王洋",
        "content": "耐官丞相山河业，靖国帘帷社稷勋。\n四姓风流传学问，三朝润泽庆来云。\n重车折轴人何力，积阀传家子有文。\n史笔它时汗青简，左师家谱绍清芬。",
        "dynasty": "宋",
        "collection_info": null
    },
    {
        "uuid": "b3ee5627db1b2f8098a3622ff0b58f46",
        "title": "王侍郎挽章",
        "author": "王洋",
        "content": "当年幕府拜英游，十载乌丝换白头。\n城郭俱非前日梦，关山如旧一天愁。\n诗人已作潭移影，往事休论江自流。\n物色佳城闭何许，西山凝望不胜秋。",
        "dynasty": "宋",
        "collection_info": null
    },
    {
        "uuid": "c15f14374e27629e3052cc5e48aa81db",
        "title": "挽玉山詹教授",
        "author": "王洋",
        "content": "鹤髪双亲岁月残，既霑三釜即心欢。\n广文未脱一官冷，范叔宁忘昔日寒。\n文中八科名益重，魂归千里命尤难。\n后生它日思风范，只向传铭石上看。",
        "dynasty": "宋",
        "collection_info": null
    },
    {
        "uuid": "5a68b02ebd59a21bb5d33edb16bf5eec",
        "title": "哭周秀实  其一",
        "author": "王洋",
        "content": "余英初约转舡蓬，二载庐陵郡课同。\n官簿纵居时俊后，诗名旧列昔贤中。\n三斟屡酌前溪月，一瞬曾帆下渚风。\n千里音容从此绝，梦随江水远朝东。",
        "dynasty": "宋",
        "collection_info": null
    },
    {
        "uuid": "9cdd6bc151d747fa7cd744090b2f67a3",
        "title": "哭周秀实  其二",
        "author": "王洋",
        "content": "翁来谓有世间情，翁弃人寰一叶轻。\n白玉楼成金阙峻，步虚章就紫霄清。\n笑谈烈焰怀飞壁，寂寞空潮自打城。\n大笔如椽石似玉，何人为与说平生。",
        "dynasty": "宋",
        "collection_info": null
    },
    {
        "uuid": "36779b81414570b56da320216b37d040",
        "title": "哭宋文渊  其一",
        "author": "王洋",
        "content": "清怀凛凛古人风，尚忆当年语意同。\n开口剑锋初论事，归林弱羽已伤弓。\n累朝因革襟怀内，四海悲欢指顾中。\n寂寞门阑感恩客，曾将顽质谢磨砻。",
        "dynasty": "宋",
        "collection_info": null
    },
    {
        "uuid": "5b3fda2d04b0493e8da921e2e63ef045",
        "title": "哭宋文渊  其二",
        "author": "王洋",
        "content": "蔼蔼声华动帝宸，一时车马走芳尘。\n文如屈宋才仍富，心似皋夔道已醇。\n身后功名因报主，生前勋业为忧民。\n知公本意安刘氏，不许身危更累亲。",
        "dynasty": "宋",
        "collection_info": null
    },
    {
        "uuid": "40bf74778be0493267a375ff0a4ae5a2",
        "title": "哭沈行彦宫教",
        "author": "王洋",
        "content": "气迥神清形骨立，蓝绶纡腰垂四十。\n年侵运栉髪蒙丝，日晚煮黎羹不粒。\n教司胄子禄方来，日薄西山风已急。\n平生失意固多端，忽向幽泉犹饮泣。",
        "dynasty": "宋",
        "collection_info": null
    },
    {
        "uuid": "b88d36301bc00ae66966c52852045225",
        "title": "挽黄夫人",
        "author": "王洋",
        "content": "官栖枳棘莫消魂，身託丝萝在德门。\n三后姻聫门户重，贰卿阅阀德名尊。\n伤心结蚁灵轜远，保室鸣鸠道化存。\n为问如何慰冥漠，饱闻中外有兰孙。",
        "dynasty": "宋",
        "collection_info": null
    },
    {
        "uuid": "44c2c99305ddab1799e1d3055cc17d37",
        "title": "挽杨承事幷夫人诗二首  其一",
        "author": "王洋",
        "content": "除却家传教子经，世间百事不营营。\n自应艺学推前辈，故得风流劝后生。\n疏傅挥金终足食，徐卿有子自成名。\n后来若不流余庆，真享千钟亦未荣。",
        "dynasty": "宋",
        "collection_info": null
    },
    {
        "uuid": "199f4bdc608ac87018c7c06ddc18a86a",
        "title": "挽杨承事幷夫人诗二首  其二",
        "author": "王洋",
        "content": "梦协幽兰故可夸，来从君子更宜家。\n疏恩自合开新邑，比德还应副六珈。\n解使威仪同诂训，聊随轻薄事鈆华。\n自从瑶瑟初扃后，槛外春风懒放花。",
        "dynasty": "宋",
        "collection_info": null
    },
    {
        "uuid": "b5b913117729eb0deb743e5635668111",
        "title": "哭孀嫂  其一",
        "author": "王洋",
        "content": "文章夫子才难尽，孝弟人言报自赊。\n四事先生俱擅世，一涂后裔不传家。\n岁当丰暖偏寒馁，朝正欢娱独叹嗟。\n报施若教长似此，几人守道不回邪。",
        "dynasty": "宋",
        "collection_info": null
    },
    {
        "uuid": "b25878ba5191729979417f5a5504e69a",
        "title": "哭孀嫂  其二",
        "author": "王洋",
        "content": "双眼失明二十载，一身病卧四週年。\n俱生孤女眼前死，诸御四儿姑幸全。\n徧历人间真苦恼，略无身后好因缘。\n静思四十六年事，一梦三生业梦圆。",
        "dynasty": "宋",
        "collection_info": null
    },
    {
        "uuid": "f24891239d143802aea9c005d1004df7",
        "title": "目疾",
        "author": "王洋",
        "content": "天公嗔我眼长白，故着昏埃阿堵中。\n不怪参军谈瞎马，但妨中散送飞鸿。\n着篱令恶谁能对，损读方奇定有功。\n九恼从来是佛种，会如那律证圆通。",
        "dynasty": "宋",
        "collection_info": null
    },
    {
        "uuid": "a278198a99af19b23a82ed4ed14679c0",
        "title": "和李商隐赋红梅  其一",
        "author": "王洋",
        "content": "公主檐间睡起时，匀红行绕大安池。\n北人未识春迷眼，妃子偏怜酒入肌。\n更若施朱疑太赤，不须生女白如脂。\n由来风骨都相似，岂为丹青别赋诗。",
        "dynasty": "宋",
        "collection_info": null
    },
    {
        "uuid": "3b4bb86299b26cea3b72a97cc66fe6df",
        "title": "和李商隐赋红梅  其二",
        "author": "王洋",
        "content": "梅蘂年年破腊时，玉花飞舞集鸾池。\n独将艷色添真色，任尔冰肌映雪肌。\n带恨不妨红作泪，洗粧终见白凝脂。\n可怜渠有风流句，只作歌词不作诗。",
        "dynasty": "宋",
        "collection_info": null
    },
    {
        "uuid": "003c31ffb71b8c9d9a24241e49eec6c6",
        "title": "和方智善两色梅",
        "author": "王洋",
        "content": "春到冬余去住间，玉楼无处不轻寒。\n鲜鲜魏女履下履，粲粲真妃冠上冠。\n眼乱互摇歌扇羽，心惊添着粉闱幱。\n东君厚薄非无意，一种馨香两眼看。",
        "dynasty": "宋",
        "collection_info": null
    },
    {
        "uuid": "9e9164dc0adb3c24add0c99942603509",
        "title": "书窗梅花数枝病起再见缾中盛开因作",
        "author": "王洋",
        "content": "书堂篱落冷如灰，十日相忘亦自猜。\n初讶冻枝无艷脉，那知寒室自花开。\n铜缾结实元非种，蔀屋迎春似有媒。\n方信阳和满天地，不须人力费根栽。",
        "dynasty": "宋",
        "collection_info": null
    },
    {
        "uuid": "7841ae424f2ecfaa3c7977f025bec036",
        "title": "贵溪尉厅黄梅盛开浓香丰艷非凡品可及尉坐此速招客因成小诗戏之",
        "author": "王洋",
        "content": "歌酬花意醉酬春，笑口相逢可厌频。\n不饮正疑花怨客，典衣莫听妇伤贫。\n天生尤物非为福，蚌有明珠亦累身。\n墻裏佳人墻外笑，冶容招悔岂无因。",
        "dynasty": "宋",
        "collection_info": null
    },
    {
        "uuid": "2df3ac2c27bded2e2c5f1b8c6513a4fa",
        "title": "观瑞香杏花二首 瑞香",
        "author": "王洋",
        "content": "陌上春风已半酣，熏笼院静怯轻寒。\n织成花锦传香密，养就娇羞对客难。\n山路不知清梦远，宫衣犹惜旧花残。\n若将品第分髙下，须向芝兰格外看。",
        "dynasty": "宋",
        "collection_info": null
    },
    {
        "uuid": "db869e36f05ce143e9726b03de2c348c",
        "title": "观瑞香杏花二首 杏花",
        "author": "王洋",
        "content": "绛萼红顋带露肥，烧林长近禁烟期。\n且容北郭通邻径，若比南枝较发迟。\n曲水岸邉寻旧事，卖花担上拣繁枝。\n香鞯一色垂杨路，何似吴王宫裏时。",
        "dynasty": "宋",
        "collection_info": null
    },
    {
        "uuid": "9c0d1d0d68070d201fe4846a6aa763a2",
        "title": "和陈长卿赋芭蕉二首  其一",
        "author": "王洋",
        "content": "落落虚怀好自珍，一番舒展一番新。\n摇风捲起窗铺月，滴雨惊回梦怆神。\n荔子丹时陪献豆，丁香结处共愁尘。\n本无颜色争韶艷，野老由来不怨春。",
        "dynasty": "宋",
        "collection_info": null
    },
    {
        "uuid": "1c0580533719b7aabbea86dbbdb22ef0",
        "title": "和陈长卿赋芭蕉二首  其二",
        "author": "王洋",
        "content": "一幅青天世外珍，诗人得句共清新。\n书生几上侧理纸，巫女庙中巴峡神。\n长恐天寒凭日暮，不将翠袖染缁尘。\n世间荷叶幷蕉叶，不与红芳竞占春。",
        "dynasty": "宋",
        "collection_info": null
    },
    {
        "uuid": "946b0845b6f4002875063b87349705c3",
        "title": "赋洞庭柑",
        "author": "王洋",
        "content": "两潮船上别苏台，岁历侵人鹤化胎。\n霜实可怜今入眼，佳人何日问重来。\n黄金丸逐惊飞肉，白露团凝别恨腮。\n重待扁舟落吾手，为君先报柳郎回。",
        "dynasty": "宋",
        "collection_info": null
    },
    {
        "uuid": "440bf772b429f155c9d1b6ab81ba72ef",
        "title": "谹父得洞庭柑分送往往难遇赏者因成小诗",
        "author": "王洋",
        "content": "绿玉波心耸绛台，丹霞道士日传胎。\n仙人不惜黄金贵，海蜃摇惊驿使来。\n玉食光辉天着力，主家春色雪融顋。\n手中三日香犹在，不是吴姬乞打回。",
        "dynasty": "宋",
        "collection_info": null
    },
    {
        "uuid": "5e1e1e3ff48d0ff87a272c19ff403687",
        "title": "谹父出示赵倅木犀诗次韵",
        "author": "王洋",
        "content": "黄姑斸月种文犀，落向三秋月满时。\n岩邑疏封兄弟国，铜缾分派子孙枝。\n汉宫明艷涂娇额，仙鼎珍丹散漉篱。\n好趁灯花同报喜，黄间金粟正相宜。",
        "dynasty": "宋",
        "collection_info": null
    },
    {
        "uuid": "b197fd7705f6c773df647d4b22e51f36",
        "title": "赵倅兼善再用前韵赋木犀",
        "author": "王洋",
        "content": "物外家风本自奇，人间独步九秋时。\n谁登月姊青霄露，折得郄诜丹桂枝。\n韫玉岩扉通户牖，蘂珠花殿彻藩篱。\n渊明不共真香醉，只与黄花作便宜。",
        "dynasty": "宋",
        "collection_info": null
    },
    {
        "uuid": "2d6c4df1272a4e5e56170260ef0c18ae",
        "title": "茶荈",
        "author": "王洋",
        "content": "蠧关草掩日萧疏，自汲寒缾煮涧蔬。\n早愧空肠添雪乳，何须杂佩列琼琚。\n往陪雪茧千重贵，顾试鈆刀一割如。\n风露满楼人未散，小窗应为赋归欤。",
        "dynasty": "宋",
        "collection_info": null
    },
    {
        "uuid": "2189624cae628cf3565a7fbc04f2d7a9",
        "title": "龙涎香",
        "author": "王洋",
        "content": "搴露纫荷楚泽舷，未参南海素馨仙。\n大门当得桂花酒，小様时分宝月圆。\n诗挟少陵看妙手，犀通神物为垂涎。\n使君少住幽兰曲，时傍颦山照鬓邉。",
        "dynasty": "宋",
        "collection_info": null
    },
    {
        "uuid": "59d18c4be9a648b93d4429e069dea61b",
        "title": "得丁求安书云叠石境于溪心嵲然如江上之矶作二诗戏之  其一",
        "author": "王洋",
        "content": "心重吴山老，天教闲许长。\n事多因醉遣，心半为山忙。",
        "dynasty": "宋",
        "collection_info": null
    },
    {
        "uuid": "61b95148c42642aea8702eeb76133fc9",
        "title": "得丁求安书云叠石境于溪心嵲然如江上之矶作二诗戏之  其二",
        "author": "王洋",
        "content": "立石标溪界，疏荷限水香。\n此翁三十载，看了几人忙。",
        "dynasty": "宋",
        "collection_info": null
    },
    {
        "uuid": "25284ffb5a6340c1f95f36602e8a5572",
        "title": "梅二首  其一",
        "author": "王洋",
        "content": "隔阔已经岁，相逢不置辞。\n情如淡交久，处士合吟诗。",
        "dynasty": "宋",
        "collection_info": null
    },
    {
        "uuid": "5ecb5119adb2a201a512f074f7581b5c",
        "title": "梅二首  其二",
        "author": "王洋",
        "content": "胜韵难齐俗，清流不受浑。\n岂应践期约，独自爱黄昏。",
        "dynasty": "宋",
        "collection_info": null
    },
    {
        "uuid": "7f0e4e876c671e3ccbc9a6b8be39c914",
        "title": "和固道韵问谹父小疾  其一",
        "author": "王洋",
        "content": "木落亭皋远思，疏帘清簟棋声。\n闭门十日知否，风月愁人败盟。",
        "dynasty": "宋",
        "collection_info": null
    },
    {
        "uuid": "510d31569577cd817971d8361cec9333",
        "title": "和固道韵问谹父小疾  其二",
        "author": "王洋",
        "content": "旧传传箭聊城，海内群工旧名。\n况有文章老伴，朱颜碧落仙卿。",
        "dynasty": "宋",
        "collection_info": null
    },
    {
        "uuid": "c51ad2af738194292841859acde36e77",
        "title": "和固道韵问谹父小疾  其三",
        "author": "王洋",
        "content": "惆怅休寻旧事，酣歌且数前山。\n待君苍藓重拂，相逐宁论兴阑。",
        "dynasty": "宋",
        "collection_info": null
    },
    {
        "uuid": "5907ff9cbf9761849903f8aff0c1942d",
        "title": "幽园即事四首  其一",
        "author": "王洋",
        "content": "屋头积雨涨春雪，舍北夭桃堆暮霞。\n细雨斜风妨病起，窗间把玩数枝花。",
        "dynasty": "宋",
        "collection_info": null
    },
    {
        "uuid": "7532ceade9e9159bcc770a5eee8278fc",
        "title": "幽园即事四首  其二",
        "author": "王洋",
        "content": "篱边杨柳似罗敷，袅袅娉娉十五余。\n无赖风光相料理，忽看柯叶可藏乌。",
        "dynasty": "宋",
        "collection_info": null
    },
    {
        "uuid": "edbd3cfcdd6795fc439b0b5020de5fff",
        "title": "幽园即事四首  其三",
        "author": "王洋",
        "content": "残梅依草遣愁尽，细草缘阶满意生。\n莫道中年春思少，每逢佳处眼偏明。",
        "dynasty": "宋",
        "collection_info": null
    },
    {
        "uuid": "bc24fb2b4730d6f00a7a9ed5739366ea",
        "title": "幽园即事四首  其四",
        "author": "王洋",
        "content": "晓窗晴咔丁宁语，晚树幽花委曲香。\n散策寻春不知远，片云作雨度回塘。",
        "dynasty": "宋",
        "collection_info": null
    },
    {
        "uuid": "0993150effc88716dd7651d3e77dd378",
        "title": "遣兴",
        "author": "王洋",
        "content": "老如认老应无病，贫要安贫可免忧。\n贫病欺人须服弱，嗔拳笑面却应休。",
        "dynasty": "宋",
        "collection_info": null
    },
    {
        "uuid": "f83a57f698b5a5b6d3fa375c752dc1da",
        "title": "迁学",
        "author": "王洋",
        "content": "阙里荆榛一扫除，文明犹是旧规模。\n要令多士充庭赋，能识邦君此意无。",
        "dynasty": "宋",
        "collection_info": null
    },
    {
        "uuid": "e768a9419141eac5127618401a995092",
        "title": "闻诏下示儿侄",
        "author": "王洋",
        "content": "一封丹诏聘儒林，裋褐书生竞拂衿。\n发愤正须先贾勇，莫教空望状元心。",
        "dynasty": "宋",
        "collection_info": null
    },
    {
        "uuid": "e022dda72c54f42ed68c6c166c2bee88",
        "title": "焚黄诰",
        "author": "王洋",
        "content": "伶俜族绪不堪论，兄弟相持老仅存。\n方信有生同造化，君恩犹得贲丘园。",
        "dynasty": "宋",
        "collection_info": null
    },
    {
        "uuid": "cff094eb2618dc7ce3e6feb81f99bb34",
        "title": "徐氏幼妇以花献几筵妇髙甥也",
        "author": "王洋",
        "content": "前徐爱孝世相传，日荐珍尝不计年。\n便合一生成妇顺，旅酬今始见初筵。",
        "dynasty": "宋",
        "collection_info": null
    },
    {
        "uuid": "6d505ed3a12f0fd83cde01df50c8186c",
        "title": "近陋室以斗升酿家妇谓予未饮不以见告昨夜偷儿入室挈二壶去自此室中又復索寞今后酒熟便呼近邻痛饮遇夜守视庻大家着力也呈诸兄兼简士修思远三首  其一",
        "author": "王洋",
        "content": "斗米蒸炊入小罂，未应消息到比邻。\n静思怀璧真成罪，恐是糟床夜滴声。",
        "dynasty": "宋",
        "collection_info": null
    },
    {
        "uuid": "1702790d0994859970f7adaa827deffb",
        "title": "近陋室以斗升酿家妇谓予未饮不以见告昨夜偷儿入室挈二壶去自此室中又復索寞今后酒熟便呼近邻痛饮遇夜守视庻大家着力也呈诸兄兼简士修思远三首  其二",
        "author": "王洋",
        "content": "寂寞茅斋昼掩扉，着书还□易招讥。\n固知不解论奇字，恶客何须抱酒归。",
        "dynasty": "宋",
        "collection_info": null
    },
    {
        "uuid": "07b0cceeae24f705145882bc6155d15f",
        "title": "近陋室以斗升酿家妇谓予未饮不以见告昨夜偷儿入室挈二壶去自此室中又復索寞今后酒熟便呼近邻痛饮遇夜守视庻大家着力也呈诸兄兼简士修思远三首  其三",
        "author": "王洋",
        "content": "吏部真堪上罚觥，瓮邉都不问公荣。\n平明挈榼出门去，应笑童奴鼻息声。",
        "dynasty": "宋",
        "collection_info": null
    },
    {
        "uuid": "bf73afca4cdc9c222a1c2974c24a9b91",
        "title": "再继士修三绝  其一",
        "author": "王洋",
        "content": "直造门来诚有意，不持金去似全名。\n端疑解习叔孙礼，竟酒曾无讙讼声。",
        "dynasty": "宋",
        "collection_info": null
    },
    {
        "uuid": "c00f6252fc783a91026f95d1c5f713d8",
        "title": "再继士修三绝  其二",
        "author": "王洋",
        "content": "一身何适非真盗，浅识常虞世俗讥。\n我欲似君专盗酒，常谋卜夜不谋归。",
        "dynasty": "宋",
        "collection_info": null
    },
    {
        "uuid": "dc0027a8024c0bf7a5dac4a8f665cee2",
        "title": "再继士修三绝  其三",
        "author": "王洋",
        "content": "主献宾酬卒举觥，礼成宾主不遗荣。\n自惭馆客殊无礼，终又不闻食器声。",
        "dynasty": "宋",
        "collection_info": null
    },
    {
        "uuid": "84f570fdd3ef4c77a0edcd2d4aaf166f",
        "title": "两小人相凌",
        "author": "王洋",
        "content": "负担相随语笑同，不分强弱便相攻。\n若无三尺齐民律，旷野何人是长雄。",
        "dynasty": "宋",
        "collection_info": null
    },
    {
        "uuid": "70b2ebb12ca11143aec0438bd56a990d",
        "title": "问讯东霞李师",
        "author": "王洋",
        "content": "烘林日动云霞杂，绕坐香通兰蕙分。\n一局仙棋春院闭，不教声利世间闻。",
        "dynasty": "宋",
        "collection_info": null
    },
    {
        "uuid": "6d58c08625f3723e81cef9c6f76be977",
        "title": "四月二十九日迓伯氏时久渴得雨田父交贺而行客病之戏成二绝  其一",
        "author": "王洋",
        "content": "本是黄梅雨涨时，沙痕褪落不成泥。\n龙公不费丝毫力，收起鸣车水满畦。",
        "dynasty": "宋",
        "collection_info": null
    },
    {
        "uuid": "bffe040fb524103b56167e80ce09f327",
        "title": "四月二十九日迓伯氏时久渴得雨田父交贺而行客病之戏成二绝  其二",
        "author": "王洋",
        "content": "尽是行人劵内愁，鈎辀猿叫杂鸺鹠。\n四时各有宜人处，只怕萧萧风雨秋。",
        "dynasty": "宋",
        "collection_info": null
    },
    {
        "uuid": "294d19a56eb1704c5e4271e135e1cca1",
        "title": "投宿震泽僧难之翌日戏成以解",
        "author": "王洋",
        "content": "老将病骨犯烟波，厌听蓬窗雨作魔。\n一枕僧房得安梦，受恩真是不须多。",
        "dynasty": "宋",
        "collection_info": null
    },
    {
        "uuid": "f210aa88fb81c7ea70fd26ac115a6c7c",
        "title": "王亚之见访知谹父郎中得女戏作  其一",
        "author": "王洋",
        "content": "春风翦綵花开脸，秋水为神玉作肌。\n解使门阑添喜色，宜来何必是男儿。",
        "dynasty": "宋",
        "collection_info": null
    },
    {
        "uuid": "ee8ea175ae1db95f044e38b3a20f35e9",
        "title": "王亚之见访知谹父郎中得女戏作  其二",
        "author": "王洋",
        "content": "红旆欲随岩桂发，丹书应与菊花期。\n功名信是前庭事，浴了珠娘也未迟。",
        "dynasty": "宋",
        "collection_info": null
    },
    {
        "uuid": "11f84a614bf126f994d886cbb43efb48",
        "title": "前诗似不尽意别成二小诗  其一",
        "author": "王洋",
        "content": "得意中人嫌太雅，眼胞上捧为多般。\n从今邂逅逢花处，要似茱萸子细看。",
        "dynasty": "宋",
        "collection_info": null
    },
    {
        "uuid": "8852b0848f86af5381e3a0109ad5b35c",
        "title": "前诗似不尽意别成二小诗  其二",
        "author": "王洋",
        "content": "已分都将命乞花，恩多成怨莫伤嗟。\n玉容红泪犹堪忆，纤手拳头尽好夸。",
        "dynasty": "宋",
        "collection_info": null
    },
    {
        "uuid": "5723f0d7854a67426fe5bb267541fb27",
        "title": "五老峰",
        "author": "王洋",
        "content": "小年那得此风流，老子登临兴未休。\n恨石尚分三敌国，仙翁合列五诸侯。",
        "dynasty": "宋",
        "collection_info": null
    },
    {
        "uuid": "636de23bea6f28e898416287962fddec",
        "title": "游龟峰",
        "author": "王洋",
        "content": "下彻灵根上太虚，斑分碧落照尘区。\n要知一览龟峰境，不用重看雁荡图。",
        "dynasty": "宋",
        "collection_info": null
    },
    {
        "uuid": "ae7857062af6605a8d880e191ee789f6",
        "title": "建炎八月乘家舟往来龟山",
        "author": "王洋",
        "content": "张侯无居寄岸上，志和有意学浮家。\n我今乘舟任来去，便应随处为生涯。",
        "dynasty": "宋",
        "collection_info": null
    },
    {
        "uuid": "8df03ccc9244521949b22a5037b72840",
        "title": "予寓家龟溪赋廪郡故事郡将始至及其将行皆一奉谒予非异人也不敢异众故自壬戌三月至癸亥暮春计裁一年往来三宿何山寺退而自笑復自怜也质明将发纵观殿藏奥曲覩慧枢二士经营成立之迹私有感焉因赋二绝  其一",
        "author": "王洋",
        "content": "官供粥饭是官身，一岁三逢陌上春。\n应有得闲人笑我，苦因何事去来频。",
        "dynasty": "宋",
        "collection_info": null
    },
    {
        "uuid": "70fc9f403596fdc685e85b420d5a0593",
        "title": "予寓家龟溪赋廪郡故事郡将始至及其将行皆一奉谒予非异人也不敢异众故自壬戌三月至癸亥暮春计裁一年往来三宿何山寺退而自笑復自怜也质明将发纵观殿藏奥曲覩慧枢二士经营成立之迹私有感焉因赋二绝  其二",
        "author": "王洋",
        "content": "房湢斋庖间翠铺，环山环水绿云扶。\n不知几许中人产，支慧居前后阿枢。",
        "dynasty": "宋",
        "collection_info": null
    },
    {
        "uuid": "9c84a9e1cd3fe907afdca33e3cad19d3",
        "title": "四面山田中独出二并峰正如假山",
        "author": "王洋",
        "content": "黛色因依四面同，田间独并碧玲珑。\n两家茅舍依山住，不在诗中在画中。",
        "dynasty": "宋",
        "collection_info": null
    },
    {
        "uuid": "769a649ec575f928ff1103f92ac66bee",
        "title": "金山",
        "author": "王洋",
        "content": "突兀波心倚翠空，他年金碧照鱼龙。\n火烧水转休惆怅，且看中流树荫浓。",
        "dynasty": "宋",
        "collection_info": null
    },
    {
        "uuid": "7a5e85eea5a9f25fb82ddfb11300a9f1",
        "title": "登岩顶谒靖应祠",
        "author": "王洋",
        "content": "独寻空翠到仙家，夹路香传数里花。\n欲快平生无碍眼，烟霞顶上看烟霞。",
        "dynasty": "宋",
        "collection_info": null
    },
    {
        "uuid": "69ebcf875bf9c4e449d03ee383a3881c",
        "title": "弋阳道中题丫头岩",
        "author": "王洋",
        "content": "昭君村裏千年恨，神女峰前一梦成。\n不谓此州无美艷，只嫌名字太粗生。",
        "dynasty": "宋",
        "collection_info": null
    },
    {
        "uuid": "1f81159e588fa9f3f7899ae06b7dc52f",
        "title": "郑吏部开山路成二岩对棋于上因成二诗 寿松岩",
        "author": "王洋",
        "content": "向来本为买山田，饶得青松不费钱。\n更向青冥斸峰顶，放教南斗照臞仙。",
        "dynasty": "宋",
        "collection_info": null
    },
    {
        "uuid": "da272eba63c6dd2c2750ebd2f2c14aeb",
        "title": "郑吏部开山路成二岩对棋于上因成二诗 白云洞",
        "author": "王洋",
        "content": "棋局随空破碧雰，上方剥啄下方闻。\n方圆变化知多少，笑杀先生洞裏云。",
        "dynasty": "宋",
        "collection_info": null
    },
    {
        "uuid": "7447a04fb998b18565db9455f40e5065",
        "title": "正月九日携儿侄游宝庆寺",
        "author": "王洋",
        "content": "花川同色及春时，不报人知也自知。\n此日不须题岁月，一回来作一篇诗。",
        "dynasty": "宋",
        "collection_info": null
    },
    {
        "uuid": "a7161e1296941330a71f38260d1a720d",
        "title": "过龙居寺偶题寺有新取华严方结阁贮之  其一",
        "author": "王洋",
        "content": "取意竹依窗密促，自开花照眼鲜明。\n老僧踏遍诸方路，花竹相看世外情。",
        "dynasty": "宋",
        "collection_info": null
    },
    {
        "uuid": "d3132d90fddd6728f1de9b5ccd9ba87a",
        "title": "过龙居寺偶题寺有新取华严方结阁贮之  其二",
        "author": "王洋",
        "content": "千株松逐岩腰转，四面山如扇掌开。\n不厌客成真实否，华严阁就约重来。",
        "dynasty": "宋",
        "collection_info": null
    },
    {
        "uuid": "114a81e9985e2993a2c212489a9346f7",
        "title": "九月二十日游桃源寺",
        "author": "王洋",
        "content": "东溪缭绕黄花国，西崦纵横白酒家。\n谁道桃源解迷路，与君平步到烟霞。",
        "dynasty": "宋",
        "collection_info": null
    },
    {
        "uuid": "cef7792a1e649c60d7df068cb968266b",
        "title": "香炉寺",
        "author": "王洋",
        "content": "道边遶庙占疏凉，郊远山连草树荒。\n果有祖师传印在，为予试热一炉香。",
        "dynasty": "宋",
        "collection_info": null
    },
    {
        "uuid": "80a0652cadcf477ac04b63a377f5f4c0",
        "title": "题源师小房源善画",
        "author": "王洋",
        "content": "吾心闲欲省尘缘，选得闲云起处眼。\n笔下自多宽宇宙，眼前犹乐少林泉。",
        "dynasty": "宋",
        "collection_info": null
    },
    {
        "uuid": "17d4a02e8249c7e29f22c5ec88b7934b",
        "title": "谒龙潭",
        "author": "王洋",
        "content": "路不倾欹即易开，若添人迹便尘埃。\n神龙岂为含幽阻，只要红尘不到来。",
        "dynasty": "宋",
        "collection_info": null
    },
    {
        "uuid": "54c7e515d8d3e2c103dec534e8b5363b",
        "title": "煮泉石",
        "author": "王洋",
        "content": "顽石连卷裹绿苔，人传桑苎手亲开。\n谁言天地无情物，却解殷勤唤客来。",
        "dynasty": "宋",
        "collection_info": null
    },
    {
        "uuid": "6cce2e7afcf7a3e0e851581859c17cfc",
        "title": "题山庵",
        "author": "王洋",
        "content": "桃花樱花红雨零，桑钱榆钱草色青。\n昌条脉脉暖烟路，膏壤辉辉寒食汀。",
        "dynasty": "宋",
        "collection_info": null
    },
    {
        "uuid": "44172c64955ecf0e9b5aabd982fbd842",
        "title": "题宓庵壁",
        "author": "王洋",
        "content": "西风吹彻菊花黄，唤我东篱泛一觞。\n白髪插花休笑我，年年汝亦负重阳。",
        "dynasty": "宋",
        "collection_info": null
    },
    {
        "uuid": "cfa4490385cfcec6bd75d6b2c247b84c",
        "title": "宿临江院",
        "author": "王洋",
        "content": "鄱水僧犹敬故侯，为予解榻小淹留。\n病余尚觉山川健，兴在烟霞故未休。",
        "dynasty": "宋",
        "collection_info": null
    },
    {
        "uuid": "d1518a555b7762c7e7f4cda7e7099213",
        "title": "楚王庙",
        "author": "王洋",
        "content": "提封犹是古方隅，庙食何惭百世余。\n醴酒不陈宾客去，至今遗俗重诗书。",
        "dynasty": "宋",
        "collection_info": null
    },
    {
        "uuid": "1d84f76bc06f66fad528f1a8f2fbc13e",
        "title": "题赵侯庙",
        "author": "王洋",
        "content": "途穷道尽势仓皇，犹守孤城结战场。\n遗庙丹青照今古，不惭张许在睢阳。",
        "dynasty": "宋",
        "collection_info": null
    },
    {
        "uuid": "2c9df41b35ba3fa3a62bf536efa14045",
        "title": "紫极二仙翁祠",
        "author": "王洋",
        "content": "方内人过方外游，两翁身世等浮沤。\n何如添作三髙士，为有平生一水丘。",
        "dynasty": "宋",
        "collection_info": null
    },
    {
        "uuid": "b59ee501cea8e683a825f170654fb6e1",
        "title": "广孝寺",
        "author": "王洋",
        "content": "前朝缔结梵王宫，秘呪长因乞岁丰。\n隆报自惟追广孝，修除真可效臣忠。",
        "dynasty": "宋",
        "collection_info": null
    },
    {
        "uuid": "e5a342bfa45b89b2391ef20cff46cee9",
        "title": "题演法观",
        "author": "王洋",
        "content": "国虽褊小亦封除，疏奉仙灵意气余。\n犹有黄冠说前日，开元曾是下天书。",
        "dynasty": "宋",
        "collection_info": null
    },
    {
        "uuid": "f53921bd8e13aaeef43c0978f607528f",
        "title": "游梅竹",
        "author": "王洋",
        "content": "汗肩担上碧参差，阳脉初兴趁嫩移。\n山路莫辞行力远，清风随步不相离。",
        "dynasty": "宋",
        "collection_info": null
    },
    {
        "uuid": "d75decdcaeafc72e646bb8aff680bd61",
        "title": "圆通至乐亭见月戏留",
        "author": "王洋",
        "content": "泼黛长空月正浓，与师山路少从容。\n莫贪豪侈牛心炙，来看孤圆马耳峰。",
        "dynasty": "宋",
        "collection_info": null
    },
    {
        "uuid": "fb739d69074889634aed19caf317b138",
        "title": "题会蠡亭  其一",
        "author": "王洋",
        "content": "御儿南望越王城，相国勤劳干国情。\n料得功成身去后，扁舟犹忆此经行。",
        "dynasty": "宋",
        "collection_info": null
    },
    {
        "uuid": "d9dde70f81fce3efb108797b970297f2",
        "title": "题会蠡亭  其二",
        "author": "王洋",
        "content": "昔人寄赏事何如，远借髙名信有无。\n试使当时未身遇，不知谁解别贤愚。",
        "dynasty": "宋",
        "collection_info": null
    },
    {
        "uuid": "b7b21b4e818d0ecdbd3aa8f3ff7cf916",
        "title": "赵康州徐节孝祠",
        "author": "王洋",
        "content": "康州义烈光千载，徐老勤劬尽一身。\n及到成名略相等，须知忠孝是同伦。",
        "dynasty": "宋",
        "collection_info": null
    },
    {
        "uuid": "a1a9b62274504b0aa1596842d81b2a2e",
        "title": "治厅",
        "author": "王洋",
        "content": "邦君临治意何如，所重川流政化敷。\n堂上诸侯贵如许，髙明他日见雄图。",
        "dynasty": "宋",
        "collection_info": null
    },
    {
        "uuid": "18e83c64b524337edc61098dbf92b344",
        "title": "题沈氏小桥",
        "author": "王洋",
        "content": "能去尘埃几里摇，随香步步透兰桡。\n主人可是饶风月，分与游人倚小桥。",
        "dynasty": "宋",
        "collection_info": null
    },
    {
        "uuid": "2b5fcaadbb79a6188fc38f5592abc5d0",
        "title": "再题栖贤桥",
        "author": "王洋",
        "content": "万仞苍崖走玉蚪，急催诗句已难酬。\n禅心不肯随波浪，犹道桥流水不流。",
        "dynasty": "宋",
        "collection_info": null
    },
    {
        "uuid": "cd73b1d881c94d52087777e86e35f582",
        "title": "问花坞",
        "author": "王洋",
        "content": "一年春又转头空，前信花催后信风。\n花坞老人诗力健，好留春住莫匆匆。",
        "dynasty": "宋",
        "collection_info": null
    },
    {
        "uuid": "b1ae8ebf00827363488c92ae18a22975",
        "title": "故市  其一",
        "author": "王洋",
        "content": "频阳田宅就荒墟，十室居人九室虚。\n骠骑将军无甲第，书名竹帛又何如。",
        "dynasty": "宋",
        "collection_info": null
    },
    {
        "uuid": "66d07b86e3d4ee751cb7d62a2821229b",
        "title": "故市  其二",
        "author": "王洋",
        "content": "樵牧无人记故侯，崎崎林壑水经邱。\n道傍若问王承福，应叹人间万事休。",
        "dynasty": "宋",
        "collection_info": null
    },
    {
        "uuid": "d212484a05199c00b59eaf1eadbdfa0e",
        "title": "乐平道中朱门当道诗二首  其一",
        "author": "王洋",
        "content": "门外车轮日往还，忙中尘土静中闲。\n不栽松竹分遮帐，应要开门便见山。",
        "dynasty": "宋",
        "collection_info": null
    },
    {
        "uuid": "4d653281fa0ddf687d46d5a865bed406",
        "title": "乐平道中朱门当道诗二首  其二",
        "author": "王洋",
        "content": "畴昔操戈列战场，人间无处避披攘。\n门横官道长安堵，端为无心害虎狼。",
        "dynasty": "宋",
        "collection_info": null
    },
    {
        "uuid": "bf0426949d0b4f309e4c791394687fd2",
        "title": "寻赵安道旧居赵与予为昭武隔政交承窗前种竹尚存壁间有题字丁宁主僧爱竹因以有感二首  其一",
        "author": "王洋",
        "content": "曾忆山城政在前，人传遗事总依然。\n重逢兰若栖迟处，只有窗前竹似贤。",
        "dynasty": "宋",
        "collection_info": null
    },
    {
        "uuid": "d2e30f5997759d1fea724c7f48a8aeb8",
        "title": "寻赵安道旧居赵与予为昭武隔政交承窗前种竹尚存壁间有题字丁宁主僧爱竹因以有感二首  其二",
        "author": "王洋",
        "content": "周家卜政几专城，曾见长身掩重名。\n但愿常教刘向在，不应异姓敢争盟。",
        "dynasty": "宋",
        "collection_info": null
    },
    {
        "uuid": "42553599fe8fdfd55a4e71925f88937c",
        "title": "催老泉凿井",
        "author": "王洋",
        "content": "全师何日凿新泉，浇涤尘埃是胜缘。\n恐为师无均济力，长招官索欠租钱。",
        "dynasty": "宋",
        "collection_info": null
    },
    {
        "uuid": "8b30f3d8fb66351a0ad1503e4ddccf46",
        "title": "何叔远置酒约游后山值雨",
        "author": "王洋",
        "content": "偶因斗暖重寒候，得见笼烟带雾花。\n却恨经春长闭户，等闲风雨不离家。",
        "dynasty": "宋",
        "collection_info": null
    },
    {
        "uuid": "9efafc5064573fd3381fd0b951ee2766",
        "title": "屋初立木过安仁见之约再过不果聊寄二诗以见意  其一",
        "author": "王洋",
        "content": "小筑青冥不厌劳，松拖紫翠竹牵梢。\n仙郎不忆青绫被，辛苦江头一把茅。",
        "dynasty": "宋",
        "collection_info": null
    },
    {
        "uuid": "17f830016e09d9b18e6e92ca743fd4d2",
        "title": "屋初立木过安仁见之约再过不果聊寄二诗以见意  其二",
        "author": "王洋",
        "content": "浪泊空成两鬓华，要须收拾老生涯。\n近闻洗足祇园社，庵外无人管落花。",
        "dynasty": "宋",
        "collection_info": null
    },
    {
        "uuid": "ef6205754299c2ebc3f78d1eeb74610b",
        "title": "送龚清太尉上虞",
        "author": "王洋",
        "content": "射策枫庭正妙年，一官聊作地行仙。\n雷门鸣处无枹皷，勤劝春鉏种象田。",
        "dynasty": "宋",
        "collection_info": null
    },
    {
        "uuid": "36ff1b50fb2a8061ef32371ba4ed8fe6",
        "title": "陈粹中再约重阳之集既不果赴以诗寄之二首  其一",
        "author": "王洋",
        "content": "酒熟招期胜士开，锦溪词伯是仙才。\n衰颜野老无酬对，若有新诗却寄来。",
        "dynasty": "宋",
        "collection_info": null
    },
    {
        "uuid": "bf240f015392af1c4924d7bd5d85082d",
        "title": "陈粹中再约重阳之集既不果赴以诗寄之二首  其二",
        "author": "王洋",
        "content": "九月南州菊未黄，年年长待饱经霜。\n使君着意勤招客，催促篱间日夜忙。",
        "dynasty": "宋",
        "collection_info": null
    },
    {
        "uuid": "2da3ea003328daf6430c8e46ad311c46",
        "title": "以诗问谹父病五首  其一",
        "author": "王洋",
        "content": "舍南舍北逢秋雨，十日相望不出门。\n闻自新凉罢汤熨，秖今含哺弄儿孙。",
        "dynasty": "宋",
        "collection_info": null
    },
    {
        "uuid": "c64e383d8f4d4a905bcc57cf980a3bd3",
        "title": "以诗问谹父病五首  其二",
        "author": "王洋",
        "content": "病为世上真良药，佛是人间大道师。\n十八师兄齐饱后，却言无病可医治。",
        "dynasty": "宋",
        "collection_info": null
    },
    {
        "uuid": "bf75be870938cc1fdc0f4647b978826e",
        "title": "以诗问谹父病五首  其三",
        "author": "王洋",
        "content": "闲门岁满常驱廹，事外那容免剥肤。\n为问赤城香火客，不知还欠药钱无。",
        "dynasty": "宋",
        "collection_info": null
    },
    {
        "uuid": "ca7da54060d24d97c94b5984425a438c",
        "title": "以诗问谹父病五首  其四",
        "author": "王洋",
        "content": "满目溪山醉復醒，虚怀长羡少经营。\n相如病起忘消渴，一任沱江过锦城。",
        "dynasty": "宋",
        "collection_info": null
    },
    {
        "uuid": "dd391ba053a358493835d775b25bbc2c",
        "title": "以诗问谹父病五首  其五",
        "author": "王洋",
        "content": "不与红尘费梦思，白云流水有心期。\n吟君细与鸥盟句，病起全胜未病时。",
        "dynasty": "宋",
        "collection_info": null
    },
    {
        "uuid": "fe2d94aa3c9ec74e966ef8f5563402bf",
        "title": "再赋前韵五首  其一",
        "author": "王洋",
        "content": "鲁公世取龟蒙地，宜有田文出相门。\n恰似夷吾起江左，封胡羯末尽兰孙。",
        "dynasty": "宋",
        "collection_info": null
    },
    {
        "uuid": "c043dd32c06e442bed0e92aadde76025",
        "title": "再赋前韵五首  其二",
        "author": "王洋",
        "content": "子美才髙不自期，却言苏李是吾师。\n若人欲逞兰苕句，试掣鲸鱼与对治。",
        "dynasty": "宋",
        "collection_info": null
    },
    {
        "uuid": "f7bb4217ab970c9f5753c9dd72767f18",
        "title": "再赋前韵五首  其三",
        "author": "王洋",
        "content": "卫玠神清玉不如，非同杜乂鬬肌肤。\n十篇冰玉傅青史，便是神清得似无。",
        "dynasty": "宋",
        "collection_info": null
    },
    {
        "uuid": "87f987aad09787ffd21e3c0f8668bee7",
        "title": "再赋前韵五首  其四",
        "author": "王洋",
        "content": "髙卧江滨百虑清，独于诗思尚营营。\n不劳刻楮三年力，攻破刘郎五字城。",
        "dynasty": "宋",
        "collection_info": null
    },
    {
        "uuid": "e79eaac7d6ae008d0e247a186c2619b7",
        "title": "再赋前韵五首  其五",
        "author": "王洋",
        "content": "粉闱词客伯牙子，碧落老人钟子期。\n幸有园林穷胜事，不妨钟鼓乐清时。",
        "dynasty": "宋",
        "collection_info": null
    },
    {
        "uuid": "ad7ea8e7ae2a7dae9f9d08164a48674e",
        "title": "晁升道将还旴江先以二诗见意  其一",
        "author": "王洋",
        "content": "济世儒先道不贫，白袍古制搭乌巾。\n尘埃陌上无闲地，信是山林好着身。",
        "dynasty": "宋",
        "collection_info": null
    },
    {
        "uuid": "f532163ec46e5559f4e60ff307f05d8a",
        "title": "晁升道将还旴江先以二诗见意  其二",
        "author": "王洋",
        "content": "只说归期为底忙，春风九奏奉花王。\n芳菲莫管前驱尽，末后殷勤最久长。",
        "dynasty": "宋",
        "collection_info": null
    },
    {
        "uuid": "16ecac4f2b80bd22bae5e2c93d32cedb",
        "title": "偶同季文刑部访仲成秘校因韵",
        "author": "王洋",
        "content": "独自开门自看山，旋添花草满柴关。\n不须竹院寻僧话，只访先生亦自闲。",
        "dynasty": "宋",
        "collection_info": null
    },
    {
        "uuid": "0acd7206e70d27dbdfa54becf68b560c",
        "title": "问讯吉父六首  其一",
        "author": "王洋",
        "content": "南北相望恨日疏，经时不见意何如。\n喜闻髙阁扶衰杖，竹院秋光渐破除。",
        "dynasty": "宋",
        "collection_info": null
    },
    {
        "uuid": "353171ae540e711799079e0b9f7f5815",
        "title": "问讯吉父六首  其二",
        "author": "王洋",
        "content": "身世兼忘了幻因，饱闻尘网不关身。\n病根未解依谁住，试向毘耶问主人。",
        "dynasty": "宋",
        "collection_info": null
    },
    {
        "uuid": "cbfc2a2536bfe01a34c1a20e7b831631",
        "title": "问讯吉父六首  其三",
        "author": "王洋",
        "content": "偃仆跳梁太自粗，从渠穷技逞揶揄。\n会须闻见都忘尽，看打虚空得住无。",
        "dynasty": "宋",
        "collection_info": null
    },
    {
        "uuid": "d6d84c6aeb9b55717f049bf77bdbf85b",
        "title": "问讯吉父六首  其四",
        "author": "王洋",
        "content": "晚雨萧萧只傍檐，此身无病亦凄然。\n若人心在悲欢外，却是清凉八月天。",
        "dynasty": "宋",
        "collection_info": null
    },
    {
        "uuid": "29ffaa2f837bbfe71acfec26ebe38b4b",
        "title": "问讯吉父六首  其五",
        "author": "王洋",
        "content": "费尽工夫意未亲，团栾说处是天真。\n不堪儿女来看病，生怕龎翁不度人。",
        "dynasty": "宋",
        "collection_info": null
    },
    {
        "uuid": "06cab66a46ee66759c80fe993eb5459c",
        "title": "问讯吉父六首  其六",
        "author": "王洋",
        "content": "前言在耳不应忘，秋向南坡历上方。\n九日篱边花未透，中秋雨霁月新凉。",
        "dynasty": "宋",
        "collection_info": null
    },
    {
        "uuid": "20276f811a0700f8b31bb0707dd9bcb2",
        "title": "闻秀实归自临安有新作戏以小诗寄之四首  其一",
        "author": "王洋",
        "content": "永丰西角绿丝垂，尽日无人可得知。\n闻道棃园采新曲，长安十様画宫眉。",
        "dynasty": "宋",
        "collection_info": null
    },
    {
        "uuid": "ce089e6904e72e5d225b97461c5a12ac",
        "title": "闻秀实归自临安有新作戏以小诗寄之四首  其二",
        "author": "王洋",
        "content": "宫粧十様向眉头，传道人间不解愁。\n说与眉端向人意，元和才子旧风流。",
        "dynasty": "宋",
        "collection_info": null
    },
    {
        "uuid": "c0ad7f4785c51c14b3838328008d1655",
        "title": "闻秀实归自临安有新作戏以小诗寄之四首  其三",
        "author": "王洋",
        "content": "才子风流是当家，曾传旧语到天涯。\n文章烂漫铺红锦，合向天边弄彩霞。",
        "dynasty": "宋",
        "collection_info": null
    },
    {
        "uuid": "7d0ea859e0cb5ef05a4beeab98f3d013",
        "title": "闻秀实归自临安有新作戏以小诗寄之四首  其四",
        "author": "王洋",
        "content": "天边五色彩霞新，笔下应无笔外尘。\n一曲奏时天一笑，光摇柳宿万枝春。",
        "dynasty": "宋",
        "collection_info": null
    },
    {
        "uuid": "b0317ab64af1e848b7ddcda15f2da1e9",
        "title": "和寄钱稷臣二首  其一",
        "author": "王洋",
        "content": "澹泊因缘亦破除，风情心绪尚贪书。\n越山不作功名债，硬忍饥寒计不疏。",
        "dynasty": "宋",
        "collection_info": null
    },
    {
        "uuid": "6fdbf2aaab2e3e23a3030d320b0fcb90",
        "title": "和寄钱稷臣二首  其二",
        "author": "王洋",
        "content": "白酒东家一饭余，仙翁题字石榴书。\n知君招饮先歌曲，莫道神仙世味疏。",
        "dynasty": "宋",
        "collection_info": null
    },
    {
        "uuid": "e01d571c3460c50cab8f281c927a17db",
        "title": "寄徐明叔郎中",
        "author": "王洋",
        "content": "雪酿寒浆冻结醅，独謡兴懒自持杯。\n聊凭书诘徐居士，许折梅花不寄来。",
        "dynasty": "宋",
        "collection_info": null
    },
    {
        "uuid": "a85b3f36e9e3a5e6fb91561f9022ef1b",
        "title": "上谹父郎中二首  其一",
        "author": "王洋",
        "content": "堂前双石瞻金印，砌下孤峰记好诗。\n春入瓮醅夸曲糵，雪浮盏面压枪旗。",
        "dynasty": "宋",
        "collection_info": null
    },
    {
        "uuid": "90851bf4213529f9b358449d124a3bda",
        "title": "上谹父郎中二首  其二",
        "author": "王洋",
        "content": "湘江又见承明客，青嶂谁刊岳麓诗。\n双旆到时鸿雁少，洞庭春水照旌旗。",
        "dynasty": "宋",
        "collection_info": null
    },
    {
        "uuid": "38c16c9c5c949a8b77617e7a7cb34966",
        "title": "大明老僧年七十五日诵法华一部",
        "author": "王洋",
        "content": "自怜双目眯尘沙，老欲依僧半在家。\n世上何人销永日，如君七轴妙莲华。",
        "dynasty": "宋",
        "collection_info": null
    },
    {
        "uuid": "2e6c04ebfd189942be739576f6b7ef36",
        "title": "闲闲公为上清宫道士写经幷以所养鹅群付之诸公有诗某亦同作",
        "author": "王洋",
        "content": "会稽笔法老无尘，今代闲闲是后身。\n只有爱鹅缘已尽，举群还付向来人。",
        "dynasty": "宋",
        "collection_info": null
    },
    {
        "uuid": "65475a7a3a0d4c18d2d022c7a5a7451d",
        "title": "忆送双鹅怀玉作长生鹅",
        "author": "王洋",
        "content": "不费黄庭一卷经，经年门外戏波轻。\n殷勤送上孤峰顶，去伴天鹅云外行。",
        "dynasty": "宋",
        "collection_info": null
    },
    {
        "uuid": "d2234b3c51e9edc7bdeea4da0734c8a5",
        "title": "别双鹅",
        "author": "王洋",
        "content": "绿水波浮雪羽光，只今便住白云乡。\n争前故眼如相恋，莫是空髙少稻梁。",
        "dynasty": "宋",
        "collection_info": null
    },
    {
        "uuid": "107846a2d5bb4783e0967362f7c9e3e0",
        "title": "赠笔工周宣",
        "author": "王洋",
        "content": "静闻孤卓漏声迟，午转花阴昼景移。\n能事莫忧身不足，人间不用石榴皮。",
        "dynasty": "宋",
        "collection_info": null
    },
    {
        "uuid": "3c31760fdc2586543052ce367332cf6d",
        "title": "吴使君",
        "author": "王洋",
        "content": "玉皇案吏去纷纷，舟到三山有几人。\n西掖文章推独步，早归丹陛演经纶。",
        "dynasty": "宋",
        "collection_info": null
    },
    {
        "uuid": "5ac462a0af1e0fc6b7c5e5ee634ed7ec",
        "title": "化僧求诗往宣城",
        "author": "王洋",
        "content": "草鞋踏破世间尘，乞饭因缘不为身。\n一路春风好消息，不知此事付何人。",
        "dynasty": "宋",
        "collection_info": null
    },
    {
        "uuid": "1d8ed62556b7f8956652964791e31415",
        "title": "僧求诗往平江",
        "author": "王洋",
        "content": "一瓶一钵远山寒，野路梅花已向残。\n自古吴门十万户，莫疑开口告人难。",
        "dynasty": "宋",
        "collection_info": null
    },
    {
        "uuid": "729f7fed1a3da1a25bf27f66177f6c0d",
        "title": "送乡僧证缘归山阳",
        "author": "王洋",
        "content": "千家名满百家村，细说淮南欲断魂。\n师到乡关勤问讯，古人今有几人存。",
        "dynasty": "宋",
        "collection_info": null
    },
    {
        "uuid": "8c3b5274effe53b5210e8cbe8970d7c1",
        "title": "赠廨院主僧",
        "author": "王洋",
        "content": "平生老信爱颠狂，觉子而今继道场。\n坐断前溪去来路，为谁辛苦为谁忙。",
        "dynasty": "宋",
        "collection_info": null
    },
    {
        "uuid": "1886c962efbdb13cce7e9a1bf11c026d",
        "title": "下云居至瑶田戏赠圆老",
        "author": "王洋",
        "content": "山在云中人在山，人居山与白云闲。\n也须认得瑶田路，方见青云一望间。",
        "dynasty": "宋",
        "collection_info": null
    },
    {
        "uuid": "c3b4c11a9d59122c37863d80d05c3bbc",
        "title": "戏伸监院伸宣力甚勤圆老有传衣之意",
        "author": "王洋",
        "content": "安乐窝前安乐僧，一轮明月一枯藤。\n与他整顿山林了，更上孤峰第一层。",
        "dynasty": "宋",
        "collection_info": null
    },
    {
        "uuid": "f1ea5e3f28c7e53bb90a1c4091a82f81",
        "title": "赠宣上人二首  其一",
        "author": "王洋",
        "content": "海上孤峰一剑铓，从来匣裏自韬光。\n如今直面相呈处，怀玉山头春草长。",
        "dynasty": "宋",
        "collection_info": null
    },
    {
        "uuid": "a4967659849aa846b97c493465899a0f",
        "title": "赠宣上人二首  其二",
        "author": "王洋",
        "content": "袖被腾腾粥饭师，无人曾见下山时。\n相逢只道无能解，肯作红楼应制诗。",
        "dynasty": "宋",
        "collection_info": null
    },
    {
        "uuid": "b3190e017289c3f59ffe546fe5544791",
        "title": "赠栖贤僧二首  其一",
        "author": "王洋",
        "content": "锦心绣口绝铅华，白㲲铜缾古梵家。\n宴坐无人问消息，有时敲板唤玄沙。",
        "dynasty": "宋",
        "collection_info": null
    },
    {
        "uuid": "c5552bc497b16aa271aa8c975ecdec73",
        "title": "赠栖贤僧二首  其二",
        "author": "王洋",
        "content": "暖风吹律百花新，何处芳菲不动人。\n到底雄丹有家法，风流不是一般春。",
        "dynasty": "宋",
        "collection_info": null
    },
    {
        "uuid": "19585862da0acb11f590eb5499578705",
        "title": "老僧年八十五诵经度僧今五十八年一室翛然日诵法华数过因题壁间",
        "author": "王洋",
        "content": "事随过眼尘常静，愁不关心梦更清。\n八十五年香火社，残经七卷席平生。",
        "dynasty": "宋",
        "collection_info": null
    },
    {
        "uuid": "f84b1ccfbab2dc893760e6db450abf3f",
        "title": "酬伯氏再用前韵",
        "author": "王洋",
        "content": "自方国小难回袖，不畏秦彊欲奏盆。\n遥想调琴堂上日，仁风曾使满千门。",
        "dynasty": "宋",
        "collection_info": null
    },
    {
        "uuid": "3de7895f5f9fc2ec1946b730b3e5796d",
        "title": "和赋秋声",
        "author": "王洋",
        "content": "初传岩谷声犹静，乍转松篁韵更清。\n莫遣幽人破幽梦，梦中荣辱一般轻。",
        "dynasty": "宋",
        "collection_info": null
    },
    {
        "uuid": "4b37c23742e781cd56d57ceeb5f20614",
        "title": "次韵曾吉父食酥二首  其一",
        "author": "王洋",
        "content": "色分姑射冰肌外，味在金僊露掌中。\n乞与佳人润粧脸，两家春色一般风。",
        "dynasty": "宋",
        "collection_info": null
    },
    {
        "uuid": "b8e3937f164774d2e87638111097fbd0",
        "title": "次韵曾吉父食酥二首  其二",
        "author": "王洋",
        "content": "闻道金城煮𨢎䤙，贡包长伴雨儿梨。\n即今万里风流在，浙水东头又浙西。",
        "dynasty": "宋",
        "collection_info": null
    },
    {
        "uuid": "8fc23e8f419a004f4c3e2a63a9796c40",
        "title": "和曾吉父以诗谢郑顾道送酒二首  其一",
        "author": "王洋",
        "content": "文人运化得天然，九醖香醪自日边。\n分与诗人浇舌本，不妨石涧一杯泉。",
        "dynasty": "宋",
        "collection_info": null
    },
    {
        "uuid": "885739d60f9bddee2cdc4ae76fc2a467",
        "title": "和曾吉父以诗谢郑顾道送酒二首  其二",
        "author": "王洋",
        "content": "南浦红蕖色欲然，北山僧枕梦无边。\n醉郷境界无南北，不用移封向酒泉。",
        "dynasty": "宋",
        "collection_info": null
    },
    {
        "uuid": "dfc433111c151c241e2e0a674e4adc8f",
        "title": "和曾吉父求梅于谹父二章  其一",
        "author": "王洋",
        "content": "沙觜冰消水上波，春风初不奈梅何。\n雪中犹恐迷真色，残雪如今得似么。",
        "dynasty": "宋",
        "collection_info": null
    },
    {
        "uuid": "cc81b860424cee0e9a391cdd5fcac8d9",
        "title": "和曾吉父求梅于谹父二章  其二",
        "author": "王洋",
        "content": "春入茶山梦未回，闲情独爱一枝梅。\n团圞要共邻僧借，不怕铜缾带月来。",
        "dynasty": "宋",
        "collection_info": null
    },
    {
        "uuid": "a1f886872f5f42a198124f283c192e5c",
        "title": "和吉父韵谢谹父煮菜二首  其一",
        "author": "王洋",
        "content": "云海堂前饭鼓忙，头陀岩下客船香。\n长因笋蕨甜如蜜，引得游山潘孟阳。",
        "dynasty": "宋",
        "collection_info": null
    },
    {
        "uuid": "b72dc5c760403b690b6e98de209b6d7e",
        "title": "和吉父韵谢谹父煮菜二首  其二",
        "author": "王洋",
        "content": "手把长镵斸白云，无苗黄独不胜珍。\n赐香堂上春风在，谢尔浮山识故人。",
        "dynasty": "宋",
        "collection_info": null
    },
    {
        "uuid": "403357a2adca21cc238c4c0c84896de1",
        "title": "次曾谹父韵二首  其一",
        "author": "王洋",
        "content": "白玉堂中昼漏迟，小姑新学竹枝词。\n中郎笔力髙千丈，不称诗情不作诗。",
        "dynasty": "宋",
        "collection_info": null
    },
    {
        "uuid": "b8f08c40451940b911378e33f9d7f1b6",
        "title": "次曾谹父韵二首  其二",
        "author": "王洋",
        "content": "凤尾花笺白凤新，元和才子赋阳春。\n茶山居士贪禅寂，悞却江头解佩人。",
        "dynasty": "宋",
        "collection_info": null
    },
    {
        "uuid": "7a1371ee6903bd3c676bc12f4db548ae",
        "title": "和曾谹父庚伏书怀六首  其一",
        "author": "王洋",
        "content": "垣衣侵砌竹穿墙，日日萧条气运凉。\n急雨满池鸣两部，幽奇不独水云乡。",
        "dynasty": "宋",
        "collection_info": null
    },
    {
        "uuid": "6b63f5881c0ae6922a53a6ad3bd86cb4",
        "title": "和曾谹父庚伏书怀六首  其二",
        "author": "王洋",
        "content": "吴兴水郭芰荷堤，别后扁舟去岸迷。\n莫讶道人新活计，亦看粉面照清溪。",
        "dynasty": "宋",
        "collection_info": null
    },
    {
        "uuid": "991afd35a6d4f35c578e3b60b85827ea",
        "title": "和曾谹父庚伏书怀六首  其三",
        "author": "王洋",
        "content": "绿漪平涨小桥头，红蓼花鲜杜若洲。\n便唤画师来貌取，不须云梦泽南州。",
        "dynasty": "宋",
        "collection_info": null
    },
    {
        "uuid": "67dfa3f125db052cd56392989439769a",
        "title": "和曾谹父庚伏书怀六首  其四",
        "author": "王洋",
        "content": "仙翁服食久遗年，且作童儿戏眼前。\n井上辘轳休轧轧，檐间风露自溅溅。",
        "dynasty": "宋",
        "collection_info": null
    },
    {
        "uuid": "8fa890b7d15612b3090a27a1f9adfece",
        "title": "和曾谹父庚伏书怀六首  其五",
        "author": "王洋",
        "content": "皇家休符彻象纬，河上五老飞人间。\n即今三老不住世，赖有两峰髙玉山。",
        "dynasty": "宋",
        "collection_info": null
    },
    {
        "uuid": "62001f2c2bc0deb1386094894a5b6a47",
        "title": "和曾谹父庚伏书怀六首  其六",
        "author": "王洋",
        "content": "申郎句法祖师意，取玉凿山开混茫。\n疏帘清簟半云雨，卧听天籁生虚凉。",
        "dynasty": "宋",
        "collection_info": null
    },
    {
        "uuid": "e387beaacf3e146d2b3570cb3982ba3d",
        "title": "和谹父楼字",
        "author": "王洋",
        "content": "共醉元龙百尺楼，方知尘世已髙秋。\n举头把酒问明月，许我乘风归去不。",
        "dynasty": "宋",
        "collection_info": null
    },
    {
        "uuid": "389b5852ae1f3f904e42d4f3dc9307f2",
        "title": "和曾谹父约八月十六日看月",
        "author": "王洋",
        "content": "海上群仙锦旋襕，舞余掷出紫金盘。\n人心自爱休分别，未必全输昨夜看。",
        "dynasty": "宋",
        "collection_info": null
    },
    {
        "uuid": "0318c93dcb69502286978cb1ce22353e",
        "title": "以酒饷谹父蒙以绝句为谢因次韵幷叙送行之意时欲往吴中二首  其一",
        "author": "王洋",
        "content": "旋坼金泥不满杯，明知不自酒泉来。\n后房綵女弓鞋窄，持得金莲案上开。",
        "dynasty": "宋",
        "collection_info": null
    },
    {
        "uuid": "486cf3090b25640f547c4b6eeb290865",
        "title": "以酒饷谹父蒙以绝句为谢因次韵幷叙送行之意时欲往吴中二首  其二",
        "author": "王洋",
        "content": "诗满花笺酒满杯，吴中应喜使君来。\n马蹄归踏青霜滑，早趁江梅次第开。",
        "dynasty": "宋",
        "collection_info": null
    },
    {
        "uuid": "764e3235b56f2a2c4baa339e3190981b",
        "title": "和谹父分洞庭柑",
        "author": "王洋",
        "content": "林屋仙丹色外妍，清泉香雾总堪怜。\n不知自落人间后，三寸黄金直几钱。",
        "dynasty": "宋",
        "collection_info": null
    },
    {
        "uuid": "7bed0760f5e802f55f112885c8a5cb8d",
        "title": "秀实监丞復寄二篇讥商彦不至亦微见及因次韵酬谢",
        "author": "王洋",
        "content": "东冈凖拟太丘来，竹洗尘根石拂苔。\n好客风廊俱有分，只愁髙唱不容陪。",
        "dynasty": "宋",
        "collection_info": null
    },
    {
        "uuid": "9b5e2083bfc4c121e36ea5d17e7014e9",
        "title": "秀实寄两绝来招嘉彦嘉彦未回輙次韵  其一",
        "author": "王洋",
        "content": "旧喜三周贪好客，争如一叟促归程。\n长亭日晚相望处，一片平湖泠浸星。",
        "dynasty": "宋",
        "collection_info": null
    },
    {
        "uuid": "7aff373dac907cbe043ee7ab9b319789",
        "title": "秀实寄两绝来招嘉彦嘉彦未回輙次韵  其二",
        "author": "王洋",
        "content": "长道相思苦不开，故从百里泛舟来。\n如何不见稽山老，却道心因兴尽回。",
        "dynasty": "宋",
        "collection_info": null
    },
    {
        "uuid": "6ccbcf66ed19ed6454ded2002115467d",
        "title": "和张直可投诗十首  其一",
        "author": "王洋",
        "content": "老觉浮云念不萌，君才岂合后诸生。\n从教罪我春秋法，不受诗人月旦评。",
        "dynasty": "宋",
        "collection_info": null
    },
    {
        "uuid": "13a0b8f477e2b44c2ea2b7cde5de324f",
        "title": "和张直可投诗十首  其二",
        "author": "王洋",
        "content": "声犹在耳鸟关关，过眼庭阴作午班。\n香篆静中便细看，绿萝新处得髙攀。",
        "dynasty": "宋",
        "collection_info": null
    },
    {
        "uuid": "fe8d9741f79b2d8958e9976a06de0471",
        "title": "和张直可投诗十首  其三",
        "author": "王洋",
        "content": "富平学满书三箧，辅嗣功成易六爻。\n闻说短檠书细字，不须灯火入凉郊。",
        "dynasty": "宋",
        "collection_info": null
    },
    {
        "uuid": "a458c0a2822ebc37144f6f29c214ac79",
        "title": "和张直可投诗十首  其四",
        "author": "王洋",
        "content": "廛音解作障耳雾，佳客能开病眼明。\n一轴收藏比珍贶，不妨掷地亦金声。",
        "dynasty": "宋",
        "collection_info": null
    },
    {
        "uuid": "55c7ad3b48fc53ec1820679c02f0ac4a",
        "title": "和张直可投诗十首  其五",
        "author": "王洋",
        "content": "牛衣泣卧伤君子，华衮髙名亦丈夫。\n但使如云双翼在，它年九万是鹏图。",
        "dynasty": "宋",
        "collection_info": null
    },
    {
        "uuid": "5ae0b8539914ae316ba030baab1086db",
        "title": "和张直可投诗十首  其六",
        "author": "王洋",
        "content": "小试成均书一封，女娲五采不言功。\n青云事业期它日，觞豆规模是小忠。",
        "dynasty": "宋",
        "collection_info": null
    },
    {
        "uuid": "f6a60cbb3088dd023354eafb09dd9858",
        "title": "和张直可投诗十首  其七",
        "author": "王洋",
        "content": "润入图书麦向辰，如今此腹又孤人。\n余风更与留春在，时照红英作醉裀。",
        "dynasty": "宋",
        "collection_info": null
    },
    {
        "uuid": "a5d5aa7665ec0a2e591b2f6b0d3717fc",
        "title": "和张直可投诗十首  其八",
        "author": "王洋",
        "content": "误身人道是儒冠，穏称圆冠我愧难。\n颜歜起居皆富贵，惠施文字独芝兰。",
        "dynasty": "宋",
        "collection_info": null
    },
    {
        "uuid": "db952867575c3e01774e506ffd854b9f",
        "title": "和张直可投诗十首  其九",
        "author": "王洋",
        "content": "楚楚才名六尺身，此间襟度有殊珍。\n缾无余粟难论富，箧有风光不似贫。",
        "dynasty": "宋",
        "collection_info": null
    },
    {
        "uuid": "e077c83a3980dde705bf75c7c510560a",
        "title": "和张直可投诗十首  其一○",
        "author": "王洋",
        "content": "老去独怜南涧竹，闲来不费北山移。\n年颜攻我真无赖，富贵寻君好自持。",
        "dynasty": "宋",
        "collection_info": null
    },
    {
        "uuid": "f6957e3972c8e3e6964270e61f79f122",
        "title": "戏和虞卿",
        "author": "王洋",
        "content": "君有轻舠恰称身，我家亦有岭头云。\n君云容易能分我，亦有吾云可寄君。",
        "dynasty": "宋",
        "collection_info": null
    },
    {
        "uuid": "418a04cda56ef923f82ed23220ff464e",
        "title": "和张平甫韵",
        "author": "王洋",
        "content": "寒谷由来不识春，可怜金殿解宫轩。\n哀王孙有秋来月，几处愁人不掩门。",
        "dynasty": "宋",
        "collection_info": null
    },
    {
        "uuid": "60b0af52b91c6f85e46d7d0261f488e1",
        "title": "和卓季万寄示五绝宋德操为唱  其一",
        "author": "王洋",
        "content": "一百五十节欲近，二十四番风老时。\n莫因旧雨与新雨，闲却十枝幷五枝。",
        "dynasty": "宋",
        "collection_info": null
    },
    {
        "uuid": "b4a60910f27579a8c0f9abc71468eb68",
        "title": "和卓季万寄示五绝宋德操为唱  其二",
        "author": "王洋",
        "content": "静无余事可关情，快读新诗醉魄醒。\n太守文章真衮衮，参军衫鬓两青青。",
        "dynasty": "宋",
        "collection_info": null
    },
    {
        "uuid": "14c79c29160f84cd92859357411a608e",
        "title": "和卓季万寄示五绝宋德操为唱  其三",
        "author": "王洋",
        "content": "失计长松习用刚，一官纔得鬓毛苍。\n酒醪不入缾空腹，始信鸱夷智虑长。",
        "dynasty": "宋",
        "collection_info": null
    },
    {
        "uuid": "136deef6fc94bb963981cc78137cd215",
        "title": "和卓季万寄示五绝宋德操为唱  其四",
        "author": "王洋",
        "content": "南国余寒有素期，年年隆腊只浮澌。\n还人春色九十日，红紫从它少后时。",
        "dynasty": "宋",
        "collection_info": null
    },
    {
        "uuid": "81c4167fab1d4dadbca7e1873a0e13fc",
        "title": "和卓季万寄示五绝宋德操为唱  其五",
        "author": "王洋",
        "content": "红旆朝天綵色新，主人心在五湖春。\n君王不铸良金象，莫爱扁舟共载人。",
        "dynasty": "宋",
        "collection_info": null
    },
    {
        "uuid": "010a0126ab93161dce02158edebf8aa2",
        "title": "和子楚二首  其一",
        "author": "王洋",
        "content": "黄粱未熟任推移，堪笑年年一局棋。\n说与山中老居士，从今樱笋岁相期。",
        "dynasty": "宋",
        "collection_info": null
    },
    {
        "uuid": "252748fb6fa4695536749979611207d6",
        "title": "和子楚二首  其二",
        "author": "王洋",
        "content": "我知黄卷能遮眼，岂识红襦解对棋。\n且要此心无黑白，怜渠胜负自相期。",
        "dynasty": "宋",
        "collection_info": null
    },
    {
        "uuid": "b2afa113bf501b3d05afdd8ff6237288",
        "title": "和张文彦所寄二绝  其一",
        "author": "王洋",
        "content": "家有千章敎子经，言无一字不堪行。\n有人志业坚如此，那不流传世上名。",
        "dynasty": "宋",
        "collection_info": null
    },
    {
        "uuid": "f74c6ec36d7f7c99384be2e10b9705e0",
        "title": "和张文彦所寄二绝  其二",
        "author": "王洋",
        "content": "一枝一枝復一枝，造物捷敏功不迟。\n骥子熊儿谁得似，它年看诵少陵诗。",
        "dynasty": "宋",
        "collection_info": null
    },
    {
        "uuid": "14b4efa6e11295b16b8bd5ebfe88f50c",
        "title": "和曾吉父酬郑顾道韵",
        "author": "王洋",
        "content": "古涧久无轩冕梦，茶山参遍古今诗。\n江湖风月闲天地，不爱牙旗爱酒旗。",
        "dynasty": "宋",
        "collection_info": null
    },
    {
        "uuid": "3041f37b4f50ce84dfdd6b2c15cffe51",
        "title": "和王仲髙遗丁求安二诗  其一",
        "author": "王洋",
        "content": "光禄文章寄小诗，爱闲不是傲当时。\n扁舟时过西溪曲，端为平居有所思。",
        "dynasty": "宋",
        "collection_info": null
    },
    {
        "uuid": "0ad617bf1d8df3d3891f65b4f8083f35",
        "title": "和王仲髙遗丁求安二诗  其二",
        "author": "王洋",
        "content": "未扣玄关隐士居，曾寻旧绣理天吴。\n自从拭目来冰鑑，悔为儿啼拆海图。",
        "dynasty": "宋",
        "collection_info": null
    },
    {
        "uuid": "4529bb54cf452f417e8004646b67e8ea",
        "title": "裴子再寄诗酬之",
        "author": "王洋",
        "content": "裴郎四海一轻舠，身寄浮家小动摇。\n蝴蝶不来闲处舞，知随春梦到云霄。",
        "dynasty": "宋",
        "collection_info": null
    },
    {
        "uuid": "31f061d0105743b9df966a21c967b771",
        "title": "次郑丈韵又一小诗代简  其一",
        "author": "王洋",
        "content": "篱间残菊旧令尹，霜后古柏严诸侯。\n梅花若不报春信，谁表东风第一流。",
        "dynasty": "宋",
        "collection_info": null
    },
    {
        "uuid": "3a7111c386b6565d27a14d84c4afcf3c",
        "title": "次郑丈韵又一小诗代简  其二",
        "author": "王洋",
        "content": "溪山堂上有约束，要待春日同暄妍。\n小梅恃爱犯颜色，独洗粉面当老拳。",
        "dynasty": "宋",
        "collection_info": null
    },
    {
        "uuid": "183a7c59df1ea0a9f48fbf04878adad8",
        "title": "徐思远招客",
        "author": "王洋",
        "content": "盍簪何啻得明龟，醉裏呼曹自启扉。\n我保刳肠正藏六，到将无处得同归。",
        "dynasty": "宋",
        "collection_info": null
    },
    {
        "uuid": "b0be41948281e3ec9f23dd91b3128dd0",
        "title": "徐思远赵大猷寄梅以诗谢之次韵 和思远",
        "author": "王洋",
        "content": "芳菲本自竞年华，人老空将命乞花。\n分比雁行长作客，尽饶蜂暖似还家。",
        "dynasty": "宋",
        "collection_info": null
    },
    {
        "uuid": "a67a5246d3618c54d8ad2f44da891a06",
        "title": "徐思远赵大猷寄梅以诗谢之次韵 和大猷",
        "author": "王洋",
        "content": "蒲团纸帐老生涯，只看新诗胜看花。\n遥解知君得诗处，竹篱茅舍两三家。",
        "dynasty": "宋",
        "collection_info": null
    },
    {
        "uuid": "58b610a3433978dafc7bbcbaad515381",
        "title": "以假鲎豆豉送郑顾道",
        "author": "王洋",
        "content": "黄岩贡篚鱼俎赤，浮玉僧盘豆酱寒。\n走送似呈花下客，看花容易别花难。",
        "dynasty": "宋",
        "collection_info": null
    },
    {
        "uuid": "0e2f819d8e9422f60b1cef40c42661db",
        "title": "以豆豉送谹父",
        "author": "王洋",
        "content": "吴楚家山一水分，金山僧饭饱知闻。\n莼丝煮菜无消息，盐豉聊供旧使君。",
        "dynasty": "宋",
        "collection_info": null
    },
    {
        "uuid": "b6936865b64b31483024370a307d40d6",
        "title": "以纸衾寄叔飞代简",
        "author": "王洋",
        "content": "我有江南素茧衣，中宵造化解潜移。\n隆冬必可独不死，分向苕溪雪闇时。",
        "dynasty": "宋",
        "collection_info": null
    },
    {
        "uuid": "0a584d37409d3e7c97238b871c19c6ce",
        "title": "苦寒得酒二首  其一",
        "author": "王洋",
        "content": "因雪成寒势未收，及时一醉比封侯。\n阳功亭毒无人见，已有春光亦信不。",
        "dynasty": "宋",
        "collection_info": null
    },
    {
        "uuid": "0902cf2667921b627685d9e1d50ab678",
        "title": "苦寒得酒二首  其二",
        "author": "王洋",
        "content": "鲲鹏蜩鷃子知不，小大形殊各有俦。\n取醉尽情师李白，放言极力问庄周。",
        "dynasty": "宋",
        "collection_info": null
    },
    {
        "uuid": "5830f00e9d52f1803fbc4ff392066770",
        "title": "雨中以一壶酒送汪养真秀才",
        "author": "王洋",
        "content": "南枝未肯试瑶英，客枕愁闻屋瓦鸣。\n路断往来泥滑滑，相思聊寄一壶情。",
        "dynasty": "宋",
        "collection_info": null
    },
    {
        "uuid": "012aafa046f2499bdaa354bc6c277553",
        "title": "以芋易酒于应求",
        "author": "王洋",
        "content": "岷田到死无饥苦，软饱三杯醒又饥。\n我忍空肠谋换酒，为嫌惶恨没休时。",
        "dynasty": "宋",
        "collection_info": null
    },
    {
        "uuid": "db46be1e9b18b1c78669b2eda2f7b7f7",
        "title": "以麵换祖孝酒",
        "author": "王洋",
        "content": "雪压寒根麦未黄，春催社瓮曲初香。\n若论本是同根物，好遣桄榔唤索郎。",
        "dynasty": "宋",
        "collection_info": null
    },
    {
        "uuid": "66e3ae8dd4d0246d456ae62711d41106",
        "title": "幷寄季文以酒",
        "author": "王洋",
        "content": "溪涨蒲萄新拨醅，兴添野水入金杯。\n华严居士贪幽定，一线春丝唤起来。",
        "dynasty": "宋",
        "collection_info": null
    },
    {
        "uuid": "5681d4da6e31be501d9c2ffdec9a009e",
        "title": "再用前韵酬明叔寄梅幷酒",
        "author": "王洋",
        "content": "绛蜡融春扇欲开，恐君池阁独传杯。\n故将曼语招新句，望外春风作伴来。",
        "dynasty": "宋",
        "collection_info": null
    },
    {
        "uuid": "e3661be51a7d96898dbc7522740e1459",
        "title": "梅",
        "author": "王洋",
        "content": "冻思嚼蘂嗅寒芳，隔月春非道路长。\n作意开篱通野岸，等闲寻步到池塘。",
        "dynasty": "宋",
        "collection_info": null
    },
    {
        "uuid": "4b14a08453b3481b67a0a07f978159a2",
        "title": "自县圃得梅花因成五绝  其一",
        "author": "王洋",
        "content": "天工施春不爱惜，乐与枯槎借颜色。\n岁寒日晚律候严，已遣南枝报消息。",
        "dynasty": "宋",
        "collection_info": null
    },
    {
        "uuid": "bc02caf24c3e14e6aea336cb42a99d80",
        "title": "自县圃得梅花因成五绝  其二",
        "author": "王洋",
        "content": "岁岁新花即旧花，生缘感旧自兴嗟。\n先春莫惮传消息，催促东君早转车。",
        "dynasty": "宋",
        "collection_info": null
    },
    {
        "uuid": "c7f2f4a214e9b9a629a3ff5f41fc4778",
        "title": "自县圃得梅花因成五绝  其三",
        "author": "王洋",
        "content": "春风欲转非容易，选取一枝作先使。\n试看欲发未发时，似与东君说心事。",
        "dynasty": "宋",
        "collection_info": null
    },
    {
        "uuid": "691b7bd3a4517b1f5f45074226be25e8",
        "title": "自县圃得梅花因成五绝  其四",
        "author": "王洋",
        "content": "我家阿大才名久，老笔能旋万斛舟。\n竹外试题清浅句，莫教何逊独风流。",
        "dynasty": "宋",
        "collection_info": null
    },
    {
        "uuid": "e2546fa070d74ccf6e460753b239e933",
        "title": "自县圃得梅花因成五绝  其五",
        "author": "王洋",
        "content": "玄酒初传习骏奔，盐梅异用合先论。\n须留铁面攀墀力，莫为花开空断魂。",
        "dynasty": "宋",
        "collection_info": null
    },
    {
        "uuid": "48c7ad79d96b86f3b9a0d6201ba52bab",
        "title": "以前韵再继五绝  其一",
        "author": "王洋",
        "content": "夜发前村君莫惜，晓与天花比真色。\n争先不是压群芳，秖恐群芳心自息。",
        "dynasty": "宋",
        "collection_info": null
    },
    {
        "uuid": "51a15e6e9f82c87bb15f612624038932",
        "title": "以前韵再继五绝  其二",
        "author": "王洋",
        "content": "老眼非悭不爱花，惯逢开谢不须嗟。\n君看桃李成阴后，也自能迴长者车。",
        "dynasty": "宋",
        "collection_info": null
    },
    {
        "uuid": "d57eb08bb7ff887b8cdf27cce7a782e1",
        "title": "以前韵再继五绝  其三",
        "author": "王洋",
        "content": "风流比拟谈何易，未省尔曹堪作吏。\n曾闻一颂了刘伶，湖上七篇传盛事。",
        "dynasty": "宋",
        "collection_info": null
    },
    {
        "uuid": "de48da5020fffc286baf357d2aae398f",
        "title": "以前韵再继五绝  其四",
        "author": "王洋",
        "content": "红紫纷纷难共席，芝兰冉冉或同舟。\n洛阳花谱今存否，借问谁居第一流。",
        "dynasty": "宋",
        "collection_info": null
    },
    {
        "uuid": "1694aa647eed73c8ba724aba0ce9a23e",
        "title": "以前韵再继五绝  其五",
        "author": "王洋",
        "content": "春风待看百花奔，旧事知谁可共论。\n颜色不曾追俗好，从他蜂蝶自劳魂。",
        "dynasty": "宋",
        "collection_info": null
    },
    {
        "uuid": "569d5505e1228a7adec4959474068663",
        "title": "和向监庙红梅  其一",
        "author": "王洋",
        "content": "向来冰艷敌寒空，直待春来试浅红。\n大抵一般标格在，两般颜色不须同。",
        "dynasty": "宋",
        "collection_info": null
    },
    {
        "uuid": "e46c32ce97f756b8e2481fa8a4bc69bd",
        "title": "和向监庙红梅  其二",
        "author": "王洋",
        "content": "已为春风一醉来，不知粧镜为谁开。\n虙妃只解如飘雪，也费陈王八斗才。",
        "dynasty": "宋",
        "collection_info": null
    },
    {
        "uuid": "8f6b5562d4a5e271eab5e2be3ba685d7",
        "title": "和向监庙红梅  其三",
        "author": "王洋",
        "content": "南人误种桃李栏，北人疑作杏花看。\n更须结子成佳实，留到清和伴牡丹。",
        "dynasty": "宋",
        "collection_info": null
    },
    {
        "uuid": "0a37874b924f8b1619ee273a849c46ea",
        "title": "再赋红梅",
        "author": "王洋",
        "content": "比玉比冰俱未切，恰是红儿兼比雪。\n东君主掌不坚牢，也作堪怜也堪折。",
        "dynasty": "宋",
        "collection_info": null
    },
    {
        "uuid": "07f1ffa86749bc8a0053862a2495314b",
        "title": "郑顾道惠腊梅二首  其一",
        "author": "王洋",
        "content": "一种佳名两字猜，蜜脾融液腊中开。\n雪花不敢迷真色，风格都缘不是梅。",
        "dynasty": "宋",
        "collection_info": null
    },
    {
        "uuid": "637e2d1ad32c1148c96ac78aeb1096f5",
        "title": "郑顾道惠腊梅二首  其二",
        "author": "王洋",
        "content": "长垂月帔别天阶，翦作金钟应律灰。\n世上语言无入处，好从天上觅诗来。",
        "dynasty": "宋",
        "collection_info": null
    },
    {
        "uuid": "5486e5aa7b848ab3997daae8b02f8f8a",
        "title": "和赋千叶桃花二首  其一",
        "author": "王洋",
        "content": "驺玉团香移宝绡，凌风浥露势惊飘。\n从教不结千年实，且看尊前一味娇。",
        "dynasty": "宋",
        "collection_info": null
    },
    {
        "uuid": "ec2716395279e1b55e35fb69ef7d064d",
        "title": "和赋千叶桃花二首  其二",
        "author": "王洋",
        "content": "纔喜寻春又惜春，寻春眉展惜春颦。\n莫将颦笑为花用，处处平芜是醉裀。",
        "dynasty": "宋",
        "collection_info": null
    },
    {
        "uuid": "a673b1fefd4bc54c5ee1973f9d6eaa97",
        "title": "邻僧送桃花",
        "author": "王洋",
        "content": "性根本自白环宫，分得天边一种红。\n比似将花供金粟，何如乞米送卢仝。",
        "dynasty": "宋",
        "collection_info": null
    },
    {
        "uuid": "197b2fdbe4ed8e5475de496953717337",
        "title": "携稚幼看桃花",
        "author": "王洋",
        "content": "人面看花花笑人，春风吹絮絮催春。\n韶华虽好多头绪，何似秋空不受尘。",
        "dynasty": "宋",
        "collection_info": null
    },
    {
        "uuid": "2393d62bd124802cf1670b402630fe6c",
        "title": "赏瑞香催海棠五首  其一",
        "author": "王洋",
        "content": "郑人兰佩不须夸，自别团香擅国华。\n客枕莫疑无好梦，年年同有瑞香花。",
        "dynasty": "宋",
        "collection_info": null
    },
    {
        "uuid": "85e1d26122283106303457a51a454957",
        "title": "赏瑞香催海棠五首  其二",
        "author": "王洋",
        "content": "生无飞颔老蒿莱，惭愧君侯客燕开。\n面带凄凉无酒色，谁人信道赏花来。",
        "dynasty": "宋",
        "collection_info": null
    },
    {
        "uuid": "a3a065f567ae52cd2626ffa9c14ba654",
        "title": "赏瑞香催海棠五首  其三",
        "author": "王洋",
        "content": "鲁国诸儒走月题，甘于圣学饱羹蔾。\n不知荷篠人归后，谁似张侯为割鸡。",
        "dynasty": "宋",
        "collection_info": null
    },
    {
        "uuid": "af6e8b2d785321fd21adafa0d2c52679",
        "title": "赏瑞香催海棠五首  其四",
        "author": "王洋",
        "content": "刺绣窗前午梦惊，骊驹堂上礼初成。\n旁无粉黛灯笼锦，顿解饥寒瓠子羹。",
        "dynasty": "宋",
        "collection_info": null
    },
    {
        "uuid": "683ef3e7ada52f9bcfc0ef5f30e459b7",
        "title": "赏瑞香催海棠五首  其五",
        "author": "王洋",
        "content": "卜昼弥文卜夜迟，前人明训后人师。\n海棠不守春秋法，髙烛偏宜照睡时。",
        "dynasty": "宋",
        "collection_info": null
    },
    {
        "uuid": "e7f5d16f65a13c4a2e98e476a5662bb1",
        "title": "和吉父赋海棠三首  其一",
        "author": "王洋",
        "content": "画手三川着色浓，黄昏更在独围中。\n佳期落日连云合，艷采垂丝带缕红。",
        "dynasty": "宋",
        "collection_info": null
    },
    {
        "uuid": "41c2d6ee3c3c4449ed42e82326ac5855",
        "title": "和吉父赋海棠三首  其二",
        "author": "王洋",
        "content": "我愧留髠花恼客，君矜止广尉贪公。\n传呼径去孤风景，幸好看时不暂同。",
        "dynasty": "宋",
        "collection_info": null
    },
    {
        "uuid": "eed59dcd5c737a4b0c3e0e0aea7b841e",
        "title": "和吉父赋海棠三首  其三",
        "author": "王洋",
        "content": "斫竹移松傍浅樊，牡丹时节尚轻寒。\n向家庭院花如锦，独为穷忙未得看。",
        "dynasty": "宋",
        "collection_info": null
    },
    {
        "uuid": "e663beae31768a8a12a063d692a6c416",
        "title": "题范子济双头芍药二首  其一",
        "author": "王洋",
        "content": "春风随律入花房，三月淮南春昼长。\n闻道传呼催近侍，双垂罗袖引花王。",
        "dynasty": "宋",
        "collection_info": null
    },
    {
        "uuid": "b8dd2b1d8a8481d5baf95843036a595f",
        "title": "题范子济双头芍药二首  其二",
        "author": "王洋",
        "content": "赵家姊妹在椒房，宫漏春迟午梦长。\n淡拂蛾眉减脂粉，一般装束奉君王。",
        "dynasty": "宋",
        "collection_info": null
    },
    {
        "uuid": "f52b04408002bb4a791b77c41dc50b86",
        "title": "红莲",
        "author": "王洋",
        "content": "池塘雨涨暑风微，弄水红粧出水迟。\n五日便当分六月，韶村道上见开时。",
        "dynasty": "宋",
        "collection_info": null
    },
    {
        "uuid": "f6111bc0d1ef9bdaa8bf2aa66850ccfa",
        "title": "题前寺中洲茶",
        "author": "王洋",
        "content": "中洲绝品旧闻名，瀹以寒泉雪乳轻。\n怪得道人长不睡，一瓯唤醒梦魂清。",
        "dynasty": "宋",
        "collection_info": null
    },
    {
        "uuid": "e867cfc0f81432164a63de274990a08f",
        "title": "邻园花成欲具旬会病未果二首  其一",
        "author": "王洋",
        "content": "娇春意谓已坚牢，次第千林散锦袍。\n恐有天魔妬妍好，遽连风雨作粗豪。",
        "dynasty": "宋",
        "collection_info": null
    },
    {
        "uuid": "22b6a710ace913c6f2c5076f65645fcc",
        "title": "邻园花成欲具旬会病未果二首  其二",
        "author": "王洋",
        "content": "年从胀脉冷侵肌，强欲寻春怯自疑。\n衰病固知无可奈，不须妨我看花时。",
        "dynasty": "宋",
        "collection_info": null
    },
    {
        "uuid": "c1cf39520b3c30953339335ca14d9215",
        "title": "明日沈干送花二枝续一章",
        "author": "王洋",
        "content": "暖风吹得也轻狂，连夜争开有底忙。\n困恨兰宵留宿酒，笑濡晓露试新粧。",
        "dynasty": "宋",
        "collection_info": null
    },
    {
        "uuid": "17447209999aca4548f905bdb71da8af",
        "title": "问松",
        "author": "王洋",
        "content": "岁晚孤松辄自娱，排行金朵映苍鬚。\n不知风雨摧残后，曾有心情管领无。",
        "dynasty": "宋",
        "collection_info": null
    },
    {
        "uuid": "743cb53b4c52abc986e84295b2d4d183",
        "title": "逢伯氏旧鹤代赋",
        "author": "王洋",
        "content": "引啄苔池浴素翎，野田人远见精神。\n羽翰未到青霄路，料汝犹能忆故人。",
        "dynasty": "宋",
        "collection_info": null
    },
    {
        "uuid": "20f6d98cb6c7869a033c536d2ef75d01",
        "title": "琵琶洲",
        "author": "王洋",
        "content": "塞外风烟能记否，天涯沦落自心知。\n眼中风物参差是，只欠江州司马诗。",
        "dynasty": "宋",
        "collection_info": null
    },
    {
        "uuid": "4f441812e009080e4c828ed67be77e4c",
        "title": "熙台",
        "author": "王洋",
        "content": "不将台榭压城闉，争奈长淮四面春。\n闻道公余一吟啸，满天风月助精神。",
        "dynasty": "宋",
        "collection_info": null
    },
    {
        "uuid": "a1a4437abe0616cf1140914d6066e421",
        "title": "琼花",
        "author": "王洋",
        "content": "爱奇造物剪琼瑰，为镇灵祠特地栽。\n事纪扬州千古胜，名居天下万花魁。\n何人斵却依然在，甚处移来不肯开。\n浪说八仙模样似，八仙安得有香来。",
        "dynasty": "宋",
        "collection_info": null
    },
    {
        "uuid": "b7f86592efa1a6e08f04034180182729",
        "title": "观中芙蓉盛开",
        "author": "王洋",
        "content": "秋木日动摇，秋容日修整。\n况復白琳宫，焚香事幽屏。\n胡为彼美人，犯此清凈境。\n仙官俨环佩，注目朝倒景。\n岂容正法眼，泛爱冶色靓。\n得非叶太清，宿念未灰冷。\n北斗春已足，三山梦初醒。\n曰鳞贵女子，俗目未可骋。\n惯听步虚词，生便浮馆静。\n那知羽衣人，文成僞心猛。\n记语东方儿，偷桃不可幸。\n共待月满除，萧萧散疏影。",
        "dynasty": "宋",
        "collection_info": null
    }
]