[
    {
        "uuid": "21700e10e8eaea97579f3966c7e66d62",
        "title": "怀友",
        "author": "陈柏",
        "content": "携书入空山，几若与世绝。\n俯仰一室间，颇见古人别。\n良朋令人思，思君意弥切。\n食芹差自甘，那得共君啜。",
        "dynasty": "宋",
        "collection_info": null
    },
    {
        "uuid": "5e95e873f6e87a4cb814237125b7f764",
        "title": "盛雪巢",
        "author": "陈柏",
        "content": "皋夔不着书，周召不决科。\n端坐庙堂上，四海臻泰和。\n吾道固如是，后来文艺多。\n嗒然空山中，独抱明良歌。",
        "dynasty": "宋",
        "collection_info": null
    }
]