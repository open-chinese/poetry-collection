[
    {
        "uuid": "1b0f6d939225d0fc425a4c3afbbd77e0",
        "title": "题吴氏四贤堂  其一",
        "author": "罗鑑",
        "content": "河汾续经罢，洙泗还清风。\n深衣大带垂，身退道则丰。\n一编通言在，万古无盲聋。\n遗像今伟然，吾敬环溪公。",
        "dynasty": "宋",
        "collection_info": null
    },
    {
        "uuid": "c9df3a6f4feff64553016810389b2aad",
        "title": "题吴氏四贤堂  其二",
        "author": "罗鑑",
        "content": "经济学有用，宁与占毕同。\n集英晨唱第，夕对蓬莱宫。\n儒林急渊源，不遣朔庭空。\n遗像今伟然，吾敬国子公。",
        "dynasty": "宋",
        "collection_info": null
    },
    {
        "uuid": "6cef362e25bc2f0e04ab632f0070b882",
        "title": "题吴氏四贤堂  其三",
        "author": "罗鑑",
        "content": "中兴洪韩吕，文章之鉅工。\n密年徧参请，一镞直箭锋。\n锦帐与画戟，稽古似不蒙。\n遗像今伟然，吾敬吏部公。",
        "dynasty": "宋",
        "collection_info": null
    },
    {
        "uuid": "5fc513efb839a53174611b0f5dd4fe35",
        "title": "题吴氏四贤堂  其四",
        "author": "罗鑑",
        "content": "敬斋一则话，传自南轩翁。\n于湖金玉之，诸老归下风。\n不使掌帝制，嗟哉吾道穷。\n遗像今伟然，吾敬司封公。",
        "dynasty": "宋",
        "collection_info": null
    }
]