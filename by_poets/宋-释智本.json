[
    {
        "uuid": "c0a59b51a0e6fd3a12fbda1cb47d35ef",
        "title": "偈四首  其一",
        "author": "释智本",
        "content": "满口道不出，句句甚分明。\n满目觑不见，山山迭乱青。\n鼓声犹不会，何况是钟鸣。",
        "dynasty": "宋",
        "collection_info": null
    },
    {
        "uuid": "69984c7be909f357ba27ba8cea3f0cdf",
        "title": "偈四首  其二",
        "author": "释智本",
        "content": "祖翁卓卓荦荦，儿孙龌龌龊龊。\n有处藏头，没处露角。\n借问衲僧，如何摸索。",
        "dynasty": "宋",
        "collection_info": null
    },
    {
        "uuid": "d923e58bda0eef2feb42bda67cefc573",
        "title": "偈四首  其三",
        "author": "释智本",
        "content": "牙如刀剑面如铁，眼放电光光不歇。\n手把蒺藜一万斤，等闲敲落天边月。",
        "dynasty": "宋",
        "collection_info": null
    },
    {
        "uuid": "53273696ede9263fd6f8aa927fdb4bed",
        "title": "偈四首  其四",
        "author": "释智本",
        "content": "头戴须弥山，脚踏四大海。\n呼吸起风雷，动用生五彩。\n若能识得渠，一任岁月改。",
        "dynasty": "宋",
        "collection_info": null
    }
]