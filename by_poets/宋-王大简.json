[
    {
        "uuid": "3fa9a9ae036ac5fce037d84a5e4e5b0e",
        "title": "浣溪沙 拂面凉生酒半醒",
        "author": "王大简",
        "content": "拂面凉生酒半醒。\n廉纤小雨晚初晴。\n过云无定月亏盈。\n庭户不关春悄悄，阑干倚遍夜深深。\n几回风竹误人听。",
        "dynasty": "宋",
        "collection_info": null
    },
    {
        "uuid": "84a78036ad2aed9d0d03acfae14480da",
        "title": "更漏子 梦期疏",
        "author": "王大简",
        "content": "梦期疏，书约误。\n肠断夜窗风雨。\n灯晕冷，漏声遥。\n酒消愁未消。\n想天涯，芳草碧。\n人与芳春俱客。\n凭杜宇，向江城。\n好啼三两声。",
        "dynasty": "宋",
        "collection_info": null
    }
]