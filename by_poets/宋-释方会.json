[
    {
        "uuid": "6761f406b6420889e727162bd0cad2e0",
        "title": "偈",
        "author": "释方会",
        "content": "踏着秤锤硬似铁，痖子得梦向谁说。\n须弥顶上浪滔天，大洋海裏遭火爇。",
        "dynasty": "宋",
        "collection_info": null
    },
    {
        "uuid": "e8a6e8fd0a52e023f3c95adff3d9f5c3",
        "title": "偈二首  其一",
        "author": "释方会",
        "content": "杨歧一要，千圣同妙。\n布施大众，果然失照。",
        "dynasty": "宋",
        "collection_info": null
    },
    {
        "uuid": "f10ee042c750dcabb115edd0ad272ada",
        "title": "偈二首  其二",
        "author": "释方会",
        "content": "杨歧一句，急着眼觑。\n长连床上，拈匙把筯。",
        "dynasty": "宋",
        "collection_info": null
    },
    {
        "uuid": "c23b3adfe9bf278064e46efaf364a21b",
        "title": "偈",
        "author": "释方会",
        "content": "杨歧无旨的，种田博饭吃。\n说梦老瞿昙，何处觅踪迹。",
        "dynasty": "宋",
        "collection_info": null
    },
    {
        "uuid": "0c3c615c110880f6def8766fc70de67f",
        "title": "偈",
        "author": "释方会",
        "content": "薄福住杨歧，年来气力衰。\n寒风凋败叶，犹喜故人归。\n啰啰哩，拈上死柴头，且向无烟火。",
        "dynasty": "宋",
        "collection_info": null
    },
    {
        "uuid": "9c5b1a3a07391bef9cd5a94b2ed19deb",
        "title": "偈",
        "author": "释方会",
        "content": "杨歧乍住屋壁疏，满床尽布雪真珠。\n缩却项，暗嗟吁，翻忆古人树下居。",
        "dynasty": "宋",
        "collection_info": null
    },
    {
        "uuid": "15f987bd8cbd26ba56a2712eecb5dcf9",
        "title": "偈",
        "author": "释方会",
        "content": "云盖是事不如，说禅似吞栗蒲。\n若向此处会得，佛法天地悬殊。",
        "dynasty": "宋",
        "collection_info": null
    },
    {
        "uuid": "84c5c7246b859831415d610665f3582c",
        "title": "偈",
        "author": "释方会",
        "content": "释迦老子着跌，偷笑云盖乱说。\n虽然世界坦平，也是将勤补拙。",
        "dynasty": "宋",
        "collection_info": null
    },
    {
        "uuid": "9933de268923e624431272ed3c6922f9",
        "title": "偈",
        "author": "释方会",
        "content": "雪，雪，处处光辉明皎洁。\n黄河冻锁绝纤流，赫日光中须迸裂。\n须迸裂，那咤顶上吃蒺藜，金刚脚下流出血。",
        "dynasty": "宋",
        "collection_info": null
    },
    {
        "uuid": "01af8f79cccbe4b3a334ac89a7461198",
        "title": "句  其一",
        "author": "释方会",
        "content": "渔翁未掷钓，跃鳞衝浪来。",
        "dynasty": "宋",
        "collection_info": null
    },
    {
        "uuid": "9157d0333b3f962aeb99b2380e5d74cc",
        "title": "句  其二",
        "author": "释方会",
        "content": "剑为不平离宝匣，药因救病出金瓶。",
        "dynasty": "宋",
        "collection_info": null
    }
]