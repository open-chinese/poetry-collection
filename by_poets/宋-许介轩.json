[
    {
        "uuid": "d17214e89d443b851c9431b33a03c4b9",
        "title": "寄林可山",
        "author": "许介轩",
        "content": "不必孤山是故庐，江湖稳处即安居。\n家贫无料可供鹤，池小有泉能活鱼。\n好客每倾赊到酒，因吟犹读老来书。\n屋头但得梅常在，日月春风自有余。",
        "dynasty": "宋",
        "collection_info": null
    },
    {
        "uuid": "a32f3bdc575b046fea8fcd053cac046b",
        "title": "燕",
        "author": "许介轩",
        "content": "柳影芹香二月春，一巢纔定即栖身。\n不应它处无华屋，自是难忘旧主人。",
        "dynasty": "宋",
        "collection_info": null
    }
]