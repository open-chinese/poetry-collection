[
    {
        "title": "念奴娇 凭高远望",
        "author": "王澜",
        "content": "凭高远望，见家乡、只在白云深处。\n镇日思归归未得，孤负殷勤杜宇。\n故国伤心，新亭泪眼，更洒潇潇雨。\n长江万里，难将此恨流去。\n遥想江口依然，鸟啼花谢，今日谁为主。\n燕子归来，雕梁何处，底事呢喃语。\n最苦金沙，十万户尽，作血流漂杵。\n横空剑气，要当一洗残虏。",
        "dynasty": "宋",
        "collection_info": null
    }
]