[
    {
        "uuid": "b41fe45fc58f2532e992f8b58446cd5b",
        "title": "梅花",
        "author": "释辉",
        "content": "我见庭梅六十春，当时初见已轮囷。\n人老只道梅花老，不道梅花老笑人。",
        "dynasty": "宋",
        "collection_info": null
    },
    {
        "uuid": "dcdc3ada94cb3124b98e67d51adc3769",
        "title": "古藤",
        "author": "释辉",
        "content": "翠盖阴森高隠鹤，修条屈曲暗藏蛇。\n闲来兀坐莓苔石，时见山禽扑落花。",
        "dynasty": "宋",
        "collection_info": null
    },
    {
        "uuid": "535ca159e71230e0f13797fe06ab87e9",
        "title": "木芙蓉",
        "author": "释辉",
        "content": "霜深纔吐艷，日暮更饶红。\n掩映残荷浦，冯夷败菊丛。",
        "dynasty": "宋",
        "collection_info": null
    },
    {
        "uuid": "91d68dafae517c1c6930504ed261ecc9",
        "title": "润州",
        "author": "释辉",
        "content": "北固楼前一笛风，断云飞出建章宫。\n江南二月多芳草，春在蒙蒙细雨中。",
        "dynasty": "宋",
        "collection_info": null
    },
    {
        "uuid": "787f23d1f7a1730c02caa5eb6cdb93bd",
        "title": "题洞灵观",
        "author": "释辉",
        "content": "古观多松桧，幽期近暮秋。\n坐看新月上，閒见断云愁。\n野思同花鸟，乡情隔岛洲。\n轻寒披鹤氅，隠几自搔头。",
        "dynasty": "宋",
        "collection_info": null
    },
    {
        "uuid": "a2ee4c79dab9e821dea784d753b5fb15",
        "title": "句",
        "author": "释辉",
        "content": "丁宁童子休教扫，留取窗前当雪看。",
        "dynasty": "宋",
        "collection_info": null
    }
]