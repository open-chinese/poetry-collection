[
    {
        "title": "横吹曲辞 关山月",
        "author": "长孙佐辅",
        "content": "凄凄还切切，戍客多离别。\n何处最伤心？关山见秋月。\n关月竟如何？由来远近过。\n始经玄兔塞，终绕白狼河。\n忽忆秦楼妇，流光应共有。\n已得并蛾眉，还知揽纤手。\n去岁照同行，比翼復连形。\n今宵照独立，顾影自茕茕。\n余晖渐西落，夜夜看如昨。\n借问映旌旗，何如鉴帷幕。\n拂晓朔风悲，蓬惊雁不飞。\n几时征戍罢，还向月中归。",
        "dynasty": "唐",
        "collection_info": null
    },
    {
        "title": "相和歌辞 陇西行",
        "author": "长孙佐辅",
        "content": "阴云凝朔气，陇上正飞雪。\n四月草不生，北风劲如切。\n朝来羽书急，夜救长城窟。\n道隘行不前，相呼抱鞍歇。\n人寒指欲堕，马冻蹄亦裂。\n射雁旋充饥，斧冰还止渴。\n宁辞解围鬬，但恐乘疲没。\n早晚边候空，归来养羸卒。",
        "dynasty": "唐",
        "collection_info": null
    },
    {
        "title": "相和歌辞 宫怨",
        "author": "长孙佐辅",
        "content": "窗前好树名玫瑰，去年花落今年开。\n无情春色尚识返，君心忽断何时来？\n忆昔妆成候仙仗，宫琐玲珑日新上。\n拊心却笑西子嚬，掩鼻谁忧郑姬谤。\n草染文章衣下履，花黏甲乙床前帐。\n三千玉貌休自夸，十二金钗独相向。\n盛衰倾夺欲何如，娇爱飜悲逐佞谀。\n重远岂能惭沼鹄，弃前方见泣船鱼。\n看笼不记熏龙脑，咏扇空曾秃鼠须。\n始意类萝新託柏，终伤如荠却甘荼。\n深院独开还独闭，鹦鹉惊飞苔覆地。\n满箱旧赐前日衣，渍枕新垂夜来泪。\n痕多开镜照还悲，绿髻青蛾尚未衰。\n莫道新缣长绝比，犹逢故劒会相追。",
        "dynasty": "唐",
        "collection_info": null
    },
    {
        "title": "拟古咏河边枯树",
        "author": "长孙佐辅",
        "content": "野火烧枝水洗根，数围孤树半心存。\n应是无机承雨露，却将春色寄苔痕。",
        "dynasty": "唐",
        "collection_info": null
    },
    {
        "title": "别友人",
        "author": "长孙佐辅",
        "content": "愁多不忍醒时别，想极还寻静处行。\n谁遣同衾又分手，不如行路本无情。",
        "dynasty": "唐",
        "collection_info": null
    },
    {
        "title": "伤故人歌妓",
        "author": "长孙佐辅",
        "content": "愁脸无红衣满尘，万家门户不容身。\n曾将一笑君前去，悞杀几多回顾人。",
        "dynasty": "唐",
        "collection_info": null
    },
    {
        "title": "南中客舍对雨送故人归北",
        "author": "长孙佐辅",
        "content": "猨声啾啾雁声苦，卷帘相对愁不语。\n几年客吴君在楚，况送君归我犹阻。\n家书作得不忍封，北风吹断阶前雨。",
        "dynasty": "唐",
        "collection_info": null
    },
    {
        "title": "杭州秋日别故友",
        "author": "长孙佐辅",
        "content": "相见又相别，大江秋水深。\n悲欢一世事，去住两乡心。\n淅沥篱下叶，凄清阶上琴。",
        "dynasty": "唐",
        "collection_info": null
    },
    {
        "title": "代别后梦别",
        "author": "长孙佐辅",
        "content": "别中还梦别，悲后更生悲。\n觉梦俱千里，追随难再期。\n翻思梦裏苦，却恨觉来迟。\n纵是非真事，何妨梦会时。",
        "dynasty": "唐",
        "collection_info": null
    },
    {
        "title": "荅边信",
        "author": "长孙佐辅",
        "content": "征人去年戍辽水，夜得边书字盈纸。\n挥刀就烛裁红绮，结作同心荅千里。\n君寄边书书莫绝，妾荅同心心自结。\n同心再解心不离，书字频看字愁灭。\n结成一夜和泪封，贮书只在怀袖中。\n莫如书字故难久，愿学同心长可同。",
        "dynasty": "唐",
        "collection_info": null
    },
    {
        "title": "对镜吟",
        "author": "长孙佐辅",
        "content": "忆昔逢君新纳娉，青铜铸出千年镜。\n意怜光彩固无瑕，义比恩情永相映。\n每将鉴面兼鉴心，鉴来不辍情逾深。\n君非结心空结带，结处尚新恩已背。\n开帘览镜悲难语，对面相看孟门阻。\n掩匣徒惭双凤飞，悬台欲效孤鸾舞。\n昔日照来人共许，今朝照罢自生疑。\n镜上有尘犹可淬，君恩讵肯无迴时。",
        "dynasty": "唐",
        "collection_info": null
    },
    {
        "title": "山行书事",
        "author": "长孙佐辅",
        "content": "日落风䬘䬘，驱车行远郊。\n中心有所悲，古墓穿黄茅。\n茅中狐兔窠，四面乌鸢巢。\n鬼火时独出，人烟不相交。\n行行近破村，一径欹还坳。\n迎霜听蟋蟀，向月看蟏蛸。\n翁喜客来至，客来羞厨庖。\n浊醪夸泼蚁，时果仍新苞。\n相劝对寒灯，呼儿爇枯梢。\n性朴颇近古，其言无斗筲。\n忧欢世上幷，岁月途中抛。\n谁知问津客，空作杨雄嘲。",
        "dynasty": "唐",
        "collection_info": null
    },
    {
        "title": "古宫怨",
        "author": "长孙佐辅",
        "content": "窗前好树名玫瑰，去年花落今年开。\n无情春色尚识返，君心忽断何时来。\n忆昔妆成候僊仗，宫璅玲珑日新上。\n拊心却笑西子嚬，掩鼻谁忧郑姬谤。\n草染文章衣下履，花黏甲乙床前帐。\n三千玉貌休自夸，十二金钗独相向。\n盛衰倾夺欲何如，娇爱翻悲逐佞谀。\n重远岂能惭沼鹄，弃前方见泣船鱼。\n看笼不记熏龙脑，咏扇空曾秃鼠鬚。\n始喜类萝新託柏，终伤如荠却甘荼。\n院深独开还独闭，鹦鹉惊飞苔覆地。\n满箱旧赐前日衣，渍枕新垂夜来泪。\n痕多开镜照还悲，绿髻青蛾尚未衰。\n莫道新缣长绝比，犹逢故劒会相追。",
        "dynasty": "唐",
        "collection_info": null
    },
    {
        "title": "关山月",
        "author": "长孙佐辅",
        "content": "凄凄还切切，戍客多离别。\n何处最伤心，关山见秋月。\n关月竟如何，由来远近过。\n始经玄菟塞，终绕白狼河。\n忽忆秦楼妇，流光应共有。\n已得并蛾眉，还知揽纤手。\n去岁照同行，比翼復连形。\n今宵照独立，顾影自茕茕。\n余晖渐西落，夜夜看如昨。\n借问暎旌旗，何如鉴帷幕。\n拂晓朔风悲，蓬惊鴈不飞。\n几时征戍罢，还向月中归。",
        "dynasty": "唐",
        "collection_info": null
    },
    {
        "title": "陇西行",
        "author": "长孙佐辅",
        "content": "阴云凝朔气，陇上正飞雪。\n四月草不生，北风劲如切。\n朝来羽书急，夜救长城窟。\n道隘行不前，相呼抱鞍歇。\n人寒指欲堕，马冻蹄亦裂。\n射雁旋充饥，斧冰还止渴。\n宁辞解围鬬，但恐乘疲没。\n早晚边候空，归来养羸卒。",
        "dynasty": "唐",
        "collection_info": null
    },
    {
        "title": "寻山家",
        "author": "长孙佐辅",
        "content": "独访山家歇还涉，茅屋斜连隔松叶。\n主人闻语未开门，绕篱野菜飞黄蝶。",
        "dynasty": "唐",
        "collection_info": null
    },
    {
        "title": "山居",
        "author": "长孙佐辅",
        "content": "看书爱幽寂，结宇青冥间。\n飞泉引风听，古桂和云攀。\n地深草木稠，境静鱼鸟闲。\n阴气晚出谷，朝光先照山。\n有时独杖藜，入夜犹启关。\n星昏归鸟过，火出樵童还。\n神体自和适，不是离人寰。",
        "dynasty": "唐",
        "collection_info": null
    },
    {
        "title": "楚州盐𡏖古墙望海",
        "author": "长孙佐辅",
        "content": "混沌本冥冥，泄为洪川流。\n雄哉大造化，万古横中州。\n我从西北来，登高望蓬丘。\n阴晴乍开合，天地相沈浮。\n长风卷繁云，日出扶桑头。\n水净露鲛室，烟销凝蜃楼。\n时来会云翔，道蹇即津游。\n明发促归轸，沧波非宿谋。",
        "dynasty": "唐",
        "collection_info": null
    },
    {
        "title": "闻韦驸马使君迁拜台州",
        "author": "长孙佐辅",
        "content": "溟藩轸帝忧，见说初鸣驺。\n德胜祸先戢，情闲思自流。\n蚕殷桑柘空，廪实雀鼠稠。\n谏虎昔赐骏，安人将问牛。\n曾陪后乘光，共逐平津游。\n旌斾拥追赏，歌钟催献酬。\n音徽一寂寥，贵贱双沈浮。\n北郭乏中崖，东方称上头。\n跻山望百城，目尽增遐愁。\n海逼日月近，天高星汉秋。\n无阶异渐鸿，有志惭驯鸥。\n终期促孤棹，暂访天台幽。",
        "dynasty": "唐",
        "collection_info": null
    },
    {
        "title": "山行经村径",
        "author": "长孙佐辅",
        "content": "一径有人迹，到来唯数家。\n依稀听机杼，寂历看桑麻。\n雨湿渡头草，风吹坟上花。\n却驱羸马去，数点归林鸦。",
        "dynasty": "唐",
        "collection_info": null
    },
    {
        "title": "山居雨霁即事",
        "author": "长孙佐辅",
        "content": "结茅苍岭下，自与喧卑隔。\n况值雷雨晴，郊原转岑寂。\n出门看反照，绕屋残溜滴。\n古路绝人行，荒陂响蝼蝈。\n篱崩瓜豆蔓，圃壤牛羊迹。\n断续古祠鸦，高低远村笛。\n喜闻东皋润，欲往未通屐。\n杖策试危桥，攀萝瞰苔壁。\n隣翁夜相访，缓酌聊跂石。\n新月出污尊，浮云在中舃。\n常隳腐儒操，谬习经邦画。\n有待时未知，非关慕沮溺。",
        "dynasty": "唐",
        "collection_info": null
    },
    {
        "title": "秋日登山",
        "author": "长孙佐辅",
        "content": "逐胜不怯寒，秋山闲独登。\n依稀小径通，深处逢来僧。\n侧右拥寒溜，欹松悬古藤。\n明书问知友，兴咏将谁能。",
        "dynasty": "唐",
        "collection_info": null
    },
    {
        "title": "横吹曲辞：关山月",
        "author": "长孙佐辅",
        "content": "凄凄还切切，戍客多离别。何处最伤心，关山见秋月。\n关月竟如何，由来远近过。始经玄兔塞，终绕白狼河。\n忽忆秦楼妇，流光应共有。已得并蛾眉，还知揽纤手。\n去岁照同行，比翼复连形。今宵照独立，顾影自茕茕。\n余晖渐西落，夜夜看如昨。借问映旌旗，何如鉴帷幕。\n拂晓朔风悲，蓬惊雁不飞。几时征戍罢，还向月中归。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "相和歌辞：陇西行",
        "author": "长孙佐辅",
        "content": "阴云凝朔气，陇上正飞雪。四月草不生，北风劲如切。\n朝来羽书急，夜救长城窟。道隘行不前，相呼抱鞍歇。\n人寒指欲堕，马冻蹄亦裂。射雁旋充饥，斧冰还止渴。\n宁辞解围斗，但恐乘疲没。早晚边候空，归来养羸卒。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：宫怨",
        "author": "长孙佐辅",
        "content": "窗前好树名玫瑰，去年花落今年开。无情春色尚识返，\n拊心却笑西子嚬，掩鼻谁忧郑姬谤。草染文章衣下履，\n盛衰倾夺欲何如，娇爱翻悲逐佞谀。重远岂能惭沼鹄，\n始意类萝新托柏，终伤如荠却甘荼。深院独开还独闭，\n痕多开镜照还悲，绿髻青蛾尚未衰。莫道新缣长绝比，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "伤故人歌妓",
        "author": "长孙佐辅",
        "content": "愁脸无红衣满尘，万家门户不容身。\n曾将一笑君前去，误杀几多回顾人。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "title": "南中客舍对雨送故人归北",
        "author": "长孙佐辅",
        "content": "猿声啾啾雁声苦，捲帘相对愁不语。几年客吴君在楚，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "title": "杭州秋日别故友",
        "author": "长孙佐辅",
        "content": "相见又相别，大江秋水深。悲欢一世事，去住两乡心。\n淅沥篱下叶，凄清阶上琴。独随孤棹去，何处更同衾。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "title": "代别后梦别",
        "author": "长孙佐辅",
        "content": "别中还梦别，悲后更生悲。觉梦俱千里，追随难再期。\n翻思梦裏苦，却恨觉来迟。纵是非真事，何妨梦会时。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "title": "答边信",
        "author": "长孙佐辅",
        "content": "征人去年戍辽水，夜得边书字盈纸。挥刀就烛裁红绮，\n同心再解心不离，书字频看字愁灭。结成一夜和泪封，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "title": "对镜吟",
        "author": "长孙佐辅",
        "content": "忆昔逢君新纳娉，青铜铸出千年镜。意怜光彩固无瑕，\n君非结心空结带，结处尚新恩已背。开帘览镜悲难语，\n昔日照来人共许，今朝照罢自生疑。镜上有尘犹可淬，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "title": "山行书事",
        "author": "长孙佐辅",
        "content": "日落风bk々，驱车行远郊。中心有所悲，古墓穿黄茅。\n茅中狐兔窠，四面乌鸢巢。鬼火时独出，人烟不相交。\n行行近破村，一径欹还坳。迎霜听蟋蟀，向月看蟏蛸。\n翁喜客来至，客业羞厨庖。浊醪夸泼蚁，时果仍新苞。\n相劝对寒灯，呼儿爇枯梢。性朴颇近古，其言无斗筲。\n忧欢世上并，岁月途中抛。谁知问津客，空作扬雄嘲。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "title": "古宫怨",
        "author": "长孙佐辅",
        "content": "窗前好树名玫瑰，去年花落今年开。无情春色尚识返，\n拊心却笑西子嚬，掩鼻谁忧郑姬谤。草染文章衣下履，\n盛衰倾夺欲何如，娇爱翻悲逐佞谀。重远岂能惭沼鹄，\n始喜类萝新托柏，终伤如荠却甘荼。院深独开还独闭，\n痕多开镜照还悲，绿髻青蛾尚未衰。莫道新缣长绝比，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "title": "关山月",
        "author": "长孙佐辅",
        "content": "凄凄还切切，戍客多离别。何处最伤心，关山见秋月。\n关月竟如何，由来远近过。始经玄菟塞，终绕白狼河。\n忽忆秦楼妇，流光应共有。已得并蛾眉，还知揽纤手。\n去岁照同行，比翼复连形。今宵照独立，顾影自茕茕。\n余晖惭西落，夜夜看如昨。借问映旌旗，何如鉴帷幕。\n拂晓朔风悲，蓬惊雁不飞。几时征戍罢，还向月中归。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "title": "陇西行",
        "author": "长孙佐辅",
        "content": "阴云凝朔气，陇上正飞雪。四月草不生，北风劲如切。\n朝来羽书急，夜救长城窟。道隘行不前，相呼抱鞍歇。\n人寒指欲堕，马冻蹄亦裂。射雁旋充饥，斧冰还止渴。\n宁辞解围斗，但恐乘疲没。早晚边候空，归来养羸卒。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "title": "《寻山家",
        "author": "长孙佐辅",
        "content": "独访山家歇还涉，茅屋斜连隔松叶。\n主人闻语未开门，绕篱野菜飞黄蝶。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "title": "山居",
        "author": "长孙佐辅",
        "content": "看书爱幽寂，结宇青冥间。飞泉引风听，古桂和云攀。\n地深草木稠，境静鱼鸟闲。阴气晚出谷，朝光先照山。\n有时独杖藜，入夜犹启关。星昏归鸟过，火出樵童还。\n神体自和适，不是离人寰。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "title": "楚州盐壒古墙望海",
        "author": "长孙佐辅",
        "content": "混沌本冥冥，泄为洪川流。雄哉大造化，万古横中州。\n我从西北来，登高望蓬丘。阴晴乍开合，天地相沉浮。\n长风卷繁云，日出扶桑头。水净露鲛室，烟销凝蜃楼。\n时来会云翔，道蹇即津游。明发促归轸，沧波非宿谋。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "title": "闻韦驸马使君迁拜台州",
        "author": "长孙佐辅",
        "content": "溟藩轸帝忧，见说初鸣驺。德胜祸先戢，情闲思自流。\n蚕殷桑柘空，廪实雀鼠稠。谏虎昔赐骏，安人将问牛。\n曾陪后乘光，共逐平津游。旌旆拥追赏，歌钟催献酬。\n音徽一寂寥，贵贱双沉浮。北郭乏中崖，东方称上头。\n跻山望百城，目尽增遐愁。海逼日月近，天高星汉秋。\n无阶异渐鸿，有志惭驯鸥。终期促孤棹，暂访天台幽。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "title": "山行经村径",
        "author": "长孙佐辅",
        "content": "一径有人迹，到来唯数家。依稀听机杼，寂历看桑麻。\n雨湿渡头草，风吹坟上花。却驱羸马去，数点归林鸦。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "title": "山居雨霁即事",
        "author": "长孙佐辅",
        "content": "结茅苍岭下，自与喧卑隔。况值雷雨晴，郊原转岑寂。\n出门看反照，绕屋残溜滴。古路绝人行，荒陂响蝼蝈。\n篱崩瓜豆蔓，圃壤牛羊迹。断续古祠鸦，高低远村笛。\n喜闻东皋润，欲往未通屐。杖策试危桥，攀萝瞰苔壁。\n邻翁夜相访，缓酌聊跂石。新月出污尊，浮云在中舄。\n常隳腐儒操，谬习经邦画。有待时未知，非关慕沮溺。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十三"
        }
    },
    {
        "title": "秋日登山",
        "author": "长孙佐辅",
        "content": "逐胜不怯寒，秋山闲独登。依稀小径通，深处逢来僧。\n侧石拥寒溜，欹松悬古藤。明书问知友，兴咏将谁能。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十三"
        }
    }
]