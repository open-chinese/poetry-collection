[
    {
        "uuid": "a4a88f62746fc608ca8d92a754e52c76",
        "title": "梅花",
        "author": "葛郛",
        "content": "玉屑装龙脑，云衣覆麝{月斋}。\n何堪夜来雪，香色两凄迷。",
        "dynasty": "宋",
        "collection_info": null
    },
    {
        "uuid": "631a08a82db59f64e6c47186651e4d8d",
        "title": "留友人",
        "author": "葛郛",
        "content": "良友间何阔，春事遽如许。\n劳君下鸥沙，一叶繫春渚。\n昨梦坠前世，再见欣欲舞。\n聊呼花底杯，酒面点红雨。\n狂歌谢贯珠，清论杂挥麈。\n骊驹未可歌，妙句须君吐。",
        "dynasty": "宋",
        "collection_info": null
    }
]