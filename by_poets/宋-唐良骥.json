[
    {
        "uuid": "752d5ba2c80d73006d0b3eb04d6540d2",
        "title": "赠金仁山  其一",
        "author": "唐良骥",
        "content": "公已苍头我黑头，两情常得守清幽。\n纷纷世事浮云变，汩汩人生逝水流。\n行止何期南又北，交情又见夏还秋。\n可堪天意常如此，只合无心任去留。",
        "dynasty": "宋",
        "collection_info": null
    },
    {
        "uuid": "667d077bb12d0dfd22bb960335242ef5",
        "title": "赠金仁山  其二",
        "author": "唐良骥",
        "content": "命有穷时道不穷，命穷何处更求通。\n此生未老应须学，万事由来要适中。\n物欲尽时心始旷，天真动处气初融。\n百般佳处难形状，自与常人迥不同。",
        "dynasty": "宋",
        "collection_info": null
    }
]