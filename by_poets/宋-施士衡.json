[
    {
        "uuid": "c7a89cb1dda89c9b61a9a2100b934c6e",
        "title": "挽于湖",
        "author": "施士衡",
        "content": "涌泉词笔坐中惊，天付斯文以道鸣。\n独步蟾宫丹桂选，濡毫纶阁紫微清。\n绝絃恸哭人琴丧，埋玉凄凉柱石倾。\n一见那知成永别，重来天路问骑鲸。",
        "dynasty": "宋",
        "collection_info": null
    },
    {
        "uuid": "677a3e1af300347d68739113dd8cb36c",
        "title": "復挽",
        "author": "施士衡",
        "content": "十年帅钺倦驰驱，适意方谋一壑居。\n贾谊有才终太傅，薛收无寿处中书。\n伤心风月江心古，过眼光阴梦幻虚。\n红紫飘零春色尽，后凋松柏独萧疎。",
        "dynasty": "宋",
        "collection_info": null
    }
]