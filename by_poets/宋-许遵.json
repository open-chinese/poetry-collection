[
    {
        "title": "游风水洞",
        "author": "许遵",
        "content": "水洞连风洞，精蓝两洞前。\n山高易藏日，树老不知年。\n板有华宗什，名留少傅篇。\n烟波门外境，寂寞变桑田。",
        "dynasty": "宋",
        "collection_info": null
    },
    {
        "title": "庐州",
        "author": "许遵",
        "content": "金銮失职下蓬瀛，也向淮边领郡城。\n堆案簿书为俗吏，满楼山色负吟情。\n庐江地近音尘断，何逊诗来格调清。\n未得尊前一开口，可怜心绪独摇旌。",
        "dynasty": "宋",
        "collection_info": null
    }
]