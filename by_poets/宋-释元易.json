[
    {
        "title": "偈二首  其一",
        "author": "释元易",
        "content": "十方同聚会，箇箇学无为。\n此是选佛场，心空及第归。",
        "dynasty": "宋",
        "collection_info": null
    },
    {
        "title": "偈二首  其二",
        "author": "释元易",
        "content": "若实无为无不为，天堂地狱长相随。\n三尺杖子搅黄河，八臂那咤冷眼窥。\n无限鱼龙尽奔走，捉得循河三脚龟。\n脱取殻，铁锥锥，吉凶之兆便分辉。\n借问东村白头老，吉凶未兆若何为。\n休休休，古往今来春復秋。\n白日腾腾随分过，更嫌何处不风流。",
        "dynasty": "宋",
        "collection_info": null
    },
    {
        "title": "颂",
        "author": "释元易",
        "content": "拨动干坤步转移，南观北斗有谁知。\n金乌暮向西山急，晓逐扶桑半夜飞。",
        "dynasty": "宋",
        "collection_info": null
    }
]