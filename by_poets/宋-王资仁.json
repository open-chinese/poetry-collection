[
    {
        "uuid": "97adbf89ba28f6f09f8e2c726ae3d409",
        "title": "游淡山岩",
        "author": "王资仁",
        "content": "淡山之景真寻幽，我来为款穷冥搜。\n嵌岩呀豁自呈露，天匠巧斲非人谋。\n撑空突兀几千仞，奇伟万状不可侔。\n羣仙秘护人迹绝，元柳不到谁雕锼。\n惜无好语写形似，叹息欲去仍迟留。\n惟予六客信心赏，一洗万古尘中游。",
        "dynasty": "宋",
        "collection_info": null
    },
    {
        "uuid": "17f5a0614a3a94b91353a4aa3852ec11",
        "title": "句",
        "author": "王资仁",
        "content": "三到澬州不赋诗，溪山应笑懒吟痴。",
        "dynasty": "宋",
        "collection_info": null
    }
]