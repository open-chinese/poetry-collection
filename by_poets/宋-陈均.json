[
    {
        "uuid": "e92064b22841ac862bcbd97ffeb94171",
        "title": "九江闻雁",
        "author": "陈均",
        "content": "烟波渺渺梦悠悠，家在江南海尽头。\n音信稀疏兄弟隔，一声新雁九江秋。",
        "dynasty": "宋",
        "collection_info": null
    },
    {
        "uuid": "25243f276a029464ac7815427315fc19",
        "title": "鹤林寺  其一",
        "author": "陈均",
        "content": "知有枫林坐竹间，每寻纡路试登山。\n虚檐忽见笼中鹤，似我爱閒身未閒。",
        "dynasty": "宋",
        "collection_info": null
    },
    {
        "uuid": "b26f6b37d2444f349d947c7db84fafde",
        "title": "鹤林寺  其二",
        "author": "陈均",
        "content": "竹遶高僧逢话处，花留仙者旧开枝。\n道身虚淡元无着，付与东风烂漫吹。",
        "dynasty": "宋",
        "collection_info": null
    },
    {
        "uuid": "3695b57130fad0c98c5a50f530de77db",
        "title": "七溪",
        "author": "陈均",
        "content": "为爱潺湲引步迟，不知行尽白云西。\n云深忘却来时路，吟断空山片月低。",
        "dynasty": "宋",
        "collection_info": null
    }
]