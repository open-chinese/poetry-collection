[
    {
        "title": "失调名 羊左合人我",
        "author": "史弥巩",
        "content": "羊左合人我。\n左既绝粮甘自饿。\n羊仕楚王官职大。\n依旧杀身蓬颗。\n颜公畴昔曾经过。\n佳咏至今传播。",
        "dynasty": "宋",
        "collection_info": null
    },
    {
        "title": "咏左伯桃羊角哀墓",
        "author": "史弥巩",
        "content": "余耳当年刎颈交，所争利害仅毫毛。\n一朝泜水相屠戮，岂识羊哀左伯桃。\n交情切戒勤终堕，以义存心心必果。\n死生可託永无睽，自古中山说羊左。",
        "dynasty": "宋",
        "collection_info": null
    }
]