[
    {
        "uuid": "3c282b49fd488f2165fb899b3e35fb50",
        "title": "西河 今日事",
        "author": "曹豳",
        "content": "今日事。\n何人弄得如此。\n漫漫白骨蔽川原，恨何日已。\n关河万里寂无烟，月明空照芦苇。\n谩哀痛，无及矣。\n无情莫问江水。\n西风落日惨新亭，几人堕泪。\n战和何者是良筹，扶危但看天意。\n只今寂寞薮泽里。\n岂无人、高卧闾里。\n试问安危谁寄。\n定相将、有诏催公起。\n须信前书言犹未。",
        "dynasty": "宋",
        "collection_info": null
    },
    {
        "uuid": "ac1bce6e392a6d3a3047b4c1e90e5357",
        "title": "红窗迥 春闱期近也",
        "author": "曹豳",
        "content": "春闱期近也，望帝乡迢迢，犹在天际。\n懊恨这一双脚底。\n一日厮赶上五六十里。\n争气。\n扶持我去，转得官归，恁时赏你。\n穿对朝靴，安排你在轿儿里。\n更选个、宫样鞋，夜间伴你。",
        "dynasty": "宋",
        "collection_info": null
    },
    {
        "uuid": "a6df337f2adf32224c53742606d38ec5",
        "title": "和徐清叟题会江驿",
        "author": "曹豳",
        "content": "未到桐江上，先寻旧隠栖。\n水光明月夜，山影夕阳西。\n道在行藏逸，身轻得丧齐。\n更从高处看，转觉路非迷。",
        "dynasty": "宋",
        "collection_info": null
    },
    {
        "uuid": "47652a5e01688f4afad3f2e2f4678828",
        "title": "春暮",
        "author": "曹豳",
        "content": "门外无人问落花，绿阴冉冉遍天涯。\n林鶑啼到无声处，春草池边独听蛙。",
        "dynasty": "宋",
        "collection_info": null
    },
    {
        "uuid": "939210bac6e5d2527131727282c95299",
        "title": "题括苍冯公岭二首  其一",
        "author": "曹豳",
        "content": "平芜千里绿迢迢，水宿山行好耐劳。\n最是愁人最奇崛，冯公之巘浙江潮。",
        "dynasty": "宋",
        "collection_info": null
    },
    {
        "uuid": "c9ef44d38de33d5049ca950c7cc83e71",
        "title": "题括苍冯公岭二首  其二",
        "author": "曹豳",
        "content": "村南村北梧桐树，山后山前白菜花。\n莫向杜鹃啼处宿，楚乡寒食客思家。",
        "dynasty": "宋",
        "collection_info": null
    },
    {
        "uuid": "9e38446ddfaacb22dc60fbfdaf3f3b5a",
        "title": "上竿诗",
        "author": "曹豳",
        "content": "又被锣声送上竿，者番难似旧时难。\n劝君着脚须教稳，多少旁人冷眼看。",
        "dynasty": "宋",
        "collection_info": null
    },
    {
        "uuid": "fd5306269e0685514c92cb1698ac4a96",
        "title": "凤凰山",
        "author": "曹豳",
        "content": "凤去寥寥今几年，至今人唤凤凰山。\n只愁有凤无人识，却指凡禽误世间。",
        "dynasty": "宋",
        "collection_info": null
    },
    {
        "uuid": "bf56bd15e2b864dfb7026ea87a32dc86",
        "title": "元苏二公祠",
        "author": "曹豳",
        "content": "两公千载士，出处不须齐。\n好事赵明府，合祠元瀼溪。\n清芬兰馥馥，往事草萋萋。\n新额人瞻仰，知君手自题。",
        "dynasty": "宋",
        "collection_info": null
    },
    {
        "uuid": "d2554d4f7256fc2561e1d18993db6b15",
        "title": "杨柳",
        "author": "曹豳",
        "content": "春至风花各自荣，就中杨柳最多情。\n自从初学宫腰舞，直至飘绵不老成。",
        "dynasty": "宋",
        "collection_info": null
    }
]