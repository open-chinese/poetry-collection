[
    {
        "uuid": "85f0952a639aaa8ff89d23c0e06d93e1",
        "title": "赐耆老布帛",
        "author": "崔枢",
        "content": "殊私及耆老，圣德赈黎元。\n布帛忻天赐，生涯作主恩。\n情均皆挟纩，礼异贲丘园。\n庆洽时方泰，仁沾月告存。\n宁知酬雨露，空识荷干坤。\n击壤将何幸，裴回望九门。",
        "dynasty": "唐",
        "collection_info": null
    },
    {
        "uuid": "5d4075a657ea329609b1b8105192bd4c",
        "title": "齐优开笼飞去所献楚王鹄",
        "author": "崔枢",
        "content": "受命笼齐鹄，交欢献楚王。\n惠心先巧辩，戢羽见迴翔。\n意适清风远，忧除白日长。\n度云摇旧影，过树阅新芳。\n直取名翻重，宁唯好不伤。\n谁言滑稽理，千载戒禽荒。",
        "dynasty": "唐",
        "collection_info": null
    },
    {
        "uuid": "dc3683354ef7b3bb52053cc024f67074",
        "title": "齐优开笼飞去所献楚王鹄",
        "author": "崔枢",
        "content": "受命笼齐鹄，交欢献楚王。\n惠心先巧辩，戢羽见回翔。\n意适清风远，忧除白日长。\n度云摇旧影，过树阅新芳。\n直取名翻重，宁唯好不伤。\n谁言滑稽理，千载戒禽荒。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十九"
        }
    }
]