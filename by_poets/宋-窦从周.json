[
    {
        "title": "送僧还日本",
        "author": "窦从周",
        "content": "榜人理行舻，日出江水平。\n扶桑渺何许，万里浮沧溟。\n上人国之彦，夙悟最上乘。\n慕此中华风，一锡事游行。\n名山与奥谷，足迹已徧经。\n曰予处阛阓，幸矣识韩荆。\n论诗坐终日，问法天花零。\n相得臭味同，蔼蔼芝兰馨。\n岂比钱刀徒，市利纷以营。\n去去须臾间，何以展我情。\n江草色萋萋，江花亦冥冥。\n浮云聚復散，不能常合并。",
        "dynasty": "宋",
        "collection_info": null
    }
]