[
    {
        "uuid": "4b435ba1654a9184fca0963b7c82acea",
        "title": "江上别友人",
        "author": "薛师传",
        "content": "秋江涓涓帆乱飞，秋山皎皎含斜晖。\n君趁江流去已远，立对青山不忍归。\n知君不惜南来信，只恐衡阳雁足稀。",
        "dynasty": "宋",
        "collection_info": null
    },
    {
        "uuid": "5a1ce5692bb8e25f16b1c65ee0f3c68e",
        "title": "六桥闲步  其一",
        "author": "薛师传",
        "content": "出郭青岑近，临流白鸟飞。\n笙歌春雨歇，草树夕阳微。\n山色邀藜杖，湖风飐葛衣。\n虚亭林处士，不见鹤来归。",
        "dynasty": "宋",
        "collection_info": null
    },
    {
        "uuid": "5dc65ffb557b6231a7d34d5eb7499054",
        "title": "六桥闲步  其二",
        "author": "薛师传",
        "content": "向晚西湖路，烟霞淡水汀。\n垂杨拂波绿，芳草幔堤青。\n地僻渔樵聚，山深殿阁扃。\n平生卜投老，梦寐有南屏。",
        "dynasty": "宋",
        "collection_info": null
    }
]