[
    {
        "title": "宝岩寺",
        "author": "姚愈",
        "content": "浮图插云表，列嶂环古剎。\n平湖眇澄波，万态天光发。\n我来陟层巅，秀气助毫末。\n扁舟返明月，万顷玻璃滑。",
        "dynasty": "宋",
        "collection_info": null
    },
    {
        "title": "浄土院",
        "author": "姚愈",
        "content": "劲节摩云岁月深，冰霜不改旧时阴。\n静浮香篆度幽径，冷滴翠光生茂林。\n明月满窗横好墨，清风入指接黄金。\n箇中领取西方意，梦落人间何处寻。",
        "dynasty": "宋",
        "collection_info": null
    }
]