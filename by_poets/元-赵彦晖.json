[
    {
        "title": "仙吕・醉中天嘲人右手三指",
        "author": "赵彦晖",
        "content": "把盏难舒手，施礼怎合十？亏他朝朝洗面皮，早是刚拿管笔。\n便有那举鼎拔山的气力，诸般儿都会，怎拿他鞭简丫锤？把盏难舒手，学舞不风流。\n与你架银筝怎地ㄐ？难挽衫儿袖。\n他媳妇问他索休，别无甚圆就，到官司打与一个拳头。\n套数。",
        "dynasty": "元",
        "collection_info": null
    },
    {
        "title": "混江龙・长想着少年时候，拈花摘叶甚风流。见了些春风谢馆，夜月秦楼",
        "author": "赵彦晖",
        "content": "马上抱鸡三市斗，袖中携剑五陵游。\n八个字非虚谬：玲珑剔透，软款温柔。",
        "dynasty": "元",
        "collection_info": null
    },
    {
        "title": "油葫芦・一世疏狂一笔勾，从今后都罢手，一场恩爱变为仇。赤紧的红裙",
        "author": "赵彦晖",
        "content": "不解嘲风口，以此上青衫紧退揉花手。\n想着眼底情，眉角愁。\n则管里云来雨去空<辶它>逗，终不见下场头。",
        "dynasty": "元",
        "collection_info": null
    },
    {
        "title": "天下乐・只被你干赚得潘郎两鬓秋。想着你恩情，也不是永久，恰便似风",
        "author": "赵彦晖",
        "content": "中落花水上沤。\n我恰待踏折他花套竿，撞出锦<囗贵>头，早是咱千自在百自由。",
        "dynasty": "元",
        "collection_info": null
    },
    {
        "title": "那咤令・想当初您爱我时，剪青丝半纽。想当初敬您时，赠吟词一首。您",
        "author": "赵彦晖",
        "content": "如今弃俺也，断金钗两头。\n想着您月底盟，星前咒，则怕你悔去也娇羞。",
        "dynasty": "元",
        "collection_info": null
    },
    {
        "title": "鹊踏枝・俺如今志难酬，和俺不相投。误了俺雁塔题名。虎榜名留。有一",
        "author": "赵彦晖",
        "content": "日博得五花诰在手，则怕你消不得粉面油头。",
        "dynasty": "元",
        "collection_info": null
    },
    {
        "title": "寄生草・俺如今时间困，目下忧。三尺剑扫荡红尘垢，万言策补尽干坤漏，",
        "author": "赵彦晖",
        "content": "五言诗夺尽江山秀。\n若是柳耆卿剥得个紫袍新，你便是谢天香不避黄齑臭。",
        "dynasty": "元",
        "collection_info": null
    },
    {
        "title": "混江龙・他若是含情一笑，朱唇一颗嵌樱桃。梨花玉体，杨柳纤腰。眉黛",
        "author": "赵彦晖",
        "content": "春山娇滴滴，眼波秋水绿淘淘。\n可观可看，宜喜宜嗔。\n堪怜堪爱，难画难描。\n拨银筝音吕韵悠扬，唱阳春白雪依腔调。\n你便有千金买笑，怎能够一刻春宵。",
        "dynasty": "元",
        "collection_info": null
    },
    {
        "title": "油葫芦・喜遇得樽席上猛见了，更那堪情性好，言谈语话那清标。你看那",
        "author": "赵彦晖",
        "content": "聪明伶俐诸般妙，更那堪续麻道字无差错。\n生的来花样娇，柳样柔。\n知今博古通三教，铁石人一见了也魂销。",
        "dynasty": "元",
        "collection_info": null
    },
    {
        "title": "天下乐・怎能够玉树同栖翡翠巢？无福的难也波消。自暗约，用心儿访寻",
        "author": "赵彦晖",
        "content": "月下老。\n者莫你能会弹能会歌，能会绣能会描，怎生来少前程无下梢？。",
        "dynasty": "元",
        "collection_info": null
    },
    {
        "title": "那咤令・离情空懊恼，我魂劳梦劳；缘薄命薄，看明朝后朝。我劝你断肠",
        "author": "赵彦晖",
        "content": "籍上除了姓名，姻缘簿上寻个着落，一星星记在心苗。",
        "dynasty": "元",
        "collection_info": null
    },
    {
        "title": "鹊踏枝・我与你自量度，是评跋。你若听琴，我便题桥。趁青春年纪儿幼",
        "author": "赵彦晖",
        "content": "小，休辜负好前程月夜花朝。",
        "dynasty": "元",
        "collection_info": null
    },
    {
        "title": "寄生草・相思病何年尽？姻缘簿甚日了？你看他知轻知重知分晓，不能够",
        "author": "赵彦晖",
        "content": "同行同坐同欢笑，到教我添愁添闷添烦恼。\n怎能够喜孜孜花下燕莺期？几时得笑吟吟春日鸳鸯效？。",
        "dynasty": "元",
        "collection_info": null
    },
    {
        "title": "六幺序・眼前面人千里，耳边厢音信杳，隔三千弱水迢迢。闷恹恹鬼病难",
        "author": "赵彦晖",
        "content": "熬，意迟迟情思心焦。\n桃源洞不见分毫，焰腾腾烈火烧袄庙，白茫茫水淹蓝桥。\n莫不是我今生撅着相思窖？好教我行眠立盹，梦断魂劳。",
        "dynasty": "元",
        "collection_info": null
    },
    {
        "title": "尾声・准备着花烛洞房春，安排下夜月笙歌笑，那时节喜喜欢欢宴乐。地",
        "author": "赵彦晖",
        "content": "久天长成配偶，一世儿永远坚牢。\n画堂高怕是么暮暮朝朝，则学那连理树、合欢带、比翼鸟。\n宝炉香渐烧，银台灯高照，成就了碧桃花下凤鸾交。",
        "dynasty": "元",
        "collection_info": null
    },
    {
        "title": "南吕・一枝花嘲僧",
        "author": "赵彦晖",
        "content": "七宝罗汉身，八难观音像。\n玉楼巢翡翠，谁教你金殿锁鸳鸯？箫寺里蝶乱蜂狂，玉溪馆青楼巷，缘得五台山傅粉郎。\n小和尚久等莺娘，老亚仙风魔了志广。",
        "dynasty": "元",
        "collection_info": null
    },
    {
        "title": "梁州・常则是金斗郡双生和小卿，几曾见丽春园苏氏和都刚？被个老妖精",
        "author": "赵彦晖",
        "content": "狐媚了唐三藏。\n一个供佛的柳翠，伴着个好色东堂。\n钟楼鼓阁，便做了待月西厢。\n丑禅师宠定个天香，笑吟吟携手相将。\n风帏中路柳参禅，鸳帐底烟花听讲，看门儿亏杀金刚。\n暗想，这场。\n出家儿招揽乔公状，你也不是清静僧，真乃是莽和尚。\n当了袈裟做一场，岂怕人声扬？。",
        "dynasty": "元",
        "collection_info": null
    },
    {
        "title": "尾・十年功业难修养，取得个年老妖精复落娼，卧兔当来受灾障，常把三",
        "author": "赵彦晖",
        "content": "门紧关上。\n那妮子僧房中叫，反教你削了发的耆卿后院里攘。",
        "dynasty": "元",
        "collection_info": null
    },
    {
        "title": "南吕・一枝花",
        "author": "赵彦晖",
        "content": "熬煎碎窃玉心，辜负损偷香胆。\n好姻缘成间阻，乔风月畅难担。\n恩爱相搀，连理枝和根砍，并头莲伏地芟。\n淹蓝桥波浪涨漫，烧袄庙风烟焰惨。",
        "dynasty": "元",
        "collection_info": null
    },
    {
        "title": "尾・那其间亲和疏自有知音鉴，好共歹从教晓事的谈，锦信也似前程怎摇",
        "author": "赵彦晖",
        "content": "你早自信咱咱，咱咱，那从小的争锋按下的胆。",
        "dynasty": "元",
        "collection_info": null
    }
]