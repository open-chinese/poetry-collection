[
    {
        "uuid": "aaedeea1ab1eb61c7db89a53cf015cc1",
        "title": "浴佛",
        "author": "释悟本",
        "content": "今日当年佛降生，当年今日不多争。\n若言八十还归灭，有眼分明特地盲。",
        "dynasty": "宋",
        "collection_info": null
    },
    {
        "uuid": "84a22f2b7156993a79b10686f1e9cfce",
        "title": "遣僧通嗣书",
        "author": "释悟本",
        "content": "射杀南山老大虫，行人从此路头通。\n年来猎犬浑无用，卧对千峰与万峰。",
        "dynasty": "宋",
        "collection_info": null
    },
    {
        "uuid": "a723229e25923ab7ca2c4e874a54414e",
        "title": "偈",
        "author": "释悟本",
        "content": "干闼婆王曾奏乐，山河大地皆作舞。\n争如跛脚老云门，解道腊月二十五。",
        "dynasty": "宋",
        "collection_info": null
    }
]