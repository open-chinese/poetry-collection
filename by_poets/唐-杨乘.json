[
    {
        "uuid": "7efc30ba45fbc861404a13bb9eb7d94d",
        "title": "甲子岁书事",
        "author": "杨乘",
        "content": "竖子未鼎烹，大君尚旰食。\n风雷随出师，云霞有战色。\n犒功椎万牛，募勇悬千帛。\n武士日曳柴，飞将竞执馘。\n喜气迎捷书，懽声送羽檄。\n天兵日雄强，桀犬稍离析。\n贼臂既已断，贼喉既已搤。\n乐祸但鲸鲵，同恶为肘腋。\n小大势难侔，逆顺初不敌。\n违命固天亡，恃险乖长策。\n虿毒久萌牙，狼顾非日夕。\n礼貌忽骄狂，疏奏遂指斥。\n动众岂佳兵，含忍恐无益。\n鸿恩既已孤，小效不足惜。\n腐儒一铅刀，投笔时感激。\n帝阍不敢干，恓恓坐长画。",
        "dynasty": "唐",
        "collection_info": null
    },
    {
        "uuid": "ce46f3d107bd2cd3fe564881c9ceb1f5",
        "title": "南徐春日怀古",
        "author": "杨乘",
        "content": "六代骄奢地，三春物象繁。\n灵湖通涨海，天堑隔中原。\n晓渡高帆驶，阴风巨舰翻。\n旌旗西日落，戈甲夏云屯。\n豹变资陈武，龙飞拥晋元。\n风流前事尽，文物旧仪存。\n邪侮尝移润，忠贞几度冤。\n兴亡山兀兀，今古水浑浑。\n露滴蜂偷蘂，莺啼日到轩。\n酒肠堆曲糵，诗思遶干坤。\n愁梦全无蝶，离忧每愧萱。\n形骸劳大块，玉石任炎昆。\n出处宁由己，升沈未足言。\n且应中圣乐，坐起任昏昏。",
        "dynasty": "唐",
        "collection_info": null
    },
    {
        "uuid": "89e3299c9617c4c472d4687bdba248c5",
        "title": "吴中书事",
        "author": "杨乘",
        "content": "十万人家天堑东，管弦台榭满春风。\n名归范蠡五湖上，国破西施一笑中。\n香径自生兰叶小，响廊深映月华空。\n尊前多暇但怀古，尽日愁吟谁与同。",
        "dynasty": "唐",
        "collection_info": null
    },
    {
        "uuid": "8d679f9926ce1e1cd40003e2f4f2c50d",
        "title": "建邺怀古",
        "author": "杨乘",
        "content": "故城故垒满江濆，尽是干戈旧苦辛。\n见此即须知帝力，生来便作太平人。",
        "dynasty": "唐",
        "collection_info": null
    },
    {
        "uuid": "1be00e6027d41f328f926343db2c9025",
        "title": "牓句",
        "author": "杨乘",
        "content": "伶俜乖拙两何如，昼泥琴声夜泥书。\n数拍胡笳弹未熟，故人新命画胡车。",
        "dynasty": "唐",
        "collection_info": null
    },
    {
        "uuid": "f96edb04ed26476f4c50cae601332744",
        "title": "甲子岁书事",
        "author": "杨乘",
        "content": "竖子未鼎烹，大君尚旰食。\n风雷随出师，云霞有战色。\n犒功椎万牛，募勇悬千帛。\n武士日曳柴，飞将兢执馘。\n喜气迎捷书，欢声送羽檄。\n天兵日雄强，桀犬稍离析。\n贼臂既已断，贼喉既已扼。\n乐祸但鲸鲵，同恶为肘腋。\n小大势难侔，逆顺初不敌。\n违命固天亡，恃险乖长策。\n虿毒久萌牙，狼顾非日夕。\n礼貌忽骄狂，疏奏遂指斥。\n动众岂佳兵，含忍恐无益。\n鸿恩既已孤，小效不足惜。\n腐儒一铅刀，投笔时感激。\n帝阍不敢干，恓恓坐长画。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    },
    {
        "uuid": "cfd895a37ffe625204c76ffe11883a65",
        "title": "南徐春日怀古",
        "author": "杨乘",
        "content": "六代骄奢地，三春物象繁。\n灵湖通涨海，天堑隔中原。\n晓渡高帆驶，阴风巨舰翻。\n旌旗西日落，戈甲夏云屯。\n豹变资陈武，龙飞拥晋元。\n风流前事尽，文物旧仪存。\n邪侮尝移润，忠贞几度冤。\n兴亡山兀兀，今古水浑浑。\n露滴蜂偷蕊，莺啼日到轩。\n酒肠堆曲糵，诗思绕干坤。\n愁梦全无蝶，离忧每愧萱。\n形骸劳大块，玉石任炎昆。\n出处宁由己，升沈未足言。\n且应中圣乐，坐起任昏昏。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    },
    {
        "uuid": "a85e236d11943bddfb22e6a24653ccd3",
        "title": "吴中书事",
        "author": "杨乘",
        "content": "十万人家天堑东，管弦台榭满春风。\n名归范蠡五湖上，尊前多暇但怀古，尽日愁吟谁与同。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    }
]