[
    {
        "uuid": "d1ce00633912aae49649ede47c106e5d",
        "title": "哭祥兴帝二首  其一",
        "author": "马南宝",
        "content": "翔龙宫殿已蓬飘，此日伤心万国朝。\n目击崖门天地改，寸心难与海潮消。",
        "dynasty": "宋",
        "collection_info": null
    },
    {
        "uuid": "bfa5b47bc24c500f761c01ad28b4a909",
        "title": "哭祥兴帝二首  其二",
        "author": "马南宝",
        "content": "黄屋匡扶事已非，遗黎空自泪沾衣。\n众星耿耿沧溟底，恨不同归一少微。",
        "dynasty": "宋",
        "collection_info": null
    },
    {
        "uuid": "742f4da2fdd50ab9d60e50c247f2abbd",
        "title": "游元兴寺",
        "author": "马南宝",
        "content": "坐阅人间几劫灰，试从清浅问蓬莱。\n此山此水自古有，是佛是仙何处来。",
        "dynasty": "宋",
        "collection_info": null
    }
]