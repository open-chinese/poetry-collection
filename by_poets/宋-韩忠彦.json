[
    {
        "uuid": "0367f780b064693364d41d54e4c346f6",
        "title": "题江干初雪图",
        "author": "韩忠彦",
        "content": "诸公当日聚岩廊，半谪南荒半已亡。\n唯有紫枢黄阁老，再开图画看潇湘。",
        "dynasty": "宋",
        "collection_info": null
    },
    {
        "uuid": "7878f5d1ae0c98f2ed4f8290c3242c06",
        "title": "驾幸太学",
        "author": "韩忠彦",
        "content": "恢崇儒教顿生光，天子亲来幸上庠。\n星弁煌煌环帝座，霜袍密密缀周行。\n庙祠稽首尊先圣，书义终篇劝嗣王。\n学道深惭非入室，此辰荣事亦升堂。",
        "dynasty": "宋",
        "collection_info": null
    },
    {
        "uuid": "adaa234e1c9e5b8154c3bd759b657942",
        "title": "句",
        "author": "韩忠彦",
        "content": "风开笑颊轻桃艷，雨带啼痕白玉容。\n蝶舞只疑残雪压，月明惟觉异香浓。",
        "dynasty": "宋",
        "collection_info": null
    }
]