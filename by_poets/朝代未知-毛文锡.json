[
    {
        "title": "虞美人·鸳鸯对浴银塘暖",
        "author": "毛文锡",
        "content": "鸳鸯对浴银塘暖，水面蒲稍短。\n垂杨低拂曲尘波，蛛丝结网露珠多，滴圆荷。\n遥思桃叶吴江碧，便是天河隔。\n锦鳞红鬣影沉沉，相思空有梦相寻，意难任。",
        "dynasty": null,
        "collection_info": null
    },
    {
        "title": "虞美人·宝檀金缕鸳鸯枕",
        "author": "毛文锡",
        "content": "宝檀金缕鸳鸯枕，绶带盘宫锦。\n夕阳低映小窗明，南园绿树语莺莺，梦难成。\n玉炉香暖频添炷，满地飘轻絮。\n珠帘不卷度沉烟，庭前间立画秋千，艳阳天。",
        "dynasty": null,
        "collection_info": null
    },
    {
        "title": "酒泉子·绿树春深",
        "author": "毛文锡",
        "content": "绿树春深，燕语莺啼声断续。\n蕙风飘荡入芳丛，惹残红。\n柳丝无力袅烟空，金盏不辞须满酌。\n海棠花下思朦胧，醉香风。",
        "dynasty": null,
        "collection_info": null
    },
    {
        "title": "喜迁莺·芳春景",
        "author": "毛文锡",
        "content": "芳春景，暖晴烟，乔木见莺迁。\n传枝偎叶语关关，飞过绮丛间。\n锦翼鲜，金毳软，百啭千娇相唤。\n碧纱窗晓怕闻声，惊破鸳鸯暖。",
        "dynasty": null,
        "collection_info": null
    },
    {
        "title": "赞成功·海棠未坼",
        "author": "毛文锡",
        "content": "海棠未坼，万点深红，香包缄结一熏熏。\n似含羞态，邀勒春风。\n蜂来蝶去，任绕芳丛。\n昨夜微雨，飘酒庭中。\n忽闻声滴井边桐，美人惊起，坐听晨钟。\n快教折取，戴玉璁。",
        "dynasty": null,
        "collection_info": null
    },
    {
        "title": "西溪子·昨日西溪游赏",
        "author": "毛文锡",
        "content": "昨日西溪游赏，芳树奇花千样，锁春光。\n金樽满，听弦管，娇妓舞衫香暖。\n不觉到斜晖，马驮归。\n中兴乐\n豆蔻花繁烟艳深，丁香软结同心。\n翠鬟女，相与共淘金。\n红蕉叶里猩猩语，鸳鸯浦，镜中鸾舞。\n丝雨隔，荔枝阴。",
        "dynasty": null,
        "collection_info": null
    },
    {
        "title": "更漏子·春夜阑",
        "author": "毛文锡",
        "content": "春夜阑，春恨切，花外子规啼月。\n人不见，梦难见，红纱一点灯。\n偏怨别，是芳节，庭中丁香千结。\n宵雾散，晓霞晖，梁同双燕飞。",
        "dynasty": null,
        "collection_info": null
    },
    {
        "title": "接贤宾·香鞯镂襜五花骢",
        "author": "毛文锡",
        "content": "香鞯镂襜五花骢，值春景初融。\n流珠喷沫躞蹀，汗血流红。\n少年公子能乘驭，金镳玉辔珑璁。\n为惜珊瑚鞭不下，骄生百步千踪。\n信穿花，从拂柳，向九陌追风。",
        "dynasty": null,
        "collection_info": null
    },
    {
        "title": "赞浦子·锦帐添香睡",
        "author": "毛文锡",
        "content": "锦帐添香睡，金炉换夕照。\n懒结芙蓉带，慵拖翡翠裙。\n正是桃夭柳媚，那堪暮雨朝云。\n宋玉高唐意，裁琼欲赠君。",
        "dynasty": null,
        "collection_info": null
    },
    {
        "title": "甘州遍·春光好",
        "author": "毛文锡",
        "content": "春光好，公子爱闲游，足风流。\n金鞍白马，雕弓宝剑，红缨锦襜出长揪。\n花蔽膝，玉衔头。\n寻芳逐胜欢宴，丝竹不曾休。\n美人唱，揭调是《甘州》。醉红楼。\n尧年舜日，乐圣永无忧。",
        "dynasty": null,
        "collection_info": null
    },
    {
        "title": "甘州遍·秋风紧",
        "author": "毛文锡",
        "content": "秋风紧，平碛雁行低，阵云齐。\n萧萧飒飒，边声四起，愁闻戍角与征鼙。\n青冢北，黑山西。\n沙飞聚散无定，往往路人迷。\n铁衣冷，战马血沾蹄，破番奚。\n凤凰诏下，步步蹑丹梯。",
        "dynasty": null,
        "collection_info": null
    },
    {
        "title": "纱窗恨·新春燕子还来至",
        "author": "毛文锡",
        "content": "新春燕子还来至，一双飞。\n垒巢泥湿时时坠，涴人衣。\n后园里看百花发，香风拂，绣户金扉。\n月照纱窗，恨依依。",
        "dynasty": null,
        "collection_info": null
    },
    {
        "title": "纱窗恨·双双蝶翅涂铅粉",
        "author": "毛文锡",
        "content": "双双蝶翅涂铅粉，咂花心。\n绮窗绣户飞来稳，画堂阴。\n二三月爱随飘絮，伴落花，来拂衣襟。\n更剪轻罗片，傅黄金。",
        "dynasty": null,
        "collection_info": null
    },
    {
        "title": "柳含烟·隋堤柳",
        "author": "毛文锡",
        "content": "隋堤柳，汴河旁。\n夹岸绿阴千里，龙舟凤舸木兰香，锦帆张。\n因梦江南春景好，一路流苏羽葆。\n笙歌未尽起横流，锁春愁。",
        "dynasty": null,
        "collection_info": null
    },
    {
        "title": "柳含烟·河桥柳",
        "author": "毛文锡",
        "content": "河桥柳，占芳春。\n映水含烟拂路，几回攀折赠行人，暗伤神。\n乐府吹为横笛曲，能使离肠断续。\n不如移植在金门，近天恩。",
        "dynasty": null,
        "collection_info": null
    },
    {
        "title": "柳含烟·章台柳",
        "author": "毛文锡",
        "content": "章台柳，近垂旒。\n低拂往来冠盖，鞭胧春色满皇州，瑞烟浮。\n直与路边江畔别，免被离人攀折。\n最怜京兆画蛾眉，叶纤时。",
        "dynasty": null,
        "collection_info": null
    },
    {
        "title": "柳含烟·御沟柳",
        "author": "毛文锡",
        "content": "御沟柳，占春多。\n半出宫墙婀娜，有时倒影蘸轻罗，曲尘波。\n昨日金銮巡上苑，风亚舞腰纤软。\n栽培得她近皇宫，瑞烟浓。",
        "dynasty": null,
        "collection_info": null
    },
    {
        "title": "醉花间·休相问",
        "author": "毛文锡",
        "content": "休相问，怕相问，相问还添恨。\n春水满塘生，鸂鶒正相趁。\n咋夜雨霏霏，临明寒一阵。\n偏忆戍楼人，久绝边庭信。",
        "dynasty": null,
        "collection_info": null
    },
    {
        "title": "醉花间·深相忆",
        "author": "毛文锡",
        "content": "深相忆，莫相忆，相忆情难极。\n银汉是红墙，一带遥相隔。\n金盘珠露滴，两岸榆花白。\n风摇玉佩清，今夕为何夕。",
        "dynasty": null,
        "collection_info": null
    },
    {
        "title": "浣沙溪·春水轻波浸绿苔",
        "author": "毛文锡",
        "content": "春水轻波浸绿苔，楷杷洲上紫檀开。\n晴天眠沙鸂鶒稳，暖相偎。\n罗袜生尘游女过，有人逢着弄珠回。\n兰麝飘香初解佩，忘归来。",
        "dynasty": null,
        "collection_info": null
    },
    {
        "title": "浣溪沙·七夕年年信不违",
        "author": "毛文锡",
        "content": "七夕年年信不违，银河清浅白云微，蟾光鹊影伯劳飞。\n每恨蟪蛄怜婺女，几回娇妒下鸳机，今宵嘉会两依依。",
        "dynasty": null,
        "collection_info": null
    },
    {
        "title": "月宫春·水晶宫里桂花开",
        "author": "毛文锡",
        "content": "水晶宫里桂花开，神仙探几回。\n红芳金蕊绣重台，低倾玛瑙杯。\n玉兔银蟾争夺护，嫦娥姹女戏相偎。\n遥听钧天九奏，玉皇亲看来。",
        "dynasty": null,
        "collection_info": null
    },
    {
        "title": "恋情深·滴滴铜壶塞漏咽",
        "author": "毛文锡",
        "content": "滴滴铜壶塞漏咽，醉红楼月。\n宴余香殿会鸳衾，荡春心。\n真珠帘下晓光侵，莺语隔琼林。\n宝帐欲开慵起，恋情深。",
        "dynasty": null,
        "collection_info": null
    },
    {
        "title": "恋情深·玉殿春浓花烂熳",
        "author": "毛文锡",
        "content": "玉殿春浓花烂熳，族神仙伴。\n罗裙窣地缕黄金，奏清音。\n酒阑歌罢两沉沉，一笑动君心。\n永作鸳鸯伴，恋情深。",
        "dynasty": null,
        "collection_info": null
    },
    {
        "title": "诉衷情·桃花流水漾纵横",
        "author": "毛文锡",
        "content": "桃花流水漾纵横，春昼彩霞明。\n刘郎去，阮郎行，惆怅恨难平。\n愁坐对云屏，算归程。\n何时携手洞边迎，诉衷情。",
        "dynasty": null,
        "collection_info": null
    },
    {
        "title": "诉衷情·鸳鸯交颈绣衣轻",
        "author": "毛文锡",
        "content": "鸳鸯交颈绣衣轻，碧沼藕花馨。\n偎藻荇，映兰汀，和雨浴浮萍。\n思妇对心惊，想边庭。何时解佩掩云屏，诉衷情。",
        "dynasty": null,
        "collection_info": null
    },
    {
        "title": "应天长·平江波暖鸳鸯语",
        "author": "毛文锡",
        "content": "平江波暖鸳鸯语，两两镏般归极浦。\n芦州一夜风和雨，飞起浅沙翘雪鹭。\n渔灯明远渚，兰棹今宵何处。\n罗袂从风轻举，愁杀采莲女。",
        "dynasty": null,
        "collection_info": null
    },
    {
        "title": "河满子·红粉楼前月照",
        "author": "毛文锡",
        "content": "红粉楼前月照，碧纱窗外莺啼。\n梦断辽阳音信，那堪独守空闺。\n恨对百花时节，王孙绿草萋萋。",
        "dynasty": null,
        "collection_info": null
    },
    {
        "title": "临江仙·暮蝉声尽落斜阳",
        "author": "毛文锡",
        "content": "暮蝉声尽落斜阳，银蟾影挂潇湘。\n黄陵庙侧水茫茫。楚山红树，烟雨隔高唐。\n岸泊渔灯风飐碎，白苹远散浓香。\n灵娥鼓瑟韵清商，朱弦凄切，云散碧云长。",
        "dynasty": null,
        "collection_info": null
    }
]