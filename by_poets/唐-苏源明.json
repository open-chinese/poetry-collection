[
    {
        "uuid": "e09ce9420334f65da947969ea0f64d23",
        "title": "小洞庭洄源亭讌四郡太守诗",
        "author": "苏源明",
        "content": "小洞庭兮牵方舟，风袅袅兮离平流。\n牵方舟兮小洞庭，云微微兮连绝𡷨。\n层澜壮兮缅以没，重岩转兮超以忽。\n冯夷逝兮护轻桡，蛟龙行兮落增潮。\n泊中湖兮澹而闲，并曲溆兮怅而还。\n适予手兮非予期，将解袂兮藂予思。\n尚君子兮寿厥身，承明主兮忧斯人。",
        "dynasty": "唐",
        "collection_info": null
    },
    {
        "uuid": "36829a03ae171c27a6bb2503d54b62ac",
        "title": "秋夜小洞庭离讌诗",
        "author": "苏源明",
        "content": "浮涨湖兮莽迢遥，川后礼兮扈予桡。\n横增沃兮蓬仙延，川后福兮易予舷。\n月澄凝兮明空波，星磊落兮耿秋河。\n夜既良兮酒且多，乐方作兮奈别何。",
        "dynasty": "唐",
        "collection_info": null
    },
    {
        "uuid": "021c40f1b7816bcf72e92c5299e72efb",
        "title": "小洞庭洄源亭宴四郡太守诗",
        "author": "苏源明",
        "content": "小洞庭兮牵方舟，风袅袅兮离平流。\n牵方舟兮小洞庭，冯夷逝兮护轻桡，蛟龙行兮落增潮。\n泊中湖兮澹而闲，尚君子兮寿厥身，承明主兮忧斯人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十五"
        }
    },
    {
        "uuid": "2f4658c4837c1eab0e42552306fb2637",
        "title": "秋夜小洞庭离宴诗",
        "author": "苏源明",
        "content": "浮涨湖兮莽迢遥，川后礼兮扈予桡。\n横增沃兮蓬仙延，夜既良兮酒且多，乐方作兮奈别何。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十五"
        }
    }
]