[
    {
        "uuid": "0745aff341b1fc6217a6b7cf21c6b1d7",
        "title": "相和歌辞 陌上桑",
        "author": "常建",
        "content": "翳翳陌上桑，南枝交北堂。\n美人金梯出，素手自提筐。\n非但畏蚕饥，盈盈娇路傍。",
        "dynasty": "唐",
        "collection_info": null
    },
    {
        "uuid": "3e3eee7fd443c69cef8349d04385c8b9",
        "title": "送陆擢",
        "author": "常建",
        "content": "圣代多才俊，陆生何考槃。\n南山高松树，不合空摧残。\n九月湖上别，北风秋雨寒。\n殷勤叹孤凤，早食金琅玕。",
        "dynasty": "唐",
        "collection_info": null
    },
    {
        "uuid": "9165849715ac5139f68e895a455889d0",
        "title": "送李十一尉临溪",
        "author": "常建",
        "content": "泠泠花下琴，君唱渡江吟。\n天际一帆影，预悬离别心。\n以言神仙尉，因致瑶华音。\n回轸抚商调，越溪澄碧林。",
        "dynasty": "唐",
        "collection_info": null
    },
    {
        "uuid": "5c47ec2a60ce58255253d5c4b366899f",
        "title": "江上琴兴",
        "author": "常建",
        "content": "江上调玉琴，一弦清一心。\n泠泠七弦遍，万木澄幽阴。\n能使江月白，又令江水深。\n始知梧桐枝，可以徽黄金。",
        "dynasty": "唐",
        "collection_info": null
    },
    {
        "uuid": "e90e2a56228341a0d02559fe4c0a6630",
        "title": "湖中晚霁",
        "author": "常建",
        "content": "湖广舟自轻，江天欲澄霁。\n是时清楚望，气色犹霾曀。\n踟蹰金霞白，波上日初丽。\n烟虹落镜中，树木生天际。\n杳杳涯欲辨，蒙蒙云復闭。\n言乘星汉明，又覩寰瀛势。\n微兴从此惬，悠然不知岁。\n试歌沧浪清，遂觉干坤细。\n岂念客衣薄，将期永投袂。\n迟回渔父间，一鴈声嘹唳。",
        "dynasty": "唐",
        "collection_info": null
    },
    {
        "uuid": "b28a5ee1abad7e87fd24c8756746be77",
        "title": "宿王昌龄隐居",
        "author": "常建",
        "content": "清溪深不测，隐处唯孤云。\n松际露微月，清光犹为君。\n茅亭宿花影，药院滋苔纹。\n余亦谢时去，西山鸾鹤羣。",
        "dynasty": "唐",
        "collection_info": null
    },
    {
        "uuid": "a39f01ae907b9c54c0d91dbb0d09204f",
        "title": "送楚十少府",
        "author": "常建",
        "content": "微风吹霜气，寒影明前除。\n落日未能别，萧萧林木虚。\n愁烟闭千里，仙尉其何如。\n因送别鹤操，赠之双鲤鱼。\n鲤鱼在金盘，别鹤哀有余。\n心事则如此，请君开素书。",
        "dynasty": "唐",
        "collection_info": null
    },
    {
        "uuid": "df454d3d7f1ca6e09ecc05586b162745",
        "title": "张山人弹琴",
        "author": "常建",
        "content": "君去芳草绿，西峰弹玉琴。\n岂惟丘中赏，兼得清烦襟。\n朝从山口还，出岭闻清音。\n了然云霞气，照见天地心。\n玄鹤下澄空，翩翩舞松林。\n改弦扣商声，又听飞龙吟。\n稍觉此身妄，渐知仙事深。\n其将炼金鼎，永矣投吾簪。",
        "dynasty": "唐",
        "collection_info": null
    },
    {
        "uuid": "8e2cdf465090a1e1920c9809072551db",
        "title": "白湖寺后溪宿云门",
        "author": "常建",
        "content": "落日山水清，乱流鸣淙淙。\n旧蒲雨抽节，新花水对窓。\n溪中日已没，归鸟多为双。\n杉松引直路，出谷临前湖。\n洲渚晚色静，又观花与蒲。\n入溪復登岭，草浅寒流速。\n圆月明高峰，春山因独宿。\n松阴澄初夜，曙色分远目。\n日出城南隅，青青媚川陆。\n乱花覆东郭，碧气销长林。\n四郊一清影，千里归寸心。\n前瞻王程促，却恋云门深。\n毕景有余兴，到家弹玉琴。",
        "dynasty": "唐",
        "collection_info": null
    },
    {
        "uuid": "1ba811805f653a4cc0248766497ae916",
        "title": "闲斋卧病行药至山馆稍次湖亭二首 一",
        "author": "常建",
        "content": "旬时结阴霖，帘外初白日。\n斋沐清病容，心魂畏虚室。\n闲梅照前户，明镜悲旧质。",
        "dynasty": "唐",
        "collection_info": null
    },
    {
        "uuid": "bd5fc9e86bd84612e276b5febb1c7872",
        "title": "闲斋卧病行药至山馆稍次湖亭二首 二",
        "author": "常建",
        "content": "行药至石壁，东风变萌芽。\n主人门外绿，小隐湖中花。\n时物堪独往，春帆宜别家。\n辞君嚮沧海，烂熳从天涯。",
        "dynasty": "唐",
        "collection_info": null
    },
    {
        "uuid": "23b79e1d1c92433c818ca9a2059ebbac",
        "title": "塞上曲",
        "author": "常建",
        "content": "翩翩云中使，来问太原卒。\n百战苦不归，刀头怨明月。\n塞云随阵落，寒日傍城没。\n城下有寡妻，哀哀哭枯骨。",
        "dynasty": "唐",
        "collection_info": null
    },
    {
        "uuid": "35c88760cdf3dca75e81ec9ef98ec287",
        "title": "仙谷遇毛女意知是秦宫人",
        "author": "常建",
        "content": "溪口水石浅，泠泠明药丛。\n入溪双峰峻，松栝疎幽风。\n垂岭枝袅袅，翳泉花蒙蒙。\n夤缘霁人目，路尽心弥通。\n盘石横阳崖，前流殊未穷。\n回潭清云影，瀰漫长天空。\n水边一神女，千岁为玉童。\n羽毛经汉代，珠翠逃秦宫。\n目觌神已寓，鹤飞言未终。\n祈君青云秘，愿谒黄仙翁。\n尝以耕玉田，龙鸣西顶中。\n金梯与天接，几日来相逢。",
        "dynasty": "唐",
        "collection_info": null
    },
    {
        "uuid": "4413f50baedd1c39ed30dbfcbc0ee36c",
        "title": "梦太白西峰",
        "author": "常建",
        "content": "梦寐昇九崖，杳霭逢元君。\n遗我太白峰，寥寥辞垢氛。\n结宇在星汉，宴林闭氤氲。\n檐楹覆余翠，巾舄生片云。\n时往溪水间，孤亭昼仍曛。\n松峰引天影，石濑清霞文。\n恬目缓舟趣，霁心投鸟羣。\n春风又摇棹，潭岛花纷纷。",
        "dynasty": "唐",
        "collection_info": null
    },
    {
        "uuid": "a9d55ddec7985a8a5922445a5537cd84",
        "title": "鄂渚招王昌龄张偾",
        "author": "常建",
        "content": "刈芦旷野中，沙土飞黄云。\n天晦无精光，茫茫悲远君。\n楚山隔湘水，湖畔落日曛。\n春鴈又北飞，音书固难闻。\n谪居未为叹，谗枉何由分。\n午日逐蛟龙，宜为弔冤文。\n翻覆古共然，名宦安足云。\n贫士任枯槁，捕鱼清江濆。\n有时荷鉏犂，旷野自耕耘。\n不然春山隐，溪涧花氤氲。\n山鹿自有场，贤达亦顾羣。\n二贤归去来，世上徒纷纷。",
        "dynasty": "唐",
        "collection_info": null
    },
    {
        "uuid": "61100e8f5756586a28d14800b68e8853",
        "title": "春词二首 一",
        "author": "常建",
        "content": "菀菀黄柳丝，蒙蒙杂花垂。\n日高红妆卧，倚对春光迟。\n宁知傍淇水，騕褭黄金羁。",
        "dynasty": "唐",
        "collection_info": null
    },
    {
        "uuid": "e485547e0dc9ed1b537bb9804b4b7e2a",
        "title": "春词二首 二",
        "author": "常建",
        "content": "翳翳陌上桑，南枝交北堂。\n美人金梯出，素手自提筐。\n非但畏蚕饥，盈盈娇路傍。",
        "dynasty": "唐",
        "collection_info": null
    },
    {
        "uuid": "4d66edbdb98caee6c95e46ae65da5413",
        "title": "晦日马镫曲稍次中流作",
        "author": "常建",
        "content": "夜寒宿芦苇，晓色明西林。\n初日在川上，便澄游子心。\n秦天无纤翳，郊野浮春阴。\n波静随钓鱼，舟小绿水深。\n出浦见千里，旷然谐远寻。\n扣船应渔父，因唱沧浪吟。",
        "dynasty": "唐",
        "collection_info": null
    },
    {
        "uuid": "95f79f567b30e4bee50299d339d8cca1",
        "title": "古意",
        "author": "常建",
        "content": "牧马古道傍，道傍多古墓。\n萧条愁杀人，蝉鸣白杨树。\n迴头望京邑，合沓生尘雾。\n富贵安可常，归来保贞素。",
        "dynasty": "唐",
        "collection_info": null
    },
    {
        "uuid": "d83896082ddcf1dde346db7488bc0a78",
        "title": "宿五度溪仙人得道处",
        "author": "常建",
        "content": "五度溪上花，生根依两崖。\n二月寻片云，愿宿秦人家。\n上见悬崖崩，下见白水湍。\n仙人弹碁处，石上青萝盘。\n无处求玉童，翳翳唯林峦。\n前溪遇新月，聊取玉琴弹。",
        "dynasty": "唐",
        "collection_info": null
    },
    {
        "uuid": "05263a6ae6b23ff2169e56b8cbd55839",
        "title": "西山",
        "author": "常建",
        "content": "一身为轻舟，落日西山际。\n常随去帆影，远接长天势。\n物象归余清，林峦分夕丽。\n亭亭碧流暗，日入孤霞继。\n渚日远阴映，湖云尚明霁。\n林昏楚色来，岸远荆门闭。\n至夜转清逈，萧萧北风厉。\n沙边鴈鹭泊，宿处蒹葭蔽。\n圆月逗前浦，孤琴又摇曳。\n泠然夜遂深，白露霑人袂。",
        "dynasty": "唐",
        "collection_info": null
    },
    {
        "uuid": "59d976e5ca2b8364d3e5b7f62529a328",
        "title": "春词",
        "author": "常建",
        "content": "阶下草犹短，墙头梨花白。\n织女高楼上，停梭顾行客。\n问君在何所，青鸟舒锦翮。",
        "dynasty": "唐",
        "collection_info": null
    },
    {
        "uuid": "039d9ed49762bc1f346c9b3e7052f98c",
        "title": "赠三侍御",
        "author": "常建",
        "content": "高山临大泽，正月芦花干。\n阳色熏两崖，不改青松寒。\n士贤守孤贞，古来皆共难。\n明君错甚才，台上飞三鸾。\n操与霜雪明，量与江海宽。\n束身视天涯，安能穷波澜。\n孤鹤在枳棘，一枝非所安。\n逸翮望绝霄，见欲凌云端。\n层台何其高，山石流洪湍。\n固知非天池，鸣跃同所欢。\n谁念独枯槁，四十长江干。\n责躬贵知己，效拙从一官。\n折翮悲高风，苦饥候朝飡。\n湖月映大海，天空何漫漫。\n托身未知所，谋道庶不刊。\n吟彼乔木诗，一夕常三叹。",
        "dynasty": "唐",
        "collection_info": null
    },
    {
        "uuid": "7ec8e13f490c890ce18771a7fe97bec7",
        "title": "第三峰",
        "author": "常建",
        "content": "西山第三顶，茅宇依双松。\n杳杳欲至天，云梯升几重。\n莹魄澄玉虚，以求鸾鹤踪。\n逶迤非天人，执节乘赤龙。\n旁映白日光，缥缈轻霞容。\n孤辉上烟雾，余影明心胸。\n愿与黄麒麟，欲飞而莫从。\n因寂清万象，轻云自中峰。\n山暝学栖鸟，月来随暗蛬。\n寻空静余响，袅袅云溪钟。",
        "dynasty": "唐",
        "collection_info": null
    },
    {
        "uuid": "4110549235fc0e1ded3e8ca646ee8857",
        "title": "古兴",
        "author": "常建",
        "content": "汉上逢老翁，江口为僵尸。\n白髮沾黄泥，遗骸集乌鸱。\n机巧自此忘，精魄今何之。\n风吹钓竿折，鱼跃安能施。\n白水明汀洲，菰蒲冒深陂。\n唯留扁舟影，繫在长江湄。\n突兀枯松枝，悠扬女萝丝。\n託身难凭依，生死焉相知。\n徧观今时人，举世皆尔为。\n将军死重围，汉卒犹争驰。\n百马同一衔，万轮同一规。\n名与身孰亲，君子宜固思。",
        "dynasty": "唐",
        "collection_info": null
    },
    {
        "uuid": "e346b9beb35aec3e12a494319edc275c",
        "title": "高楼夜弹筝",
        "author": "常建",
        "content": "高楼百余尺，直上江水平。\n明月照人苦，开帘弹玉筝。\n山高猿狖急，天静鸿鴈鸣。\n曲度犹未终，东峰霞半生。",
        "dynasty": "唐",
        "collection_info": null
    },
    {
        "uuid": "e55f84132d8fe8d97082827ad9e08efd",
        "title": "客有自燕而归哀其老而赠之",
        "author": "常建",
        "content": "羸马朝自燕，一身为二连。\n忆亲拜孤冢，移葬双陵前。\n幽愿从此毕，劒心因获全。\n孟冬寒气盛，抚辔告言旋。\n碣石海北门，余寇惟朝鲜。\n离离一寒骑，袅袅驰白天。\n生别皆自取，况为士卒先。\n寸心渔阳兴，落日旌竿悬。",
        "dynasty": "唐",
        "collection_info": null
    },
    {
        "uuid": "f5bb42d2f1b451f43cc93b51c42beaec",
        "title": "白龙窟泛舟寄天台学道者",
        "author": "常建",
        "content": "夕映翠山深，余晖在龙窟。\n扁舟沧浪意，澹澹花影没。\n西浮入天色，南望对云阙。\n因忆莓苔峰，初阳濯玄髮。\n泉萝两幽映，松鹤间清越。\n碧海莹子神，玉膏泽人骨。\n忽然为枯木，微兴遂如兀。\n应寂中有天，明心外无物。\n环迴从所泛，夜静犹不歇。\n澹然意无限，身与波上月。",
        "dynasty": "唐",
        "collection_info": null
    },
    {
        "uuid": "44b7c3ed032f21855b3e10c7553a9e39",
        "title": "张天师草堂",
        "author": "常建",
        "content": "灵溪宴清宇，傍倚枯松根。\n花药绕方丈，瀑泉飞至门。\n四气闭炎热，两崖改明昏。\n夜深月蹔皎，亭午朝始暾。\n信是天人居，幽幽寂无喧。\n万壑应鸣磬，诸峰接一魂。\n遂登仙子谷，因醉田生樽。\n时节开玉书，窅映飞天言。\n心化便无影，目精焉累烦。\n忽而与霄汉，寥落空南轩。",
        "dynasty": "唐",
        "collection_info": null
    },
    {
        "uuid": "daf5c90a79563d77a0515ede09e048c3",
        "title": "古意三首 一",
        "author": "常建",
        "content": "二妃方访舜，万里南方悬。\n远道隔江汉，孤舟无岁年。\n不知苍梧处，气尽呼青天。\n愁泪变楚竹，蛾眉丧湘川。\n后人立为庙，累世称其贤。\n过客设祠祭，孤狸来坐边。\n怀古未忍还，猿吟彻空山。",
        "dynasty": "唐",
        "collection_info": null
    },
    {
        "uuid": "ea5d4f282841b5566f3df6a384599729",
        "title": "古意三首 二",
        "author": "常建",
        "content": "明月照高阁，綵女褰罗幕。\n歌舞临碧云，箫声沸珠箔。\n青鸾临南海，天上双白鹤。\n万里齐翼飞，意求君门乐。\n玉霄九重闭，金锁夜不开。\n两翅自无力，愁鸣云外来。\n态深入空贵，世屈无良媒。\n俛仰顾中禁，东飞白玉台。",
        "dynasty": "唐",
        "collection_info": null
    },
    {
        "uuid": "0452e2f933f420bd9c258f00bbac670d",
        "title": "古意三首 三",
        "author": "常建",
        "content": "楚王竟何去，独自留巫山。\n偏使世人见，迢迢江汉间。\n驻舟春溪裏，皆愿拜灵颜。\n寤寐见神女，金沙鸣佩环。\n闲艳绝世姿，令人气力微。\n含笑竟不语，化作朝云飞。",
        "dynasty": "唐",
        "collection_info": null
    },
    {
        "uuid": "6806777db0f3c3bf2ef0ce89081b201d",
        "title": "渔浦",
        "author": "常建",
        "content": "春至百草绿，陂泽闻鸧鹒。\n别家投钓翁，今世沧浪情。\n沤纻为缊袍，折麻为长缨。\n荣誉失本真，怪人浮此生。\n碧水月自阔，安流净而平。\n扁舟与天际，独往谁能名。",
        "dynasty": "唐",
        "collection_info": null
    },
    {
        "uuid": "fea98d0c5733ab93ebf9b260d7a2ad1e",
        "title": "空灵山应田叟",
        "author": "常建",
        "content": "湖南无村落，山舍多黄茆。\n淳朴如太古，其人居鸟巢。\n牧童唱巴歌，野老亦献嘲。\n泊舟问溪口，言语皆哑咬。\n土俗不尚农，岂暇论肥硗。\n莫傜射禽兽，浮客烹鱼鲛。\n余亦罘罝人，获麋今尚苞。\n敬君中国来，愿以充其庖。\n日入闻虎鬬，空山满咆哮。\n怀人虽共安，异域终难交。\n白水可洗心，采薇可为肴。\n曳策背落日，江风鸣梢梢。",
        "dynasty": "唐",
        "collection_info": null
    },
    {
        "uuid": "2e5f900d604244c1d09094656be8060f",
        "title": "太公哀晚遇",
        "author": "常建",
        "content": "日出渭流白，文王畋猎时。\n钓翁在芦苇，川泽无熊罴。\n诏书起遗贤，匹马令致辞。\n因称江海人，臣老筋力衰。\n迟迟诣天车，快快悟灵龟。\n兵马更不猎，君臣皆共怡。\n同车至咸阳，心影无磷缁。\n四牡玉墀下，一言为帝师。\n王侯拥朱门，轩盖曜长逵。\n古来荣华人，遭遇谁知之。\n落日悬桑榆，光景有顿亏。\n倏忽天地人，虽贵将何为。",
        "dynasty": "唐",
        "collection_info": null
    },
    {
        "uuid": "6756c265fab903bf7625e536213fd214",
        "title": "昭君墓",
        "author": "常建",
        "content": "汉宫岂不死，异域伤独没。\n万里驮黄金，蛾眉为枯骨。\n迴车夜出塞，立马皆不发。\n共恨丹青人，坟上哭明月。",
        "dynasty": "唐",
        "collection_info": null
    },
    {
        "uuid": "ed651bcc7dbf244be3532a2ff2558728",
        "title": "弔王将军墓",
        "author": "常建",
        "content": "嫖姚北伐时，深入强千里。\n战余落日黄，军败鼓声死。\n尝闻汉飞将，可夺单于垒。\n今与山鬼邻，残兵哭辽水。",
        "dynasty": "唐",
        "collection_info": null
    },
    {
        "uuid": "c65597ed6700934243a5700c620c7789",
        "title": "古意",
        "author": "常建",
        "content": "井底玉冰洞地明，琥珀辘轳青丝索。\n仙人骑凤披彩霞，挽上银瓶照天阁。\n黄金作身双飞龙，口衔明月喷芙蓉。\n一时渡海望不见，晓上青楼十二重。",
        "dynasty": "唐",
        "collection_info": null
    },
    {
        "uuid": "38718a2d906d75948982bfe7f538ae91",
        "title": "古兴",
        "author": "常建",
        "content": "辘轳井上双梧桐，飞鸟衔花日将没。\n深闺女儿莫愁年，玉指泠泠怨金碧。\n石榴裙裾蛱蝶飞，见人不语颦蛾眉。\n青丝素丝红绿丝，织成锦衾当为谁。",
        "dynasty": "唐",
        "collection_info": null
    },
    {
        "uuid": "6e20bb8bcfd25c2af682d4476aabe3b9",
        "title": "张公子行",
        "author": "常建",
        "content": "日出乘钓舟，袅袅持钓竿。\n涉淇傍荷花，骢马闲金鞍。\n侠客白云中，腰间悬辘轳。\n出门事嫖姚，为君西击胡。\n胡兵汉骑相驰逐，转战孤军西海北。\n百尺旌竿沈黑云，边笳落日不堪闻。",
        "dynasty": "唐",
        "collection_info": null
    },
    {
        "uuid": "2d4f0b32bbca90e7789c9f7490ba6e6e",
        "title": "题破山寺后禅院",
        "author": "常建",
        "content": "清晨入古寺，初日照高林。\n竹径通幽处，禅房花木深。\n山光悦鸟性，潭影空人心。\n万籁此都寂，但余钟磬音。",
        "dynasty": "唐",
        "collection_info": null
    },
    {
        "uuid": "4e96939cc176a6605354f205e1edfcdd",
        "title": "送李大都护",
        "author": "常建",
        "content": "单于虽不战，都护事边深。\n君执幕中秘，能为高士心。\n海头近初月，碛裏多愁阴。\n西望郭犹子，将分泪满襟。",
        "dynasty": "唐",
        "collection_info": null
    },
    {
        "uuid": "73e0c062645166692afaa3d213400eba",
        "title": "潭州留别",
        "author": "常建",
        "content": "贤达不相识，偶然交已深。\n宿帆谒郡佐，怅别依禅林。\n湘水流入海，楚云千里心。\n望君杉松夜，山月清猿吟。",
        "dynasty": "唐",
        "collection_info": null
    },
    {
        "uuid": "b905606d2257c7162854444b8ebc25cc",
        "title": "听琴秋夜赠寇尊师",
        "author": "常建",
        "content": "琴当秋夜听，况是洞中人。\n一指指应法，一声声爽神。\n寒虫临砌急，清吹褭灯频。\n何必钟期耳，高闲自可亲。",
        "dynasty": "唐",
        "collection_info": null
    },
    {
        "uuid": "3042a1777861f070c3df632277fe4b44",
        "title": "泊舟盱眙",
        "author": "常建",
        "content": "泊舟淮水次，霜降夕流清。\n夜久潮侵岸，天寒月近城。\n平沙依鴈宿，候馆听鸡鸣。\n乡国云霄外，谁堪羁旅情。",
        "dynasty": "唐",
        "collection_info": null
    },
    {
        "uuid": "f5ac6bd7aa66f802d9ea7134c555d09e",
        "title": "江行",
        "author": "常建",
        "content": "平湖四无际，此夜泛孤舟。\n明月异方意，吴歌令客愁。\n乡园碧云外，兄弟渌江头。\n万里无归信，伤心看斗牛。",
        "dynasty": "唐",
        "collection_info": null
    },
    {
        "uuid": "351af6444875293265e9cc8777083a4c",
        "title": "燕居",
        "author": "常建",
        "content": "青苔常满路，流水復入林。\n远与市朝隔，日闻鸡犬深。\n寥寥丘中想，渺渺湖上心。\n啸傲转无欲，不知成陆沈。",
        "dynasty": "唐",
        "collection_info": null
    },
    {
        "uuid": "924416859d9c4478f1c0ed2efa9b38ef",
        "title": "送宇文六",
        "author": "常建",
        "content": "花映垂杨汉水清，微风林裏一枝轻。\n即今江北还如此，愁杀江南离别情。",
        "dynasty": "唐",
        "collection_info": null
    },
    {
        "uuid": "e426e1e56427628f6d43192d2bf8d7ea",
        "title": "落第长安",
        "author": "常建",
        "content": "家园好在尚留秦，耻作明时失路人。\n恐逢故里莺花笑，且向长安度一春。",
        "dynasty": "唐",
        "collection_info": null
    },
    {
        "uuid": "4f387d8dbd2caab4c1eb03842c2e2df2",
        "title": "塞下",
        "author": "常建",
        "content": "铁马胡裘出汉营，分麾百道救龙城。\n左贤未遁旌竿折，过在将军不在兵。",
        "dynasty": "唐",
        "collection_info": null
    },
    {
        "uuid": "aac0411ed1feb4ded4341c704e9ad067",
        "title": "题法院",
        "author": "常建",
        "content": "胜景门闲对远山，竹深松老半含烟。\n皓月殿中三度磬，水晶宫裏一僧禅。",
        "dynasty": "唐",
        "collection_info": null
    },
    {
        "uuid": "3f6b179ff4a1b4c45eebec841e9a7e2c",
        "title": "岭猿",
        "author": "常建",
        "content": "杳杳褭褭清且切，鹧鸪飞处又斜阳。\n相思岭上相思泪，不到三声合断肠。",
        "dynasty": "唐",
        "collection_info": null
    },
    {
        "uuid": "28c6c228b7cb10f0ee65b51843862f4c",
        "title": "三日寻李九庄",
        "author": "常建",
        "content": "雨歇杨林东渡头，永和三日荡轻舟。\n故人家在桃花岸，直到门前溪水流。",
        "dynasty": "唐",
        "collection_info": null
    },
    {
        "uuid": "0214641efdf962b9f30b168db0576e76",
        "title": "塞下曲四首 一",
        "author": "常建",
        "content": "玉帛朝回望帝乡，乌孙归去不称王。\n天涯静处无征战，兵气销为日月光。",
        "dynasty": "唐",
        "collection_info": null
    },
    {
        "uuid": "cb44d502b83e00a73a6c3cc769cad28a",
        "title": "塞下曲四首 二",
        "author": "常建",
        "content": "北海阴风动地来，明君祠上望龙堆。\n髑髅皆是长城卒，日暮沙场飞作灰。",
        "dynasty": "唐",
        "collection_info": null
    },
    {
        "uuid": "5f4aa37b1644c5059058d1ccee63bd13",
        "title": "塞下曲四首 三",
        "author": "常建",
        "content": "龙鬬雌雄势已分，山崩鬼哭恨将军。\n黄河直北千余里，冤气苍茫成黑云。",
        "dynasty": "唐",
        "collection_info": null
    },
    {
        "uuid": "5710c104002749b10cbf7497909ac3a6",
        "title": "塞下曲四首 四",
        "author": "常建",
        "content": "因嫁单于怨在边，蛾眉万古葬胡天。\n汉家此去三千里，青冢常无草木烟。",
        "dynasty": "唐",
        "collection_info": null
    },
    {
        "uuid": "51d3f2dac08ca18702fff8a443b125f5",
        "title": "戏题湖上",
        "author": "常建",
        "content": "湖上老人坐矶头，湖裏桃花水却流。\n竹竿袅袅白波际，不知何者吞吾鈎。",
        "dynasty": "唐",
        "collection_info": null
    },
    {
        "uuid": "b4f880b95c2f485d8dcbe58a1217e3b1",
        "title": "吴故宫",
        "author": "常建",
        "content": "越女歌长君且听，芙蓉香满水边城。\n岂知一日终非主，犹自如今有怨声。",
        "dynasty": "唐",
        "collection_info": null
    },
    {
        "uuid": "2faf911f80e7a3244720c4d59b790e65",
        "title": "相和歌辞：陌上桑",
        "author": "常建",
        "content": "翳翳陌上桑，南枝交北堂。\n美人金梯出，素手自提筐。\n非但畏蚕饥，盈盈娇路傍。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "d286a16c2eab3fa36e349f15e3ef41bf",
        "title": "送陆擢",
        "author": "常建",
        "content": "圣代多才俊，陆生何考盘。\n南山高松树，不合空摧残。\n九月湖上别，北风秋雨寒。\n殷勤叹孤凤，早食金琅玕。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "ce434ce8ea4c20f5733eec3cf36c7a04",
        "title": "湖中晚霁",
        "author": "常建",
        "content": "湖广舟自轻，江天欲澄霁。\n是时清楚望，气色犹霾曀。\n踟蹰金霞白，波上日初丽。\n烟虹落镜中，树木生天际。\n杳杳涯欲辨，蒙蒙云复闭。\n言乘星汉明，又睹寰瀛势。\n微兴从此惬，悠然不知岁。\n试歌沧浪清，遂觉干坤细。\n岂念客衣薄，将期永投袂。\n迟回渔父间，一雁声嘹唳。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "d9535b8a8a1f9cb42bc10472dcf56bfb",
        "title": "宿王昌龄隐居",
        "author": "常建",
        "content": "清溪深不测，隐处唯孤云。\n松际露微月，清光犹为君。\n茅亭宿花影，药院滋苔纹。\n余亦谢时去，西山鸾鹤群。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "c30bfb3f05adbd19794b65d34494717c",
        "title": "白湖寺后溪宿云门",
        "author": "常建",
        "content": "落日山水清，乱流鸣淙淙。\n旧蒲雨抽节，新花水对窗。\n溪中日已没，归鸟多为双。\n杉松引直路，出谷临前湖。\n洲渚晚色静，又观花与蒲。\n入溪复登岭，草浅寒流速。\n圆月明高峰，春山因独宿。\n松阴澄初夜，曙色分远目。\n日出城南隅，青青媚川陆。\n乱花覆东郭，碧气销长林。\n四郊一清影，千里归寸心。\n前瞻王程促，却恋云门深。\n毕景有余兴，到家弹玉琴。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "0cc6a990a8b4212c736c016229bbe8f3",
        "title": "闲斋卧病行药至山馆稍次湖亭二首",
        "author": "常建",
        "content": "旬时结阴霖，帘外初白日。\n斋沐清病容，心魂畏虚室。\n闲梅照前户，明镜悲旧质。\n同袍四五人，何不来问疾。\n行药至石壁，东风变萌芽。\n主人门外绿，小隐湖中花。\n时物堪独往，春帆宜别家。\n辞君向沧海，烂熳从天涯。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "d0ca8e7c9522830e07577d977cd3d902",
        "title": "仙谷遇毛女意知是秦宫人",
        "author": "常建",
        "content": "溪口水石浅，泠泠明药丛。\n入溪双峰峻，松栝疏幽风。\n垂岭枝袅袅，翳泉花蒙蒙。\n夤缘斋人目，路尽心弥通。\n盘石横阳崖，前流殊未穷。\n回潭清云影，弥漫长天空。\n水边一神女，千岁为玉童。\n羽毛经汉代，珠翠逃秦宫。\n目觌神已寓，鹤飞言未终。\n祈君青云秘，愿谒黄仙翁。\n尝以耕玉田，龙鸣西顶中。\n金梯与天接，几日来相逢。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "6a4961a723e03c670d52756c51477060",
        "title": "梦太白西峰",
        "author": "常建",
        "content": "梦寐升九崖，杳霭逢元君。\n遗我太白峰，寥寥辞垢氛。\n结宇在星汉，宴林闭氤氲。\n檐楹覆余翠，巾舄生片云。\n时往溪水间，孤亭昼仍曛。\n松峰引天影，石濑清霞文。\n恬目缓舟趣，霁心投鸟群。\n春风又摇棹，潭岛花纷纷。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "33cb5761e68cde3a07e90af1500893ed",
        "title": "鄂渚招王昌龄张偾",
        "author": "常建",
        "content": "刈芦旷野中，沙土飞黄云。\n天晦无精光，茫茫悲远君。\n楚山隔湘水，湖畔落日曛。\n春雁又北飞，音书固难闻。\n谪居未为叹，谗枉何由分。\n午日逐蛟龙，宜为吊冤文。\n翻覆古共然，名宦安足云。\n贫士任枯槁，捕鱼清江濆。\n有时荷锄犁，旷野自耕耘。\n不然春山隐，溪涧花氤氲。\n山鹿自有场，贤达亦顾群。\n二贤归去来，世上徒纷纷。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "bd220391b7297d6e1ae63089264ed407",
        "title": "春词二首",
        "author": "常建",
        "content": "菀菀黄柳丝，蒙蒙杂花垂。\n日高红妆卧，倚对春光迟。\n宁知傍淇水，騕褭黄金羁。\n翳翳陌上桑，南枝交北堂。\n美人金梯出，素手自提筐。\n非但畏蚕饥，盈盈娇路傍。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "969eba3221055327cdfbd02787326ac5",
        "title": "古意",
        "author": "常建",
        "content": "牧马古道傍，道傍多古墓。\n萧条愁杀人，蝉鸣白杨树。\n回头望京邑，合沓生尘雾。\n富贵安可常，归来保贞素。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "8bb3a6aec6ea883821c20b9103bd1ef0",
        "title": "宿五度溪仙人得道处",
        "author": "常建",
        "content": "五度溪上花，生根依两崖。\n二月寻片云，愿宿秦人家。\n上见悬崖崩，下见白水湍。\n仙人弹棋处，石上青萝盘。\n无处求玉童，翳翳唯林峦。\n前溪遇新月，聊取玉琴弹。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "d2033b0f9cd67e3264dfc5497195b921",
        "title": "西山",
        "author": "常建",
        "content": "一身为轻舟，落日西山际。\n常随去帆影，远接长天势。\n物象归余清，林峦分夕丽。\n亭亭碧流暗，日入孤霞继。\n渚日远阴映，湖云尚明霁。\n林昏楚色来，岸远荆门闭。\n至夜转清迥，萧萧北风厉。\n沙边雁鹭泊，宿处蒹葭蔽。\n圆月逗前浦，孤琴又摇曳。\n泠然夜遂深，白露沾人袂。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "aeb9c22b2eec38e95ebef8338fa44bc5",
        "title": "赠三侍御",
        "author": "常建",
        "content": "高山临大泽，正月芦花干。\n阳色熏两崖，不改青松寒。\n士贤守孤贞，古来皆共难。\n明君错甚才，台上飞三鸾。\n操与霜雪明，量与江海宽。\n束身视天涯，安能穷波澜。\n孤鹤在枳棘，一枝非所安。\n逸翮望绝霄，见欲凌云端。\n层台何其高，山石流洪湍。\n固知非天池，鸣跃同所欢。\n谁念独枯槁，四十长江干。\n责躬贵知己，效拙从一官。\n折翮悲高风，苦饥候朝餐。\n湖月映大海，天空何漫漫。\n托身未知所，谋道庶不刊。\n吟彼乔木诗，一夕常三叹。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "ffd758d8c19b1ae74f8de46a75bda0ba",
        "title": "第三峰",
        "author": "常建",
        "content": "西山第三顶，茅宇依双松。\n杳杳欲至天，云梯升几重。\n莹魄澄玉虚，以求鸾鹤踪。\n逶迤非天人，执节乘赤龙。\n旁映白日光，缥缈轻霞容。\n孤辉上烟雾，余影明心胸。\n愿与黄麒麟，欲飞而莫从。\n因寂清万象，轻云自中峰。\n山暝学栖鸟，月来随暗蛩。\n寻空静余响，袅袅云溪钟。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "5eb7c53928df4173abcfe754588ee1f8",
        "title": "古兴",
        "author": "常建",
        "content": "汉上逢老翁，江口为僵尸。\n白髮沾黄泥，遗骸集乌鸱。\n机巧自此忘，精魄今何之。\n风吹钓竿折，鱼跃安能施。\n白水明汀洲，菰蒲冒深陂。\n唯留扁舟影，系在长江湄。\n突兀枯松枝，悠扬女萝丝。\n托身难凭依，生死焉相知。\n遍观今时人，举世皆尔为。\n将军死重围，汉卒犹争驰。\n百马同一衔，万轮同一规。\n名与身孰亲，君子宜固思。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "5a4f83187e5fae07e517139e66dc361f",
        "title": "高楼夜弹筝",
        "author": "常建",
        "content": "高楼百余尺，直上江水准。\n明月照人苦，开帘弹玉筝。\n山高猿狖急，天静鸿雁鸣。\n曲度犹未终，东峰霞半生。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "548f6104b8658a4d2be90082f24bc90a",
        "title": "客有自燕而归哀其老而赠之",
        "author": "常建",
        "content": "羸马朝自燕，一身为二连。\n忆亲拜孤冢，移葬双陵前。\n幽愿从此毕，剑心因获全。\n孟冬寒气盛，抚辔告言旋。\n碣石海北门，余寇惟朝鲜。\n离离一寒骑，袅袅驰白天。\n生别皆自取，况为士卒先。\n寸心渔阳兴，落日旌竿悬。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "03ecf693d64fba309baa5c65426004b5",
        "title": "白龙窟泛舟寄天台学道者",
        "author": "常建",
        "content": "夕映翠山深，余晖在龙窟。\n扁舟沧浪意，澹澹花影没。\n西浮入天色，南望对云阙。\n因忆莓苔峰，初阳濯玄发。\n泉萝两幽映，松鹤间清越。\n碧海莹子神，玉膏泽人骨。\n忽然为枯木，微兴遂如兀。\n应寂中有天，明心外无物。\n环回从所泛，夜静犹不歇。\n澹然意无限，身与波上月。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "1848adc67ef5d57a7b32a2640a180098",
        "title": "张天师草堂",
        "author": "常建",
        "content": "灵溪宴清宇，傍倚枯松根。\n花药绕方丈，瀑泉飞至门。\n四气闭炎热，两崖改明昏。\n夜深月暂皎，亭午朝始暾。\n信是天人居，幽幽寂无喧。\n万壑应鸣磬，诸峰接一魂。\n遂登仙子谷，因醉田生樽。\n时节开玉书，窅映飞天言。\n心化便无影，目精焉累烦。\n忽而与霄汉，寥落空南轩。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "ba2cf33b63a4533bc3b8345f237da6a4",
        "title": "古意三首",
        "author": "常建",
        "content": "二妃方访舜，万里南方悬。\n远道隔江汉，孤舟无岁年。\n不知苍梧处，气尽呼青天。\n愁泪变楚竹，蛾眉丧湘川。\n后人立为庙，累世称其贤。\n过客设祠祭，狐狸来坐边。\n怀古未忍还，猿吟彻空山。\n明月照高阁，彩女褰罗幕。\n歌舞临碧云，箫声沸珠箔。\n青鸾临南海，天上双白鹤。\n万里齐翼飞，意求君门乐。\n玉霄九重闭，金锁夜不开。\n两翅自无力，愁鸣云外来。\n态深入空贵，世屈无良媒。\n俯仰顾中禁，东飞白玉台。\n楚王竟何去，独自留巫山。\n偏使世人见，迢迢江汉间。\n驻舟春溪裏，皆愿拜灵颜。\n寤寐见神女，金沙鸣佩环。\n闲艳绝世姿，令人气力微。\n含笑竟不语，化作朝云飞。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "75a5e3365a6752a31f59e81b827ac3d5",
        "title": "空灵山应田叟",
        "author": "常建",
        "content": "湖南无村落，山舍多黄茆。\n淳朴如太古，其人居鸟巢。\n牧童唱巴歌，野老亦献嘲。\n泊舟问溪口，言语皆哑咬。\n土俗不尚农，岂暇论肥硗。\n莫徭射禽兽，浮客烹鱼鲛。\n余亦罘罝人，获麋今尚苞。\n敬君中国来，愿以充其庖。\n日入闻虎斗，空山满咆哮。\n怀人虽共安，异域终难交。\n白水可洗心，采薇可为肴。\n曳策背落日，江风鸣梢梢。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "c8718cd6e22516d8a0400d3805a0861f",
        "title": "昭君墓",
        "author": "常建",
        "content": "汉宫岂不死，异域伤独没。\n万里驮黄金，蛾眉为枯骨。\n回车夜出塞，立马皆不发。\n共恨丹青人，坟上哭明月。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "b9c27330575540dd9720fcc6d67aeec0",
        "title": "吊王将军墓",
        "author": "常建",
        "content": "嫖姚北伐时，深入强千里。\n战余落日黄，军败鼓声死。\n尝闻汉飞将，可夺单于垒。\n今与山鬼邻，残兵哭辽水。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "0e4a377716efa8ed5f7b3a3082d6aa7e",
        "title": "古意",
        "author": "常建",
        "content": "井底玉冰洞地明，琥珀辘轳青丝索。\n仙人骑凤披彩霞，一时渡海望不见，晓上青楼十二重。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "8cf2e1ec27fa9516b2dc013491964722",
        "title": "古兴",
        "author": "常建",
        "content": "辘轳井上双梧桐，飞鸟衔花日将没。\n深闺女儿莫愁年，青丝素丝红绿丝，织成锦衾当为谁。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "73519d843b8df63df5fc2214b22b79f7",
        "title": "张公子行",
        "author": "常建",
        "content": "日出乘钓舟，袅袅持钓竿。\n涉淇傍荷花，骢马闲金鞍。\n侠客白云中，腰间悬辘轳。\n出门事嫖姚，为君西击胡。\n胡兵汉骑相驰逐，转战孤军西海北。\n百尺旌竿沉黑云，",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "3aea98fea06bef665a11ce56c1c408e3",
        "title": "听琴秋夜赠寇尊师",
        "author": "常建",
        "content": "琴当秋夜听，况是洞中人。\n一指指应法，一声声爽神。\n寒虫临砌急，清吹袅灯频。\n何必钟期耳，高闲自可亲。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "3c615786a91856164252a8d71a70d63b",
        "title": "泊舟盱眙",
        "author": "常建",
        "content": "泊舟淮水次，霜降夕流清。\n夜久潮侵岸，天寒月近城。\n平沙依雁宿，候馆听鸡鸣。\n乡国云霄外，谁堪羁旅情。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "ee0122e63f127352e3856d9b5bd2099a",
        "title": "燕居",
        "author": "常建",
        "content": "青苔常满路，流水复入林。\n远与市朝隔，日闻鸡犬深。\n寥寥丘中想，渺渺湖上心。\n啸傲转无欲，不知成陆沉。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "612a32b113382118f0277cd86124b2e9",
        "title": "岭猿",
        "author": "常建",
        "content": "杳杳袅袅清且切，鹧鸪飞处又斜阳。\n相思岭上相思泪，不到三声合断肠。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "0ef9d1511f24e92a48c0907d62181f5a",
        "title": "塞下曲四首",
        "author": "常建",
        "content": "玉帛朝回望帝乡，乌孙归去不称王。\n天涯静处无征战，兵气销为日月光。\n北海阴风动地来，明君祠上望龙堆。\n髑髅皆是长城卒，日暮沙场飞作灰。\n龙斗雌雄势已分，山崩鬼哭恨将军。\n黄河直北千余裏，冤气苍茫成黑云。\n因嫁单于怨在边，蛾眉万古葬胡天。\n汉家此去三千里，青冢常无草木烟。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    },
    {
        "uuid": "b0060b3ec9c5d3b15e62bd7c6923c22a",
        "title": "戏题湖上",
        "author": "常建",
        "content": "湖上老人坐矶头，湖裏桃花水却流。\n竹竿袅袅波无际，不知何者吞吾钩。",
        "dynasty": "唐",
        "collection_info": {
            "collection": "御定全唐诗",
            "volume": "卷一百四十四"
        }
    }
]