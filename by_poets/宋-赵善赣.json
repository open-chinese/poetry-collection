[
    {
        "uuid": "1159c90272cc2ad808529971207af136",
        "title": "题岑公洞",
        "author": "赵善赣",
        "content": "真人邈何之，恍忽不可见。\n洞居独嵌空，壁留明珠溅。\n藤萝含冥蒙，竹柏鬬葱蒨。\n至幽合人心，远翠落江面。\n野老乘篮舆，使君肆清燕。\n日影砌下倒，云容坐间变。\n大木岩欲倾，邃壑路微转。\n峥嵘施屏风，点缀成彩绚。\n虽云急行乐，胜赏殆亦遍。\n欲归重盘旋，拂石看古篆。",
        "dynasty": "宋",
        "collection_info": null
    }
]