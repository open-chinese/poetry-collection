[
    {
        "uuid": "021537f603f868e35d50afd3a01e5021",
        "title": "别方岩",
        "author": "胡则",
        "content": "寓居峰顶寺，不觉度炎天。\n山叟频为约，林僧每出禅。\n虚怀思往事，宴坐息诸缘。\n照像龛镫暗，通宵磬韵传。\n宴心资寂寞，琢句极幽玄。\n拾菌寒云外，烹茶翠竹前。\n远阴临岳树，清响落岩泉。\n僻道无来客，深秋足乱蝉。\n松风生井浪，溪雨长苔钱。\n自省浮尘世，终难住永年。\n徧游曾宛转，欲别重留连。\n明日东西路，依依独黯然。",
        "dynasty": "宋",
        "collection_info": null
    },
    {
        "uuid": "33424f3887da96f687e9097e23d8d967",
        "title": "及第",
        "author": "胡则",
        "content": "金榜名传四海知，太平时合称男儿。\n五言似剑裁鳞角，七字如刀斫桂枝。\n御苑得题朝帝日，家乡佩印拜亲时。\n小花桥畔人人爱，一带清风雨露随。",
        "dynasty": "宋",
        "collection_info": null
    },
    {
        "uuid": "54b7db8ea682ffc979156f95bf034849",
        "title": "题紫霄观",
        "author": "胡则",
        "content": "绮霞重迭武陵溪，溪岭相逢路不迷。\n白石洞天人不到，碧桃花下马频嘶。\n深倾玉液琴声细，旋煮胡麻月色低。\n犹恨此身閒未得，好同刘阮灌芝畦。",
        "dynasty": "宋",
        "collection_info": null
    },
    {
        "uuid": "9c6c061c7c22b8515c111bfafd15c705",
        "title": "酬和二章拜呈慈云大师伏惟采览 和桂子",
        "author": "胡则",
        "content": "孤峰耸高桂，千载同一日。\n秋气正飞霜，天风落丹实。\n纷纷宝砌傍，颗颗露珠密。\n始自月中来，又从骊颔出。\n香浮古佛剎，光照高僧室。\n吴越饶珍异，金玉非俦匹。\n尝咏贤人诗，未载史臣笔。\n至矣天竺山，山灵诞奇物。",
        "dynasty": "宋",
        "collection_info": null
    },
    {
        "uuid": "abc914c1a673a9d5bf2c5dc4cc236f7c",
        "title": "酬和二章拜呈慈云大师伏惟采览 和种桂",
        "author": "胡则",
        "content": "纍纍丹桂子，秋落古禅关。\n乍到圆蟾窟，潜依灵鹫山。\n始知尘外有，会向月中攀。\n千载孤峰上，清阴与客閒。",
        "dynasty": "宋",
        "collection_info": null
    },
    {
        "uuid": "dbd9d925aee1aa59e77f5b5e6be2337f",
        "title": "奏免衢婺丁钱",
        "author": "胡则",
        "content": "六十年来见弊由，仰蒙龙勅降南州。\n丁钱永免无拘束，苗米常宜有限收。\n青嶂瀑泉呼万岁，碧天星月照千秋。\n臣今未恨生身晚，长喜王民绍见休。",
        "dynasty": "宋",
        "collection_info": null
    },
    {
        "uuid": "1e8dd58a7c66e228367553d60270cc21",
        "title": "题严子陵祠堂",
        "author": "胡则",
        "content": "占断烟波七里滩，渔簑轻拂汉衣冠。\n高踪磨出云涯碧，清节照开秋水寒。\n泽国几家供庙食，客星千载落云墩。\n我来亦有沙洲兴，愿借先生旧钓竿。",
        "dynasty": "宋",
        "collection_info": null
    },
    {
        "uuid": "79b198441e5be2ed4a375b67c4913ba7",
        "title": "存目  其一",
        "author": "胡则",
        "content": "诗题：水村首句：画桡两两枕汀沙。",
        "dynasty": "宋",
        "collection_info": null
    },
    {
        "uuid": "c82ab05ed249f61bdbff24fa711f3979",
        "title": "存目  其二",
        "author": "胡则",
        "content": "诗题：夜坐闻竹声示侄首句：室明窗有灯。",
        "dynasty": "宋",
        "collection_info": null
    }
]