[
    {
        "uuid": "549ac38730a7458bdf45d2db91749ba8",
        "title": "延平天庆观",
        "author": "王初",
        "content": "劒化江边绿构新，层台不染玉梯尘。\n千章隐篆标龙简，一曲空歌降凤钧。\n岚气湿衣云叶晚，天香飘户月枝春。\n盟经早晚闻仙语，学种三芝伴羽人。",
        "dynasty": "唐",
        "collection_info": null
    },
    {
        "uuid": "746fe7f4a9859a57c5bc1e044b8bd84d",
        "title": "送叶秀才",
        "author": "王初",
        "content": "快骑璁珑刻玉羁，河梁返照上征衣。\n层冰春近蟠龙起，九泽云闲独鹤飞。\n行想北山清梦断，重游西洛故人稀。\n汉庭狗监深知己，有日前驱负弩归。",
        "dynasty": "唐",
        "collection_info": null
    },
    {
        "uuid": "6f9e97a82d746314d3d09e27a383c67d",
        "title": "送王秀才谒池州吴都督",
        "author": "王初",
        "content": "池阳去去跃雕鞍，十里长亭百草干。\n衣袂障风金镂细，劒光横雪玉龙寒。\n晴郊别岸乡魂断，晓树啼乌客梦残。\n南馆星郎东道主，摇鞭休问路行难。",
        "dynasty": "唐",
        "collection_info": null
    },
    {
        "uuid": "08e75ea256f0e86c20ff663365dd75ad",
        "title": "青帝",
        "author": "王初",
        "content": "青帝邀春隔岁还，月娥孀独夜漫漫。\n韩凭舞羽身犹在，素女商弦调未残。\n终古兰岩栖偶鹤，从来玉谷有离鸾。\n几时幽恨飘然断，共待天池一水干。",
        "dynasty": "唐",
        "collection_info": null
    },
    {
        "uuid": "d8f0ef4c8aa768e53fd5fa92fc3151ca",
        "title": "银河",
        "author": "王初",
        "content": "阊阖疎云漏绛津，桥头秋夜鹊飞频。\n犹残仙媛湔帬水，几见星妃度袜尘。\n历历素榆飘玉叶，涓涓清月湿冰轮。\n年来若有乘槎客，为弔波灵是楚臣。",
        "dynasty": "唐",
        "collection_info": null
    },
    {
        "uuid": "2066cf0a72c781bb1fba40cf1e6ff296",
        "title": "书秋",
        "author": "王初",
        "content": "千里南云度塞鸿，秋容无迹淡平空。\n人间玉岭清宵月，天上银河白昼风。\n潘赋登山魂易断，楚歌遗佩怨何穷。\n往来未若奇张翰，欲鲙霜鲸碧海东。",
        "dynasty": "唐",
        "collection_info": null
    },
    {
        "uuid": "07b7207393a6937d9772fb8c30258f9a",
        "title": "自和书秋",
        "author": "王初",
        "content": "陇首斜飞避弋鸿，颓云萧索见层空。\n汉宫夜结双茎露，阊阖凉生六幕风。\n湘女怨弦愁不禁，鄂君香被梦难穷。\n江边两桨连歌渡，惊散游鱼莲叶东。",
        "dynasty": "唐",
        "collection_info": null
    },
    {
        "uuid": "501b83960373e5d54803f7bff5283e11",
        "title": "立春后作",
        "author": "王初",
        "content": "东君珂佩响珊珊，青驭多时下九关。\n方信玉霄千万里，春风犹未到人间。",
        "dynasty": "唐",
        "collection_info": null
    },
    {
        "uuid": "48be23607f87370e6fd16fba5af3d856",
        "title": "梅花二首 一",
        "author": "王初",
        "content": "应为阳春信未传，固将青艳属残年。\n东君欲待寻佳约，剩寄衣香与粉绵。",
        "dynasty": "唐",
        "collection_info": null
    },
    {
        "uuid": "cd7633cb55b79e4fdc41090c4933a9d5",
        "title": "梅花二首 二",
        "author": "王初",
        "content": "迎春雪艳飘零极，度夕蟾华掩映多。\n欲托清香传远信，一枝无计奈愁何。",
        "dynasty": "唐",
        "collection_info": null
    },
    {
        "uuid": "5cc6060ceb9f36b3b21add5f0d270e6f",
        "title": "春日咏梅花二首 一",
        "author": "王初",
        "content": "靓妆纔罢粉痕新，递晓风回散玉尘。\n若遣有情应怅望，已兼残雪又兼春。",
        "dynasty": "唐",
        "collection_info": null
    },
    {
        "uuid": "f98e093aa88d19108db9e9f2603d7bd3",
        "title": "春日咏梅花二首 二",
        "author": "王初",
        "content": "青帝来时值远芳，残花残雪尚交光。\n隔年拟待春消息，得见春风已断肠。",
        "dynasty": "唐",
        "collection_info": null
    },
    {
        "uuid": "6770f74fdc2f3051adb5ba0bf957d3ec",
        "title": "即夕",
        "author": "王初",
        "content": "榆叶飘零碧汉流，玉蟾珠露两清秋。\n僊家若有单栖恨，莫向银台半夜游。",
        "dynasty": "唐",
        "collection_info": null
    },
    {
        "uuid": "c7665dea7118eb8b2fc07c5aba5bdbf1",
        "title": "送陈校勘入宿",
        "author": "王初",
        "content": "日落风回卷碧霓，芳蓬一夜拆龙泥。\n银台级级连清汉，桂子香浓月杵低。",
        "dynasty": "唐",
        "collection_info": null
    },
    {
        "uuid": "2086e55366dded22e1e1c5d1878996df",
        "title": "即夕",
        "author": "王初",
        "content": "风幌凉生白袷衣，星榆纔乱绛河低。\n月明休近相思树，恐有韩凭一处栖。",
        "dynasty": "唐",
        "collection_info": null
    },
    {
        "uuid": "5791a81399c3884a62fa61773529b1c8",
        "title": "早春咏雪",
        "author": "王初",
        "content": "句芒宫树已先开，珠蘂琼花鬬剪裁。\n散作上林今夜雪，送教春色一时来。",
        "dynasty": "唐",
        "collection_info": null
    },
    {
        "uuid": "8ba9cf8ba89722e27799b4b4f9075481",
        "title": "望雪",
        "author": "王初",
        "content": "银花珠树晓来看，宿醉初醒一倍寒。\n已似王恭披鹤氅，凭栏仍是玉栏干。",
        "dynasty": "唐",
        "collection_info": null
    },
    {
        "uuid": "f16554f07aa64e8a0ff6bc597d96152a",
        "title": "雪霁",
        "author": "王初",
        "content": "星榆叶叶昼离披，云粉千重凝不飞。\n昆玉楼台珠树密，夜来谁向月中归。",
        "dynasty": "唐",
        "collection_info": null
    },
    {
        "uuid": "71e54e3e18ebff7a5addc961a751680c",
        "title": "舟次汴堤",
        "author": "王初",
        "content": "曲岸兰丛雁飞起，野客维舟碧烟裏。\n竿头五两转天风，白日杨花满流水。",
        "dynasty": "唐",
        "collection_info": null
    },
    {
        "uuid": "4b7faef3c76ed3d67ab09fd556c1ecbd",
        "title": "延平天庆观",
        "author": "王初",
        "content": "剑化江边绿构新，层台不染玉梯尘。\n千章隐篆标龙简，盟经早晚闻仙语，学种三芝伴羽人。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "9a2c24c5927b78ae7db7cf53412ab141",
        "title": "送叶秀才",
        "author": "王初",
        "content": "快骑璁珑刻玉羁，河梁返照上征衣。\n层冰春近蟠龙起，汉庭狗监深知己，有日前驱负弩归。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "4bb65224d3ad37aa4bc8d665f1ecedac",
        "title": "送王秀才谒池州吴都督",
        "author": "王初",
        "content": "池阳去去跃雕鞍，十裏长亭百草干。\n衣袂障风金镂细，南馆星郎东道主，摇鞭休问路行难。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "c8536f049d73bf6c4c52ce50814064c7",
        "title": "青帝",
        "author": "王初",
        "content": "青帝邀春隔岁还，月娥孀独夜漫漫。\n韩凭舞羽身犹在，几时幽恨飘然断，共待天池一水干。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "08fec860c5a7bd88d92947815800e8b9",
        "title": "银河",
        "author": "王初",
        "content": "阊阖疏云漏绛津，桥头秋夜鹊飞频。\n犹残仙媛湔裙水，年来若有乘槎客，为吊波灵是楚臣。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "871873d592fc48b61da78f5116f15054",
        "title": "书秋",
        "author": "王初",
        "content": "千里南云度塞鸿，秋容无迹淡平空。\n人间玉岭清宵月，往来未若奇张翰，欲鲙霜鲸碧海东。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "697f99de57362432bc8f75f961988dc7",
        "title": "自和书秋",
        "author": "王初",
        "content": "陇首斜飞避弋鸿，颓云萧索见层空。\n汉宫夜结双茎露，江边两桨连歌渡，惊散游鱼莲叶东。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "a7e20b11e744a065f7d524aec5313f5c",
        "title": "梅花二首",
        "author": "王初",
        "content": "应为阳春信未传，固将青艳属残年。\n东君欲待寻佳约，剩寄衣香与粉绵。\n迎春雪艳飘零极，度夕蟾华掩映多。\n欲托清香传远信，一枝无计奈愁何。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "4deb93a004b45d07659c13abe3599ecb",
        "title": "春日咏梅花二首",
        "author": "王初",
        "content": "靓妆才罢粉痕新，递晓风回散玉尘。\n若遣有情应怅望，已兼残雪又兼春。\n青帝来时值远芳，残花残雪尚交光。\n来年拟待春消息，得见春风已断肠。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "749d0c71a062cd16b24fa57d2a59998d",
        "title": "即夕",
        "author": "王初",
        "content": "榆叶飘零碧汉流，玉蟾珠露两清秋。\n仙家若有单栖恨，莫向银台半夜游。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "1376b696fb529bf631fe85b969d3fead",
        "title": "即夕",
        "author": "王初",
        "content": "风幌凉生白袷衣，星榆才乱绛河低。\n月明休近相思树，恐有韩凭一处栖。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "5694140c324b34b4794dcd4254dea8c8",
        "title": "早春咏雪",
        "author": "王初",
        "content": "句芒宫树已先开，珠蕊琼花斗剪裁。\n散作上林今夜雪，送教春色一时来。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    }
]