[
    {
        "uuid": "c8197cc2c41fb7f3e0df83abfcad6277",
        "title": "吴江太湖笠泽虹桥诗二首  其一",
        "author": "范致君",
        "content": "欲自荆溪泛太湖，三月风涛正可虞。\n却自姑苏操小艇，吴松江下买莼鲈。",
        "dynasty": "宋",
        "collection_info": null
    },
    {
        "uuid": "a98b776c6dd6b696416fa03030389ba5",
        "title": "吴江太湖笠泽虹桥诗二首  其二",
        "author": "范致君",
        "content": "黛泼峰峦安用染，镜澄湖面不须磨。\n已惊张翰鲈如玉，想见西施髻似螺。",
        "dynasty": "宋",
        "collection_info": null
    },
    {
        "uuid": "ca78f1c683652fb38bec83557c4e50d8",
        "title": "吕公洞",
        "author": "范致君",
        "content": "朝游北海暮瀛洲，仙佩何年到此游。\n安得相从问丹诀，春风同醉岳阳楼。",
        "dynasty": "宋",
        "collection_info": null
    },
    {
        "uuid": "590881f38e34d53715e39cd96065222d",
        "title": "竹林寺",
        "author": "范致君",
        "content": "竹林深处有招提，静掩禅关过客稀。\n薝卜花开春欲暮，泠泠钟磬白云低。",
        "dynasty": "宋",
        "collection_info": null
    }
]