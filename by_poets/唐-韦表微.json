[
    {
        "uuid": "421f27864cdf440d2de7c4c358df4f11",
        "title": "池州夫子庙麟台",
        "author": "韦表微",
        "content": "二仪既闭，三象乃乖。\n圣道埋郁，人心不开。\n上无文武，下有定哀。\n吁嗟麟兮，孰为来哉。\n周虽不纲，孔实嗣圣。\n诗书既删，礼乐大定。\n劝善惩恶，姦邪乃正。\n吁嗟麟兮，克昭符命。\n圣与时合，化行位尊。\n苟或乖戾，身穷道存。\n于昭鲁邑，栖迟孔门。\n吁嗟麟兮，孰知其仁。\n运极数残，德至时否。\n楚国寖广，秦封益侈。\n墙仞迫阨，崎岖阙里。\n吁嗟麟兮，靡有攸止。\n世治则麟，世乱则麕。\n出非其时，麋鹿同羣。\n孔不自圣，麟不自祥。\n吁嗟麟兮，天何所亡。",
        "dynasty": "唐",
        "collection_info": null
    },
    {
        "uuid": "b3c6d05d5944b2a0e63d8ee73143a2a6",
        "title": "池州夫子庙麟台",
        "author": "韦表微",
        "content": "二仪既闭，三象乃乖。\n圣道埋郁，人心不开。\n上无文武，下有定哀。\n吁嗟麟兮，孰为来哉。\n周虽不纲，孔实嗣圣。\n诗书既删，礼乐大定。\n劝善惩恶，奸邪乃正。\n吁嗟麟兮，克昭符命。\n圣与时合，代行位尊。\n苟或乖戾，身穷道存。\n于昭鲁邑，栖迟孔门。\n吁嗟麟兮，孰知其仁。\n运极数残，德至时否。\n楚国浸广，秦封益侈。\n墙仞迫厄，崎岖阙裏。\n吁嗟麟兮，靡有攸止。\n世治则麟，世乱则麇。\n出非其时，麋鹿同群。\n孔不自圣，麟不自祥。\n吁嗟麟兮，天何所亡。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十三"
        }
    }
]