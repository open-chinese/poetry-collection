[
    {
        "title": "秦君亭",
        "author": "张思",
        "content": "蝉蜕真为一世豪，双蜗逐逐笑吾曹。\n秦君已去亭长在，着向山高更觉高。",
        "dynasty": "宋",
        "collection_info": null
    },
    {
        "title": "碧玉峡",
        "author": "张思",
        "content": "野迥方知天广大，身高更觉石岧峣。\n泉人试为平章看，胜绝何如透碧霄。",
        "dynasty": "宋",
        "collection_info": null
    },
    {
        "title": "醉石",
        "author": "张思",
        "content": "席地为茵寄此生，漥樽独酌有余清。\n簑衣和月卧不醒，江上数峰云自横。",
        "dynasty": "宋",
        "collection_info": null
    }
]