[
    {
        "uuid": "5ba73ae8e5c7aefba85d0b4b398554e7",
        "title": "大涤山",
        "author": "白元鉴",
        "content": "天坛绝顶山，彷佛翠微间。\n迹久苔纹碎，云根古木閒。\n丹成人已去，鹤驾未曾还。\n犹有箫吹响，时时下旧山。",
        "dynasty": "宋",
        "collection_info": null
    },
    {
        "uuid": "1e4b230e28590de0ee9c53116c4ac548",
        "title": "大涤洞",
        "author": "白元鉴",
        "content": "灵山实秀德，仙圣杳难亲。\n水溜空沿石，云扃不见人。\n川原世上异，日月洞中春。\n欲出虚无境，应修有待身。",
        "dynasty": "宋",
        "collection_info": null
    }
]