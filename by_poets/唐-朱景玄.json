[
    {
        "title": "题吕食新水阁兼寄南商州郎中",
        "author": "朱景玄",
        "content": "丹槛初结构，孤高冠清川。\n庭临谷中树，檐落山上泉。\n晓色挂残月，夜声杂繁絃。\n青春去如水，康乐归何年。",
        "dynasty": "唐",
        "collection_info": null
    },
    {
        "title": "华山南望春",
        "author": "朱景玄",
        "content": "灵岳多异状，巉巉出虚空。\n闲云恋岩壑，起灭苍翠中。\n皓气澄野水，神光秘琼宫。\n鹤巢前林雪，瀑落满涧风。\n春尽花未发，川迴路难穷。\n何因着山屐，鹿迹寻羊公。",
        "dynasty": "唐",
        "collection_info": null
    },
    {
        "title": "水阁",
        "author": "朱景玄",
        "content": "楼居半池上，澄影共相空。\n谢守题诗处，莲开净碧中。",
        "dynasty": "唐",
        "collection_info": null
    },
    {
        "title": "迎风亭",
        "author": "朱景玄",
        "content": "山雨留清气，溪飙送早凉。\n时回石门步，阶下碧云光。",
        "dynasty": "唐",
        "collection_info": null
    },
    {
        "title": "双槠亭",
        "author": "朱景玄",
        "content": "连檐对双树，冬翠夏无尘。\n未肯惭桃李，成阴不待春。",
        "dynasty": "唐",
        "collection_info": null
    },
    {
        "title": "莲亭",
        "author": "朱景玄",
        "content": "回塘最幽处，拍水小亭开。\n莫怪阑干湿，鵁鶄夜宿来。",
        "dynasty": "唐",
        "collection_info": null
    },
    {
        "title": "中峯亭",
        "author": "朱景玄",
        "content": "中峯上翠微，窗晓早霞飞。\n几引登山屐，春风踏雪归。",
        "dynasty": "唐",
        "collection_info": null
    },
    {
        "title": "飞云亭",
        "author": "朱景玄",
        "content": "上结孤圆顶，飞轩出泰清。\n有时迷处所，梁栋晓云生。",
        "dynasty": "唐",
        "collection_info": null
    },
    {
        "title": "四望亭",
        "author": "朱景玄",
        "content": "高亭羣峰首，四面俯晴川。\n每见晨光晓，阶前万井烟。",
        "dynasty": "唐",
        "collection_info": null
    },
    {
        "title": "望莲台",
        "author": "朱景玄",
        "content": "秋台好登望，菡萏发清池。\n半似红颜醉，凌波欲暮时。",
        "dynasty": "唐",
        "collection_info": null
    },
    {
        "title": "茶亭",
        "author": "朱景玄",
        "content": "静得尘埃外，茶芳小华山。\n此亭真寂寞，世路少人闲。",
        "dynasty": "唐",
        "collection_info": null
    },
    {
        "title": "宿新安村步",
        "author": "朱景玄",
        "content": "淅淅寒流涨浅沙，月明空渚徧芦花。\n离人偶宿孤村下，永夜闻砧一两家。",
        "dynasty": "唐",
        "collection_info": null
    },
    {
        "title": "远闻本郡行春到旧山二首 一",
        "author": "朱景玄",
        "content": "一身从宦留京邑，五马遥闻到旧山。\n已领烟霞光野径，深惭老幼候柴关。",
        "dynasty": "唐",
        "collection_info": null
    },
    {
        "title": "远闻本郡行春到旧山二首 二",
        "author": "朱景玄",
        "content": "清风借响松筠外，画隼停晖水石间。\n定掩溪名在图传，共知轩盖此登攀。",
        "dynasty": "唐",
        "collection_info": null
    },
    {
        "title": "和崔使君临发不得观积雪",
        "author": "朱景玄",
        "content": "贫居稍与池塘近，旬日轩车不降来。\n一树琼花空有待，晓风看落满青苔。",
        "dynasty": "唐",
        "collection_info": null
    },
    {
        "title": "句",
        "author": "朱景玄",
        "content": "塞鸿先秋去，边草入夏生。",
        "dynasty": "唐",
        "collection_info": null
    },
    {
        "title": "溪东岑望天都山",
        "author": "朱景玄",
        "content": "目望浮山丘，梯云上东岑。\n羣峰争入冥，巉巉生太阴。\n昔贤此升仙，结构穷耸深。\n未晓日先照，当昼色半沈。\n风泉雪霜飞，云树琼玉林。\n大道非闭隔，无路不可寻。\n窥镜澄夙虑，望坛起敬心。\n一从呼子安，永绝金玉音。",
        "dynasty": "唐",
        "collection_info": null
    },
    {
        "title": "题吕食新水阁兼寄南商州郎中",
        "author": "朱景玄",
        "content": "丹槛初结构，孤高冠清川。庭临谷中树，檐落山上泉。\n晓色挂残月，夜声杂繁弦。青春去如水，康乐归何年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    },
    {
        "title": "华山南望春",
        "author": "朱景玄",
        "content": "灵岳多异状，巉巉出虚空。闲云恋岩壑，起灭苍翠中。\n皓气澄野水，神光秘琼宫。鹤巢前林雪，瀑落满涧风。\n春尽花未发，川回路难穷。何因着山屐，鹿迹寻羊公。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    },
    {
        "title": "水阁",
        "author": "朱景玄",
        "content": "楼居半池上，澄影共相空。谢守题诗处，莲开净碧中。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    },
    {
        "title": "迎风亭",
        "author": "朱景玄",
        "content": "山雨留清气，溪飙送早凉。时回石门步，阶下碧云光。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    },
    {
        "title": "双槠亭",
        "author": "朱景玄",
        "content": "连檐对双树，冬翠夏无尘。未肯惭桃李，成阴不待春。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    },
    {
        "title": "莲亭",
        "author": "朱景玄",
        "content": "回塘最幽处，拍水小亭开。莫怪阑干湿，鵁鶄夜宿来。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    },
    {
        "title": "中峰亭",
        "author": "朱景玄",
        "content": "中峰上翠微，窗晓早霞飞。几引登山屐，春风踏雪归。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    },
    {
        "title": "飞云亭",
        "author": "朱景玄",
        "content": "上结孤圆顶，飞轩出泰清。有时迷处所，梁栋晓云生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    },
    {
        "title": "四望亭",
        "author": "朱景玄",
        "content": "高亭群峰首，四面俯晴川。每见晨光晓，阶前万井烟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    },
    {
        "title": "望莲台",
        "author": "朱景玄",
        "content": "秋台好登望，菡萏发清池。半似红颜醉，凌波欲暮时。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    },
    {
        "title": "茶亭",
        "author": "朱景玄",
        "content": "静得尘埃外，茶芳小华山。此亭真寂寞，世路少人闲。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    },
    {
        "title": "宿新安村步",
        "author": "朱景玄",
        "content": "淅淅寒流涨浅沙，月明空渚遍芦花。\n离人偶宿孤村下，永夜闻砧一两家。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    },
    {
        "title": "远闻本郡行春到旧山二首",
        "author": "朱景玄",
        "content": "一身从宦留京邑，五马遥闻到旧山。\n已领烟霞光野径，深惭老幼候柴关。\n清风借响松筠外，画隼停晖水石间。\n定掩溪名在图传，共知轩盖此登攀。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十七"
        }
    },
    {
        "title": "溪东岑望天都山",
        "author": "朱景玄",
        "content": "目望浮山丘，梯云上东岑。群峰争入冥，巉巉生太阴。\n昔贤此升仙，结构穷耸深。未晓日先照，当昼色半沉。\n风泉雪霜飞，云树琼玉林。大道非闭隔，无路不可寻。\n窥镜澄夙虑，望坛起敬心。一从呼子安，永绝金玉音。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十四"
        }
    }
]