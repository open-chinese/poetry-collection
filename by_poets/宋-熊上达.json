[
    {
        "title": "万年欢 春管方中",
        "author": "熊上达",
        "content": "春管方中，正良辰馀五，韶光明媚。\n晓见非烟佳气，满堂融溢。\n学语儿童喜色。\n庆间世、悬弧此日。\n休言未、结组弹冠，不劳戏傲泉石。\n生平服膺道德。\n看名高谷口，年齐箕翼。\n况有宁馨，已报月宫消息。\n只这谁人似得。\n且莫惜、高张华席。\n应须拚、明日扶头，尽教金盏频侧。",
        "dynasty": "宋",
        "collection_info": null
    }
]