[
    {
        "title": "晚次方山精舍却寄张荐员外",
        "author": "窦常",
        "content": "楚腊还无雪，江春又足风。\n马羸三径外，人病四愁中。\n西塞波涛阔，南朝寺舍空。\n犹衔步兵酒，宿醉在除东。",
        "dynasty": "唐",
        "collection_info": null
    },
    {
        "title": "和裴端公枢芜城秋夕简远近亲知",
        "author": "窦常",
        "content": "岁积登朝恋，秋加陋巷贫。\n宿酲因夜歇，佳句得愁新。\n尽日凭幽几，何时上软轮。\n汉廷风宪在，应念匪躬人。",
        "dynasty": "唐",
        "collection_info": null
    },
    {
        "title": "项亭怀古",
        "author": "窦常",
        "content": "力取诚多难，天亡路亦穷。\n有心裁帐下，无面到江东。\n命厄留骓处，年销逐鹿中。\n汉家神器在，须废拔山功。",
        "dynasty": "唐",
        "collection_info": null
    },
    {
        "title": "奉使西还早发小磵馆寄卢滁州迈",
        "author": "窦常",
        "content": "野棠花覆地，山馆夜来阴。\n马蹟穿云去，鸡声出涧深。\n清风时偃草，久旱或为霖。\n试与惸嫠话，犹坚借寇心。",
        "dynasty": "唐",
        "collection_info": null
    },
    {
        "title": "早发金钩店寄奚十唐大二茂才",
        "author": "窦常",
        "content": "出门山未曙，风叶暗萧萧。\n月影临荒栅，泉声近废桥。\n岁经秋后役，程在洛中遥。\n寄谢金门侣，弓旌悞见招。",
        "dynasty": "唐",
        "collection_info": null
    },
    {
        "title": "途中立春寄杨郇伯",
        "author": "窦常",
        "content": "浪迹终年客，惊心此地春。\n风前独去马，泽畔耦耕人。\n老大交情重，悲凉外物亲。\n子云今在宅，应见柳条新。",
        "dynasty": "唐",
        "collection_info": null
    },
    {
        "title": "故秘监丹阳郡公延陵包公挽歌词",
        "author": "窦常",
        "content": "卓绝明时第，孤贞贵后贫。\n郄诜为胄子，季札是乡人。\n笔下调金石，花开领搢绅。\n那堪归葬日，哭渡柳杨津。",
        "dynasty": "唐",
        "collection_info": null
    },
    {
        "title": "凉国惠康公主挽歌",
        "author": "窦常",
        "content": "玉立分尧绪，笄年下相门。\n早加于氏对，偏占馆陶恩。\n泪有潜成血，香无却返魂。\n共知何驸马，垂白抱天孙。",
        "dynasty": "唐",
        "collection_info": null
    },
    {
        "title": "哭张仓曹南史",
        "author": "窦常",
        "content": "万事竟蹉跎，重泉恨若何。\n官临环卫小，身逐转蓬多。\n丽藻尝专席，闲情欲烂柯。\n春风宛陵路，丹旐在沧波。",
        "dynasty": "唐",
        "collection_info": null
    },
    {
        "title": "北固晚眺",
        "author": "窦常",
        "content": "水国芒种后，梅天风雨凉。\n露蚕开晚簇，江燕绕危樯。\n山趾北来固，潮头西去长。\n年年此登眺，人事几销亡。",
        "dynasty": "唐",
        "collection_info": null
    },
    {
        "title": "谒三闾庙",
        "author": "窦常",
        "content": "君非三谏寤，礼许一身逃。\n自树终天戚，何裨事主劳。\n众鱼应饵骨，多士尽餔糟。\n有客椒浆奠，文衰不继骚。",
        "dynasty": "唐",
        "collection_info": null
    },
    {
        "title": "茅山赠梁尊师",
        "author": "窦常",
        "content": "云屋何年客，青山白日长。\n种花春扫雪，看箓夜焚香。\n上象壶中阔，平生醉裏忙。\n幸承仙籍后，乞取大还方。",
        "dynasty": "唐",
        "collection_info": null
    },
    {
        "title": "谒诸葛武侯庙",
        "author": "窦常",
        "content": "永安宫外有祠堂，鱼水恩深祚不长。\n角立一方初退舍，拟称三汉更图王。\n人同过隟无留影，石在穷沙尚启行。\n归蜀降吴竟何事，为陵为谷共苍苍。",
        "dynasty": "唐",
        "collection_info": null
    },
    {
        "title": "奉贺太保岐公承恩致政",
        "author": "窦常",
        "content": "君为宫保及清时，冠盖初闲拜武迟。\n五色诏中宣九德，百僚班外置三师。\n山泉遂性休称疾，子弟能官各受词。\n不学铸金思范蠡，乞言犹许上丹墀。",
        "dynasty": "唐",
        "collection_info": null
    },
    {
        "title": "之任武陵寒食日途次松滋渡先寄刘员外禹锡",
        "author": "窦常",
        "content": "杏花榆荚晓风前，云际离离上峡船。\n江转数程淹驿骑，楚曾三户少人烟。\n看春又过清明节，算老重经癸巳年。\n幸得柱山当郡舍，在朝长咏卜居篇。",
        "dynasty": "唐",
        "collection_info": null
    },
    {
        "title": "奉寄辰州房使君郎中",
        "author": "窦常",
        "content": "汉代文明今盛明，犹将贾傅暂专城。\n何妨密旨先符竹，莫是除书误姓名。\n蜗舍喜时春梦去，隼旟行处瘴江清。\n新年只可三十二，却笑潘郎白髮生。",
        "dynasty": "唐",
        "collection_info": null
    },
    {
        "title": "立春后言怀招汴州李匡卫推",
        "author": "窦常",
        "content": "闲斋夜击唾壶歌，试望夷门奈远何。\n每听寒笳离梦断，时窥清鑑旅愁多。\n初惊宵漏丁丁促，已觉春风习习和。\n海内故人君最老，花开鞭马更相过。",
        "dynasty": "唐",
        "collection_info": null
    },
    {
        "title": "奉送职方崔员外摄中丞新罗册使",
        "author": "窦常",
        "content": "帝命海东使，人行天一涯。\n辨方知木德，开国有金家。\n册拜申恩重，留欢作限赊。\n顺风鲸浪热，初日锦帆斜。\n夜色潜然火，秋期独往槎。\n慰安皆喻旨，忠信自无瑕。\n髮美童年髻，簪香子月花。\n便随琛賮入，正朔在中华。",
        "dynasty": "唐",
        "collection_info": null
    },
    {
        "title": "酬舍弟牟秋日洛阳官舍寄怀十韵",
        "author": "窦常",
        "content": "幼为逃难者，纔省用兵初。\n去国三苗外，全生四纪余。\n老头亲帝里，归处失吾庐。\n逝水犹呜咽，祥云自卷舒。\n正郎曾首拜，亚尹未平除。\n几变陶家柳，空传魏阙书。\n思凌天际鹤，言甚辙中鱼。\n玉立知求己，金声乍起予。\n在朝鱼水分，多病雪霜居。\n忽报阳春曲，纵横恨不如。",
        "dynasty": "唐",
        "collection_info": null
    },
    {
        "title": "求自试",
        "author": "窦常",
        "content": "仙禁祥云合，高梧彩凤游。\n沈冥求自试，通鉴果蒙收。\n文墨悲无位，诗书误白头。\n陈王抗表日，毛遂请行秋。\n双剑曾埋狱，司空问斗牛。\n希垂拂拭惠，感激愿相投。",
        "dynasty": "唐",
        "collection_info": null
    },
    {
        "title": "花发上林",
        "author": "窦常",
        "content": "上苑晓沈沈，花枝乱缀阴。\n色浮双阙近，春入九门深。\n向暖风初扇，余寒雪尚侵。\n艳回秦女目，愁处越人心。\n绕绕时萦蝶，关关乍引禽。\n宁知幽谷羽，一举欲依林。",
        "dynasty": "唐",
        "collection_info": null
    },
    {
        "title": "过宋氏五女旧居",
        "author": "窦常",
        "content": "谢庭风韵婕妤才，天纵斯文去不迴。\n一宅柳花今似雪，乡人拟筑望仙台。",
        "dynasty": "唐",
        "collection_info": null
    },
    {
        "title": "还京乐歌词",
        "author": "窦常",
        "content": "百战初休十万师，国人西望翠华时。\n家家尽唱升平曲，帝幸梨园亲制词。",
        "dynasty": "唐",
        "collection_info": null
    },
    {
        "title": "商山祠堂即事",
        "author": "窦常",
        "content": "夺嫡心萌事可忧，四贤西笑暂安刘。\n后王不敢论珪组，土偶人前枳树秋。",
        "dynasty": "唐",
        "collection_info": null
    },
    {
        "title": "七夕",
        "author": "窦常",
        "content": "露盘花水望三星，髣髴虚无为降灵。\n斜汉没时人不寐，几条蛛网下风庭。",
        "dynasty": "唐",
        "collection_info": null
    },
    {
        "title": "杏山馆听子规",
        "author": "窦常",
        "content": "楚塞余春听渐稀，断猿今夕让霑衣。\n云埋老树空山裏，髣髴千声一度飞。",
        "dynasty": "唐",
        "collection_info": null
    },
    {
        "title": "晚次方山精舍却寄张荐员外",
        "author": "窦常",
        "content": "楚腊还无雪，江春又足风。马羸三径外，人病四愁中。\n西塞波涛阔，南朝寺舍空。犹衔步兵酒，宿醉在除东。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "和裴端公枢芜城秋夕简远近亲知",
        "author": "窦常",
        "content": "岁积登朝恋，秋加陋巷贫。宿酲因夜歇，佳句得愁新。\n尽日凭幽几，何时上软轮。汉廷风宪在，应念匪躬人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "项亭怀古",
        "author": "窦常",
        "content": "力取诚多难，天亡路亦穷。有心裁帐下，无面到江东。\n命厄留骓处，年销逐鹿中。汉家神器在，须废拔山功。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "奉使西还早发小涧馆寄卢滁州迈",
        "author": "窦常",
        "content": "野棠花覆地，山馆夜来阴。马迹穿云去，鸡声出涧深。\n清风时偃草，久旱或为霖。试与惸嫠话，犹坚借寇心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "早发金钩店寄奚十唐大二茂才",
        "author": "窦常",
        "content": "出门山未曙，风叶暗萧萧。月影临荒栅，泉声近废桥。\n岁经秋后役，程在洛中遥。寄谢金门侣，弓旌误见招。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "途中立春寄杨郇伯",
        "author": "窦常",
        "content": "浪迹终年客，惊心此地春。风前独去马，泽畔耦耕人。\n老大交情重，悲凉外物亲。子云今在宅，应见柳条新。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "故秘监丹阳郡公延陵包公挽歌词",
        "author": "窦常",
        "content": "卓绝明时第，孤贞贵后贫。郄诜为胄子，季札是乡人。\n笔下调金石，花开领搢绅。那堪归葬日，哭渡柳杨津。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "凉国惠康公主挽歌",
        "author": "窦常",
        "content": "玉立分尧绪，笄年下相门。早加于氏对，偏占馆陶恩。\n泪有潜成血，香无却返魂。共知何驸马，垂白抱天孙。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "哭张仓曹南史",
        "author": "窦常",
        "content": "万事竟蹉跎，重泉恨若何。官临环卫小，身逐转蓬多。\n丽藻尝专席，閒情欲烂柯。春风宛陵路，丹旐在沧波。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "北固晚眺",
        "author": "窦常",
        "content": "水国芒种后，梅天风雨凉。露蚕开晚簇，江燕绕危樯。\n山趾北来固，潮头西去长。年年此登眺，人事几销亡。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "谒三闾庙",
        "author": "窦常",
        "content": "君非三谏寤，礼许一身逃。自树终天戚，何裨事主劳。\n众鱼应饵骨，多士尽餔糟。有客椒浆奠，文衰不继骚。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "茅山赠梁尊师",
        "author": "窦常",
        "content": "云屋何年客，青山白日长。种花春扫雪，看箓夜焚香。\n上象壶中阔，平生醉裏忙。幸承仙籍后，乞取大还方。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "谒诸葛武侯庙",
        "author": "窦常",
        "content": "永安宫外有祠堂，鱼水恩深祚不长。角立一方初退舍，\n归蜀降吴竟何事，为陵为谷共苍苍。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "奉贺太保岐公承恩致政",
        "author": "窦常",
        "content": "君为宫保及清时，冠盖初闲拜武迟。五色诏中宣九德，\n不学铸金思范蠡，乞言犹许上丹墀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "之任武陵，寒食日途次松滋渡，先寄刘员外禹锡",
        "author": "窦常",
        "content": "杏花榆荚晓风前，云际离离上峡船。江转数程淹驿骑，\n幸得柱山当郡舍，在朝长咏卜居篇。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "奉寄辰州房使君郎中",
        "author": "窦常",
        "content": "汉代文明今盛明，犹将贾傅暂专城。何妨密旨先符竹，\n新年只可三十二，却笑潘郎白髮生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "立春后言怀招汴州李匡衙推",
        "author": "窦常",
        "content": "闲斋夜击唾壶歌，试望夷门奈远何。每听寒笳离梦断，\n海内故人君最老，花开鞭马更相过。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "奉送职方崔员外摄中丞新罗册使",
        "author": "窦常",
        "content": "帝命海东使，人行天一涯。辨方知木德，开国有金家。\n册拜申恩重，留欢作限赊。顺风鲸浪热，初日锦帆斜。\n夜色潜然火，秋期独往槎。慰安皆喻旨，忠信自无瑕。\n发美童年髻，簪香子月花。便随琛赆入，正朔在中华。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "酬舍弟牟秋日洛阳官舍寄怀十韵",
        "author": "窦常",
        "content": "幼为逃难者，才省用兵初。去国三苗外，全生四纪余。\n老头亲帝裏，归处失吾庐。逝水犹呜咽，祥云自卷舒。\n正郎曾首拜，亚尹未平除。几变陶家柳，空传魏阙书。\n思凌天际鹤，言甚辙中鱼。玉立知求己，金声乍起予。\n在朝鱼水分，多病雪霜居。忽报阳春曲，纵横恨不如。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "求自试",
        "author": "窦常",
        "content": "仙禁祥云合，高梧彩凤游。沈冥求自试，通鉴果蒙收。\n文墨悲无位，诗书误白头。陈王抗表日，毛遂请行秋。\n双剑曾埋狱，司空问斗牛。希垂拂拭惠，感激愿相投。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "花发上林",
        "author": "窦常",
        "content": "上苑晓沉沉，花枝乱缀阴。色浮双阙近，春入九门深。\n向暖风初扇，余寒雪尚侵。艳回秦女目，愁处越人心。\n绕绕时萦蝶，关关乍引禽。宁知幽谷羽，一举欲依林。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "过宋氏五女旧居",
        "author": "窦常",
        "content": "谢庭风韵婕妤才，天纵斯文去不回。\n一宅柳花今似雪，乡人拟筑望仙台。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "七夕",
        "author": "窦常",
        "content": "露盘花水望三星，仿佛虚无为降灵。\n斜汉没时人不寐，几条蛛网下风庭。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "杏山馆听子规",
        "author": "窦常",
        "content": "楚塞余春听渐稀，断猿今夕让沾衣。\n云埋老树空山裏，仿佛千声一度飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    }
]