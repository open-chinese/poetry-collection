[
    {
        "uuid": "35301daadb68c38052ad280bec639947",
        "title": "水调歌头 功名果何物",
        "author": "程伯春",
        "content": "功名果何物，天欲付英豪。\n请看襄汉，今日谁驾六灵鳌。\n阅礼崇诗元帅，大纛高牙临塞，砥柱一洪涛。\n百辟拱辰极，欢动赭黄袍。\n策无遗，勋益着，德弥高。\n定知阳报，谢庭兰玉付儿曹。\n秀发如君独擅，浑似当年幼度，文武素兼韬。\n岁岁长为寿，霞液荐蟠桃。",
        "dynasty": "宋",
        "collection_info": null
    }
]