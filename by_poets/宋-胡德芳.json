[
    {
        "uuid": "5e4a940be2912b4a39207ba817108214",
        "title": "水调歌・水调 湛湛玉清水",
        "author": "胡德芳",
        "content": "湛湛玉清水，矗矗炼丹山。\n秀环侯泮，广文分得括苍仙。\n虞殿熏风初入。\n尧陛祥蓂七叶，此际诞真贤。\n学术瑞王国，声誉蔼人寰。\n绿槐宫，丹桂殿，杏花坛。\n英华粲发，聊将文教布龙藩。\n我亦执经北面，喜见发祥南斗，再拜祝长年。\n丹诏烂鸦墨，绿发映貂蝉。",
        "dynasty": "宋",
        "collection_info": null
    }
]