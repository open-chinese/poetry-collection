[
    {
        "title": "蜕龙洞",
        "author": "陈珏",
        "content": "潜虬成穴古危岑，曾为编氓霈旱霖。\n石怪自留千载迹，泥蟠难驻九天心。\n老松犹学拏云势，群籁浑惊动地吟。\n潇洒禅关连胜概，追游谁不快烦襟。",
        "dynasty": "宋",
        "collection_info": null
    },
    {
        "title": "垂虹亭",
        "author": "陈珏",
        "content": "高压玉龙腰，参差雁势朝。\n雄吞五湖阔，平揖两山峣。\n阑槛中流出，炎蒸白昼消。\n暂来尘虑息，那復日逍遥。",
        "dynasty": "宋",
        "collection_info": null
    },
    {
        "title": "句",
        "author": "陈珏",
        "content": "石洞云归春雨足，海门月上夜潮生。",
        "dynasty": "宋",
        "collection_info": null
    }
]