[
    {
        "uuid": "e759afc2f0feac0264117833678d7a2c",
        "title": "望瀛亭二首  其一",
        "author": "杜子民",
        "content": "拥传来观海，危亭一振衣。\n云晴千怪出，浸大百川归。\n日月遭吞吐，干坤入范围。\n羣鸥不须避，禅寂久忘机。",
        "dynasty": "宋",
        "collection_info": null
    },
    {
        "uuid": "2cd740b4eb0bd775957739d8e2dad3de",
        "title": "望瀛亭二首  其二",
        "author": "杜子民",
        "content": "北望沧溟大，茫茫天地间。\n迴环知万里，缥缈认三山。\n汉使何年到，星槎度岁还。\n蟠桃应已熟，方朔在人寰。",
        "dynasty": "宋",
        "collection_info": null
    },
    {
        "uuid": "b8e88e3f22d72c79d1a19466f8506627",
        "title": "扬州",
        "author": "杜子民",
        "content": "人穿鱼蟹市，路入斗牛天。\n云水家千里，江山月一船。",
        "dynasty": "宋",
        "collection_info": null
    }
]