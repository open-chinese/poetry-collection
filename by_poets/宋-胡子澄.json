[
    {
        "uuid": "9ed138638fc7ebc7aaf3970628a47c2e",
        "title": "游乳洞庵",
        "author": "胡子澄",
        "content": "结屋青山下，幽深不计年。\n泉声秋霁雨，钟响暮晴天。\n入洞寻僧伴，穿云见鹿眠。\n徘徊不忍去，夜宿佛堂前。",
        "dynasty": "宋",
        "collection_info": null
    },
    {
        "uuid": "209a84be1012b60c1425b506ac23a253",
        "title": "乳洞",
        "author": "胡子澄",
        "content": "古洞幽深处，萦迴路几重。\n门开空寂寂，泉溜暗淙淙。\n断壑云连屋，奔流水激舂。\n桥横千丈石，岩挂万年松。\n鹤驾应重到，龟田必再逢。\n碧沙还错落，密篠自迷蒙。\n乳结银为树，浆凝雪作峰。\n仙人何处去，应想子乔踪。",
        "dynasty": "宋",
        "collection_info": null
    }
]