[
    {
        "uuid": "a21ebf9e216e465ee597e88cfde565eb",
        "title": "酬人雨后翫竹",
        "author": "薛涛",
        "content": "南天春雨时，那鉴雪霜姿。\n众类亦云茂，虚心能自持。\n多留晋贤醉，早伴舜妃悲。\n晚岁君能赏，苍苍劲节奇。",
        "dynasty": "唐",
        "collection_info": null
    },
    {
        "uuid": "a7a963e0ccf2c145fc6b7d7c9b35fd93",
        "title": "春望词四首 一",
        "author": "薛涛",
        "content": "花开不同赏，花落不同悲。\n欲问相思处，花开花落时。",
        "dynasty": "唐",
        "collection_info": null
    },
    {
        "uuid": "5e9c626468a3a5d0e4f28a856d5c7625",
        "title": "春望词四首 二",
        "author": "薛涛",
        "content": "揽草结同心，将以遗知音。\n春愁正断绝，春鸟復哀吟。",
        "dynasty": "唐",
        "collection_info": null
    },
    {
        "uuid": "429da38c3f042fc74f73617ab2397203",
        "title": "春望词四首 三",
        "author": "薛涛",
        "content": "风花日将老，佳期犹渺渺。\n不结同心人，空结同心草。",
        "dynasty": "唐",
        "collection_info": null
    },
    {
        "uuid": "556e4018d094bf1391ad806e7a789be9",
        "title": "春望词四首 四",
        "author": "薛涛",
        "content": "那堪花满枝，翻作两相思。\n玉筯垂朝镜，春风知不知。",
        "dynasty": "唐",
        "collection_info": null
    },
    {
        "uuid": "caeb960a5ab41831828b070a5aa69ae2",
        "title": "宣上人见示与诸公唱和",
        "author": "薛涛",
        "content": "许厕高斋唱，涓泉定不如。\n可怜谯记室，流水满禅居。",
        "dynasty": "唐",
        "collection_info": null
    },
    {
        "uuid": "fa520d4b111db60907f95053a09d450e",
        "title": "风",
        "author": "薛涛",
        "content": "猎蕙微风远，飘弦唳一声。\n林梢鸣淅沥，松径夜凄清。",
        "dynasty": "唐",
        "collection_info": null
    },
    {
        "uuid": "b1071eb59e9862783c0e21d6ebd3fdf9",
        "title": "月",
        "author": "薛涛",
        "content": "魄依钩样小，扇逐汉机团。\n细影将圆质，人间几处看。",
        "dynasty": "唐",
        "collection_info": null
    },
    {
        "uuid": "5fb0bac1c9bcdbb9be4c296566fd4fdc",
        "title": "蝉",
        "author": "薛涛",
        "content": "露涤清音远，风吹数叶齐。\n声声似相接，各在一枝栖。",
        "dynasty": "唐",
        "collection_info": null
    },
    {
        "uuid": "b7a0655fad38e36596ee1544a0eb2088",
        "title": "池上双鸟",
        "author": "薛涛",
        "content": "双栖绿池上，朝暮共飞还。\n更忆将雏日，同心莲叶间。",
        "dynasty": "唐",
        "collection_info": null
    },
    {
        "uuid": "8c0c319fc7147f2eff2c038e5ac70474",
        "title": "鸳鸯草",
        "author": "薛涛",
        "content": "绿英满香砌，两两鸳鸯小。\n但娱春日长，不管秋风早。",
        "dynasty": "唐",
        "collection_info": null
    },
    {
        "uuid": "c21282152165ddab08a934f5ec0aed1e",
        "title": "罚赴边有怀上韦令公二首 一",
        "author": "薛涛",
        "content": "闻道边城苦，今来到始知。\n羞将门下曲，唱与陇头儿。",
        "dynasty": "唐",
        "collection_info": null
    },
    {
        "uuid": "82158513d52a06d095970879b6c6677d",
        "title": "罚赴边有怀上韦令公二首 二",
        "author": "薛涛",
        "content": "黠虏犹违命，烽烟直北愁。\n却教严谴妾，不敢向松州。",
        "dynasty": "唐",
        "collection_info": null
    },
    {
        "uuid": "c75c6ea0a46dc135e7bd11b619cc27a7",
        "title": "咏八十一颗",
        "author": "薛涛",
        "content": "色比丹霞朝日，形如合浦篔筜。\n开时九九如数，见处双双颉颃。",
        "dynasty": "唐",
        "collection_info": null
    },
    {
        "uuid": "d70a671279b3afc16763e4dbdebbfdba",
        "title": "谒巫山庙",
        "author": "薛涛",
        "content": "乱猨啼处访高唐，路入烟霞草木香。\n山色未能忘宋玉，水声犹是哭襄王。\n朝朝夜夜阳台下，为雨为云楚国亡。\n惆怅庙前多少柳，春来空鬬画眉长。",
        "dynasty": "唐",
        "collection_info": null
    },
    {
        "uuid": "65f6c11acb1d28e9d5bb24ff31550521",
        "title": "牡丹",
        "author": "薛涛",
        "content": "去春零落暮春时，泪湿红笺怨别离。\n常恐便同巫峡散，因何重有武陵期。\n传情每向馨香得，不语还应彼此知。\n只欲栏边安枕席，夜深闲共说相思。",
        "dynasty": "唐",
        "collection_info": null
    },
    {
        "uuid": "272320fedfeb1ffc4284a2ae62b2e05f",
        "title": "贼平后上高相公",
        "author": "薛涛",
        "content": "惊看天地白荒荒，瞥见青山旧夕阳。\n始信大威能照映，由来日月借生光。",
        "dynasty": "唐",
        "collection_info": null
    },
    {
        "uuid": "a816b9868defd0b02a669649a55fe066",
        "title": "送友人",
        "author": "薛涛",
        "content": "水国蒹葭夜有霜，月寒山色共苍苍。\n谁言千里自今夕，离梦杳如关塞长。",
        "dynasty": "唐",
        "collection_info": null
    },
    {
        "uuid": "7202d4d748f7bac4338abaeb181a9d21",
        "title": "听僧吹芦管",
        "author": "薛涛",
        "content": "晓蝉呜咽暮莺愁，言语殷勤十指头。\n罢阅梵书聊一弄，散随金磬泥清秋。",
        "dynasty": "唐",
        "collection_info": null
    },
    {
        "uuid": "e9ffb00cdfc8686ffe040a6523a8856b",
        "title": "酬郭简州寄柑子",
        "author": "薛涛",
        "content": "霜规不让黄金色，圆质仍含御史香。\n何处同声情最异，临川太守谢家郎。",
        "dynasty": "唐",
        "collection_info": null
    },
    {
        "uuid": "11b0ccfeac09b07c40e2737bbca8bc4c",
        "title": "上川主武元衡相国二首 一",
        "author": "薛涛",
        "content": "落日重城夕雾收，玳筵雕俎荐诸侯。\n因令朗月当庭燎，不使珠帘下玉钩。",
        "dynasty": "唐",
        "collection_info": null
    },
    {
        "uuid": "69cbf2c557ae3e09f547ff2183387fa0",
        "title": "上川主武元衡相国二首 二",
        "author": "薛涛",
        "content": "东阁移尊绮席陈，貂簪龙节更宜春。\n军城画角三声歇，云幕初垂红烛新。",
        "dynasty": "唐",
        "collection_info": null
    },
    {
        "uuid": "5e67fe9a29bdc09346ef12f77f58366b",
        "title": "忆荔枝",
        "author": "薛涛",
        "content": "传闻象郡隔南荒，绛实丰肌不可忘。\n近有青衣连楚水，素浆还得类琼浆。",
        "dynasty": "唐",
        "collection_info": null
    },
    {
        "uuid": "eb52d908a54769c310484a6d359ebe57",
        "title": "斛石山晓望寄吕侍御",
        "author": "薛涛",
        "content": "曦轮初转照仙扃，旋擘烟岚上窅冥。\n不得玄晖同指点，天涯苍翠漫青青。",
        "dynasty": "唐",
        "collection_info": null
    },
    {
        "uuid": "c052c72084f255a4bb4e6712cf235f8c",
        "title": "寄词",
        "author": "薛涛",
        "content": "菌阁芝楼杳霭中，霞开深见玉皇宫。\n紫阳天上神仙客，称在人间立世功。",
        "dynasty": "唐",
        "collection_info": null
    },
    {
        "uuid": "880e40bb93f2305992b769739866e66e",
        "title": "斛石山书事",
        "author": "薛涛",
        "content": "王家山水画图中，意思都卢粉墨容。\n今日忽登虚境望，步摇冠翠一千峰。",
        "dynasty": "唐",
        "collection_info": null
    },
    {
        "uuid": "e18847a02bba580fb8c7ab50e0285ea0",
        "title": "送姚员外",
        "author": "薛涛",
        "content": "万条江柳早秋枝，褭地翻风色未衰。\n欲折尔来将赠别，莫教烟月两乡悲。",
        "dynasty": "唐",
        "collection_info": null
    },
    {
        "uuid": "4e9c20c01a8c8f87dbd2da2a4b62a083",
        "title": "酬祝十三秀才",
        "author": "薛涛",
        "content": "浩思蓝山玉彩寒，冰囊敲碎楚金盘。\n诗家利器驰声久，何用春闱榜下看。",
        "dynasty": "唐",
        "collection_info": null
    },
    {
        "uuid": "086c2c84016c615561cddf935e8c1fb5",
        "title": "别李郎中",
        "author": "薛涛",
        "content": "花落梧桐凤别凰，想登秦岭更凄凉。\n安仁纵有诗将赋，一半音词杂悼亡。",
        "dynasty": "唐",
        "collection_info": null
    },
    {
        "uuid": "0df4081bb6d6806b928915d77db599da",
        "title": "送扶炼师",
        "author": "薛涛",
        "content": "锦浦归舟巫峡云，绿波迢递雨纷纷。\n山阴妙术人传久，也说将鹅与右军。",
        "dynasty": "唐",
        "collection_info": null
    },
    {
        "uuid": "397df21738f6f0b6f914b8c3cea54d0a",
        "title": "摩诃池赠萧中丞",
        "author": "薛涛",
        "content": "昔以多能佐碧油，今朝同泛旧仙舟。\n凄凉逝水颓波远，惟有碑泉咽不流。",
        "dynasty": "唐",
        "collection_info": null
    },
    {
        "uuid": "525f419e979c3a002ef7129f2c9f1ffd",
        "title": "乡思",
        "author": "薛涛",
        "content": "峨嵋山下水如油，怜我心同不繫舟。\n何日片帆离锦浦，棹声齐唱发中流。",
        "dynasty": "唐",
        "collection_info": null
    },
    {
        "uuid": "12e03d1ed32191a88e8ecd17b8e50f10",
        "title": "和李书记席上见赠",
        "author": "薛涛",
        "content": "翩翩射策东堂秀，岂復相逢豁寸心。\n借问风光为谁丽，万条丝柳翠烟深。",
        "dynasty": "唐",
        "collection_info": null
    },
    {
        "uuid": "a9a43e4b9aafc85fe8bb1eaa27682dfe",
        "title": "棠梨花和李太尉",
        "author": "薛涛",
        "content": "吴均蕙圃移嘉木，正及东溪春雨时。\n日晚莺啼何所为，浅深红腻压繁枝。",
        "dynasty": "唐",
        "collection_info": null
    },
    {
        "uuid": "3bfb2e6b10fa703d96028d4d77b8b17f",
        "title": "酬文使君",
        "author": "薛涛",
        "content": "延英晓拜汉恩新，五马腾骧九陌尘。\n今日谢庭飞白雪，巴歌不復旧阳春。",
        "dynasty": "唐",
        "collection_info": null
    },
    {
        "uuid": "0016483412d5ca6974d81006c274cdb5",
        "title": "酬吴随君",
        "author": "薛涛",
        "content": "支公别墅接花扃，买得前山总未经。\n入户剡溪云水满，高斋咫尺蹑青冥。",
        "dynasty": "唐",
        "collection_info": null
    },
    {
        "uuid": "b6ab13af0a7e4af8cbc5cf3ea7637453",
        "title": "酬李校书",
        "author": "薛涛",
        "content": "才游象外身虽远，学茂区中事易闻。\n自顾漳滨多病后，空瞻逸翮舞青云。",
        "dynasty": "唐",
        "collection_info": null
    },
    {
        "uuid": "c6544260cbd07ff118723bd9b0722d9a",
        "title": "赋凌云寺二首 一",
        "author": "薛涛",
        "content": "闻说凌云寺裏苔，风高日近绝纤埃。\n横云点染芙蓉壁，似待诗人宝月来。",
        "dynasty": "唐",
        "collection_info": null
    },
    {
        "uuid": "6386f109add6bb05585ec3f902568b4b",
        "title": "赋凌云寺二首 二",
        "author": "薛涛",
        "content": "闻说凌云寺裏花，飞空遶磴逐江斜。\n有时锁得嫦娥镜，镂出瑶台五色霞。",
        "dynasty": "唐",
        "collection_info": null
    },
    {
        "uuid": "587b51bfc5d16e4a43165f0ce0110031",
        "title": "九日遇雨二首 一",
        "author": "薛涛",
        "content": "万里惊飙朔气深，江城萧索昼阴阴。\n谁怜不得登山去，可惜寒芳色似金。",
        "dynasty": "唐",
        "collection_info": null
    },
    {
        "uuid": "a2937220643584d9a930aff486caab31",
        "title": "九日遇雨二首 二",
        "author": "薛涛",
        "content": "茱萸秋节佳期阻，金菊寒花满院香。\n神女欲来知有意，先令云雨暗池塘。",
        "dynasty": "唐",
        "collection_info": null
    },
    {
        "uuid": "e5df827c8aa8971ea64c4ef14747341b",
        "title": "酬雍秀才贻巴峡图",
        "author": "薛涛",
        "content": "千迭云峰万顷湖，白波分去遶荆吴。\n感君识我枕流意，重示瞿塘峡口图。",
        "dynasty": "唐",
        "collection_info": null
    },
    {
        "uuid": "22021858e8bb8aa2d2a5615e1b8dacb5",
        "title": "上王尚书",
        "author": "薛涛",
        "content": "碧玉双幢白玉郎，初辞天帝下扶桑。\n手持云篆题新榜，十万人家春日长。",
        "dynasty": "唐",
        "collection_info": null
    },
    {
        "uuid": "6f9d4de48317cf26d1e38197a1ff1a09",
        "title": "和刘宾客玉蕣",
        "author": "薛涛",
        "content": "琼枝的皪露珊珊，欲折如披玉彩寒。\n闲拂朱房何所似，缘山偏映月轮残。",
        "dynasty": "唐",
        "collection_info": null
    },
    {
        "uuid": "e23604357406b6f37f0c3d1fe36526f1",
        "title": "江边",
        "author": "薛涛",
        "content": "西风忽报鴈双双，人世心形两自降。\n不为鱼肠有真诀，谁能梦梦立清江。",
        "dynasty": "唐",
        "collection_info": null
    },
    {
        "uuid": "31add9349b20d74214a50db6360dd11d",
        "title": "送卢员外",
        "author": "薛涛",
        "content": "玉垒山前风雪夜，锦官城外别离魂。\n信陵公子如相问，长向夷门感旧恩。",
        "dynasty": "唐",
        "collection_info": null
    },
    {
        "uuid": "d2ccdd46dd05197d298ccd18a4c26ccf",
        "title": "题竹郎庙",
        "author": "薛涛",
        "content": "竹郎庙前多古木，夕阳沈沈山更绿。\n何处江村有笛声，声声尽是迎郎曲。",
        "dynasty": "唐",
        "collection_info": null
    },
    {
        "uuid": "242de82f51aecd0b7432aabc7ff09763",
        "title": "赠苏十三中丞",
        "author": "薛涛",
        "content": "洛阳陌上埋轮气，欲逐秋空击隼飞。\n今日芝泥检征诏，别须台外振霜威。",
        "dynasty": "唐",
        "collection_info": null
    },
    {
        "uuid": "5b3d4b1802b342ced2446a8a015d86ee",
        "title": "和郭员外题万里桥",
        "author": "薛涛",
        "content": "万里桥头独越吟，知凭文字写愁心。\n细侯风韵兼前事，不止为舟也作霖。",
        "dynasty": "唐",
        "collection_info": null
    },
    {
        "uuid": "15285afa0de4021f1211839adf06c526",
        "title": "送郑眉州",
        "author": "薛涛",
        "content": "雨暗眉山江水流，离人掩袂立高楼。\n双旌千骑骈东陌，独有罗敷望上头。",
        "dynasty": "唐",
        "collection_info": null
    },
    {
        "uuid": "91772f636affcedd250010c57753baf3",
        "title": "江亭饯别",
        "author": "薛涛",
        "content": "绿沼红泥物象幽，范汪兼倅李幷州。\n离亭急管四更后，不见公车心独愁。",
        "dynasty": "唐",
        "collection_info": null
    },
    {
        "uuid": "ba97b7e81552e36eeddd80a8bb40e876",
        "title": "海棠溪",
        "author": "薛涛",
        "content": "春教风景驻仙霞，水面鱼身总带花。\n人世不思灵卉异，竞将红缬染轻沙。",
        "dynasty": "唐",
        "collection_info": null
    },
    {
        "uuid": "ff64fcce13fab4e817db8c408eefd64d",
        "title": "采莲舟",
        "author": "薛涛",
        "content": "风前一叶压荷蕖，解报新秋又得鱼。\n兔走乌驰人语静，满溪红袂棹歌初。",
        "dynasty": "唐",
        "collection_info": null
    },
    {
        "uuid": "7f3675b3e112916b4e6c827216dbd48f",
        "title": "菱荇沼",
        "author": "薛涛",
        "content": "水荇斜牵绿藻浮，柳丝和叶卧清流。\n何时得向溪头赏，旋摘菱花旋泛舟。",
        "dynasty": "唐",
        "collection_info": null
    },
    {
        "uuid": "f5476b6fcdff6ce8af37f4774c76018a",
        "title": "金灯花",
        "author": "薛涛",
        "content": "阑边不见蘘蘘叶，砌下惟翻艳艳丛。\n细视欲将何物比，晓霞初迭赤城宫。",
        "dynasty": "唐",
        "collection_info": null
    },
    {
        "uuid": "fde4769ff7517a3dd85cb202802d48b4",
        "title": "春郊游眺寄孙处士二首 一",
        "author": "薛涛",
        "content": "低头久立向蔷薇，爱似零陵香惹衣。\n何事碧溪孙处士，百劳东去燕西飞。",
        "dynasty": "唐",
        "collection_info": null
    },
    {
        "uuid": "61d40747931656f9c23d71f4f9d1c9fc",
        "title": "春郊游眺寄孙处士二首 二",
        "author": "薛涛",
        "content": "今朝纵目翫芳菲，夹缬笼裙绣地衣。\n满袖满头兼手把，教人识是看花归。",
        "dynasty": "唐",
        "collection_info": null
    },
    {
        "uuid": "8fcecbaa7361a9b6608096cbe7fa7aae",
        "title": "酬杨供奉法师见招",
        "author": "薛涛",
        "content": "远水长流洁復清，雪窗高卧与云平。\n不嫌袁室无烟火，惟笑商山有姓名。",
        "dynasty": "唐",
        "collection_info": null
    },
    {
        "uuid": "c0c0662b8a0ed44b803c1b0ca236f9eb",
        "title": "试新服裁制初成三首 一",
        "author": "薛涛",
        "content": "紫阳宫裏赐红绡，仙雾朦胧隔海遥。\n霜兔毳寒冰茧净，嫦娥笑指织星桥。",
        "dynasty": "唐",
        "collection_info": null
    },
    {
        "uuid": "710540b25016571259ecd1829b7c2680",
        "title": "试新服裁制初成三首 二",
        "author": "薛涛",
        "content": "九气分为九色霞，五灵仙驭五云车。\n春风因过东君舍，偷样人间染百花。",
        "dynasty": "唐",
        "collection_info": null
    },
    {
        "uuid": "fb91d6cadb8edf63b4887b0ba251ecc8",
        "title": "试新服裁制初成三首 三",
        "author": "薛涛",
        "content": "长裾本是上清仪，曾逐羣仙把玉芝。\n每到宫中歌舞会，折腰齐唱步虚词。",
        "dynasty": "唐",
        "collection_info": null
    },
    {
        "uuid": "2f0ed0c7c9ed436806a4077e60c701f2",
        "title": "寄张元夫",
        "author": "薛涛",
        "content": "前溪独立后溪行，鹭识朱衣自不惊。\n借问人间愁寂意，伯牙弦绝已无声。",
        "dynasty": "唐",
        "collection_info": null
    },
    {
        "uuid": "b38d2fd7a35a25d8b5e1cb1a333e1c7a",
        "title": "酬辛员外折花见遗",
        "author": "薛涛",
        "content": "青鸟东飞正落梅，衔花满口下瑶台。\n一枝为授殷勤意，把向风前旋旋开。",
        "dynasty": "唐",
        "collection_info": null
    },
    {
        "uuid": "987362b89a363af1a1895c05eabb738a",
        "title": "赠远二首 一",
        "author": "薛涛",
        "content": "芙蓉新落蜀山秋，锦字开缄到是愁。\n闺阁不知戎马事，月高还上望夫楼。",
        "dynasty": "唐",
        "collection_info": null
    },
    {
        "uuid": "aab5c7fd3b0eb568d982e89abf910447",
        "title": "赠远二首 二",
        "author": "薛涛",
        "content": "扰弱新蒲叶又齐，春深花落塞前溪。\n知君未转秦关骑，月照千门掩袖啼。",
        "dynasty": "唐",
        "collection_info": null
    },
    {
        "uuid": "0740880fdd812eb0745103be1df9087d",
        "title": "秋泉",
        "author": "薛涛",
        "content": "冷色初澄一带烟，幽声遥泻十丝弦。\n长来枕上牵情思，不使愁人半夜眠。",
        "dynasty": "唐",
        "collection_info": null
    },
    {
        "uuid": "ed6ab1c349b7f8e4c536eb05896a81cd",
        "title": "柳絮",
        "author": "薛涛",
        "content": "二月杨花轻復微，春风摇荡惹人衣。\n他家本是无情物，一任南飞又北飞。",
        "dynasty": "唐",
        "collection_info": null
    },
    {
        "uuid": "2db72a3cadfe5862f0deb11d8f8e8ac3",
        "title": "续嘉陵驿诗献武相国",
        "author": "薛涛",
        "content": "蜀门西更上青天，强为公歌蜀国弦。\n卓氏长卿称士女，锦江玉垒献山川。",
        "dynasty": "唐",
        "collection_info": null
    },
    {
        "uuid": "43034600083ccc56c3d35f747ae1f9de",
        "title": "段相国游武担寺病不能从题寄",
        "author": "薛涛",
        "content": "消瘦翻堪见令公，落花无那恨东风。\n侬心犹道青春在，羞看飞蓬石镜中。",
        "dynasty": "唐",
        "collection_info": null
    },
    {
        "uuid": "604aa186f3cb869d4226292b1d2b5a2a",
        "title": "赠段校书",
        "author": "薛涛",
        "content": "公子翩翩说校书，玉弓金勒紫绡裾。\n玄成莫便骄名誉，文采风流定不如。",
        "dynasty": "唐",
        "collection_info": null
    },
    {
        "uuid": "bfa28f8e5330b5b2aa329948ae2f68c4",
        "title": "十离诗 犬离主",
        "author": "薛涛",
        "content": "驯扰朱门四五年，毛香足净主人怜。\n无端咬着亲情客，不得红丝毯上眠。",
        "dynasty": "唐",
        "collection_info": null
    },
    {
        "uuid": "c41bb39f7ebf03a5ef181258935bba0e",
        "title": "十离诗 笔离手",
        "author": "薛涛",
        "content": "越管宣毫始称情，红笺纸上撒花琼。\n都缘用久锋头尽，不得羲之手裏擎。",
        "dynasty": "唐",
        "collection_info": null
    },
    {
        "uuid": "c50c7de0a578075ed6f649f8986e1077",
        "title": "十离诗 马离廐",
        "author": "薛涛",
        "content": "雪耳红毛浅碧蹄，追风曾到日东西。\n为惊玉貌郎君坠，不得华轩更一嘶。",
        "dynasty": "唐",
        "collection_info": null
    },
    {
        "uuid": "c17bdac21e69c262513bf35f80757f04",
        "title": "十离诗 鹦鹉离笼",
        "author": "薛涛",
        "content": "陇西独自一孤身，飞去飞来上锦茵。\n都缘出语无方便，不得笼中再唤人。",
        "dynasty": "唐",
        "collection_info": null
    },
    {
        "uuid": "1b1a707cd87c1cb15d54a4d2ea6b75de",
        "title": "十离诗 燕离巢",
        "author": "薛涛",
        "content": "出入朱门未忍抛，主人常爱语交交。\n衔泥秽汚珊瑚枕，不得梁间更垒巢。",
        "dynasty": "唐",
        "collection_info": null
    },
    {
        "uuid": "9f324e0b9137e5b4d601dab4e926aa8c",
        "title": "十离诗 珠离掌",
        "author": "薛涛",
        "content": "皎洁圆明内外通，清光似照水晶宫。\n只缘一点玷相秽，不得终宵在掌中。",
        "dynasty": "唐",
        "collection_info": null
    },
    {
        "uuid": "f80ea271829ab570e54a3a9517e315c6",
        "title": "十离诗 鱼离池",
        "author": "薛涛",
        "content": "跳跃深池四五秋，常摇朱尾弄纶钩。\n无端摆断芙蓉朵，不得清波更一游。",
        "dynasty": "唐",
        "collection_info": null
    },
    {
        "uuid": "cc5624f0d254ca0ffd140b2ddd68b1dc",
        "title": "十离诗 鱼离池",
        "author": "薛涛",
        "content": "戏跃莲池四五秋，常揺朱尾弄银鈎。\n无缘摆罢芙蓉朶，不得清波更一游。",
        "dynasty": "唐",
        "collection_info": null
    },
    {
        "uuid": "c2355b7ae2d260aca71c80aee8921f3c",
        "title": "十离诗 鹰离鞲",
        "author": "薛涛",
        "content": "爪利如锋眼似铃，平原捉兔称高情。\n无端窜向青云外，不得君王臂上擎。",
        "dynasty": "唐",
        "collection_info": null
    },
    {
        "uuid": "b155dfcba404f7bf3e4add07cad31944",
        "title": "十离诗 竹离亭",
        "author": "薛涛",
        "content": "蓊郁新栽四五行，常将劲节负秋霜。\n为缘春笋钻墻破，不得垂阴覆玉堂。",
        "dynasty": "唐",
        "collection_info": null
    },
    {
        "uuid": "46e1c3e02322abf94f89717d42477bfe",
        "title": "十离诗 镜离台",
        "author": "薛涛",
        "content": "铸泻黄金镜始开，初生三五月裴回。\n为遭无限尘蒙蔽，不得华堂上玉台。",
        "dynasty": "唐",
        "collection_info": null
    },
    {
        "uuid": "22153a076cbddf957fe9b703878e8f5b",
        "title": "酬杜舍人",
        "author": "薛涛",
        "content": "双鱼底事到侬家，扑手新诗片片霞。\n唱到白苹洲畔曲，芙蓉空老蜀江花。",
        "dynasty": "唐",
        "collection_info": null
    },
    {
        "uuid": "c49de4686b5bfb3a6314b11bde2b7bd2",
        "title": "筹边楼",
        "author": "薛涛",
        "content": "平临云鸟八窗秋，壮压西川四十州。\n诸将莫贪羌族马，最高层处见边头。",
        "dynasty": "唐",
        "collection_info": null
    },
    {
        "uuid": "8ad2cb9d463129d68eac588e099c25b7",
        "title": "赠韦校书",
        "author": "薛涛",
        "content": "芸香误比荆山玉，那似登科甲乙年。\n澹地鲜风将绮思，飘花散蕊媚青天。",
        "dynasty": "唐",
        "collection_info": null
    },
    {
        "uuid": "56a21cfd4d279c8a5c77191be8211b54",
        "title": "江月楼",
        "author": "薛涛",
        "content": "秋风彷佛吴江冷，鸥鹭参差夕阳影。\n垂虹纳纳卧谯门，雉堞眈眈俯渔艇。\n阳安小儿拍手笑，使君幻出江南景。",
        "dynasty": "唐",
        "collection_info": null
    },
    {
        "uuid": "9537fbe875969ebbf6964a15a0426ed1",
        "title": "西岩",
        "author": "薛涛",
        "content": "凭阑却忆骑鲸客，把酒临风手自招。\n细雨声中停去马，夕阳影裏乱鸣蜩。",
        "dynasty": "唐",
        "collection_info": null
    },
    {
        "uuid": "5d72f03639ba4369982717bcbf17f10f",
        "title": "罚赴边上武相公二首 一",
        "author": "薛涛",
        "content": "萤在荒芜月在天，萤飞岂到月轮边。\n重光万里应相照，目断云霄信不传。",
        "dynasty": "唐",
        "collection_info": null
    },
    {
        "uuid": "159a0cb1efbf30246380e39d70dadee3",
        "title": "罚赴边上武相公二首 二",
        "author": "薛涛",
        "content": "按辔岭头寒復寒，微风细雨彻心肝。\n但得放儿归舍去，山水屏风永不看。",
        "dynasty": "唐",
        "collection_info": null
    },
    {
        "uuid": "f4e44bc0fb5d77c59fc9674d48392884",
        "title": "寄旧诗与元微之",
        "author": "薛涛",
        "content": "诗篇调态人皆有，细腻风光我独知。\n月下咏花怜暗澹，雨朝题柳为欹垂。\n长教碧玉藏深处，总向红笺写自随。\n老大不能收拾得，与君开似教男儿。",
        "dynasty": "唐",
        "collection_info": null
    },
    {
        "uuid": "5bec578e75b890aa526bf9365f6c7775",
        "title": "句",
        "author": "薛涛",
        "content": "枝迎南北鸟，叶送往来风。",
        "dynasty": "唐",
        "collection_info": null
    },
    {
        "uuid": "d4842902b62b732d1a4e3ac6d308aa59",
        "title": "赠杨藴中",
        "author": "薛涛",
        "content": "玉漏声长灯耿耿，东墙西墙时见影。\n月明窗外子规啼，忍使孤魂愁夜永。",
        "dynasty": "唐",
        "collection_info": null
    },
    {
        "uuid": "2f57c0435c0e86d463755e4296b3d331",
        "title": "朱槿花",
        "author": "薛涛",
        "content": "红开露脸误文君，□□芙蓉草绿云。\n（张篷舟《薛涛诗笺》谓北京图书馆藏宋本《分门纂类唐歌诗》，此句无缺文，作「司蒡芙蓉草绿云」。\n）造化大都排比巧，衣裳色泽总熏熏。\n。",
        "dynasty": "唐",
        "collection_info": null
    },
    {
        "uuid": "39d07f5b3bbc473c3ca83faa7d9b2c63",
        "title": "浣花亭陪川主王播相公暨寮同赋早菊",
        "author": "薛涛",
        "content": "西陆行终令，东篱始再阳。\n绿英初濯露，金蘂半含霜。\n自有兼材用，那同众草芳。\n献酬樽俎外，宁有惧豺狼。\n（以上二诗见《分门纂类唐歌诗》残本第六册《草木虫鱼类》卷五。\n）。",
        "dynasty": "唐",
        "collection_info": null
    },
    {
        "uuid": "220e5bd08a8aae770a083d7f03a83609",
        "title": "题从生假山",
        "author": "薛涛",
        "content": "宅相多能好自持，爱山攒石倚庭陲。\n铜梁公阜□□□，□□□□□□□。\n（见北京图书馆藏《分门纂类唐歌诗》宋刻残本，转录自张篷舟《薛涛诗笺·后记》。\n《宛委别藏》本将此诗删弃。\n）。",
        "dynasty": "唐",
        "collection_info": null
    },
    {
        "uuid": "0627ee74597864d0a06fa8fe5b8d9831",
        "title": "酬人雨后玩竹",
        "author": "薛涛",
        "content": "南天春雨时，那鉴雪霜姿。\n众类亦云茂，虚心能自持。\n多留晋贤醉，早伴舜妃悲。\n晚岁君能赏，苍苍劲节奇。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "b042b4b4f2df48535c796c9aed9a3d3f",
        "title": "春望词四首",
        "author": "薛涛",
        "content": "花开不同赏，花落不同悲。\n欲问相思处，花开花落时。\n揽草结同心，将以遗知音。\n春愁正断绝，春鸟复哀吟。\n风花日将老，佳期犹渺渺。\n不结同心人，空结同心草。\n那堪花满枝，翻作两相思。\n玉箸垂朝镜，春风知不知。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "8c873ae4edd8f0845ab4c4715f581454",
        "title": "罚赴边有怀上韦令公二首",
        "author": "薛涛",
        "content": "闻道边城苦，今来到始知。\n羞将门下曲，唱与陇头儿。\n黠虏犹违命，烽烟直北愁。\n却教严谴妾，不敢向松州。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "419de94d2d2d12d2627418b0f3e3315e",
        "title": "咏八十一颗",
        "author": "薛涛",
        "content": "色比丹霞朝日，形如合浦筼筜。\n开时九九如数，见处双双颉颃。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "8bb9c31d5c95a526470ae6cb83319bda",
        "title": "谒巫山庙",
        "author": "薛涛",
        "content": "乱猿啼处访高唐，路入烟霞草木香。\n山色未能忘宋玉，惆怅庙前多少柳，春来空斗画眉长。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "702369705170a3cc15ceb71c60271db8",
        "title": "牡丹",
        "author": "薛涛",
        "content": "去春零落暮春时，泪湿红笺怨别离。\n常恐便同巫峡散，只欲栏边安枕席，夜深闲共说相思。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "bf19e6eaf49795b9cfb4f935b8e08e06",
        "title": "上川主武元衡相国二首",
        "author": "薛涛",
        "content": "落日重城夕雾收，玳筵雕俎荐诸侯。\n因令朗月当庭燎，不使珠帘下玉钩。\n东阁移尊绮席陈，貂簪龙节更宜春。\n军城画角三声歇，云幕初垂红烛新。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "1eed4f0f025c6dc75dd10bf4a0f3d4ab",
        "title": "送姚员外",
        "author": "薛涛",
        "content": "万条江柳早秋枝，袅地翻风色未衰。\n欲折尔来将赠别，莫教烟月两乡悲。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "731258d63adaa524bffe25c725543750",
        "title": "乡思",
        "author": "薛涛",
        "content": "峨嵋山下水如油，怜我心同不系舟。\n何日片帆离锦浦，棹声齐唱发中流。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "27dcf0762413fd0b1e267a9b4e4a9e37",
        "title": "和李书记席上见赠",
        "author": "薛涛",
        "content": "翩翩射策东堂秀，岂复相逢豁寸心。\n借问风光为谁丽，万条丝柳翠烟深。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "8e63cbac7fd72d0f03911dd6009aebd7",
        "title": "赋凌云寺二首",
        "author": "薛涛",
        "content": "闻说凌云寺裏苔，风高日近绝纤埃。\n横云点染芙蓉壁，似待诗人宝月来。\n闻说凌云寺裏花，飞空绕磴逐江斜。\n有时锁得嫦娥镜，镂出瑶台五色霞。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "15d2a619df5597ee968382a84c22075a",
        "title": "九日遇雨二首",
        "author": "薛涛",
        "content": "万里惊飙朔气深，江城萧索昼阴阴。\n谁怜不得登山去，可惜寒芳色似金。\n茱萸秋节佳期阻，金菊寒花满院香。\n神女欲来知有意，先令云雨暗池塘。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "66f34e641a9af037502dc1ea36bb6b2e",
        "title": "酬雍秀才贻巴峡图",
        "author": "薛涛",
        "content": "千迭云峰万顷湖，白波分去绕荆吴。\n感君识我枕流意，重示瞿塘峡口图。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "d1fc5731abe691e2b6588e1bda81ce1a",
        "title": "江边",
        "author": "薛涛",
        "content": "西风忽报雁双双，人世心形两自降。\n不为鱼肠有真诀，谁能梦梦立清江。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "dbbe4feb8eaa7b462b46366c4cfb70ad",
        "title": "题竹郎庙",
        "author": "薛涛",
        "content": "竹郎庙前多古木，夕阳沉沉山更绿。\n何处江村有笛声，声声尽是迎郎曲。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "59c92fd6bdf513e36f2aa5ddd3be5f30",
        "title": "江亭饯别",
        "author": "薛涛",
        "content": "绿沼红泥物象幽，范汪兼倅李并州。\n离亭急管四更后，不见公车心独愁。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "920faaf16c144e4f0c2b06ea3774342f",
        "title": "春郊游眺寄孙处士二首",
        "author": "薛涛",
        "content": "低头久立向蔷薇，爱似零陵香惹衣。\n何事碧溪孙处士，百劳东去燕西飞。\n今朝纵目玩芳菲，夹缬笼裙绣地衣。\n满袖满头兼手把，教人识是看花归。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "d8ba7638c35c0aac611df0da614d4466",
        "title": "酬杨供奉法师见招",
        "author": "薛涛",
        "content": "远水长流洁复清，雪窗高卧与云平。\n不嫌袁室无烟火，惟笑商山有姓名。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "e350f72a254d66ccd1541eca54692638",
        "title": "试新服裁制初成三首",
        "author": "薛涛",
        "content": "紫阳宫裏赐红绡，仙雾朦胧隔海遥。\n霜兔毳寒冰茧净，嫦娥笑指织星桥。\n九气分为九色霞，五灵仙驭五云车。\n春风因过东君舍，偷样人间染百花。\n长裾本是上清仪，曾逐群仙把玉芝。\n每到宫中歌舞会，折腰齐唱步虚词。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "dd05b163155adc0177b211d328b2a68d",
        "title": "赠远二首",
        "author": "薛涛",
        "content": "芙蓉新落蜀山秋，锦字开缄到是愁。\n闺阁不知戎马事，月高还上望夫楼。\n扰弱新蒲叶又齐，春深花落塞前溪。\n知君未转秦关骑，月照千门掩袖啼。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "1608f3c911504ea5bdc2157b4849a459",
        "title": "柳絮",
        "author": "薛涛",
        "content": "二月杨花轻复微，春风摇荡惹人衣。\n他家本是无情物，一任南飞又北飞。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "7e092f51b57e123fdb7fbd33a573b511",
        "title": "段相国游武担寺，病不能从题寄",
        "author": "薛涛",
        "content": "消瘦翻堪见令公，落花无那恨东风。\n侬心犹道青春在，羞看飞蓬石镜中。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "9314c621b03bc705e5ae9b477af5dee4",
        "title": "十离诗：犬离主",
        "author": "薛涛",
        "content": "驯扰朱门四五年，毛香足净主人怜。\n无端咬着亲情客，不得红丝毯上眠。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "fd6accb18276a7359bd68fb45aba9cec",
        "title": "十离诗：笔离手",
        "author": "薛涛",
        "content": "越管宣毫始称情，红笺纸上撒花琼。\n都缘用久锋头尽，不得羲之手裏擎。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "6b2efdb3ddd3fb651ead8b9459921368",
        "title": "十离诗：马离厩",
        "author": "薛涛",
        "content": "雪耳红毛浅碧蹄，追风曾到日东西。\n为惊玉貌郎君坠，不得华轩更一嘶。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "ed7098a16a7dc6c9dd0681d20dfd0c22",
        "title": "十离诗：鹦鹉离笼",
        "author": "薛涛",
        "content": "陇西独自一孤身，飞去飞来上锦茵。\n都缘出语无方便，不得笼中再唤人。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "1f554c6ffc1518282e5af8790102f44a",
        "title": "十离诗：燕离巢",
        "author": "薛涛",
        "content": "出入朱门未忍抛，主人常爱语交交。\n衔泥秽污珊瑚枕，不得梁间更垒巢。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "9b87971f8fa16cbeba9501644690a7fb",
        "title": "十离诗：珠离掌",
        "author": "薛涛",
        "content": "皎洁圆明内外通，清光似照水晶宫。\n只缘一点玷相秽，不得终宵在掌中。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "c7aa17d4ea5d5304bcf047c40ad7306b",
        "title": "十离诗：鱼离池",
        "author": "薛涛",
        "content": "跳跃深池四五秋，常摇朱尾弄纶钩。\n无端摆断芙蓉朵，不得清波更一游。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "3e7570bdd886518f52048c475153c0b0",
        "title": "十离诗：鹰离鞲",
        "author": "薛涛",
        "content": "爪利如锋眼似铃，平原捉兔称高情。\n无端窜向青云外，不得君王臂上擎。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "77366ee5da9fe087af2bcea853907dc1",
        "title": "十离诗：竹离亭",
        "author": "薛涛",
        "content": "蓊郁新栽四五行，常将劲节负秋霜。\n为缘春笋钻墙破，不得垂阴覆玉堂。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "886da0a9d0e1d69530eb250819481b70",
        "title": "十离诗：镜离台",
        "author": "薛涛",
        "content": "铸泻黄金镜始开，初生三五月裴回。\n为遭无限尘蒙蔽，不得华堂上玉台。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "97238708ac0d809ffc8753de54b38d7f",
        "title": "江月楼",
        "author": "薛涛",
        "content": "秋风仿佛吴江冷，鸥路参差夕阳影。\n垂虹纳纳卧谯门，",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "d910930017b797c6aafe72d1ad3a8624",
        "title": "罚赴边上武相公二首",
        "author": "薛涛",
        "content": "萤在荒芜月在天，萤飞岂到月轮边。\n重光万里应相照，目断云霄信不传。\n按辔岭头寒复寒，微风细雨彻心肝。\n但得放儿归舍去，山水屏风永不看。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "ca5682fe939ac3e30d3a6492a582d619",
        "title": "寄旧诗与元微之",
        "author": "薛涛",
        "content": "诗篇调态人皆有，细腻风光我独知。\n月下咏花怜暗澹，老大不能收拾得，与君开似教男儿。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "39932001e8c01649c3a4aeac1856772e",
        "title": "句",
        "author": "薛涛",
        "content": "枝迎南北鸟，叶送往来风。\n（涛八九岁知声律。\n一日，声云云，父愀然久之。\n后果入乐籍。\n别本载田洙遇薛涛，",
        "dynasty": "唐",
        "collection_info": {
            "collection": "御定全唐诗",
            "volume": "卷八百零三"
        }
    },
    {
        "uuid": "e78158d04ade77b743bd9b7bede752c3",
        "title": "赠杨蕴中",
        "author": "薛涛",
        "content": "玉漏声长灯耿耿，东墙西墙时见影。\n月明窗外子规啼，忍使孤魂愁夜永。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十六"
        }
    }
]