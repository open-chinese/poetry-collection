[
    {
        "title": "书怀",
        "author": "于邺",
        "content": "长安多路岐，西去欲何依。\n浮世祗如此，旧山长忆归。\n自离京国久，应已故人稀。\n好与孤云住，孤云无是非。",
        "dynasty": "唐",
        "collection_info": null
    },
    {
        "title": "书情",
        "author": "于邺",
        "content": "负郭有田在，年年长废耕。\n欲磨秋镜净，恐见白头生。\n未作一旬别，已过千里程。\n不知书与劒，十载两无成。",
        "dynasty": "唐",
        "collection_info": null
    },
    {
        "title": "涂中作",
        "author": "于邺",
        "content": "西南千里程，处处有车声。\n若使地无利，始应人不营。\n天涯犹马到，石迹尚尘生。\n如此未曾息，蜀山终冀平。",
        "dynasty": "唐",
        "collection_info": null
    },
    {
        "title": "春过函谷关",
        "author": "于邺",
        "content": "几度作游客，客行长苦辛。\n愁看函谷路，老尽布衣人。\n岁远关犹固，时移草亦春。\n何当名利息，遣此绝征轮。",
        "dynasty": "唐",
        "collection_info": null
    },
    {
        "title": "褒中即事",
        "author": "于邺",
        "content": "风吹残雨歇，云去有烟霞。\n南浦足游女，绿苹应发花。\n远钟当半夜，明月入千家。\n不作故乡梦，始知京洛赊。",
        "dynasty": "唐",
        "collection_info": null
    },
    {
        "title": "岁暮还家",
        "author": "于邺",
        "content": "东西流不驻，白日与车轮。\n残雪半成水，微风应欲春。\n几经他国岁，已减故乡人。\n回首长安道，十年空苦辛。",
        "dynasty": "唐",
        "collection_info": null
    },
    {
        "title": "还家",
        "author": "于邺",
        "content": "为客忆归舍，归来还寂寥。\n壮时看欲过，白首固非遥。\n独酌几回醉，此愁终不销。\n犹残鸡与犬，驱去住山椒。",
        "dynasty": "唐",
        "collection_info": null
    },
    {
        "title": "题华山麻处士所居",
        "author": "于邺",
        "content": "贵贱各扰扰，皆逢朝市间。\n到此马无迹，始知君独闲。\n冰破听敷水，雪晴看华山。\n西风寂寥地，唯我坐忘还。",
        "dynasty": "唐",
        "collection_info": null
    },
    {
        "title": "天南怀故人",
        "author": "于邺",
        "content": "独行千里尘，轧轧转征轮。\n一别已多日，总看成老人。\n洞庭雪不下，故国草应春。\n三月烟波暖，南风生绿苹。",
        "dynasty": "唐",
        "collection_info": null
    },
    {
        "title": "路傍草",
        "author": "于邺",
        "content": "春至始青青，香车碾已平。\n不知山下处，来向路傍生。\n每岁有人在，何时无马行。\n应随尘与土，吹满洛阳城。",
        "dynasty": "唐",
        "collection_info": null
    },
    {
        "title": "秋夕闻雁",
        "author": "于邺",
        "content": "星汉欲沈尽，谁家砧未休。\n忽闻梁雁至，如报杜陵秋。\n千树又黄叶，几人新白头。\n洞庭今夜客，一半却登舟。",
        "dynasty": "唐",
        "collection_info": null
    },
    {
        "title": "洛中有怀",
        "author": "于邺",
        "content": "潺潺伊洛河，寂寞少恩波。\n銮驾久不幸，洛阳春草多。",
        "dynasty": "唐",
        "collection_info": null
    },
    {
        "title": "送魏山韦处士",
        "author": "于邺",
        "content": "阴阴亭际间，相顾惨离颜。\n一片云飞去，嵯峨空魏山。",
        "dynasty": "唐",
        "collection_info": null
    },
    {
        "title": "白樱桃",
        "author": "于邺",
        "content": "王母阶前种几株，水晶帘内看如无。\n只应汉武金盘上，泻得珊珊白露珠。",
        "dynasty": "唐",
        "collection_info": null
    },
    {
        "title": "白樱树",
        "author": "于邺",
        "content": "记得花开雪满枝，和蜂和蝶带花移。\n如今花落游蜂去，空作主人惆怅诗。",
        "dynasty": "唐",
        "collection_info": null
    },
    {
        "title": "下第不胜其忿题路左佛庙",
        "author": "于邺",
        "content": "雀儿未逐扬风高，下视鹰鹯意气豪。\n自谓能生千里足，黄昏依旧委蓬蒿。",
        "dynasty": "唐",
        "collection_info": null
    },
    {
        "title": "感怀",
        "author": "于邺",
        "content": "东风吹草色，空使客蹉跎。\n不设太平险，更应游子多。\n几伤行处泪，一曲醉中歌。\n尽向青门外，东随渭水波。",
        "dynasty": "唐",
        "collection_info": null
    },
    {
        "title": "游中梁山",
        "author": "于邺",
        "content": "僻地好泉石，何人曾陆沈。\n不知青嶂外，更有白云深。\n因此见乔木，几回思旧林。\n殷勤猨与鸟，唯我独何心。",
        "dynasty": "唐",
        "collection_info": null
    },
    {
        "title": "寻山",
        "author": "于邺",
        "content": "到此绝车轮，萋萋草树春。\n青山如有利，白石亦成尘。\n水阔应无路，松深不见人。\n如知巢与许，千载迹犹新。",
        "dynasty": "唐",
        "collection_info": null
    },
    {
        "title": "宿江口",
        "author": "于邺",
        "content": "南渡人来绝，喧喧雁满沙。\n自生江上月，长有客思家。\n半夜下霜岸，北风吹荻花。\n自惊归梦断，不得到天涯。",
        "dynasty": "唐",
        "collection_info": null
    },
    {
        "title": "秋夜达萧关",
        "author": "于邺",
        "content": "扰扰浮梁路，人忙月自闲。\n去年为塞客，今夜宿萧关。\n辞国几经岁，望乡空见山。\n不知江叶下，又作布衣还。",
        "dynasty": "唐",
        "collection_info": null
    },
    {
        "title": "斜谷道",
        "author": "于邺",
        "content": "乱峰连迭嶂，千里绿峨峨。\n蜀国路如此，游人车亦过。\n远烟当驿敛，骤雨逐风多。\n独忆紫芝叟，临风歌旧歌。",
        "dynasty": "唐",
        "collection_info": null
    },
    {
        "title": "过百牢关贻舟中者",
        "author": "于邺",
        "content": "蜀国少平地，方思京洛间。\n远为千里客，来度百牢关。\n帆影清江水，铃声碧草山。\n不因名与利，尔我各应闲。",
        "dynasty": "唐",
        "collection_info": null
    },
    {
        "title": "客中览镜",
        "author": "于邺",
        "content": "何当开此镜，即见髮如丝。\n白日急于水，少年能几时。\n每逢芳草处，长返故园迟。\n所以多为客，蹉跎欲怨谁。",
        "dynasty": "唐",
        "collection_info": null
    },
    {
        "title": "长安逢隐者",
        "author": "于邺",
        "content": "征车千里至，碾遍六街尘。\n向此有营地，忽逢无事人。\n昔时颜未改，浮世路多新。\n且脱衣沽酒，终南山欲春。",
        "dynasty": "唐",
        "collection_info": null
    },
    {
        "title": "与僧话旧",
        "author": "于邺",
        "content": "草堂前有山，一见一相宽。\n处世贵僧静，青松因岁寒。\n他山逢旧侣，尽日话长安。\n所以闲行迹，千回绕药栏。",
        "dynasty": "唐",
        "collection_info": null
    },
    {
        "title": "赠王道士",
        "author": "于邺",
        "content": "日日市朝路，何时无苦辛。\n不随丹竈客，终作白头人。\n浮世度千载，桃源方一春。\n归来华表上，应笑北邙尘。",
        "dynasty": "唐",
        "collection_info": null
    },
    {
        "title": "匣中琴",
        "author": "于邺",
        "content": "世人无正心，虫网匣中琴。\n何以经时废，非为娱耳音。\n独令高韵在，谁感隙尘深。\n应是南风曲，声声不合今。",
        "dynasty": "唐",
        "collection_info": null
    },
    {
        "title": "友人亭松",
        "author": "于邺",
        "content": "俛仰不能去，如逢旧友同。\n曾因春雪散，见在华山中。\n何处有明月，访君听远风。\n相将归未得，各占石岩东。",
        "dynasty": "唐",
        "collection_info": null
    },
    {
        "title": "过洛阳城",
        "author": "于邺",
        "content": "古来利与名，俱在洛阳城。\n九陌鼓初起，万车轮已行。\n周秦时几变，伊洛水犹清。\n二月中桥路，鸟啼春草生。",
        "dynasty": "唐",
        "collection_info": null
    },
    {
        "title": "客中月",
        "author": "于邺",
        "content": "离家凡几宵，一望一寥寥。\n新魄又将满，故乡应渐遥。\n独临彭蠡水，远忆洛阳桥。\n更有乘舟客，悽然亦驻桡。",
        "dynasty": "唐",
        "collection_info": null
    },
    {
        "title": "王将军宅夜听歌",
        "author": "于邺",
        "content": "朱槛满明月，美人歌落梅。\n忽惊尘起处，疑有凤飞来。\n一曲听初彻，几年愁暂开。\n东南正云雨，不得见阳台。",
        "dynasty": "唐",
        "collection_info": null
    },
    {
        "title": "长信宫",
        "author": "于邺",
        "content": "莫问古宫名，古宫空有城。\n惟应东去水，不改旧时声。",
        "dynasty": "唐",
        "collection_info": null
    },
    {
        "title": "高楼",
        "author": "于邺",
        "content": "远天明月出，照此谁家楼。\n上有罗衣裳，凉风吹不休。",
        "dynasty": "唐",
        "collection_info": null
    },
    {
        "title": "书怀",
        "author": "于邺",
        "content": "长安多路岐，西去欲何依。浮世只如此，旧山长忆归。\n自离京国久，应已故人稀。好与孤云住，孤云无是非。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "书情",
        "author": "于邺",
        "content": "负郭有田在，年年长废耕。欲磨秋镜净，恐见白头生。\n未作一旬别，已过千里程。不知书与剑，十载两无成。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "涂中作",
        "author": "于邺",
        "content": "西南千里程，处处有车声。若使地无利，始应人不营。\n天涯犹马到，石迹尚尘生。如此未曾息，蜀山终冀平。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "春过函谷关",
        "author": "于邺",
        "content": "几度作游客，客行长苦辛。愁看函谷路，老尽布衣人。\n岁远关犹固，时移草亦春。何当名利息，遣此绝征轮。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "褒中即事",
        "author": "于邺",
        "content": "风吹残雨歇，云去有烟霞。南浦足游女，绿苹应发花。\n远钟当半夜，明月入千家。不作故乡梦，始知京洛赊。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "岁暮还家",
        "author": "于邺",
        "content": "东西流不驻，白日与车轮。残雪半成水，微风应欲春。\n几经他国岁，已减故乡人。回首长安道，十年空苦辛。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "还家",
        "author": "于邺",
        "content": "为客忆归舍，归来还寂寥。壮时看欲过，白首固非遥。\n独酌几回醉，此愁终不销。犹残鸡与犬，驱去住山椒。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "题华山麻处士所居",
        "author": "于邺",
        "content": "贵贱各扰扰，皆逢朝市间。到此马无迹，始知君独闲。\n冰破听敷水，雪晴看华山。西风寂寥地，唯我坐忘还。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "天南怀故人",
        "author": "于邺",
        "content": "独行千里尘，轧轧转征轮。一别已多日，总看成老人。\n洞庭雪不下，故国草应春。三月烟波暖，南风生绿苹。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "路傍草",
        "author": "于邺",
        "content": "春至始青青，香车碾已平。不知山下处，来向路傍生。\n每岁有人在，何时无马行。应随尘与土，吹满洛阳城。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "秋夕闻雁",
        "author": "于邺",
        "content": "星汉欲沈尽，谁家砧未休。忽闻凉雁至，如报杜陵秋。\n千树又黄叶，几人新白头。洞庭今夜客，一半却登舟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "洛中有怀",
        "author": "于邺",
        "content": "潺潺伊洛河，寂寞少恩波。銮驾久不幸，洛阳春草多。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "送魏山韦处士",
        "author": "于邺",
        "content": "阴阴亭际间，相顾惨离颜。一片云飞去，嵯峨空魏山。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "感怀",
        "author": "于邺",
        "content": "东风吹草色，空使客蹉跎。不设太平险，更应游子多。\n几伤行处泪，一曲醉中歌。尽向青门外，东随渭水波。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "游中梁山",
        "author": "于邺",
        "content": "僻地好泉石，何人曾陆沈。不知青嶂外，更有白云深。\n因此见乔木，几回思旧林。殷勤猿与鸟，唯我独何心。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "寻山",
        "author": "于邺",
        "content": "到此绝车轮，萋萋草树春。青山如有利，白石亦成尘。\n水阔应无路，松深不见人。如知巢与许，千载迹犹新。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "宿江口",
        "author": "于邺",
        "content": "南渡人来绝，喧喧雁满沙。自生江上月，长有客思家。\n半夜下霜岸，北风吹荻花。自惊归梦断，不得到天涯。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "秋夜达萧关",
        "author": "于邺",
        "content": "扰扰浮梁路，人忙月自闲。去年为塞客，今夜宿萧关。\n辞国几经岁，望乡空见山。不知江叶下，又作布衣还。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "斜谷道",
        "author": "于邺",
        "content": "乱峰连迭嶂，千里绿峨峨。蜀国路如此，游人车亦过。\n远烟当驿敛，骤雨逐风多。独忆紫芝叟，临风歌旧歌。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "过百牢关贻舟中者",
        "author": "于邺",
        "content": "蜀国少平地，方思京洛间。远为千里客，来度百牢关。\n帆影清江水，铃声碧草山。不因名与利，尔我各应闲。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "客中览镜",
        "author": "于邺",
        "content": "何当开此镜，即见发如丝。白日急于水，少年能几时。\n每逢芳草处，长返故园迟。所以多为客，蹉跎欲怨谁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "长安逢隐者",
        "author": "于邺",
        "content": "征车千里至，碾遍六街尘。向此有营地，忽逢无事人。\n昔时颜未改，浮世路多新。且脱衣沽酒，终南山欲春。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "与僧话旧",
        "author": "于邺",
        "content": "草堂前有山，一见一相宽。处世贵僧静，青松因岁寒。\n他山逢旧侣，尽日话长安。所以闲行迹，千回绕药栏。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "赠王道士",
        "author": "于邺",
        "content": "日日市朝路，何时无苦辛。不随丹灶客，终作白头人。\n浮世度千载，桃源方一春。归来华表上，应笑北邙尘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "匣中琴",
        "author": "于邺",
        "content": "世人无正心，虫网匣中琴。何以经时废，非为娱耳音。\n独令高韵在，谁感隙尘深。应是南风曲，声声不合今。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "友人亭松",
        "author": "于邺",
        "content": "俯仰不能去，如逢旧友同。曾因春雪散，见在华山中。\n何处有明月，访君听远风。相将归未得，各占石岩东。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "过洛阳城",
        "author": "于邺",
        "content": "古来利与名，俱在洛阳城。九陌鼓初起，万车轮已行。\n周秦时几变，伊洛水犹清。二月中桥路，鸟啼春草生。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "客中月",
        "author": "于邺",
        "content": "离家凡几宵，一望一寥寥。新魄又将满，故乡应渐遥。\n独临彭蠡水，远忆洛阳桥。更有乘舟客，凄然亦驻桡。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "王将军宅夜听歌",
        "author": "于邺",
        "content": "朱槛满明月，美人歌落梅。忽惊尘起处，疑有凤飞来。\n一曲听初彻，几年愁暂开。东南正云雨，不得见阳台。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "长信宫",
        "author": "于邺",
        "content": "莫问古宫名，古宫空有城。惟应东去水，不改旧时声。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    },
    {
        "title": "高楼",
        "author": "于邺",
        "content": "远天明月出，照此谁家楼。上有罗衣裳，凉风吹不休。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十五"
        }
    }
]