[
    {
        "title": "早发陕州途中赠严秘书",
        "author": "清江",
        "content": "此身虽不繫，忧道亦劳生。\n万里江湖梦，千山雨雪行。\n人家依旧垒，关路闭层城。\n未尽交河虏，犹屯细柳兵。\n艰难嗟远客，栖託赖深情。\n贫病吾将有，精修许少卿。",
        "dynasty": "唐",
        "collection_info": null
    },
    {
        "title": "早春书情寄河南崔少府",
        "author": "清江",
        "content": "春日春风至，阳和似不均。\n病身空益老，愁鬓不知春。\n宇宙成遗物，光阴促幻身。\n客游伤末路，心事向行人。\n道薄犹怀土，时难欲厌贫。\n微才如可寄，赤县有乡亲。",
        "dynasty": "唐",
        "collection_info": null
    },
    {
        "title": "春游司直城西鸬鹚溪别业",
        "author": "清江",
        "content": "别墅军城下，闲諠未可齐。\n春深花蝶梦，晓隔柳烟鞞。\n韶景浮寒水，疎杨映绿堤。\n沿洄看竹色，来往听莺啼。\n久慢持生术，多亲种药畦。\n家贫知素行，心苦见清溪。\n越客初投分，南枝得寄栖。\n禅机空寂寞，雅趣赖招携。\n本寺重江外，游方二室西。\n裴回恋知己，日夕草萋萋。",
        "dynasty": "唐",
        "collection_info": null
    },
    {
        "title": "夕次襄邑",
        "author": "清江",
        "content": "何处戒吾道，经年远路中。\n客心犹向北，河水自归东。\n古戍鸣寒角，疎林振夕风。\n轻舟惟载月，那与故人同。",
        "dynasty": "唐",
        "collection_info": null
    },
    {
        "title": "宿严维宅简章八元",
        "author": "清江",
        "content": "佳期曾不远，甲第即南邻。\n惠爱偏相及，经过岂厌频。\n秋寒林叶动，夕霁月华新。\n莫话羁栖事，平原是主人。",
        "dynasty": "唐",
        "collection_info": null
    },
    {
        "title": "赠淮西贾兵马使",
        "author": "清江",
        "content": "破虏功成百战场，天书新拜汉中郎。\n映门旌斾春风起，对客弦歌白日长。\n阶下鬬鸡花乍发，营南试马柳初黄。\n由来吴楚多同调，感激逢君共异乡。",
        "dynasty": "唐",
        "collection_info": null
    },
    {
        "title": "送坚上人归杭州天竺寺",
        "author": "清江",
        "content": "十年劳负笈，经论化中朝。\n流水知乡近，和风惜别遥。\n云山零夜雨，花岸上春潮。\n归卧南天竺，禅心更寂寥。",
        "dynasty": "唐",
        "collection_info": null
    },
    {
        "title": "送赞律师归嵩山",
        "author": "清江",
        "content": "禅意归心急，山深定易安。\n清贫修道苦，孝友别家难。\n雪路侵溪转，花宫映岳看。\n到时瞻塔暮，松月向人寒。",
        "dynasty": "唐",
        "collection_info": null
    },
    {
        "title": "上都酬章十八兄",
        "author": "清江",
        "content": "每叹经年别，人生有几年。\n关河长问道，风雨独随缘。\n寓蝶成庄梦，怀人识祢贤。\n徽猷不及此，空媿白华篇。",
        "dynasty": "唐",
        "collection_info": null
    },
    {
        "title": "登楼望月寄凤翔李少尹",
        "author": "清江",
        "content": "陌上凉风槐叶凋，夕阳秋露湿寒条。\n登楼望月楚山上，月到楼南山独遥。\n心送秦人趋凤阙，月随阳鴈极烟霄。\n轩车不重无名客，此地谁能访寂寥。",
        "dynasty": "唐",
        "collection_info": null
    },
    {
        "title": "湘川怀古",
        "author": "清江",
        "content": "潇湘连汨罗，復对九嶷河。\n浪势屈原冢，竹声渔父歌。\n地荒征骑少，天暖浴禽多。\n脉脉东流水，古今同奈何。",
        "dynasty": "唐",
        "collection_info": null
    },
    {
        "title": "七夕",
        "author": "清江",
        "content": "七夕景迢迢，相逢只一宵。\n月为开帐烛，云作渡河桥。\n映水金冠动，当风玉佩摇。\n惟愁更漏促，离别在明朝。",
        "dynasty": "唐",
        "collection_info": null
    },
    {
        "title": "长安卧病",
        "author": "清江",
        "content": "身世足堪悲，空房卧病时。\n卷帘花雨滴，扫石竹阴移。\n已觉生如梦，堪嗟寿不知。\n未能通法性，讵可免支离。",
        "dynasty": "唐",
        "collection_info": null
    },
    {
        "title": "送婆罗门",
        "author": "清江",
        "content": "雪岭金河独向东，吴山楚泽意无穷。\n如今白首乡心尽，万里归程在梦中。",
        "dynasty": "唐",
        "collection_info": null
    },
    {
        "title": "喜皇甫大夫同宿大梁驿",
        "author": "清江",
        "content": "江头旌斾去，花外卷帘空。\n夜色临城月，春声渡水风。\n也知行李别，蹔喜话言同。\n若问庐山事，终身愧远公。",
        "dynasty": "唐",
        "collection_info": null
    },
    {
        "title": "酬姚补阙南仲云溪馆中戏题随书见寄",
        "author": "清江",
        "content": "寺溪临使府，风景借仁祠。\n补衮周官贵，能名汉主慈。\n卧云知独处，望月忆同时。\n忽枉缄中赠，琼瑶满手持。",
        "dynasty": "唐",
        "collection_info": null
    },
    {
        "title": "喜严侍御蜀还赠严秘书",
        "author": "清江",
        "content": "往年分首出咸秦，木落花开秋又春。\n江客不曾知蜀路，旅魂何处访情人。\n当时望月思文友，今日迎骢见近臣。\n多羡二龙同汉代，绣衣芸阁共荣亲。",
        "dynasty": "唐",
        "collection_info": null
    },
    {
        "title": "送韦参军江陵",
        "author": "清江",
        "content": "槐花落尽柳阴清，萧索凉天楚客情。\n海上旧山无的信，东门归路不堪行。\n身随幻境劳多事，迹学禅心厌有名。\n公子道存知不弃，欲依刘表住南荆。",
        "dynasty": "唐",
        "collection_info": null
    },
    {
        "title": "月夜有怀黄端公兼简朱孙二判官",
        "author": "清江",
        "content": "月照疎林惊鹊飞，羁人此夜共无依。\n青门旅寓身空老，白首头陀力渐微。\n屡向曲池陪逸少，几回戎幕接玄晖。\n四科弟子称文学，五马诸侯是绣衣。\n江雁往来曾不定，野云摇曳本无机。\n修行未尽身将尽，欲向东山掩旧扉。",
        "dynasty": "唐",
        "collection_info": null
    },
    {
        "title": "精舍遇雨",
        "author": "清江",
        "content": "空门寂寂淡吾身，溪雨微微洗客尘。\n卧向白云情未尽，任他黄鸟醉芳春。",
        "dynasty": "唐",
        "collection_info": null
    },
    {
        "title": "小雪",
        "author": "清江",
        "content": "落雪临风不厌看，更多还恐蔽林峦。\n愁人正在书窗下，一片飞来一片寒。",
        "dynasty": "唐",
        "collection_info": null
    },
    {
        "title": "句",
        "author": "清江",
        "content": "万木无一叶，客心悲此时。",
        "dynasty": "唐",
        "collection_info": null
    },
    {
        "title": "早发陕州途中赠严秘书",
        "author": "清江",
        "content": "此身虽不系，忧道亦劳生。万里江湖梦，千山雨雪行。\n人家依旧垒，关路闭层城。未尽交河虏，犹屯细柳兵。\n艰难嗟远客，栖托赖深情。贫病吾将有，精修许少卿。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "早春书情寄河南崔少府",
        "author": "清江",
        "content": "春日春风至，阳和似不均。病身空益老，愁鬓不知春。\n宇宙成遗物，光阴促幻身。客游伤末路，心事向行人。\n道薄犹怀土，时难欲厌贫。微才如可寄，赤县有乡亲。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "春游司直城西鸬鷀溪别业",
        "author": "清江",
        "content": "别墅军城下，闲喧未可齐。春深花蝶梦，晓隔柳烟鞞。\n韶景浮寒水，疏杨映绿堤。沿洄看竹色，来往听莺啼。\n久慢持生术，多亲种药畦。家贫知素行，心苦见清溪。\n越客初投分，南枝得寄栖。禅机空寂寞，雅趣赖招携。\n本寺重江外，游方二室西。裴回恋知己，日夕草萋萋。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "夕次襄邑",
        "author": "清江",
        "content": "何处戒吾道，经年远路中。客心犹向北，河水自归东。\n古戍鸣寒角，疏林振夕风。轻舟惟载月，那与故人同。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "宿严维宅简章八元",
        "author": "清江",
        "content": "佳期曾不远，甲第即南邻。惠爱偏相及，经过岂厌频。\n秋寒林叶动，夕霁月华新。莫话羁栖事，平原是主人。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "赠淮西贾兵马使",
        "author": "清江",
        "content": "破虏功成百战场，天书新拜汉中郎。映门旌旆春风起，\n由来吴楚多同调，感激逢君共异乡。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "送坚上人归杭州天竺寺",
        "author": "清江",
        "content": "十年劳负笈，经论化中朝。流水知乡近，和风惜别遥。\n云山零夜雨，花岸上春潮。归卧南天竺，禅心更寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "送赞律师归嵩山",
        "author": "清江",
        "content": "禅意归心急，山深定易安。清贫修道苦，孝友别家难。\n雪路侵溪转，花宫映岳看。到时瞻塔暮，松月向人寒。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "上都酬章十八兄",
        "author": "清江",
        "content": "每叹经年别，人生有几年。关河长问道，风雨独随缘。\n寓蝶成庄梦，怀人识祢贤。徽猷不及此，空愧白华篇。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "登楼望月寄凤翔李少尹",
        "author": "清江",
        "content": "陌上凉风槐叶凋，夕阳秋露湿寒条。登楼望月楚山上，\n轩车不重无名客，此地谁能访寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "湘川怀古",
        "author": "清江",
        "content": "潇湘连汨罗，复对九嶷河。浪势屈原冢，竹声渔父歌。\n地荒征骑少，天暖浴禽多。脉脉东流水，古今同奈何。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "七夕",
        "author": "清江",
        "content": "七夕景迢迢，相逢只一宵。月为开帐烛，云作渡河桥。\n映水金冠动，当风玉佩摇。惟愁更漏促，离别在明朝。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "长安卧病",
        "author": "清江",
        "content": "身世足堪悲，空房卧病时。捲帘花雨滴，扫石竹阴移。\n已觉生如梦，堪嗟寿不知。未能通法性，讵可免支离。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "喜皇甫大夫同宿大樑驿",
        "author": "清江",
        "content": "江头旌旆去，花外捲帘空。夜色临城月，春声渡水风。\n也知行李别，暂喜话言同。若问庐山事，终身愧远公。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "酬姚补阙南仲云溪馆中戏题随书见寄",
        "author": "清江",
        "content": "寺溪临使府，风景借仁祠。补衮周官贵，能名汉主慈。\n卧云知独处，望月忆同时。忽枉缄中赠，琼瑶满手持。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "喜严侍御蜀还赠严秘书",
        "author": "清江",
        "content": "往年分首出咸秦，木落花开秋又春。江客不曾知蜀路，\n多羡二龙同汉代，绣衣芸阁共荣亲。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "送韦参军江陵",
        "author": "清江",
        "content": "槐花落尽柳阴清，萧索凉天楚客情。海上旧山无的信，\n公子道存知不弃，欲依刘表住南荆。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    },
    {
        "title": "月夜有怀黄端公兼简朱孙二判官",
        "author": "清江",
        "content": "月照疏林惊鹊飞，羁人此夜共无依。青门旅寓身空老，\n四科弟子称文学，五马诸侯是绣衣。江雁往来曾不定，",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十二"
        }
    }
]