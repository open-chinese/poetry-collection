[
    {
        "title": "缺题",
        "author": "王渐",
        "content": "公族为良雅，僧堂视事幽。\n纲轩疏雨霁，金剎片云秋。\n树色新兰若，经声小比丘。\n从来东道意，无见不相留。",
        "dynasty": "唐",
        "collection_info": null
    },
    {
        "title": "五言同乔父君游茅溪兰若一[首]",
        "author": "王渐",
        "content": "松柏江头寺，寅缘胜虎溪。\n水云晴过慢，沙鹭[湿]（温）飞低。\n兰若曾岩抱，旃檀画阁齐。\n褰帷双树北，行道一灯留（疑当作「西」字。\n）落日催轩骑，秋城限鼓鼙。\n临川兴不尽，真赏寄丹梯。\n（均见日本藏唐抄本《唐诗卷》。\n）。",
        "dynasty": "唐",
        "collection_info": null
    }
]