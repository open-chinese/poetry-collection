[
    {
        "uuid": "a17d24b72c5ab42cca05e874bb067c15",
        "title": "题云间阁",
        "author": "赵希浚",
        "content": "昔年严大夫，偶来怨迁谪。\n我本麋鹿姿，得此已自适。\n乘閒陟上方，□寻唐人石。\n岂期当三伏，一天云四幂。\n快哉风南来，万籁相呼吸。\n雨余禾麻润，是山皆喜色。\n一杯倾晚饮，绿瓜间未实。\n是非不到耳，休厌山城寂。\n树影抹横烟，角声暗落日。\n长江去不返，况此百年客。\n企首老玉仙，白髮何由摘。",
        "dynasty": "宋",
        "collection_info": null
    }
]