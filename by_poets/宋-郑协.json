[
    {
        "title": "溪桥晚兴",
        "author": "郑协",
        "content": "寂寞亭基野渡边，春流平岸草芊芊。\n一川晚照人閒立，满袖杨花听杜鹃。",
        "dynasty": "宋",
        "collection_info": null
    },
    {
        "title": "钱塘晚望  其一",
        "author": "郑协",
        "content": "钱塘江上夜潮过，秋静寒烟白露多。\n吴越青山明月裏，舟人齐唱异乡歌。",
        "dynasty": "宋",
        "collection_info": null
    },
    {
        "title": "钱塘晚望  其二",
        "author": "郑协",
        "content": "年年如燕一还家，又访幽居过水涯。\n风雨满城春欲暮，山中犹有碧桃花。",
        "dynasty": "宋",
        "collection_info": null
    }
]