[
    {
        "uuid": "b892f072da2a8afc85e87b02eedd0cbe",
        "title": "诫杀生文",
        "author": "李元礼",
        "content": "麟甲羽毛诸□类，秉性与我元无二。\n只为前生作用愚，致使今生头角异。\n或水中游，或林裏戏，争忍伤残供品味。\n磨刀着火欲烹时，口不能言眼还视。\n我闻天地之大德曰生，莫把羣生当容易。\n残双贼命伤太和，□子劝妻夸便利。\n只知合眼恣无明，不悟幽冥毫髮记。\n命将终，冤对至，面覩阴官争许讳。\n人□为兽兽为人，物裏轮迴深可畏。\n不杀名为大放生，免落阿毗无间地。\n（《八琼室金石补正》卷一一一。\n为北宋政间和登封石刻。\n）。",
        "dynasty": "唐",
        "collection_info": null
    }
]