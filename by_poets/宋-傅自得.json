[
    {
        "uuid": "bd3be77b1701b1ea635ec1d99798eebb",
        "title": "蓦山溪 洪钧转处",
        "author": "傅自得",
        "content": "洪钧转处，都在熏陶内。\n瑞世得奇才，赞化工，协调和气。\n雄词健笔，谈笑斡千钧，馀闲手，尹王畿，治行称尤异。\n雍容儒雅，早合登高位。\n天路踏骅骝，看峨冠，羽仪班缀。\n东风骀荡，王斝酒鳞红，春不老，寿难穷，莫惜今朝醉。",
        "dynasty": "宋",
        "collection_info": null
    },
    {
        "uuid": "92ad990671dee5a3b500a5ef0687d3f5",
        "title": "九日泛舟同朱元晦",
        "author": "傅自得",
        "content": "秋月天然白，溪流镜样平。\n唤船同胜赏，把盏话平生。\n击楫鱼频跃，忘机鸟尚惊。\n兹游还可继，家酿为君倾。",
        "dynasty": "宋",
        "collection_info": null
    }
]