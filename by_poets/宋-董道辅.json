[
    {
        "uuid": "3c79e230fdb1e8e5667580b0a47b3f48",
        "title": "绍熙庚戌中秋后三日拜张于湖墓",
        "author": "董道辅",
        "content": "晓出白下门，瘦马踏秋色。\n钟山度苍翠，慰我远游客。\n暮投清果寺，花草献幽寂。\n长廊静无人，落日照西壁。\n平生张于湖，万里去一息。\n翩然九州外，汗漫跨鲸脊。\n干坤能几时，安用较颜跖。\n文章失津梁，所念斯道厄。\n夜阑耿不寐，搔首听萧瑟。\n怀人感西风，翁仲守孤柏。",
        "dynasty": "宋",
        "collection_info": null
    }
]