[
    {
        "uuid": "8580c7c0cdace65b28d42e39e613a26a",
        "title": "题滴水岩  其一",
        "author": "巩彦辅",
        "content": "千条玉筯挂岩前，一派银潢泻碧天。\n疑是鲛人在山泣，乱流珠颗落危颠。",
        "dynasty": "宋",
        "collection_info": null
    },
    {
        "uuid": "d915600669cf2e942196ed7ac0073de0",
        "title": "题滴水岩  其二",
        "author": "巩彦辅",
        "content": "岩上流泉滴滴来，史君岩下宴频开。\n衰翁閒局官清淡，不许听歌醉玉杯。",
        "dynasty": "宋",
        "collection_info": null
    },
    {
        "uuid": "950c0d844d0b88299ac95f7ab21da68b",
        "title": "题滴水岩  其三",
        "author": "巩彦辅",
        "content": "天然潇洒绝尘埃，四面如山画帐开。\n世上何须问仙境，只应此地是蓬莱。",
        "dynasty": "宋",
        "collection_info": null
    }
]