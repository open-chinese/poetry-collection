[
    {
        "uuid": "b2041df3e276ee585703abe7c2941727",
        "title": "挽刘南溪",
        "author": "李潜",
        "content": "今年人苦旱蝗饥，正需平粜无南溪。\n今年江南梅不开，正恨南溪诗不来。\n李悝不作虽堪伤，不过饥民雷转肠。\n少陵不作世懔懔，干坤万象无题品。\n苍天苍天能令南溪迹成古，不信收得诗名和迹去。\n吁嗟笏笔千丈强，风淡淡兮烟苍苍。",
        "dynasty": "宋",
        "collection_info": null
    },
    {
        "uuid": "fde4ec198802db7b192b8c53cf775315",
        "title": "挽罗斯立",
        "author": "李潜",
        "content": "金玉不论富，癯然学孟轲。\n两番新贡士，半世老监河。\n发粟岁无歉，横桥春不波。\n阴功写难尽，留与邑人歌。",
        "dynasty": "宋",
        "collection_info": null
    }
]