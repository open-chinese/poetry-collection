[
    {
        "uuid": "9e06181497af6eb6e78395b7128a62ac",
        "title": "洪氏浴室院",
        "author": "陆楠",
        "content": "我闻色相本来空，人镜须知在箇中。\n已把太虚为丈室，却将明月照心宫。\n浮云翳扫三更后，素彩光流万里同。\n休诧此堂能坐进，藩篱打破意无穷。",
        "dynasty": "宋",
        "collection_info": null
    },
    {
        "uuid": "7ef2b2bb1cd657cad3cde205b809c709",
        "title": "题妙庭观",
        "author": "陆楠",
        "content": "闻说瑶池事渺然，那知此地有飞仙。\n玉皇妙曲人何在，金鼎灵丹世莫传。\n漫写风姿□俗眼，空余窟室奉炉烟。\n何时了却公家事，一洗尘襟访洞天。",
        "dynasty": "宋",
        "collection_info": null
    }
]