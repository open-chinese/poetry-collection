[
    {
        "uuid": "20730b5cbae17bb26139bfa106c19668",
        "title": "风铃",
        "author": "胡朝颖",
        "content": "风不能调碎玉声，宫商滥奏竟难名。\n谁家稚女敲方响，一曲从头学不成。",
        "dynasty": "宋",
        "collection_info": null
    },
    {
        "uuid": "0985128aed0e63d7601dd660ce4b1128",
        "title": "旅夜书怀",
        "author": "胡朝颖",
        "content": "十日春光九日阴，故关千里未归心。\n遥怜儿女寒窗底，指点灯花语夜深。",
        "dynasty": "宋",
        "collection_info": null
    },
    {
        "uuid": "8e824d8f59cc93c602aa8bdb617d6898",
        "title": "春游",
        "author": "胡朝颖",
        "content": "风烟冉冉草萋萋，乍雨还晴不作泥。\n粉蝶乱随花片妥，黄鹂双压柳枝低。\n一湾渌水明鳬影，数里青山送马蹄。\n无限春光吟不尽，浮红浪紫望中迷。",
        "dynasty": "宋",
        "collection_info": null
    },
    {
        "uuid": "8a9f993150c435931c8c57bb423d4191",
        "title": "小金山",
        "author": "胡朝颖",
        "content": "天光云影碧相涵，百顷玻璃一望间。\n绿水遶门迷客渡，白云终日伴僧闲。\n疏钟破晓潜虬动，老木成阴倦鸟还。\n唤取头陀磨石壁，为渠题作小金山。",
        "dynasty": "宋",
        "collection_info": null
    },
    {
        "uuid": "28546925f87950a5b2851883e6f0a404",
        "title": "句  其一",
        "author": "胡朝颖",
        "content": "科名成后竟如何。",
        "dynasty": "宋",
        "collection_info": null
    },
    {
        "uuid": "e54bd048c0a4b944ad5108ae8100b572",
        "title": "句  其二",
        "author": "胡朝颖",
        "content": "久闻父老言沙谶，为问何时出状元。",
        "dynasty": "宋",
        "collection_info": null
    }
]