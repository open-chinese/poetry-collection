[
    {
        "uuid": "05f6ad959d3f5eb9f186dfa8bd99b898",
        "title": "大桐军行",
        "author": "李斌",
        "content": "驱马出关城，孤舟边思盈。\n风传万里去，目末两乡情。\n北望单于道，[东临]（临东）大武营。\n塞阙烁𧣹合，山浮夜泉明。\n。",
        "dynasty": "唐",
        "collection_info": null
    },
    {
        "uuid": "fdbe99cc87cc619c829a080359f723bc",
        "title": "剑歌 一",
        "author": "李斌",
        "content": "我有一长剑，磨来十数年。\n但藏玉匣裏，未向代人传。\n锷露星将转，珠开月共悬。\n霜锋暎牛斗，雪刃倚长天。\n每欲清万国，常怀定四边。\n希君持取用，方谓识龙泉。",
        "dynasty": "唐",
        "collection_info": null
    },
    {
        "uuid": "1d95821bfb4ac101d8830715da9a9534",
        "title": "剑歌 二",
        "author": "李斌",
        "content": "我有夜光宝，自然明月□。\n堪●汉祖剑，曾上魏王台。\n五色人难辨，千金匣始开。\n不逢天子照，却復度关来。",
        "dynasty": "唐",
        "collection_info": null
    },
    {
        "uuid": "d1baa235601a378f01934e2d515c6d9c",
        "title": "日南王",
        "author": "李斌",
        "content": "附臣通赵国，奉使拜辽燕。\n沧海行无驿，宁知路几千？猛风空裏骤，明月浪中悬。\n水与天同色，山共白云连。\n随朝去去远，未见有归年。\n比来闻汉使，一别似张[骞]（{僭日=心}）。",
        "dynasty": "唐",
        "collection_info": null
    },
    {
        "uuid": "538daf9f982a2afdeecee7eeab18e2e8",
        "title": "秋渡颍水",
        "author": "李斌",
        "content": "荡子乘春夜，行歌渡颖川。\n云浮初[蔽]（弊）月，风动乍摇船。\n暗水空流响，惊人信莫前。\n唯闻靡靡曲，砂上叹□捐。\n（均见伯三六一九卷。\n）。",
        "dynasty": "唐",
        "collection_info": null
    }
]