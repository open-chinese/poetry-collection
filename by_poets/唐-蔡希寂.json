[
    {
        "uuid": "0934b6c06a5df2822629e6d9823cbc85",
        "title": "同家兄题渭南王公别业",
        "author": "蔡希寂",
        "content": "好闲知在家，退迹何必深。\n不出人境外，萧条江海心。\n轩车自来往，空名对清阴。\n川涘将钓玉，乡亭期散金。\n素晖射流濑，翠色绵森林。\n曾为诗书癖，宁惟耕稼任。\n吾兄许微尚，枉道来相寻。\n朝庆老莱服，夕闲安道琴。\n文章遥颂美，寤寐增所钦。\n既郁苍生望，明时岂陆沈。",
        "dynasty": "唐",
        "collection_info": null
    },
    {
        "uuid": "8f216db2cf6d747f94d8a74d197f8dcf",
        "title": "登福先寺上方然公禅室",
        "author": "蔡希寂",
        "content": "名都标佛剎，梵构临河干。\n举目上方峻，森森青翠攒。\n步登诸劫尽，忽造浮云端。\n当暑敞扃闼，却嫌絺绤寒。\n禅房最高顶，静者殊闲安。\n疎雨向空城，数峯帘外盘。\n午钟振衣坐，招我同一餐。\n真味杂饴露，众香唯茝兰。\n晚来恣偃俛，茶果仍留欢。",
        "dynasty": "唐",
        "collection_info": null
    },
    {
        "uuid": "a67091d5edf5ea434e2fcaa2b8439037",
        "title": "陕中作",
        "author": "蔡希寂",
        "content": "西别秦关近，东行陕服长。\n川原余让畔，歌吹忆遗棠。\n河水流城下，山云起路傍。\n更怜栖泊处，池馆绕林篁。",
        "dynasty": "唐",
        "collection_info": null
    },
    {
        "uuid": "437acc422c002c3ed24e1f0f30d0145b",
        "title": "洛阳客舍逢祖咏留宴",
        "author": "蔡希寂",
        "content": "绵绵钟漏洛阳城，客舍贫居绝送迎。\n逢君贳酒因成醉，醉后焉知世上情。",
        "dynasty": "唐",
        "collection_info": null
    },
    {
        "uuid": "210927b554e392cacee81789131e0cfa",
        "title": "赠张敬微",
        "author": "蔡希寂",
        "content": "大河东北望桃林，杂树冥冥结翠阴。\n不知君作神仙尉，特讶行来云雾深。",
        "dynasty": "唐",
        "collection_info": null
    },
    {
        "uuid": "f8a08c9d93bf8de74a76a3ef9f6b3d4d",
        "title": "扬子江夜宴（伯三六一九）",
        "author": "蔡希寂",
        "content": "楚水夜潮平，仙舟烬烛明。\n美人歌一曲，坐客不胜情。\n罗幕香风倦，纱巾舞袖轻；遨游正得意，云雨莫来迎。",
        "dynasty": "唐",
        "collection_info": null
    },
    {
        "uuid": "ebd7674779a3dd15a734fe5aeca8eb97",
        "title": "句",
        "author": "蔡希寂",
        "content": "象筵列虚白，幽偈清心胸。\n（见《吟窗杂录》卷二六《历代吟谱》，又见吴管《盛唐诗纪》卷三）。",
        "dynasty": "唐",
        "collection_info": null
    },
    {
        "uuid": "32eee8de98d1b722e718fc8081913f9f",
        "title": "同家兄题渭南王公别业",
        "author": "蔡希寂",
        "content": "好闲知在家，退迹何必深。\n不出人境外，萧条江海心。\n轩车自来往，空名对清阴。\n川涘将钓玉，乡亭期散金。\n素晖射流濑，翠色绵森林。\n曾为诗书癖，宁惟耕稼任。\n吾兄许微尚，枉道来相寻。\n朝庆老莱服，夕闲安道琴。\n文章遥颂美，寤寐增所钦。\n既郁苍生望，明时岂陆沉。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十四"
        }
    },
    {
        "uuid": "ead1c26984202070e35a1e5a9970f890",
        "title": "登福先寺上方然公禅室",
        "author": "蔡希寂",
        "content": "名都标佛刹，梵构临河干。\n举目上方峻，森森青翠攒。\n步登诸劫尽，忽造浮云端。\n当暑敞扃闼，却嫌絺绤寒。\n禅房最高顶，静者殊闲安。\n疏雨向空城，数峰帘外盘。\n午钟振衣坐，招我同一餐。\n真味杂饴露，众香唯茝兰。\n晚来恣偃俯，茶果仍留欢。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十四"
        }
    }
]