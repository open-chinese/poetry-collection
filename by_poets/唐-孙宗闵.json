[
    {
        "uuid": "91b04904884dc7c3d5013dfcd65c06c6",
        "title": "恺悌诗（幷序） 澄俗二章（章十句）",
        "author": "孙宗闵",
        "content": "（上缺）物有方。\n口含大宪，手提国纲。\n实邦之翰，为民之防。\n宵沉狺吠，晨无饮羊。\n千古是仰，昭其耿光。\n（按：此诗题称二章，仅存后章，前章已失去。\n）。",
        "dynasty": "唐",
        "collection_info": null
    },
    {
        "uuid": "b1fca10683b93157cac6d4c47f4634fb",
        "title": "恺悌诗（幷序） 心如水兮二章（一章十句，一章八句）（心如水兮，志尚清洁矣。） 一",
        "author": "孙宗闵",
        "content": "我公之心，含渊浚洁。\n挹之弥冲，酌而莫竭。\n灵府汪洋，璇源莹彻。\n若鑑之明，如井之洌。\n利物至柔，漱芳瀰潏。\n。",
        "dynasty": "唐",
        "collection_info": null
    },
    {
        "uuid": "608618f361c54e7df34812a08b6ebd3a",
        "title": "恺悌诗（幷序） 心如水兮二章（一章十句，一章八句）（心如水兮，志尚清洁矣。） 二",
        "author": "孙宗闵",
        "content": "行业滋茂，言泉洞开。\n浸仁沐义，津贤育材。\n润无不洒，清而不回。\n叔度之顷，公何远哉。",
        "dynasty": "唐",
        "collection_info": null
    },
    {
        "uuid": "514f64e3f5594748c46149f4c34d0b7a",
        "title": "恺悌诗（幷序） 惠风二章（一章十二句，一章八句）（惠风，民被赐也。） 一",
        "author": "孙宗闵",
        "content": "习习惠风，施于千里。\n吹淡民心，洽兹仁理。\n动必响臻，应如草靡。\n泠泠四驰，飘飘中起。\n利物厚生，条纲振纪。\n鼓音埙箎，发馨兰芷。",
        "dynasty": "唐",
        "collection_info": null
    },
    {
        "uuid": "24129d8ad6a8b1a68764e8428d0fe1e5",
        "title": "恺悌诗（幷序） 惠风二章（一章十二句，一章八句）（惠风，民被赐也。） 二",
        "author": "孙宗闵",
        "content": "猎野班春，苏萌润坼。\n腾茂英英，扬光赫赫。\n福介羣黎，欢飞广陌。\n敢继周诗，式歌召伯。",
        "dynasty": "唐",
        "collection_info": null
    },
    {
        "uuid": "7c0f73866ad3f42e7a52655361989546",
        "title": "恺悌诗（幷序） 慎独二章（一章十句，一章八句）（慎独，闭邪存其诚也。） 一",
        "author": "孙宗闵",
        "content": "恐惧不覩，诫慎不闻。\n我公慎独，于斯洞分。\n微既莫显，隐何可云？温树奚问，谏草自焚。\n克谨天戒，允符帝文。",
        "dynasty": "唐",
        "collection_info": null
    },
    {
        "uuid": "0d28b7b5de70d943cd0f4f7f8a7e53e6",
        "title": "恺悌诗（幷序） 慎独二章（一章十句，一章八句）（慎独，闭邪存其诚也。） 二",
        "author": "孙宗闵",
        "content": "仲舒格言，许绪深旨。\n灵怀发中，神资素履。\n吻契洵猷，践扬前轨。\n蔼蔼令名，烂光青史。",
        "dynasty": "唐",
        "collection_info": null
    },
    {
        "uuid": "24d28839cc7c8828df17bc7b1c611d9b",
        "title": "恺悌诗（幷序） 良哉二章（一章十句，一章十二句）（良哉，协帝赉也。） 一",
        "author": "孙宗闵",
        "content": "巨望弥耸，其德不回。\n乃眷西顾，赉公贤才。\n帝曰钦往，时称良哉。\n乃邦之彦，实民之怀。\n飞荣骊阙，进秩兰台。\n。",
        "dynasty": "唐",
        "collection_info": null
    },
    {
        "uuid": "eb155e473966d7e56929f5f6fabf739f",
        "title": "恺悌诗（幷序） 良哉二章（一章十句，一章十二句）（良哉，协帝赉也。） 二",
        "author": "孙宗闵",
        "content": "铜虎分符，朱藩戒路。\n棠郊去思，潼江来暮。\n恂恂德心，汪汪轨度。\n宽不容姧，直上不抵忤。\n煌煌发辉，绰绰垂裕。\n翊彼天聪，克昌景祚。",
        "dynasty": "唐",
        "collection_info": null
    },
    {
        "uuid": "a3072a756e5b352a165ed653da0ec480",
        "title": "恺悌诗（幷序） 宜兮一章（二十句）（宜兮，洽民心也。）",
        "author": "孙宗闵",
        "content": "启藩斯境，民之宜兮。\n令必响赴，动而悦随。\n浚明宣哲，淑慎经彝。\n善化郁郁，羣心披披。\n我有惸独，公则安之，我有弟子，公则教之。\n匪民之宜，实德之基，实邦之基。\n帝典昭灼，王度清夷。\n说命将举，慰兹羣黎。",
        "dynasty": "唐",
        "collection_info": null
    },
    {
        "uuid": "78784c1998df236591c9229d1cad7ba9",
        "title": "恺悌诗（幷序） 里无叹兮二章（一章十二句，一章□句）（里无叹兮，洽颂声也。） 一",
        "author": "孙宗闵",
        "content": "公之来矣，里无叹兮。\n清猷浚发，舆颂争驰。\n仁声旁达，廉风□□。\n□白携手，其乐如之。\n流转保业，其心归心。\n□不□响，耕无随时。",
        "dynasty": "唐",
        "collection_info": null
    },
    {
        "uuid": "475c85e37b1d2a4208d016d7e32f15b1",
        "title": "恺悌诗（幷序） 里无叹兮二章（一章十二句，一章□句）（里无叹兮，洽颂声也。） 二",
        "author": "孙宗闵",
        "content": "连衽架肩，途歌巷咏。\n邵杜宣慈，（下缺）庭，永膺休命。",
        "dynasty": "唐",
        "collection_info": null
    },
    {
        "uuid": "f274a20578a820544082e1c22a50d750",
        "title": "恺悌诗（幷序） 翼翼谨心二章（一章十二句，[一章□句]）（翼翼谨心，莅事也。） 一",
        "author": "孙宗闵",
        "content": "克己温温，秉心翼翼。\n静以保（下缺）融，沉诵渊塞。\n言必再思，动不过则。\n（下缺）。",
        "dynasty": "唐",
        "collection_info": null
    },
    {
        "uuid": "b9627efe53430984d05077ca45917d57",
        "title": "恺悌诗（幷序） 翼翼谨心二章（一章十二句，[一章□句]）（翼翼谨心，莅事也。） 二",
        "author": "孙宗闵",
        "content": "（上缺）阳，辉光日新。\n兢庄率清，纯操持（下缺）诵坐，永昭臣邻。\n。",
        "dynasty": "唐",
        "collection_info": null
    },
    {
        "uuid": "f308a36842bf4736406e8899a07937a8",
        "title": "恺悌诗（幷序） 千里蒸蒸二章（十句）",
        "author": "孙宗闵",
        "content": "（上缺）教里闾勃兴远是効敦□崇德（下缺）心因，慕之慎□。\n□纪敦淡，黎庶咸归。\n（下缺）公之（下缺）（按：此诗二章，因残泐已无从分析，姑连录。\n）。",
        "dynasty": "唐",
        "collection_info": null
    },
    {
        "uuid": "6c4a7c33c137bc58098e3a0988077de0",
        "title": "恺悌诗（幷序） 慎□（诗缺）（慎□，无枉也。）",
        "author": "孙宗闵",
        "content": "空（按：以上组诗及序，皆录自光绪《潼川府志》卷九、民国《三台县志》卷二十一。\n《三台县志》云：此诗石刻为正书小楷，首题前进士孙宗闵撰，旧存文庙《干禄碑》侧，民国初毁于兵。\n）。",
        "dynasty": "唐",
        "collection_info": null
    }
]