[
    {
        "title": "罗盏山",
        "author": "张灏",
        "content": "道盏原非盏，言罗不是罗。\n只因山突起，个个尽如螺。",
        "dynasty": "宋",
        "collection_info": null
    },
    {
        "title": "水帘",
        "author": "张灏",
        "content": "朝来雨急飞瀑雄，黑云压屋江挂虹。\n晚来雨定瀑亦小，散作水镂锵帘栊。\n垂檐初似玉成缀，触石但见珠跳空。\n嗟哉山泉一物耳，朝态莫状不尔穷。\n乃知造物解戏人，千变万化顷刻中。\n吾恐文章要如此，好把泉源驱笔锋。",
        "dynasty": "宋",
        "collection_info": null
    }
]