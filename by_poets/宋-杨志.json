[
    {
        "uuid": "a1d9ac28961b353d4083477bfa053377",
        "title": "绮川亭",
        "author": "杨志",
        "content": "一泓绿凈沧浪水，千朶红稠菡萏花。\n病眼纷纷何所似，江天落日散余霞。",
        "dynasty": "宋",
        "collection_info": null
    },
    {
        "uuid": "9843df94737da63c58da2a9952c8a71b",
        "title": "石涧龙首山",
        "author": "杨志",
        "content": "残年仍置闰，五日恰逢春。\n携酒各独赏，敲门僧不嗔。\n双榕如拱立，万井故横陈。\n僧舍少盘薄，元规尘上人。",
        "dynasty": "宋",
        "collection_info": null
    },
    {
        "uuid": "06d39613d25e65574c368e4e42f7b61f",
        "title": "鼓楼怀古",
        "author": "杨志",
        "content": "兴废何年事，无由问老成。\n代为兜率地，留得古楼名。\n石塔添潮影，铜壶断漏声。\n我来空弔古，恨不赋芜城。",
        "dynasty": "宋",
        "collection_info": null
    }
]