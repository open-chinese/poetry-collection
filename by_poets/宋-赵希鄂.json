[
    {
        "uuid": "436f071d8278e6b71fcf429e619b1ec9",
        "title": "黄陵题咏",
        "author": "赵希鄂",
        "content": "怅望銮舆不復还，令人疑尽九疑山。\n朱弦一断南风操，粉泪长留楚竹斑。\n往事悠悠流水去，空祠寂寂暮云闲。\n客情弔古多悲恨，趣理归舟遡碧湾。",
        "dynasty": "宋",
        "collection_info": null
    },
    {
        "uuid": "0d7d62310d79658ab10be82f0d412a97",
        "title": "汨罗庙",
        "author": "赵希鄂",
        "content": "怀沙一死固堪伤，千载修名实未亡。\n举国无人君不悟，斯文有幸日争光。\n谗言枉以艾萧恶，正论终归兰芷香。\n解印欲辞罗水去，祇倾罗水奠离觞。",
        "dynasty": "宋",
        "collection_info": null
    }
]