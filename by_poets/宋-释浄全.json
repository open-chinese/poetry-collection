[
    {
        "uuid": "973029b086880c03c6198fdec03ccabe",
        "title": "摘椒颂",
        "author": "释浄全",
        "content": "含烟带露已经秋，颗颗通红气味周。\n突出眼睛开口笑，这回不恋旧枝头。",
        "dynasty": "宋",
        "collection_info": null
    },
    {
        "uuid": "feb1d2514a9b442904ec1a4c5ae5978a",
        "title": "答松源和尚举竹篦话颂",
        "author": "释浄全",
        "content": "黑漆竹篦握起，迅雷不及掩耳。\n德山临济茫然，懵底如何插嘴。",
        "dynasty": "宋",
        "collection_info": null
    },
    {
        "uuid": "599a3a60a7d9b8f01f5f4ff581e4917d",
        "title": "答大慧举灵云悟桃花颂",
        "author": "释浄全",
        "content": "灵云一见两眉横，引得渔翁良计生。\n白浪起时抛一钓，任教鱼鼈竞头争。",
        "dynasty": "宋",
        "collection_info": null
    },
    {
        "uuid": "e0a7bbe811f26cea9a66a0c725b49479",
        "title": "自赞",
        "author": "释浄全",
        "content": "匙挑不上箇村夫，文墨胸中一点无。\n曾把虚空揣出骨，恶声赢得满江湖。",
        "dynasty": "宋",
        "collection_info": null
    },
    {
        "uuid": "d33c99d88a22d72c77ef70614d2fa61f",
        "title": "颂古三首  其一",
        "author": "释浄全",
        "content": "此老从来谩自夸，无端病眼见空华。\n直教当下超三际，检点将来未到家。",
        "dynasty": "宋",
        "collection_info": null
    },
    {
        "uuid": "529d286e360af28d396fe5dee4f592c4",
        "title": "颂古三首  其二",
        "author": "释浄全",
        "content": "是见受时眼着屑，见如不受事犹乖。\n贼身已露徒回首，鬼面神头一处埋。",
        "dynasty": "宋",
        "collection_info": null
    },
    {
        "uuid": "63f351ade06e31b308cab42d1c18df5f",
        "title": "颂古三首  其三",
        "author": "释浄全",
        "content": "毗耶城裏老维摩，一默无言诡诈多。\n三万二千师子座，一时掀倒看如何。",
        "dynasty": "宋",
        "collection_info": null
    }
]