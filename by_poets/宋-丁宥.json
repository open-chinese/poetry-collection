[
    {
        "uuid": "abc3a8d1f3485fb1808ec53f19ee427d",
        "title": "水龙吟 雁风吹裂云痕",
        "author": "丁宥",
        "content": "雁风吹裂云痕，小楼一线斜阳影。\n残蝉抱柳，寒蛩入户，凄音忍听。\n愁不禁秋，梦还惊客，青灯孤枕。\n未更深，早是梧桐泫露，那更度、兰宵永。\n空叹银屏金井。\n醉乡醒、温柔乡冷。\n征尘倦扑，闲花谩舞，何心管领。\n葱指冰弦，蕙怀春锦，楚梅风韵。\n怅芙蓉城杳，蓝云依黯，锁巫峰暝。",
        "dynasty": "宋",
        "collection_info": null
    },
    {
        "uuid": "771b224a3c7f89d877c1fe0d72ddd937",
        "title": "法曲献仙音 蝉碧句花",
        "author": "丁宥",
        "content": "蝉碧句花，雁红攒月。",
        "dynasty": "宋",
        "collection_info": null
    },
    {
        "uuid": "ab206c042571b9ee63d4ccaf1d7d4c11",
        "title": "失调名 疏绮笼寒",
        "author": "丁宥",
        "content": "疏绮笼寒，浅云栖月。",
        "dynasty": "宋",
        "collection_info": null
    },
    {
        "uuid": "0d2f10a4223772752e3607d627edc361",
        "title": "六么令 清阴一架",
        "author": "丁宥",
        "content": "清阴一架，颗颗蒲萄醉花碧。",
        "dynasty": "宋",
        "collection_info": null
    }
]