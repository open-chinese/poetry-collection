[
    {
        "uuid": "d69556477dbaebcea1572a510791fe9f",
        "title": "赠李公",
        "author": "吕端",
        "content": "忆昔僦居明德坊，官资俱是校书郎。\n青衫共直昭文馆，白首同登政事堂。\n佐国庙谟君已展，避贤荣路我犹妨。\n主恩至重何时报，老眼相看泪两行。",
        "dynasty": "宋",
        "collection_info": null
    },
    {
        "uuid": "e4937433fba0fd5204cdcfdc3f904823",
        "title": "送英公大师归终南",
        "author": "吕端",
        "content": "衡岳烟萝紫阁云，名高湖外晚游秦。\n清词古学儒生业，圆笠方袍释子身。\n竹杖拄归山裏寺，篆书留与世间人。\n我疑簪组成为缚，空仰吾师去路尘。",
        "dynasty": "宋",
        "collection_info": null
    },
    {
        "uuid": "1b3e71d3547ed431222180301bb0f0b8",
        "title": "句",
        "author": "吕端",
        "content": "愚臣鈎直难堪用，宜用濠梁结网人。",
        "dynasty": "宋",
        "collection_info": null
    }
]