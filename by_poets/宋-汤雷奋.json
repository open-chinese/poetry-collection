[
    {
        "uuid": "6147aa0902132b5ab5c45e2f96382702",
        "title": "輓谢迭山  其一",
        "author": "汤雷奋",
        "content": "向老逢危乱，投军復欲东。\n九迁徒有命，一战不成功。\n楚狂言犹在，韩雠事已空。\n风尘长苍莽，身世转飘蓬。",
        "dynasty": "宋",
        "collection_info": null
    },
    {
        "uuid": "8802ebbc1ba5f63f76facc026777edf4",
        "title": "輓谢迭山  其二",
        "author": "汤雷奋",
        "content": "芒鞵初就道，慷慨不辞难。\n滚滚长江尽，萧萧易水寒。\n风霜欺汉节，尘土上南冠。\n无復加餐饭，旁人掬泪看。",
        "dynasty": "宋",
        "collection_info": null
    },
    {
        "uuid": "19fa33b2f70056d048e4d71915de99f1",
        "title": "輓谢迭山  其三",
        "author": "汤雷奋",
        "content": "怀哉千古事，百炼不为柔。\n汉祖尤封齿，殷臣不事周。\n宁随文相国，真匹李潭州。\n浩荡江相接，东西万古愁。",
        "dynasty": "宋",
        "collection_info": null
    }
]