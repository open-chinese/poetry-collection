[
    {
        "uuid": "078dc1e57af9c8a42dade1e3b2158c7f",
        "title": "勉子",
        "author": "郑氏",
        "content": "夏日林间风，汝父心樊笼。\n冬寒一炉火，严凝我独坐。\n汝父为官逋，四海镇区区。\n别汝始经年，汝父鬓皤然。\n岁寒霜雪落，此景谁能觉。\n近闻汝知音，两补未入学。\n亲戚无常心，以此加轻薄。\n兄姊暗攒眉，父母非惊愕。\n知汝负天才，误失不为错。\n远远报汝知，旅怀保安乐。\n经史多贯串，德业加磨琢。\n交友用慎择，出处当执卓。\n京国繁华地，人心险丘壑。\n切切遵予言，勿为外物铄。\n文行天所佑，仙桂在掌握。\n衣锦归故乡，双亲乃欢跃。",
        "dynasty": "宋",
        "collection_info": null
    }
]