[
    {
        "title": "贺新郎 雨沐秋荣薄",
        "author": "刘德秀",
        "content": "雨沐秋荣薄。\n莹湖光、琉璃千顷，浪平如削。\n步绕湖边佳绝处，时涌琼楼珠阁。\n记一一、经行皆昨。\n十万人家空翠里，借姮娥、玉鉴相依约。\n卷雾箔，飞烟幕。\n天机云锦才收却。\n放芙蓉、岸花十里，翠红成幄。\n向晚买舟撑月去，笑引银汉共酌。\n醉欲起、骑鲸碧落。\n试唤坡仙哦妙句，问淡妆、此夕如何着。\n只云月，是梳掠。",
        "dynasty": "宋",
        "collection_info": null
    }
]