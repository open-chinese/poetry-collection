[
    {
        "uuid": "32323fae0f401ca2d0e863002da58729",
        "title": "浪淘沙 春在画桥西",
        "author": "李振祖",
        "content": "春在画桥西。\n画舫轻移。\n粉香何处度涟漪。\n认得一船杨柳外，帘影垂垂。\n谁倚碧阑低。\n酒晕双眉。\n鸳鸯并浴燕交飞。\n一片闲情春水隔，斜日人归。",
        "dynasty": "宋",
        "collection_info": null
    },
    {
        "uuid": "2ac643e5d3683fb198177b1bf1feb8b5",
        "title": "饮城楼",
        "author": "李振祖",
        "content": "山外晴云数点鸦，寸心芳草共天涯。\n夕阳城上游人少，十二栏干杨柳花。",
        "dynasty": "宋",
        "collection_info": null
    }
]