[
    {
        "title": "洗竹",
        "author": "陈岩肖",
        "content": "直干解新箨，低枝蔽旧丛。\n芟繁留嫩绿，引月更添风。",
        "dynasty": "宋",
        "collection_info": null
    },
    {
        "title": "题巾子山广轩",
        "author": "陈岩肖",
        "content": "屹立双峰入云表，登临聊为小迟留。\n四围山色搀天碧，一曲波光抱郭流。\n身世欲违尘俗态，生涯宜与水云谋。\n何当占断层峦顶，一室烟霞百虑休。",
        "dynasty": "宋",
        "collection_info": null
    },
    {
        "title": "甘露",
        "author": "陈岩肖",
        "content": "负土筑新阡，松楸手亲艺。\n结庐居墓傍，猿鹤为垂涕。\n屈指几星霜，精诚动天帝。\n三宵神泽零，霏霏洒松盖。\n晓看岁寒枝，厌浥满苍翠。\n初含红日光，颗颗金珠缀。\n味分饴蜜甘，香夺芝兰气。\n亭午若凝脂，青丝繫千穗。\n赤城千里传，冠盖日相继。",
        "dynasty": "宋",
        "collection_info": null
    }
]