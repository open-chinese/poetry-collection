[
    {
        "title": "泊洞庭",
        "author": "虚中",
        "content": "槐柳未知秋，依依舘驿头。\n客心俱念远，时雨自相留。\n浪没货鱼市，帆高卖酒楼。\n夜来思展转，故里在南州。",
        "dynasty": "唐",
        "collection_info": null
    },
    {
        "title": "善卷坛",
        "author": "虚中",
        "content": "耕荒凿原时，高趣在希夷。\n大舜欲逊国，先生空敛眉。\n五溪清不足，千古美无亏。\n纵遣亡淳者，何人投所思。",
        "dynasty": "唐",
        "collection_info": null
    },
    {
        "title": "石城金谷",
        "author": "虚中",
        "content": "晋祚一倾摧，骄奢去不回。\n只应荆棘地，犹作绮罗灰。\n狐兔闲生长，樵苏静往来。\n踟蹰意无尽，寒日又西颓。",
        "dynasty": "唐",
        "collection_info": null
    },
    {
        "title": "庾楼",
        "author": "虚中",
        "content": "郡楼名甚远，几换见楼人。\n庾亮魂应在，清风到白苹。\n晴轩分楚汉，夜酒揖星辰。\n何必匡山上，独言无世尘。",
        "dynasty": "唐",
        "collection_info": null
    },
    {
        "title": "经贺监旧居",
        "author": "虚中",
        "content": "不恋明皇宠，归来镜水隅。\n道装汀鹤识，春醉钓人扶。\n逐朵云如吐，成行雁侣驱。\n兰亭名景在，踪迹未为孤。",
        "dynasty": "唐",
        "collection_info": null
    },
    {
        "title": "献郑都官",
        "author": "虚中",
        "content": "早晚辞班列，归寻旧隐峰。\n代移家集在，身老诏书重。\n药秘仙都诀，茶开蜀国封。\n何当荅羣望，高蹑傅岩踪。",
        "dynasty": "唐",
        "collection_info": null
    },
    {
        "title": "寄华山司空图二首 一",
        "author": "虚中",
        "content": "门径放莎垂，往来投刺稀。\n有时开御札，特地挂朝衣。\n岳信僧传去，仙香鹤带归。\n他年二南化，无復更衰微。",
        "dynasty": "唐",
        "collection_info": null
    },
    {
        "title": "寄华山司空图二首 二",
        "author": "虚中",
        "content": "逍遥短褐成，一劒动精灵。\n白昼梦仙岛，清晨礼道经。\n黍苗侵野径，桑椹汚闲庭。\n肯要为隣者，西南太华青。",
        "dynasty": "唐",
        "collection_info": null
    },
    {
        "title": "赠屏风岩栖蟾上人",
        "author": "虚中",
        "content": "岩房高且静，住此几寒暄。\n鹿嗅安禅石，猿啼乞食村。\n朝阳生树罅，古路透云根。\n独我闲相觅，凄凉碧洞门。",
        "dynasty": "唐",
        "collection_info": null
    },
    {
        "title": "赠秀才",
        "author": "虚中",
        "content": "筠阳多胜致，夫子纵游遨。\n凤鸟瑞不见，鲈鱼价转高。\n门开沙觜静，船繫树根牢。\n谁解伊人趣，村沽对郁陶。",
        "dynasty": "唐",
        "collection_info": null
    },
    {
        "title": "送迁客",
        "author": "虚中",
        "content": "倏忽堕鹓行，天南去路长。\n片言曾不谄，获罪亦何伤。\n象恋藏牙浦，人贪卖子乡。\n此心终合雪，去已莫思量。",
        "dynasty": "唐",
        "collection_info": null
    },
    {
        "title": "哭悼朝贤",
        "author": "虚中",
        "content": "前昨回私第，旋闻寝疾终。\n四隣方响绝，二月牡丹空。\n冢已迁名境，碑仍待至公。\n秪应遗爱理，长在楚南风。",
        "dynasty": "唐",
        "collection_info": null
    },
    {
        "title": "悼方干处士",
        "author": "虚中",
        "content": "先生在世日，秪向镜湖居。\n明主未巡狩，白头闲钓鱼。\n烟莎一径小，洲岛四隣疎。\n独有为儒者，时来弔旧庐。",
        "dynasty": "唐",
        "collection_info": null
    },
    {
        "title": "听轩辕先生琴",
        "author": "虚中",
        "content": "诀妙与功精，通宵膝上横。\n一堂风冷淡，千古意分明。\n坐客禅魂凝，巢禽耳目倾。\n酷哉商纣世，曾不遇先生。",
        "dynasty": "唐",
        "collection_info": null
    },
    {
        "title": "芳草",
        "author": "虚中",
        "content": "绵绵芳草绿，何处动深思。\n金谷人亡后，沙塲日暖时。\n龙鳞藏有瑞，风雨洒无私。\n欲采兰兼蕙，清香可赠谁。",
        "dynasty": "唐",
        "collection_info": null
    },
    {
        "title": "句",
        "author": "虚中",
        "content": "喜鱼在深处，幽鸟立多时。\n菖蒲花不艳，鸜鹆性多灵。\n盘中是祥瑞，天下恰炎蒸。\n待暖还须去，门前有路岐。\n春雨无高下，花枝有短长。\n老负峨眉月，闲看云水心。",
        "dynasty": "唐",
        "collection_info": null
    },
    {
        "title": "赠天昕禅老",
        "author": "虚中",
        "content": "翰苑营嘉致，到来山意深。\n会茶多野客，啼竹半沙禽。\n雪溜悬危石，棋灯射远林。\n言诗素非苦，虚答侍臣心。\n（《诗渊》第一册第三八四页）。",
        "dynasty": "唐",
        "collection_info": null
    },
    {
        "title": "送鴈",
        "author": "虚中",
        "content": "云梦[千]（午）（从《诗学指南》本改）行去，潇湘一夜空。",
        "dynasty": "唐",
        "collection_info": null
    },
    {
        "title": "听琴",
        "author": "虚中",
        "content": "古调俗不乐，正[声]（身）（从《诗学指南》本改）君自知。",
        "dynasty": "唐",
        "collection_info": null
    },
    {
        "title": "喜友人及第",
        "author": "虚中",
        "content": "碧霄章句绝离手，紫府神仙尽点头。\n（均见《吟窗杂录》卷十四正字王玄《诗中旨格》）。",
        "dynasty": "唐",
        "collection_info": null
    },
    {
        "title": "泊洞庭",
        "author": "虚中",
        "content": "槐柳未知秋，依依馆驿头。客心俱念远，时雨自相留。\n浪没货鱼市，帆高卖酒楼。夜来思辗转，故里在南州。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "善卷坛",
        "author": "虚中",
        "content": "耕荒凿原时，高趣在希夷。大舜欲逊国，先生空敛眉。\n五溪清不足，千古美无亏。纵遣亡淳者，何人投所思。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "石城金谷",
        "author": "虚中",
        "content": "晋祚一倾摧，骄奢去不回。只应荆棘地，犹作绮罗灰。\n狐兔闲生长，樵苏静往来。踟蹰意无尽，寒日又西颓。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "庾楼",
        "author": "虚中",
        "content": "郡楼名甚远，几换见楼人。庾亮魂应在，清风到白苹。\n晴轩分楚汉，夜酒揖星辰。何必匡山上，独言无世尘。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "经贺监旧居",
        "author": "虚中",
        "content": "不恋明皇宠，归来镜水隅。道装汀鹤识，春醉钓人扶。\n逐朵云如吐，成行雁侣驱。兰亭名景在，踪迹未为孤。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "献郑都官",
        "author": "虚中",
        "content": "早晚辞班列，归寻旧隐峰。代移家集在，身老诏书重。\n药秘仙都诀，茶开蜀国封。何当答群望，高蹑傅岩踪。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "寄华山司空图二首",
        "author": "虚中",
        "content": "门径放莎垂，往来投刺稀。有时开御札，特地挂朝衣。\n岳信僧传去，仙香鹤带归。他年二南化，无复更衰微。\n逍遥短褐成，一剑动精灵。白昼梦仙岛，清晨礼道经。\n黍苗侵野径，桑椹污閒庭。肯要为邻者，西南太华青。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "赠屏风岩栖蟾上人",
        "author": "虚中",
        "content": "岩房高且静，住此几寒暄。鹿嗅安禅石，猿啼乞食村。\n朝阳生树罅，古路透云根。独我闲相觅，凄凉碧洞门。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "赠秀才",
        "author": "虚中",
        "content": "筠阳多胜致，夫子纵游遨。凤鸟瑞不见，鲈鱼价转高。\n门开沙觜静，船系树根牢。谁解伊人趣，村沽对郁陶。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "送迁客",
        "author": "虚中",
        "content": "倏忽堕鹓行，天南去路长。片言曾不谄，获罪亦何伤。\n象恋藏牙浦，人贪卖子乡。此心终合雪，去已莫思量。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "哭悼朝贤",
        "author": "虚中",
        "content": "前昨回私第，旋闻寝疾终。四邻方响绝，二月牡丹空。\n冢已迁名境，碑仍待至公。只应遗爱理，长在楚南风。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "悼方干处士",
        "author": "虚中",
        "content": "先生在世日，只向镜湖居。明主未巡狩，白头闲钓鱼。\n烟莎一径小，洲岛四邻疏。独有为儒者，时来吊旧庐。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "听轩辕先生琴",
        "author": "虚中",
        "content": "诀妙与功精，通宵膝上横。一堂风冷淡，千古意分明。\n坐客神魂凝，巢禽耳目倾。酷哉商纣世，曾不遇先生。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "芳草",
        "author": "虚中",
        "content": "绵绵芳草绿，何处动深思。金谷人亡后，沙场日暖时。\n龙鳞藏有瑞，风雨洒无私。欲采兰兼蕙，清香可赠谁。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "句",
        "author": "虚中",
        "content": "喜鱼在深处，幽鸟立多时。\n菖蒲花不艳，鸲鹆性多灵。\n盘中是祥瑞，天下恰炎蒸。\n待暖还须去，门前有路岐。\n春雨无高下，花枝有短长。\n老负峨眉月，闲看云水心。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    }
]