[
    {
        "title": "水调歌头 富贵在何许",
        "author": "谭方平",
        "content": "富贵在何许，五十已平头。\n人生得失且笑，休遣两眉愁。\n管甚轮云世变，管甚风波世态，沙渚且盟鸥。\n止即尽教止，流即尽教流。\n田坷秫，山可簌，又何求。\n问天只觅穷健，游戏八千秋。\n好对梅花如粉，细剪烛花如豆，不改旧时游。\n翠袖更能舞，骑鹤上扬州。",
        "dynasty": "宋",
        "collection_info": null
    }
]