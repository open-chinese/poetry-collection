[
    {
        "title": "相和歌辞 猛虎行",
        "author": "韩愈",
        "content": "猛虎虽云恶，亦各有匹侪。\n羣行深谷间，百兽望风低。\n身食黄熊父，子食赤豹麛。\n择肉于熊罴，肎视兔与貍。\n正昼当谷眠，眼有百步威。\n自矜无当对，气性纵以乖。\n朝怒杀其子，暮还飧其妃。\n匹侪四散走，猛虎还孤栖。\n狐鸣门四旁，乌鹊从噪之。\n出逐猴入居，虎不知所归。\n谁云猛虎恶，中路正悲啼。\n豹来衔其尾，熊来攫其颐。\n猛虎死不辞，但惭前所为。\n虎坐无助死，况如汝细微。\n故当结以信，亲当结以私。\n亲故且不保，人谁信汝为。",
        "dynasty": "唐",
        "collection_info": null
    },
    {
        "title": "琴曲歌辞 拘幽操",
        "author": "韩愈",
        "content": "目揜揜兮其凝其盲，耳肃肃兮听不闻声。\n朝不日出兮夜不见月与星，有知无知兮为死为生。\n呜呼！臣罪当诛兮天王圣明。",
        "dynasty": "唐",
        "collection_info": null
    },
    {
        "title": "琴曲歌辞 越裳操",
        "author": "韩愈",
        "content": "雨之施，物以孳，我何意于彼为。\n自周之先，其艰其勤。\n以有疆宇，私我后人。\n我祖在上，四方在下。\n厥临孔威，敢戏以侮。\n孰荒于门，孰治于田。\n四海既均，越裳是臣。",
        "dynasty": "唐",
        "collection_info": null
    },
    {
        "title": "琴曲歌辞",
        "author": "韩愈",
        "content": "我家于豳，自我先公。\n伊我承绪，敢有不同。\n今狄之人，将土我疆。\n民为我战，谁使死伤。\n彼岐有岨，我往独处。\n人莫余追，无思我悲。",
        "dynasty": "唐",
        "collection_info": null
    },
    {
        "title": "琴曲歌辞 履霜操",
        "author": "韩愈",
        "content": "父兮儿寒，母兮儿饥。\n儿罪当笞，逐儿何为？\n儿在中野，以宿以处。\n四无人声，谁与儿语。\n儿寒何衣，儿饥何食。\n儿行于野，履霜以足。\n母生众儿，有母怜之。\n独无母怜，儿宁不悲。",
        "dynasty": "唐",
        "collection_info": null
    },
    {
        "title": "琴曲歌辞 雉朝飞操",
        "author": "韩愈",
        "content": "雉之飞，于朝日。\n羣雌孤雄，意气横出。\n当东而西，当啄而飞。\n随飞随啄，羣雌粥粥。\n嗟我虽人，曾不如彼雉鸡。\n生身七十年，无一妾与妃。",
        "dynasty": "唐",
        "collection_info": null
    },
    {
        "title": "琴曲歌辞 猗兰操",
        "author": "韩愈",
        "content": "兰之猗猗，扬扬其香。\n不采而佩，于兰何伤。\n今天之旋，其曷为然。\n我行四方，以日以年。\n雪霜贸贸，荠麦之茂。\n子如不伤，我不尔觏。\n荠麦之茂，荠麦之有。\n君子之伤，君子之守。",
        "dynasty": "唐",
        "collection_info": null
    },
    {
        "title": "琴曲歌辞 将归操",
        "author": "韩愈",
        "content": "秋之水兮其色幽幽，我将济兮不得其由。\n涉其浅兮石啮我足，乘其深兮龙入我舟，我济而悔兮将安归尤？\n归乎归乎，无与石鬬兮无应龙求。",
        "dynasty": "唐",
        "collection_info": null
    },
    {
        "title": "琴曲歌辞 龟山操",
        "author": "韩愈",
        "content": "龟之气兮不能云雨，龟之枿兮不中梁柱，龟之大兮祗以奄鲁。\n知将隳兮哀莫余伍，周公有鬼兮嗟余归辅。",
        "dynasty": "唐",
        "collection_info": null
    },
    {
        "title": "琴曲歌辞 残形操",
        "author": "韩愈",
        "content": "有兽维狸兮我梦得之，其身孔明兮而头不知。\n吉凶何为兮觉坐而思，巫咸上天兮识者其谁。",
        "dynasty": "唐",
        "collection_info": null
    },
    {
        "title": "琴曲歌辞 别鹄操",
        "author": "韩愈",
        "content": "雄鹄衔枝来，雌鹄啄泥归。\n巢成不生子，大义当乖离。\n江汉水之大，鹄身鸟之微。\n更无相逢日，安可相随飞。",
        "dynasty": "唐",
        "collection_info": null
    },
    {
        "title": "杂曲歌辞 鸣雁行",
        "author": "韩愈",
        "content": "嗷嗷鸣雁鸣且飞，穷秋南去春北归。\n去寒就暖识所处，天长地阔栖息稀。\n风霜酸苦稻粱微，羽毛摧落身不肥。\n徘徊反顾羣侣违，哀鸣欲下洲渚非。\n江南水阔朝云多，草长沙輭无网罗。",
        "dynasty": "唐",
        "collection_info": null
    },
    {
        "title": "元和圣德诗",
        "author": "韩愈",
        "content": "皇帝即阼，物无违拒。\n曰旸而旸，曰雨而雨。\n维是元年，有盗在夏。\n欲覆其州，以踵近武。\n皇帝曰嘻，岂不在我。\n负鄙为艰，纵则不可。\n出师征之，其众十旅。\n军其城下，告以福祸。\n腹败枝披，不敢保聚。\n掷首陴外，降旛夜竖。\n疆外之险，莫过蜀土。\n韦皋去镇，刘闢守后。\n血人于牙，不肯吐口。\n开库啖士，曰随所取。\n汝张汝弓，汝鼓汝鼓。\n汝为表书，求我帅汝。\n事始上闻，在列咸怒。\n皇帝曰然，嗟远士女。\n苟附而安，则且付与。\n读命于庭，出节少府。\n朝发京师，夕至其部。\n闢喜谓党，汝振而伍。\n蜀可全有，此不当受。\n万牛脔炙，万瓮行酒。\n以锦缠股，以红帕首。\n有恇其凶，有饵其诱。\n其出穰穰，队以万数。\n遂劫东川，遂据城阻。\n皇帝曰嗟，其又可许。\n爰命崇文，分卒禁御。\n有安其驱，无暴我野。\n日行三十，徐壁其右。\n闢党聚谋，鹿头是守。\n崇文奉诏，进退规矩。\n战不贪杀，擒不滥数。\n四方节度，整兵顿马。\n上章请讨，俟命起坐。\n皇帝曰嘻，无汝烦苦。\n荆幷洎梁，在国门户。\n出师三千，各选尔丑。\n四军齐作，殷其如阜。\n或拔其角，或脱其距。\n长驱洋洋，无有龃龉。\n八月壬午，闢弃城走。\n载妻与妾，包裹稚乳。\n是日崇文，入处其宇。\n分散逐捕，搜原剔薮。\n闢穷见窘，无地自处。\n俯视大江，不见洲渚。\n遂自颠倒，若杵投臼。\n取之江中，枷脰械手。\n妇女纍纍，啼哭拜叩。\n来献阙下，以告庙社。\n周示城市，咸使观覩。\n解脱挛索，夹以砧斧。\n婉婉弱子，赤立伛偻。\n牵头曳足，先断腰膂。\n次及其徒，体骸撑拄。\n末乃取闢，骇汗如写。\n挥刀纷纭，争刌脍脯。\n优赏将吏，扶珪缀组。\n帛堆其家，粟塞其庾。\n哀怜阵没，廪给孤寡。\n赠官封墓，周帀宏溥。\n经战伐地，宽免租簿。\n施令酬功，急疾如火。\n天地中间，莫不顺序。\n幽恒青魏，东尽海浦。\n南至徐蔡，区外杂虏。\n怛威赧德，踧踖蹈舞。\n掉弃兵革，私习簋簠。\n来请来觐，十百其耦。\n皇帝曰吁，伯父叔舅。\n各安尔位，训厥甿畮。\n正月元日，初见宗祖。\n躬执百礼，登降拜俯。\n荐于新宫，视瞻梁梠。\n戚见容色，泪落入俎。\n侍祠之臣，助我恻楚。\n乃以上辛，于郊用牡。\n除于国南，鳞笋毛簴。\n庐幕周施，开揭磊砢。\n兽盾腾挐，圆坛帖妥。\n天兵四罗，旗常婀娜。\n驾龙十二，鱼鱼雅雅。\n宵昇于丘，奠璧献斝。\n众乐惊作，轰豗融冶。\n紫焰嘘呵，高灵下堕。\n羣星从坐，错落侈哆。\n日君月妃，焕赫婐㛂。\n渎鬼蒙鸿，岳祗嶪峩。\n饫沃羶芗，产祥降嘏。\n凤皇应奏，舒翼自拊。\n赤麟黄龙，逶陀结纠。\n卿士庶人，黄童白叟。\n踊跃欢呀，失喜噎欧。\n干清坤夷，境落褰举。\n帝车回来，日正当午。\n幸丹凤门，大赦天下。\n涤濯刬磢，磨灭瑕垢。\n续功臣嗣，拔贤任耉。\n孩养无告，仁滂施厚。\n皇帝神圣，通达今古。\n听聪视明，一似尧禹。\n生知法式，动得理所。\n天锡皇帝，为天下主。\n幷包畜养，无异细鉅。\n亿载万年，敢有违者。\n皇帝俭勤，盥濯陶瓦。\n斥遣浮华，好此绨纻。\n勅戒四方，侈则有咎。\n天锡皇帝，多麦与黍。\n无召水旱，耗于雀鼠。\n亿载万年，有富无窭。\n皇帝正直，别白善否。\n擅命而狂，既翦既去。\n尽逐羣姦，靡有遗侣。\n天锡皇帝，厖臣硕辅。\n博问遐观，以置左右。\n亿载万年，无敢余侮。\n皇帝大孝，慈祥悌友。\n怡怡愉愉，奉太皇后。\n浃于族亲，濡及九有。\n天锡皇帝，与天齐寿。\n登兹太平，无怠永久。\n亿载万年，为父为母。\n博士臣愈，职是训诂。\n作为歌诗，以配吉甫。",
        "dynasty": "唐",
        "collection_info": null
    },
    {
        "title": "琴操十首",
        "author": "韩愈",
        "content": "秋之水兮，其色幽幽。\n我将济兮，不得其由。\n涉其浅兮，石啮我足。\n乘其深兮，龙入我舟。\n我济而悔兮，将安归尤。\n归兮归兮，无与石鬬兮，无应龙求。",
        "dynasty": "唐",
        "collection_info": null
    },
    {
        "title": "琴操十首",
        "author": "韩愈",
        "content": "兰之猗猗，扬扬其香。\n不采而佩，于兰何伤。\n今天之旋，其曷为然。\n我行四方，以日以年。\n雪霜贸贸，荠麦之茂。\n子如不伤，我不尔觏。\n荠麦之茂，荠麦之有。\n君子之伤，君子之守。",
        "dynasty": "唐",
        "collection_info": null
    },
    {
        "title": "琴操十首",
        "author": "韩愈",
        "content": "龟之氛兮，不能云雨。\n龟之枿兮，不中梁柱。\n龟之大兮，祗以奄鲁。\n知将隳兮，哀莫余伍。\n周公有鬼兮，嗟余归辅。",
        "dynasty": "唐",
        "collection_info": null
    },
    {
        "title": "琴操十首",
        "author": "韩愈",
        "content": "雨之施物以孳，我何意于彼为。\n自周之先，其艰其勤。\n以有疆宇，私我后人。\n我祖在上，四方在下。\n厥临孔威，敢戏以侮。\n孰荒于门，孰治于田。\n四海既均，越裳是臣。",
        "dynasty": "唐",
        "collection_info": null
    },
    {
        "title": "琴操十首",
        "author": "韩愈",
        "content": "目窈窈兮，其凝其盲。\n耳肃肃兮，听不闻声。\n朝不日出兮，夜不见月与星。\n有知无知兮，为死为生。\n呜呼！臣罪当诛兮，天王圣明。",
        "dynasty": "唐",
        "collection_info": null
    },
    {
        "title": "琴操十首",
        "author": "韩愈",
        "content": "我家于豳，自我先公。\n伊我承序，敢有不同。\n今狄之人，将土我疆。\n民为我战，谁使死伤。\n彼岐有岨，我往独处。\n尔莫余追，无思我悲。",
        "dynasty": "唐",
        "collection_info": null
    },
    {
        "title": "琴操十首",
        "author": "韩愈",
        "content": "父兮儿寒，母兮儿饥。\n儿罪当笞，逐儿何为。\n儿在中野，以宿以处。\n四无人声，谁与儿语。\n儿寒何衣，儿饥何食。\n儿行于野，履霜以足。\n母生众儿，有母怜之。\n独无母怜，儿宁不悲。",
        "dynasty": "唐",
        "collection_info": null
    },
    {
        "title": "琴操十首",
        "author": "韩愈",
        "content": "雉之飞，于朝日。\n羣雌孤雄，意气横出。\n当东而西，当啄而飞。\n随飞随啄，羣雌粥粥。\n嗟我虽人，曾不如彼雉鸡。\n生身七十年，无一妾与妃。",
        "dynasty": "唐",
        "collection_info": null
    },
    {
        "title": "琴操十首",
        "author": "韩愈",
        "content": "雄鹄衔枝来，雌鹄啄泥归。\n巢成不生子，大义当乖离。\n江汉水之大，鹄身鸟之微。\n更无相逢日，且可绕树相随飞。",
        "dynasty": "唐",
        "collection_info": null
    },
    {
        "title": "琴操十首",
        "author": "韩愈",
        "content": "有兽维貍兮，我梦得之。\n其身孔明兮，而头不知。\n吉凶何为兮，觉坐而思。\n巫咸上天兮，识者其谁。",
        "dynasty": "唐",
        "collection_info": null
    },
    {
        "title": "南山诗",
        "author": "韩愈",
        "content": "吾闻京城南，兹惟羣山囿。\n东西两际海，巨细难悉究。\n山经及地志，茫昧非受授。\n团辞试提挈，挂一念万漏。\n欲休谅不能，粗叙所经觏。\n尝昇崇丘望，戢戢见相凑。\n晴明出棱角，缕脉碎分绣。\n蒸岚相澒洞，表裏忽通透。\n无风自飘簸，融液煦柔茂。\n横云时平凝，点点露数岫。\n天空浮修眉，浓绿画新就。\n孤撑有巉绝，海浴褰鹏噣。\n春阳潜沮洳，濯濯吐深秀。\n岩峦虽嵂崒，软弱类含酎。\n夏炎百木盛，荫郁增埋覆。\n神灵日歊歔，云气争结构。\n秋霜喜刻轹，磔卓立癯瘦。\n参差相迭重，刚耿陵宇宙。\n冬行虽幽墨，冰雪工琢镂。\n新曦照危峨，亿丈恒高袤。\n明昏无停态，顷刻异状候。\n西南雄太白，突起莫间簉。\n藩都配德运，分宅占丁戊。\n逍遥越坤位，诋讦陷干窦。\n空虚寒兢兢，风气较搜漱。\n朱维方烧日，阴霰纵腾糅。\n昆明大池北，去觌偶晴昼。\n绵联穷俯视，倒侧困清沤。\n微澜动水面，踊跃躁猱狖。\n惊呼惜破碎，仰喜呀不仆。\n前寻径杜墅，岔蔽毕原陋。\n崎岖上轩昂，始得观览富。\n行行将遂穷，岭陆烦互走。\n勃然思坼裂，拥掩难恕宥。\n巨灵与夸蛾，远贾期必售。\n还疑造物意，固护蓄精佑。\n力虽能排斡，雷电怯呵诟。\n攀缘脱手足，蹭蹬抵积甃。\n茫如试矫首，堛塞生怐愗。\n威容丧萧爽，近新迷远旧。\n拘官计日月，欲进不可又。\n因缘窥其湫，凝湛閟阴嘼。\n鱼虾可俯掇，神物安敢寇。\n林柯有脱叶，欲堕鸟惊救。\n争衔弯环飞，投弃急哺鷇。\n旋归道回睨，达枿壮復奏。\n吁嗟信奇怪，峙质能化贸。\n前年遭谴谪，探历得邂逅。\n初从蓝田入，顾盻劳颈脰。\n时天晦大雪，泪目苦蒙瞀。\n峻涂拖长冰，直上若悬溜。\n褰衣步推马，颠蹶退且復。\n苍黄忘遐睎，所瞩纔左右。\n杉篁咤蒲苏，杲耀攒介胄。\n专心忆平道，脱险逾避臭。\n昨来逢清霁，宿愿忻始副。\n峥嵘跻冢顶，倏闪杂鼯鼬。\n前低划开阔，烂漫堆众皱。\n或连若相从，或蹙若相鬬。\n或妥若弭伏，或竦若惊雊。\n或散若瓦解，或赴若辐凑。\n或翩若船游，或决若马骤。\n或背若相恶，或向若相佑。\n或乱若抽笋，或嵲若注灸。\n或错若绘画，或缭若篆籀。\n或罗若星离，或蓊若云逗。\n或浮若波涛，或碎若锄耨。\n或如贲育伦，赌胜勇前购。\n先强势已出，后钝嗔䛠譳。\n或如帝王尊，丛集朝贱幼。\n虽亲不亵狎，虽远不悖谬。\n或如临食案，肴核纷饤饾。\n又如游九原，坟墓包椁柩。\n或纍若盆罂，或揭若㽅豆。\n或覆若曝鼈，或颓若寝兽。\n或蜿若藏龙，或翼若搏鹫。\n或齐若友朋，或随若先后。\n或迸若流落，或顾若宿留。\n或戾若仇讐，或密若婚媾。\n或俨若峩冠，或翻若舞袖。\n或屹若战阵，或围若蒐狩。\n或靡然东注，或偃然北首。\n或如火熺焰，或若气饙馏。\n或行而不辍，或遗而不收。\n或斜而不倚，或弛而不彀。\n或赤若秃鬝，或熏若柴槱。\n或如龟拆兆，或若卦分繇。\n或前横若剥，或后断若姤。\n延延离又属，夬夬叛还遘。\n喁喁鱼闯萍，落落月经宿。\n誾誾树墙垣，巘巘驾库厩。\n参参削剑戟，焕焕衔莹琇。\n敷敷花披萼，闟闟屋摧溜。\n悠悠舒而安，兀兀狂以狃。\n超超出犹奔，蠢蠢骇不懋。\n大哉立天地，经纪肖营腠。\n厥初孰开张，僶俯谁劝侑。\n创兹朴而巧，戮力忍劳疚。\n得非施斧斤，无乃假诅咒。\n鸿荒竟无传，功大莫酬僦。\n尝闻于祠官，芬苾降歆嗅。\n斐然作歌诗，惟用赞报酭。",
        "dynasty": "唐",
        "collection_info": null
    },
    {
        "title": "谢自然诗",
        "author": "韩愈",
        "content": "果州南充县，寒女谢自然。\n童騃无所识，但闻有神僊。\n轻生学其术，乃在金泉山。\n繁华荣慕绝，父母慈爱捐。\n凝心感魑魅，慌惚难具言。\n一朝坐空室，云雾生其间。\n如聆笙竽韵，来自冥冥天。\n白日变幽晦，萧萧风景寒。\n檐楹蹔明灭，五色光属联。\n观者徒倾骇，踯躅讵敢前。\n须臾自轻举，飘若风中烟。\n茫茫八纮大，影响无由缘。\n里胥上其事，郡守惊且叹。\n驱车领官吏，甿俗争相先。\n入门无所见，冠履同蜕蝉。\n皆云神僊事，灼灼信可传。\n余闻古夏后，象物知神姦。\n山林民可入，魍魉莫逢旃。\n逶迤不復振，后世恣欺谩。\n幽明纷杂乱，人鬼更相残。\n秦皇虽笃好，汉武洪其源。\n自从二主来，此祸竟连连。\n木石生怪变，狐貍骋妖患。\n莫能尽性命，安得更长延。\n人生处万类，知识最为贤。\n奈何不自信，反欲从物迁。\n往者不可悔，孤魂抱深冤。\n来者犹可诫，余言岂空文。\n人生有常理，男女各有伦。\n寒衣及饥食，在纺绩耕耘。\n下以保子孙，上以奉君亲。\n苟异于此道，皆为弃其身。\n噫乎彼寒女，永託异物羣。\n感伤遂成诗，昧者宜书绅。",
        "dynasty": "唐",
        "collection_info": null
    },
    {
        "title": "秋怀诗十一首 一",
        "author": "韩愈",
        "content": "窗前两好树，众叶光薿薿。\n秋风一拂披，策策鸣不已。\n微灯照空床，夜半偏入耳。\n愁忧无端来，感叹成坐起。\n天明视颜色，与故不相似。\n羲和驱日月，疾急不可恃。\n浮生虽多涂，趋死惟一轨。\n胡为浪自苦，得酒且欢喜。",
        "dynasty": "唐",
        "collection_info": null
    },
    {
        "title": "秋怀诗十一首 二",
        "author": "韩愈",
        "content": "白露下百草，萧兰共雕悴。\n青青四墙下，已復生满地。\n寒蝉暂寂寞，蟋蟀鸣自恣。\n运行无穷期，禀受气苦异。\n适时各得所，松栢不必贵。",
        "dynasty": "唐",
        "collection_info": null
    },
    {
        "title": "秋怀诗十一首 三",
        "author": "韩愈",
        "content": "彼时何卒卒，我志何曼曼。\n犀首空好饮，廉颇尚能饭。\n学堂日无事，驱马适所愿。\n茫茫出门路，欲去聊自劝。\n归还阅书史，文字浩千万。\n陈迹竟谁寻，贱嗜非贵献。\n丈夫意有在，女子乃多怨。",
        "dynasty": "唐",
        "collection_info": null
    },
    {
        "title": "秋怀诗十一首 四",
        "author": "韩愈",
        "content": "秋气日恻恻，秋空日凌凌。\n上无枝上蜩，下无盘中蝇。\n岂不感时节，耳目去所憎。\n清晓卷书坐，南山见高棱。\n其下澄湫水，有蛟寒可罾。\n惜哉不得往，岂谓吾无能。",
        "dynasty": "唐",
        "collection_info": null
    },
    {
        "title": "秋怀诗十一首 五",
        "author": "韩愈",
        "content": "离离挂空悲，戚戚抱虚警。\n露泫秋树高，虫弔寒夜永。\n敛退就新懦，趋营悼前猛。\n归愚识夷涂，汲古得修绠。\n名浮犹有耻，味薄真自幸。\n庶几遗悔尤，即此是幽屏。",
        "dynasty": "唐",
        "collection_info": null
    },
    {
        "title": "秋怀诗十一首 六",
        "author": "韩愈",
        "content": "今晨不成起，端坐尽日景。\n虫鸣室幽幽，月吐窗冏冏。\n丧怀若迷方，浮念剧含梗。\n尘埃慵伺候，文字浪驰骋。\n尚须勉其顽，王事有朝请。",
        "dynasty": "唐",
        "collection_info": null
    },
    {
        "title": "秋怀诗十一首 七",
        "author": "韩愈",
        "content": "秋夜不可晨，秋日苦易暗。\n我无汲汲志，何以有此憾。\n寒鸡空在栖，缺月烦屡瞰。\n有琴具徽絃，再鼓听愈淡。\n古声久埋灭，无由见真滥。\n低心逐时趋，苦勉祗能暂。\n有如乘风船，一纵不可缆。\n不如觑文字，丹铅事点勘。\n岂必求赢余，所要石与甔。",
        "dynasty": "唐",
        "collection_info": null
    },
    {
        "title": "秋怀诗十一首 八",
        "author": "韩愈",
        "content": "卷卷落地叶，随风走前轩。\n鸣声若有意，颠倒相追奔。\n空堂黄昏暮，我坐默不言。\n童子自外至，吹灯当我前。\n问我我不应，馈我我不餐。\n退坐西壁下，读诗尽数编。\n作者非今士，相去时已千。\n其言有感触，使我復悽酸。\n愿谓汝童子，置书且安眠。\n丈夫属有念，事业无穷年。",
        "dynasty": "唐",
        "collection_info": null
    },
    {
        "title": "秋怀诗十一首 九",
        "author": "韩愈",
        "content": "霜风侵梧桐，众叶着树干。\n空阶一片下，琤若摧琅玕。\n谓是夜气灭，望舒霣其团。\n青冥无依倚，飞辙危难安。\n惊起出户视，倚楹久汍澜。\n忧愁费晷景，日月如跳丸。\n迷復不计远，为君驻尘鞍。",
        "dynasty": "唐",
        "collection_info": null
    },
    {
        "title": "秋怀诗十一首 十",
        "author": "韩愈",
        "content": "暮暗来客去，羣嚣各收声。\n悠悠偃宵寂，斖斖抱秋明。\n世累忽进虑，外忧遂侵诚。\n强怀张不满，弱念缺已盈。\n诘屈避语穽，冥茫触心兵。\n败虞千金弃，得比寸草荣。\n知耻足为勇，晏然谁汝令。",
        "dynasty": "唐",
        "collection_info": null
    },
    {
        "title": "秋怀诗十一首 十一",
        "author": "韩愈",
        "content": "鲜鲜霜中菊，既晚何用好。\n扬扬弄芳蝶，尔生还不早。\n运穷两值遇，婉娈死相保。\n西风蛰龙蛇，众木日凋槁。\n由来命分尔，泯灭岂足道。",
        "dynasty": "唐",
        "collection_info": null
    },
    {
        "title": "赴江陵途中寄赠王二十补阙李十一拾遗李二十六员外翰林三学士",
        "author": "韩愈",
        "content": "孤臣昔放逐，血泣追愆尤。\n汗漫不省识，怳如乘桴浮。\n或自疑上疏，上疏岂其由。\n是年京师旱，田亩少所收。\n上怜民无食，征赋半已休。\n有司恤经费，未免烦征求。\n富者既云急，贫者固已流。\n传闻闾里间，赤子弃渠沟。\n持男易斗粟，掉臂莫肯酬。\n我时出衢路，饿者何其稠。\n亲逢道边死，伫立久咿嚘。\n归舍不能食，有如鱼中钩。\n适会除御史，诚当得言秋。\n拜疏移閤门，为忠宁自谋。\n上陈人疾苦，无令绝其喉。\n下陈畿甸内，根本理宜优。\n积雪验丰熟，幸宽待蚕麰。\n天子恻然感，司空叹绸缪。\n谓言即施设，乃反迁炎州。\n同官尽才俊，偏善柳与刘。\n或虑语言洩，传之落冤讐。\n二子不宜尔，将疑断还不。\n中使临门遣，顷刻不得留。\n病妹卧床褥，分知隔明幽。\n悲啼乞就别，百请不颔头。\n弱妻抱稚子，出拜忘惭羞。\n僶俛不回顾，行行诣连州。\n朝为青云士，暮作白头囚。\n商山季冬月，冰冻绝行辀。\n春风洞庭浪，出没惊孤舟。\n逾岭到所任，低颜奉君侯。\n酸寒何足道，随事生疮疣。\n远地触途异，吏民似猨猴。\n生狞多忿很，辞舌纷嘲啁。\n白日屋檐下，双鸣鬬鸺鹠。\n有蛇类两首，有蛊羣飞游。\n穷冬或摇扇，盛夏或重裘。\n飓起最可畏，訇哮簸陵丘。\n雷霆助光怪，气象难比侔。\n疠疫忽潜遘，十家无一瘳。\n猜嫌动置毒，对案輙怀愁。\n前日遇恩赦，私心喜还忧。\n果然又羁絷，不得归锄耰。\n此府雄且大，腾凌尽戈矛。\n栖栖法曹掾，何处事卑陬。\n生平企仁义，所学皆孔周。\n早知大理官，不列三后俦。\n何况亲犴狱，敲搒发姦偷。\n悬知失事势，恐自罹罝罘。\n湘水清且急，凉风日修修。\n胡为首归路，旅泊尚夷犹。\n昨者京使至，嗣皇传冕旒。\n赫然下明诏，首罪诛共吺。\n復闻颠夭辈，峨冠进鸿畴。\n班行再肃穆，璜佩鸣琅璆。\n伫继贞观烈，边封脱兜鍪。\n三贤推侍从，卓荦倾枚邹。\n高议参造化，清文焕皇猷。\n协心辅齐圣，致理同毛輶。\n小雅咏鹿鸣，食苹贵呦呦。\n遗风邈不嗣，岂忆尝同裯。\n失志早衰换，前期拟蜉蝣。\n自从齿牙缺，始慕舌为柔。\n因疾鼻又塞，渐能等熏莸。\n深思罢官去，毕命依松楸。\n空怀焉能果，但见岁已遒。\n殷汤闵禽兽，解网祝蛛蝥。\n雷焕掘宝剑，冤氛消斗牛。\n兹道诚可尚，谁能借前筹。\n殷勤答吾友，明月非暗投。",
        "dynasty": "唐",
        "collection_info": null
    },
    {
        "title": "暮行河堤上",
        "author": "韩愈",
        "content": "暮行河堤上，四顾不见人。\n衰草际黄云，感叹愁我神。\n夜归孤舟卧，展转空及晨。\n谋计竟何就，嗟嗟世与身。",
        "dynasty": "唐",
        "collection_info": null
    },
    {
        "title": "夜歌",
        "author": "韩愈",
        "content": "静夜有清光，闲堂仍独息。\n念身幸无恨，志气方自得。\n乐哉何所忧，所忧非我力。",
        "dynasty": "唐",
        "collection_info": null
    },
    {
        "title": "重云李观疾赠之",
        "author": "韩愈",
        "content": "天行失其度，阴气来干阳。\n重云闭白日，炎燠成寒凉。\n小人但咨怨，君子惟忧伤。\n饮食为减少，身体岂宁康。\n此志诚足贵，惧非职所当。\n藜羹尚如此，肉食安可尝。\n穷冬百草死，幽桂乃芬芳。\n且况天地间，大运自有常。\n劝君善饮食，鸾凤本高翔。",
        "dynasty": "唐",
        "collection_info": null
    },
    {
        "title": "江汉答孟郊",
        "author": "韩愈",
        "content": "江汉虽云广，乘舟渡无艰。\n流沙信难行，马足常往还。\n凄风结衝波，狐裘能御寒。\n终宵处幽室，华烛光烂烂。\n苟能行忠信，可以居夷蛮。\n嗟余与夫子，此义每所敦。\n何为復见赠，缱绻在不谖。",
        "dynasty": "唐",
        "collection_info": null
    },
    {
        "title": "长安交游者赠孟郊",
        "author": "韩愈",
        "content": "长安交游者，贫富各有徒。\n亲朋相过时，亦各有以娱。\n陋室有文史，高门有笙竽。\n何能辨荣悴，且欲分贤愚。",
        "dynasty": "唐",
        "collection_info": null
    },
    {
        "title": "岐山下二首 一",
        "author": "韩愈",
        "content": "谁谓我有耳，不闻凤皇鸣。\n朅来岐山下，日暮边鸿惊。",
        "dynasty": "唐",
        "collection_info": null
    },
    {
        "title": "岐山下二首 二",
        "author": "韩愈",
        "content": "丹穴五色羽，其名为凤皇。\n昔周有盛德，此鸟鸣高冈。\n和声随祥风，窅窕相飘扬。\n闻者亦何事，但知时俗康。\n自从公旦死，千载閟其光。\n吾君亦勤理，迟尔一来翔。",
        "dynasty": "唐",
        "collection_info": null
    },
    {
        "title": "北极赠李观",
        "author": "韩愈",
        "content": "北极有羁羽，南溟有沈鳞。\n川源浩浩隔，影响两无因。\n风云一朝会，变化成一身。\n谁言道里远，感激疾如神。\n我年二十五，求友昧其人。\n哀歌西京市，乃与夫子亲。\n所尚苟同趋，贤愚岂异伦。\n方为金石姿，万世无缁磷。\n无为儿女态，憔悴悲贱贫。",
        "dynasty": "唐",
        "collection_info": null
    },
    {
        "title": "此日足可惜赠张籍",
        "author": "韩愈",
        "content": "此日足可惜，此酒不足尝。\n舍酒去相语，共分一日光。\n念昔未知子，孟君自南方。\n自矜有所得，言子有文章。\n我名属相府，欲往不得行。\n思之不可见，百端在中肠。\n维时月魄死，冬日朝在房。\n驱驰公事退，闻子适及城。\n命车载之至，引坐于中堂。\n开怀听其说，往往副所望。\n孔丘殁已远，仁义路久荒。\n纷纷百家起，诡怪相披猖。\n长老守所闻，后生习为常。\n少知诚难得，纯粹古已亡。\n譬彼植园木，有根易为长。\n留之不遣去，馆置城西旁。\n岁时未云几，浩浩观湖江。\n众夫指之笑，谓我知不明。\n儿童畏雷电，鱼鼈惊夜光。\n州家举进士，选试缪所当。\n驰辞对我策，章句何炜煌。\n相公朝服立，工席歌鹿鸣。\n礼终乐亦阕，相拜送于庭。\n之子去须臾，赫赫流盛名。\n窃喜復窃叹，谅知有所成。\n人事安可恒，奄忽令我伤。\n闻子高第日，正从相公丧。\n哀情逢吉语，惝怳难为双。\n暮宿偃师西，徒展转在床。\n夜闻汴州乱，遶壁行彷徨。\n我时留妻子，仓卒不及将。\n相见不復期，零落甘所丁。\n骄儿未绝乳，念之不能忘。\n忽如在我所，耳若闻啼声。\n中途安得返，一日不可更。\n俄有东来说，我家免罹殃。\n乘船下汴水，东去趋彭城。\n从丧朝至洛，还走不及停。\n假道经盟津，出入行涧冈。\n日西入军门，羸马颠且僵。\n主人愿少留，延入陈壶觞。\n卑贱不敢辞，忽忽心如狂。\n饮食岂知味，丝竹徒轰轰。\n平明脱身去，决若惊凫翔。\n黄昏次汜水，欲过无舟航。\n号呼久乃至，夜济十里黄。\n中流上滩潬，沙水不可详。\n惊波暗合沓，星宿争翻芒。\n辕马蹢躅鸣，左右泣仆童。\n甲午憩时门，临泉窥鬬龙。\n东南出陈许，陂泽平茫茫。\n道边草木花，红紫相低昂。\n百里不逢人，角角雄雉鸣。\n行行二月暮，乃及徐南疆。\n下马步堤岸，上船拜吾兄。\n谁云经艰难，百口无夭殇。\n仆射南阳公，宅我睢水阳。\n箧中有余衣，盎中有余粮。\n闭门读书史，窗户忽已凉。\n日念子来游，子岂知我情。\n别离未为久，辛苦多所经。\n对食每不饱，共言无倦听。\n连延三十日，晨坐达五更。\n我友二三子，宦游在西京。\n东野窥禹穴，李翱观涛江。\n萧条千万里，会合安可逢。\n淮之水舒舒，楚山直丛丛。\n子又舍我去，我怀焉所穷。\n男儿不再壮，百岁如风狂。\n高爵尚可求，无为守一乡。",
        "dynasty": "唐",
        "collection_info": null
    },
    {
        "title": "幽怀",
        "author": "韩愈",
        "content": "幽怀不能写，行此春江浔。\n适与佳节会，士女竞光阴。\n凝妆耀洲渚，繁吹荡人心。\n间关林中鸟，亦知和为音。\n岂无一尊酒，自酌还自吟。\n但悲时易失，四序迭相侵。\n我歌君子行，视古犹视今。",
        "dynasty": "唐",
        "collection_info": null
    },
    {
        "title": "君子法天运",
        "author": "韩愈",
        "content": "君子法天运，四时可前知。\n小人惟所遇，寒暑不可期。\n利害有常势，取舍无定姿。\n焉能使我心，皎皎远忧疑。",
        "dynasty": "唐",
        "collection_info": null
    },
    {
        "title": "落叶送陈羽",
        "author": "韩愈",
        "content": "落叶不更息，断蓬无復归。\n飘飖终自异，邂逅暂相依。\n悄悄深夜语，悠悠寒月辉。\n谁云少年别，流泪各沾衣。",
        "dynasty": "唐",
        "collection_info": null
    },
    {
        "title": "归彭城",
        "author": "韩愈",
        "content": "天下兵又动，太平竟何时。\n吁谟者谁子，无乃失所宜。\n前年关中旱，闾井多死饥。\n去岁东郡水，生民为流尸。\n上天不虚应，祸福各有随。\n我欲进短策，无由至彤墀。\n刳肝以为纸，沥血以书辞。\n上言陈尧舜，下言引龙夔。\n言词多感激，文字少葳蕤。\n一读已自怪，再寻良自疑。\n食芹虽云美，献御固已痴。\n缄封在骨髓，耿耿空自奇。\n昨者到京城，屡陪高车驰。\n周行多俊异，议论无瑕疵。\n见待颇异礼，未能去毛皮。\n到口不敢吐，徐徐俟其巘。\n归来戎马间，惊顾似羁雌。\n连日或不语，终朝见相欺。\n乘闲輙骑马，茫茫诣空陂。\n遇酒即酩酊，君知我为谁。",
        "dynasty": "唐",
        "collection_info": null
    },
    {
        "title": "醉后",
        "author": "韩愈",
        "content": "煌煌东方星，奈此众客醉。\n初喧或忿争，中静杂嘲戏。\n淋漓身上衣，颠倒笔下字。\n人生如此少，酒贱且勤置。",
        "dynasty": "唐",
        "collection_info": null
    },
    {
        "title": "醉赠张秘书",
        "author": "韩愈",
        "content": "人皆劝我酒，我若耳不闻。\n今日到君家，呼酒持劝君。\n为此座上客，及余各能文。\n君诗多态度，蔼蔼春空云。\n东野动惊俗，天葩吐奇芬。\n张籍学古淡，轩鹤避鸡羣。\n阿买不识字，颇知书八分。\n诗成使之写，亦足张吾军。\n所以欲得酒，为文俟其醺。\n酒味既冷冽，酒气又氛氲。\n性情渐浩浩，谐笑方云云。\n此诚得酒意，余外徒缤纷。\n长安众富儿，盘馔罗羶荤。\n不解文字饮，惟能醉红裙。\n虽得一饷乐，有如聚飞蚊。\n今我及数子，固无莸与熏。\n险语破鬼胆，高词嫓皇坟。\n至宝不雕琢，神功谢锄耘。\n方今向太平，元凯承华勋。\n吾徒幸无事，庶以穷朝曛。",
        "dynasty": "唐",
        "collection_info": null
    },
    {
        "title": "同冠峡",
        "author": "韩愈",
        "content": "南方二月半，春物亦已少。\n维舟山水间，晨坐听百鸟。\n宿云尚含姿，朝日忽升晓。\n羇旅感和鸣，囚拘念轻矫。\n潺湲泪久迸，诘曲思增绕。\n行矣且无然，盖棺事乃了。",
        "dynasty": "唐",
        "collection_info": null
    },
    {
        "title": "送惠师",
        "author": "韩愈",
        "content": "惠师浮屠者，乃是不羇人。\n十五爱山水，超然谢朋亲。\n脱冠翦头髮，飞步遗踪尘。\n发迹入四明，梯空上秋旻。\n遂登天台望，众壑皆嶙峋。\n夜宿最高顶，举头看星辰。\n光芒相照烛，南北争罗陈。\n兹地绝翔走，自然严且神。\n微风吹木石，澎湃闻韶钧。\n夜半起下视，溟波衔日轮。\n鱼龙惊踊跃，呌啸成悲辛。\n怪气或紫赤，敲磨共轮囷。\n金鸦既腾翥，六合俄清新。\n常闻禹穴奇，东去窥瓯闽。\n越俗不好古，流传失其真。\n幽踪邈难得，圣路嗟长堙。\n回临浙江涛，屹起高峨岷。\n壮志死不息，千年如隔晨。\n是非竟何有，弃去非吾伦。\n凌江诣庐岳，浩荡极游巡。\n崔崒没云表，陂陀浸湖沦。\n是时雨初霁，悬瀑垂天绅。\n前年往罗浮，步戛南海漘。\n大哉阳德盛，荣茂恒留春。\n鹏鶱堕长翮，鲸戏侧修鳞。\n自来连州寺，曾未造城闉。\n日携青云客，探胜穷崖滨。\n太守邀不去，羣官请徒频。\n囊无一金资，翻谓富者贫。\n昨日忽不见，我令访其隣。\n奔波自追及，把手问所因。\n顾我却兴欢，君宁异于民。\n离合自古然，辞别安足珍。\n吾闻九疑好，夙志今欲伸。\n斑竹啼舜妇，清湘沈楚臣。\n衡山与洞庭，此固道所循。\n寻崧方抵洛，历华遂之秦。\n浮游靡定处，偶往即通津。\n吾言子当去，子道非吾遵。\n江鱼不池活，野鸟难笼驯。\n吾非西方敎，怜子狂且醇。\n吾嫉惰游者，怜子愚且谆。\n去矣各异趣，何为浪霑巾。",
        "dynasty": "唐",
        "collection_info": null
    },
    {
        "title": "送灵师",
        "author": "韩愈",
        "content": "佛法入中国，尔来六百年。\n齐民逃赋役，高士着幽禅。\n官吏不之制，纷纷听其然。\n耕桑日失隶，朝署时遣贤。\n灵师皇甫姓，胤胄本蝉联。\n少小涉书史，早能缀文篇。\n中间不得意，失迹成延迁。\n逸志不拘敎，轩腾断牵挛。\n围棊鬬白黑，生死随机权。\n六博在一掷，枭卢叱回旋。\n战诗谁与敌，浩汗横戈鋋。\n饮酒尽百𧣴，嘲诣思逾鲜。\n有时醉花月，高唱清且绵。\n四座咸寂默，杳如奏湘弦。\n寻胜不惮险，黔江屡洄沿。\n瞿塘五六月，惊电让归船。\n怒水忽中裂，千寻堕幽泉。\n环回势益急，仰见团团天。\n投身岂得计，性命甘徒捐。\n浪沫蹙翻涌，漂浮再生全。\n同行二十人，魂骨俱坑填。\n灵师不挂怀，冒涉道转延。\n开忠二州牧，诗赋时多传。\n失职不把笔，珠玑为君编。\n强留费日月，密席罗婵娟。\n昨者至林邑，使君数开筵。\n逐客三四公，盈怀赠兰荃。\n湖游泛漭沆，溪宴驻潺湲。\n别语不许出，行裾动遭牵。\n隣州竞招请，书札何翩翩。\n十月下桂岭，乘寒恣窥缘。\n落落王员外，争迎获其先。\n自从入宾馆，占恡久能专。\n吾徒颇携被，接宿穷欢妍。\n听说两京事，分明皆眼前。\n纵横杂谣俗，琐屑咸罗穿。\n材调真可惜，朱丹在磨研。\n方将敛之道，且欲冠其颠。\n韶阳李太守，高步凌云烟。\n得客輙忘食，开囊乞缯钱。\n手持南曹叙，字重青瑶镌。\n古气参彖繫，高标摧太玄。\n维舟事干谒，披读头风痊。\n还如旧相识，倾壶畅幽悁。\n以此復留滞，归骖几时鞭。",
        "dynasty": "唐",
        "collection_info": null
    },
    {
        "title": "县斋有怀",
        "author": "韩愈",
        "content": "少小尚奇伟，平生足悲咤。\n犹嫌子夏儒，肯学樊迟稼。\n事业窥皋稷，文章蔑曹谢。\n濯缨起江湖，缀佩杂兰麝。\n悠悠指长道，去去策高驾。\n谁为倾国媒，自许连城价。\n初随计吏贡，屡入泽宫射。\n虽免十上劳，何能一战霸。\n人情忌殊异，世路多权诈。\n蹉跎颜遂低，摧折气愈下。\n冶长信非罪，侯生或遭駡。\n怀书出皇都，衔泪渡清灞。\n身将老寂寞，志欲死闲暇。\n朝食不盈肠，冬衣纔掩髂。\n军书既频召，戎马乃连跨。\n大梁从相公，彭城赴仆射。\n弓箭围狐兔，丝竹罗酒{炙火=肉}。\n两府变荒凉，三年就休假。\n求官去东洛，犯雪过西华。\n尘埃紫陌春，风雨灵台夜。\n名声荷朋友，援引乏姻娅。\n虽陪彤庭臣，讵纵青冥靶。\n寒空耸危阙，晓色曜修架。\n捐躯辰在丁，铩翮时方蜡。\n投荒诚职分，领邑幸宽赦。\n湖波翻日车，岭石坼天罅。\n毒雾恒熏昼，炎风每烧夏。\n雷威固已加，飓势仍相借。\n气象杳难测，声音吁可怕。\n夷言听未惯，越俗循犹乍。\n指摘两憎嫌，睢盱互猜讶。\n祗缘恩未报，岂谓生足藉。\n嗣皇新继明，率土日流化。\n惟思涤瑕垢，长去事桑柘。\n斸嵩开云扃，压颍抗风榭。\n禾麦种满地，梨枣栽绕舍。\n儿童稍长成，雀鼠得驱吓。\n官租日输纳，村酒时邀迓。\n闲爱老农愚，归弄小女姹。\n如今便可尔，何用毕婚嫁。",
        "dynasty": "唐",
        "collection_info": null
    },
    {
        "title": "合江亭",
        "author": "韩愈",
        "content": "红亭枕湘江，蒸水会其左。\n瞰临眇空阔，绿净不可唾。\n维昔经营初，邦君实王佐。\n翦林迁神祠，买地费家货。\n梁栋宏可爱，结构丽匪过。\n伊人去轩腾，兹宇遂颓挫。\n老郎来何暮，高唱久乃和。\n树兰盈九畹，栽竹逾万个。\n长绠汲沧浪，幽蹊下坎坷。\n波涛夜俯听，云树朝对卧。\n初如遗宦情，终乃最郡课。\n人生诚无几，事往悲岂奈。\n萧条绵岁时，契阔继庸懦。\n胜事谁復论，丑声日已播。\n中丞黜凶邪，天子闵穷饿。\n君侯至之初，闾里自相贺。\n淹滞乐闲旷，勤苦劝慵惰。\n为余扫尘阶，命乐醉众座。\n穷秋感平分，新月怜半破。\n愿书岩上石，勿使泥尘涴。",
        "dynasty": "唐",
        "collection_info": null
    },
    {
        "title": "陪杜侍御游湘西两寺独宿有题一首因献杨常侍",
        "author": "韩愈",
        "content": "长沙千里平，胜地犹在险。\n况当江阔处，斗起势匪渐。\n深林高玲珑，青山上琬琰。\n路穷台殿闢，佛事焕且俨。\n剖竹走泉源，开廊架崖广。\n是时秋之残，暑气尚未敛。\n羣行忘后先，朋息弃拘检。\n客堂喜空凉，华榻有清簟。\n涧蔬煮蒿芹，水果剥菱芡。\n伊余夙所慕，陪赏亦云忝。\n幸逢车马归，独宿门不掩。\n山楼黑无月，渔火灿星点。\n夜风一何喧，杉桧屡磨飐。\n犹疑在波涛，怵惕梦成魇。\n静思屈原沈，远忆贾谊贬。\n椒兰争妬忌，绛灌共谗谄。\n谁令悲生肠，坐使泪盈脸。\n翻飞乏羽翼，指摘困瑕玷。\n珥貂藩维重，政化类分陕。\n礼贤道何优，奉己事苦俭。\n大厦栋方隆，巨川檝行剡。\n经营诚少暇，游宴固已歉。\n旅程愧淹留，徂岁嗟荏苒。\n平生每多感，柔翰遇频染。\n展转岭猿鸣，曙灯青睒睒。",
        "dynasty": "唐",
        "collection_info": null
    },
    {
        "title": "岳阳楼别窦司直",
        "author": "韩愈",
        "content": "洞庭九州间，厥大谁与让。\n南汇羣崖水，北注何奔放。\n潴为七百里，吞纳各殊状。\n自古澄不清，环混无归向。\n炎风日搜搅，幽怪多冗长。\n轩然大波起，宇宙隘而妨。\n巍峩拔嵩华，腾踔较健壮。\n声音一何宏，轰輵车万两。\n犹疑帝轩辕，张乐就空旷。\n蛟螭露笋簴，缟练吹组帐。\n鬼神非人世，节奏颇跌踼。\n阳施见夸丽，阴闭感悽怆。\n朝过宜春口，极北缺堤障。\n夜缆巴陵洲，丛芮纔可傍。\n星河尽涵泳，俯仰迷下上。\n余澜怒不已，喧聒鸣瓮盎。\n明登岳阳楼，辉焕朝日亮。\n飞廉戢其威，清晏息纤纩。\n泓澄湛凝绿，物影巧相况。\n江豚时出戏，惊波忽荡瀁。\n时当冬之孟，隙窍缩寒涨。\n前临指近岸，侧坐眇难望。\n涤濯神魂醒，幽怀舒以畅。\n主人孩童旧，握手乍忻怅。\n怜我窜逐归，相见得无恙。\n开筵交履舃，烂漫倒家酿。\n杯行无留停，高柱送清唱。\n中盘进橙栗，投掷倾脯酱。\n欢穷悲心生，婉娈不能忘。\n念昔始读书，志欲干霸王。\n屠龙破千金，为艺亦云亢。\n爱才不择行，触事得谗谤。\n前年出官由，此祸最无妄。\n公卿采虚名，擢拜识天仗。\n姦猜畏弹射，斥逐恣欺诳。\n新恩移府庭，逼侧厕诸将。\n于嗟苦驽缓，但惧失宜当。\n追思南渡时，鱼腹甘所葬。\n严程迫风帆，劈箭入高浪。\n颠沈在须臾，忠鲠谁復谅。\n生还真可喜，克己自惩创。\n庶从今日后，粗识得与丧。\n事多改前好，趣有获新尚。\n誓耕十亩田，不取万乘相。\n细君知蚕织，稚子已能饷。\n行当挂其冠，生死君一访。",
        "dynasty": "唐",
        "collection_info": null
    },
    {
        "title": "送文畅师北游",
        "author": "韩愈",
        "content": "昔在四门馆，晨有僧来谒。\n自言本吴人，少小学城阙。\n已穷佛根源，粗识事輗軏。\n挛拘屈吾真，戒辖思远发。\n荐绅秉笔徒，声誉耀前阀。\n从求送行诗，屡造忍颠蹶。\n今成十余卷，浩汗罗斧钺。\n先生閟穷巷，未得窥剞劂。\n又闻识大道，何路补剠刖。\n出其囊中文，满听实清越。\n谓僧当少安，草序颇排讦。\n上论古之初，所以施赏罚。\n下开迷惑胸，窙豁劚株橜。\n僧时不听莹，若饮水救暍。\n风尘一出门，时日多如髮。\n三年窜荒岭，守县坐深樾。\n徴租聚异物，诡制怛巾袜。\n幽穷谁共语，思想甚含哕。\n昨来得京官，照壁喜见蝎。\n况逢旧亲识，无不比鹣蟨。\n长安多门户，弔庆少休歇。\n而能勤来过，重惠安可揭。\n当今圣政初，恩泽完{羽戊}狘。\n胡为不自暇，飘戾逐鹯𪆙。\n仆射领北门，威德压胡羯。\n相公镇幽都，竹帛烂勋伐。\n酒场舞闺姝，猎骑围边月。\n开张箧中宝，自可得津筏。\n从兹富裘马，宁復茹藜蕨。\n余期报恩后，谢病老耕垡。\n庇身指蓬茅，逞志纵猃猲。\n僧还相访来，山药煮可掘。",
        "dynasty": "唐",
        "collection_info": null
    },
    {
        "title": "答张彻",
        "author": "韩愈",
        "content": "辱赠不知报，我歌尔其聆。\n首叙始识面，次言后分形。\n道途绵万里，日月垂十龄。\n浚郊避兵乱，睢岸连门停。\n肝胆一古劒，波涛两浮萍。\n渍墨窜旧史，磨丹注前经。\n义苑手秘宝，文堂耳惊霆。\n暄晨蹑露舃，暑夕眠风櫺。\n结友子让抗，请师我惭丁。\n初味犹噉蔗，遂通斯建瓴。\n搜奇日有富，嗜善心无宁。\n石梁平侹侹，沙水光泠泠。\n乘枯摘野艳，沈细抽潜腥。\n游寺去陟巘，寻径返穿汀。\n缘云竹竦竦，失路麻冥冥。\n淫潦忽翻野，平芜眇开溟。\n防泄堑夜塞，惧衝城昼扃。\n及去事戎辔，相逢宴军伶。\n觥秋纵兀兀，猎旦驰駉駉。\n从赋始分手，朝京忽同舲。\n急时促暗棹，恋月留虚亭。\n毕事驱传马，安居守窗萤。\n梅花灞水别，宫烛骊山醒。\n省选逮投足，乡宾尚摧翎。\n尘祛又一掺，泪眦还双荧。\n洛邑得休告，华山穷绝陉。\n倚岩睨海浪，引袖拂天星。\n日驾此迴辖，金神所司刑。\n泉绅拖修白，石劒攒高青。\n磴藓澾拳跼，梯颷飐伶俜。\n悔狂已咋指，垂诫仍镌铭。\n峩豸忝备列，伏蒲愧分泾。\n微诚慕横草，琐力摧撞筵。\n迭雪走商岭，飞波航洞庭。\n下险疑堕井，守官类拘囹。\n荒餐茹獠蛊，幽梦感湘灵。\n刺史肃蓍蔡，吏人沸蝗螟。\n点缀簿上字，趋跄閤前铃。\n赖其饱山水，得以娱瞻听。\n紫树雕斐亹，碧流滴珑玲。\n暎波铺远锦，插地列长屏。\n愁狖酸骨死，怪花醉魂馨。\n潜苞绛实坼，幽乳翠毛零。\n赦行五百里，月变三十蓂。\n渐阶羣振鹭，入学诲螟蛉。\n苹甘谢鸣鹿，罍满惭罄瓶。\n冏冏抱瑚琏，飞飞联鹡鸰。\n鱼鬣欲脱背，虬光先照硎。\n岂独出丑类，方当动朝廷。\n勤来得唔语，勿惮宿寒厅。",
        "dynasty": "唐",
        "collection_info": null
    },
    {
        "title": "荐士",
        "author": "韩愈",
        "content": "周诗三百篇，雅丽理训诰。\n曾经圣人手，议论安敢到。\n五言出汉时，苏李首更号。\n东都渐瀰漫，派别百川导。\n建安能者七，卓荦变风操。\n逶迤抵晋宋，气象日凋耗。\n中间数鲍谢，比近最清奥。\n齐梁及陈隋，众作等蝉噪。\n搜春摘花卉，沿袭伤剽盗。\n国朝盛文章，子昂始高蹈。\n勃兴得李杜，万类困陵暴。\n后来相继生，亦各臻阃奥。\n有穷者孟郊，受材实雄骜。\n冥观洞古今，象外逐幽好。\n横空盘硬语，妥帖力排奡。\n敷柔肆纡余，奋猛卷海潦。\n荣华肖天秀，捷疾逾响报。\n行身践规矩，甘辱耻媚竈。\n孟轲分邪正，眸子看瞭眊。\n杳然粹而清，可以镇浮躁。\n酸寒溧阳尉，五十几何耄。\n孜孜营甘旨，辛苦久所冒。\n俗流知者谁，指注竞嘲慠。\n圣皇索遗逸，髦士日登造。\n庙堂有贤相，爱遇均覆焘。\n况承归与张，二公迭嗟悼。\n青冥送吹嘘，强箭射鲁缟。\n胡为久无成，使以归期告。\n霜风破佳菊，嘉节迫吹帽。\n念将决焉去，感物增恋嫪。\n彼微水中荇，尚烦左右芼。\n鲁侯国至小，庙鼎犹纳郜。\n幸当择珉玉，宁有弃珪瑁。\n悠悠我之思，扰扰风中纛。\n上言媿无路，日夜惟心祷。\n鹤翎不天生，变化在啄菢。\n通波非难图，尺地易可漕。\n善善不汲汲，后时徒悔懊。\n救死具八珍，不如一箪犒。\n微诗公勿诮，恺悌神所劳。",
        "dynasty": "唐",
        "collection_info": null
    },
    {
        "title": "喜侯喜至赠张籍张彻",
        "author": "韩愈",
        "content": "昔我在南时，数君常在念。\n摇摇不可止，讽咏日喁噞。\n如以膏濯衣，每渍垢逾染。\n又如心中疾，鍼石非所砭。\n常思得游处，至死无倦厌。\n地遐物奇怪，水镜涵石劒。\n荒花穷漫乱，幽兽工腾闪。\n碍目不忍窥，忽忽坐昏垫。\n逢神多所祝，岂忘灵即验。\n依依梦归路，历历想行店。\n今者诚自幸，所怀无一欠。\n孟生去虽索，侯氏来还歉。\n欹眠听新诗，屋角月艳艳。\n杂作承间骋，交惊舌互舚。\n缤纷指瑕疵，拒捍阻城堑。\n以余经摧挫，固请发铅椠。\n居然妄推让，见谓爇天燄。\n比疎语徒妍，悚息不敢占。\n呼奴具盘餐，饤饾鱼菜赡。\n人生但如此，朱紫安足僭。",
        "dynasty": "唐",
        "collection_info": null
    },
    {
        "title": "古风",
        "author": "韩愈",
        "content": "今日曷不乐，幸时不用兵。\n无曰既蹙矣，乃尚可以生。\n彼州之赋，去汝不顾。\n此州之役，去我奚适。\n一邑之水，可走而违。\n天下汤汤，曷其而归。\n好我衣服，甘我饮食。\n无念百年，聊乐一日。",
        "dynasty": "唐",
        "collection_info": null
    },
    {
        "title": "驽骥",
        "author": "韩愈",
        "content": "驽骀诚龌龊，市者何其稠。\n力小若易制，价微良易酬。\n渴饮一斗水，饥食一束刍。\n嘶鸣当大路，志气若有余。\n骐骥生绝域，自矜无匹俦。\n牵驱入市门，行者不为留。\n借问价几何，黄金比嵩丘。\n借问行几何，咫尺视九州。\n饥食玉山禾，渴饮醴泉流。\n问谁能为御，旷世不可求。\n惟昔穆天子，乘之极遐游。\n王良执其辔，造父挟其辀。\n因言天外事，茫惚使人愁。\n驽骀谓骐骥，饿死余尔羞。\n有能必见用，有德必见收。\n孰云时与命，通塞皆自由。\n骐骥不敢言，低徊但垂头。\n人皆劣骐骥，共以驽骀优。\n喟余独兴叹，才命不同谋。\n寄诗同心子，为我商声讴。",
        "dynasty": "唐",
        "collection_info": null
    },
    {
        "title": "马厌谷",
        "author": "韩愈",
        "content": "马厌谷兮，士不厌糠籺。\n土被文绣兮，士无短褐。\n彼其得志兮，不我虞。\n一朝失志兮，其何如。\n已焉哉，嗟嗟乎鄙夫！。",
        "dynasty": "唐",
        "collection_info": null
    },
    {
        "title": "出门",
        "author": "韩愈",
        "content": "长安百万家，出门无所之。\n岂敢尚幽独，与世实参差。\n古人虽已死，书上有其辞。\n开卷读且想，千载若相期。\n出门各有道，我道方未夷。\n且于此中息，天命不吾欺。",
        "dynasty": "唐",
        "collection_info": null
    },
    {
        "title": "嗟哉董生行",
        "author": "韩愈",
        "content": "淮水出桐柏，山东驰遥遥。\n千里不能休，淝水出其侧。\n不能千里百里入淮流，寿州属县有安丰。\n唐贞元时县人董生召南隐居行义于其中，刺史不能荐。\n天子不闻名声，爵禄不及门。\n门外惟有吏，日来徴租更索钱。\n嗟哉董生朝出耕，夜归读古人书。\n尽日不得息，或山而樵。\n或水而渔，入厨具甘旨。\n上堂问起居，父母不戚戚。\n妻子不咨咨，嗟哉董生孝且慈。\n人不识，惟有天翁知。\n生祥下瑞无时期，家有狗乳出求食。\n鸡来哺其儿，啄啄庭中拾虫蚁。\n哺之不食鸣声悲，彷徨踯躅久不去。\n以翼来覆待狗归，嗟哉董生。\n谁将与俦，时之人。\n夫妻相虐，兄弟为讐。\n食君之禄，而令父母愁。\n亦独何心，嗟哉董生无与俦。",
        "dynasty": "唐",
        "collection_info": null
    },
    {
        "title": "烽火",
        "author": "韩愈",
        "content": "登高望烽火，谁谓塞尘飞。\n王城富且乐，曷不事光辉。\n勿言日已暮，相见恐行稀。\n愿君熟念此，秉烛夜中归。\n我歌宁自感，乃独泪霑衣。",
        "dynasty": "唐",
        "collection_info": null
    },
    {
        "title": "汴州乱二首 一",
        "author": "韩愈",
        "content": "汴州城门朝不开，天狗堕地声如雷。\n健儿争夸杀留后，连屋累栋烧成灰。\n诸侯咫尺不能救，孤士何者自兴哀。",
        "dynasty": "唐",
        "collection_info": null
    },
    {
        "title": "汴州乱二首 二",
        "author": "韩愈",
        "content": "母从子走者为谁，大夫夫人留后儿。\n昨日乘车骑大马，坐者起趋乘者下。\n庙堂不肯用干戈，呜呼奈汝母子何。",
        "dynasty": "唐",
        "collection_info": null
    },
    {
        "title": "利劒",
        "author": "韩愈",
        "content": "利劒光耿耿，佩之使我无邪心。\n故人念我寡徒侣，持用赠我比知音。\n我心如冰劒如雪，不能刺谗夫。\n使我心腐劒锋折，决云中断开青天。\n噫，劒与我俱变化归黄泉。",
        "dynasty": "唐",
        "collection_info": null
    },
    {
        "title": "龊龊",
        "author": "韩愈",
        "content": "龊龊当世士，所忧在饥寒。\n但见贱者悲，不闻贵者叹。\n大贤事业异，远抱非俗观。\n报国心皎洁，念时涕汍澜。\n妖姬坐左右，柔指发哀弹。\n酒肴虽日陈，感激宁为欢。\n秋阴欺白日，泥潦不少干。\n河堤决东郡，老弱随惊湍。\n天意固有属，谁能诘其端。\n愿辱太守荐，得充谏诤官。\n排云呌阊阖，披腹呈琅玕。\n致君岂无术，自进诚独难。",
        "dynasty": "唐",
        "collection_info": null
    },
    {
        "title": "河之水二首寄子侄老成 一",
        "author": "韩愈",
        "content": "河之水，去悠悠，我不如，水东流。\n我有孤侄在海陬，三年不见兮使我生忧。\n日復日，夜復夜，三年不见汝，使我鬓髮未老而先化。",
        "dynasty": "唐",
        "collection_info": null
    },
    {
        "title": "河之水二首寄子侄老成 二",
        "author": "韩愈",
        "content": "河之水，悠悠去，我不如，水东注。\n我有孤侄在海浦，三年不见兮使我心苦。\n采蕨于山，缗鱼于渊。\n我徂京师，不远其还。",
        "dynasty": "唐",
        "collection_info": null
    },
    {
        "title": "山石",
        "author": "韩愈",
        "content": "山石荦确行径微，黄昏到寺蝙蝠飞。\n升堂坐阶新雨足，芭蕉叶大支子肥。\n僧言古壁佛画好，以火来照所见稀。\n铺床拂席置羹饭，疎粝亦足饱我饥。\n夜深静卧百虫绝，清月出岭光入扉。\n天明独去无道路，出入高下穷烟霏。\n山红涧碧纷烂漫，时见松枥皆十围。\n当流赤足蹋涧石，水声激激风吹衣。\n人生如此自可乐，岂必局束为人鞿。\n嗟哉吾党二三子，安得至老不更归。",
        "dynasty": "唐",
        "collection_info": null
    },
    {
        "title": "天星送杨凝郎中贺正",
        "author": "韩愈",
        "content": "天星牢落鸡喔咿，仆夫起餐车载脂。\n正当穷冬寒未已，借问君子行安之。\n会朝元正无不至，受命上宰须及期。\n侍从近臣有虚位，公今此去归何时。",
        "dynasty": "唐",
        "collection_info": null
    },
    {
        "title": "汴泗交流赠张仆射",
        "author": "韩愈",
        "content": "汴泗交流郡城角，筑场十步平如削。\n短垣三面缭逶迤，击鼓腾腾树赤旗。\n新秋朝凉未见日，公早结束来何为。\n分曹决胜约前定，百马攒蹄近相暎。\n毬惊杖奋合且离，红牛缨绂黄金羁。\n侧身转臂着马腹，霹雳应手神珠驰。\n超遥散漫两闲暇，挥霍纷纭争变化。\n发难得巧意气麤，讙声四合壮士呼。\n此诚习战非为剧，岂若安坐行良图。\n当今忠臣不可得，公马莫走须杀贼。",
        "dynasty": "唐",
        "collection_info": null
    },
    {
        "title": "忽忽",
        "author": "韩愈",
        "content": "忽忽乎余未知生之为乐也，愿脱去而无因。\n安得长翮大翼如云生我身，乘风振奋出六合，绝浮尘。\n死生哀乐两相弃，是非得失付闲人。",
        "dynasty": "唐",
        "collection_info": null
    },
    {
        "title": "鸣雁",
        "author": "韩愈",
        "content": "嗷嗷鸣雁鸣且飞，穷秋南去春北归。\n去寒就暖识所依，天长地阔栖息稀。\n风霜酸苦稻粱微，毛羽摧落身不肥。\n裴回反顾羣侣违，哀鸣欲下洲渚非。\n江南水阔朝云多，草长沙软无网罗。",
        "dynasty": "唐",
        "collection_info": null
    },
    {
        "title": "龙移",
        "author": "韩愈",
        "content": "天昏地黑蛟龙移，雷惊电激雄雌随。\n清泉百丈化为土，鱼鼈枯死吁可悲。",
        "dynasty": "唐",
        "collection_info": null
    },
    {
        "title": "雉带箭",
        "author": "韩愈",
        "content": "原头火烧静兀兀，野雉畏鹰出復没。\n将军欲以巧伏人，盘马弯弓惜不发。\n地形渐窄观者多，雉惊弓满劲箭加。\n衝人决起百余尺，红翎白镞相倾斜。\n将军仰笑军吏贺，五色离披马前堕。",
        "dynasty": "唐",
        "collection_info": null
    },
    {
        "title": "条山苍",
        "author": "韩愈",
        "content": "条山苍，河水黄。\n浪波沄沄去，松柏在山冈。",
        "dynasty": "唐",
        "collection_info": null
    },
    {
        "title": "赠郑兵曹",
        "author": "韩愈",
        "content": "尊酒相逢十载前，君为壮夫我少年。\n尊酒相逢十载后，我为壮夫君白首。\n我材与世不相当，戢鳞委翅无復望。\n当今贤俊皆周行，君何为乎亦遑遑。\n桮行到君莫停手，破除万事无过酒。",
        "dynasty": "唐",
        "collection_info": null
    },
    {
        "title": "桃源图",
        "author": "韩愈",
        "content": "神僊有无何渺茫，桃源之说诚荒唐。\n流水盘迴山百转，生绡数幅垂中堂。\n武陵太守好事者，题封远寄南宫下。\n南宫先生忻得之，波涛入笔驱文辞。\n文工画妙各臻极，异境恍惚移于斯。\n架岩凿谷开宫室，接屋连墙千万日。\n嬴颠刘蹶了不闻，地坼天分非所恤。\n种桃处处惟开花，川原近远蒸红霞。\n初来犹自念乡邑，岁久此地还成家。\n渔舟之子来何所，物色相猜更问语。\n大蛇中断丧前王，羣马南渡开新主。\n听终辞绝共悽然，自说经今六百年。\n当时万事皆眼见，不知几许犹流传。\n争持酒食来相馈，礼数不同樽俎异。\n月明伴宿玉堂空，骨冷魂清无梦寐。\n夜半金鸡啁哳鸣，火轮飞出客心惊。\n人间有累不可住，依然离别难为情。\n船开棹进一迴顾，万里苍苍烟水暮。\n世俗宁知僞与真，至今传者武陵人。",
        "dynasty": "唐",
        "collection_info": null
    },
    {
        "title": "东方半明",
        "author": "韩愈",
        "content": "东方半明大星没，独有太白配残月。\n嗟尔残月勿相疑，同光共影须臾期。\n残月晖晖，太白睒睒。\n鸡三号，更五点。",
        "dynasty": "唐",
        "collection_info": null
    },
    {
        "title": "赠唐衢",
        "author": "韩愈",
        "content": "虎有爪兮牛有角，虎可搏兮牛可触。\n奈何君独抱奇材，手把锄犁饿空谷。\n当今天子急贤良，匦函朝出开明光。\n胡不上书自荐达，坐令四海如虞唐。",
        "dynasty": "唐",
        "collection_info": null
    },
    {
        "title": "贞女峡",
        "author": "韩愈",
        "content": "江盘峡束春湍豪，风雷战鬬鱼龙逃。\n悬流轰轰射水府，一泻百里翻云涛。\n漂船摆石万瓦裂，咫尺性命轻鸿毛。",
        "dynasty": "唐",
        "collection_info": null
    },
    {
        "title": "赠侯喜",
        "author": "韩愈",
        "content": "吾党侯生字叔起，呼我持竿钓温水。\n平明鞭马出都门，尽日行行荆棘裏。\n温水微茫绝又流，深如车辙阔容辀。\n虾蟆跳过雀儿浴，此纵有鱼何足求。\n我为侯生不能已，盘针擘粒投泥滓。\n晡时坚坐到黄昏，手倦目劳方一起。\n暂动还休未可期，虾行蛭渡似皆疑。\n举竿引线忽有得，一寸纔分鳞与鬐。\n是日侯生与韩子，良久叹息相看悲。\n我今行事尽如此，此事正好为吾规。\n半世遑遑就举选，一名始得红颜衰。\n人间事势岂不见，徒自辛苦终何为。\n便当提携妻与子，南入箕颍无还时。\n叔起君今气方锐，我言至切君勿嗤。\n君欲钓鱼须远去，大鱼岂肯居沮洳。",
        "dynasty": "唐",
        "collection_info": null
    },
    {
        "title": "古意",
        "author": "韩愈",
        "content": "太华峰头玉井莲，开花十丈藕如船。\n冷比雪霜甘比蜜，一片入口沈痾痊。\n我欲求之不惮远，青壁无路难夤缘。\n安得长梯上摘实，下种七泽根株连。",
        "dynasty": "唐",
        "collection_info": null
    },
    {
        "title": "八月十五夜赠张功曹",
        "author": "韩愈",
        "content": "纤云四卷天无河，清风吹空月舒波。\n沙平水息声影绝，一桮相属君当歌。\n君歌声酸辞且苦，不能听终泪如雨。\n洞庭连天九疑高，蛟龙出没猩鼯号。\n十生九死到官所，幽居默默如藏逃。\n下床畏蛇食畏药，海气湿蛰熏腥臊。\n昨者州前搥大鼓，嗣皇继圣登夔皋。\n赦书一日行万里，罪从大辟皆除死。\n迁者追回流者还，涤瑕荡垢清朝班。\n州家申名使家抑，坎轲祗得移荆蛮。\n判司卑官不堪说，未免捶楚尘埃间。\n同时辈流多上道，天路幽险难追攀。\n君歌且休听我歌，我歌今与君殊科。",
        "dynasty": "唐",
        "collection_info": null
    },
    {
        "title": "谒衡岳庙遂宿岳寺题门楼",
        "author": "韩愈",
        "content": "五岳祭秩皆三公，四方环镇嵩当中。\n火维地荒足妖怪，天假神柄专其雄。\n喷云泄雾藏半腹，虽有绝顶谁能穷。\n我来正逢秋雨节，阴气晦昧无清风。\n潜心默祷若有应，岂非正直能感通。\n须臾静扫众峰出，仰见突兀撑青空。\n紫盖连延接天柱，石廪腾掷堆祝融。\n森然魄动下马拜，松柏一径趋灵宫。\n粉墙丹柱动光彩，鬼物图画填青红。\n升阶伛偻荐脯酒，欲以菲薄明其衷。\n庙令老人识神意，睢盱侦伺能鞠躬。\n手持桮珓导我掷，云此最吉余难同。\n窜逐蛮荒幸不死，衣食纔足甘长终。\n侯王将相望久绝，神纵欲福难为功。\n夜投佛寺上高阁，星月掩暎云朣胧。\n猿鸣钟动不知曙，杲杲寒日生于东。",
        "dynasty": "唐",
        "collection_info": null
    },
    {
        "title": "岣嵝山",
        "author": "韩愈",
        "content": "岣嵝山尖神禹碑，字青石赤形模奇。\n科斗拳身薤倒披，鸾飘凤泊拏虎螭。\n事严迹秘鬼莫窥，道人独上偶见之。\n我来咨嗟涕涟洏，千搜万索何处有，森森绿树猿猱悲。",
        "dynasty": "唐",
        "collection_info": null
    },
    {
        "title": "永贞行",
        "author": "韩愈",
        "content": "君不见太皇谅阴未出令，小人乘时偷国柄。\n北军百万虎与貔，天子自将非他师。\n一朝夺印付私党，懔懔朝士何能为。\n狐鸣枭噪争署置，睗睒跳踉相妩媚。\n夜作诏书朝拜官，超资越序曾无难。\n公然白日受贿赂，火齐磊落堆金盘。\n元臣故老不敢语，昼卧涕泣何汍澜。\n董贤三公谁復惜，侯景九锡行可叹。\n国家功高德且厚，天位未许庸夫干。\n嗣皇卓荦信英主，文如太宗武高祖。\n膺图受禅登明堂，共流幽州鲧死羽。\n四门肃穆贤俊登，数君匪亲岂其朋。\n郎官清要为世称，荒郡迫野嗟可矜。\n湖波连天日相腾，蛮俗生梗瘴疠烝。\n江氛岭祲昏若凝，一蛇两头见未曾。\n怪鸟鸣唤令人憎，虫虫羣飞夜扑灯。\n雄虺毒螫堕股肱，食中置药肝心崩。\n左右使令诈难凭，慎勿浪信常兢兢。\n吾尝同僚情可胜，具书目见非妄征，嗟尔既往宜为惩。",
        "dynasty": "唐",
        "collection_info": null
    },
    {
        "title": "洞庭湖阻风赠张十一署",
        "author": "韩愈",
        "content": "十月阴气盛，北风无时休。\n苍茫洞庭岸，与子维双舟。\n雾雨晦争泄，波涛怒相投。\n犬鸡断四听，粮绝谁与谋。\n相去不容步，险如碍山丘。\n清谈可以饱，梦想接无由。\n男女喧左右，饥啼但啾啾。\n非怀北归兴，何用胜羇愁。\n云外有白日，寒光自悠悠。\n能令暂开霁，过是吾无求。",
        "dynasty": "唐",
        "collection_info": null
    },
    {
        "title": "李花赠张十一署",
        "author": "韩愈",
        "content": "江陵城西二月尾，花不见桃惟见李。\n风揉雨练雪羞比，波涛翻空杳无涘。\n君知此处花何似，白花倒烛天夜明。\n羣鸡惊鸣官吏起，金乌海底初飞来。\n朱辉散射青霞开，迷魂乱眼看不得。\n照耀万树繁如堆，念昔少年着游燕。\n对花岂省曾辞桮，自从流落忧感集。\n欲去未到先思回，祗今四十已如此。\n后日更老谁论哉，力携一尊独就醉，不忍虚掷委黄埃。",
        "dynasty": "唐",
        "collection_info": null
    },
    {
        "title": "杏花",
        "author": "韩愈",
        "content": "居邻北郭古寺空，杏花两株能白红。\n曲江满园不可到，看此宁避雨与风。\n二年流窜出岭外，所见草木多异同。\n冬寒不严地恒泄，阳气发乱无全功。\n浮花浪蘂镇长有，纔开还落瘴雾中。\n山榴踯躅少意思，照耀黄紫徒为丛。\n鹧鸪钩辀猿呌歇，杳杳深谷攒青枫。\n岂如此树一来翫，若在京国情何穷。\n今旦胡为忽惆怅，万片飘泊随西东。\n明年更发应更好，道人莫忘邻家翁。",
        "dynasty": "唐",
        "collection_info": null
    },
    {
        "title": "感春四首 一",
        "author": "韩愈",
        "content": "我所思兮在何所，情多地遐兮徧处处。\n东西南北皆欲往，千江隔兮万山阻。\n春风吹园杂花开，朝日照屋百鸟语。\n三桮取醉不復论，一生长恨奈何许。",
        "dynasty": "唐",
        "collection_info": null
    },
    {
        "title": "感春四首 二",
        "author": "韩愈",
        "content": "皇天平分成四时，春气漫诞最可悲。\n杂花妆林草盖地，白日坐上倾天维。\n蜂喧鸟咽留不得，红萼万片从风吹。\n岂如秋霜虽惨冽，摧落老物谁惜之。\n为此径须沽酒饮，自外天地弃不疑。\n近怜李杜无检束，烂漫长醉多文辞。\n屈原离骚二十五，不肯餔啜糟与醨。\n惜哉此子巧言语，不到圣处宁非痴。\n幸逢尧舜明四目，条理品彙皆得宜。\n平明出门暮归舍，酩酊马上知为谁。",
        "dynasty": "唐",
        "collection_info": null
    },
    {
        "title": "感春四首 三",
        "author": "韩愈",
        "content": "朝骑一马出，暝就一床卧。\n诗书渐欲抛，节行久已惰。\n冠敧感髮秃，语误惊齿堕。\n孤负平生心，已矣知何奈。",
        "dynasty": "唐",
        "collection_info": null
    },
    {
        "title": "感春四首 四",
        "author": "韩愈",
        "content": "我恨不如江头人，长网横江遮紫鳞。\n独宿荒陂射凫雁，卖纳租赋官不嗔。\n归来欢笑对妻子，衣食自给宁羞贫。\n今者无端读书史，智慧祗足劳精神。\n画蛇着足无处用，两鬓霜白趋埃尘。\n干愁漫解坐自累，与众异趣谁相亲。\n数桮浇肠虽暂醉，皎皎万虑醒还新。\n百年未满不得死，且可勤买抛青春。",
        "dynasty": "唐",
        "collection_info": null
    },
    {
        "title": "寒食日出游",
        "author": "韩愈",
        "content": "李花初发君始病，我往看君花转盛。\n走马城西惆怅归，不忍千株雪相暎。\n迩来又见桃与梨，交开红白如争竞。\n可怜物色阻携手，空展霜缣吟九咏。\n纷纷落尽泥与尘，不共新妆比端正。\n桐华最晚今已繁，君不强起时难更。\n关山远别固其理，寸步难见始知命。\n忆昔与君同贬官，夜渡洞庭看斗柄。\n岂料生还得一处，引袖拭泪悲且庆。\n各言生死两追随，直置心亲无貌敬。\n念君又署南荒吏，路指鬼门幽且敻。\n三公尽是知音人，曷不荐贤陛下圣。\n囊空甑倒谁救之，我今一食日还併。\n自然忧气损天和，安得康强保天性。\n断鹤两翅鸣何哀，絷骥四足气空横。\n今朝寒食行野外，绿杨帀岸蒲生迸。\n宋玉庭边不见人，轻浪参差鱼动镜。\n自嗟孤贱足瑕疵，特见放纵荷宽政。\n饮酒宁嫌𧣴底深，题诗尚倚笔锋劲。\n明宵故欲相就醉，有月莫愁当火令。",
        "dynasty": "唐",
        "collection_info": null
    },
    {
        "title": "忆昨行和张十一",
        "author": "韩愈",
        "content": "忆昨夹钟之吕初吹灰，上公礼罢元侯回。\n车载牲牢瓮舁酒，并召宾客延邹枚。\n腰金首翠光照耀，丝竹迥发清以哀。\n青天白日花草丽，玉斝屡举倾金罍。\n张君名声座所属，起舞先醉长松摧。\n宿酲未解旧痁作，深室静卧闻风雷。\n自期殒命在春序，屈指数日怜婴孩。\n危辞苦语感我耳，泪落不揜何漼漼。\n念昔从君渡湘水，大帆夜划穷高桅。\n阳山鸟路出临武，驿马拒地驱频隤。\n践蛇茹蛊不择死，忽有飞诏从天来。\n伾文未揃崖州炽，虽得赦宥恒愁猜。\n近者三姦悉破碎，羽窟无底幽黄能。\n眼中了了见乡国，知有归日眉方开。\n今君纵署天涯吏，投檄北去何难哉。\n无妄之忧勿药喜，一善自足禳千灾。\n头轻目朗肌骨健，古劒新劚磨尘埃。\n殃消祸散百福併，从此直至耉与鲐。\n嵩山东头伊洛岸，胜事不假须穿栽。\n君当先行我待满，沮溺可继穷年推。",
        "dynasty": "唐",
        "collection_info": null
    },
    {
        "title": "刘生诗",
        "author": "韩愈",
        "content": "生名师命其姓刘，自少轩轾非常俦。\n弃家如遗来远游，东走梁宋暨扬州。\n遂凌大江极东陬，洪涛舂天禹穴幽。\n越女一笑三年留，南逾横岭入炎州。\n青鲸高磨波山浮，怪魅炫曜堆蛟虬。\n山㺑讙譟猩猩游，毒气烁体黄膏流。\n问胡不归良有由，美酒倾水{炙火=肉}肥牛。\n妖歌慢舞烂不收，倒心回肠为青眸。\n千金邀顾不可酬，乃独遇之尽绸缪。\n瞥然一饷成十秋，昔鬚未生今白头。\n五管历徧无贤侯，迴望万里还家羞。\n阳山穷邑惟猿猴，手持钓竿远相投。\n我为罗列陈前修，芟蒿斩蓬利锄耰。\n天星回环数纔周，文学穰穰囷仓稠。\n车轻御良马力优，咄哉识路行勿休，往取将相酬恩讐。",
        "dynasty": "唐",
        "collection_info": null
    },
    {
        "title": "郑羣赠簟",
        "author": "韩愈",
        "content": "蕲州笛竹天下知，郑君所宝尤瓌奇。\n携来当昼不得卧，一府传看黄琉璃。\n体坚色净又藏节，尽眼凝滑无瑕疵。\n法曹贫贱众所易，腰腹空大何能为。\n自从五月困暑湿，如坐深甑遭蒸炊。\n手磨袖拂心语口，慢肤多汗真相宜。\n日暮归来独惆怅，有卖直欲倾家资。\n谁谓故人知我意，卷送八尺含风漪。\n呼奴扫地铺未了，光彩照耀惊童儿。\n青蝇侧翅蚤蝨避，肃肃疑有清飙吹。\n倒身甘寝百疾愈，却愿天日恒炎曦。\n明珠青玉不足报，赠子相好无时衰。",
        "dynasty": "唐",
        "collection_info": null
    },
    {
        "title": "丰陵行",
        "author": "韩愈",
        "content": "羽卫煌煌一百里，晓出都门葬天子。\n羣臣杂沓驰后先，宫官穰穰来不已。\n是时新秋七月初，金神按节炎气除。\n清风飘飘轻雨洒，偃蹇旗斾卷以舒。\n逾梁下坂笳鼓咽，嵽嵲遂走玄宫闾。\n哭声訇天百鸟噪，幽坎昼闭空灵舆。\n皇帝孝心深且远，资送礼备无赢余。\n设官置卫锁嫔妓，供养朝夕象平居。\n臣闻神道尚清净，三代旧制存诸书。\n墓藏庙祭不可乱，欲言非职知何如。",
        "dynasty": "唐",
        "collection_info": null
    },
    {
        "title": "游青龙寺赠崔大补阙",
        "author": "韩愈",
        "content": "秋灰初吹季月管，日出卯南晖景短。\n友生招我佛寺行，正值万株红叶满。\n光华闪壁见神鬼，赫赫炎官张火伞。\n然云烧树火实骈，金乌下啄赪虬卵。\n魂翻眼倒忘处所，赤气冲融无间断。\n有如流传上古时，九轮照烛干坤旱。\n二三道士席其间，灵液屡进玻黎盌。\n忽惊颜色变韶稚，却信灵僊非怪诞。\n桃源迷路竟茫茫，枣下悲歌徒纂纂。\n前年岭隅乡思发，踯躅成山开不算。\n去岁羇帆湘水明，霜枫千里随归伴。\n猿呼鼯啸鹧鸪啼，恻耳酸肠难濯澣。\n思君携手安能得，今者相从敢辞懒。\n由来钝騃寡参寻，况是儒官饱闲散。\n惟君与我同怀抱，锄去陵谷置平坦。\n年少得途未要忙，时清谏疏尤宜罕。\n何人有酒身无事，谁家多竹门可款。\n须知节候即风寒，幸及亭午犹妍暖。\n南山逼冬转清瘦，刻画圭角出崖窾。\n当忧復被冰雪埋，汲汲来窥戒迟缓。",
        "dynasty": "唐",
        "collection_info": null
    },
    {
        "title": "赠崔立之评事",
        "author": "韩愈",
        "content": "崔侯文章苦捷敏，高浪驾天输不尽。\n曾从关外来上都，随身卷轴车连轸。\n朝为百赋犹郁怒，暮作千诗转遒紧。\n摇毫掷简自不供，顷刻青红浮海蜃。\n才豪气猛易语言，往往蛟螭杂蝼蚓。\n知音自古称难遇，世俗乍见那妨哂。\n勿嫌法官未登朝，犹胜赤尉长趋尹。\n时命虽乖心转壮，技能虚富家逾窘。\n念昔尘埃两相逢，争名龃龉持矛楯。\n子时专场夸觜距，余始张军严韅靷。\n尔来但欲保封疆，莫学庞涓怯孙膑。\n窜逐新归厌闻闹，齿髮早衰嗟可闵。\n频蒙怨句刺弃遗，岂有闲官敢推引。\n深藏箧笥时一发，戢戢已多如束笋。\n可怜无益费精神，有似黄金掷虚牝。\n当今圣人求侍从，拔擢杞梓收楛箘。\n东马严徐已奋飞，枚皋即召穷且忍。\n復闻王师西讨蜀，霜风冽冽摧朝菌。\n走章驰檄在得贤，燕雀纷拏要鹰隼。\n窃料二途必处一，岂比恒人长蠢蠢。\n劝君韬养待徴招，不用雕琢愁肝肾。\n墙根菊花好沽酒，钱帛纵空衣可准。\n晖晖檐日暖且鲜，摵摵井梧疎更殒。\n高士例须怜麯糵，丈夫终莫生畦畛。\n能来取醉任喧呼，死后贤愚俱泯泯。",
        "dynasty": "唐",
        "collection_info": null
    },
    {
        "title": "送区弘南归",
        "author": "韩愈",
        "content": "穆昔南征军不归，虫沙猿鹤伏以飞。\n汹汹洞庭莽翠微，九疑镵天荒是非。\n野有象犀水贝玑，分散百宝人士稀。\n我迁于南日周围，来见者众莫伊俙。\n爰有区子荧荧晖，观以彝训或从违。\n我念前人譬葑菲，落以斧引以纆徽。\n虽有不逮驱騑騑，或采于薄渔于矶。\n服役不辱言不讥，从我荆州来京畿。\n离其母妻绝因依，嗟我道不能自肥。\n子虽勤苦终何希，王都观阙双巍巍。\n腾蹋众骏事鞍鞿，佩服上色紫与绯。\n独子之节可嗟唏，母附书至妻寄衣。\n开书拆衣泪痕晞，虽不敕还情庶几。\n朝暮盘羞恻庭闱，幽房无人感伊威。\n人生此难余可祈，子去矣时若发机。\n蜃沈海底气昇霏，彩雉野伏朝扇翚。\n处子窈窕王所妃，苟有令德隐不腓。\n况今天子铺德威，蔽能者诛荐受禨。\n出送抚背我涕挥，行行正直慎脂韦。\n业成志树来颀颀，我当为子言天扉。",
        "dynasty": "唐",
        "collection_info": null
    },
    {
        "title": "三星行",
        "author": "韩愈",
        "content": "我生之辰，月宿南斗。\n牛奋其角，箕张其口。\n牛不见服箱，斗不挹酒浆。\n箕独有神灵，无时停簸扬。\n无善名已闻，无恶声已讙。\n名声相乘除，得少失有余。\n三星各在天，什伍东西陈。\n嗟汝牛与斗，汝独不能神。",
        "dynasty": "唐",
        "collection_info": null
    },
    {
        "title": "剥啄行",
        "author": "韩愈",
        "content": "剥剥啄啄，有客至门。\n我不出应，客去而嗔。\n从者语我，子胡为然。\n我不厌客，困于语言。\n欲不出纳，以堙其源。\n空堂幽幽，有秸有莞。\n门以两板，丛书于间。\n窅窅深堑，其墉甚完。\n彼宁可隳，此不可干。\n从者语我，嗟子诚难。\n子虽云尔，其口益蕃。\n我为子谋，有万其全。\n凡今之人，急名与官。\n子不引去，与为波澜。\n虽不开口，虽不开关。\n变化咀嚼，有鬼有神。\n今去不勇，其如后艰。\n我谢再拜，汝无復云。\n往追不及，来不有年。",
        "dynasty": "唐",
        "collection_info": null
    },
    {
        "title": "青青水中蒲三首 一",
        "author": "韩愈",
        "content": "青青水中蒲，下有一双鱼。\n君今上陇去，我在与谁居。",
        "dynasty": "唐",
        "collection_info": null
    },
    {
        "title": "青青水中蒲三首 二",
        "author": "韩愈",
        "content": "青青水中蒲，长在水中居。\n寄语浮萍草，相随我不如。",
        "dynasty": "唐",
        "collection_info": null
    },
    {
        "title": "青青水中蒲三首 三",
        "author": "韩愈",
        "content": "青青水中蒲，叶短不出水。\n妇人不下堂，行子在万里。",
        "dynasty": "唐",
        "collection_info": null
    },
    {
        "title": "孟东野失子",
        "author": "韩愈",
        "content": "失子将何尤，吾将上尤天。\n女实主下人，与夺一何偏。\n彼于女何有，乃令蕃且延。\n此独何罪辜，生死旬日间。\n上呼无时闻，滴地泪到泉。\n地祇为之悲，瑟缩久不安。\n乃呼大灵龟，骑云款天门。\n问天主下人，薄厚胡不均。\n天曰天地人，由来不相关。\n吾悬日与月，吾繫星与辰。\n日月相噬啮，星辰踣而颠。\n吾不女之罪，知非女由因。\n且物各有分，孰能使之然。\n有子与无子，祸福未可原。\n鱼子满母腹，一一欲谁怜。\n细腰不自乳，举族常孤鳏。\n鸱枭啄母脑，母死子始翻。\n蝮蛇生子时，坼裂肠与肝。\n好子虽云好，未还恩与勤。\n恶子不可说，鸱枭蝮蛇然。\n有子且勿喜，无子固勿叹。\n上圣不待敎，贤闻语而迁。\n下愚闻语惑，虽敎无由悛。\n大灵顿头受，即日以命还。\n地祇谓大灵，女往告其人。\n东野夜得梦，有夫玄衣巾。\n闯然入其户，三称天之言。\n再拜谢玄夫，收悲以欢忻。",
        "dynasty": "唐",
        "collection_info": null
    },
    {
        "title": "陆浑山火和皇甫湜用其韵",
        "author": "韩愈",
        "content": "皇甫补官古贲浑，时当玄冬泽干源。\n山狂谷很相吐吞，风怒不休何轩轩。\n摆磨出火以自燔，有声夜中惊莫原。\n天跳地踔颠干坤，赫赫上照穷崖垠。\n截然高周烧四垣，神焦鬼烂无逃门。\n三光弛隳不復暾，虎熊麋猪逮猴猿。\n水龙鼍龟鱼与鼋，鸦鸱雕鹰雉鹄鵾。\n燖炰煨爊孰飞奔，祝融告休酌卑尊。\n错陈齐玫闢华园，芙蓉披猖塞鲜繁。\n千钟万鼓咽耳喧，攒杂啾嚄沸篪埙。\n彤幢绛旃紫纛旛，炎官热属朱冠裈。\n髹其肉皮通䏶臀，颓胸垤腹车掀辕。\n缇颜靺股豹两鞬，霞车虹靷日毂轓。\n丹蕤縓盖绯翻㠾，红帷赤幕罗脤膰。\n𥁃池波风肉陵屯，谽呀鉅壑颇黎盆。\n豆登五山瀛四尊，熙熙釂醻笑语言。\n雷公擘山海水翻，齿牙嚼啮舌腭反。\n电光䃸磹赪目䁔，顼冥收威避玄根。\n斥弃舆马背厥孙，缩身潜喘拳肩跟。\n君臣相怜加爱恩，命黑螭侦焚其元。\n天阙悠悠不可援，梦通上帝血面论。\n侧身欲进叱于阍，帝赐九河湔涕痕。\n又诏巫阳反其魂，徐命之前问何冤。\n火行于冬古所存，我如禁之绝其飧。\n女丁妇壬传世婚，一朝结讐奈后昆。\n时行当反慎藏蹲，视桃着花可小骞。\n月及申酉利復怨，助汝五龙从九鲲。\n溺厥邑囚之昆崙，皇甫作诗止睡昏。\n辞夸出真遂上焚，要余和增怪又烦，虽欲悔舌不可扪。",
        "dynasty": "唐",
        "collection_info": null
    },
    {
        "title": "县斋读书",
        "author": "韩愈",
        "content": "出宰山水县，读书松桂林。\n萧条捐末事，邂逅得初心。\n哀狖醒俗耳，清泉洁尘襟。\n诗成有共赋，酒熟无孤斟。\n青竹时默钓，白云日幽寻。\n南方本多毒，北客恒惧侵。\n谪谴甘自守，滞留愧难任。\n投章类缟带，伫答逾兼金。",
        "dynasty": "唐",
        "collection_info": null
    },
    {
        "title": "新竹",
        "author": "韩愈",
        "content": "笋添南阶竹，日日成清閟。\n缥节已储霜，黄苞犹揜翠。\n出栏抽五六，当户罗三四。\n高标陵秋严，贞色夺春媚。\n稀生巧补林，併出疑争地。\n纵横乍依行，烂熳忽无次。\n风枝未飘吹，露粉先涵泪。\n何人可携翫，清景空瞪视。",
        "dynasty": "唐",
        "collection_info": null
    },
    {
        "title": "晚菊",
        "author": "韩愈",
        "content": "少年饮酒时，踊跃见菊花。\n今来不復饮，每见恒咨嗟。\n伫立摘满手，行行把归家。\n此时无与语，弃置奈悲何。",
        "dynasty": "唐",
        "collection_info": null
    },
    {
        "title": "落齿",
        "author": "韩愈",
        "content": "去年落一牙，今年落一齿。\n俄然落六七，落势殊未已。\n余存皆动摇，尽落应始止。\n忆初落一时，但念豁可耻。\n及至落二三，始忧衰即死。\n每一将落时，懔懔恒在已。\n叉牙妨食物，颠倒怯漱水。\n终焉舍我落，意与崩山比。\n今来落既熟，见落空相似。\n余存二十余，次第知落矣。\n傥常岁落一，自足支两纪。\n如其落併空，与渐亦同指。\n人言齿之落，寿命理难恃。\n我言生有涯，长短俱死尔。\n人言齿之豁，左右惊谛视。\n我言庄周云，水雁各有喜。\n语讹默固好，嚼废软还美。\n因歌遂成诗，持用诧妻子。",
        "dynasty": "唐",
        "collection_info": null
    },
    {
        "title": "哭杨兵部凝陆歙州参",
        "author": "韩愈",
        "content": "人皆期七十，纔半岂蹉跎。\n併出知己泪，自然白髮多。\n晨兴为谁恸，还坐久滂沱。\n论文与晤语，已矣可如何。",
        "dynasty": "唐",
        "collection_info": null
    },
    {
        "title": "苦寒",
        "author": "韩愈",
        "content": "四时各平分，一气不可兼。\n隆寒夺春序，颛顼固不廉。\n太昊弛维纲，畏避但守谦。\n遂令黄泉下，萌牙夭句尖。\n草木不復抽，百味失苦甜。\n凶飙搅宇宙，铓刃甚割砭。\n日月虽云尊，不能活乌蟾。\n羲和送日出，恇怯频窥觇。\n炎帝持祝融，呵嘘不相炎。\n而我当此时，恩光何由沾。\n肌肤生鳞甲，衣被如刀镰。\n气寒鼻莫齅，血冻指不拈。\n浊醪沸入喉，口角如衔箝。\n将持匕箸食，触指如排籤。\n侵炉不觉暖，炽炭屡已添。\n探汤无所益，何况纩与缣。\n虎豹僵穴中，蛟螭死幽潜。\n荧惑丧缠次，六龙冰脱髯。\n芒砀大包内，生类恐尽歼。\n啾啾窗间雀，不知已微纤。\n举头仰天鸣，所愿晷刻淹。\n不如弹射死，却得亲炰燖。\n鸾皇苟不存，尔固不在占。\n其余蠢动俦，俱死谁恩嫌。\n伊我称最灵，不能女覆苫。\n悲哀激愤叹，五藏难安恬。\n中宵倚墙立，淫泪何渐渐。\n天王哀无辜，惠我下顾瞻。\n褰旒去耳纩，调和进梅盐。\n贤能日登御，黜彼傲与憸。\n生风吹死气，豁达如褰帘。\n悬乳零落堕，晨光入前檐。\n雪霜顿销释，土脉膏且黏。\n岂徒兰蕙荣，施及艾与蒹。\n日萼行铄铄，风条坐襜襜。\n天乎苟其能，吾死意亦厌。",
        "dynasty": "唐",
        "collection_info": null
    },
    {
        "title": "和虞部卢四酬翰林钱七赤藤杖歌",
        "author": "韩愈",
        "content": "赤藤为杖世未窥，台郎始携自滇池。\n滇王扫宫避使者，跪进再拜语嗢咿。\n绳桥拄过免倾堕，性命造次蒙扶持。\n途经百国皆莫识，君臣聚观逐旌麾。\n共传滇神出水献，赤龙拔鬚血淋漓。\n又云羲和操火鞭，暝到西极睡所遗。\n几重包裹自题署，不以珍怪夸荒夷。\n归来捧赠同舍子，浮光照手欲把疑。\n空堂昼眠倚牖户，飞电着壁搜蛟螭。\n南宫清深禁闱密，唱和有类吹埙篪。\n妍辞丽句不可继，见寄聊且慰分司。",
        "dynasty": "唐",
        "collection_info": null
    },
    {
        "title": "崔十六少府摄伊阳以诗及书见投因酬三十韵",
        "author": "韩愈",
        "content": "崔君初来时，相识颇未惯。\n但闻赤县尉，不比博士慢。\n赁屋得连墙，往来忻莫间。\n我时亦新居，触事苦难办。\n蔬飱要同吃，破袄请来绽。\n谓言安堵后，贷借更何患。\n不知孤遗多，举族仰薄宦。\n有时未朝餐，得米日已晏。\n隔墙闻讙呼，众口极鹅雁。\n前计顿乖张，居然见真贋。\n娇儿好眉眼，裤脚冻两骭。\n捧书随诸兄，累累两角丱。\n冬惟茹寒齑，秋始识瓜瓣。\n问之不言饥，饫若厌刍豢。\n才名三十年，久合居给谏。\n白头趋走裏，闭口绝谤讪。\n府公旧同袍，拔擢宰山涧。\n寄诗杂诙俳，有类说鹏鷃。\n上言酒味酸，冬衣竟未擐。\n下言人吏稀，惟足彪与虥。\n又言致猪鹿，此语乃善幻。\n三年国子师，肠肚习藜苋。\n况住洛之涯，鲂鳟可罩汕。\n肯效屠门嚼，久嫌弋者篡。\n谋拙日焦拳，活计似锄刬。\n男寒涩诗书，妻瘦剩腰襻。\n为官不事职，厥罪在欺谩。\n行当自劾去，渔钓老葭薍。\n岁穷寒气骄，冰雪滑磴栈。\n音问难屡通，何由觌清盼。",
        "dynasty": "唐",
        "collection_info": null
    },
    {
        "title": "送侯参谋赴河中幕",
        "author": "韩愈",
        "content": "忆昔初及第，各以少年称。\n君颐始生鬚，我齿清如冰。\n尔时心气壮，百事谓己能。\n一别讵几何，忽如隔晨兴。\n我齿豁可鄙，君颜老可憎。\n相逢风尘中，相视迭嗟矜。\n幸同学省官，末路再得朋。\n东司绝敎授，游[宴]以为恒。\n秋渔荫密树，夜博然明灯。\n雪径抵樵叟，风廊折谈僧。\n陆浑桃花间，有汤沸如烝。\n三月崧少步，踯躅红千层。\n洲沙厌晚坐，岭壁穷晨升。\n沈冥不计日，为乐不可胜。\n迁满一已异，乖离坐难凭。\n行行事结束，人马何蹻腾。\n感激生胆勇，从军岂尝曾。\n洸洸司徒公，天子爪与肱。\n提师十万余，四海钦风棱。\n河北兵未进，蔡州师新薨。\n曷不请扫除，活彼黎与烝。\n鄙夫诚怯弱，受恩媿徒弘。\n犹思脱儒冠，弃死取先登。\n又欲面言事，上书求诏徴。\n侵官固非是，妄作谴可惩。\n惟当待责免，耕斸归沟塍。\n今君得所附，势若脱鞲鹰。\n檄笔无与让，幕谋职其膺。\n收绩开史牒，翰飞逐溟鹏。\n男儿贵立事，流景不可乘。\n岁老阴沴作，云颓雪翻崩。\n别袖拂洛水，征车转崤陵。\n勤勤酒不进，勉勉恨已仍。\n送君出门归，愁肠若牵绳。\n默坐念语笑，痴如遇寒蝇。\n策马谁可适，晤言谁为应。\n席尘惜不扫，残尊对空凝。\n信知后会时，日月屡环絙。\n生期理行役，欢绪绝难承。\n寄书惟在频，无恡简与缯。",
        "dynasty": "唐",
        "collection_info": null
    },
    {
        "title": "东都遇春",
        "author": "韩愈",
        "content": "少年气真狂，有意与春竞。\n行逢二三月，九州花相暎。\n川原晓服鲜，桃李晨妆靓。\n荒乘不知疲，醉死岂辞病。\n饮噉惟所便，文章倚豪横。\n尔来曾几时，白髮忽满镜。\n旧游喜乖张，新辈足嘲评。\n心肠一变化，羞见时节盛。\n得闲无所作，贵欲辞视听。\n深居疑避仇，默卧如当暝。\n朝曦入牖来，鸟唤昏不醒。\n为生鄙计算，盐米告屡罄。\n坐疲都忘起，冠侧懒復正。\n幸蒙东都官，获离机与穽。\n乖慵遭傲僻，渐染生弊性。\n既去焉能追，有来犹莫骋。\n有船魏王池，往往纵孤泳。\n水容与天色，此处皆绿净。\n岸树共纷披，渚牙相纬经。\n怀归苦不果，即事取幽迸。\n贪求匪名利，所得亦已併。\n悠悠度朝昏，落落捐季孟。\n羣公一何贤，上戴天子圣。\n谋谟收禹绩，四面出雄劲。\n转输非不勤，稽逋有军令。\n在庭百执事，奉职各祗敬。\n我独胡为哉，坐与亿兆庆。\n譬如笼中鸟，仰给活性命。\n为诗告友生，负愧终究竟。",
        "dynasty": "唐",
        "collection_info": null
    },
    {
        "title": "感春五首 一",
        "author": "韩愈",
        "content": "辛夷高花最先开，青天露坐始此回。\n已呼孺人戛鸣瑟，更遣稚子传清杯。\n选壮军兴不为用，坐狂朝论无由陪。\n如今到死得闲处，还有诗赋歌康哉。",
        "dynasty": "唐",
        "collection_info": null
    },
    {
        "title": "感春五首 二",
        "author": "韩愈",
        "content": "洛阳东风几时来，川波岸柳春全回。\n宫门一锁不復启，虽有九陌无尘埃。\n策马上桥朝日出，楼阙赤白正崔嵬。\n孤吟屡阕莫与和，寸恨至短谁能裁。",
        "dynasty": "唐",
        "collection_info": null
    },
    {
        "title": "感春五首 三",
        "author": "韩愈",
        "content": "春田可耕时已催，王师北讨何当回。\n放车载草农事济，战马苦饥谁念哉。\n蔡州纳节旧将死，起居谏议联翩来。\n朝廷未省有遗策，肯不垂意缾与罍。",
        "dynasty": "唐",
        "collection_info": null
    },
    {
        "title": "感春五首 四",
        "author": "韩愈",
        "content": "前随杜尹拜表回，笑言溢口何欢咍。\n孔丞别我适临汝，风骨峭峻遗尘埃。\n音容不接祗隔夜，凶讣讵可相寻来。\n天公高居鬼神恶，欲保性命诚难哉。",
        "dynasty": "唐",
        "collection_info": null
    },
    {
        "title": "感春五首 五",
        "author": "韩愈",
        "content": "辛夷花房忽全开，将衰正盛须频来。\n清晨辉辉烛霞日，薄暮耿耿和烟埃。\n朝明夕暗已足叹，况乃满地成摧颓。\n迎繁送谢别有意，谁肯留恋少环回。",
        "dynasty": "唐",
        "collection_info": null
    },
    {
        "title": "酬裴十六功曹巡府西驿涂中见寄",
        "author": "韩愈",
        "content": "相公罢论道，聿至活东人。\n御史坐言事，作吏府中尘。\n遂令河南治，今古无俦伦。\n四海日富庶，道途隘蹄轮。\n府西三百里，候馆同鱼鳞。\n相公谓御史，劳子去自巡。\n是时山水秋，光景何鲜新。\n哀鸿鸣清耳，宿雾褰高旻。\n遗我行旅诗，轩轩有风神。\n譬如黄金盘，照耀荆璞真。\n我来亦已幸，事贤友其仁。\n持竿洛水侧，孤坐屡穷辰。\n多才自劳苦，无用祗因循。\n辞免期匪远，行行及山春。",
        "dynasty": "唐",
        "collection_info": null
    },
    {
        "title": "燕河南府秀才得生字",
        "author": "韩愈",
        "content": "吾皇绍祖烈，天下再太平。\n诏下诸郡国，岁贡乡曲英。\n元和五年冬，房公尹东京。\n功曹上言公，是月当登名。\n乃选二十县，试官得鸿生。\n羣儒负己材，相贺简择精。\n怒起簸羽翮，引吭吐铿轰。\n此都自周公，文章继名声。\n自非绝殊尤，难使耳目惊。\n今者遭震薄，不能出声鸣。\n鄙夫忝县尹，愧栗难为情。\n惟求文章写，不敢妬与争。\n还家敕妻儿，具此煎炰烹。\n柿红蒲萄紫，肴果相扶檠。\n芳荼出蜀门，好酒浓且清。\n何能充欢燕，庶以露厥诚。\n昨闻诏书下，权公作邦桢。\n文人得其职，文道当大行。\n阴风搅短日，冷雨涩不晴。\n勉哉戒徒驭，家国迟子荣。",
        "dynasty": "唐",
        "collection_info": null
    },
    {
        "title": "送李翱",
        "author": "韩愈",
        "content": "广州万里途，山重江逶迤。\n行行何时到，谁能定归期。\n揖我出门去，颜色异恒时。\n虽云有追送，足迹绝自兹。\n人生一世间，不自张与弛。\n譬如浮江木，纵横岂自知。\n宁怀别时苦，勿作别后思。",
        "dynasty": "唐",
        "collection_info": null
    },
    {
        "title": "送石洪处士赴河阳幕得起字",
        "author": "韩愈",
        "content": "长把种树书，人云避世士。\n忽骑将军马，自号报恩子。\n风云入壮怀，泉石别幽耳。\n鉅鹿师欲老，常山险犹恃。\n岂惟彼相忧，固是吾徒耻。\n去去事方急，酒行可以起。",
        "dynasty": "唐",
        "collection_info": null
    },
    {
        "title": "送湖南李正字归",
        "author": "韩愈",
        "content": "长沙入楚深，洞庭值秋晚。\n人随鸿雁少，江共蒹葭远。\n历历余所经，悠悠子当返。\n孤游怀耿介，旅宿梦婉娩。\n风土稍殊音，鱼虾日异饭。\n亲交俱在此，谁与同息偃。",
        "dynasty": "唐",
        "collection_info": null
    },
    {
        "title": "辛卯年雪",
        "author": "韩愈",
        "content": "元和六年春，寒气不肯归。\n河南二月末，雪花一尺围。\n崩腾相排拶，龙凤交横飞。\n波涛何飘扬，天风吹旛旗。\n白帝盛羽卫，鬖髿振裳衣。\n白霓先启途，从以万玉妃。\n翕翕陵厚载，譁譁弄阴机。\n生平未曾见，何暇议是非。\n或云丰年祥，饱食可庶几。\n善祷吾所慕，谁言寸诚微。",
        "dynasty": "唐",
        "collection_info": null
    },
    {
        "title": "醉留东野",
        "author": "韩愈",
        "content": "昔年因读李白杜甫诗，长恨二人不相从。\n吾与东野生并世，如何復蹑二子踪。\n东野不得官，白首夸龙钟。\n韩子稍姦黠，自惭青蒿倚长松。\n低头拜东野，愿得终始如駏蛩。\n东野不回头，有如寸筳撞鉅钟。\n我愿身为云，东野变为龙。\n四方上下逐东野，虽有离别无由逢。",
        "dynasty": "唐",
        "collection_info": null
    },
    {
        "title": "李花二首 一",
        "author": "韩愈",
        "content": "平旦入西园，梨花数株若矜夸。\n旁有一株李，颜色惨惨似含嗟。\n问之不肯道所以，独绕百帀至日斜。\n忽忆前时经此树，正见芳意初萌牙。\n奈何趁酒不省录，不见玉枝攒霜葩。\n泫然为汝下雨泪，无由反斾羲和车。\n东风来吹不解颜，苍茫夜气生相遮。\n冰盘夏荐碧实脆，斥去不御惭其花。",
        "dynasty": "唐",
        "collection_info": null
    },
    {
        "title": "李花二首 二",
        "author": "韩愈",
        "content": "当春天地争奢华，洛阳园苑尤纷拏。\n谁将平地万堆雪，翦刻作此连天花。\n日光赤色照未好，明月暂入都交加。\n夜领张彻投卢仝，乘云共至玉皇家。\n长姬香御四罗列，缟裙练帨无等差。\n静濯明妆有所奉，顾我未肯置齿牙。\n清寒莹骨肝胆醒，一生思虑无由邪。",
        "dynasty": "唐",
        "collection_info": null
    },
    {
        "title": "招杨之罘",
        "author": "韩愈",
        "content": "柏生两石间，万岁终不大。\n野马不识人，难以驾车盖。\n柏移就平地，马羁入厩中。\n马思自由悲，柏有伤根容。\n伤根柏不死，千丈日以至。\n马悲罢还乐，振迅矜鞍辔。\n之罘南山来，文字得我惊。\n馆置使读书，日有求归声。\n我令之罘归，失得柏与马。\n之罘别我去，计出柏马下。\n我自之罘归，入门思而悲。\n之罘别我去，能不思我为。\n洒埽县中居，引水经竹间。\n嚣譁所不及，何异山中闲。\n前陈百家书，食有肉与鱼。\n先王遗文章，缀缉实在余。\n礼称独学陋，易贵不远復。\n作诗招之罘，晨夕抱饥渴。",
        "dynasty": "唐",
        "collection_info": null
    },
    {
        "title": "寄卢仝",
        "author": "韩愈",
        "content": "玉川先生洛城裏，破屋数间而已矣。\n一奴长鬚不裹头，一婢赤脚老无齿。\n辛勤奉养十余人，上有慈亲下妻子。\n先生结髮憎俗徒，闭门不出动一纪。\n至今邻僧乞米送，仆忝县尹能不耻。\n俸钱供给公私余，时致薄少助祭祀。\n劝参留守谒大尹，言语纔及輙掩耳。\n水北山人得名声，去年去作幕下士。\n水南山人又继往，鞍马仆从塞闾里。\n少室山人索价高，两以谏官徴不起。\n彼皆刺口论世事，有力未免遭驱使。\n先生事业不可量，惟用法律自绳己。\n春秋三传束高阁，独抱遗经究终始。\n往年弄笔嘲同异，怪辞惊众谤不已。\n近来自说寻坦途，犹上虚空跨绿駬。\n去年生儿名添丁，意令与国充耘耔。\n国家丁口连四海，岂无农夫亲耒耜。\n先生抱才终大用，宰相未许终不仕。\n假如不在陈力列，立言垂范亦足恃。\n苗裔当蒙十世宥，岂谓贻厥无基阯。\n故知忠孝生天性，洁身乱伦安足拟。\n昨晚长鬚来下状，隔墙恶少恶难似。\n每骑屋山下窥阚，浑舍惊怕走折趾。\n凭依婚媾欺官吏，不信令行能禁止。\n先生受屈未曾语，忽此来告良有以。\n嗟我身为赤县令，操权不用欲何俟。\n立召贼曹呼伍伯，尽取鼠辈尸诸市。\n先生又遣长鬚来，如此处置非所喜。\n况又时当长养节，都邑未可猛政理。\n先生固是余所畏，度量不敢窥涯涘。\n放纵是谁之过欤，效尤戮仆愧前史。\n买羊沽酒谢不敏，偶逢明月曜桃李。\n先生有意许降临，更遣长鬚致双鲤。",
        "dynasty": "唐",
        "collection_info": null
    },
    {
        "title": "酬司门卢四兄云夫院长望秋作",
        "author": "韩愈",
        "content": "长安雨洗新秋出，极目寒镜开尘函。\n终南晓望蹋龙尾，倚天更觉青巉巉。\n自知短浅无所补，从事久此穿朝衫。\n归来得便即游览，暂似壮马脱重衔。\n曲江荷花盖十里，江湖生目思莫缄。\n乐游下瞩无远近，绿槐萍合不可芟。\n白首寓居谁借问，平地寸步扃云岩。\n云夫吾兄有狂气，嗜好与俗殊酸咸。\n日来省我不肯去，论诗说赋相諵諵。\n望秋一章已惊绝，犹言低抑避谤谗。\n若使乘酣骋雄怪，造化何以当镌劖。\n嗟我小生值强伴，怯胆变勇神明鉴。\n驰坑跨谷终未悔，为利而止真贪馋。\n高揖羣公谢名誉，远追甫白感至諴。\n楼头完月不共宿，其奈就缺行攕攕。",
        "dynasty": "唐",
        "collection_info": null
    },
    {
        "title": "谁氏子",
        "author": "韩愈",
        "content": "非痴非狂谁氏子，去入王屋称道士。\n白头老母遮门啼，挽断衫袖留不止。\n翠眉新妇年二十，载送还家哭穿市。\n或云欲学吹凤笙，所慕灵妃嫓萧史。\n又云时俗轻寻常，力行险怪取贵仕。\n神僊虽然有传说，知者尽知其妄矣。\n圣君贤相安可欺，干死穷山竟何俟。\n呜呼余心诚岂弟，愿往敎诲究终始。\n罚一劝百政之经，不从而诛未晚耳。\n谁其友亲能哀怜，写吾此诗持送似。",
        "dynasty": "唐",
        "collection_info": null
    },
    {
        "title": "河南令舍池台",
        "author": "韩愈",
        "content": "灌池纔盈五六丈，筑台不过七八尺。\n欲将层级压篱落，未许波澜量斗石。\n规摹虽巧何足夸，景趣不远真可惜。\n长令人吏远趋走，已有蛙黾助狼籍。",
        "dynasty": "唐",
        "collection_info": null
    },
    {
        "title": "送无本师归范阳",
        "author": "韩愈",
        "content": "无本于为文，身大不及胆。\n吾尝示之难，勇往无不敢。\n蛟龙弄角牙，造次欲手揽。\n众鬼囚大幽，下觑袭玄窞。\n天阳熙四海，注视首不颔。\n鲸鹏相摩窣，两举快一噉。\n夫岂能必然，固已谢黯黮。\n狂词肆滂葩，低昂见舒惨。\n姦穷怪变得，往往造平澹。\n蠭蝉碎锦缬，绿池披菡萏。\n芝英擢荒榛，孤翮起连菼。\n家住幽都远，未识气先感。\n来寻吾何能，无殊嗜昌歜。\n始见洛阳春，桃枝缀红糁。\n遂来长安里，时卦转习坎。\n老懒无鬬心，久不事铅椠。\n欲以金帛酬，举室常顑颔。\n念当委我去，雪霜刻以憯。\n狞飙搅空衢，天地与顿撼。\n勉率吐歌诗，慰女别后览。",
        "dynasty": "唐",
        "collection_info": null
    },
    {
        "title": "石鼓歌",
        "author": "韩愈",
        "content": "张生手持石鼓文，劝我试作石鼓歌。\n少陵无人谪仙死，才薄将奈石鼓何。\n周纲陵迟四海沸，宣王愤起挥天戈。\n大开明堂受朝贺，诸侯劒佩鸣相磨。\n蒐于岐阳骋雄俊，万里禽兽皆遮罗。\n镌功勒成告万世，凿石作鼓隳嵯峨。\n从臣才艺咸第一，拣选撰刻留山阿。\n雨淋日炙野火燎，鬼物守护烦撝呵。\n公从何处得纸本，毫髮尽备无差讹。\n辞严义密读难晓，字体不类隶与科。\n年深岂免有缺画，快劒斫断生蛟鼍。\n鸾翔凤翥众僊下，珊瑚碧树交枝柯。\n金绳铁索锁纽壮，古鼎跃水龙腾梭。\n陋儒编诗不收入，二雅褊迫无委蛇。\n孔子西行不到秦，掎摭星宿遗羲娥。\n嗟予好古生苦晚，对此涕泪双滂沱。\n忆昔初蒙博士徴，其年始改称元和。\n故人从军在右辅，为我度量掘臼科。\n濯冠沐浴告祭酒，如此至宝存岂多。\n氊包席裹可立致，十鼓祗载数骆驼。\n荐诸太庙比郜鼎，光价岂止百倍过。\n圣恩若许留太学，诸生讲解得切磋。\n观经鸿都尚填咽，坐见举国来奔波。\n剜苔剔藓露节角，安置妥帖平不颇。\n大厦深檐与盖覆，经历久远期无佗。\n中朝大官老于事，讵肯感激徒媕婀。\n牧童敲火牛砺角，谁復着手为摩挲。\n日销月铄就埋没，六年西顾空吟哦。\n羲之俗书趁姿媚，数纸尚可博白鹅。\n继周八代争战罢，无人收拾理则那。\n方今太平日无事，柄任儒术崇丘轲。\n安能以此上论列，愿借辨口如悬河。\n石鼓之歌止于此，呜呼吾意其蹉跎。",
        "dynasty": "唐",
        "collection_info": null
    },
    {
        "title": "双鸟诗",
        "author": "韩愈",
        "content": "双鸟海外来，飞飞到中州。\n一鸟落城市，一鸟集岩幽。\n不得相伴鸣，尔来三千秋。\n两鸟各闭口，万象衔口头。\n春风卷地起，百鸟皆飘浮。\n两鸟忽相逢，百日鸣不休。\n有耳聒皆聋，有口反自羞。\n百舌旧饶声，从此恒低头。\n得病不呻唤，泯默至死休。\n雷公告天公，百物须膏油。\n自从两鸟鸣，聒乱雷声收。\n鬼神怕嘲咏，造化皆停留。\n草木有微情，挑抉示九州。\n虫鼠诚微物，不堪苦诛求。\n不停两鸟鸣，百物皆生愁。\n不停两鸟鸣，自此无春秋。\n不停两鸟鸣，日月难旋辀。\n不停两鸟鸣，大法失九畴。\n周公不为公，孔丘不为丘。\n天公怪两鸟，各捉一处囚。\n百虫与百鸟，然后鸣啾啾。\n两鸟既别处，闭声省愆尤。\n朝食千头龙，暮食千头牛。\n朝饮河生尘，暮饮海绝流。\n还当三千秋，更起鸣相酬。",
        "dynasty": "唐",
        "collection_info": null
    },
    {
        "title": "赠刘师服",
        "author": "韩愈",
        "content": "羡君齿牙牢且洁，大肉硬饼如刀截。\n我今呀豁落者多，所存十余皆兀臲。\n匙抄烂饭稳送之，合口软嚼如牛呞。\n妻儿恐我生怅望，盘中不饤栗与棃。\n祗今年纔四十五，后日悬知渐莽卤。\n朱颜皓颈讶莫亲，此外诸余谁更数。\n忆昔太公仕进初，口含两齿无赢余。\n虞翻十三比岂少，遂自惋恨形于书。\n丈夫命存百无害，谁能点检形骸外。\n巨缗东钓傥可期，与子共饱鲸鱼脍。",
        "dynasty": "唐",
        "collection_info": null
    },
    {
        "title": "题炭谷湫祠堂",
        "author": "韩愈",
        "content": "万生都阳明，幽暗鬼所寰。\n嗟龙独何智，出入人鬼间。\n不知谁为助，若执造化关。\n厌处平地水，巢居插天山。\n列峰若攒指，石盂仰环环。\n巨灵高其捧，保此一掬悭。\n森沈固含蓄，本以储阴奸。\n鱼鼈蒙拥护，羣嬉傲天顽。\n翾翾栖託禽，飞飞一何闲。\n祠堂像侔真，擢玉纡烟鬟。\n羣怪俨伺候，恩威在其颜。\n我来日正中，悚惕思先还。\n寄立尺寸地，敢言来途艰。\n吁无吹毛刃，血此牛蹄殷。\n至令乘水旱，鼓舞寡与鳏。\n林丛镇冥冥，穷年无由删。\n妍英杂艳实，星琐黄朱斑。\n石级皆险滑，颠跻莫牵攀。\n龙区雏众碎，付与宿已颁。\n弃去可奈何，吾其死茅菅。",
        "dynasty": "唐",
        "collection_info": null
    },
    {
        "title": "听颖师弹琴",
        "author": "韩愈",
        "content": "昵昵儿女语，恩怨相尔汝。\n划然变轩昂，勇士赴敌场。\n浮云柳絮无根蔕，天地阔远随飞扬。\n喧啾百鸟羣，忽见孤凤皇。\n跻攀分寸不可上，失势一落千丈强。\n嗟余有两耳，未省听丝篁。\n自闻颖师弹，起坐在一旁。\n推手遽止之，湿衣泪滂滂。\n颖乎尔诚能，无以冰炭置我肠。",
        "dynasty": "唐",
        "collection_info": null
    },
    {
        "title": "送陆畅归江南",
        "author": "韩愈",
        "content": "举举江南子，名以能诗闻。\n一来取高第，官佐东宫军。\n迎妇丞相府，夸映秀士羣。\n鸾鸣桂树间，观者何缤纷。\n人事喜颠倒，旦夕异所云。\n萧萧青云干，遂逐荆棘焚。\n岁晚鸿雁过，乡思见新文。\n践此秦关雪，家彼吴洲云。\n悲啼上车女，骨肉不可分。\n感慨都门别，丈夫酒方醺。\n我实门下士，力薄蚋与蚊。\n受恩不即报，永负湘中坟。",
        "dynasty": "唐",
        "collection_info": null
    },
    {
        "title": "送进士刘师服东归",
        "author": "韩愈",
        "content": "猛虎落槛穽，坐食如孤㹠。\n丈夫在富贵，岂必守一门。\n公心有勇气，公口有直言。\n奈何任埋没，不自求腾轩。\n仆本亦进士，颇尝究根源。\n由来骨鲠材，喜被软弱吞。\n低头受侮笑，隐忍硉兀冤。\n泥雨城东路，夏槐作云屯。\n还家虽阙短，指日亲晨飧。\n携持令名归，自足贻家尊。\n时节不可翫，亲交可攀援。\n勉来取金紫，勿久休中园。",
        "dynasty": "唐",
        "collection_info": null
    },
    {
        "title": "嘲鲁连子",
        "author": "韩愈",
        "content": "鲁连细而黠，有似黄鹞子。\n田巴兀老苍，怜汝矜爪觜。\n开端要惊人，雄跨吾厌矣。\n高拱禅鸿声，若辍一杯水。\n独称唐虞贤，顾未知之耳。",
        "dynasty": "唐",
        "collection_info": null
    },
    {
        "title": "赠张籍",
        "author": "韩愈",
        "content": "吾老着读书，余事不挂眼。\n有儿虽甚怜，敎示不免简。\n君来好呼出，踉蹡越门限。\n惧其无所知，见则先媿赧。\n昨因有缘事，上马插手版。\n留君住厅食，使立侍盘𧣴。\n薄暮归见君，迎我笑而莞。\n指渠相贺言，此是黄金产。\n吾爱其风骨，粹美无可拣。\n试将诗义授，如以肉贯丳。\n开祛露毫末，自得高蹇嵼。\n我身蹈丘轲，爵位不早绾。\n固宜长有人，文章绍编刬。\n感荷君子德，怳若乘朽栈。\n召令吐所记，解摘了瑟僴。\n顾视窗壁间，亲戚竞觇矕。\n喜气排寒冬，逼耳鸣睍睆。\n如今更谁恨，便可耕灞浐。",
        "dynasty": "唐",
        "collection_info": null
    },
    {
        "title": "调张籍",
        "author": "韩愈",
        "content": "李杜文章在，光燄万丈长。\n不知羣儿愚，那用故谤伤。\n蚍蜉撼大树，可笑不自量。\n伊我生其后，举颈遥相望。\n夜梦多见之，昼思反微茫。\n徒观斧凿痕，不瞩治水航。\n想当施手时，巨刃磨天扬。\n垠崖划崩豁，干坤摆雷硠。\n惟此两夫子，家居率荒凉。\n帝欲长吟哦，故遣起且僵。\n翦翎送笼中，使看百鸟翔。\n平生千万篇，金薤垂琳琅。\n仙官敕六丁，雷电下取将。\n流落人间者，太山一毫芒。\n我愿生两翅，捕逐出八荒。\n精诚忽交通，百怪入我肠。\n刺手拔鲸牙，举瓢酌天浆。\n腾身跨汗漫，不着织女襄。\n顾语地上友，经营无太忙。\n乞君飞霞佩，与我高颉颃。",
        "dynasty": "唐",
        "collection_info": null
    },
    {
        "title": "卢郎中云夫寄示送盘谷子诗两章歌以和之",
        "author": "韩愈",
        "content": "昔寻李愿向盘谷，正见高崖巨壁争开张。\n是时新晴天井溢，谁把长劒倚太行。\n衝风吹破落天外，飞雨白日洒洛阳。\n东蹈燕川食旷野，有馈木蕨芽满筐。\n马头溪深不可厉，借车载过水入箱。\n平沙绿浪榜方口，雁鸭飞起穿垂杨。\n穷探极览颇恣横，物外日月本不忙。\n归来辛苦欲谁为，坐令再往之计堕眇芒。\n闭门长安三日雪，推书扑笔歌慨慷。\n旁无壮士遣属和，远忆卢老诗颠狂。\n开缄忽覩送归作，字向纸上皆轩昂。\n又知李侯竟不顾，方冬独入崔嵬藏。\n我今进退几时决，十年蠢蠢随朝行。\n家请官供不报答，何异雀鼠偷太仓。\n行抽手版付丞相，不待弹劾还耕桑。",
        "dynasty": "唐",
        "collection_info": null
    },
    {
        "title": "寄皇甫湜",
        "author": "韩愈",
        "content": "敲门惊昼睡，问报睦州吏。\n手把一封书，上有皇甫字。\n拆书放床头，涕与泪垂四。\n昏昏还就枕，惘惘梦相值。\n悲哉无奇术，安得生两翅。",
        "dynasty": "唐",
        "collection_info": null
    },
    {
        "title": "病中赠张十八",
        "author": "韩愈",
        "content": "中虚得暴下，避冷卧北窗。\n不蹋晓鼓朝，安眠听逢逢。\n籍也处闾里，抱能未施邦。\n文章自娱戏，金石日击撞。\n龙文百斛鼎，笔力可独扛。\n谈舌久不掉，非君亮谁双。\n扶几导之言，曲节初摐摐。\n半途喜开凿，派别失大江。\n吾欲盈其气，不令见麾幢。\n牛羊满田野，解斾束空杠。\n倾尊与斟酌，四壁堆罂缸。\n玄帷隔雪风，照炉钉明釭。\n夜阑纵捭阖，哆口疏眉厖。\n势侔高阳翁，坐约齐横降。\n连日挟所有，形躯顿胮肛。\n将归乃徐谓，子言得无哤。\n回军与角逐，斫树收穷庞。\n雌声吐款要，酒壶缀羊腔。\n君乃昆崙渠，籍乃岭头泷。\n譬如蚁蛭微，讵可陵崆㟅。\n幸愿终赐之，斩拔枿与桩。\n从此识归处，东流水淙淙。",
        "dynasty": "唐",
        "collection_info": null
    },
    {
        "title": "杂诗",
        "author": "韩愈",
        "content": "古史散左右，诗书置后前。\n岂殊蠹书虫，生死文字间。\n古道自愚憃，古言自包缠。\n当今固殊古，谁与为欣欢。\n独携无言子，共升昆崙颠。\n长风飘襟裾，遂起飞高圆。\n下视禹九州，一尘集豪端。\n遨嬉未云几，下已亿万年。\n向者夸夺子，万坟厌其巅。\n惜哉抱所见，白黑未及分。\n慷慨为悲咤，泪如九河飜。\n指摘相告语，虽还今谁亲。\n翩然下大荒，被髮骑骐驎。",
        "dynasty": "唐",
        "collection_info": null
    },
    {
        "title": "寄崔二十六立之",
        "author": "韩愈",
        "content": "西城员外丞，心迹两屈奇。\n往岁战词赋，不将势力随。\n下驴入省门，左右惊纷披。\n傲兀坐试席，深丛见孤罴。\n文如飜水成，初不用意为。\n四座各低面，不敢捩眼窥。\n升阶揖侍郎，归舍日未敧。\n佳句喧众口，考官敢瑕疵。\n连年收科第，若摘颔底髭。\n回首卿相位，通途无他岐。\n岂论校书郎，袍笏光参差。\n童穉见称说，祝身得如斯。\n侪辈妒且热，喘如竹筒吹。\n老妇愿嫁女，约不论财赀。\n老翁不量分，累月笞其儿。\n搅搅争附託，无人角雄雌。\n由来人间事，翻覆不可知。\n安有巢中鷇，插翅飞天陲。\n驹麛着爪牙，猛虎借与皮。\n汝头有缰繫，汝脚有索縻。\n陷身泥沟间，谁復禀指撝。\n不脱吏部选，可见偶与奇。\n又作朝士贬，得非命所施。\n客居京城中，十日营一炊。\n逼迫走巴蛮，恩爱座上离。\n昨来汉水头，始得完孤羇。\n桁挂新衣裳，盎弃食残糜。\n苟无饥寒苦，那用分高卑。\n怜我还好古，宦途同险巘。\n每旬遗我书，竟岁无差池。\n新篇奚其思，风幡肆逶迤。\n又论诸毛功，劈水看蛟螭。\n雷电生睒睗，角鬣相撑披。\n属我感穷景，抱华不能摛。\n唱来和相报，媿叹俾我疵。\n又寄百尺綵，绯红相盛衰。\n巧能喻其诚，深浅抽肝脾。\n开展放我侧，方餐涕垂匙。\n朋交日凋谢，存者逐利移。\n子宁独迷误，缀缀意益弥。\n举头庭树豁，狂飙卷寒曦。\n迢递山水隔，何由应埙篪。\n别来就十年，君马记騧骊。\n长女当及事，谁助出帨缡。\n诸男皆秀朗，几能守家规。\n文字锐气在，辉辉见旌麾。\n摧肠与戚容，能復持酒巵。\n我虽未耋老，髮秃骨力羸。\n所余十九齿，飘飖尽浮危。\n玄花着两眼，视物隔褷䙰。\n燕席谢不诣，游鞍悬莫骑。\n敦敦凭书案，譬彼鸟黏黐。\n且吾闻之师，不以物自隳。\n孤豚眠粪壤，不慕太庙牺。\n君看一时人，几辈先腾驰。\n过半黑头死，阴虫食枯骴。\n欢华不满眼，咎责塞两仪。\n观名计之利，讵足相陪裨。\n仁者耻贪冒，受禄量所宜。\n无能食国惠，岂异哀癃罢。\n久欲辞谢去，休令众睢睢。\n况又婴疹疾，宁保躯不赀。\n不能前死罢，内实惭神祇。\n旧籍在东郡，茅屋枳棘篱。\n还归非无指，灞渭扬春澌。\n生兮耕吾疆，死也埋吾陂。\n文书自传道，不仗史笔垂。\n夫子固吾党，新恩释衔羁。\n去来伊洛上，相待安罛箄。\n我有双饮𧣴，其银得朱提。\n黄金涂物象，雕镌妙工倕。\n乃令千里鲸，幺么微螽斯。\n犹能争明月，摆掉出渺瀰。\n野草花叶细，不辨薋菉葹。\n绵绵相纠结，状似环城陴。\n四隅芙蓉树，擢艳皆猗猗。\n鲸以兴君身，失所逢百罹。\n月以喻夫道，僶勉励莫亏。\n草木明覆载，妍丑齐荣萎。\n愿君恒御之，行止杂燧觿。\n异日期对举，当如合分支。",
        "dynasty": "唐",
        "collection_info": null
    },
    {
        "title": "月蚀诗效玉川子作",
        "author": "韩愈",
        "content": "元和庚寅斗插子，月十四日三更中。\n森森万木夜僵立，寒气屃奰顽无风。\n月形如白盘，完完上天东。\n忽然有物来噉之，不知是何虫。\n如何至神物，遭此狼狈凶。\n星如撒沙出，攒集争强雄。\n油灯不照席，是夕吐燄如长虹。\n玉川子，涕泗下，中庭独行。\n念此日月者，为天之眼睛。\n此犹不自保，吾道何由行。\n尝闻古老言，疑是虾蟆精。\n径圆千里纳女腹，何处养女百丑形。\n杷沙脚手钝，谁使女解缘青冥。\n黄帝有四目，帝舜重其明。\n今天祗两目，何故许食使偏盲。\n尧呼大水浸十日，不惜万国赤子鱼头生。\n女于此时若食日，虽食八九无嚵名。\n赤龙黑鸟烧口热，翎鬣倒侧相搪撑。\n婪酣大肚遭一饱，饥肠彻死无由鸣。\n后时食月罪当死，天罗磕帀何处逃汝刑。\n玉川子立于庭而言曰，地行贱臣仝。\n再拜敢告上天公，臣有一寸刃。\n可刳凶蟆肠，无梯可上天。\n天阶无由有臣踪，寄笺东南风。\n天门西北祈风通，丁宁附耳莫漏泄。\n薄命正值飞廉慵，东方青色龙。\n牙角何呀呀，从官百余座。\n嚼啜烦官家，月蚀汝不知。\n安用为龙窟天河，赤鸟司南方。\n尾秃翅觰沙，月蚀于汝头。\n汝口开呀呀，虾蟆掠汝两吻过。\n忍学省事不以汝觜啄虾蟆，于菟蹲于西。\n旗旄卫毵㲚，既从白帝祠。\n又食于蜡礼有加，忍令月被恶物食。\n枉于汝口插齿牙，乌龟怯姦。\n怕寒缩颈，以壳自遮。\n终令夸蛾抉汝出，卜师烧锥钻灼满板如星罗。\n此外内外官，琐细不足科。\n臣请悉埽除，慎勿许语令啾譁。\n幷光全耀归我月，盲眼镜净无纤瑕。\n弊蛙拘送主府官，帝箸下腹尝其皤。\n依前使兔操杵臼，玉阶桂树闲婆娑。\n姮娥还宫室，太阳有室家。\n天虽高，耳属地。\n感臣赤心，使臣知意。\n虽无明言，潜喻厥旨。\n有气有形，皆吾赤子。\n虽忿大伤，忍杀孩穉。\n还汝月明，安行于次。\n尽释众罪，以蛙磔死。",
        "dynasty": "唐",
        "collection_info": null
    },
    {
        "title": "孟生诗",
        "author": "韩愈",
        "content": "孟生江海士，古貌又古心。\n尝读古人书，谓言古犹今。\n作诗三百首，窅默咸池音。\n骑驴到京国，欲和熏风琴。\n岂识天子居，九重郁沈沈。\n一门百夫守，无籍不可寻。\n晶光荡相射，旗戟翩以森。\n迁延乍却走，惊怪靡自任。\n举头看白日，泣涕下霑襟。\n朅来游公卿，莫肯低华簪。\n谅非轩冕族，应对多差参。\n萍蓬风波急，桑榆日月侵。\n奈何从进士，此路转岖嵚。\n异质忌处羣，孤芳难寄林。\n谁怜松桂性，竞爱桃李阴。\n朝悲辞树叶，夕感归巢禽。\n顾我多慷慨，穷檐时见临。\n清宵静相对，髮白聆苦吟。\n采兰起幽念，眇然望东南。\n秦吴修且阻，两地无数金。\n我论徐方牧，好古天下钦。\n竹实凤所食，德馨神所歆。\n求观众丘小，必上泰山岑。\n求观众流细，必泛沧溟深。\n子其听我言，可以当所箴。\n既获则思返，无为久滞淫。\n卞和试三献，期子在秋砧。",
        "dynasty": "唐",
        "collection_info": null
    },
    {
        "title": "射训狐",
        "author": "韩愈",
        "content": "有鸟夜飞名训狐，矜凶挟狡夸自呼。\n乘时阴黑止我屋，声势慷慨非常麤。\n安然大唤谁畏忌，造作百怪非无须。\n聚鬼征妖自朋扇，摆掉栱桷颓塈涂。\n慈母抱儿怕入席，那暇更护鸡窠雏。\n我念干坤德泰大，卵此恶物常勤劬。\n纵之岂即遽有害，斗柄行拄西南隅。\n谁谓停奸计尤剧，意欲唐突羲和乌。\n侵更历漏气弥厉，何由侥倖休须臾。\n咨余往射岂得已，候女两眼张睢盱。\n枭惊堕梁蛇走窦，一夫斩颈羣雏枯。",
        "dynasty": "唐",
        "collection_info": null
    },
    {
        "title": "将归赠孟东野房蜀客",
        "author": "韩愈",
        "content": "君门不可入，势利互相推。\n借问读书客，胡为在京师。\n举头未能对，闭眼聊自思。\n倏忽十六年，终朝苦寒饥。\n宦途竟寥落，鬓髮坐差池。\n颍水清且寂，箕山坦而夷。\n如今便当去，咄咄无自疑。",
        "dynasty": "唐",
        "collection_info": null
    },
    {
        "title": "答孟郊",
        "author": "韩愈",
        "content": "规模背时利，文字觑天巧。\n人皆余酒肉，子独不得饱。\n纔春思已乱，始秋悲又搅。\n朝餐动及午，夜讽恒至卯。\n名声暂羶腥，肠肚镇煎煼。\n古心虽自鞭，世路终难拗。\n弱拒喜张臂，猛拏闲缩爪。\n见倒谁肯扶，从嗔我须齩。",
        "dynasty": "唐",
        "collection_info": null
    },
    {
        "title": "从仕",
        "author": "韩愈",
        "content": "居闲食不足，从仕力难任。\n两事皆害性，一生恒苦心。\n黄昏归私室，惆怅起叹音。\n弃置人间世，古来非独今。",
        "dynasty": "唐",
        "collection_info": null
    },
    {
        "title": "短灯檠歌",
        "author": "韩愈",
        "content": "长檠八尺空自长，短檠二尺便且光。\n黄帘绿幕朱户闭，风露气入秋堂凉。\n裁衣寄远泪眼暗，搔头频挑移近床。\n太学儒生东鲁客，二十辞家来射策。\n夜书细字缀语言，两目眵昏头雪白。\n此时提携当案前，看书到晓那能眠。\n一朝富贵还自恣，长檠高张照珠翠。\n吁嗟世事无不然，墙角君看短檠弃。",
        "dynasty": "唐",
        "collection_info": null
    },
    {
        "title": "送刘师服",
        "author": "韩愈",
        "content": "夏半阴气始，淅然云景秋。\n蝉声入客耳，惊起不可留。\n草草具盘馔，不待酒献酬。\n士生为名累，有似鱼中鈎。\n赍材入市卖，贵者恒难售。\n岂不畏顦顇，为功忌中休。\n勉哉耘其业，以待岁晚收。",
        "dynasty": "唐",
        "collection_info": null
    },
    {
        "title": "符读书城南",
        "author": "韩愈",
        "content": "木之就规矩，在梓匠轮舆。\n人之能为人，由腹有诗书。\n诗书勤乃有，不勤腹空虚。\n欲知学之力，贤愚同一初。\n由其不能学，所入遂异闾。\n两家各生子，提孩巧相如。\n少长聚嬉戏，不殊同队鱼。\n年至十二三，头角稍相疎。\n二十渐乖张，清沟映污渠。\n三十骨骼成，乃一龙一猪。\n飞黄腾踏去，不能顾蟾蜍。\n一为马前卒，鞭背生虫蛆。\n一为公与相，潭潭府中居。\n问之何因尔，学与不学欤。\n金璧虽重宝，费用难贮储。\n学问藏之身，身在则有余。\n君子与小人，不繫父母且。\n不见公与相，起身自犂鉏。\n不见三公后，寒饥出无驴。\n文章岂不贵，经训乃菑畬。\n潢潦无根源，朝满夕已除。\n人不通古今，马牛而襟裾。\n行身陷不义，况望多名誉。\n时秋积雨霁，新凉入郊墟。\n灯火稍可亲，简编可卷舒。\n岂不旦夕念，为尔惜居诸。\n恩义有相夺，作诗劝踌躇。",
        "dynasty": "唐",
        "collection_info": null
    },
    {
        "title": "示爽",
        "author": "韩愈",
        "content": "宣城去京国，里数逾三千。\n念汝欲别我，解装具盘筵。\n日昏不能散，起坐相引牵。\n冬夜岂不长，达旦灯烛然。\n座中悉亲故，谁肯舍汝眠。\n念汝将一身，西来曾几年。\n名科揜众俊，州考居吏前。\n今从府公召，府公又时贤。\n时辈千百人，孰不谓汝妍。\n汝来江南近，里闾故依然。\n昔日同戏儿，看汝立路边。\n人生但如此，其实亦可怜。\n吾老世味薄，因循致留连。\n强颜班行内，何实非罪愆。\n才短难自力，惧终莫洗湔。\n临分不汝诳，有路即归田。",
        "dynasty": "唐",
        "collection_info": null
    },
    {
        "title": "人日城南登高",
        "author": "韩愈",
        "content": "初正候纔兆，涉七气已弄。\n霭霭野浮阳，晖晖水披冻。\n圣朝身不废，佳节古所用。\n亲交既许来，子妷亦可从。\n盘蔬冬春杂，尊酒清浊共。\n令征前事为，觞咏新诗送。\n扶杖凌圮阯，刺船犯枯葑。\n恋池羣鸭回，释峤孤云纵。\n人生本坦荡，谁使妄倥偬。\n直指桃李阑，幽寻宁止重。",
        "dynasty": "唐",
        "collection_info": null
    },
    {
        "title": "病鸱",
        "author": "韩愈",
        "content": "屋东恶水沟，有鸱堕鸣悲。\n青泥揜两翅，拍拍不得离。\n羣童呌相召，瓦砾争先之。\n计校生平事，杀却理亦宜。\n夺攘不媿耻，饱满盘天嬉。\n晴日占光景，高风恣追随。\n遂凌鸾凤羣，肯顾鸿鹄卑。\n今者命运穷，遭逢巧丸儿。\n中汝要害处，汝能不得施。\n于吾乃何有，不忍乘其危。\n丐汝将死命，浴以清水池。\n朝餐辍鱼肉，暝宿防狐貍。\n自知无以致，蒙德久犹疑。\n饱入深竹丛，饥来傍阶基。\n亮无责报心，固以听所为。\n昨日有气力，飞跳弄藩篱。\n今晨忽径去，曾不报我知。\n侥倖非汝福，天衢汝休窥。\n京城事弹射，竖子不易欺。\n勿讳泥坑辱，泥坑乃良规。",
        "dynasty": "唐",
        "collection_info": null
    },
    {
        "title": "华山女",
        "author": "韩愈",
        "content": "街东街西讲佛经，撞钟吹螺闹宫庭。\n广张罪福资诱胁，听众狎恰排浮萍。\n黄衣道士亦讲说，座下寥落如明星。\n华山女儿家奉道，欲驱异敎归僊灵。\n洗粧拭面着冠帔，白咽红颊长眉青。\n遂来升座演真诀，观门不许人开扃。\n不知谁人暗相报，訇然振动如雷霆。\n扫除众寺人迹绝，骅骝塞路连椔軿。\n观中人满坐观外，后至无地无由听。\n抽簪脱钏解环佩，堆金迭玉光青荧。\n天门贵人传诏召，六宫愿识师颜形。\n玉皇颔首许归去，乘龙驾鹤去青冥。\n豪家少年岂知道，来遶百帀脚不停。\n云牕雾阁事恍惚，重重翠幕深金屏。\n僊梯难攀俗缘重，浪凭青鸟通丁宁。",
        "dynasty": "唐",
        "collection_info": null
    },
    {
        "title": "读皇甫湜公安园池诗书其后二首 一",
        "author": "韩愈",
        "content": "晋人目二子，其犹吹一吷。\n区区自其下，顾肯挂牙舌。\n春秋书王法，不诛其人身。\n尔雅注虫鱼，定非磊落人。\n湜也困公安，不自闲穷年。\n枉智思掎摭，粪壤污秽岂有臧。\n诚不如两忘，但以一概量。",
        "dynasty": "唐",
        "collection_info": null
    },
    {
        "title": "读皇甫湜公安园池诗书其后二首 二",
        "author": "韩愈",
        "content": "我有一池水，蒲苇生其间。\n虫鱼沸相嚼，日夜不得闲。\n我初往观之，其后益不观。\n观之乱我意，不如不观完。\n用将济诸人，舍得业孔颜。\n百年讵几时，君子不可闲。",
        "dynasty": "唐",
        "collection_info": null
    },
    {
        "title": "路傍堠",
        "author": "韩愈",
        "content": "堆堆路傍堠，一双復一隻。\n迎我出秦关，送我入楚泽。\n千以高山遮，万以远水隔。\n吾君勤听治，照与日月敌。\n臣愚幸可哀，臣罪庶可释。\n何当迎送归，缘路高历历。",
        "dynasty": "唐",
        "collection_info": null
    },
    {
        "title": "食曲河驿",
        "author": "韩愈",
        "content": "晨及曲河驿，悽然自伤情。\n羣乌巢庭树，乳燕飞檐楹。\n而我抱重罪，孑孑万里程。\n亲戚顿乖角，图史弃纵横。\n下负明义重，上孤朝命荣。\n杀身谅无补，何用答生成。",
        "dynasty": "唐",
        "collection_info": null
    },
    {
        "title": "过南阳",
        "author": "韩愈",
        "content": "南阳郭门外，桑下麦青青。\n行子去未已，春鸠鸣不停。\n秦商邈既远，湖海浩将经。\n孰忍生以戚，吾其寄余龄。",
        "dynasty": "唐",
        "collection_info": null
    },
    {
        "title": "泷吏",
        "author": "韩愈",
        "content": "南行逾六旬，始下昌乐泷。\n险恶不可状，船石相舂撞。\n往问泷头吏，潮州尚几里。\n行当何时到，土风復何似。\n泷吏垂手笑，官何问之愚。\n譬官居京邑，何由知东吴。\n东吴游宦乡，官知自有由。\n潮州底处所，有罪乃窜流。\n侬幸无负犯，何由到而知。\n官今行自到，那遽妄问为。\n不虞卒见困，汗出媿且骇。\n吏曰聊戏官，侬尝使往罢。\n岭南大抵同，官去道苦辽。\n下此三千里，有州始名潮。\n恶溪瘴毒聚，雷电常汹汹。\n鳄鱼大于船，牙眼怖杀侬。\n州南数十里，有海无天地。\n飓风有时作，掀簸真差事。\n圣人于天下，于物无不容。\n比闻此州囚，亦在生还侬。\n官无嫌此州，固罪人所徙。\n官当明时来，事不待说委。\n官不自谨慎，宜即引分往。\n胡为此水边，神色久戃慌。\n㼚大缾罂小，所任自有宜。\n官何不自量，满溢以取斯。\n工农虽小人，事业各有守。\n不知官在朝，有益国家不。\n得无虱其间，不武亦不文。\n仁义饬其躬，巧姦败羣伦。\n叩头谢吏言，始惭今更羞。\n历官二十余，国恩并未酬。\n凡吏之所诃，嗟实颇有之。\n不即金木诛，敢不识恩私。\n潮州虽云远，虽恶不可过。\n于身实已多，敢不持自贺。",
        "dynasty": "唐",
        "collection_info": null
    },
    {
        "title": "赠别元十八协律六首 一",
        "author": "韩愈",
        "content": "知识久去眼，吾行其既远。\n瞢瞢莫訾省，默默但寝饭。\n子兮何为者，冠佩立宪宪。\n何氏之从学，兰蕙已满畹。\n于何翫其光，以至岁向晚。\n治惟尚和同，无俟于謇謇。\n或师绝学贤，不以艺自輓。\n子兮独如何，能自媚婉娩。\n金石出声音，宫室发关楗。\n何人识章甫，而知骏蹄踠。\n惜乎吾无居，不得留息偃。\n临当背面时，裁诗示缱绻。",
        "dynasty": "唐",
        "collection_info": null
    },
    {
        "title": "赠别元十八协律六首 二",
        "author": "韩愈",
        "content": "英英桂林伯，实惟文武特。\n远劳从事贤，来弔逐臣色。\n南裔多山海，道里屡纡直。\n风波无程期，所忧动不测。\n子行诚艰难，我去未穷极。\n临别且何言，有泪不可拭。",
        "dynasty": "唐",
        "collection_info": null
    },
    {
        "title": "赠别元十八协律六首 三",
        "author": "韩愈",
        "content": "吾友柳子厚，其人艺且贤。\n吾未识子时，已览赠子篇。\n寤寐想风采，于今已三年。\n不意流窜路，旬日同食眠。\n所闻昔已多，所得今过前。\n如何又须别，使我抱悁悁。",
        "dynasty": "唐",
        "collection_info": null
    },
    {
        "title": "赠别元十八协律六首 四",
        "author": "韩愈",
        "content": "势要情所重，排斥则埃尘。\n骨肉未免然，又况四海人。\n嶷嶷桂林伯，矫矫义勇身。\n生平所未识，待我逾交亲。\n遗我数幅书，继以药物珍。\n药物防瘴疠，书劝养形神。\n不知四罪地，岂有再起辰。\n穷途致感激，肝胆还轮囷。",
        "dynasty": "唐",
        "collection_info": null
    },
    {
        "title": "赠别元十八协律六首 五",
        "author": "韩愈",
        "content": "读书患不多，思义患不明。\n患足已不学，既学患不行。\n子今四美具，实大华亦荣。\n王官不可阙，未宜后诸生。\n嗟我摈南海，无由助飞鸣。",
        "dynasty": "唐",
        "collection_info": null
    },
    {
        "title": "赠别元十八协律六首 六",
        "author": "韩愈",
        "content": "寄书龙城守，君骥何时秣。\n峡山逢飓风，雷电助撞捽。\n乘潮簸扶胥，近岸指一髮。\n两岩虽云牢，水石互飞发。\n屯门虽云高，亦映波浪没。\n余罪不足惜，子生未宜忽。\n胡为不忍别，感谢情至骨。",
        "dynasty": "唐",
        "collection_info": null
    },
    {
        "title": "初南食贻元十八协律",
        "author": "韩愈",
        "content": "鲎实如惠文，骨眼相负行。\n蚝相黏为山，百十各自生。\n蒲鱼尾如蛇，口眼不相营。\n蛤即是虾蟆，同实浪异名。\n章举马甲柱，鬬以怪自呈。\n其余数十种，莫不可叹惊。\n我来御魑魅，自宜味南烹。\n调以咸与酸，芼以椒与橙。\n腥臊始发越，咀吞面汗骍。\n惟蛇旧所识，实惮口眼狞。\n开笼听其去，郁屈尚不平。\n卖尔非我罪，不屠岂非情。\n不祈灵珠报，幸无嫌怨幷。\n聊歌以记之，又以告同行。",
        "dynasty": "唐",
        "collection_info": null
    },
    {
        "title": "宿曾江口示侄孙湘二首 一",
        "author": "韩愈",
        "content": "云昏水奔流，天水漭相围。\n三江灭无口，其谁识涯圻。\n暮宿投民村，高处水半扉。\n犬鸡俱上屋，不復走与飞。\n篙舟入其家，暝闻屋中唏。\n问知岁常然，哀此为生微。\n海风吹寒晴，波扬众星辉。\n仰视北斗高，不知路所归。",
        "dynasty": "唐",
        "collection_info": null
    },
    {
        "title": "宿曾江口示侄孙湘二首 二",
        "author": "韩愈",
        "content": "舟行忘故道，屈曲高林间。\n林间无所有，奔流但潺潺。\n嗟我亦拙谋，致身落南蛮。\n茫然失所诣，无路何能还。",
        "dynasty": "唐",
        "collection_info": null
    },
    {
        "title": "答柳柳州食虾蟆",
        "author": "韩愈",
        "content": "虾蟆虽水居，水特变形貌。\n强号为蛙蛤，于实无所校。\n虽然两股长，其奈脊皴疱。\n跳踯虽云高，意不离泞淖。\n鸣声相呼和，无理只取闹。\n周公所不堪，洒灰垂典敎。\n我弃愁海滨，恒愿眠不觉。\n叵堪朋类多，沸耳作惊爆。\n端能败笙磬，仍工乱学校。\n虽蒙句践礼，竟不闻报效。\n大战元鼎年，孰强孰败桡。\n居然当鼎味，岂不辱钓罩。\n余初不下喉，近亦能稍稍。\n常惧染蛮夷，失平生好乐。\n而君復何为，甘食比豢豹。\n猎较务同俗，全身斯为孝。\n哀哉思虑深，未见许回棹。",
        "dynasty": "唐",
        "collection_info": null
    },
    {
        "title": "别赵子",
        "author": "韩愈",
        "content": "我迁于揭阳，君先揭阳居。\n揭阳去京华，其里万有余。\n不谓小郭中，有子可与娱。\n心平而行高，两通诗与书。\n婆娑海水南，簸弄明月珠。\n及我迁宜春，意欲携以俱。\n摆头笑且言，我岂不足欤。\n又奚为于北，往来以纷如。\n海中诸山中，幽子颇不无。\n相期风涛观，已久不可渝。\n又尝疑龙虾，果谁雄牙鬚。\n蚌蠃鱼鼈虫，瞿瞿以狙狙。\n识一已忘十，大同细自殊。\n欲一穷究之，时岁屡谢除。\n今子南且北，岂非亦有图。\n人心未尝同，不可一理区。\n宜各从所务，未用相贤愚。",
        "dynasty": "唐",
        "collection_info": null
    },
    {
        "title": "除官赴阙至江州寄鄂岳李大夫",
        "author": "韩愈",
        "content": "盆城去鄂渚，风便一日耳。\n不枉故人书，无因帆江水。\n故人辞礼闱，旌节镇江圻。\n而我窜逐者，龙钟初得归。\n别来已三岁，望望长迢递。\n咫尺不相闻，平生那可计。\n我齿落且尽，君鬓白几何。\n年皆过半百，来日苦无多。\n少年乐新知，衰暮思故友。\n譬如亲骨肉，宁免相可不。\n我昔实愚惷，不能降色辞。\n子犯亦有言，臣犹自知之。\n公其务贳过，我亦请改事。\n桑榆傥可收，愿寄相思字。",
        "dynasty": "唐",
        "collection_info": null
    },
    {
        "title": "南山有高树行赠李宗闵",
        "author": "韩愈",
        "content": "南山有高树，花叶何衰衰。\n上有凤皇巢，凤皇乳且栖。\n四旁多长枝，羣鸟所托依。\n黄鹄据其高，众鸟接其卑。\n不知何山鸟，羽毛有光辉。\n飞飞择所处，正得众所希。\n上承凤皇恩，自期永不衰。\n中与黄鹄羣，不自隐其私。\n下视众鸟羣，汝徒竟何为。\n不知挟丸子，心默有所规。\n弹汝枝叶间，汝翅不觉摧。\n或言由黄鹄，黄鹄岂有之。\n慎勿猜众鸟，众鸟不足猜。\n无人语凤皇，汝屈安得知。\n黄鹄得汝去，婆娑弄毛衣。\n前汝下视鸟，各议汝瑕疵。\n汝岂无朋匹，有口莫肯开。\n汝落蒿艾间，几时復能飞。\n哀哀故山友，中夜思汝悲。\n路远翅翎短，不得持汝归。",
        "dynasty": "唐",
        "collection_info": null
    },
    {
        "title": "猛虎行",
        "author": "韩愈",
        "content": "猛虎虽云恶，亦各有匹侪。\n羣行深谷间，百兽望风低。\n身食黄熊父，子食赤豹麛。\n择肉于熊豹，肯视兔与貍。\n正昼当谷眠，眼有百步威。\n自矜无当对，气性纵以乖。\n朝怒杀其子，暮还食其妃。\n匹侪四散走，猛虎还孤栖。\n狐鸣门两旁，乌鹊从噪之。\n出逐猴入居，虎不知所归。\n谁云猛虎恶，中路正悲啼。\n豹来衔其尾，熊来攫其颐。\n猛虎死不辞，但惭前所为。\n虎坐无助死，况如汝细微。\n故当结以信，亲当结以私。\n亲故且不保，人谁信汝为。",
        "dynasty": "唐",
        "collection_info": null
    },
    {
        "title": "雪后寄崔二十六丞公",
        "author": "韩愈",
        "content": "蓝田十月雪塞关，我兴南望愁羣山。\n攒天嵬嵬冻相映，君乃寄命于其间。\n秩卑俸薄食口众，岂有酒食开容颜。\n殿前羣公赐食罢，骅骝蹋路骄且闲。\n称多量少鉴裁密，岂念幽桂遗榛菅。\n几欲犯严出荐口，气象硉兀未可攀。\n归来殒涕揜关卧，心之纷乱谁能删。\n诗翁憔悴斸荒棘，清玉刻佩联玦环。\n脑脂遮眼卧壮士，大弨挂壁无由弯。\n干坤惠施万物遂，独于数子怀偏悭。\n朝欷暮唶不可解，我心安得如石顽。",
        "dynasty": "唐",
        "collection_info": null
    },
    {
        "title": "送僧澄观",
        "author": "韩愈",
        "content": "浮屠西来何施为，扰扰四海争奔驰。\n构楼架阁切星汉，夸雄鬬丽止者谁。\n僧伽后出淮泗上，势到众佛尤恢奇。\n越商胡贾脱身罪，珪璧满船宁计资。\n清淮无波平如席，栏柱倾扶半天赤。\n火烧水转扫地空，突兀便高三百尺。\n影沈潭底龙惊遁，当昼无云跨虚碧。\n借问经营本何人，道人澄观名籍籍。\n愈昔从军大梁下，往来满屋贤豪者。\n皆言澄观虽僧徒，公才吏用当今无。\n后从徐州辟书至，纷纷过客何由记。\n人言澄观乃诗人，一座竞吟诗句新。\n向风长叹不可见，我欲收敛加冠巾。\n洛阳穷秋厌穷独，丁丁啄门疑啄木。\n有僧来访呼使前，伏犀插脑高颊权。\n惜哉已老无所及，坐睨神骨空潸然。\n临淮太守初到郡，远遣州民送音问。\n好奇赏俊直难逢，去去为致思从容。",
        "dynasty": "唐",
        "collection_info": null
    },
    {
        "title": "山南郑相公樊员外酬答为诗其末咸有见及语樊封以示愈依赋十四韵以献",
        "author": "韩愈",
        "content": "梁维西南屏，山厉水刻屈。\n禀生肖剿刚，难谐在民物。\n荥公鼎轴老，烹斡力健倔。\n帝咨女予往，牙纛前岔坲。\n威风挟惠气，盖壤两劘拂。\n茫漫华黑间，指画变怳歘。\n诚既富而美，章彙霍炳蔚。\n日延讲大训，龟判错衮黻。\n樊子坐宾署，演孔刮老佛。\n金舂撼玉应，厥臭剧蕙郁。\n遗我一言重，跽受惕斋栗。\n辞悭义卓阔，呀豁疚掊掘。\n如新去耵聍，雷霆逼飓䫻。\n缀此岂为训，俚言绍庄屈。",
        "dynasty": "唐",
        "collection_info": null
    },
    {
        "title": "奉和武相公镇蜀时咏使宅韦太尉所养孔雀",
        "author": "韩愈",
        "content": "穆穆鸾凤友，何年来止兹。\n飘零失故态，隔绝抱长思。\n翠角高独耸，金华焕相差。\n坐蒙恩顾重，毕命守阶墀。",
        "dynasty": "唐",
        "collection_info": null
    },
    {
        "title": "感春三首 一",
        "author": "韩愈",
        "content": "偶坐藤树下，暮春下旬间。\n藤阴已可庇，落蘂还漫漫。\n亹亹新叶大，珑珑晚花干。\n青天高寥寥，两蝶飞翻翻。\n时节适当尔，怀悲自无端。",
        "dynasty": "唐",
        "collection_info": null
    },
    {
        "title": "感春三首 二",
        "author": "韩愈",
        "content": "黄黄芜菁花，桃李事已退。\n狂风簸枯榆，狼籍九衢内。\n春序一如此，汝颜安足赖。\n谁能驾飞车，相从观海外。",
        "dynasty": "唐",
        "collection_info": null
    },
    {
        "title": "感春三首 三",
        "author": "韩愈",
        "content": "晨游百花林，朱朱兼白白。\n柳枝弱而细，悬树垂百尺。\n左右同来人，金紫贵显剧。\n娇童为我歌，哀响跨筝笛。\n艳姬蹋筵舞，清眸刺劒戟。\n心怀平生友，莫一在燕席。\n死者长眇芒，生者困乖隔。\n少年真可喜，老大百无益。",
        "dynasty": "唐",
        "collection_info": null
    },
    {
        "title": "早赴街西行香赠卢李二中舍人",
        "author": "韩愈",
        "content": "天街东西异，祗命遂成游。\n月明御沟晓，蝉吟堤树秋。\n老僧情不薄，僻寺境还幽。\n寂寥二三子，归骑得相收。",
        "dynasty": "唐",
        "collection_info": null
    },
    {
        "title": "晚寄张十八助敎周郎博士",
        "author": "韩愈",
        "content": "日薄风景旷，出归偃前檐。\n晴云如擘絮，新月似磨镰。\n田野兴偶动，衣冠情久厌。\n吾生可携手，叹息岁将淹。",
        "dynasty": "唐",
        "collection_info": null
    },
    {
        "title": "题张十八所居",
        "author": "韩愈",
        "content": "君居泥沟上，沟浊萍青青。\n蛙讙桥未扫，蝉嘒门长扃。\n名秩后千品，诗文齐六经。\n端来问奇字，为我讲声形。",
        "dynasty": "唐",
        "collection_info": null
    },
    {
        "title": "奉酬卢给事云夫四兄曲江荷花行见寄幷呈上钱七兄阁老张十八助敎",
        "author": "韩愈",
        "content": "曲江千顷秋波净，平铺红云盖明镜。\n大明宫中给事归，走马来看立不正。\n遗我明珠九十六，寒光映骨睡骊目。\n我今官闲得婆娑，问言何处芙蓉多。\n撑舟昆明度云锦，脚敲两舷呌吴歌。\n太白山高三百里，负雪崔嵬插花裏。\n玉山前却不復来，曲江汀滢水平杯。\n我时相思不觉一回首，天门九扇相当开。\n上界真人足官府，岂如散仙鞭笞鸾凤终日相追陪。",
        "dynasty": "唐",
        "collection_info": null
    },
    {
        "title": "奉和钱七兄曹长盆池所植",
        "author": "韩愈",
        "content": "翻翻江浦荷，而今生在此。\n擢擢菰叶长，芳根復谁徙。\n露涵两鲜翠，风荡相磨倚。\n但取主人知，谁言盆盎是。",
        "dynasty": "唐",
        "collection_info": null
    },
    {
        "title": "记梦",
        "author": "韩愈",
        "content": "夜梦神官与我言，罗缕道妙角与根。\n挈携陬维口澜翻，百二十刻须臾间。\n我听其言未云足，舍我先度横山腹。\n我徒三人共追之，一人前度安不危。\n我亦平行蹋𠿕𧇠，神完骨蹻脚不掉。\n侧身上视溪谷盲，杖撞玉版声彭𦨻。\n神官见我开颜笑，前对一人壮非少。\n石坛坡陀可坐卧，我手承颏肘拄座。\n隆楼杰阁磊嵬高，天风飘飘吹我过。\n壮非少者哦七言，六字常语一字难。\n我以指撮白玉丹，行且咀噍行诘盘。\n口前截断第二句，绰虐顾我颜不欢。\n乃知仙人未贤圣，护短凭愚邀我敬。\n我能屈曲自世间，安能从汝巢神山。",
        "dynasty": "唐",
        "collection_info": null
    },
    {
        "title": "南内朝贺归呈同官",
        "author": "韩愈",
        "content": "薄云蔽秋曦，清雨不成泥。\n罢贺南内衙，归凉晓凄凄。\n绿槐十二街，涣散驰轮蹄。\n余惟戆书生，孤身无所赍。\n三黜竟不去，致官九列齐。\n岂惟一身荣，佩玉冠簪犀。\n滉荡天门高，着籍朝厥妻。\n文才不如人，行又无町畦。\n问之朝廷事，略不知东西。\n况于经籍深，岂究端与倪。\n君恩太山重，不见酬稗稊。\n所职事无多，又不自提撕。\n明庭集孔鸾，曷取于凫鹥。\n树以松与柏，不宜间蒿藜。\n婉娈自媚好，几时不见挤。\n贪食以忘躯，尠不调盐酰。\n法吏多少年，磨淬出角圭。\n将举汝愆尤，以为己阶梯。\n收身归关东，期不到死迷。",
        "dynasty": "唐",
        "collection_info": null
    },
    {
        "title": "朝归",
        "author": "韩愈",
        "content": "峩峩进贤冠，耿耿水苍佩。\n服章岂不好，不与德相对。\n顾影听其声，赪颜汗渐背。\n进乏犬鸡效，又不勇自退。\n坐食取其肥，无堪等聋瞶。\n长风吹天墟，秋日万里晒。\n抵暮但昏眠，不成歌慷慨。",
        "dynasty": "唐",
        "collection_info": null
    },
    {
        "title": "杂诗四首 一",
        "author": "韩愈",
        "content": "朝蝇不须驱，暮蚊不可拍。\n蝇蚊满八区，可尽与相格。\n得时能几时，与汝恣啖咋。\n凉风九月到，扫不见踪迹。",
        "dynasty": "唐",
        "collection_info": null
    },
    {
        "title": "杂诗四首 二",
        "author": "韩愈",
        "content": "鹊鸣声楂楂，乌噪声擭擭。\n争鬬庭宇间，持身博弹射。\n黄鹄能忍饥，两翅久不擘。\n苍苍云海路，岁晚将无获。",
        "dynasty": "唐",
        "collection_info": null
    },
    {
        "title": "杂诗四首 三",
        "author": "韩愈",
        "content": "截橑为欂栌，斵楹以为椽。\n束蒿以代之，小大不相权。\n虽无风雨灾，得不覆且颠。\n解辔弃骐麟，蹇驴鞭使前。\n昆崙高万里，岁尽道苦邅。\n停车卧轮下，绝意于神僊。",
        "dynasty": "唐",
        "collection_info": null
    },
    {
        "title": "杂诗四首 四",
        "author": "韩愈",
        "content": "雀鸣朝营食，鸠鸣暮觅羣。\n独有知时鹤，虽鸣不缘身。\n喑蝉终不鸣，有抱不列陈。\n蛙黾鸣无谓，閤閤祗乱人。",
        "dynasty": "唐",
        "collection_info": null
    },
    {
        "title": "读东方朔杂事",
        "author": "韩愈",
        "content": "严严王母宫，下维万仙家。\n噫欠为飘风，濯手大雨沱。\n方朔乃竖子，骄不加禁诃。\n偷入雷电室，輷輘掉狂车。\n王母闻以笑，卫官助呀呀。\n不知万万人，生身埋泥沙。\n簸顿五山踣，流漂八维蹉。\n曰吾儿可憎，奈此狡狯何。\n方朔闻不喜，褫身络蛟蛇。\n瞻相北斗柄，两手自相挼。\n羣仙急乃言，百犯庸不科。\n向观睥睨处，事在不可赦。\n欲不布露言，外口实諠譁。\n王母不得已，颜嚬口赍嗟。\n颔头可其奏，送以紫玉珂。\n方朔不惩创，挟恩更矜夸。\n诋欺刘天子，正昼溺殿衙。\n一旦不辞诀，摄身凌苍霞。",
        "dynasty": "唐",
        "collection_info": null
    },
    {
        "title": "谴疟鬼",
        "author": "韩愈",
        "content": "屑屑水帝魂，谢谢无余辉。\n如何不肖子，尚奋疟鬼威。\n乘秋作寒热，翁妪所駡讥。\n求食欧泄间，不知臭秽非。\n医师加百毒，熏灌无停机。\n灸师施艾炷，酷若猎火围。\n诅师毒口牙，舌作霹雳飞。\n符师弄刀笔，丹墨交横挥。\n咨汝之胄出，门户何巍巍。\n祖轩而父顼，未沫于前徽。\n不修其操行，贱薄似汝稀。\n岂不忝厥祖，腼然不知归。\n湛湛江水情，归居安汝妃。\n清波为裳衣，白石为门畿。\n呼吸明月光，手掉芙蓉旗。\n降集随九歌，饮芳而食菲。\n赠汝以好辞，咄汝去莫违。",
        "dynasty": "唐",
        "collection_info": null
    },
    {
        "title": "示儿",
        "author": "韩愈",
        "content": "始我来京师，止携一束书。\n辛勤三十年，以有此屋庐。\n此屋岂为华，于我自有余。\n中堂高且新，四时登牢蔬。\n前荣馔宾亲，冠婚之所于。\n庭内无所有，高树八九株。\n有藤娄络之，春华夏阴敷。\n东堂坐见山，云风相吹嘘。\n松果连南亭，外有瓜芋区。\n西偏屋不多，槐榆翳空虚。\n山鸟旦夕鸣，有类涧谷居。\n主妇治北堂，膳服适戚疎。\n恩封高平君，子孙从朝裾。\n开门问谁来，无非卿大夫。\n不知官高卑，玉带悬金鱼。\n问客之所为，峨冠讲唐虞。\n酒食罢无为，棋槊以相娱。\n凡此座中人，十九持钧枢。\n又问谁与频，莫与张樊如。\n来过亦无事，考评道精麤。\n跹跹媚学子，墙屏日有徒。\n以能问不能，其蔽岂可祛。\n嗟我不修饰，事与庸人俱。\n安能坐如此，比肩于朝儒。\n诗以示儿曹，其无迷厥初。",
        "dynasty": "唐",
        "collection_info": null
    },
    {
        "title": "庭楸",
        "author": "韩愈",
        "content": "庭楸止五株，共生十步间。\n各有藤绕之，上各相鈎联。\n下叶各垂地，树颠各云连。\n朝日出其东，我常坐西偏。\n夕日在其西，我常坐东边。\n当昼日在上，我在中央间。\n仰视何青青，上不见纤穿。\n朝暮无日时，我且八九旋。\n濯濯晨露香，明珠何联联。\n夜月来照之，蒨蒨自生烟。\n我已自顽钝，重遭五楸牵。\n客来尚不见，肯到权门前。\n权门众所趋，有客动百千。\n九牛亡一毛，未在多少间。\n往既无可顾，不往自可怜。",
        "dynasty": "唐",
        "collection_info": null
    },
    {
        "title": "翫月喜张十八员外以王六秘书至",
        "author": "韩愈",
        "content": "前夕虽十五，月长未满规。\n君来晤我时，风露渺无涯。\n浮云散白石，天宇开青池。\n孤质不自惮，中天为君施。\n翫翫夜遂久，亭亭曙将披。\n况当今夕圆，又以嘉客随。\n惜无酒食乐，但用歌嘲为。",
        "dynasty": "唐",
        "collection_info": null
    },
    {
        "title": "和李相公摄事南郊览物兴怀呈一二知旧",
        "author": "韩愈",
        "content": "灿灿辰角曙，亭亭寒露朝。\n川原共澄暎，云日还浮飘。\n上宰严祀事，清途振华镳。\n圆丘峻且坦，前对南山标。\n村树黄復绿，中田稼何饶。\n顾瞻想岩谷，兴叹倦尘嚣。\n惟彼颠瞑者，去公岂不辽。\n为仁朝自治，用静兵以销。\n勿惮吐捉勤，可歌风雨调。\n圣贤相遇少，功德今宣昭。",
        "dynasty": "唐",
        "collection_info": null
    },
    {
        "title": "和裴仆射相公假山十一韵",
        "author": "韩愈",
        "content": "公乎真爱山，看山旦连夕。\n犹嫌山在眼，不得着脚历。\n枉语山中人，匄我涧侧石。\n有来应公须，归必载金帛。\n当轩乍骈罗，随势忽开坼。\n有洞若神剜，有岩类天划。\n终朝岩洞间，歌鼓燕宾戚。\n孰谓衡霍期，近在王侯宅。\n傅氏筑已卑，磻溪钓何激。\n逍遥功德下，不与事相摭。\n乐我盛明朝，于焉傲今昔。",
        "dynasty": "唐",
        "collection_info": null
    },
    {
        "title": "与张十八同效阮步兵一日復一夕",
        "author": "韩愈",
        "content": "一日復一日，一朝復一朝。\n秖见有不如，不见有所超。\n食作前日味，事作前日调。\n不知久不死，悯悯尚谁要。\n富贵自絷拘，贫贱亦煎焦。\n俯仰未得所，一世已解镳。\n譬如笼中鹤，六翮无所摇。\n譬如兔得蹄，安用东西跳。\n还看古人书，復举前人瓢。\n未知所究竟，且作新诗谣。",
        "dynasty": "唐",
        "collection_info": null
    },
    {
        "title": "送诸葛觉往随州读书",
        "author": "韩愈",
        "content": "邺侯家多书，插架三万轴。\n一一悬牙籤，新若手未触。\n为人强记览，过眼不再读。\n伟哉羣圣文，磊落载其腹。\n行年五十余，出守数已六。\n京邑有旧庐，不容久食宿。\n台阁多官员，无地寄一足。\n我虽官在朝，气势日局缩。\n屡为丞相言，虽恳不见录。\n送行过浐水，东望不转目。\n今子从之游，学问得所欲。\n入海观龙鱼，矫翮逐黄鹄。\n勉为新诗章，月寄三四幅。",
        "dynasty": "唐",
        "collection_info": null
    },
    {
        "title": "南溪始泛三首 一",
        "author": "韩愈",
        "content": "榜舟南山下，上上不得返。\n幽事随去多，孰能量近远。\n阴沈过连树，藏昂抵横坂。\n石麤肆磨砺，波恶厌牵挽。\n或倚偏岸渔，竟就平洲饭。\n点点暮雨飘，梢梢新月偃。\n余年懔无几，休日怆已晚。\n自是病使然，非由取高蹇。",
        "dynasty": "唐",
        "collection_info": null
    },
    {
        "title": "南溪始泛三首 二",
        "author": "韩愈",
        "content": "南溪亦清驶，而无檝与舟。\n山农惊见之，随我观不休。\n不惟儿童辈，或有杖白头。\n馈我笼中瓜，劝我此淹留。\n我云以病归，此已颇自由。\n幸有用余俸，置居在西畴。\n囷仓米谷满，未有旦夕忧。\n上去无得得，下来亦悠悠。\n但恐烦里闾，时有缓急投。\n愿为同社人，鸡豚燕春秋。",
        "dynasty": "唐",
        "collection_info": null
    },
    {
        "title": "南溪始泛三首 三",
        "author": "韩愈",
        "content": "足弱不能步，自宜收朝蹟。\n羸形可舆致，佳观安事掷。\n即此南坂下，久闻有水石。\n拕舟入其间，溪流正清激。\n随波吾未能，峻濑乍可刺。\n鹭起若导吾，前飞数十尺。\n亭亭柳带沙，团团松冠壁。\n归时还尽夜，谁谓非事役。",
        "dynasty": "唐",
        "collection_info": null
    },
    {
        "title": "题楚昭王庙",
        "author": "韩愈",
        "content": "丘坟满目衣冠尽，城阙连云草树荒。\n犹有国人怀旧德，一间茅屋祭昭王。",
        "dynasty": "唐",
        "collection_info": null
    },
    {
        "title": "宿龙宫滩",
        "author": "韩愈",
        "content": "浩浩復汤汤，滩声抑更扬。\n奔流疑激电，惊浪似浮霜。\n梦觉灯生晕，宵残雨送凉。\n如何连晓语，一半是思乡。",
        "dynasty": "唐",
        "collection_info": null
    },
    {
        "title": "叉鱼招张功曹",
        "author": "韩愈",
        "content": "叉鱼春岸阔，此兴在中宵。\n大炬然如昼，长船缚似桥。\n深窥沙可数，静搒水无摇。\n刃下那能脱，波间或自跳。\n中鳞怜锦碎，当目讶珠销。\n迷火逃翻近，惊人去暂遥。\n竞多心转细，得隽语时嚣。\n潭罄知存寡，舷平觉获饶。\n交头疑凑饵，骈首类同条。\n濡沫情虽密，登门事已辽。\n盈车欺故事，饲犬验今朝。\n血浪凝犹沸，腥风远更飘。\n盖江烟羃羃，拂棹影寥寥。\n獭去愁无食，龙疑惧见烧。\n如棠名既误，钓渭日徒消。\n文客惊先赋，篙工喜尽谣。\n脍成思我友，观乐忆吾僚。\n自可捐忧累，何须强问鸮。",
        "dynasty": "唐",
        "collection_info": null
    },
    {
        "title": "李员外寄纸笔",
        "author": "韩愈",
        "content": "题是临池后，分从起草余。\n兔尖针莫并，茧净雪难如。\n莫怪殷勤谢，虞卿正着书。",
        "dynasty": "唐",
        "collection_info": null
    },
    {
        "title": "次同冠峡",
        "author": "韩愈",
        "content": "今日是何朝，天晴物色饶。\n落英千尺堕，游丝百丈飘。\n泄乳交岩脉，悬流揭浪标。\n无心思岭北，猿鸟莫相撩。",
        "dynasty": "唐",
        "collection_info": null
    },
    {
        "title": "答张十一功曹",
        "author": "韩愈",
        "content": "山净江空水见沙，哀猿啼处两三家。\n篔筜竞长纤纤笋，踯躅闲开艳艳花。\n未报恩波知死所，莫令炎瘴送生涯。\n吟君诗罢看双鬓，斗觉霜毛一半加。",
        "dynasty": "唐",
        "collection_info": null
    },
    {
        "title": "郴州祈雨",
        "author": "韩愈",
        "content": "乞雨女郎魂，炰羞洁且繁。\n庙开鼯鼠呌，神降越巫言。\n旱气期销荡，阴官想骏奔。\n行看五马入，萧飒已随轩。",
        "dynasty": "唐",
        "collection_info": null
    },
    {
        "title": "湘中酬张十一功曹",
        "author": "韩愈",
        "content": "休垂绝徼千行泪，共泛清湘一叶舟。\n今日岭猿兼越鸟，可怜同听不知愁。",
        "dynasty": "唐",
        "collection_info": null
    },
    {
        "title": "郴口又赠二首 一",
        "author": "韩愈",
        "content": "山作剑攒江写镜，扁舟斗转疾于飞。\n回头笑向张公子，终日思归此日归。",
        "dynasty": "唐",
        "collection_info": null
    },
    {
        "title": "郴口又赠二首 二",
        "author": "韩愈",
        "content": "雪飐霜翻看不分，雷惊电激语难闻。\n沿涯宛转到深处，何限青天无片云。",
        "dynasty": "唐",
        "collection_info": null
    },
    {
        "title": "题木居士二首 一",
        "author": "韩愈",
        "content": "火透波穿不计春，根如头面榦如身。\n偶然题作木居士，便有无穷求福人。",
        "dynasty": "唐",
        "collection_info": null
    },
    {
        "title": "题木居士二首 二",
        "author": "韩愈",
        "content": "为神讵比沟中断，遇赏还同爨下余。\n朽蠹不胜刀锯力，匠人虽巧欲何如。",
        "dynasty": "唐",
        "collection_info": null
    },
    {
        "title": "晚泊江口",
        "author": "韩愈",
        "content": "郡城朝解缆，江岸暮依村。\n二女竹上泪，孤臣水底魂。\n双双归蜇燕，一一呌羣猿。\n回首那闻语，空看别袖翻。",
        "dynasty": "唐",
        "collection_info": null
    },
    {
        "title": "湘中",
        "author": "韩愈",
        "content": "猿愁鱼踊水翻波，自古流传是汨罗。\n苹藻满盘无处奠，空闻渔父扣舷歌。",
        "dynasty": "唐",
        "collection_info": null
    },
    {
        "title": "别盈上人",
        "author": "韩愈",
        "content": "山僧爱山出无期，俗士牵俗来何时。\n祝融峰下一回首，即是此生长别离。",
        "dynasty": "唐",
        "collection_info": null
    },
    {
        "title": "喜雪献裴尚书",
        "author": "韩愈",
        "content": "宿云寒不卷，春雪堕如簁。\n骋巧先投隙，潜光半入池。\n喜深将策试，惊密仰檐窥。\n自下何曾污，增高未觉危。\n比心明可烛，拂面爱还吹。\n妬舞时飘袖，欺梅併压枝。\n地空迷界限，砌满接高卑。\n浩荡干坤合，霏微物象移。\n为祥矜大熟，布泽荷平施。\n已分年华晚，犹怜曙色随。\n气严当酒换，洒急听窗知。\n照曜临初日，玲珑滴晚澌。\n聚庭看岳耸，扫路见云披。\n阵势鱼丽远，书文鸟篆奇。\n纵欢罗艳黠，列贺拥熊螭。\n履敝行偏冷，门扃卧更羸。\n悲嘶闻病马，浪走信娇儿。\n竈静愁烟绝，丝繁念鬓衰。\n拟盐吟旧句，授简慕前规。\n捧赠同燕石，多惭失所宜。",
        "dynasty": "唐",
        "collection_info": null
    },
    {
        "title": "春雪",
        "author": "韩愈",
        "content": "看雪乘清旦，无人坐独谣。\n拂花轻尚起，落地暖初销。\n已讶陵歌扇，还来伴舞腰。\n洒篁留密节，着柳送长条。\n入镜鸾窥沼，行天马度桥。\n徧阶怜可掬，满树戏成摇。\n江浪迎涛日，风毛纵猎朝。\n弄闲时细转，争急[忽]惊飘。\n城险疑悬布，砧寒未捣绡。\n莫愁阴景促，夜色自相饶。",
        "dynasty": "唐",
        "collection_info": null
    },
    {
        "title": "闻梨花发赠刘师命",
        "author": "韩愈",
        "content": "桃溪惆怅不能过，红艳纷纷落地多。\n闻道郭西千树雪，欲将君去醉如何。",
        "dynasty": "唐",
        "collection_info": null
    },
    {
        "title": "春雪间早梅",
        "author": "韩愈",
        "content": "梅将雪共春，彩艳不相因。\n逐吹能争密，排枝巧妬新。\n谁令香满座，独使净无尘。\n芳意饶呈瑞，寒光助照人。\n𤫩珑开已徧，点缀坐来频。\n那是俱疑似，须知两逼真。\n荧煌初乱眼，浩荡忽迷神。\n未许琼华比，从将玉树亲。\n先期迎献岁，更伴占兹晨。\n愿得长辉暎，轻微敢自珍。",
        "dynasty": "唐",
        "collection_info": null
    },
    {
        "title": "早春雪中闻莺",
        "author": "韩愈",
        "content": "朝莺雪裏新，雪树眼前春。\n带涩先迎气，侵寒已报人。\n共矜初听早，谁贵后闻频。\n暂啭那成曲，孤鸣岂及辰。\n风霜徒自保，桃李讵相亲。\n寄谢幽栖友，辛勤不为身。",
        "dynasty": "唐",
        "collection_info": null
    },
    {
        "title": "梨花下赠刘师命",
        "author": "韩愈",
        "content": "洛阳城外清明节，百花寥落梨花发。\n今日相逢瘴海头，共惊烂漫开正月。",
        "dynasty": "唐",
        "collection_info": null
    },
    {
        "title": "和归工部送僧约",
        "author": "韩愈",
        "content": "早知皆是自拘囚，不学因循到白头。\n汝既出家还扰扰，何人更得死前休。",
        "dynasty": "唐",
        "collection_info": null
    },
    {
        "title": "入关咏马",
        "author": "韩愈",
        "content": "岁老岂能充上驷，力微当自慎前程。\n不知何故翻骧首，牵过关门妄一鸣。",
        "dynasty": "唐",
        "collection_info": null
    },
    {
        "title": "木芙蓉",
        "author": "韩愈",
        "content": "新开寒露丛，远比水间红。\n艳色宁相妬，嘉名偶自同。\n采江官渡晚，搴木古祠空。\n愿得勤来看，无令便逐风。",
        "dynasty": "唐",
        "collection_info": null
    },
    {
        "title": "题张十一旅舍三咏 榴花",
        "author": "韩愈",
        "content": "五月榴花照眼明，枝间时见子初成。\n可怜此地无车马，颠倒青苔落绛英。",
        "dynasty": "唐",
        "collection_info": null
    },
    {
        "title": "题张十一旅舍三咏 井",
        "author": "韩愈",
        "content": "贾谊宅中今始见，葛洪山下昔曾窥。\n寒泉百尺空看影，正是行人渴死时。",
        "dynasty": "唐",
        "collection_info": null
    },
    {
        "title": "题张十一旅舍三咏 蒲萄",
        "author": "韩愈",
        "content": "新茎未徧半犹枯，高架支离倒復扶。\n若欲满盘堆马乳，莫辞添竹引龙鬚。",
        "dynasty": "唐",
        "collection_info": null
    },
    {
        "title": "峡石西泉",
        "author": "韩愈",
        "content": "居然鳞介不能容，石眼环环水一钟。\n闻说旱时求得雨，秖疑科斗是蛟龙。",
        "dynasty": "唐",
        "collection_info": null
    },
    {
        "title": "梁国惠康公主挽歌二首 一",
        "author": "韩愈",
        "content": "定谥芳声远，移封大国新。\n巽宫尊长女，台室属良人。\n河汉重泉夜，梧桐半树春。\n龙[轜]非厌翟，还辗禁城尘。",
        "dynasty": "唐",
        "collection_info": null
    },
    {
        "title": "梁国惠康公主挽歌二首 二",
        "author": "韩愈",
        "content": "秦地吹箫女，湘波鼓瑟妃。\n佩兰初应梦，奔月竟沦辉。\n夫族迎魂去，宫官会葬归。\n从今沁园草，无復更芳菲。",
        "dynasty": "唐",
        "collection_info": null
    },
    {
        "title": "和崔舍人咏月二十韵",
        "author": "韩愈",
        "content": "三秋端正月，今夜出东溟。\n对日犹分势，腾天渐吐灵。\n未高烝远气，半上霁孤形。\n赫奕当躔次，虚徐度杳冥。\n长河晴散雾，列宿曙分萤。\n浩荡英华溢，萧疎物象泠。\n池边临倒照，檐际送横经。\n花树参差见，皋禽断续聆。\n牖光窥寂寞，砧影伴娉婷。\n幽坐看侵户，闲吟爱满庭。\n辉斜通壁练，彩碎射沙星。\n清洁云间路，空凉水上亭。\n净堪分顾兔，细得数飘萍。\n山翠相凝绿，林烟共幂青。\n过隅惊桂侧，当午觉轮停。\n属思摛霞锦，追欢罄缥缾。\n郡楼何处望，陇笛此时听。\n右掖连台座，重门限禁扃。\n风台观滉瀁，冰砌步青荧。\n独有虞庠客，无由拾落蓂。",
        "dynasty": "唐",
        "collection_info": null
    },
    {
        "title": "咏雪赠张籍",
        "author": "韩愈",
        "content": "只见纵横落，宁知远近来。\n飘飖还自弄，历乱竟谁催。\n座暖销那怪，池清失可猜。\n坳中初盖成，垤处遂成堆。\n慢有先居后，轻多去却回。\n度前铺瓦陇，发本积墙隈。\n穿细时双透，乘危忽半摧。\n舞深逢坎井，集早值层台。\n砧练终宜捣，阶纨未暇裁。\n城寒装睥睨，树冻裹莓苔。\n片片匀如翦，纷纷碎若挼。\n定非燖鹄鹭，真是屑琼瑰。\n纬繣观朝萼，冥茫瞩晚埃。\n当窗恒凛凛，出户即皑皑。\n压野荣芝菌，倾都委货财。\n娥嬉华荡瀁，胥怒浪崔嵬。\n碛迥疑浮地，云平想辗雷。\n随车翻缟带，逐马散银桮。\n万屋漫汗合，千株照曜开。\n松篁遭搓抑，粪壤获饶培。\n隔绝门庭遽，挤排陛级纔。\n岂堪裨岳镇，强欲效盐梅。\n隐匿瑕疵尽，包罗委琐该。\n误鸡宵呃喔，惊雀暗裴回。\n浩浩过三暮，悠悠帀九垓。\n鲸鲵陆死骨，玉石火炎灰。\n厚虑填溟壑，高愁㨖斗魁。\n日轮埋欲侧，坤轴压将颓。\n岸类长蛇搅，陵犹巨象豗。\n水官夸杰黠，木气怯胚胎。\n着地无由卷，连天不易推。\n龙鱼冷蛰苦，虎豹饿号哀。\n巧借奢华便，专绳困约灾。\n威贪陵布被，光肯离金罍。\n赏翫捐他事，歌谣放我才。\n狂敎诗硉矹，兴与酒陪鳃。\n惟子能谙耳，诸人得语哉。\n助留风作党，劝坐火为媒。\n雕刻文刀利，搜求智网恢。\n莫烦相属和，传示及提孩。",
        "dynasty": "唐",
        "collection_info": null
    },
    {
        "title": "酬王二十舍人雪中见寄",
        "author": "韩愈",
        "content": "三日柴门拥不开，阶平庭满白皑皑。\n今朝蹋作琼瑶迹，为有诗从凤沼来。",
        "dynasty": "唐",
        "collection_info": null
    },
    {
        "title": "送侯喜",
        "author": "韩愈",
        "content": "已作龙钟后时者，懒于街裏蹋尘埃。\n如今便别长官去，直到新年衙日来。",
        "dynasty": "唐",
        "collection_info": null
    },
    {
        "title": "学诸进士作精卫衔石填海",
        "author": "韩愈",
        "content": "鸟有偿冤者，终年抱寸诚。\n口衔山石细，心望海波平。\n渺渺功难见，区区命已轻。\n人皆讥造次，我独赏专精。\n岂计休无日，惟应尽此生。\n何惭刺客传，不着报雠名。",
        "dynasty": "唐",
        "collection_info": null
    },
    {
        "title": "奉酬振武胡十二丈大夫",
        "author": "韩愈",
        "content": "倾朝共羡宠光频，半岁迁腾作虎臣。\n戎斾暂停辞社树，里门先下敬乡人。\n横飞玉盏家山晓，远蹀金珂塞草春。\n自笑平生夸胆气，不离文字鬓毛新。",
        "dynasty": "唐",
        "collection_info": null
    },
    {
        "title": "奉和库部卢四兄曹长元日朝回",
        "author": "韩愈",
        "content": "天仗宵严建羽旄，春云送色晓鸡号。\n金炉香动螭头暗，玉佩声来雉尾高。\n戎服上趋承北极，儒冠列侍暎东曹。\n太平时节难身遇，郎署何须叹二毛。",
        "dynasty": "唐",
        "collection_info": null
    },
    {
        "title": "寒食直归遇雨",
        "author": "韩愈",
        "content": "寒食时看度，春游事已违。\n风光连日直，阴雨半朝归。\n不见红毬上，那论綵索飞。\n惟将新赐火，向曙着朝衣。",
        "dynasty": "唐",
        "collection_info": null
    },
    {
        "title": "送李六协律归荆南",
        "author": "韩愈",
        "content": "早日羁游所，春风送客归。\n柳花还漠漠，江燕正飞飞。\n歌舞知谁在，宾僚逐使非。\n宋亭池水绿，莫忘蹋芳菲。",
        "dynasty": "唐",
        "collection_info": null
    },
    {
        "title": "题百叶桃花",
        "author": "韩愈",
        "content": "百叶双桃晚更红，窥窗暎竹见玲珑。\n应知侍史归天上，故伴仙郎宿禁中。",
        "dynasty": "唐",
        "collection_info": null
    },
    {
        "title": "春雪",
        "author": "韩愈",
        "content": "新年都未有芳华，二月初惊见草芽。\n白雪却嫌春色晚，故穿庭树作飞花。",
        "dynasty": "唐",
        "collection_info": null
    },
    {
        "title": "戏题牡丹",
        "author": "韩愈",
        "content": "幸自同开俱隐约，何须相倚鬬轻盈。\n陵晨併作新妆面，对客偏含不语情。\n双燕无机还拂掠，游蜂多思正经营。\n长年是事皆抛尽，今日栏边暂眼明。",
        "dynasty": "唐",
        "collection_info": null
    },
    {
        "title": "盆池五首 一",
        "author": "韩愈",
        "content": "老翁真个似童儿，汲水埋盆作小池。\n一夜青蛙鸣到晓，恰如方口钓鱼时。",
        "dynasty": "唐",
        "collection_info": null
    },
    {
        "title": "盆池五首 二",
        "author": "韩愈",
        "content": "莫道盆池作不成，藕稍初种已齐生。\n从今有雨君须记，来听萧萧打叶声。",
        "dynasty": "唐",
        "collection_info": null
    },
    {
        "title": "盆池五首 三",
        "author": "韩愈",
        "content": "瓦沼晨朝水自清，小虫无数不知名。\n忽然分散无踪影，惟有鱼儿作队行。",
        "dynasty": "唐",
        "collection_info": null
    },
    {
        "title": "盆池五首 四",
        "author": "韩愈",
        "content": "泥盆浅小讵成池，夜半青蛙圣得知。\n一听暗来将伴侣，不烦鸣唤鬬[雄雌]。",
        "dynasty": "唐",
        "collection_info": null
    },
    {
        "title": "盆池五首 五",
        "author": "韩愈",
        "content": "池光天影共青青，拍岸纔添水数缾。\n且待夜深明月去，试看涵泳几多星。",
        "dynasty": "唐",
        "collection_info": null
    },
    {
        "title": "芍药",
        "author": "韩愈",
        "content": "浩态狂香昔未逢，红灯烁烁绿盘笼。\n觉来独对情惊恐，身在僊宫第几重。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 新亭",
        "author": "韩愈",
        "content": "湖上新亭好，公来日出初。\n水文浮枕簟，瓦影荫龟鱼。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 流水",
        "author": "韩愈",
        "content": "汩汩几时休，从春復到秋。\n只言池未满，池满强交流。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 竹洞",
        "author": "韩愈",
        "content": "竹洞何年有，公初斫竹开。\n洞门无锁钥，俗客不曾来。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 月台",
        "author": "韩愈",
        "content": "南馆城阴阔，东湖水气多。\n直须台上看，始奈月明何。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 渚亭",
        "author": "韩愈",
        "content": "自有人知处，那无步往踪。\n莫敎安四壁，面面看芙蓉。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 竹溪",
        "author": "韩愈",
        "content": "蔼蔼溪流慢，梢梢岸篠长。\n穿沙碧簳净，落水紫苞香。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 北湖",
        "author": "韩愈",
        "content": "闻说游湖棹，寻常到此回。\n应留醒心处，准拟醉时来。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 花岛",
        "author": "韩愈",
        "content": "蜂蝶去纷纷，香风隔岸闻。\n欲知花岛处，水上觅红云。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 柳溪",
        "author": "韩愈",
        "content": "柳树谁人种，行行夹岸高。\n莫将条繫缆，着处有蝉号。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 西山",
        "author": "韩愈",
        "content": "新月迎宵挂，晴云到晚留。\n为遮西望眼，终是懒回头。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 竹径",
        "author": "韩愈",
        "content": "无尘从不扫，有鸟莫令弹。\n若要添风月，应除数百竿。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 荷池",
        "author": "韩愈",
        "content": "风雨秋池上，高荷盖水繁。\n未谙鸣摵摵，那似卷翻翻。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 稻畦",
        "author": "韩愈",
        "content": "罫布畦堪数，枝分水莫寻。\n鱼肥知已秀，鹤没觉初深。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 柳巷",
        "author": "韩愈",
        "content": "柳巷还飞絮，春余几许时。\n吏人休报事，公作送春诗。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 花源",
        "author": "韩愈",
        "content": "源上花初发，公应日日来。\n丁宁红与紫，慎莫一时开。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 北楼",
        "author": "韩愈",
        "content": "郡楼乘晓上，尽日不能回。\n晚色将秋至，长风送月来。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 镜潭",
        "author": "韩愈",
        "content": "非铸復非镕，泓澄忽此逢。\n鱼鰕不用避，只是照蛟龙。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 孤屿",
        "author": "韩愈",
        "content": "朝游孤屿南，暮戏孤屿北。\n所以孤屿鸟，与公尽相识。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 方桥",
        "author": "韩愈",
        "content": "非阁復非船，可居兼可过。\n君欲问方桥，方桥如此作。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 梯桥",
        "author": "韩愈",
        "content": "乍似上青冥，初疑蹑菡萏。\n自无飞仙骨，欲度何由敢。",
        "dynasty": "唐",
        "collection_info": null
    },
    {
        "title": "奉和虢州刘给事使君三堂新题二十一咏 月池",
        "author": "韩愈",
        "content": "寒池月下明，新月池边曲。\n若不妒清妍，却成相映烛。",
        "dynasty": "唐",
        "collection_info": null
    },
    {
        "title": "游城南十六首 赛神",
        "author": "韩愈",
        "content": "白布长衫紫领巾，差科未动是闲人。\n麦苗含穟桑生葚，共向田头乐社神。",
        "dynasty": "唐",
        "collection_info": null
    },
    {
        "title": "游城南十六首 题于宾客庄",
        "author": "韩愈",
        "content": "榆荚车前盖地皮，蔷薇蘸水笋穿篱。\n马蹄无入朱门迹，纵使春归可得知。",
        "dynasty": "唐",
        "collection_info": null
    },
    {
        "title": "游城南十六首 晚春",
        "author": "韩愈",
        "content": "草树知春不久归，百般红紫鬬芳菲。\n杨花榆荚无才思，惟解漫天作雪飞。",
        "dynasty": "唐",
        "collection_info": null
    },
    {
        "title": "游城南十六首 落花",
        "author": "韩愈",
        "content": "已分将身着地飞，那羞践踏损光晖。\n无端又被春风误，吹落西家不得归。",
        "dynasty": "唐",
        "collection_info": null
    },
    {
        "title": "游城南十六首 楸树二首 一",
        "author": "韩愈",
        "content": "几岁生成为大树，一朝缠绕困长藤。\n谁人与脱青罗帔，看吐高花万万层。",
        "dynasty": "唐",
        "collection_info": null
    },
    {
        "title": "游城南十六首 楸树二首 二",
        "author": "韩愈",
        "content": "幸自枝条能树立，可烦萝蔓作交加。\n傍人不解寻根本，却道新花胜旧花。",
        "dynasty": "唐",
        "collection_info": null
    },
    {
        "title": "游城南十六首 风折花枝",
        "author": "韩愈",
        "content": "浮艳侵天难就看，清香扑地只遥闻。\n春风也是多情思，故拣繁枝折赠君。",
        "dynasty": "唐",
        "collection_info": null
    },
    {
        "title": "游城南十六首 赠同游",
        "author": "韩愈",
        "content": "唤起窗全曙，催归日未西。\n无心花裏鸟，更与尽情啼。",
        "dynasty": "唐",
        "collection_info": null
    },
    {
        "title": "游城南十六首 赠张十八助敎",
        "author": "韩愈",
        "content": "喜君眸子重清朗，携手城南历旧游。\n忽见孟生题竹处，相看泪落不能收。",
        "dynasty": "唐",
        "collection_info": null
    },
    {
        "title": "游城南十六首 题韦氏庄",
        "author": "韩愈",
        "content": "昔者谁能比，今来事不同。\n寂寥青草曲，散漫白榆风。\n架倒藤全落，篱崩竹半空。\n宁须惆怅立，翻覆本无穷。",
        "dynasty": "唐",
        "collection_info": null
    },
    {
        "title": "游城南十六首 晚雨",
        "author": "韩愈",
        "content": "廉纤晚雨不能晴，池岸草间蚯蚓鸣。\n投竿跨马蹋归路，纔到城门打鼓声。",
        "dynasty": "唐",
        "collection_info": null
    },
    {
        "title": "游城南十六首 出城",
        "author": "韩愈",
        "content": "暂出城门蹋青草，远于林下见春山。\n应须韦杜家家到，祗有今朝一日闲。",
        "dynasty": "唐",
        "collection_info": null
    },
    {
        "title": "游城南十六首 把酒",
        "author": "韩愈",
        "content": "扰扰驰名者，谁能一日闲。\n我来无伴侣，把酒对南山。",
        "dynasty": "唐",
        "collection_info": null
    },
    {
        "title": "游城南十六首 嘲少年",
        "author": "韩愈",
        "content": "直把春偿酒，都将命乞花。\n祗知闲信马，不觉误随车。",
        "dynasty": "唐",
        "collection_info": null
    },
    {
        "title": "游城南十六首 楸树",
        "author": "韩愈",
        "content": "青幢紫盖立童童，细雨浮烟作綵笼。\n不得画师来貌取，定知难见一生中。",
        "dynasty": "唐",
        "collection_info": null
    },
    {
        "title": "游城南十六首 遣兴",
        "author": "韩愈",
        "content": "断送一生惟有酒，寻思百计不如闲。\n莫忧世事兼身事，须着人间比梦间。",
        "dynasty": "唐",
        "collection_info": null
    },
    {
        "title": "送李尚书赴襄阳八韵得长字",
        "author": "韩愈",
        "content": "帝忧南国切，改命付忠良。\n壤画星摇动，旗分兽簸扬。\n五营兵转肃，千里地还方。\n控带荆门远，飘浮汉水长。\n赐书宽属郡，战马隔邻疆。\n纵猎雷霆迅，观棊玉石忙。\n风流岘首客，花艳大堤倡。\n富贵由身致，谁敎不自强。",
        "dynasty": "唐",
        "collection_info": null
    },
    {
        "title": "和席八十二韵",
        "author": "韩愈",
        "content": "绛阙银河曙，东风右掖春。\n官随名共美，花与思俱新。\n绮陌朝游间，绫衾夜直频。\n横门开日月，高阁切星辰。\n庭变寒前草，天销霁后尘。\n沟声通苑急，柳色压城匀。\n纶綍谋猷盛，丹青步武亲。\n芳菲含斧藻，光景畅形神。\n傍砌看红药，巡池咏白苹。\n多情怀酒伴，余事作诗人。\n倚玉难藏拙，吹竽久混真。\n坐惭空自老，江海未还身。",
        "dynasty": "唐",
        "collection_info": null
    },
    {
        "title": "和武相公早春闻莺",
        "author": "韩愈",
        "content": "早晚飞来入锦城，谁人敎解百般鸣。\n春风红树惊眠处，似妬歌童作艳声。",
        "dynasty": "唐",
        "collection_info": null
    },
    {
        "title": "游太平公主山庄",
        "author": "韩愈",
        "content": "公主当年欲占春，故将台榭押城闉。\n欲知前面花多少，直到南山不属人。",
        "dynasty": "唐",
        "collection_info": null
    },
    {
        "title": "晚春",
        "author": "韩愈",
        "content": "谁收春色将归去，慢绿妖红半不存。\n榆荚祗能随柳絮，等闲撩乱走空园。",
        "dynasty": "唐",
        "collection_info": null
    },
    {
        "title": "大行皇太后挽歌词三首 一",
        "author": "韩愈",
        "content": "一纪尊名正，三时孝养荣。\n高居朝圣主，厚德载羣生。\n武帐虚中禁，玄堂掩太平。\n秋天笳鼓歇，松柏徧山鸣。",
        "dynasty": "唐",
        "collection_info": null
    },
    {
        "title": "大行皇太后挽歌词三首 二",
        "author": "韩愈",
        "content": "威仪备吉凶，文物杂军容。\n配地行新祭，因山託故封。\n凤飞终不返，劒化会相从。\n无復临长乐，空闻报晓钟。",
        "dynasty": "唐",
        "collection_info": null
    },
    {
        "title": "大行皇太后挽歌词三首 三",
        "author": "韩愈",
        "content": "追攀万国来，警卫百神陪。\n画翣登秋殿，容衣入夜台。\n云随僊驭远，风助圣情哀。\n只有朝陵日，妆奁一暂开。",
        "dynasty": "唐",
        "collection_info": null
    },
    {
        "title": "广宣上人频见过",
        "author": "韩愈",
        "content": "三百六旬长扰扰，不衝风雨即尘埃。\n久惭朝士无裨补，空愧高僧数往来。\n学道穷年何所得，吟诗竟日未能回。\n天寒古寺游人少，红叶窗前有几堆。",
        "dynasty": "唐",
        "collection_info": null
    },
    {
        "title": "闲游二首 一",
        "author": "韩愈",
        "content": "雨后来更好，绕池徧青青。\n柳花闲度竹，菱叶故穿萍。\n独坐殊未厌，孤斟讵能醒。\n持竿至日暮，幽咏欲谁听。",
        "dynasty": "唐",
        "collection_info": null
    },
    {
        "title": "闲游二首 二",
        "author": "韩愈",
        "content": "兹游苦不数，再到遂经旬。\n萍盖污池净，藤笼老树新。\n林乌鸣讶客，岸竹长遮邻。\n子云祗自守，奚事九衢尘。",
        "dynasty": "唐",
        "collection_info": null
    },
    {
        "title": "酬马侍郎寄酒",
        "author": "韩愈",
        "content": "一壶情所寄，四句意能多。\n秋到无诗酒，其如月色何。",
        "dynasty": "唐",
        "collection_info": null
    },
    {
        "title": "和侯协律咏笋",
        "author": "韩愈",
        "content": "竹亭人不到，新笋满前轩。\n乍出真堪赏，初多未觉烦。\n成行齐婢仆，环立比儿孙。\n验长常携尺，愁干屡侧盆。\n对吟忘膳饮，偶坐变朝昏。\n滞雨膏腴湿，骄阳气候温。\n得时方张王，挟势欲腾骞。\n见角牛羊没，看皮虎豹存。\n攒生犹有隙，散布忽无垠。\n讵可持筹算，谁能以理言。\n纵横公占地，罗列暗连根。\n狂剧时穿壁，横强几触藩。\n深潜如避逐，远去若追奔。\n始讶妨人路，还惊入药园。\n萌芽防寖大，覆载莫偏恩。\n已復侵危砌，非徒出短垣。\n身宁虞瓦砾，计拟揜兰荪。\n且叹高无数，庸知上几番。\n短长终不校，先后竟谁论。\n外恨苞藏密，中仍节目繁。\n暂须回步履，要取助盘飧。\n穰穰疑翻地，森森竞塞门。\n戈矛头戢戢，蛇虺首掀掀。\n妇懦咨料拣，儿痴谒尽髠。\n侯生来慰我，诗句读惊魂。\n属和才将竭，呻吟至日暾。",
        "dynasty": "唐",
        "collection_info": null
    },
    {
        "title": "过鸿沟",
        "author": "韩愈",
        "content": "龙疲虎困割川原，亿万苍生性命存。\n谁劝君王回马首，真成一掷赌干坤。",
        "dynasty": "唐",
        "collection_info": null
    },
    {
        "title": "送张侍郎",
        "author": "韩愈",
        "content": "司徒东镇驰书谒，丞相西来走马迎。\n两府元臣今转密，一方逋寇不难平。",
        "dynasty": "唐",
        "collection_info": null
    },
    {
        "title": "赠刑部马侍郎",
        "author": "韩愈",
        "content": "红旗照海压南荒，征入中台作侍郎。\n暂从相公平小寇，便归天阙致时康。",
        "dynasty": "唐",
        "collection_info": null
    },
    {
        "title": "奉和裴相公东征途经女几山下作",
        "author": "韩愈",
        "content": "旗穿晓日云霞杂，山倚秋空剑戟明。\n敢请相公平贼后，暂携诸吏上峥嵘。",
        "dynasty": "唐",
        "collection_info": null
    },
    {
        "title": "郾城晚饮奉赠副使马侍郎及冯李二员外",
        "author": "韩愈",
        "content": "城上赤云呈胜气，眉间黄色见归期。\n幕中无事惟须饮，即是连镳向阙时。",
        "dynasty": "唐",
        "collection_info": null
    },
    {
        "title": "酬别留后侍郎",
        "author": "韩愈",
        "content": "为文无出相如右，谋师难居却縠先。\n归去雪销溱洧动，西来旌斾拂晴天。",
        "dynasty": "唐",
        "collection_info": null
    },
    {
        "title": "同李二十八夜次襄城",
        "author": "韩愈",
        "content": "周楚仍连接，川原乍屈盘。\n云垂天不暖，尘涨雪犹干。\n印绶归台室，旌旗别将坛。\n欲知迎候盛，骑火万星攒。",
        "dynasty": "唐",
        "collection_info": null
    },
    {
        "title": "同李二十八员外从裴相公野宿西界",
        "author": "韩愈",
        "content": "四面星辰着地明，散烧烟火宿天兵。\n不关破贼须归奏，自趂新年贺太平。",
        "dynasty": "唐",
        "collection_info": null
    },
    {
        "title": "过襄城",
        "author": "韩愈",
        "content": "郾城辞罢过襄城，颍水嵩山刮眼明。\n已去蔡州三百里，家人不用远来迎。",
        "dynasty": "唐",
        "collection_info": null
    },
    {
        "title": "宿神龟招李二十八冯十七",
        "author": "韩愈",
        "content": "荒山野水照斜晖，啄雪寒鸦趂始飞。\n夜宿驿亭愁不睡，幸来相就盖征衣。",
        "dynasty": "唐",
        "collection_info": null
    },
    {
        "title": "次硖石",
        "author": "韩愈",
        "content": "数日方离雪，今朝又出山。\n试凭高处望，隐约见潼关。",
        "dynasty": "唐",
        "collection_info": null
    },
    {
        "title": "和李司勋过连昌宫",
        "author": "韩愈",
        "content": "夹道疎槐出老根，高甍巨桷压山原。\n宫前遗老来相问，今是开元几叶孙。",
        "dynasty": "唐",
        "collection_info": null
    },
    {
        "title": "次潼关先寄张十二阁老使君",
        "author": "韩愈",
        "content": "荆山已去华山来，日出潼关四扇开。\n刺史莫辞迎候远，相公亲破蔡州回。",
        "dynasty": "唐",
        "collection_info": null
    },
    {
        "title": "次潼关上都统相公",
        "author": "韩愈",
        "content": "暂辞堂印执兵权，尽管诸军破贼年。\n冠盖相望催入相，待将功德格皇天。",
        "dynasty": "唐",
        "collection_info": null
    },
    {
        "title": "桃林夜贺晋公",
        "author": "韩愈",
        "content": "西来骑火照山红，夜宿桃林腊月中。\n手把命珪兼相印，一时重迭赏元功。",
        "dynasty": "唐",
        "collection_info": null
    },
    {
        "title": "送李员外院长分司东都",
        "author": "韩愈",
        "content": "去年秋露下，羇旅逐东征。\n今岁春光动，驱驰别上京。\n饮中相顾色，送后独归情。\n两地无千里，因风数寄声。",
        "dynasty": "唐",
        "collection_info": null
    },
    {
        "title": "晋公破贼回重拜台司以诗示幕中宾客愈奉和",
        "author": "韩愈",
        "content": "南伐旋师太华东，天书夜到册元功。\n将军旧压三司贵，相国新兼五等崇。\n鹓鹭欲归仙仗裏，熊罴还入禁营中。\n长惭典午非材职，得就闲官即至公。",
        "dynasty": "唐",
        "collection_info": null
    },
    {
        "title": "独钓四首 一",
        "author": "韩愈",
        "content": "侯家林馆胜，偶入得垂竿。\n曲树行藤角，平池散芡盘。\n羽沈知食驶，缗细觉牵难。\n聊取夸儿女，榆条繫从鞍。",
        "dynasty": "唐",
        "collection_info": null
    },
    {
        "title": "独钓四首 二",
        "author": "韩愈",
        "content": "一径向池斜，池搪野草花。\n雨多添柳耳，水长减蒲芽。\n坐厌亲刑柄，偷来傍钓车。\n太平公事少，吏隐讵相赊。",
        "dynasty": "唐",
        "collection_info": null
    },
    {
        "title": "独钓四首 三",
        "author": "韩愈",
        "content": "独往南塘上，秋晨景气醒。\n露排四岸草，风约半池萍。\n鸟下见人寂，鱼来闻饵馨。\n所嗟无可召，不得倒吾缾。",
        "dynasty": "唐",
        "collection_info": null
    },
    {
        "title": "独钓四首 四",
        "author": "韩愈",
        "content": "秋半百物变，溪鱼去不来。\n风能坼芡觜，露亦染梨腮。\n远岫重迭出，寒花散乱开。\n所期终莫至，日暮与谁回。",
        "dynasty": "唐",
        "collection_info": null
    },
    {
        "title": "枯树",
        "author": "韩愈",
        "content": "老树无枝叶，风霜不復侵。\n腹穿人可过，皮剥蚁还寻。\n寄託惟朝菌，依投绝暮禽。\n犹堪持改火，未肯但空心。",
        "dynasty": "唐",
        "collection_info": null
    },
    {
        "title": "元日酬蔡州马十二尚书去年蔡州元日见寄之什",
        "author": "韩愈",
        "content": "元日新诗已去年，蔡州遥寄荷相怜。\n今朝纵有谁人领，自是三峰不敢眠。",
        "dynasty": "唐",
        "collection_info": null
    },
    {
        "title": "咏灯花同侯十一",
        "author": "韩愈",
        "content": "今夕知何夕，花然锦帐中。\n自能当雪暖，那肯待春红。\n黄裏排金粟，钗头缀玉虫。\n更烦将喜事，来报主人公。",
        "dynasty": "唐",
        "collection_info": null
    },
    {
        "title": "祖席前字",
        "author": "韩愈",
        "content": "祖席洛桥边，亲交共黯然。\n野晴山簇簇，霜晓菊鲜鲜。\n书寄相思处，桮衔欲别前。\n淮阳知不薄，终愿早回船。",
        "dynasty": "唐",
        "collection_info": null
    },
    {
        "title": "秋字",
        "author": "韩愈",
        "content": "淮南悲木落，而我亦伤秋。\n况与故人别，那堪羇宦愁。\n荣华今异路，风雨昔同忧。\n莫以宜春远，江山多胜游。",
        "dynasty": "唐",
        "collection_info": null
    },
    {
        "title": "送郑尚书赴南海",
        "author": "韩愈",
        "content": "番禺军府盛，欲说暂停桮。\n盖海旗幢出，连天观阁开。\n衙时龙户集，上日马人来。\n风静鶢鶋去，官廉蚌蛤回。\n货通师子国，乐奏武王台。\n事事皆殊异，无嫌屈大才。",
        "dynasty": "唐",
        "collection_info": null
    },
    {
        "title": "答道士寄树鸡",
        "author": "韩愈",
        "content": "软湿青黄状可猜，欲烹还唤木盘回。\n烦君自入华阳洞，直割乖龙左耳来。",
        "dynasty": "唐",
        "collection_info": null
    },
    {
        "title": "左迁至蓝关示侄孙湘",
        "author": "韩愈",
        "content": "一封朝奏九重天，夕贬潮州路八千。\n欲为圣朝除弊事，肯将衰朽惜残年。\n云横秦岭家何在，雪拥蓝关马不前。\n知汝远来应有意，好收吾骨瘴江边。",
        "dynasty": "唐",
        "collection_info": null
    },
    {
        "title": "武关西逢配流吐蕃",
        "author": "韩愈",
        "content": "嗟尔戎人莫惨然，湖南地近保生全。\n我今罪重无归望，直去长安路八千。",
        "dynasty": "唐",
        "collection_info": null
    },
    {
        "title": "次邓州界",
        "author": "韩愈",
        "content": "潮阳南去倍长沙，恋阙那堪又忆家。\n心讶愁来惟贮火，眼知别后自添花。\n商颜暮雪逢人少，邓鄙春泥见驿赊。\n早晚王师收海岳，普将雷雨发萌芽。",
        "dynasty": "唐",
        "collection_info": null
    },
    {
        "title": "题临泷寺",
        "author": "韩愈",
        "content": "不觉离家已五千，仍将衰病入泷船。\n潮阳未到吾能说，海气昏昏水拍天。",
        "dynasty": "唐",
        "collection_info": null
    },
    {
        "title": "晚次宣溪辱韵州张端公使君惠书叙别酬以绝句二章 一",
        "author": "韩愈",
        "content": "韶州南去接宣溪，云水苍茫日向西。\n客泪数行先自落，鹧鸪休傍耳边啼。",
        "dynasty": "唐",
        "collection_info": null
    },
    {
        "title": "晚次宣溪辱韵州张端公使君惠书叙别酬以绝句二章 二",
        "author": "韩愈",
        "content": "兼金那足比清文，百首相随媿使君。\n俱是岭南巡管内，莫欺荒僻断知闻。",
        "dynasty": "唐",
        "collection_info": null
    },
    {
        "title": "题秀禅师房",
        "author": "韩愈",
        "content": "桥夹水松行百步，竹床莞席到僧家。\n暂拳一手支头卧，还把鱼竿下钓沙。",
        "dynasty": "唐",
        "collection_info": null
    },
    {
        "title": "将至韶州先寄张端公使君借图经",
        "author": "韩愈",
        "content": "曲江山水闻来久，恐不知名访倍难。\n愿借图经将入界，每逢佳处便开看。",
        "dynasty": "唐",
        "collection_info": null
    },
    {
        "title": "过始兴江口感怀",
        "author": "韩愈",
        "content": "忆作儿童随伯氏，南来今只一身存。\n目前百口还相逐，旧事无人可共论。",
        "dynasty": "唐",
        "collection_info": null
    },
    {
        "title": "韶州留别张端公使君",
        "author": "韩愈",
        "content": "来往再逢梅柳新，别离一醉绮罗春。\n久钦江总文才妙，自叹虞翻骨相屯。\n鸣笛急吹争落日，清歌缓送款行人。\n已知奏课当征拜，那復淹留咏白苹。",
        "dynasty": "唐",
        "collection_info": null
    },
    {
        "title": "从潮州量移袁州张韶州端公以诗相贺因酬之",
        "author": "韩愈",
        "content": "明时远逐事何如，遇赦移官罪未除。\n北望讵令随塞鴈，南迁纔免葬江鱼。\n将经贵郡烦留客，先惠高文谢起予。\n暂欲繫船韶石下，上宾虞舜整冠裾。",
        "dynasty": "唐",
        "collection_info": null
    },
    {
        "title": "次石头驿寄江西王十中丞阁老",
        "author": "韩愈",
        "content": "凭高试回首，一望豫章城。\n人由恋德泣，马亦别羣鸣。\n寒日夕始照，风江远渐平。\n默然都不语，应识此时情。",
        "dynasty": "唐",
        "collection_info": null
    },
    {
        "title": "游西林寺题萧二兄郎中旧堂",
        "author": "韩愈",
        "content": "中郎有女能传业，伯道无儿可保家。\n偶到匡山曾住处，几行衰泪落烟霞。",
        "dynasty": "唐",
        "collection_info": null
    },
    {
        "title": "自袁州还京行次安陆先寄随州周员外",
        "author": "韩愈",
        "content": "行行指汉东，暂喜笑言同。\n雨雪离江上，蒹葭出梦中。\n面犹含瘴色，眼已见华风。\n岁暮难相值，酣歌未可终。",
        "dynasty": "唐",
        "collection_info": null
    },
    {
        "title": "题广昌馆",
        "author": "韩愈",
        "content": "白水龙飞已几春，偶逢遗迹问耕人。\n丘坟发掘当官路，何处南阳有近亲。",
        "dynasty": "唐",
        "collection_info": null
    },
    {
        "title": "寄随州周员外",
        "author": "韩愈",
        "content": "陆孟丘杨久作尘，同时存者更谁人。\n金丹别后知传得，乞取刀圭救病身。",
        "dynasty": "唐",
        "collection_info": null
    },
    {
        "title": "酒中留上襄阳李相公",
        "author": "韩愈",
        "content": "浊水污泥清路尘，还曾同制掌丝纶。\n眼穿长讶双鱼断，耳热何辞数爵频。\n银烛未销窗送曙，金钗半醉座添春。\n知公不久归钧轴，应许闲官寄病身。",
        "dynasty": "唐",
        "collection_info": null
    },
    {
        "title": "去岁自刑部侍郎以罪贬潮州刺史乘驿赴任其后家亦谴逐小女道死殡之层峰驿旁山下蒙恩还朝过其墓留题驿梁",
        "author": "韩愈",
        "content": "数条藤束木皮棺，草殡荒山白骨寒。\n惊恐入心身已病，扶舁沿路众知难。\n绕坟不暇号三帀，设祭惟闻饭一盘。\n致汝无辜由我罪，百年惭痛泪阑干。",
        "dynasty": "唐",
        "collection_info": null
    },
    {
        "title": "贺张十八秘书得裴司空马",
        "author": "韩愈",
        "content": "司空远寄养初成，毛色桃花眼镜明。\n落日已曾交辔语，春风还拟并鞍行。\n长令奴仆知饥渴，须着贤良待性情。\n旦夕公归伸拜谢，免劳骑去逐双旌。",
        "dynasty": "唐",
        "collection_info": null
    },
    {
        "title": "杏园送张彻侍御归使",
        "author": "韩愈",
        "content": "东风花树下，送尔出京城。\n久抱伤春意，新添惜别情。\n归来身已病，相见眼还明。\n更遣将诗酒，谁家逐后生。",
        "dynasty": "唐",
        "collection_info": null
    },
    {
        "title": "雨中寄张博士籍侯主簿喜",
        "author": "韩愈",
        "content": "放朝还不报，半路蹋泥归。\n雨惯曾无节，雷频自失威。\n见墙生菌徧，忧麦作蛾飞。\n岁晚偏萧索，谁当救晋饥。",
        "dynasty": "唐",
        "collection_info": null
    },
    {
        "title": "奉和兵部张侍郎酬郓州马尚书祗召途中见寄开缄之日马帅已再领郓州之作",
        "author": "韩愈",
        "content": "来朝当路日，承诏改辕时。\n再领须句国，仍迁少昊司。\n暖风抽宿麦，清雨卷归旗。\n赖寄新珠玉，长吟慰我思。",
        "dynasty": "唐",
        "collection_info": null
    },
    {
        "title": "早春与张十八博士籍游杨尚书林亭寄第三阁老兼呈白冯二阁老",
        "author": "韩愈",
        "content": "墙下春渠入禁沟，渠冰初破满渠浮。\n凤池近日长先暖，流到池时更不流。",
        "dynasty": "唐",
        "collection_info": null
    },
    {
        "title": "奉使常山早次太原呈副使吴郎中",
        "author": "韩愈",
        "content": "朗朗闻街鼓，晨起似朝时。\n翻翻走驿马，春尽是归期。\n地失嘉禾处，风存蟋蟀辞。\n暮齿良多感，无事涕垂颐。",
        "dynasty": "唐",
        "collection_info": null
    },
    {
        "title": "夕次寿阳驿题吴郎中诗后",
        "author": "韩愈",
        "content": "风光欲动别长安，春半城边特地寒。\n不见园花兼巷柳，马头惟有月团团。",
        "dynasty": "唐",
        "collection_info": null
    },
    {
        "title": "镇州初归",
        "author": "韩愈",
        "content": "别来杨柳街头树，摆弄春风只欲飞。\n还有小园桃李在，留花不发待郎归。",
        "dynasty": "唐",
        "collection_info": null
    },
    {
        "title": "同水部张员外籍曲江春游寄白二十二舍人",
        "author": "韩愈",
        "content": "漠漠轻阴晚自开，青天白日映楼台。\n曲江水满花千树，有底忙时不肯来。",
        "dynasty": "唐",
        "collection_info": null
    },
    {
        "title": "和水部张员外宣政衙赐百官樱桃诗",
        "author": "韩愈",
        "content": "汉家旧种明光殿，炎帝还书本草经。\n岂似满朝承雨露，共看传赐出青冥。\n香随翠笼擎初到，色暎银盘写未停。\n食罢自知无所报，空然惭汗仰皇扃。",
        "dynasty": "唐",
        "collection_info": null
    },
    {
        "title": "早春呈水部张十八员外二首 一",
        "author": "韩愈",
        "content": "天街小雨润如酥，草色遥看近却无。\n最是一年春好处，绝胜烟柳满皇都。",
        "dynasty": "唐",
        "collection_info": null
    },
    {
        "title": "早春呈水部张十八员外二首 二",
        "author": "韩愈",
        "content": "莫道官忙身老大，即无年少逐春心。\n凭君先到江头看，柳色如今深未深。",
        "dynasty": "唐",
        "collection_info": null
    },
    {
        "title": "送桂州严大夫同用南字",
        "author": "韩愈",
        "content": "苍苍森八桂，兹地在湘南。\n江作青罗带，山如碧玉篸。\n户多输翠羽，家自种黄甘。\n远胜登僊去，飞鸾不假骖。",
        "dynasty": "唐",
        "collection_info": null
    },
    {
        "title": "奉酬天平马十二仆射暇日言怀见寄之作",
        "author": "韩愈",
        "content": "天平篇什外，政事亦无双。\n威令加徐土，儒风被鲁邦。\n清为公论重，宽得士心降。\n岁晏偏相忆，长谣坐北窗。",
        "dynasty": "唐",
        "collection_info": null
    },
    {
        "title": "奉使镇州行次承天行营奉酬裴司空",
        "author": "韩愈",
        "content": "窜逐三年海上归，逢公復此着征衣。\n旋吟佳句还鞭马，恨不身先去鸟飞。",
        "dynasty": "唐",
        "collection_info": null
    },
    {
        "title": "镇州路上谨酬裴司空相公重见寄",
        "author": "韩愈",
        "content": "衔命山东抚乱师，日驰三百自嫌迟。\n风霜满面无人识，何处如今更有诗。",
        "dynasty": "唐",
        "collection_info": null
    },
    {
        "title": "奉和仆射裴相公感跨恩言志",
        "author": "韩愈",
        "content": "文武功成后，居为百辟师。\n林园穷胜事，钟鼓乐清时。\n摆落遗高论，雕镌出小诗。\n自然无不可，范蠡尔其谁。",
        "dynasty": "唐",
        "collection_info": null
    },
    {
        "title": "和仆射相公朝回见寄",
        "author": "韩愈",
        "content": "尽瘁年将久，公今始暂闲。\n事随忧共减，诗与酒俱还。\n放意机衡外，收身矢石间。\n秋台风日迥，正好看前山。",
        "dynasty": "唐",
        "collection_info": null
    },
    {
        "title": "奉和李相公题萧家林亭",
        "author": "韩愈",
        "content": "山公自是林园主，叹惜前贤造作时。\n岩洞幽深门尽锁，不因丞相几人知。",
        "dynasty": "唐",
        "collection_info": null
    },
    {
        "title": "奉和杜相公太清宫纪事陈诚上李相公十六韵",
        "author": "韩愈",
        "content": "耒耜兴姬国，輴欙建夏家。\n在功诚可尚，于道讵为华。\n象帝威容大，僊宗宝历赊。\n卫门罗戟槊，图壁杂龙蛇。\n礼乐追尊盛，干坤降福遐。\n四真皆齿列，二圣亦肩差。\n阳月时之首，阴泉气未牙。\n殿阶铺水碧，庭炬坼金葩。\n紫极观忘倦，青词奏不譁。\n噌吰宫夜闢，嘈囐鼓晨挝。\n亵味陈奚取，名香荐孔嘉。\n垂祥纷可录，俾寿浩无涯。\n贵相山瞻峻，清文玉绝瑕。\n代工声问远，摄事敬恭加。\n皎洁当天月，葳蕤捧日霞。\n唱妍酬亦丽，俛仰但称嗟。",
        "dynasty": "唐",
        "collection_info": null
    },
    {
        "title": "郓州溪堂诗",
        "author": "韩愈",
        "content": "帝奠九廛，有叶有年。\n有荒不条，河岱之间。\n及我宪考，一收正之。\n视邦选侯，以公来尸。\n公来尸之，人始未信。\n公不饮食，以训以徇。\n孰饥无食，孰呻孰叹。\n孰冤不问，不得分愿。\n孰为邦蟊，节根之螟。\n羊很狼贪，以口覆城。\n吹之喣之，摩手拊之。\n箴之石之，膊而磔之。\n凡公四封，既富以彊。\n谓公吾父，孰违公令。\n可以师征，不宁守邦。\n公作溪堂，播播流水。\n浅有蒲莲，深有葭苇。\n公以宾燕，其鼓骇骇。\n公燕溪堂，宾校醉饱。\n流有跳鱼，岸有集鸟。\n既歌以舞，其鼓考考。\n公在溪堂，公御琴瑟。\n公暨宾赞，稽经诹律。\n施用不差，人用不屈。\n溪有薲苽，有龟有鱼。\n公在中流，右诗左书。\n无我斁遗，此邦是庥。",
        "dynasty": "唐",
        "collection_info": null
    },
    {
        "title": "送张道士",
        "author": "韩愈",
        "content": "大匠无弃材，寻尺各有施。\n况当营都邑，杞梓用不疑。\n张侯嵩高来，面有熊豹姿。\n开口论利害，劒锋白差差。\n恨无一尺捶，为国笞羌夷。\n诣阙三上书，臣非黄冠师。\n臣有胆与气，不忍死茅茨。\n又不媚笑语，不能伴儿嬉。\n乃着道士服，众人莫臣知。\n臣有平贼策，狂童不难治。\n其言简且要，陛下幸听之。\n天空日月高，下照理不遗。\n或是章奏繁，裁择未及斯。\n宁当不竢报，归袖风披披。\n答我事不尔，吾亲属吾思。\n昨宵梦倚门，手取连环持。\n今日有书至，又言归何时。\n霜天熟柿栗，收拾不可迟。\n岭北梁可构，寒鱼下清伊。\n既非公家用，且復还其私。\n从容进退间，无一不合宜。\n时有利不利，虽贤欲奚为。\n但当励前操，富贵非公谁。",
        "dynasty": "唐",
        "collection_info": null
    },
    {
        "title": "送郑十校理得洛字",
        "author": "韩愈",
        "content": "相公倦台鼎，分正新邑洛。\n才子富文华，校讐天禄阁。\n寿觞佳节过，归骑春衫薄。\n鸟咔正交加，杨花共纷泊。\n亲交谁不羡，去去翔寥廓。",
        "dynasty": "唐",
        "collection_info": null
    },
    {
        "title": "送陆歙州傪",
        "author": "韩愈",
        "content": "我衣之华兮，我佩之光。\n陆君之去兮，谁与翱翔。\n敛此大惠兮，施于一州。\n今其去矣，胡不为留。\n我作此诗，歌于远道。\n无疾其驱，天子有诏。",
        "dynasty": "唐",
        "collection_info": null
    },
    {
        "title": "送汴州监军俱文珍",
        "author": "韩愈",
        "content": "奉使羌池静，临戎汴水安。\n冲天鹏翅阔，报国劒铓寒。\n晓日驱征骑，春风咏采兰。\n谁言臣子道，忠孝两全难。",
        "dynasty": "唐",
        "collection_info": null
    },
    {
        "title": "赠崔立之",
        "author": "韩愈",
        "content": "昔年十日雨，子桑苦寒饥。\n哀歌坐空室，不怨但自悲。\n其友名子舆，忽然忧且思。\n搴裳触泥水，裹饭往食之。\n入门相对语，天命良不疑。\n好事漆园吏，书之存雄词。\n千年事已远，二子情可推。\n我读此篇日，正当寒雪时。\n吾身固已困，吾友復何为。\n薄粥不足裹，深泥谅难驰。\n曾无子舆事，空赋子桑诗。",
        "dynasty": "唐",
        "collection_info": null
    },
    {
        "title": "海水",
        "author": "韩愈",
        "content": "海水非不广，邓林岂无枝。\n风波一荡薄，鱼鸟不可依。\n海水饶大波，邓林多惊风。\n岂无鱼与鸟，巨细各不同。\n海有吞舟鲸，邓有垂天鹏。\n苟非鳞羽大，荡薄不可能。\n我鳞不盈寸，我羽不盈尺。\n一木有余阴，一泉有余泽。\n我将辞海水，濯鳞清冷池。\n我将辞邓林，刷羽蒙笼枝。\n海水非爱广，邓林非爱枝。\n风波亦常事，鳞鱼自不宜。\n我鳞日已大，我羽日已修。\n风波无所苦，还作鲸鹏游。",
        "dynasty": "唐",
        "collection_info": null
    },
    {
        "title": "赠河阳李大夫",
        "author": "韩愈",
        "content": "四海失巢穴，两都困尘埃。\n感恩由未报，惆怅空一来。\n裘破气不暖，马羸鸣且哀。\n主人情更重，空使劒锋摧。",
        "dynasty": "唐",
        "collection_info": null
    },
    {
        "title": "苦寒歌",
        "author": "韩愈",
        "content": "黄昏苦寒歌，夜半不能休。\n岂不有阳春，节岁聿其周。\n君何爱重裘，兼味养大贤。\n冰食葛制神所怜，填窗塞户慎勿出，暄风暖景明年日。",
        "dynasty": "唐",
        "collection_info": null
    },
    {
        "title": "芍药歌",
        "author": "韩愈",
        "content": "丈人庭中开好花，更无凡木争春华。\n翠茎红蘂天力与，此恩不属黄钟家。\n温馨熟美鲜香起，似笑无言习君子。\n霜刀翦汝天女劳，何事低头学桃李。\n娇痴婢子无灵性，竞挽春衫来比并。\n欲将双颊一晞红，绿窗磨徧青铜镜。\n一尊春酒甘若饴，丈人此乐无人知。\n花前醉倒歌者谁，楚狂小子韩退之。",
        "dynasty": "唐",
        "collection_info": null
    },
    {
        "title": "赠徐州族侄",
        "author": "韩愈",
        "content": "我年十八九，壮气起胸中。\n作书献云阙，辞家逐秋蓬。\n岁时易迁次，身命多厄穷。\n一名虽云就，片禄不足充。\n今者復何事，卑栖寄徐戎。\n萧条资用尽，濩落门巷空。\n朝眠未能起，远怀方郁悰。\n击门者谁子，问言乃吾宗。\n自云有奇术，探妙知天工。\n既往怅何及，将来喜还通。\n期我语非佞，当为佐时雍。",
        "dynasty": "唐",
        "collection_info": null
    },
    {
        "title": "嘲鼾睡",
        "author": "韩愈",
        "content": "澹师昼睡时，声气一何猥。\n顽飙吹肥脂，坑谷相嵬磊。\n雄哮乍咽绝，每发壮益倍。\n有如阿鼻尸，长唤忍众罪。\n马牛惊不食，百鬼聚相待。\n木枕十字裂，镜面生痱癗。\n铁佛闻皱眉，石人战摇腿。\n孰云天地仁，吾欲责真宰。\n幽寻虱搜耳，猛作涛翻海。\n太阳不忍明，飞御皆惰怠。\n乍如彭与黥，呼冤受葅醢。\n又如圈中虎，号疮兼吼馁。\n虽令伶伦吹，苦韵难可改。\n虽令巫咸招，魂爽难復在。\n何山有灵药，疗此愿与采。",
        "dynasty": "唐",
        "collection_info": null
    },
    {
        "title": "嘲鼾睡 二",
        "author": "韩愈",
        "content": "澹公坐卧时，长睡无不稳。\n吾尝闻其声，深虑五藏损。\n黄河弄濆薄，梗涩连拙鮌。\n南帝初旧槌，凿窍洩混沌。\n迥然忽长引，万丈不可忖。\n谓言绝于斯，继出方衮衮。\n幽幽寸喉中，草木森苯䔿。\n盗贼虽狡狯，亡魂敢窥阃。\n鸿蒙总合杂，诡谲骋戾很。\n乍如鬬呶呶，忽若怨恳恳。\n赋形苦不同，无路寻根本。\n何能堙其源，惟有土一畚。",
        "dynasty": "唐",
        "collection_info": null
    },
    {
        "title": "昼月",
        "author": "韩愈",
        "content": "玉盌不磨着泥土，青天孔出白石补。\n兔入臼藏蛙缩肚，桂树枯株女闭户。\n阴为阳羞固自古，嗟汝下民或敢侮，戏嘲盗视汝目瞽。",
        "dynasty": "唐",
        "collection_info": null
    },
    {
        "title": "赠张徐州莫辞酒",
        "author": "韩愈",
        "content": "莫辞酒，此会固难同。\n请看女工机上帛，半作军人旗上红。\n莫辞酒，谁为君王之爪牙。\n春雷三月不作响，战士岂得来还家。",
        "dynasty": "唐",
        "collection_info": null
    },
    {
        "title": "辞唱歌",
        "author": "韩愈",
        "content": "抑逼敎唱歌，不解看艳词。\n坐中把酒人，岂有欢乐姿。\n幸有伶者妇，腰身如柳枝。\n但令送君酒，如醉如憨痴。\n声自肉中出，使人能逶随。\n復遣悭恡者，赠金不皱眉。\n岂有长直夫，喉中声雌雌。\n君心岂无耻，君岂是女儿。\n君敎发直言，大声无休时。\n君敎哭古恨，不肯復吞悲。\n乍可阻君意，艳歌难可为。",
        "dynasty": "唐",
        "collection_info": null
    },
    {
        "title": "知音者诚希",
        "author": "韩愈",
        "content": "知音者诚希，念子不能别。\n行行天未晓，携酒踏明月。",
        "dynasty": "唐",
        "collection_info": null
    },
    {
        "title": "同窦韦寻刘尊师不遇",
        "author": "韩愈",
        "content": "秦客何年驻，仙源此地深。\n还随蹑凫骑，来访驭风襟。\n院闭青霞入，松高老鹤寻。\n犹疑隐形坐，敢起窃桃心。",
        "dynasty": "唐",
        "collection_info": null
    },
    {
        "title": "春雪",
        "author": "韩愈",
        "content": "片片驱鸿急，纷纷逐吹斜。\n到江还作水，着树渐成花。\n越喜飞排瘴，胡愁厚盖砂。\n兼云封洞口，助月照天涯。\n暝见迷巢鸟，朝逢失辙车。\n呈丰尽相贺，宁止力耕家。",
        "dynasty": "唐",
        "collection_info": null
    },
    {
        "title": "酬蓝田崔丞立之咏雪见寄",
        "author": "韩愈",
        "content": "京城数尺雪，寒气倍常年。\n泯泯都无地，茫茫岂是天。\n崩奔惊乱射，挥霍讶相缠。\n不觉侵堂陛，方应折屋椽。\n出门愁落道，上马恐平鞯。\n朝鼓矜凌起，山斋酩酊眠。\n吾方嗟此役，君乃咏其妍。\n冰玉清颜隔，波涛盛句传。\n朝飧思共饭，夜宿忆同毡。\n举目无非白，雄文乃独玄。",
        "dynasty": "唐",
        "collection_info": null
    },
    {
        "title": "潭州泊船呈诸公",
        "author": "韩愈",
        "content": "夜寒眠半觉，鼓笛闹嘈嘈。\n暗浪舂楼堞，惊风破竹篙。\n主人看使范，客子读离骚。\n闻道松醪贱，何须恡错刀。",
        "dynasty": "唐",
        "collection_info": null
    },
    {
        "title": "饮城南道边古墓上逢中丞过赠礼部卫员外少室张道士",
        "author": "韩愈",
        "content": "偶上城南土骨堆，共倾春酒三五桮。\n为逢桃树相料理，不觉中丞喝道来。",
        "dynasty": "唐",
        "collection_info": null
    },
    {
        "title": "池上絮",
        "author": "韩愈",
        "content": "池上无风有落晖，杨花晴后自飞飞。\n为将纤质凌清镜，湿却无穷不得归。",
        "dynasty": "唐",
        "collection_info": null
    },
    {
        "title": "赠贾岛",
        "author": "韩愈",
        "content": "孟郊死葬北邙山，从此风云得暂闲。\n天恐文章浑断绝，更生贾岛着人间。",
        "dynasty": "唐",
        "collection_info": null
    },
    {
        "title": "赠贾岛",
        "author": "韩愈",
        "content": "孟郊死葬北邙山，从此风云得暂闲。\n世上不教才子絶，更生贾岛着人间。",
        "dynasty": "唐",
        "collection_info": null
    },
    {
        "title": "赠译经僧",
        "author": "韩愈",
        "content": "万里休言道路赊，有谁敎汝度流沙。\n只今中国方多事，不用无端更乱华。",
        "dynasty": "唐",
        "collection_info": null
    },
    {
        "title": "城南联句",
        "author": "韩愈",
        "content": "竹影金琐碎，泉音玉淙琤。\n琉璃翦木叶，翡翠开园英。\n流滑随仄步，搜寻得深行。\n遥岑出寸碧，远目增双明。\n干穟纷拄地，化虫枯挶茎。\n木腐或垂耳，草珠竞骈睛。\n浮虚有新斸，摧扤饶孤撑。\n囚飞黏网动，盗啅接弹惊。\n脱实自开坼，牵柔谁绕萦。\n礼鼠拱而立，骇牛躅且鸣。\n蔬甲喜临社，田毛乐宽征。\n露萤不自暖，冻蝶尚思轻。\n宿羽有先晓，食鳞时半横。\n菱飜紫角利，荷折碧圆倾。\n楚腻鳣鲔乱，獠羞蠃蟹幷。\n桑蠖见虚指，穴貍闻鬬狞。\n逗翳翅相筑，摆幽尾交搒。\n蔓涎角出缩，树啄头敲铿。\n修箭褭金饵，羣鲜沸池羹。\n岸壳坼玄兆，野麰渐丰萌。\n窑烟羃疏岛，沙篆印迴平。\n㾕肌遭眊刺，啾耳闻鸡生。\n奇虑恣迴转，遐睎纵逢迎。\n颠林戢远睫，缥气夷空情。\n归迹归不得，舍心舍还争。\n灵麻撮狗蝨，村穉啼禽猩。\n红皱晒檐瓦，黄团繫门衡。\n得隽蝇虎健，相残雀豹趟。\n束枯樵指秃，刈熟担肩赪。\n涩旋皮卷脔，苦开腹彭亨。\n机舂潺湲力，吹簸飘飖精。\n赛馔木盘簇，靸妖藤索絣。\n荒学五六卷，古藏四三茔。\n里儒拳足拜，土怪闪眸侦。\n蹄道补復破，丝窠扫还成。\n暮堂蝙蝠沸，破竈伊威盈。\n追此讯前主，荅云皆冢卿。\n败壁剥寒月，折篁啸遗笙。\n袿熏霏霏在，綦迹微微呈。\n劒石犹竦槛，兽材尚拏楹。\n宝唾拾未尽，玉啼堕犹鎗。\n窗绡疑閟艳，妆烛已销檠。\n绿髮抽珉甃，青肤耸瑶桢。\n白蛾飞舞地，幽蠹落书棚。\n惟昔集嘉咏，吐芳类鸣嘤。\n窥奇摘海异，恣韵激天鲸。\n肠胃绕万象，精神驱五兵。\n蜀雄李杜拔，岳力雷车轰。\n大句斡玄造，高言轧霄峥。\n芒端转寒燠，神助溢杯觥。\n巨细各乘运，湍涠亦腾声。\n凌花咀粉蘂，削缕穿珠樱。\n绮语洗晴雪，娇辞咔雏莺。\n酣欢杂弁珥，繁价流金琼。\n菡萏写江调，萎蕤缀蓝瑛。\n庖霜脍玄鲫，淅玉炊香稉。\n朝馔已百态，春醪又千名。\n哀匏蹙驶景，冽唱凝余晶。\n解魄不自主，痹肌坐空瞠。\n扳援贱蹊绝，炫曜仙选更。\n藂巧竞采笑，骈鲜互探婴。\n桑变忽芜蔓，樟裁浪登丁。\n霞鬬讵能极，风期谁復赓。\n皋区扶帝壤，瓌蕴郁天京。\n祥色被文彦，良才插杉柽。\n隐伏饶气象，兴潜示堆坑。\n擘华露神物，拥终储地祯。\n吁谟壮缔始，辅弼登阶清。\n坌秀恣填塞，呀灵滀渟澄。\n益大联汉魏，肇初迈周嬴。\n积照涵德镜，传经俪金籯。\n食家行鼎鼐，宠族饫弓旌。\n奕制尽从赐，殊私得逾程。\n飞桥上架汉，缭岸俯规瀛。\n潇碧远输委，湖嵌费携擎。\n萄苜从大漠，枫槠至南荆。\n嘉植鲜危朽，膏理易滋荣。\n悬长巧纽翠，象曲善攒珩。\n鱼口星浮没，马毛锦斑骍。\n五方乱风土，百种分鉏耕。\n葩蘖相妬出，菲茸共舒晴。\n类招臻倜诡，翼萃伏衿缨。\n危望跨飞动，冥升蹑登闳。\n春游轹靃靡，彩伴飒嫈嫇。\n遗灿飘的皪，淑颜洞精诚。\n娇应如在寤，颓意若含酲。\n鹓毳翔衣带，鹅肪截佩璜。\n文升相照灼，武胜屠欃枪。\n割锦不酬价，构云有高营。\n通波牣鳞介，疏畹富萧蘅。\n买养驯孔翠，远苞树蕉栟。\n鸿头排刺芡，鹄𪇄攒瓌橙。\n骛广杂良牧，蒙休赖先盟。\n罢旄奉环卫，守封践忠贞。\n战服脱明介，朝冠飘彩纮。\n爵勋逮僮隶，簪笏自怀绷。\n乳下秀嶷嶷，椒蕃泣喤喤。\n貌鑑清溢匣，眸光寒发硎。\n馆儒养经史，缀戚觞孙甥。\n考钟馈殽核，戛鼓侑牢牲。\n飞膳自北下，函珍极东烹。\n如瓜煮大卵，比线茹芳菁。\n海岳错口腹，赵燕锡媌娙。\n一笑释仇恨，百金交弟兄。\n货至貊戎市，呼传鹦鹆令。\n顺居无鬼瞰，抑横免官评。\n杀候肆凌翦，笼原匝罝紭。\n羽空颠雉鷃，血路迸狐麖。\n折足去踸踔，蹙鬐怒䰃鬤。\n跃犬疾翥鸟，呀鹰甚饥䖟。\n算蹄记功赏，裂脑擒摚掁。\n猛毙牛马乐，妖残枭鵅惸。\n窟穷尚嗔视，箭出方惊抨。\n连箱载已实，碍辙弃仍赢。\n喘觑锋刃点，困衝株枿盲。\n扫净豁旷旷，骋遥略苹苹。\n馋杈饱活脔，恶嚼𠽢腥鲭。\n岁律及郊至，古音命韶韺。\n旗斾流日月，帐庐扶栋甍。\n磊落奠鸿璧，参差席香藑。\n玄祇祉兆姓，黑秬饛丰盛。\n庆流蠲瘥疠，威畅捐䡴輣。\n灵燔望高冏，龙驾闻敲𩙁。\n是惟礼之盛，永用表其宏。\n德孕厚生植，恩熙完刖剠。\n宅土尽华族，连田间强甿。\n荫庾森岭桧，啄场翙祥䳟。\n畦肥翦韭●，陶固收盆罂。\n利养积余健，孝思事严祊。\n掘云破嵽嵲，采月漉坳泓。\n寺砌上明镜，僧盂敲晓钲。\n泥象对骋怪，铁钟孤舂锽。\n瘿颈闹鸠鸽，蜿垣乱蛷蝾。\n葚黑老蚕蠋，麦黄韵鹂鹒。\n韶曙迟胜赏，贤明戒先庚。\n驰门填偪仄，竞墅辗砯砰。\n碎缬红满杏，稠凝碧浮饧。\n蹙绳觐娥婺，鬬草撷玑珵。\n粉汗泽广额，金星堕连璎。\n鼻偷困淑郁，眼剽强盯𥋝。\n是节饱颜色，兹疆称都城。\n书饶罄鱼茧，纪盛播琴筝。\n奚必事远觌，无端逐羇伧。\n将身亲魍魅，浮迹侣鸥鶄。\n腥味空奠屈，天年徒羡彭。\n惊魂见蛇蚓，触齅值虾蟚。\n幸得履中气，忝从拂天枨。\n归私暂休暇，驱明出庠黉。\n鲜意竦轻畅，连辉照琼莹。\n陶暄逐风乙，跃视舞晴蜻。\n足胜自多诣，心贪敌无勍。\n始知乐名教，何用苦拘儜。\n毕景任诗趣，焉能守硁硁。",
        "dynasty": "唐",
        "collection_info": null
    },
    {
        "title": "会合联句",
        "author": "韩愈",
        "content": "离别言无期，会合意弥重。\n病添儿女恋，老丧丈夫勇。\n劒心知未死，诗思犹孤耸。\n愁去剧箭飞，欢来若泉涌。\n析言多新贯，摅抱无昔壅。\n念难须勤追，悔易勿轻踵。\n吟巴山荦峃，说楚波堆垄。\n马辞虎豹怒，舟出蛟鼍恐。\n狂鲸时孤轩，幽狖杂百种。\n瘴衣常腥腻，蛮器多疎宂。\n剥苔弔斑林，角饭饵沈冢。\n忽尔衔远命，归欤舞新宠。\n鬼窟脱幽妖，天居觌清栱。\n京游步方振，谪梦意犹恟。\n诗书夸旧知，酒食接新奉。\n嘉言写清越，愈病失肬肿。\n夏阴偶高庇，宵魄接虚拥。\n雪弦寂寂听，茗盌纤纤捧。\n驰辉烛浮萤，幽响泄潜蛬。\n诗老独何心，江疾有余尰。\n我家本瀍谷，有地介皋巩。\n休迹忆沈冥，峨冠惭阘𤾖。\n升朝高辔逸，振物羣听悚。\n徒言濯幽泌，谁与薙荒茸。\n朝绅郁青绿，马饰曜珪珙。\n国讐未销铄，我志荡邛陇。\n君才诚倜傥，时论方汹溶。\n格言多彪蔚，悬解无梏拲。\n张生得渊源，寒色拔山冢。\n坚如撞羣金，眇若抽独蛹。\n伊余何所拟，跛鼈讵能踊。\n块然堕岳石，飘尔罥巢氄。\n龙斾垂天卫，云韶凝禁甬。\n君胡眠安然，朝鼓声汹汹。",
        "dynasty": "唐",
        "collection_info": null
    },
    {
        "title": "鬬鸡联句",
        "author": "韩愈",
        "content": "大鸡昂然来，小鸡竦而待。\n峥嵘颠盛气，洗刷凝鲜彩。\n高行若矜豪，侧睨如伺殆。\n精光目相射，劒戟心独在。\n既取冠为胄，復以距为镦。\n天时得清寒，地利挟爽垲。\n磔毛各噤㾕，怒瘿争碨磊。\n俄膺忽尔低，植立瞥而改。\n腷膊战声喧，缤飜落羽皠。\n中休事未决，小挫势益倍。\n妬肠务生敌，贼性专相醢。\n裂血失鸣声，啄殷甚饥馁。\n对起何急惊，随旋诚巧绐。\n毒手饱李阳，神槌困朱亥。\n恻心我以仁，碎首尔何罪。\n独胜事有然，旁惊汗流浼。\n知雄欣动颜，怯负愁看贿。\n争观云填道，助叫波飜海。\n事爪深难解，嗔睛时未怠。\n一喷一醒然，再接再砺乃。\n头垂碎丹砂，翼搨拖锦綵。\n连轩尚贾余，清厉比归凯。\n选俊感收毛，受恩惭始隗。\n英心甘鬬死，义肉耻庖宰。\n君看鬬鸡篇，短韵有可采。",
        "dynasty": "唐",
        "collection_info": null
    },
    {
        "title": "纳凉联句",
        "author": "韩愈",
        "content": "递啸取遥风，微微近秋朔。\n金柔气尚低，火老候愈浊。\n熙熙炎光流，竦竦高云擢。\n闪红惊蚴虬，凝赤耸山岳。\n目林恐焚烧，耳井忆瀺灂。\n仰惧失交泰，非时结冰雹。\n化邓渴且多，奔河诚已悫。\n暍道者谁子，叩商者何乐。\n洗矣得滂沱，感然鸣鸑鷟。\n嘉愿苟未从，前心空缅邈。\n清砌千迴坐，冷环再三握。\n烦怀却星星，高意还卓卓。\n龙沈剧煮鳞，牛喘甚焚角。\n蝉烦鸣转喝，乌噪饥不啄。\n昼蝇食案繁，宵蚋肌血渥。\n单絺厌已褫，长䈉倦还捉。\n幸兹得佳朋，于此荫华桷。\n青荧文簟施，淡澉甘瓜濯。\n大壁旷凝净，古画奇驳荦。\n凄如羾寒门，皓若攒玉璞。\n埽宽延鲜飙，汲冷渍香穱。\n篚实摘林珍，盘殽馈禽㲉。\n空堂喜淹留，贫馔羞龌龊。\n殷勤相劝勉，左右加砻斲。\n贾勇发霜硎，争前曜冰槊。\n微然草根响，先被诗情觉。\n感衰悲旧改，工异逞新貌。\n谁言摈朋老，犹自将心学。\n危檐不敢凭，朽机惧倾扑。\n青云路难近，黄鹤足仍镯。\n未能饮渊泉，立滞叫芳药。\n与子昔睽离，嗟余苦屯剥。\n直道败邪径，拙谋伤巧诼。\n炎湖度氛氲，热石行荦硞。\n痟肌夏尤甚，疟渴秋更数。\n君颜不可觌，君手无由搦。\n今来沐新恩，庶见返鸿朴。\n儒庠恣游息，圣籍饱商搉。\n危行无低徊，正言免咿喔。\n车马获同驱，酒醪欣共欶。\n惟忧弃菅蒯，敢望侍帷幄。\n此志且何如，希君为追琢。",
        "dynasty": "唐",
        "collection_info": null
    },
    {
        "title": "秋雨联句",
        "author": "韩愈",
        "content": "万木声号呼，百川气交会。\n庭飜树离合，牖变景明蔼。\n潨泻殊未终，飞浮亦云泰。\n牵怀到空山，属听迩惊濑。\n檐垂白练直，渠涨清湘大。\n甘津泽祥禾，伏润肥荒艾。\n主人吟有欢，客子歌无奈。\n侵阳日沈玄，剥节风搜兑。\n坱圠游峡喧，飕飗卧江汰。\n微飘来枕前，高洒自天外。\n蛬穴何迫迮，蝉枝埽鸣哕。\n楥菊茂新芳，径兰销晚馤。\n地镜时昏晓，池星竞漂沛。\n讙呶寻一声，灌注咽羣籁。\n儒宫烟火湿，市舍煎熬忲。\n卧冷空避门，衣寒屡循带。\n水怒已倒流，阴繁恐凝害。\n忧鱼思舟檝，感禹勤畎浍。\n怀襄信可畏，疏决须有赖。\n筮命或冯蓍，卜晴将问蔡。\n庭商忽惊舞，墉禜亦亲酹。\n氛醨稍疎映，雺乱还拥荟。\n阴旌时摎流，帝鼓镇訇磕。\n枣圃落青玑，瓜畦烂文贝。\n贫薪不烛竈，富粟空填廥。\n秦俗动言利，鲁儒欲何匄。\n深路倒羸骖，弱途拥行轪。\n毛羽皆遭冻，离褷不能翙。\n飜浪洗虚空，倾涛败藏盖。\n吾人犹在陈，僮仆诚自郐。\n因思征蜀士，未免湿戎斾。\n安得发商飙，廓然吹宿霭。\n白日悬大野，幽泥化轻壒。\n战场暂一干，贼肉行可脍。\n搜心思有效，抽策期称最。\n岂惟虑收穫，亦以救颠沛。\n禽情初啸俦，础色微收霈。\n庶几谐我愿，遂止无已太。",
        "dynasty": "唐",
        "collection_info": null
    },
    {
        "title": "征蜀联句",
        "author": "韩愈",
        "content": "日王忿违慠，有命事诛拔。\n蜀险豁关防，秦师纵横猾。\n风旗匝地扬，雷鼓轰天杀。\n竹兵彼皴脆，铁刃我枪䶪。\n刑神咤牦旄，阴燄飐犀札。\n飜霓纷偃蹇，塞野澒坱圠。\n生狞竞掣跌，痴突争填轧。\n渴鬬信豗呶，噉奸何噢嗗。\n更呼相簸荡，交斫双缺齾。\n火发激铓腥，血漂腾足滑。\n飞猱无整阵，翩鹘有邪戛。\n江倒沸鲸鲲，山摇溃貙䝟。\n中离分二三，外变迷七八。\n逆颈尽徽索，仇头恣髠鬝。\n怒鬚犹鬇鬡，断臂仍𤬁𤫶。\n石潜设奇伏，穴觑骋精察。\n中矢类妖㺑，跳锋状惊豽。\n蹋飜聚林岭，斗起成埃圿。\n斾亡多空杠，轴折鲜联辖。\n剟肤浃疮痍，败面碎剠㓤。\n浑奔肆狂勷，捷窜脱趫黠。\n岩钩踔狙猨，水漉杂鳣螖。\n投奅闹䃔䃧，填隍𠋘㑻𠋚。\n强睛死不闭，犷眼困逾䀣。\n爇堞熇歊熺，抉门呀拗䦪。\n天刀封未坼，酋胆慑前揠。\n跧梁排郁缩，闯窦揳窋窡。\n迫胁闻杂驱，咿呦叫冤{⻊兀}。\n穷区指清夷，凶部坐雕铩。\n邛文裁斐斖，巴艳收婠妠。\n椎肥牛呼牟，载实驼鸣𡇼。\n圣灵闵顽嚚，焘养均草䕓。\n下书遏雄虓，解罪弔挛瞎。\n战血时销洗，劒霜夜清刮。\n汉栈罢嚣阗，獠江息澎汃。\n戍寒绝朝乘，刁暗歇宵詧。\n始去杏飞蠭，及归柳嘶𧉒。\n庙献繁馘级，乐声洞椌楬。\n台图焕丹玄，郊告俨匏稭。\n念齿慰霉黧，视伤悼瘢痆。\n休输任讹寝，报力厚麸秳。\n公欢钟晨撞，室宴丝晓扴。\n杯盂酬酒醪，箱箧馈巾帓。\n小臣昧戎经，维用赞勋劼。",
        "dynasty": "唐",
        "collection_info": null
    },
    {
        "title": "同宿联句",
        "author": "韩愈",
        "content": "自从别君来，远出遭巧谮。\n斑斑落春泪，浩浩浮秋浸。\n毛奇覩象犀，羽怪见鵩鸩。\n朝行多危栈，夜卧饶惊枕。\n生荣今分踰，死弃昔情任。\n鹓行参绮陌，鸡唱闻清禁。\n山晴指高标，槐密骛长荫。\n直辞一以荐，巧舌千皆𦧈。\n匡鼎惟说诗，桓谭不读谶。\n逸韵何嘈嗷，高名俟沽赁。\n纷葩欢屡填，旷朗忧早渗。\n为君开酒肠，颠倒舞相饮。\n曦光霁曙物，景曜铄宵祲。\n儒门虽大启，奸首不敢闯。\n义泉虽至近，盗索不敢沁。\n清琴试一挥，白鹤叫相喑。\n欲知心同乐，双茧抽作纴。",
        "dynasty": "唐",
        "collection_info": null
    },
    {
        "title": "莎栅联句",
        "author": "韩愈",
        "content": "冰溪时咽绝，风枥方轩举。\n此处不断肠，定知无断处。",
        "dynasty": "唐",
        "collection_info": null
    },
    {
        "title": "雨中寄孟刑部几道联句",
        "author": "韩愈",
        "content": "秋潦淹辙迹，高居限参拜。\n耿耿蓄良思，遥遥仰嘉话。\n一晨长隔岁，百步远殊界。\n商听饶清耸，闷怀空抑噫。\n美君知道腴，逸步谢天械。\n吟馨铄纷杂，抱照莹疑怪。\n撞宏声不掉，输邈澜逾杀。\n檐泻碎江喧，街流浅溪迈。\n念初相遭逢，幸免因媒介。\n祛烦类决痈，惬兴剧爬疥。\n研文较幽玄，呼博骋雄快。\n今君轺方驰，伊我羽已铩。\n温存感深惠，琢切奉明诫。\n迨兹更凝情，暂阻若婴瘵。\n欲知相从尽，灵珀拾纤芥。\n欲知相益多，神药销宿惫。\n德符仙山岸，永立难欹坏。\n气涵秋天河，有朗无惊湃。\n祥凤遗蒿鷃，云韶掩夷靺。\n争名求鹄徒，腾口甚蝉喝。\n未来声已赫，始鼓敌前败。\n鬬场再鸣先，遐路一飞届。\n东野继奇躅，修纶悬众犗。\n穿空细丘垤，照日陋菅蒯。\n小生何足道，积慎如触虿。\n愔愔抱所诺，翼翼自申戒。\n圣书空勘读，盗食敢求嘬。\n惟当骑款段，岂望觌珪玠。\n弱操愧筠杉，微芳比萧●。\n何以验高明，柔中有刚夬。",
        "dynasty": "唐",
        "collection_info": null
    },
    {
        "title": "远游联句",
        "author": "韩愈",
        "content": "别肠车轮转，一日一万周。\n离思春冰泮，澜漫不可收。\n驰光忽以迫，飞辔谁能留。\n取之讵灼灼，此去信悠悠。\n楚客宿江上，夜魂栖浪头。\n晓日生远岸，水芳缀孤舟。\n村饮泊好木，野蔬拾新柔。\n独含悽悽别，中结郁郁愁。\n人忆旧行乐，鸟吟新得俦。\n灵瑟时窅窅，霠猨夜啾啾。\n愤涛气尚盛，恨竹泪空幽。\n长怀绝无已，多感良自尤。\n即路涉献岁，归期眇凉秋。\n两欢日牢落，孤悲坐绸缪。\n观怪忽荡漾，叩奇独冥搜。\n海鲸吞明月，浪岛没大沤。\n我有一寸鈎，欲钓千丈流。\n良知忽然远，壮志郁无抽。\n魍魅暂出没，蛟螭互蟠蟉。\n昌言拜舜禹，举颿凌斗牛。\n怀糈馈贤屈，乘桴追圣丘。\n飘然天外步，岂肯区中囚。\n楚些待谁弔，贾辞缄恨投。\n翳明弗可晓，秘魂安所求。\n气毒放逐域，蓼杂芳菲畴。\n当春忽凄凉，不枯亦飕飗。\n貉谣众猥款，巴语相咿嚘。\n默誓去外俗，嘉愿还中州。\n江生行既乐，躬辇自相勠。\n饮醇趣明代，味腥谢荒陬。\n驰深鼓利檝，趋险惊蜚輶。\n繫石沈靳尚，开弓射鴅吺。\n路暗执屏翳，波惊戮阳侯。\n广泛信缥缈，高行恣浮游。\n外患萧萧去，中悒稍稍瘳。\n振衣造云阙，跪坐陈清猷。\n德风变谗巧，仁气销戈矛。\n名声照西海，淑问无时休。\n归哉孟夫子，归去无夷犹。",
        "dynasty": "唐",
        "collection_info": null
    },
    {
        "title": "晚秋郾城夜会联句",
        "author": "韩愈",
        "content": "从军古云乐，谈笑青油幕。\n灯明夜观棊，月暗秋城柝。\n羁客方寂历，惊乌时落泊。\n语阑壮气衰，酒醒寒砧作。\n遇主贵陈力，夷凶匪兼弱。\n百牢犒舆师，千户购首恶。\n平生耻论兵，末暮不轻诺。\n徒然感恩义，谁復论勋爵。\n多士被霑汚，小夷施毒蠚。\n何当铸劒戟，相与归台阁。\n室妇欢鸣鹳，家人祝喜鹊。\n终朝考蓍龟，何日亲蒸礿。\n间使断津梁，潜军索林薄。\n红尘羽书靖，大水沙囊涸。\n铭山子所工，插羽余何怍。\n未足烦刀俎，祗应输管钥。\n雨矢逐天狼，电矛驱海若。\n灵诛固无纵，力战谁敢却。\n峨峨云梯翔，赫赫火箭着。\n连空隳雉堞，照夜焚城郭。\n军门宣一令，庙算建三略。\n雷鼓揭千枪，浮桥交万筰。\n蹂野马云腾，映原旗火铄。\n疲氓坠将拯，残虏狂可缚。\n摧锋若貙兕，超乘如猱玃。\n逢掖服飜惭，缦胡缨可愕。\n星陨闻雊雉，师兴随唳鹤。\n虎豹贪犬羊，鹰鹯憎鸟雀。\n烧陂除积聚，灌垒失依託。\n凭轼谕昏迷，执殳征暴虐。\n仓空战卒饥，月黑探兵错。\n凶徒更蹈藉，逆族相啖嚼。\n轴轳亘淮泗，斾旌连夏鄂。\n大野纵氐羌，长河浴骝骆。\n东西竞角逐，远近施矰缴。\n人怨童聚谣，天殃鬼行虐。\n汉刑支郡黜，周制闲田削。\n侯社退无功，鬼薪惩不恪。\n余虽司斧锧，情本尚丘壑。\n且待献俘囚，终当返耕穫。\n藁街陈鈇钺，桃塞兴钱镈。\n地理画封疆，天文埽寥廓。\n天子悯疮痍，将军禁卤掠。\n策勋封龙頟，归兽获麟脚。\n诘诛敬王怒，给復哀人瘼。\n泽髮解兜鍪，酡颜倾凿落。\n安存惟恐晚，洗雪不论昨。\n暮鸟已安巢，春蚕看满箔。\n声明动朝阙，光宠耀京洛。\n旁午降丝纶，中坚拥鼓铎。\n密坐列珠翠，高门涂粉雘。\n跋朝贺书飞，塞路归鞍跃。\n魏阙横云汉，秦关束岩㟧。\n拜迎罗櫜鞬，问遗结囊橐。\n江淮永清晏，宇宙重开拓。\n是日号升平，此年名作噩。\n洪赦方下究，武飙亦旁魄。\n南据定蛮陬，北攫空朔漠。\n儒生惬教化，武士猛刺斫。\n吾相两优游，他人双落莫。\n印从负鼎佩，门为登坛凿。\n再入更显严，九迁弥謇谔。\n宾筵尽狐赵，导骑多卫霍。\n国史擅芬芳，宫娃分绰约。\n丹掖列鹓鹭，洪炉衣狐貉。\n摛文挥月毫，讲劒淬霜锷。\n命衣备藻火，赐乐兼附搏。\n两厢铺𣰽毺，五鼎调勺药。\n带垂苍玉佩，辔蹙黄金络。\n诱接喻登龙，趋驰状倾藿。\n青娥翳长袖，红颊吹鸣籥。\n傥不忍辛勤，何由恣欢谑。\n惟当早富贵，岂得暂寂寞。\n但掷雇笑金，仍祈却老药。\n殁庙配尊斝，生堂合毊鑮。\n安行庇松篁，高卧枕莞蒻。\n洗沐恣兰芷，割烹厌腗臄。\n喜颜非忸怩，达志无陨穫。\n诙谐酒席展，慷慨戎装着。\n斩马祭旄纛，包羔礼芒屩。\n山多离隐豹，野有求伸蠖。\n推选阅羣材，荐延搜一鹗。\n左右供谄誉，亲交献谀噱。\n名声载揄扬，权势实熏灼。\n道旧生感激，当歌发酬酢。\n羣孙轻绮纨，下客丰醴酪。\n穷天贡琛异，匝海赐酺醵。\n作乐鼓还槌，从禽弓始彍。\n取欢移日饮，求胜通宵博。\n五白气争呼，六奇心运度。\n恩泽诚布濩，嚚顽已箫勺。\n告成上云亭，考古垂矩矱。\n前堂清夜吹，东第良晨酌。\n池莲拆秋房，院竹飜夏箨。\n五狩朝恆岱，三畋宿杨柞。\n农书乍讨论，马法长悬格。\n雪下收新息，阳生过京索。\n尔牛时寝讹，我仆或歌咢。\n帝载弥天地，臣辞劣萤爝。\n为诗安能详，庶用存糟粕。",
        "dynasty": "唐",
        "collection_info": null
    },
    {
        "title": "石鼎联句",
        "author": "韩愈",
        "content": "巧匠斲山骨，刳中事煎烹。\n直柄未当权，塞口且吞声。\n龙头缩菌蠢，豕腹涨彭亨。\n外苞干藓文，中有暗浪惊。\n在冷足自安，遭焚意弥贞。\n谬当鼎鼐间，妄使水火争。\n大似烈士胆，圆如战马缨。\n上比香炉尖，下与镜面平。\n秋瓜未落蔕，冻芋强抽萌。\n一块元气闭，细泉幽窦倾。\n不值输写处，焉知怀抱清。\n方当洪炉然，益见小器盈。\n睆睆无刃迹，团团类天成。\n遥疑龟负图，出曝晓正晴。\n旁有双耳穿，上有孤髻撑。\n或讶短尾铫，又似无足铛。\n可惜寒食毬，掷此傍路坑。\n何当出灰灺，无计离缾罂。\n陋质荷斟酌，狭中媿提擎。\n岂能煮仙药，但未污羊羹。\n形模妇女笑，度量儿童轻。\n徒示坚重性，不过升合盛。\n傍似废毂仰，侧见折轴横。\n时于蚯蚓窍，微作苍蝇鸣。\n以兹飜溢愆，实负任使诚。\n常居顾盼地，敢有漏泄情。\n宁依暖热弊，不与寒凉幷。\n区区徒自效，琐琐不足呈。\n回旋但兀兀，开阖惟[铿铿]。\n全胜瑚琏贵，空有口传名。\n岂比俎豆古，不为手所撜。\n磨砻去圭角，浸润着光精。\n愿君莫嘲诮，此物方施行。",
        "dynasty": "唐",
        "collection_info": null
    },
    {
        "title": "",
        "author": "韩愈",
        "content": "。",
        "dynasty": "唐",
        "collection_info": null
    },
    {
        "title": "题杜工部坟",
        "author": "韩愈",
        "content": "何人凿开混沌壳，二气由来有清浊。\n孕其清者为圣贤，钟其浊者成愚朴。\n英豪虽没名犹嘉，不肖虚死蓬麻。\n荣华一旦世俗眼，忠孝万古贤人芽。\n有唐文物盛復全，名书史册俱才贤。\n中间诗笔谁清新？屈指都无四五人。\n独有工部称全美，当日诗人无拟伦。\n笔追清风洗俗耳，心夺造化回阳春。\n天光晴射洞庭秋，寒玉万顷清光流。\n我常爱慕如饥渴，不见其面生闲愁。\n今春偶客耒阳路，悽惨去寻江上墓。\n召朋特地踏烟雾，路入溪村数百步。\n招手借问骑牛儿，牧儿指我祠堂路。\n入门古屋三四间，草茅缘砌生无数。\n寒竹珊珊摇晚风，野蔓层层缠庭户。\n升堂再拜心恻然，心欲虔启不成语。\n一堆空土烟芜裏，虚使诗人叹悲起。\n怨声千古寄西风，寒骨一夜沉秋水。\n归时处处多白酒，生肉如今家家有。\n饮酒食肉今如此，何故常人无饱死？\n子美归日称才贤，聂侯见待诚非喜。\n洎乎圣意再搜求，姦臣以此欺天子。\n捉月走入千丈波，忠谏便沉汩罗底。\n固知天意有所存，三贤所归同一水。\n过客留诗千百人，佳词绣句虚相美。\n坟空饫死已传闻，千古丑声竟谁洗？\n明时好古疾恶人，应以我意知终始。\n（蔡梦弼《集注草堂杜工部诗外集酬唱附录》引）（〖1〗蔡梦弼跋云：「此退之《题杜工部坟》，惟见于刘斧《摭遗小说》，韩昌黎正集无之，似非退之所作。\n然大历、元和，时之相去犹未为远，不归与本集抵牾若是。\n乃后之好事俗休儒託而为之，以厚诬退之，决非退之所作也睄矣。\n梦弼今谩录于此，以备后人观览也。\n」）。",
        "dynasty": "唐",
        "collection_info": null
    },
    {
        "title": "送李愿归盘谷歌",
        "author": "韩愈",
        "content": "盘之中，维子之宫；盘之土，维子之稼；盘之泉，可濯可沿；盘之阻，谁争子所！窈而深，廓其有容；缭而曲，如往而復。\n嗟盘之乐兮乐且无央，虎豹远迹兮蛟龙遁藏，鬼神守护兮呵禁不祥，饮且食兮寿而康，无不足兮奚所望！膏吾车兮秣吾马，从子于盘兮终吾生以徜徉！（《四部丛刊》影元刻本《朱文公校昌黎先生集》卷十九《送李愿归盘谷序》附此歌）。",
        "dynasty": "唐",
        "collection_info": null
    },
    {
        "title": "袁氏先庙碑附诗",
        "author": "韩愈",
        "content": "袁自陈分，初尚蹇连（方云：作「连连」）。\n越秦造汉，博士发论。\n司徒任德，忍不锢人。\n收功厥后，五公重尊。\n晋氏于南，来处华下。\n鸿胪、孝侯，用适操舍。\n南州勤治，取最不懈。\n当阳耽经，唯义之畏。\n石州烈烈，学专春秋。\n懿哉咸宁，不名一休。\n趋难避成，与时泛浮。\n是生孝子，天子之宰，出把（或作「祀」、或作「持」）将符，羣（或作「郡」）州承楷。\n数（或作「教」）以立庙，禄以备器。\n由曾及考，同堂异置。\n栢版松楹，其筵（或作「业」）肆肆。\n维袁之庙，孝孙之为。\n顺势即宜，以诹以龟。\n以平其巇，屋墙持持。\n孝孙来享，来拜庙庭。\n陟堂进室，亲登笾铏。\n肩臑胉骼，其樽玄清。\n降登受胙，于庆尔（方作「示」，非是）成。\n维曾维祖，维考之施。\n于汝孝嗣，以报以祗。\n凡我有今，非本曷思。\n刻诗牲繫（或作「繫牲」），维以告之。\n（同前书卷二七）。",
        "dynasty": "唐",
        "collection_info": null
    },
    {
        "title": "南海神庙碑附诗",
        "author": "韩愈",
        "content": "南海阴（或作「之」）墟，祝融之宅，即祀于旁。\n帝命南伯：「吏惰不躬，正自令公，明用享锡，右（《唐文粹》作「佑」）我家邦。\n」惟明天子，惟慎厥使，我公在官，神人致喜。\n海岭之陬，既足既濡，胡不均弘，俾执事枢。\n公行勿迟，公无遽归。\n匪我私公，神人具依。\n（同前书卷三一，校以《唐文粹》卷五十所录示）（〖1〗清陆耀遹《金石续编》卷七据石刻录此碑，题作《南海广利王碑》，云碑在广州府，元和十五陈谏书。\n按：就常理言，碑末所附韵文或称铭，或称颂，称诗者较少见。\n然韩愈性好奇，碑末附诗，不止一见。\n碑文云：「咸愿刻庙石以着厥美而繫以诗。\n乃作诗曰〖略〗。\n」各本《韩集》、清人所录石刻、《文苑英华》卷八七九、《唐文粹》等所载碑文，均作诗而不作铭，故仍录出之。\n）。",
        "dynasty": "唐",
        "collection_info": null
    },
    {
        "title": "处州孔子庙碑附诗",
        "author": "韩愈",
        "content": "惟此庙学，邺侯所作。\n厥初庳下，神不以宇。\n生（《唐文粹》作「先」）师所处，亦窘寒暑。\n乃新斯宫，神降其献。\n讲读有常，不诫用劝。\n揭揭元[哲]（誓），有师之尊。\n羣圣严严，大法以存。\n像图孔肖，咸在斯堂。\n以瞻以仪，俾不[或]（惑）忘。\n后之君子，无废成美。\n琢词碑石，以赞攸始。\n（同前书卷三一。\n据《唐文粹》卷五一校改）。",
        "dynasty": "唐",
        "collection_info": null
    },
    {
        "title": "柳州罗池庙诗（题拟）",
        "author": "韩愈",
        "content": "荔子丹兮蕉黄（「蕉」下或有「叶」字，或有「子」字），杂肴蔬兮进侯堂。\n侯之船兮两旗，度中流兮风泊之，待侯不来兮不知我悲。\n侯乘驹兮入庙，慰我民兮不嚬以笑。\n鹅之山兮柳之水，桂树团团兮白石齿齿。\n侯朝出游兮暮来归，春与猿吟兮秋鹤与飞。\n（《唐文粹》及欧阳修所见《韩集》均作「秋与鹤飞」。\n《集古录跋尾》卷八录碑文作「秋鹤与飞」，欧疑碑文有误。\n沈括《梦溪笔谈》卷十四以为此用《楚辞》相错成文格，今从其说。\n）北方之人兮为侯是非，千秋万岁兮侯无我违。\n福我兮寿我，驱厉鬼兮山之左。\n下无湿兮高无干，秔稌充羡兮蛇蛟结蟠。\n我民报事兮无怠其始，自今兮钦于世世。\n（同前书卷三一、《唐文粹》卷五二《柳州罗池庙碑》附）（〖1〗《柳州罗池庙碑》云：「三年孟秋辛卯，侯降于州之后堂，欧阳翼等见而拜之。\n其夕，梦翼而告之曰：『馆我于罗池。\n』其日景辰，庙成，大祭。\n过客李仪醉酒，慢侮堂上，得疾，扶出庙门即死。\n明年春，魏忠、欧阳翼使谢宁来京师，请书其事于石。\n余谓柳侯生能泽其民，死能惊动祸福之，以食其土，可谓灵也已。\n作迎享送神诗遗柳民，俾歌以祀焉而幷刻之。\n……其词曰〖词略〗。\n」《湖南通志·金石》六着录嘉定刻此碑，题作《唐罗池庙享神词碑》，附魏绍芳跋此为享神诗。\n《唐诗别裁集》卷七收入。\n朱东润师主编《中国历代文学作品选》中编第一册收此诗，题作《柳州罗池庙诗》，解题云：「此庙建成后，韩愈为撰《柳州罗池庙碑》，诗就附在碑文的后面。\n诗效《楚辞·九歌》体，作为祭祀中迎神、送神时歌唱之用。\n」）。",
        "dynasty": "唐",
        "collection_info": null
    },
    {
        "title": "唐故江南西道观察使中大夫洪州刺史兼御史中丞上柱国赐紫金鱼袋赠左散骑常侍太原王公神道碑铭附诗",
        "author": "韩愈",
        "content": "生人之治，本乎斯文。\n有事其末，而忘其源，切近昧陋，道由是堙。\n有志其本，而泥古陈，当用而迂，乖戾不伸。\n较是二者，其过也均。\n其美王公，志儒之本，达士之经。\n秩秩而积，涵涵而停。\n韡为华英（一作「英华」），不矜不盈。\n孰播其馨？孰发其明？介然而居，士友以倾。\n敷文帝阶，擢列侍从，以忠远名，有直有讽。\n辨遏坚（或作「圣」）恳，巨邪不用。\n秀出班行，乃动帝目。\n帝省竭心，恩顾日渥。\n翔于郎署，鶱于禁密。\n发帝之令，简古而蔚。\n不比于权，以直友冤，敲撼挫揠，竟遭斥奔。\n久淹于外，历守大藩。\n所至极思，必悉利病，萎枯以膏，燠暍（或作「旸」）以醒，坦之敞之，必绝其径，浚之咏之，使安其泳。\n帝思其文，復命掌诰。\n公潜谓人：「此职宜少，岂无凋郡，庸以自效。\n」上藉（或作「籍」）其实，俾统于洪。\n逋滞攸除，姦讹革风，祛蔽于目，释负于躬。\n方乎（或作「平」）所部，禁绝浮屠。\n风雨顺易，秔稻盈畴。\n人得其所（或作「饶」），乃恬乃讴（或作「谣」）。\n化成有代，思以息劳。\n虚位而竢，奄忽（方作「勿随」）滔滔。\n维德维绩，志于斯石，日远弥高。\n（同前书卷三一）（按：王公为王仲舒。\n碑文末云：「既以公之德刻而藏之墓矣，子初又请诗以揭之。\n」称诗而不称铭，故录出。\n）。",
        "dynasty": "唐",
        "collection_info": null
    },
    {
        "title": "曹成王碑附诗",
        "author": "韩愈",
        "content": "太支十三，曹于弟季。\n或亡或微，曹始就事。\n曹之祖王，畏塞绝迁。\n零王黎公，不闻仅存。\n子父易封，三王守名。\n延延百载，以有成王。\n成王之作，一自其躬。\n文被明章，武荐畯功。\n苏枯弱彊，龈其姦猖。\n以报于宗，以昭于王。\n王亦有子，处王之所，唯旧之视，蹶蹶陛陛。\n实取实似，刻诗其碑，为示无止。\n（同前书卷二八）（按：碑云：「乃序而诗之。\n」）。",
        "dynasty": "唐",
        "collection_info": null
    },
    {
        "title": "游祝融峯",
        "author": "韩愈",
        "content": "祝融万丈拔地起，欲见不见轻烟裏。\n山翁爱山不肯归，爱山醉眠山根底。\n山童寻着不敢惊，沉吟为怕山翁嗔。\n梦迴抖擞下山去，一径萝月松风清。\n（嘉靖《衡山府志》卷二。\n陶敏先生录示此诗，幷云：「此诗风格不类韩诗，疑僞，姑录以存疑。\n」）。",
        "dynasty": "唐",
        "collection_info": null
    },
    {
        "title": "题西白涧",
        "author": "韩愈",
        "content": "太行之下清且浅，一水盘桓纡山转。\n千峰万壑不可数，异草幽花几曾见。\n波中白日隐出明，风翻不动浮云轻。\n翠峦玉女下双鹤，笑倚秋练开新晴。\n又疑武陵溪上原，桃花溪尽空潺湲。\n幽泉间復逗嵒侧，喷珠潄玉相交喧。\n羣猿见之走绝壁，缘峰虚梯弗劳力。\n鸣禽迴面背人飞，为是从来不相识。\n杖藜因贪仰面看，碍石牵萝错移屐。\n路穷屈曲疑欲回，迤逦屏开一重碧。\n残樽遇坐酒即倾，旋摘山菓都无名。\n题诗且欲尽佳句，能歌翻咏仙难成。\n天门幽深十里西，无奈落日催人归。\n谁能可属天宫事，为我乞取须臾期。\n上天无梯日不顾，牢落归来坛未暮。\n闭门下马一衾寒，梦想魂驰在何处。\n（见《古今图书集成·山川典》卷四八《太行山部》、干隆廿四年刊萧应植纂《济源县志》卷十六）。",
        "dynasty": "唐",
        "collection_info": null
    },
    {
        "title": "别韩湘（附存）",
        "author": "韩愈",
        "content": "未为世用古来多，如子雄文世孰过。\n好待功成身退后，却抽身去卧烟萝。\n（见《青琐高议别集》卷四）（按：此诗似出后人僞託。\n然韩湘仙事，始于唐时，此诗为唐人或宋人作，今已无从辨明，姑录存于此。\n）。",
        "dynasty": "唐",
        "collection_info": null
    },
    {
        "title": "题游息洞（题拟）",
        "author": "韩愈",
        "content": "所乐非吾独，人人共此情。\n往来三伏裏，试酌一泓清。\n（见民国廿七年刊朱汝珍纂《阳山县志》卷十七《金石》）（按：《阳山县志》录《陆志》云：「右诗字大一寸五分，在游息洞口石壁。\n」）。",
        "dynasty": "唐",
        "collection_info": null
    },
    {
        "title": "相和歌辞：猛虎行",
        "author": "韩愈",
        "content": "猛虎虽云恶，亦各有匹侪。群行深谷间，百兽望风低。\n身食黄熊父，子食赤豹麛。择肉于熊罴，肯视兔与狸。\n正昼当谷眠，眼有百步威。自矜无当对，气性纵以乖。\n朝怒杀其子，暮还飧其妃。匹侪四散走，猛虎还孤栖。\n狐鸣门四旁，乌鹊从噪之。出逐猴入居，虎不知所归。\n谁云猛虎恶，中路正悲啼。豹来衔其尾，熊来攫其颐。\n猛虎死不辞，但惭前所为。虎坐无助死，况如汝细微。\n故当结以信，亲当结以私。亲故且不保，人谁信汝为。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "琴曲歌辞：拘幽操",
        "author": "韩愈",
        "content": "目掩掩兮其凝其盲，耳肃肃兮听不闻声。\n朝不日出兮夜不见月与星，有知无知兮为死为生。\n呜呼！臣罪当诛兮天王圣明。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：越裳操",
        "author": "韩愈",
        "content": "雨之施，物以孳。我何意于彼为？自周之先，其艰其勤。\n以有疆宇，私我后人。我祖在上，四方在下。\n厥临孔威，敢戏以侮。孰荒于门，孰治于田。四海既均，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：岐山操",
        "author": "韩愈",
        "content": "我家于豳，自我先公。伊我承绪，敢有不同。\n今狄之人，将土我疆。民为我战，谁使死伤。\n彼岐有岨，我往独处。人莫余追，无思我悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：履霜操",
        "author": "韩愈",
        "content": "父兮儿寒，母兮儿饥。儿罪当笞，逐儿何为。\n儿在中野，以宿以处。四无人声，谁与儿语。\n儿寒何衣，儿饥何食。儿行于野，履霜以足。\n母生众儿，有母怜之。独无母怜，儿宁不悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：雉朝飞操",
        "author": "韩愈",
        "content": "雉之飞，于朝日。群雌孤雄，意气横出。当东而西，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：猗兰操",
        "author": "韩愈",
        "content": "兰之猗猗，扬扬其香。不采而佩，于兰何伤。\n今天之旋，其曷为然。我行四方，以日以年。\n雪霜贸贸，荠麦之茂。子如不伤，我不尔觏。\n荠麦之茂，荠麦之有。君子之伤，君子之守。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：将归操",
        "author": "韩愈",
        "content": "秋之水兮其色幽幽，我将济兮不得其由。\n涉其浅兮石啮我足，乘其深兮龙入我舟。\n我济而悔兮将安归尤。归乎归乎，无与石斗兮无应龙求。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：龟山操",
        "author": "韩愈",
        "content": "龟之气兮不能云雨，龟之枿兮不中樑柱，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：残形操",
        "author": "韩愈",
        "content": "有兽维狸兮我梦得之，其身孔明兮而头不知。\n吉凶何为兮觉坐而思，巫咸上天兮识者其谁。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：别鹄操",
        "author": "韩愈",
        "content": "雄鹄衔枝来，雌鹄啄泥归。巢成不生子，大义当乖离。\n江汉水之大，鹄身鸟之微。更无相逢日，安可相随飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "杂曲歌辞：鸣雁行",
        "author": "韩愈",
        "content": "嗷嗷鸣雁鸣且飞，穷秋南去春北归。去寒就暖识所处，\n徘徊反顾群侣违，哀鸣欲下洲渚非。江南水阔朝云多，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "元和圣德诗",
        "author": "韩愈",
        "content": "皇帝即阼，物无违拒。曰旸而旸，曰雨而雨。维是元年，\n负鄙为艰，纵则不可。出师征之，其众十旅。军其城下，\n疆外之险，莫过蜀土。韦皋去镇，刘辟守后。血人于牙，\n汝为表书，求我帅汝。事始上闻，在列咸怒。皇帝曰然，\n朝发京师，夕至其部。辟喜谓党，汝振而伍。蜀可全有，\n有恇其凶，有饵其诱。其出穰穰，队以万数。遂劫东川，\n有安其驱，无暴我野。日行三十，徐壁其右。辟党聚谋，\n四方节度，整兵顿马。上章请讨，俟命起坐。皇帝曰嘻，\n四军齐作，殷其如阜。或拔其角，或脱其距。长驱洋洋，\n是日崇文，入处其宇。分散逐捕，搜原剔薮。辟穷见窘，\n取之江中，枷脰械手。妇女累累，啼哭拜叩。来献阙下，\n婉婉弱子，赤立伛偻。牵头曳足，先断腰膂。次及其徒，\n优赏将吏，扶珪缀组。帛堆其家，粟塞其庾。哀怜阵没，\n施令酬功，急疾如火。天地中间，莫不顺序。幽恒青魏，\n掉弃兵革，私习簋簠。来请来觐，十百其耦。皇帝曰吁，\n躬执百礼，登降拜俯。荐于新宫，视瞻梁梠。戚见容色，\n除于国南，鳞笋毛簴。庐幕周施，开揭磊砢。兽盾腾拏，\n宵升于丘，奠璧献斝。众乐惊作，轰豗融冶。紫焰嘘呵，\n渎鬼蒙鸿，岳祗嶪峨。饫沃膻芗，产祥降嘏。凤凰应奏，\n踊跃欢呀，失喜噎欧。干清坤夷，境落褰举。帝车回来，\n续功臣嗣，拔贤任耇。孩养无告，仁滂施厚。皇帝神圣，\n天锡皇帝，为天下主。并包畜养，无异细鉅。亿载万年，\n敕戒四方，侈则有咎。天锡皇帝，多麦与黍。无召水旱，\n擅命而狂，既翦既去。尽逐群奸，靡有遗侣。天锡皇帝，\n皇帝大孝，慈祥悌友。怡怡愉愉，奉太皇后。浃于族亲，\n亿载万年，为父为母。博士臣愈，职是训诂。作为歌诗，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "琴操十首：将归操",
        "author": "韩愈",
        "content": "（孔子之赵，闻杀鸣犊作。赵杀鸣犊，孔子临河，\n秋之水兮，其色幽幽；我将济兮，不得其由。涉其浅兮，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "琴操十首：猗兰操",
        "author": "韩愈",
        "content": "（孔子伤不逢时作。古琴操云：习习谷风，以阴以雨。\n之子于归，远送于野。何彼苍天，不得其所。逍遥九州，\n兰之猗猗，扬扬其香。不采而佩，于兰何伤。\n今天之旋，其曷为然。我行四方，以日以年。\n雪霜贸贸，荠麦之茂。子如不伤，我不尔觏。\n荠麦之茂，荠麦之有。君子之伤，君子之守。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "琴操十首：龟山操",
        "author": "韩愈",
        "content": "（孔子以季桓子受齐女乐，谏不从，望龟山而作。\n龟山在太山博县。古琴操云：予欲望鲁兮，龟山蔽之。\n手无斧柯，奈龟山何）\n龟之氛兮，不能云雨。龟之枿兮，不中樑柱。龟之大兮，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "琴操十首：越裳操",
        "author": "韩愈",
        "content": "雨之施物以孳，我何意于彼为。自周之先，其艰其勤。\n以有疆宇，私我后人。我祖在上，四方在下。厥临孔威，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "琴操十首：拘幽操",
        "author": "韩愈",
        "content": "（文王羑裏作。古琴操云：殷道溷溷，浸浊烦兮。\n朱紫相合，不别分兮。迷乱声色，信谗言兮。炎炎之虐，\n目窈窈兮，其凝其盲；耳肃肃兮，听不闻声。朝不日出兮，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "琴操十首：岐山操",
        "author": "韩愈",
        "content": "（周公为太王作。本词云：狄戎侵兮，土地迁移。\n邦邑适于岐山，烝民不忧兮谁者知。嗟嗟奈何兮，\n我家于豳，自我先公。伊我承序，敢有不同。\n今狄之人，将土我疆。民为我战，谁使死伤。\n彼岐有岨，我往独处。尔莫余追，无思我悲。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "琴操十首：履霜操",
        "author": "韩愈",
        "content": "（尹吉甫子伯奇无罪，为后母谮而见逐，自伤作。\n本词云：朝履霜兮采晨寒，考不明其心兮信谗言。\n孤恩别离兮摧肺肝，何辜皇天兮遭斯愆。\n痛殁不同兮恩有偏，谁能流顾兮知我冤）\n父兮儿寒，母兮儿饥。儿罪当笞，逐儿何为。\n儿在中野，以宿以处。四无人声，谁与儿语。\n儿寒何衣，儿饥何食。儿行于野，履霜以足。\n母生众儿，有母怜之。独无母怜，儿宁不悲。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "琴操十首：雉朝飞操",
        "author": "韩愈",
        "content": "（牧犊子七十无妻，见雉双飞，感之而作。本词云：\n雉朝飞兮鸣相和，雌雄群游兮山之阿。\n我独何命兮未有家，时将暮兮可奈何，嗟嗟暮兮可奈何）\n雉之飞，于朝日。群雌孤雄，意气横出。当东而西，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "琴操十首：别鹄操",
        "author": "韩愈",
        "content": "（商陵穆子，娶妻五年无子。父母欲其改娶，其妻闻之，\n雄鹄衔枝来，雌鹄啄泥归。巢成不生子，大义当乖离。\n江汉水之大，鹄身鸟之微。更无相逢日，且可绕树相随飞。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "琴操十首：残形操",
        "author": "韩愈",
        "content": "有兽维狸兮，我梦得之。其身孔明兮，而头不知。\n吉凶何为兮，觉坐而思。巫咸上天兮，识者其谁。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "南山诗",
        "author": "韩愈",
        "content": "吾闻京城南，兹惟群山囿。东西两际海，巨细难悉究。\n山经及地志，茫昧非受授。团辞试提挈，挂一念万漏。\n欲休谅不能，粗叙所经觏。尝升崇丘望，戢戢见相凑。\n晴明出棱角，缕脉碎分绣。蒸岚相澒洞，表裏忽通透。\n无风自飘簸，融液煦柔茂。横云时平凝，点点露数岫。\n天空浮修眉，浓绿画新就。孤撑有巉绝，海浴褰鹏噣。\n春阳潜沮洳，濯濯吐深秀。岩峦虽嵂崒，软弱类含酎。\n夏炎百木盛，荫郁增埋覆。神灵日歊歔，云气争结构。\n秋霜喜刻轹，磔卓立癯瘦。参差相迭重，刚耿陵宇宙。\n冬行虽幽墨，冰雪工琢镂。新曦照危峨，亿丈恒高袤。\n明昏无停态，顷刻异状候。西南雄太白，突起莫间簉。\n藩都配德运，分宅占丁戊。逍遥越坤位，诋讦陷干窦。\n空虚寒兢兢，风气较搜漱。朱维方烧日，阴霰纵腾糅。\n昆明大池北，去觌偶晴昼。绵联穷俯视，倒侧困清沤。\n微澜动水面，踊跃躁猱狖。惊呼惜破碎，仰喜呀不仆。\n前寻径杜墅，岔蔽毕原陋。崎岖上轩昂，始得观览富。\n行行将遂穷，岭陆烦互走。勃然思坼裂，拥掩难恕宥。\n巨灵与夸蛾，远贾期必售。还疑造物意，固护蓄精佑。\n力虽能排斡，雷电怯呵诟。攀缘脱手足，蹭蹬抵积甃。\n茫如试矫首，堛塞生怐愗。威容丧萧爽，近新迷远旧。\n拘官计日月，欲进不可又。因缘窥其湫，凝湛閟阴兽。\n鱼虾可俯掇，神物安敢寇。林柯有脱叶，欲堕鸟惊救。\n争衔弯环飞，投弃急哺鷇。旋归道回睨，达枿壮复奏。\n吁嗟信奇怪，峙质能化贸。前年遭谴谪，探历得邂逅。\n初从蓝田入，顾盻劳颈脰。时天晦大雪，泪目苦蒙瞀。\n峻涂拖长冰，直上若悬溜。褰衣步推马，颠蹶退且复。\n苍黄忘遐睎，所瞩才左右。杉篁咤蒲苏，杲耀攒介胄。\n专心忆平道，脱险逾避臭。昨来逢清霁，宿愿忻始副。\n峥嵘跻冢顶，倏闪杂鼯鼬。前低划开阔，烂漫堆众皱。\n或连若相从，或蹙若相斗。或妥若弭伏，或竦若惊雊。\n或散若瓦解，或赴若辐凑。或翩若船游，或决若马骤。\n或背若相恶，或向若相佑。或乱若抽笋，或嵲若注灸。\n或错若绘画，或缭若篆籀。或罗若星离，或蓊若云逗。\n或浮若波涛，或碎若锄耨。或如贲育伦，赌胜勇前购。\n先强势已出，后钝嗔bz譳。或如帝王尊，丛集朝贱幼。\n虽亲不亵狎，虽远不悖谬。或如临食案，肴核纷饤饾。\n又如游九原，坟墓包椁柩。或累若盆罂，或揭若bB豆。\n或覆若曝鳖，或颓若寝兽。或蜿若藏龙，或翼若搏鹫。\n或齐若友朋，或随若先后。或迸若流落，或顾若宿留。\n或戾若仇雠，或密若婚媾。或俨若峨冠，或翻若舞袖。\n或屹若战阵，或围若搜狩。或靡然东注，或偃然北首。\n或如火熹焰，或若气饙馏。或行而不辍，或遗而不收。\n或斜而不倚，或弛而不彀。或赤若秃鬝，或熏若柴槱。\n或如龟拆兆，或若卦分繇。或前横若剥，或后断若姤。\n延延离又属，夬夬叛还遘。喁喁鱼闯萍，落落月经宿。\n誾誾树墙垣，巘巘驾库厩。参参削剑戟，焕焕衔莹琇。\n敷敷花披萼，k7々屋摧溜。悠悠舒而安，兀兀狂以狃。\n超超出犹奔，蠢蠢骇不懋。大哉立天地，经纪肖营腠。\n厥初孰开张，黾勉谁劝侑。创兹朴而巧，戮力忍劳疚。\n得非施斧斤，无乃假诅咒。鸿荒竟无传，功大莫酬僦。\n尝闻于祠官，芬苾降歆嗅。斐然作歌诗，惟用赞报酭。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "谢自然诗",
        "author": "韩愈",
        "content": "果州南充县，寒女谢自然。童騃无所识，但闻有神仙。\n轻生学其术，乃在金泉山。繁华荣慕绝，父母慈爱捐。\n凝心感魑魅，慌惚难具言。一朝坐空室，云雾生其间。\n如聆笙竽韵，来自冥冥天。白日变幽晦，萧萧风景寒。\n檐楹暂明灭，五色光属联。观者徒倾骇，踯躅讵敢前。\n须臾自轻举，飘若风中烟。茫茫八纮大，影响无由缘。\n裏胥上其事，郡守惊且叹。驱车领官吏，氓俗争相先。\n入门无所见，冠履同蜕蝉。皆云神仙事，灼灼信可传。\n余闻古夏后，象物知神奸。山林民可入，魍魉莫逢旃。\n逶迤不復振，后世恣欺谩。幽明纷杂乱，人鬼更相残。\n秦皇虽笃好，汉武洪其源。自从二主来，此祸竟连连。\n木石生怪变，狐狸骋妖患。莫能尽性命，安得更长延。\n人生处万类，知识最为贤。奈何不自信，反欲从物迁。\n往者不可悔，孤魂抱深冤。来者犹可诫，余言岂空文。\n人生有常理，男女各有伦。寒衣及饥食，在纺绩耕耘。\n下以保子孙，上以奉君亲。苟异于此道，皆为弃其身。\n噫乎彼寒女，永托异物群。感伤遂成诗，昧者宜书绅。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "秋怀诗十一首",
        "author": "韩愈",
        "content": "窗前两好树，众叶光薿薿。秋风一拂披，策策鸣不已。\n微灯照空床，夜半偏入耳。愁忧无端来，感叹成坐起。\n天明视颜色，与故不相似。羲和驱日月，疾急不可恃。\n浮生虽多涂，趋死惟一轨。胡为浪自苦，得酒且欢喜。\n白露下百草，萧兰共雕悴。青青四墙下，已复生满地。\n寒蝉暂寂寞，蟋蟀鸣自恣。运行无穷期，禀受气苦异。\n适时各得所，松柏不必贵。\n彼时何卒卒，我志何曼曼。犀首空好饮，廉颇尚能饭。\n学堂日无事，驱马适所愿。茫茫出门路，欲去聊自劝。\n归还阅书史，文字浩千万。陈迹竟谁寻，贱嗜非贵献。\n丈夫意有在，女子乃多怨。\n秋气日恻恻，秋空日凌凌。上无枝上蜩，下无盘中蝇。\n岂不感时节，耳目去所憎。清晓卷书坐，南山见高棱。\n其下澄湫水，有蛟寒可罾。惜哉不得往，岂谓吾无能。\n离离挂空悲，戚戚抱虚警。露泫秋树高，虫吊寒夜永。\n敛退就新懦，趋营悼前猛。归愚识夷涂，汲古得修绠。\n名浮犹有耻，味薄真自幸。庶几遗悔尤，即此是幽屏。\n今晨不成起，端坐尽日景。虫鸣室幽幽，月吐窗冏冏。\n丧怀若迷方，浮念剧含梗。尘埃慵伺候，文字浪驰骋。\n尚须勉其顽，王事有朝请。\n秋夜不可晨，秋日苦易暗。我无汲汲志，何以有此憾。\n寒鸡空在栖，缺月烦屡瞰。有琴具徽弦，再鼓听愈淡。\n古声久埋灭，无由见真滥。低心逐时趋，苦勉祗能暂。\n有如乘风船，一纵不可缆。不如觑文字，丹铅事点勘。\n岂必求赢余，所要石与甔。\n卷卷落地叶，随风走前轩。鸣声若有意，颠倒相追奔。\n空堂黄昏暮，我坐默不言。童子自外至，吹灯当我前。\n问我我不应，馈我我不餐。退坐西壁下，读诗尽数编。\n作者非今士，相去时已千。其言有感触，使我复凄酸。\n顾谓汝童子，置书且安眠。丈夫属有念，事业无穷年。\n霜风侵梧桐，众叶着树干。空阶一片下，琤若摧琅玕。\n谓是夜气灭，望舒霣其团。青冥无依倚，飞辙危难安。\n惊起出户视，倚楹久汍澜。忧愁费晷景，日月如跳丸。\n迷复不计远，为君驻尘鞍。\n暮暗来客去，群嚣各收声。悠悠偃宵寂，亹亹抱秋明。\n世累忽进虑，外忧遂侵诚。强怀张不满，弱念缺已盈。\n诘屈避语阱，冥茫触心兵。败虞千金弃，得比寸草荣。\n知耻足为勇，晏然谁汝令。\n鲜鲜霜中菊，既晚何用好。扬扬弄芳蝶，尔生还不早。\n运穷两值遇，婉娈死相保。西风蛰龙蛇，众木日凋槁。\n由来命分尔，泯灭岂足道。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "赴江陵途中寄赠王二十补阙李十一拾遗李二十六员外翰林三学士",
        "author": "韩愈",
        "content": "孤臣昔放逐，血泣追愆尤。汗漫不省识，恍如乘桴浮。\n或自疑上疏，上疏岂其由。是年京师旱，田亩少所收。\n上怜民无食，征赋半已休。有司恤经费，未免烦征求。\n富者既云急，贫者固已流。传闻闾里间，赤子弃渠沟。\n持男易斗粟，掉臂莫肯酬。我时出衢路，饿者何其稠。\n亲逢道边死，伫立久咿嚘。归舍不能食，有如鱼中钩。\n适会除御史，诚当得言秋。拜疏移合门，为忠宁自谋。\n上陈人疾苦，无令绝其喉。下陈畿甸内，根本理宜优。\n积雪验丰熟，幸宽待蚕麰。天子恻然感，司空叹绸缪。\n谓言即施设，乃反迁炎州。同官尽才俊，偏善柳与刘。\n或虑语言泄，传之落冤雠。二子不宜尔，将疑断还不。\n中使临门遣，顷刻不得留。病妹卧床褥，分知隔明幽。\n悲啼乞就别，百请不颔头。弱妻抱稚子，出拜忘惭羞。\n黾勉不回顾，行行诣连州。朝为青云士，暮作白头囚。\n商山季冬月，冰冻绝行辀。春风洞庭浪，出没惊孤舟。\n逾岭到所任，低颜奉君侯。酸寒何足道，随事生疮疣。\n远地触途异，吏民似猿猴。生狞多忿很，辞舌纷嘲啁。\n白日屋檐下，双鸣斗鸺鹠。有蛇类两首，有蛊群飞游。\n穷冬或摇扇，盛夏或重裘。飓起最可畏，訇哮簸陵丘。\n雷霆助光怪，气象难比侔。疠疫忽潜遘，十家无一瘳。\n猜嫌动置毒，对案辄怀愁。前日遇恩赦，私心喜还忧。\n果然又羁絷，不得归锄耰。此府雄且大，腾凌尽戈矛。\n栖栖法曹掾，何处事卑陬。生平企仁义，所学皆孔周。\n早知大理官，不列三后俦。何况亲犴狱，敲搒发奸偷。\n悬知失事势，恐自罹罝罘。湘水清且急，凉风日修修。\n胡为首归路，旅泊尚夷犹。昨者京使至，嗣皇传冕旒。\n赫然下明诏，首罪诛共吺。复闻颠夭辈，峨冠进鸿畴。\n班行再肃穆，璜佩鸣琅璆。伫继贞观烈，边封脱兜鍪。\n三贤推侍从，卓荦倾枚邹。高议参造化，清文焕皇猷。\n协心辅齐圣，致理同毛輶。小雅咏鹿鸣，食苹贵呦呦。\n遗风邈不嗣，岂忆尝同裯。失志早衰换，前期拟蜉蝣。\n自从齿牙缺，始慕舌为柔。因疾鼻又塞，渐能等熏莸。\n深思罢官去，毕命依松楸。空怀焉能果，但见岁已遒。\n殷汤闵禽兽，解网祝蛛蝥。雷焕掘宝剑，冤氛消斗牛。\n兹道诚可尚，谁能借前筹。殷勤答吾友，明月非暗投。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "暮行河堤上",
        "author": "韩愈",
        "content": "暮行河堤上，四顾不见人。衰草际黄云，感叹愁我神。\n夜归孤舟卧，辗转空及晨。谋计竟何就，嗟嗟世与身。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "夜歌",
        "author": "韩愈",
        "content": "静夜有清光，闲堂仍独息。念身幸无恨，志气方自得。\n乐哉何所忧，所忧非我力。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "重云李观疾赠之",
        "author": "韩愈",
        "content": "夭行失其度，阴气来干阳。重云闭白日，炎燠成寒凉。\n小人但咨怨，君子惟忧伤。饮食为减少，身体岂宁康。\n此志诚足贵，惧非职所当。藜羹尚如此，肉食安可尝。\n穷冬百草死，幽桂乃芬芳。且况天地间，大运自有常。\n劝君善饮食，鸾凤本高翔。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "江汉答孟郊",
        "author": "韩愈",
        "content": "江汉虽云广，乘舟渡无艰。流沙信难行，马足常往还。\n凄风结冲波，狐裘能御寒。终宵处幽室，华烛光烂烂。\n苟能行忠信，可以居夷蛮。嗟余与夫子，此义每所敦。\n何为复见赠，缱绻在不谖。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "长安交游者赠孟郊",
        "author": "韩愈",
        "content": "长安交游者，贫富各有徒。亲朋相过时，亦各有以娱。\n陋室有文史，高门有笙竽。何能辨荣悴，且欲分贤愚。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "岐山下二首",
        "author": "韩愈",
        "content": "谁谓我有耳，不闻凤凰鸣。朅来岐山下，日暮边鸿惊。\n丹穴五色羽，其名为凤凰。昔周有盛德，此鸟鸣高冈。\n和声随祥风，窅窕相飘扬。闻者亦何事，但知时俗康。\n自从公旦死，千载閟其光。吾君亦勤理，迟尔一来翔。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十六"
        }
    },
    {
        "title": "北极赠李观",
        "author": "韩愈",
        "content": "北极有羁羽，南溟有沈鳞。川源浩浩隔，影响两无因。\n风云一朝会，变化成一身。谁言道裏远，感激疾如神。\n我年二十五，求友昧其人。哀歌西京市，乃与夫子亲。\n所尚苟同趋，贤愚岂异伦。方为金石姿，万世无缁磷。\n无为儿女态，憔悴悲贱贫。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "此日足可惜赠张籍",
        "author": "韩愈",
        "content": "此日足可惜，此酒不足尝。舍酒去相语，共分一日光。\n念昔未知子，孟君自南方。自矜有所得，言子有文章。\n我名属相府，欲往不得行。思之不可见，百端在中肠。\n维时月魄死，冬日朝在房。驱驰公事退，闻子适及城。\n命车载之至，引坐于中堂。开怀听其说，往往副所望。\n孔丘殁已远，仁义路久荒。纷纷百家起，诡怪相披猖。\n长老守所闻，后生习为常。少知诚难得，纯粹古已亡。\n譬彼植园木，有根易为长。留之不遣去，馆置城西旁。\n岁时未云几，浩浩观湖江。众夫指之笑，谓我知不明。\n儿童畏雷电，鱼鳖惊夜光。州家举进士，选试缪所当。\n驰辞对我策，章句何炜煌。相公朝服立，工席歌鹿鸣。\n礼终乐亦阕，相拜送于庭。之子去须臾，赫赫流盛名。\n窃喜复窃叹，谅知有所成。人事安可恒，奄忽令我伤。\n闻子高第日，正从相公丧。哀情逢吉语，惝恍难为双。\n暮宿偃师西，徒辗转在床。夜闻汴州乱，绕壁行彷徨。\n我时留妻子，仓卒不及将。相见不復期，零落甘所丁。\n骄儿未绝乳，念之不能忘。忽如在我所，耳若闻啼声。\n中途安得返，一日不可更。俄有东来说，我家免罹殃。\n乘船下汴水，东去趋彭城。从丧朝至洛，还走不及停。\n假道经盟津，出入行涧冈。日西入军门，羸马颠且僵。\n主人愿少留，延入陈壶觞。卑贱不敢辞，忽忽心如狂。\n饮食岂知味，丝竹徒轰轰。平明脱身去，决若惊凫翔。\n黄昏次汜水，欲过无舟航。号呼久乃至，夜济十裏黄。\n中流上滩潬，沙水不可详。惊波暗合沓，星宿争翻芒。\n辕马蹢躅鸣，左右泣仆童。甲午憩时门，临泉窥斗龙。\n东南出陈许，陂泽平茫茫。道边草木花，红紫相低昂。\n百里不逢人，角角雄雉鸣。行行二月暮，乃及徐南疆。\n下马步堤岸，上船拜吾兄。谁云经艰难，百口无夭殇。\n仆射南阳公，宅我睢水阳。箧中有余衣，盎中有余粮。\n闭门读书史，窗户忽已凉。日念子来游，子岂知我情。\n别离未为久，辛苦多所经。对食每不饱，共言无倦听。\n连延三十日，晨坐达五更。我友二三子，宦游在西京。\n东野窥禹穴，李翱观涛江。萧条千万里，会合安可逢。\n淮之水舒舒，楚山直丛丛。子又舍我去，我怀焉所穷。\n男儿不再壮，百岁如风狂。高爵尚可求，无为守一乡。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "幽怀",
        "author": "韩愈",
        "content": "幽怀不能写，行此春江浔。适与佳节会，士女竞光阴。\n凝妆耀洲渚，繁吹荡人心。间关林中鸟，亦知和为音。\n岂无一尊酒，自酌还自吟。但悲时易失，四序迭相侵。\n我歌君子行，视古犹视今。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "君子法天运",
        "author": "韩愈",
        "content": "君子法天运，四时可前知。小人惟所遇，寒暑不可期。\n利害有常势，取舍无定姿。焉能使我心，皎皎远忧疑。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "落叶送陈羽",
        "author": "韩愈",
        "content": "落叶不更息，断蓬无复归。飘飖终自异，邂逅暂相依。\n悄悄深夜语，悠悠寒月辉。谁云少年别，流泪各沾衣。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "归彭城",
        "author": "韩愈",
        "content": "天下兵又动，太平竟何时。吁谟者谁子，无乃失所宜。\n前年关中旱，闾井多死饥。去岁东郡水，生民为流尸。\n上天不虚应，祸福各有随。我欲进短策，无由至彤墀。\n刳肝以为纸，沥血以书辞。上言陈尧舜，下言引龙夔。\n言词多感激，文字少葳蕤。一读已自怪，再寻良自疑。\n食芹虽云美，献御固已痴。缄封在骨髓，耿耿空自奇。\n昨者到京城，屡陪高车驰。周行多俊异，议论无瑕疵。\n见待颇异礼，未能去毛皮。到口不敢吐，徐徐俟其巇。\n归来戎马间，惊顾似羁雌。连日或不语，终朝见相欺。\n乘闲辄骑马，茫茫诣空陂。遇酒即酩酊，君知我为谁。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "醉后",
        "author": "韩愈",
        "content": "煌煌东方星，奈此众客醉。初喧或忿争，中静杂嘲戏。\n淋漓身上衣，颠倒笔下字。人生如此少，酒贱且勤置。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "醉赠张秘书",
        "author": "韩愈",
        "content": "人皆劝我酒，我若耳不闻。今日到君家，呼酒持劝君。\n为此座上客，及余各能文。君诗多态度，蔼蔼春空云。\n东野动惊俗，天葩吐奇芬。张籍学古淡，轩鹤避鸡群。\n阿买不识字，颇知书八分。诗成使之写，亦足张吾军。\n所以欲得酒，为文俟其醺。酒味既冷冽，酒气又氛氲。\n性情渐浩浩，谐笑方云云。此诚得酒意，余外徒缤纷。\n长安众富儿，盘馔罗膻荤。不解文字饮，惟能醉红裙。\n虽得一饷乐，有如聚飞蚊。今我及数子，固无莸与熏。\n险语破鬼胆，高词媲皇坟。至宝不雕琢，神功谢锄耘。\n方今向太平，元凯承华勋。吾徒幸无事，庶以穷朝曛。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "同冠峡",
        "author": "韩愈",
        "content": "南方二月半，春物亦已少。维舟山水间，晨坐听百鸟。\n宿云尚含姿，朝日忽升晓。羁旅感和鸣，囚拘念轻矫。\n潺湲泪久迸，诘曲思增绕。行矣且无然，盖棺事乃了。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "送惠师",
        "author": "韩愈",
        "content": "惠师浮屠者，乃是不羁人。十五爱山水，超然谢朋亲。\n脱冠剪头髮，飞步遗踪尘。发迹入四明，梯空上秋旻。\n遂登天台望，众壑皆嶙峋。夜宿最高顶，举头看星辰。\n光芒相照烛，南北争罗陈。兹地绝翔走，自然严且神。\n微风吹木石，澎湃闻韶钧。夜半起下视，溟波衔日轮。\n鱼龙惊踊跃，叫啸成悲辛。怪气或紫赤，敲磨共轮囷。\n金鸦既腾翥，六合俄清新。常闻禹穴奇，东去窥瓯闽。\n越俗不好古，流传失其真。幽踪邈难得，圣路嗟长堙。\n回临浙江涛，屹起高峨岷。壮志死不息，千年如隔晨。\n是非竟何有，弃去非吾伦。凌江诣庐岳，浩荡极游巡。\n崔崒没云表，陂陀浸湖沦。是时雨初霁，悬瀑垂天绅。\n前年往罗浮，步戛南海漘。大哉阳德盛，荣茂恒留春。\n鹏鶱堕长翮，鲸戏侧修鳞。自来连州寺，曾未造城闉。\n日携青云客，探胜穷崖滨。太守邀不去，群官请徒频。\n囊无一金资，翻谓富者贫。昨日忽不见，我令访其邻。\n奔波自追及，把手问所因。顾我却兴叹，君宁异于民。\n离合自古然，辞别安足珍。吾闻九疑好，夙志今欲伸。\n斑竹啼舜妇，清湘沈楚臣。衡山与洞庭，此固道所循。\n寻崧方抵洛，历华遂之秦。浮游靡定处，偶往即通津。\n吾言子当去，子道非吾遵。江鱼不池活，野鸟难笼驯。\n吾非西方教，怜子狂且醇。吾嫉惰游者，怜子愚且谆。\n去矣各异趣，何为浪沾巾。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "送灵师",
        "author": "韩愈",
        "content": "佛法入中国，尔来六百年。齐民逃赋役，高士着幽禅。\n官吏不之制，纷纷听其然。耕桑日失隶，朝署时遗贤。\n灵师皇甫姓，胤胄本蝉联。少小涉书史，早能缀文篇。\n中间不得意，失迹成延迁。逸志不拘教，轩腾断牵挛。\n围棋斗白黑，生死随机权。六博在一掷，枭卢叱迴旋。\n战诗谁与敌，浩汗横戈鋋。饮酒尽百盏，嘲谐思逾鲜。\n有时醉花月，高唱清且绵。四座咸寂默，杳如奏湘弦。\n寻胜不惮险，黔江屡洄沿。瞿塘五六月，惊电让归船。\n怒水忽中裂，千寻堕幽泉。环回势益急，仰见团团天。\n投身岂得计，性命甘徒捐。浪沫蹙翻涌，漂浮再生全。\n同行二十人，魂骨俱坑填。灵师不挂怀，冒涉道转延。\n开忠二州牧，诗赋时多传。失职不把笔，珠玑为君编。\n强留费日月，密席罗婵娟。昨者至林邑，使君数开筵。\n逐客三四公，盈怀赠兰荃。湖游泛漭沆，溪宴驻潺湲。\n别语不许出，行裾动遭牵。邻州竞招请，书札何翩翩。\n十月下桂岭，乘寒恣窥缘。落落王员外，争迎获其先。\n自从入宾馆，占吝久能专。吾徒颇携被，接宿穷欢妍。\n听说两京事，分明皆眼前。纵横杂谣俗，琐屑咸罗穿。\n材调真可惜，朱丹在磨研。方将敛之道，且欲冠其颠。\n韶阳李太守，高步凌云烟。得客辄忘食，开囊乞缯钱。\n手持南曹叙，字重青瑶镌。古气参彖系，高标摧太玄。\n维舟事干谒，披读头风痊。还如旧相识，倾壶畅幽悁。\n以此复留滞，归骖几时鞭。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "县斋有怀",
        "author": "韩愈",
        "content": "少小尚奇伟，平生足悲咤。犹嫌子夏儒，肯学樊迟稼。\n事业窥皋稷，文章蔑曹谢。濯缨起江湖，缀佩杂兰麝。\n悠悠指长道，去去策高驾。谁为倾国谋，自许连城价。\n初随计吏贡，屡入泽宫射。虽免十上劳，何能一战霸。\n人情忌殊异，世路多权诈。蹉跎颜遂低，摧折气愈下。\n冶长信非罪，侯生或遭骂。怀书出皇都，衔泪渡清灞。\n身将老寂寞，志欲死閒暇。朝食不盈肠，冬衣才掩髂。\n军书既频召，戎马乃连跨。大樑从相公，彭城赴仆射。\n弓箭围狐兔，丝竹罗酒炙。两府变荒凉，三年就休假。\n求官去东洛，犯雪过西华。尘埃紫陌春，风雨灵台夜。\n名声荷朋友，援引乏姻娅。虽陪彤庭臣，讵纵青冥靶。\n寒空耸危阙，晓色曜修架。捐躯辰在丁，铩翮时方蜡。\n投荒诚职分，领邑幸宽赦。湖波翻日车，岭石坼天罅。\n毒雾恒熏昼，炎风每烧夏。雷威固已加，飓势仍相借。\n气象杳难测，声音吁可怕。夷言听未惯，越俗循犹乍。\n指摘两憎嫌，睢盱互猜讶。只缘恩未报，岂谓生足藉。\n嗣皇新继明，率土日流化。惟思涤瑕垢，长去事桑柘。\n劚嵩开云扃，压颍抗风榭。禾麦种满地，梨枣栽绕舍。\n儿童稍长成，雀鼠得驱吓。官租日输纳，村酒时邀迓。\n闲爱老农愚，归弄小女姹。如今便可尔，何用毕婚嫁。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "合江亭",
        "author": "韩愈",
        "content": "红亭枕湘江，蒸水会其左。瞰临眇空阔，绿净不可唾。\n维昔经营初，邦君实王佐。翦林迁神祠，买地费家货。\n梁栋巨集可爱，结构丽匪过。伊人去轩腾，兹宇遂颓挫。\n老郎来何暮，高唱久乃和。树兰盈九畹，栽竹逾万个。\n长绠汲沧浪，幽蹊下坎坷。波涛夜俯听，云树朝对卧。\n初如遗宦情，终乃最郡课。人生诚无几，事往悲岂奈。\n萧条绵岁时，契阔继庸懦。胜事谁复论，丑声日已播。\n中丞黜凶邪，天子闵穷饿。君侯至之初，闾裏自相贺。\n淹滞乐闲旷，勤苦劝慵惰。为余扫尘阶，命乐醉众座。\n穷秋感平分，新月怜半破。愿书岩上石，勿使泥尘涴。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "陪杜侍御游湘西两寺独宿有题一首，因献杨常侍",
        "author": "韩愈",
        "content": "长沙千里平，胜地犹在险。况当江阔处，斗起势匪渐。\n深林高玲珑，青山上琬琰。路穷台殿辟，佛事焕且俨。\n剖竹走泉源，开廊架崖广。是时秋之残，暑气尚未敛。\n群行忘后先，朋息弃拘检。客堂喜空凉，华榻有清簟。\n涧蔬煮蒿芹，水果剥菱芡。伊余夙所慕，陪赏亦云忝。\n幸逢车马归，独宿门不掩。山楼黑无月，渔火灿星点。\n夜风一何喧，杉桧屡磨飐。犹疑在波涛，怵惕梦成魇。\n静思屈原沈，远忆贾谊贬。椒兰争妒忌，绛灌共谗谄。\n谁令悲生肠，坐使泪盈脸。翻飞乏羽翼，指摘困瑕玷。\n珥貂藩维重，政化类分陕。礼贤道何优，奉己事苦俭。\n大厦栋方隆，巨川楫行剡。经营诚少暇，游宴固已歉。\n旅程愧淹留，徂岁嗟荏苒。平生每多感，柔翰遇频染。\n辗转岭猿鸣，曙灯青睒睒。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "岳阳楼别窦司直",
        "author": "韩愈",
        "content": "洞庭九州间，厥大谁与让。南汇群崖水，北注何奔放。\n潴为七百里，吞纳各殊状。自古澄不清，环混无归向。\n炎风日搜搅，幽怪多冗长。轩然大波起，宇宙隘而妨。\n巍峨拔嵩华，腾踔较健壮。声音一何宏，轰輵车万两。\n犹疑帝轩辕，张乐就空旷。蛟螭露笋簴，缟练吹组帐。\n鬼神非人世，节奏颇跌踼。阳施见夸丽，阴闭感悽怆。\n朝过宜春口，极北缺堤障。夜缆巴陵洲，丛芮才可傍。\n星河尽涵泳，俯仰迷下上。余澜怒不已，喧聒鸣瓮盎。\n明登岳阳楼，辉焕朝日亮。飞廉戢其威，清晏息纤纩。\n泓澄湛凝绿，物影巧相况。江豚时出戏，惊波忽荡漾。\n时当冬之孟，隙窍缩寒涨。前临指近岸，侧坐眇难望。\n涤濯神魂醒，幽怀舒以畅。主人孩童旧，握手乍忻怅。\n怜我窜逐归，相见得无恙。开筵交履舄，烂漫倒家酿。\n杯行无留停，高柱送清唱。中盘进橙栗，投掷倾脯酱。\n欢穷悲心生，婉娈不能忘。念昔始读书，志欲干霸王。\n屠龙破千金，为艺亦云亢。爱才不择行，触事得谗谤。\n前年出官由，此祸最无妄。公卿采虚名，擢拜识天仗。\n奸猜畏弹射，斥逐恣欺诳。新恩移府庭，逼侧厕诸将。\n于嗟苦驽缓，但惧失宜当。追思南渡时，鱼腹甘所葬。\n严程迫风帆，劈箭入高浪。颠沈在须臾，忠鲠谁复谅。\n生还真可喜，克己自惩创。庶从今日后，粗识得与丧。\n事多改前好，趣有获新尚。誓耕十亩田，不取万乘相。\n细君知蚕织，稚子已能饷。行当挂其冠，生死君一访。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "送文畅师北游",
        "author": "韩愈",
        "content": "昔在四门馆，晨有僧来谒。自言本吴人，少小学城阙。\n已穷佛根源，粗识事輗軏。挛拘屈吾真，戒辖思远发。\n荐绅秉笔徒，声誉耀前阀。从求送行诗，屡造忍颠蹶。\n今成十余卷，浩汗罗斧钺。先生閟穷巷，未得窥剞劂。\n又闻识大道，何路补黥刖。出其囊中文，满听实清越。\n谓僧当少安，草序颇排讦。上论古之初，所以施赏罚。\n下开迷惑胸，窙豁劚株橛。僧时不听莹，若饮水救暍。\n风尘一出门，时日多如发。三年窜荒岭，守县坐深樾。\n征租聚异物，诡制怛巾袜。幽穷谁共语，思想甚含哕。\n昨来得京官，照壁喜见蝎。况逢旧亲识，无不比鹣蟩。\n长安多门户，吊庆少休歇。而能勤来过，重惠安可揭。\n当今圣政初，恩泽完vr狘。胡为不自暇，飘戾逐鹯鷢。\n仆射领北门，威德压胡羯。相公镇幽都，竹帛烂勋伐。\n酒场舞闺姝，猎骑围边月。开张箧中宝，自可得津筏。\n从兹富裘马，宁复茹藜蕨。余期报恩后，谢病老耕垡。\n庇身指蓬茅，逞志纵猃猲。僧还相访来，山药煮可掘。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "答张彻",
        "author": "韩愈",
        "content": "辱赠不知报，我歌尔其聆。首叙始识面，次言后分形。\n道途绵万里，日月垂十龄。浚郊避兵乱，睢岸连门停。\n肝胆一古剑，波涛两浮萍。渍墨窜旧史，磨丹注前经。\n义苑手秘宝，文堂耳惊霆。暄晨蹑露舄，暑夕眠风棂。\n结友子让抗，请师我惭丁。初味犹啖蔗，遂通斯建瓴。\n搜奇日有富，嗜善心无宁。石樑平侹侹，沙水光泠泠。\n乘枯摘野艳，沈细抽潜腥。游寺去陟巘，寻径返穿汀。\n缘云竹竦竦，失路麻冥冥。淫潦忽翻野，平芜眇开溟。\n防泄堑夜塞，惧冲城昼扃。及去事戎辔，相逢宴军伶。\n觥秋纵兀兀，猎旦驰駉駉。从赋始分手，朝京忽同舲。\n急时促暗棹，恋月留虚亭。毕事驱传马，安居守窗萤。\n梅花灞水别，宫烛骊山醒。省选逮投足，乡宾尚摧翎。\n尘祛又一掺，泪眦还双荧。洛邑得休告，华山穷绝陉。\n倚岩睨海浪，引袖拂天星。日驾此回辖，金神所司刑。\n泉绅拖修白，石剑攒高青。磴藓澾拳局，梯飙飐伶俜。\n悔狂已咋指，垂诫仍镌铭。峨豸忝备列，伏蒲愧分泾。\n微诚慕横草，琐力摧撞筳。迭雪走商岭，飞波航洞庭。\n下险疑堕井，守官类拘囹。荒餐茹獠蛊，幽梦感湘灵。\n刺史肃蓍蔡，吏人沸蝗螟。点缀簿上字，趋跄合前铃。\n赖其饱山水，得以娱瞻听。紫树雕斐亹，碧流滴珑玲。\n映波铺远锦，插地列长屏。愁狖酸骨死，怪花醉魂馨。\n潜苞绛实坼，幽乳翠毛零。赦行五百里，月变三十蓂。\n渐阶群振鹭，入学诲螟蛉。苹甘谢鸣鹿，罍满惭罄瓶。\n冏冏抱瑚琏，飞飞联鹡鸰。鱼鬣欲脱背，虬光先照硎。\n岂独出丑类，方当动朝廷。勤来得晤语，勿惮宿寒厅。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "荐士",
        "author": "韩愈",
        "content": "周诗三百篇，雅丽理训诰。曾经圣人手，议论安敢到。\n五言出汉时，苏李首更号。东都渐弥漫，派别百川导。\n建安能者七，卓荦变风操。逶迤抵晋宋，气象日凋耗。\n中间数鲍谢，比近最清奥。齐梁及陈隋，众作等蝉噪。\n搜春摘花卉，沿袭伤剽盗。国朝盛文章，子昂始高蹈。\n勃兴得李杜，万类困陵暴。后来相继生，亦各臻阃奥。\n有穷者孟郊，受材实雄骜。冥观洞古今，象外逐幽好。\n横空盘硬语，妥帖力排奡。敷柔肆纡余，奋猛卷海潦。\n荣华肖天秀，捷疾逾响报。行身践规矩，甘辱耻媚灶。\n孟轲分邪正，眸子看了眊。杳然粹而清，可以镇浮躁，\n俗流知者谁，指注竞嘲傲。圣皇索遗逸，髦士日登造。\n庙堂有贤相，爱遇均覆焘。况承归与张，二公迭嗟悼。\n青冥送吹嘘，强箭射鲁缟。胡为久无成，使以归期告。\n霜风破佳菊，嘉节迫吹帽。念将决焉去，感物增恋嫪。\n彼微水中荇，尚烦左右芼。鲁侯国至小，庙鼎犹纳郜。\n幸当择珉玉，宁有弃珪瑁。悠悠我之思，扰扰风中纛。\n上言愧无路，日夜惟心祷。鹤翎不天生，变化在啄菢。\n通波非难图，尺地易可漕。善善不汲汲，后时徒悔懊。\n救死具八珍，不如一箪犒。微诗公勿诮，恺悌神所劳。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "喜侯喜至赠张籍张彻",
        "author": "韩愈",
        "content": "昔我在南时，数君常在念。摇摇不可止，讽咏日喁噞。\n如以膏濯衣，每渍垢逾染。又如心中疾，针石非所砭。\n常思得游处，至死无倦厌。地遐物奇怪，水镜涵石剑。\n荒花穷漫乱，幽兽工腾闪。碍目不忍窥，忽忽坐昏垫。\n逢神多所祝，岂忘灵即验。依依梦归路，历历想行店。\n今者诚自幸，所怀无一欠。孟生去虽索，侯氏来还歉。\n欹眠听新诗，屋角月艳艳。杂作承间骋，交惊舌互bc。\n缤纷指瑕疵，拒捍阻城堑。以余经摧挫，固请发铅椠。\n居然妄推让，见谓爇天焰。比疏语徒妍，悚息不敢占。\n呼奴具盘餐，饤饾鱼菜赡。人生但如此，朱紫安足僭。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "古风",
        "author": "韩愈",
        "content": "今日曷不乐，幸时不用兵。无曰既蹙矣，乃尚可以生。\n彼州之赋，去汝不顾。此州之役，去我奚适。一邑之水，\n无念百年，聊乐一日。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "驽骥",
        "author": "韩愈",
        "content": "驽骀诚龌龊，市者何其稠。力小若易制，价微良易酬。\n渴饮一斗水，饥食一束刍。嘶鸣当大路，志气若有余。\n骐骥生绝域，自矜无匹俦。牵驱入市门，行者不为留。\n借问价几何，黄金比嵩丘。借问行几何，咫尺视九州。\n饥食玉山禾，渴饮醴泉流。问谁能为御，旷世不可求。\n惟昔穆天子，乘之极遐游。王良执其辔，造父挟其辀。\n因言天外事，茫惚使人愁。驽骀谓骐骥，饿死余尔羞。\n有能必见用，有德必见收。孰云时与命，通塞皆自由。\n骐骥不敢言，低徊但垂头。人皆劣骐骥，共以驽骀优。\n喟余独兴叹，才命不同谋。寄诗同心子，为我商声讴。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "马厌谷",
        "author": "韩愈",
        "content": "马厌谷兮，士不厌糠籺；土被文绣兮，士无短褐。\n彼其得志兮，不我虞；一朝失志兮，其何如。已焉哉，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "出门",
        "author": "韩愈",
        "content": "长安百万家，出门无所之。岂敢尚幽独，与世实参差。\n古人虽已死，书上有其辞。开卷读且想，千载若相期。\n出门各有道，我道方未夷。且于此中息，天命不吾欺。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "嗟哉董生行",
        "author": "韩愈",
        "content": "淮水出桐柏，山东驰遥遥千里不能休；淝水出其侧，\n彷徨踯躅久不去，以翼来覆待狗归。嗟哉董生，谁将与俦？\n时之人，夫妻相虐，兄弟为雠。食君之禄，而令父母愁。\n亦独何心，嗟哉董生无与俦。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "烽火",
        "author": "韩愈",
        "content": "登高望烽火，谁谓塞尘飞。王城富且乐，曷不事光辉。\n勿言日已暮，相见恐行稀。愿君熟念此，秉烛夜中归。\n我歌宁自感，乃独泪沾衣。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "汴州乱二首",
        "author": "韩愈",
        "content": "汴州城门朝不开，天狗堕地声如雷。健儿争夸杀留后，\n母从子走者为谁，大夫夫人留后儿。昨日乘车骑大马，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "利剑",
        "author": "韩愈",
        "content": "利剑光耿耿，佩之使我无邪心。故人念我寡徒侣，\n剑与我俱变化归黄泉。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "龊龊",
        "author": "韩愈",
        "content": "龊龊当世士，所忧在饥寒。但见贱者悲，不闻贵者叹。\n大贤事业异，远抱非俗观。报国心皎洁，念时涕汍澜。\n妖姬坐左右，柔指发哀弹。酒肴虽日陈，感激宁为欢。\n秋阴欺白日，泥潦不少干。河堤决东郡，老弱随惊湍。\n天意固有属，谁能诘其端。愿辱太守荐，得充谏诤官。\n排云叫阊阖，披腹呈琅玕。致君岂无术，自进诚独难。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十七"
        }
    },
    {
        "title": "河之水二首寄子侄老成",
        "author": "韩愈",
        "content": "河之水，去悠悠。我不如，水东流。我有孤侄在海陬，\n河之水，悠悠去。我不如，水东注。我有孤侄在海浦，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "山石",
        "author": "韩愈",
        "content": "山石荦确行径微，黄昏到寺蝙蝠飞。升堂坐阶新雨足，\n铺床拂席置羹饭，疏粝亦足饱我饥。夜深静卧百虫绝，\n山红涧碧纷烂漫，时见松枥皆十围。当流赤足蹋涧石，\n嗟哉吾党二三子，安得至老不更归。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "天星送杨凝郎中贺正",
        "author": "韩愈",
        "content": "天星牢落鸡喔咿，仆夫起餐车载脂。正当穷冬寒未已，\n侍从近臣有虚位，公今此去归何时。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "汴泗交流赠张仆射",
        "author": "韩愈",
        "content": "汴泗交流郡城角，筑场十步平如削。短垣三面缭逶迤，\n分曹决胜约前定，百马攒蹄近相映。球惊杖奋合且离，\n超遥散漫两閒暇，挥霍纷纭争变化。发难得巧意气粗，\n当今忠臣不可得，公马莫走须杀贼。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "忽忽",
        "author": "韩愈",
        "content": "忽忽乎余未知生之为乐也，愿脱去而无因。\n安得长翮大翼如云生我身，乘风振奋出六合。\n绝浮尘，死生哀乐两相弃，是非得失付閒人。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "鸣雁",
        "author": "韩愈",
        "content": "嗷嗷鸣雁鸣且飞，穷秋南去春北归。去寒就暖识所依，\n裴回反顾群侣违。哀鸣欲下洲渚非。江南水阔朝云多，\n凌风一举君谓何。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "龙移",
        "author": "韩愈",
        "content": "天昏地黑蛟龙移，雷惊电激雄雌随。\n清泉百丈化为土，鱼鳖枯死吁可悲。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "雉带箭",
        "author": "韩愈",
        "content": "原头火烧静兀兀，野雉畏鹰出复没。将军欲以巧伏人，\n冲人决起百余尺，红翎白镞相倾斜。将军仰笑军吏贺，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "条山苍",
        "author": "韩愈",
        "content": "条山苍，河水黄。浪波沄沄去，松柏在山冈。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "赠郑兵曹",
        "author": "韩愈",
        "content": "尊酒相逢十载前，君为壮夫我少年。尊酒相逢十载后，\n当今贤俊皆周行，君何为乎亦遑遑。杯行到君莫停手，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "桃源图",
        "author": "韩愈",
        "content": "神仙有无何渺茫，桃源之说诚荒唐。流水盘回山百转，\n南宫先生忻得之，波涛入笔驱文辞。文工画妙各臻极，\n嬴颠刘蹶了不闻，地坼天分非所恤。种桃处处惟开花。\n川原近远蒸红霞。初来犹自念乡邑，岁久此地还成家。\n渔舟之子来何所，物色相猜更问语。大蛇中断丧前王，\n当时万事皆眼见，不知几许犹流传。争持酒食来相馈，\n夜半金鸡啁哳鸣，火轮飞出客心惊。人间有累不可住，\n世俗宁知伪与真，至今传者武陵人。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "东方半明",
        "author": "韩愈",
        "content": "东方半明大星没，独有太白配残月。嗟尔残月勿相疑，\n鸡三号，更五点。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "赠唐衢",
        "author": "韩愈",
        "content": "虎有爪兮牛有角，虎可搏兮牛可触。奈何君独抱奇材，\n胡不上书自荐达，坐令四海如虞唐。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "贞女峡",
        "author": "韩愈",
        "content": "江盘峡束春湍豪，风雷战斗鱼龙逃。悬流轰轰射水府，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "赠侯喜",
        "author": "韩愈",
        "content": "吾党侯生字叔𨑓，呼我持竿钓温水。平明鞭马出都门，\n虾蟆跳过雀儿浴，此纵有鱼何足求。我为侯生不能已，\n暂动还休未可期，虾行蛭渡似皆疑。举竿引线忽有得，\n我今行事尽如此，此事正好为吾规。半世遑遑就举选，\n便当提携妻与子，南入箕颍无还时。叔𨑓君今气方锐，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "古意",
        "author": "韩愈",
        "content": "太华峰头玉井莲，开花十丈藕如船。冷比雪霜甘比蜜，\n安得长梯上摘实，下种七泽根株连。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "八月十五夜赠张功曹",
        "author": "韩愈",
        "content": "纤云四卷天无河，清风吹空月舒波。沙平水息声影绝，\n洞庭连天九疑高，蛟龙出没猩鼯号。十生九死到官所，\n昨者州前捶大鼓，嗣皇继圣登夔皋。赦书一日行万里，\n州家申名使家抑，坎轲只得移荆蛮。判司卑官不堪说，\n君歌且休听我歌，我歌今与君殊科。一年明月今宵多，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "谒衡岳庙遂宿岳寺题门楼",
        "author": "韩愈",
        "content": "五岳祭秩皆三公，四方环镇嵩当中。火维地荒足妖怪，\n我来正逢秋雨节，阴气晦昧无清风。潜心默祷若有应，\n紫盖连延接天柱，石廪腾掷堆祝融。森然魄动下马拜，\n升阶伛偻荐脯酒，欲以菲薄明其衷。庙令老人识神意，\n窜逐蛮荒幸不死，衣食才足甘长终。侯王将相望久绝，\n猿鸣钟动不知曙，杲杲寒日生于东。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "岣嵝山",
        "author": "韩愈",
        "content": "岣嵝山尖神禹碑，字青石赤形模奇。科斗拳身薤倒披，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "永贞行",
        "author": "韩愈",
        "content": "君不见太皇谅阴未出令，小人乘时偷国柄。\n北军百万虎与貔，天子自将非他师。一朝夺印付私党，\n夜作诏书朝拜官，超资越序曾无难。公然白日受贿赂，\n董贤三公谁复惜，侯景九锡行可叹。国家功高德且厚，\n膺图受禅登明堂，共流幽州鲧死羽。四门肃穆贤俊登，\n湖波连天日相腾，蛮俗生梗瘴疠烝。江氛岭祲昏若凝，\n雄虺毒螫堕股肱，食中置药肝心崩。左右使令诈难凭，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "洞庭湖阻风赠张十一署",
        "author": "韩愈",
        "content": "十月阴气盛，北风无时休。苍茫洞庭岸，与子维双舟。\n雾雨晦争泄，波涛怒相投。犬鸡断四听，粮绝谁与谋。\n相去不容步，险如碍山丘。清谈可以饱，梦想接无由。\n男女喧左右，饥啼但啾啾。非怀北归兴，何用胜羁愁。\n云外有白日，寒光自悠悠。能令暂开霁，过是吾无求。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "李花赠张十一署",
        "author": "韩愈",
        "content": "江陵城西二月尾，花不见桃惟见李。风揉雨练雪羞比，\n迷魂乱眼看不得，照耀万树繁如堆。念昔少年着游燕，\n只今四十已如此，后日更老谁论哉。力携一尊独就醉，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "杏花",
        "author": "韩愈",
        "content": "居邻北郭古寺空，杏花两株能白红。曲江满园不可到，\n冬寒不严地恒泄，阳气发乱无全功。浮花浪蕊镇长有，\n鹧鸪钩辀猿叫歇，杳杳深谷攒青枫。岂如此树一来玩，\n明年更发应更好，道人莫忘邻家翁。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "感春四首",
        "author": "韩愈",
        "content": "我所思兮在何所，情多地遐兮遍处处。东西南北皆欲往，\n三杯取醉不復论，一生长恨奈何许。\n皇天平分成四时，春气漫诞最可悲。杂花妆林草盖地，\n岂如秋霜虽惨冽，摧落老物谁惜之。为此径须沽酒饮，\n屈原离骚二十五，不肯餔啜糟与醨。惜哉此子巧言语，\n平明出门暮归舍，酩酊马上知为谁。\n朝骑一马出，暝就一床卧。诗书渐欲抛，节行久已惰。\n冠欹感发秃，语误惊齿堕。孤负平生心，已矣知何奈。\n我恨不如江头人，长网横江遮紫鳞。独宿荒陂射凫雁，\n今者无端读书史，智慧只足劳精神。画蛇着足无处用，\n数杯浇肠虽暂醉，皎皎万虑醒还新。百年未满不得死，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "寒食日出游",
        "author": "韩愈",
        "content": "李花初发君始病，我往看君花转盛。走马城西惆怅归，\n可怜物色阻携手，空展霜缣吟九咏。纷纷落尽泥与尘，\n关山远别固其理，寸步难见始知命。忆昔与君同贬官，\n各言生死两追随，直置心亲无貌敬。念君又署南荒吏，\n囊空甑倒谁救之，我今一食日还并。自然忧气损天和，\n今朝寒食行野外，绿杨匝岸蒲生迸。宋玉庭边不见人，\n饮酒宁嫌盏底深，题诗尚倚笔锋劲。明宵故欲相就醉，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "忆昨行和张十一",
        "author": "韩愈",
        "content": "忆昨夹钟之吕初吹灰，上公礼罢元侯回。车载牲牢瓮舁酒，\n青天白日花草丽，玉斝屡举倾金罍。张君名声座所属，\n自期殒命在春序，屈指数日怜婴孩。危辞苦语感我耳，\n阳山鸟路出临武，驿马拒地驱频隤。践蛇茹蛊不择死，\n近者三奸悉破碎，羽窟无底幽黄能。眼中了了见乡国，\n无妄之忧勿药喜，一善自足禳千灾。头轻目朗肌骨健，\n嵩山东头伊洛岸，胜事不假须穿栽。君当先行我待满，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十八"
        }
    },
    {
        "title": "刘生诗",
        "author": "韩愈",
        "content": "生名师命其姓刘，自少轩轾非常俦。弃家如遗来远游，\n越女一笑三年留，南逾横岭入炎州。青鲸高磨波山浮，\n问胡不归良有由，美酒倾水炙肥牛。妖歌慢舞烂不收，\n瞥然一饷成十秋，昔须未生今白头。五管历遍无贤侯，\n我为罗列陈前修，芟蒿斩蓬利锄耰。天星回环数才周，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "郑群赠簟",
        "author": "韩愈",
        "content": "蕲州笛竹天下知，郑君所宝尤瑰奇。携来当昼不得卧，\n法曹贫贱众所易，腰腹空大何能为，自从五月困暑湿，\n日暮归来独惆怅，有卖直欲倾家资。谁谓故人知我意，\n青蝇侧翅蚤虱避，肃肃疑有清飙吹。倒身甘寝百疾愈，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "丰陵行",
        "author": "韩愈",
        "content": "羽卫煌煌一百里，晓出都门葬天子。群臣杂沓驰后先，\n清风飘飘轻雨洒，偃蹇旗旆卷以舒。逾梁下阪笳鼓咽，\n皇帝孝心深且远，资送礼备无赢余。设官置卫锁嫔妓，\n墓藏庙祭不可乱，欲言非职知何如。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "游青龙寺赠崔大补阙",
        "author": "韩愈",
        "content": "秋灰初吹季月管，日出卯南晖景短。友生招我佛寺行，\n然云烧树火实骈，金乌下啄赪虬卵。魂翻眼倒忘处所，\n二三道士席其间，灵液屡进玻黎碗。忽惊颜色变韶稚，\n前年岭隅乡思发，踯躅成山开不算。去岁羁帆湘水明，\n思君携手安能得，今者相从敢辞懒。由来钝騃寡参寻，\n年少得途未要忙，时清谏疏尤宜罕。何人有酒身无事，\n南山逼冬转清瘦，刻画圭角出崖窾。当忧复被冰雪埋，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "赠崔立之评事",
        "author": "韩愈",
        "content": "崔侯文章苦捷敏，高浪驾天输不尽。曾从关外来上都，\n摇毫掷简自不供，顷刻青红浮海蜃。才豪气猛易语言，\n勿嫌法官未登朝，犹胜赤尉长趋尹。时命虽乖心转壮，\n子时专场夸觜距，余始张军严韅靷。尔来但欲保封疆，\n频蒙怨句刺弃遗，岂有闲官敢推引。深藏箧笥时一发，\n当今圣人求侍从，拔擢杞梓收楛箘。东马严徐已奋飞，\n走章驰檄在得贤，燕雀纷拏要鹰隼。窃料二途必处一，\n墙根菊花好沽酒，钱帛纵空衣可准。晖晖檐日暖且鲜，\n能来取醉任喧呼，死后贤愚俱泯泯。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "送区弘南归",
        "author": "韩愈",
        "content": "穆昔南征军不归，虫沙猿鹤伏以飞。汹汹洞庭莽翠微，\n我迁于南日周围，来见者众莫依俙。爰有区子荧荧晖，\n虽有不逮驱騑騑，或采于薄渔于矶。服役不辱言不讥，\n子虽勤苦终何希，王都观阙双巍巍。腾蹋众骏事鞍鞿，\n开书拆衣泪痕晞，虽不敕还情庶几。朝暮盘羞恻庭闱，\n蜃沉海底气升霏，彩雉野伏朝扇翚。处子窈窕王所妃，\n出送抚背我涕挥，行行正直慎脂韦。业成志树来颀颀，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "三星行",
        "author": "韩愈",
        "content": "我生之辰，月宿南斗。牛奋其角，箕张其口。\n牛不见服箱，斗不挹酒浆。箕独有神灵，无时停簸扬。\n无善名已闻，无恶声已讙。名声相乘除，得少失有余。\n三星各在天，什伍东西陈。嗟汝牛与斗，汝独不能神。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "剥啄行",
        "author": "韩愈",
        "content": "剥剥啄啄，有客至门。我不出应，客去而嗔。从者语我，\n空堂幽幽，有秸有莞。门以两板，丛书于间。窅窅深堑，\n子虽云尔，其口益蕃。我为子谋，有万其全。凡今之人，\n变化咀嚼，有鬼有神。今去不勇，其如后艰。我谢再拜，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "青青水中蒲三首",
        "author": "韩愈",
        "content": "青青水中蒲，下有一双鱼。君今上陇去，我在与谁居。\n青青水中蒲，长在水中居。寄语浮萍草，相随我不如。\n青青水中蒲，叶短不出水。妇人不下堂，行子在万里。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "孟东野失子",
        "author": "韩愈",
        "content": "失子将何尤，吾将上尤天。女实主下人，与夺一何偏。\n彼于女何有，乃令蕃且延。此独何罪辜，生死旬日间。\n上呼无时闻，滴地泪到泉。地祇为之悲，瑟缩久不安。\n乃呼大灵龟，骑云款天门。问天主下人，薄厚胡不均。\n天曰天地人，由来不相关。吾悬日与月，吾系星与辰。\n日月相噬啮，星辰踣而颠。吾不女之罪，知非女由因。\n且物各有分，孰能使之然。有子与无子，祸福未可原。\n鱼子满母腹，一一欲谁怜。细腰不自乳，举族常孤鳏。\n鸱枭啄母脑，母死子始翻。蝮蛇生子时，坼裂肠与肝。\n好子虽云好，未还恩与勤。恶子不可说，鸱枭蝮蛇然。\n有子且勿喜，无子固勿叹。上圣不待教，贤闻语而迁。\n下愚闻语惑，虽教无由悛。大灵顿头受，即日以命还。\n地祇谓大灵，女往告其人。东野夜得梦，有夫玄衣巾。\n闯然入其户，三称天之言。再拜谢玄夫，收悲以欢忻。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "陆浑山火和皇甫湜用其韵",
        "author": "韩愈",
        "content": "皇甫补官古贲浑，时当玄冬泽干源。山狂谷很相吐吞，\n天跳地踔颠干坤，赫赫上照穷崖垠。截然高周烧四垣，\n水龙鼍龟鱼与鼋，鸦鸱雕鹰雉鹄鹍。燖炰煨爊孰飞奔，\n千钟万鼓咽耳喧。攒杂啾嚄沸篪埙，彤幢绛旃紫纛幡。\n炎官热属朱冠裈，髹其肉皮通髀臀。颓胸垤腹车掀辕，\n红帷赤幕罗脤膰，fI池波风肉陵屯。谽呀鉅壑颇黎盆，\n齿牙嚼啮舌腭反，电光ze磹赪目fu，顼冥收威避玄根，\n命黑螭侦焚其元，天阙悠悠不可援。梦通上帝血面论，\n徐命之前问何冤，火行于冬古所存。我如禁之绝其飧，\n视桃着花可小骞，月及申酉利复怨。助汝五龙从九鲲，\n要余和增怪又烦，虽欲悔舌不可扪。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "县斋读书",
        "author": "韩愈",
        "content": "出宰山水县，读书松桂林。萧条捐末事，邂逅得初心。\n哀狖醒俗耳，清泉洁尘襟。诗成有共赋，酒熟无孤斟。\n青竹时默钓，白云日幽寻。南方本多毒，北客恒惧侵。\n谪谴甘自守，滞留愧难任。投章类缟带，伫答逾兼金。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "新竹",
        "author": "韩愈",
        "content": "笋添南阶竹，日日成清閟。缥节已储霜，黄苞犹掩翠。\n出栏抽五六，当户罗三四。高标陵秋严，贞色夺春媚。\n稀生巧补林，并出疑争地。纵横乍依行，烂熳忽无次。\n风枝未飘吹，露粉先涵泪。何人可携玩，清景空瞪视。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "晚菊",
        "author": "韩愈",
        "content": "少年饮酒时，踊跃见菊花。今来不復饮，每见恒咨嗟。\n伫立摘满手，行行把归家。此时无与语，弃置奈悲何。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "落齿",
        "author": "韩愈",
        "content": "去年落一牙，今年落一齿。俄然落六七，落势殊未已。\n余存皆动摇，尽落应始止。忆初落一时，但念豁可耻。\n及至落二三，始忧衰即死。每一将落时，懔懔恒在已。\n叉牙妨食物，颠倒怯漱水。终焉舍我落，意与崩山比。\n今来落既熟，见落空相似。余存二十余，次第知落矣。\n倘常岁落一，自足支两纪。如其落并空，与渐亦同指。\n人言齿之落，寿命理难恃。我言生有涯，长短俱死尔。\n人言齿之豁，左右惊谛视。我言庄周云，水雁各有喜。\n语讹默固好，嚼废软还美。因歌遂成诗，持用诧妻子。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "哭杨兵部凝陆歙州参",
        "author": "韩愈",
        "content": "人皆期七十，才半岂蹉跎。并出知己泪，自然白髮多。\n晨兴为谁恸，还坐久滂沱。论文与晤语，已矣可如何。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "苦寒",
        "author": "韩愈",
        "content": "四时各平分，一气不可兼。隆寒夺春序，颛顼固不廉。\n太昊弛维纲，畏避但守谦。遂令黄泉下，萌牙夭句尖。\n草木不復抽，百味失苦甜。凶飙搅宇宙，铓刃甚割砭。\n日月虽云尊，不能活乌蟾。羲和送日出，恇怯频窥觇。\n炎帝持祝融，呵嘘不相炎。而我当此时，恩光何由沾。\n肌肤生鳞甲，衣被如刀镰。气寒鼻莫嗅，血冻指不拈。\n浊醪沸入喉，口角如衔箝。将持匕箸食，触指如排签。\n侵炉不觉暖，炽炭屡已添。探汤无所益，何况纩与缣。\n虎豹僵穴中，蛟螭死幽潜。荧惑丧缠次，六龙冰脱髯。\n芒砀大包内，生类恐尽歼。啾啾窗间雀，不知已微纤。\n举头仰天鸣，所愿晷刻淹。不如弹射死，却得亲炰燖。\n鸾皇苟不存，尔固不在占。其余蠢动俦，俱死谁恩嫌。\n伊我称最灵，不能女覆苫。悲哀激愤叹，五藏难安恬。\n中宵倚墙立，淫泪何渐渐。天王哀无辜，惠我下顾瞻。\n褰旒去耳纩，调和进梅盐。贤能日登御，黜彼傲与憸。\n生风吹死气，豁达如褰帘。悬乳零落堕，晨光入前檐。\n雪霜顿销释，土脉膏且黏。岂徒兰蕙荣，施及艾与蒹。\n日萼行铄铄，风条坐襜襜。天乎苟其能，吾死意亦厌。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "和虞部卢四酬翰林钱七赤藤杖歌",
        "author": "韩愈",
        "content": "赤藤为杖世未窥，台郎始携自滇池。滇王扫宫避使者，\n途经百国皆莫识，君臣聚观逐旌麾。共传滇神出水献，\n几重包裹自题署，不以珍怪夸荒夷。归来捧赠同舍子，\n南宫清深禁闱密，唱和有类吹埙篪。妍辞丽句不可继，",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "崔十六少府摄伊阳，以诗及书见投，因酬三十韵",
        "author": "韩愈",
        "content": "崔君初来时，相识颇未惯。但闻赤县尉，不比博士慢。\n赁屋得连墙，往来忻莫间。我时亦新居，触事苦难办。\n蔬飧要同吃，破袄请来绽。谓言安堵后，贷借更何患。\n不知孤遗多，举族仰薄宦。有时未朝餐，得米日已晏。\n隔墙闻讙呼，众口极鹅雁。前计顿乖张，居然见真赝。\n娇儿好眉眼，袴脚冻两骭。捧书随诸兄，累累两角丱。\n冬惟茹寒齑，秋始识瓜瓣。问之不言饥，饫若厌刍豢。\n才名三十年，久合居给谏。白头趋走裏，闭口绝谤讪。\n府公旧同袍，拔擢宰山涧。寄诗杂诙俳，有类说鹏鷃。\n上言酒味酸，冬衣竟未擐。下言人吏稀，惟足彪与虥。\n又言致猪鹿，此语乃善幻。三年国子师，肠肚习藜苋。\n况住洛之涯，鲂鳟可罩汕。肯效屠门嚼，久嫌弋者篡。\n谋拙日焦拳，活计似锄刬。男寒涩诗书，妻瘦剩腰襻。\n为官不事职，厥罪在欺谩。行当自劾去，渔钓老葭薍。\n岁穷寒气骄，冰雪滑磴栈。音问难屡通，何由觌清盼。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "送侯参谋赴河中幕",
        "author": "韩愈",
        "content": "忆昔初及第，各以少年称。君颐始生须，我齿清如冰。\n尔时心气壮，百事谓己能。一别讵几何，忽如隔晨兴。\n我齿豁可鄙，君颜老可憎。相逢风尘中，相视迭嗟矜。\n幸同学省官，末路再得朋。东司绝教授，游宴以为恒。\n秋渔荫密树，夜博然明灯。雪径抵樵叟，风廊折谈僧。\n陆浑桃花间，有汤沸如烝。三月崧少步，踯躅红千层。\n洲沙厌晚坐，岭壁穷晨升。沈冥不计日，为乐不可胜。\n迁满一已异，乖离坐难凭。行行事结束，人马何蹻腾。\n感激生胆勇，从军岂尝曾。洸洸司徒公，天子爪与肱。\n提师十万余，四海钦风棱。河北兵未进，蔡州帅新薨。\n曷不请扫除，活彼黎与烝。鄙夫诚怯弱，受恩愧徒弘。\n犹思脱儒冠，弃死取先登。又欲面言事，上书求诏征。\n侵官固非是，妄作谴可惩。惟当待责免，耕劚归沟塍。\n今君得所附，势若脱鞲鹰。檄笔无与让，幕谋识其膺。\n收绩开史牒，翰飞逐溟鹏。男儿贵立事，流景不可乘。\n岁老阴沴作，云颓雪翻崩。别袖拂洛水，征车转崤陵。\n勤勤酒不进，勉勉恨已仍。送君出门归，愁肠若牵绳。\n默坐念语笑，痴如遇寒蝇。策马谁可适，晤言谁为应。\n席尘惜不扫，残尊对空凝。信知后会时，日月屡环縆。\n生期理行役，欢绪绝难承。寄书惟在频，无吝简与缯。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "东都遇春",
        "author": "韩愈",
        "content": "少年气真狂，有意与春竞。行逢二三月，九州花相映。\n川原晓服鲜，桃李晨妆靓。荒乘不知疲，醉死岂辞病。\n饮啖惟所便，文章倚豪横。尔来曾几时，白髮忽满镜。\n旧游喜乖张，新辈足嘲评。心肠一变化，羞见时节盛。\n得閒无所作，贵欲辞视听。深居疑避仇，默卧如当暝。\n朝曦入牖来，鸟唤昏不醒。为生鄙计算，盐米告屡罄。\n坐疲都忘起，冠侧懒复正。幸蒙东都官，获离机与阱。\n乖慵遭傲僻，渐染生弊性。既去焉能追，有来犹莫骋。\n有船魏王池，往往纵孤泳。水容与天色，此处皆绿净。\n岸树共纷披，渚牙相纬经。怀归苦不果，即事取幽迸。\n贪求匪名利，所得亦已并。悠悠度朝昏，落落捐季孟。\n群公一何贤，上戴天子圣。谋谟收禹绩，四面出雄劲。\n转输非不勤，稽逋有军令。在庭百执事，奉职各祗敬。\n我独胡为哉，坐与亿兆庆。譬如笼中鸟，仰给活性命。\n为诗告友生，负愧终究竟。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "感春五首",
        "author": "韩愈",
        "content": "辛夷高花最先开，青天露坐始此回。已呼孺人戛鸣瑟，\n如今到死得閒处，还有诗赋歌康哉。\n洛阳东风几时来，川波岸柳春全回。宫门一锁不復启，\n孤吟屡阕莫与和，寸恨至短谁能裁。\n春田可耕时已催，王师北讨何当回。放车载草农事济，\n朝廷未省有遗策，肯不垂意瓶与罍。\n前随杜尹拜表回，笑言溢口何欢咍。孔丞别我适临汝，\n天公高居鬼神恶，欲保性命诚难哉。\n辛夷花房忽全开，将衰正盛须频来。清晨辉辉烛霞日，\n迎繁送谢别有意，谁肯留恋少环回。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "酬裴十六功曹巡府西驿途中见寄",
        "author": "韩愈",
        "content": "相公罢论道，聿至活东人。御史坐言事，作吏府中尘。\n遂令河南治，今古无俦伦。四海日富庶，道途隘蹄轮。\n府西三百里，候馆同鱼鳞。相公谓御史，劳子去自巡。\n是时山水秋，光景何鲜新。哀鸿鸣清耳，宿雾褰高旻。\n遗我行旅诗，轩轩有风神。譬如黄金盘，照耀荆璞真。\n我来亦已幸，事贤友其仁。持竿洛水侧，孤坐屡穷辰。\n多才自劳苦，无用只因循。辞免期匪远，行行及山春。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "燕河南府秀才得生字",
        "author": "韩愈",
        "content": "吾皇绍祖烈，天下再太平。诏下诸郡国，岁贡乡曲英。\n元和五年冬，房公尹东京。功曹上言公，是月当登名。\n乃选二十县，试官得鸿生。群儒负己材，相贺简择精。\n怒起簸羽翮，引吭吐铿轰。此都自周公，文章继名声。\n自非绝殊尤，难使耳目惊。今者遭震薄，不能出声鸣。\n鄙夫忝县尹，愧栗难为情。惟求文章写，不敢妒与争。\n还家敕妻儿，具此煎炰烹。柿红蒲萄紫，肴果相扶檠。\n芳荼出蜀门，好酒浓且清。何能充欢燕，庶以露厥诚。\n昨闻诏书下，权公作邦桢。文人得其职，文道当大行。\n阴风搅短日，冷雨涩不晴。勉哉戒徒驭，家国迟子荣。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "送李翱",
        "author": "韩愈",
        "content": "广州万里途，山重江逶迤。行行何时到，谁能定归期。\n揖我出门去，颜色异恒时。虽云有追送，足迹绝自兹。\n人生一世间，不自张与弛。譬如浮江木，纵横岂自知。\n宁怀别时苦，勿作别后思。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "送石洪处士赴河阳幕得起字",
        "author": "韩愈",
        "content": "长把种树书，人云避世士。忽骑将军马，自号报恩子。\n风云入壮怀，泉石别幽耳。鉅鹿师欲老，常山险犹恃。\n岂惟彼相忧，固是吾徒耻。去去事方急，酒行可以起。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "送湖南李正字归",
        "author": "韩愈",
        "content": "长沙入楚深，洞庭值秋晚。人随鸿雁少，江共蒹葭远。\n历历余所经，悠悠子当返。孤游怀耿介，旅宿梦婉娩。\n风土稍殊音，鱼虾日异饭。亲交俱在此，谁与同息偃。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十九"
        }
    },
    {
        "title": "辛卯年雪",
        "author": "韩愈",
        "content": "元和六年春，寒气不肯归。河南二月末，雪花一尺围。\n崩腾相排拶，龙凤交横飞。波涛何飘扬，天风吹幡旗。\n白帝盛羽卫，鬖髿振裳衣。白霓先启途，从以万玉妃。\n翕翕陵厚载，哗哗弄阴机。生平未曾见，何暇议是非。\n或云丰年祥，饱食可庶几。善祷吾所慕，谁言寸诚微。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "醉留东野",
        "author": "韩愈",
        "content": "昔年因读李白杜甫诗，长恨二人不相从。吾与东野生并世，\n东野不回头，有如寸筳撞巨钟。我愿身为云，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "李花二首",
        "author": "韩愈",
        "content": "平旦入西园，梨花数株若矜夸。旁有一株李，\n忽忆前时经此树，正见芳意初萌牙。奈何趁酒不省录，\n东风来吹不解颜，苍茫夜气生相遮。冰盘夏荐碧实脆，\n当春天地争奢华，洛阳园苑尤纷拏。谁将平地万堆雪，\n夜领张彻投卢仝，乘云共至玉皇家。长姬香御四罗列，\n清寒莹骨肝胆醒，一生思虑无由邪。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "招杨之罘",
        "author": "韩愈",
        "content": "柏生两石间，万岁终不大。野马不识人，难以驾车盖。\n柏移就平地，马羁入厩中。马思自由悲，柏有伤根容。\n伤根柏不死，千丈日以至。马悲罢还乐，振迅矜鞍辔。\n之罘南山来，文字得我惊。馆置使读书，日有求归声。\n我令之罘归，失得柏与马。之罘别我去，计出柏马下。\n我自之罘归，入门思而悲。之罘别我去，能不思我为。\n洒扫县中居，引水经竹间。嚣哗所不及，何异山中闲。\n前陈百家书，食有肉与鱼。先王遗文章，缀缉实在余。\n礼称独学陋，易贵不远复。作诗招之罘，晨夕抱饥渴。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "寄卢仝",
        "author": "韩愈",
        "content": "玉川先生洛城裏，破屋数间而已矣。一奴长须不裹头，\n先生结髮憎俗徒，闭门不出动一纪。至今邻僧乞米送，\n劝参留守谒大尹，言语才及辄掩耳。水北山人得名声，\n少室山人索价高，两以谏官征不起。彼皆刺口论世事，\n春秋三传束高阁，独抱遗经穷终始。往年弄笔嘲同异，\n去年生儿名添丁，意令与国充耘耔。国家丁口连四海，\n假如不在陈力列，立言垂范亦足恃。苗裔当蒙十世宥，\n昨晚长须来下状，隔墙恶少恶难似。每骑屋山下窥阚，\n先生受屈未曾语，忽此来告良有以。嗟我身为赤县令，\n先生又遣长须来，如此处置非所喜。况又时当长养节，\n放纵是谁之过欤，效尤戮仆愧前史。买羊沽酒谢不敏，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "酬司门卢四兄云夫院长望秋作",
        "author": "韩愈",
        "content": "长安雨洗新秋出，极目寒镜开尘函。终南晓望蹋龙尾，\n归来得便即游览，暂似壮马脱重衔。曲江荷花盖十裏，\n白首寓居谁借问，平地寸步扃云岩。云夫吾兄有狂气，\n望秋一章已惊绝，犹言低抑避谤谗。若使乘酣骋雄怪，\n驰坑跨谷终未悔，为利而止真贪馋。高揖群公谢名誉，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "谁氏子",
        "author": "韩愈",
        "content": "非痴非狂谁氏子，去入王屋称道士。白头老母遮门啼，\n或云欲学吹凤笙，所慕灵妃媲萧史。又云时俗轻寻常，\n圣君贤相安可欺，干死穷山竟何俟。呜呼余心诚岂弟，\n谁其友亲能哀怜，写吾此诗持送似。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "河南令舍池台",
        "author": "韩愈",
        "content": "灌池才盈五六丈，筑台不过七八尺。欲将层级压篱落，\n长令人吏远趋走，已有蛙黾助狼藉。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "送无本师归范阳",
        "author": "韩愈",
        "content": "无本于为文，身大不及胆。吾尝示之难，勇往无不敢。\n蛟龙弄角牙，造次欲手揽。众鬼囚大幽，下觑袭玄窞。\n天阳熙四海，注视首不颔。鲸鹏相摩窣，两举快一啖。\n夫岂能必然，固已谢黯黮。狂词肆滂葩，低昂见舒惨。\n奸穷怪变得，往往造平澹。蜂蝉碎锦缬，绿池披菡萏。\n芝英擢荒榛，孤翮起连菼。家住幽都远，未识气先感。\n来寻吾何能，无殊嗜昌歜。始见洛阳春，桃枝缀红糁。\n遂来长安裏，时卦转习坎。老懒无斗心，久不事铅椠。\n欲以金帛酬，举室常bC颔。念当委我去，雪霜刻以憯。\n狞飙搅空衢，天地与顿撼。勉率吐歌诗，慰女别后览。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "石鼓歌",
        "author": "韩愈",
        "content": "张生手持石鼓文，劝我试作石鼓歌。少陵无人谪仙死，\n大开明堂受朝贺，诸侯剑佩鸣相磨。搜于岐阳骋雄俊，\n从臣才艺咸第一，拣选撰刻留山阿。雨淋日炙野火燎，\n辞严义密读难晓，字体不类隶与科。年深岂免有缺画，\n金绳铁索锁纽壮，古鼎跃水龙腾梭。陋儒编诗不收入，\n嗟予好古生苦晚，对此涕泪双滂沱。忆昔初蒙博士征，\n濯冠沐浴告祭酒，如此至宝存岂多。毡包席裹可立致，\n圣恩若许留太学，诸生讲解得切磋。观经鸿都尚填咽，\n大厦深檐与盖覆，经历久远期无佗。中朝大官老于事，\n日销月铄就埋没，六年西顾空吟哦。羲之俗书趁姿媚，\n方今太平日无事，柄任儒术崇丘轲。安能以此上论列，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "双鸟诗",
        "author": "韩愈",
        "content": "双鸟海外来，飞飞到中州。一鸟落城市，一鸟集岩幽。\n不得相伴鸣，尔来三千秋。两鸟各闭口，万象衔口头。\n春风卷地起，百鸟皆飘浮。两鸟忽相逢，百日鸣不休。\n有耳聒皆聋，有口反自羞。百舌旧饶声，从此恒低头。\n得病不呻唤，泯默至死休。雷公告天公，百物须膏油。\n自从两鸟鸣，聒乱雷声收。鬼神怕嘲咏，造化皆停留。\n草木有微情，挑抉示九州。虫鼠诚微物，不堪苦诛求。\n不停两鸟鸣，百物皆生愁。不停两鸟鸣，自此无春秋。\n不停两鸟鸣，日月难旋辀。不停两鸟鸣，大法失九畴。\n周公不为公，孔丘不为丘。天公怪两鸟，各捉一处囚。\n百虫与百鸟，然后鸣啾啾。两鸟既别处，闭声省愆尤。\n朝食千头龙，暮食千头牛。朝饮河生尘，暮饮海绝流。\n还当三千秋，更起鸣相酬。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "赠刘师服",
        "author": "韩愈",
        "content": "羡君齿牙牢且洁，大肉硬饼如刀截。我今呀豁落者多，\n妻儿恐我生怅望，盘中不饤栗与梨。只今年才四十五，\n忆昔太公仕进初，口含两齿无赢余。虞翻十三比岂少，\n巨缗东钓倘可期，与子共饱鲸鱼脍。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "题炭谷湫祠堂",
        "author": "韩愈",
        "content": "万生都阳明，幽暗鬼所寰。嗟龙独何智，出入人鬼间。\n不知谁为助，若执造化关。厌处平地水，巢居插天山。\n列峰若攒指，石盂仰环环。巨灵高其捧，保此一掬悭。\n森沈固含蓄，本以储阴奸。鱼鳖蒙拥护，群嬉傲天顽。\n翾翾栖托禽，飞飞一何闲。祠堂像侔真，擢玉纡烟鬟。\n群怪俨伺候，恩威在其颜。我来日正中，悚惕思先还。\n寄立尺寸地，敢言来途艰。吁无吹毛刃，血此牛蹄殷。\n至令乘水旱，鼓舞寡与鳏。林丛镇冥冥，穷年无由删。\n妍英杂艳实，星琐黄朱斑。石级皆险滑，颠跻莫牵攀。\n龙区雏众碎，付与宿已颁。弃去可奈何，吾其死茅菅。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "听颖师弹琴",
        "author": "韩愈",
        "content": "昵昵儿女语，恩怨相尔汝。划然变轩昂，勇士赴敌场。\n浮云柳絮无根蒂，天地阔远随飞扬。喧啾百鸟群，\n嗟余有两耳，未省听丝篁。自闻颖师弹，起坐在一旁。\n推手遽止之，湿衣泪滂滂。颖乎尔诚能，无以冰炭置我肠。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "送陆畅归江南",
        "author": "韩愈",
        "content": "举举江南子，名以能诗闻。一来取高第，官佐东宫军。\n迎妇丞相府，夸映秀士群。鸾鸣桂树间，观者何缤纷。\n人事喜颠倒，旦夕异所云。萧萧青云干，遂逐荆棘焚。\n岁晚鸿雁过，乡思见新文。践此秦关雪，家彼吴洲云。\n悲啼上车女，骨肉不可分。感慨都门别，丈夫酒方醺。\n我实门下士，力薄蚋与蚊。受恩不即报，永负湘中坟。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "送进士刘师服东归",
        "author": "韩愈",
        "content": "猛虎落槛阱，坐食如孤豚。丈夫在富贵，岂必守一门。\n公心有勇气，公口有直言。奈何任埋没，不自求腾轩。\n仆本亦进士，颇尝究根源。由来骨鲠材，喜被软弱吞。\n低头受侮笑，隐忍硉兀冤。泥雨城东路，夏槐作云屯。\n还家虽阙短，把日亲晨飧。携持令名归，自足贻家尊。\n时节不可玩，亲交可攀援。勉来取金紫，勿久休中园。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "嘲鲁连子",
        "author": "韩愈",
        "content": "鲁连细而黠，有似黄鹞子。田巴兀老苍，怜汝矜爪觜。\n开端要惊人，雄跨吾厌矣。高拱禅鸿声，若辍一杯水。\n独称唐虞贤，顾未知之耳。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "赠张籍",
        "author": "韩愈",
        "content": "吾老着读书，余事不挂眼。有儿虽甚怜，教示不免简。\n君来好呼出，踉跄越门限。惧其无所知，见则先愧赧。\n昨因有缘事，上马插手版。留君住厅食，使立侍盘盏。\n薄暮归见君，迎我笑而莞。指渠相贺言，此是万金产。\n吾爱其风骨，粹美无可拣。试将诗义授，如以肉贯丳。\n开祛露毫末，自得高蹇嵼。我身蹈丘轲，爵位不早绾。\n固宜长有人，文章绍编刬。感荷君子德，恍若乘朽栈。\n召令吐所记，解摘了瑟僴。顾视窗壁间，亲戚竞觇矕。\n喜气排寒冬，逼耳鸣睍睆。如今更谁恨，便可耕灞浐。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "调张籍",
        "author": "韩愈",
        "content": "李杜文章在，光焰万丈长。不知群儿愚，那用故谤伤。\n蚍蜉撼大树，可笑不自量。伊我生其后，举颈遥相望。\n夜梦多见之，昼思反微茫。徒观斧凿痕，不瞩治水航。\n想当施手时，巨刃磨天扬。垠崖划崩豁，干坤摆雷硠。\n惟此两夫子，家居率荒凉。帝欲长吟哦，故遣起且僵。\n剪翎送笼中，使看百鸟翔。平生千万篇，金薤垂琳琅。\n仙官敕六丁，雷电下取将。流落人间者，太山一毫芒。\n我愿生两翅，捕逐出八荒。精诚忽交通，百怪入我肠。\n刺手拔鲸牙，举瓢酌天浆。腾身跨汗漫，不着织女襄。\n顾语地上友，经营无太忙。乞君飞霞佩，与我高颉颃。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "卢郎中云夫寄示送盘谷子诗两章，歌以和之",
        "author": "韩愈",
        "content": "昔寻李愿向盘谷，正见高崖巨壁争开张。是时新晴天井溢，\n东蹈燕川食旷野，有馈木蕨芽满筐。马头溪深不可厉，\n穷探极览颇恣横，物外日月本不忙。归来辛苦欲谁为，\n旁无壮士遣属和，远忆卢老诗颠狂。开缄忽睹送归作，\n我今进退几时决，十年蠢蠢随朝行。家请官供不报答，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "寄皇甫湜",
        "author": "韩愈",
        "content": "敲门惊昼睡，问报睦州吏。手把一封书，上有皇甫字。\n拆书放床头，涕与泪垂四。昏昏还就枕，惘惘梦相值。\n悲哉无奇术，安得生两翅。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "病中赠张十八",
        "author": "韩愈",
        "content": "中虚得暴下，避冷卧北窗。不蹋晓鼓朝，安眠听逢逢。\n籍也处闾裏，抱能未施邦。文章自娱戏，金石日击撞。\n龙文百斛鼎，笔力可独扛。谈舌久不掉，非君亮谁双。\n扶几导之言，曲节初摐摐。半途喜开凿，派别失大江。\n吾欲盈其气，不令见麾幢。牛羊满田野，解旆束空杠。\n倾尊与斟酌，四壁堆罂缸。玄帷隔雪风，照炉钉明釭。\n夜阑纵捭阖，哆口疏眉厖。势侔高阳翁，坐约齐横降。\n连日挟所有，形躯顿胮肛。将归乃徐谓，子言得无哤。\n回军与角逐，斫树收穷庞。雌声吐款要，酒壶缀羊腔。\n君乃昆仑渠，籍乃岭头泷。譬如蚁蛭微，讵可陵崆uu。\n幸愿终赐之，斩拔枿与桩。从此识归处，东流水淙淙。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "杂诗",
        "author": "韩愈",
        "content": "古史散左右，诗书置后前。岂殊蠹书虫，生死文字间。\n古道自愚蠢，古言自包缠。当今固殊古，谁与为欣欢。\n独携无言子，共升昆仑颠。长风飘襟裾，遂起飞高圆。\n下视禹九州，一尘集豪端。遨嬉未云几，下已亿万年。\n向者夸夺子，万坟厌其巅。惜哉抱所见，白黑未及分。\n慷慨为悲咤，泪如九河翻。指摘相告语，虽还今谁亲。\n翩然下大荒，被发骑骐驎。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "寄崔二十六立之",
        "author": "韩愈",
        "content": "西城员外丞，心迹两屈奇。往岁战词赋，不将势力随。\n下驴入省门，左右惊纷披。傲兀坐试席，深丛见孤罴。\n文如翻水成，初不用意为。四座各低面，不敢捩眼窥。\n升阶揖侍郎，归舍日未欹。佳句喧众口，考官敢瑕疵。\n连年收科第，若摘颔底髭。回首卿相位，通途无他岐。\n岂论校书郎，袍笏光参差。童稚见称说，祝身得如斯。\n侪辈妒且热，喘如竹筒吹。老妇愿嫁女，约不论财赀。\n老翁不量分，累月笞其儿。搅搅争附托，无人角雄雌。\n由来人间事，翻覆不可知。安有巢中鷇，插翅飞天陲。\n驹麛着爪牙，猛虎借与皮。汝头有缰系，汝脚有索縻。\n陷身泥沟间，谁复禀指撝。不脱吏部选，可见偶与奇。\n又作朝士贬，得非命所施。客居京城中，十日营一炊。\n逼迫走巴蛮，恩爱座上离。昨来汉水头，始得完孤羁。\n桁挂新衣裳，盎弃食残糜。苟无饥寒苦，那用分高卑。\n怜我还好古，宦途同险巇。每旬遗我书，竟岁无差池。\n新篇奚其思，风幡肆逶迤。又论诸毛功，劈水看蛟螭。\n雷电生睒睗，角鬣相撑披。属我感穷景，抱华不能摛。\n唱来和相报，愧叹俾我疵。又寄百尺彩，绯红相盛衰。\n巧能喻其诚，深浅抽肝脾。开展放我侧，方餐涕垂匙。\n朋交日凋谢，存者逐利移。子宁独迷误，缀缀意益弥。\n举头庭树豁，狂飙卷寒曦。迢递山水隔，何由应埙篪。\n别来就十年，君马记騧骊。长女当及事，谁助出帨缡。\n诸男皆秀朗，几能守家规。文字锐气在，辉辉见旌麾。\n摧肠与戚容，能复持酒卮。我虽未耋老，发秃骨力羸。\n所余十九齿，飘飖尽浮危。玄花着两眼，视物隔褷褵。\n燕席谢不诣，游鞍悬莫骑。敦敦凭书案，譬彼鸟黏黐。\n且吾闻之师，不以物自隳。孤豚眠粪壤，不慕太庙牺。\n君看一时人，几辈先腾驰。过半黑头死，阴虫食枯骴。\n欢华不满眼，咎责塞两仪。观名计之利，讵足相陪裨。\n仁者耻贪冒，受禄量所宜。无能食国惠，岂异哀癃罢。\n久欲辞谢去，休令众睢睢。况又婴疹疾，宁保躯不赀。\n不能前死罢，内实惭神祇。旧籍在东郡，茅屋枳棘篱。\n还归非无指，灞渭扬春澌。生兮耕吾疆，死也埋吾陂。\n文书自传道，不仗史笔垂。夫子固吾党，新恩释衔羁。\n去来伊洛上，相待安罛箄。我有双饮盏，其银得朱提。\n黄金涂物象，雕镌妙工倕。乃令千里鲸，么么微螽斯。\n犹能争明月，摆掉出渺弥。野草花叶细，不辨薋菉葹。\n绵绵相纠结，状似环城陴。四隅芙蓉树，擢艳皆猗猗。\n鲸以兴君身，失所逢百罹。月以喻夫道，黾勉励莫亏。\n草木明覆载，妍丑齐荣萎。愿君恒御之，行止杂燧觿。\n异日期对举，当如合分支。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "月蚀诗效玉川子作",
        "author": "韩愈",
        "content": "元和庚寅斗插子，月十四日三更中。森森万木夜僵立，\n忽然有物来啖之，不知是何虫。如何至神物，遭此狼狈凶。\n星如撒沙出，攒集争强雄。油灯不照席，\n念此日月者，为天之眼睛。此犹不自保，吾道何由行。\n尝闻古老言，疑是虾蟆精。径圆千里纳女腹，\n黄帝有四目，帝舜重其明。今天只两目，何故许食使偏盲。\n尧呼大水浸十日，不惜万国赤子鱼头生。女于此时若食日，\n后时食月罪当死，天罗磕匝何处逃汝刑。\n玉川子立于庭而言曰：地行贱臣仝，再拜敢告上天公。\n臣有一寸刃，可刳凶蟆肠。无梯可上天，天阶无由有臣踪。\n寄笺东南风，天门西北祈风通。丁宁附耳莫漏泄，\n既从白帝祠，又食于蜡礼有加。忍令月被恶物食，\n终令夸蛾抉汝出，卜师烧锥钻灼满板如星罗。此外内外官，\n并光全耀归我月，盲眼镜净无纤瑕。弊蛙拘送主府官，\n姮娥还宫室，太阳有室家。天虽高，耳属地。感臣赤心，\n虽忿大伤，忍杀孩稚。还汝月明，安行于次。尽释众罪，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "孟生诗",
        "author": "韩愈",
        "content": "孟生江海士，古貌又古心。尝读古人书，谓言古犹今。\n作诗三百首，窅默咸池音。骑驴到京国，欲和熏风琴。\n岂识天子居，九重郁沉沉。一门百夫守，无籍不可寻。\n晶光荡相射，旗戟翩以森。迁延乍却走，惊怪靡自任。\n举头看白日，泣涕下沾襟。朅来游公卿，莫肯低华簪。\n谅非轩冕族，应对多差参。萍蓬风波急，桑榆日月侵。\n奈何从进士，此路转岖嵚。异质忌处群，孤芳难寄林。\n谁怜松桂性，竞爱桃李阴。朝悲辞树叶，夕感归巢禽。\n顾我多慷慨，穷檐时见临。清宵静相对，发白聆苦吟。\n采兰起幽念，眇然望东南。秦吴修且阻，两地无数金。\n我论徐方牧，好古天下钦。竹实凤所食，德馨神所歆。\n求观众丘小，必上泰山岑。求观众流细，必泛沧溟深。\n子其听我言，可以当所箴。既获则思返，无为久滞淫。\n卞和试三献，期子在秋砧。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "射训狐",
        "author": "韩愈",
        "content": "有鸟夜飞名训狐，矜凶挟狡夸自呼。乘时阴黑止我屋，\n聚鬼征妖自朋扇，罢掉栱桷颓墍涂。慈母抱儿怕入席，\n纵之岂即遽有害，斗柄行拄西南隅。谁谓停奸计尤剧，\n咨余往射岂得已，候女两眼张睢盱。枭惊堕梁蛇走窦，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "将归赠孟东野房蜀客",
        "author": "韩愈",
        "content": "君门不可入，势利互相推。借问读书客，胡为在京师。\n举头未能对，闭眼聊自思。倏忽十六年，终朝苦寒饥。\n宦途竟寥落，鬓髮坐差池。颍水清且寂，箕山坦而夷。\n如今便当去，咄咄无自疑。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "答孟郊",
        "author": "韩愈",
        "content": "规模背时利，文字觑天巧。人皆余酒肉，子独不得饱。\n才春思已乱，始秋悲又搅。朝餐动及午，夜讽恒至卯。\n名声暂膻腥，肠肚镇煎煼。古心虽自鞭，世路终难拗。\n弱拒喜张臂，猛拿闲缩爪。见倒谁肯扶，从嗔我须咬。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "从仕",
        "author": "韩愈",
        "content": "居闲食不足，从仕力难任。两事皆害性，一生恒苦心。\n黄昏归私室，惆怅起叹音。弃置人间世，古来非独今。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "短灯檠歌",
        "author": "韩愈",
        "content": "长檠八尺空自长，短檠二尺便且光。黄帘绿幕朱户闭，\n太学儒生东鲁客，二十辞家来射策。夜书细字缀语言，\n一朝富贵还自恣，长檠高张照珠翠。吁嗟世事无不然，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "送刘师服",
        "author": "韩愈",
        "content": "夏半阴气始，淅然云景秋。蝉声入客耳，惊起不可留。\n草草具盘馔，不待酒献酬。士生为名累，有似鱼中钩。\n赍材入市卖，贵者恒难售。岂不畏憔悴，为功忌中休。\n勉哉耘其业，以待岁晚收。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十"
        }
    },
    {
        "title": "符读书城南",
        "author": "韩愈",
        "content": "木之就规矩，在梓匠轮舆。人之能为人，由腹有诗书。\n诗书勤乃有，不勤腹空虚。欲知学之力，贤愚同一初。\n由其不能学，所入遂异闾。两家各生子，提孩巧相如。\n少长聚嬉戏，不殊同队鱼。年至十二三，头角稍相疏。\n二十渐乖张，清沟映污渠。三十骨骼成，乃一龙一猪。\n飞黄腾踏去，不能顾蟾蜍。一为马前卒，鞭背生虫蛆。\n一为公与相，潭潭府中居。问之何因尔，学与不学欤。\n金璧虽重宝，费用难贮储。学问藏之身，身在则有余。\n君子与小人，不系父母且。不见公与相，起身自犁鉏。\n不见三公后，寒饥出无驴。文章岂不贵，经训乃菑畬。\n潢潦无根源，朝满夕已除。人不通古今，马牛而襟裾。\n行身陷不义，况望多名誉。时秋积雨霁，新凉入郊墟。\n灯火稍可亲，简编可卷舒。岂不旦夕念，为尔惜居诸。\n恩义有相夺，作诗劝踌躇。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "示爽",
        "author": "韩愈",
        "content": "宣城去京国，裏数逾三千。念汝欲别我，解装具盘筵。\n日昏不能散，起坐相引牵。冬夜岂不长，达旦灯烛然。\n座中悉亲故，谁肯舍汝眠。念汝将一身，西来曾几年。\n名科掩众俊，州考居吏前。今从府公召，府公又时贤。\n时辈千百人，孰不谓汝妍。汝来江南近，裏闾故依然。\n昔日同戏儿，看汝立路边。人生但如此，其实亦可怜。\n吾老世味薄，因循致留连。强颜班行内，何实非罪愆。\n才短难自力，惧终莫洗湔。临分不汝诳，有路即归田。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "人日城南登高",
        "author": "韩愈",
        "content": "初正候才兆，涉七气已弄。霭霭野浮阳，晖晖水披冻。\n圣朝身不废，佳节古所用。亲交既许来，子妷亦可从。\n盘蔬冬春杂，尊酒清浊共。令征前事为，觞咏新诗送。\n扶杖凌圮址，刺船犯枯葑。恋池群鸭回，释峤孤云纵。\n人生本坦荡，谁使妄倥偬。直指桃李阑，幽寻宁止重。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "病鸱",
        "author": "韩愈",
        "content": "屋东恶水沟，有鸱堕鸣悲。青泥掩两翅，拍拍不得离。\n君童叫相召，瓦砾争先之。计校生平事，杀却理亦宜。\n夺攘不愧耻，饱满盘天嬉。晴日占光景，高风恣追随。\n遂凌鸾凤群，肯顾鸿鹄卑。今者命运穷，遭逢巧丸儿。\n中汝要害处，汝能不得施。于吾乃何有，不忍乘其危。\n丐汝将死命，浴以清水池。朝餐辍鱼肉，暝宿防狐狸。\n自知无以致，蒙德久犹疑。饱入深竹丛，饥来傍阶基。\n亮无责报心，固以听所为。昨日有气力，飞跳弄藩篱。\n今晨忽径去，曾不报我知。侥倖非汝福，天衢汝休窥。\n京城事弹射，竖子不易欺。勿讳泥坑辱，泥坑乃良规。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "华山女",
        "author": "韩愈",
        "content": "街东街西讲佛经，撞钟吹螺闹宫庭。广张罪福资诱胁，\n华山女儿家奉道，欲驱异教归仙灵。洗妆拭面着冠帔，\n不知谁人暗相报，訇然振动如雷霆。扫除众寺人迹绝，\n抽簪脱钏解环佩，堆金迭玉光青荧。天门贵人传诏召，\n豪家少年岂知道，来绕百匝脚不停。云窗雾阁事恍惚，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "读皇甫湜公安园池诗书其后二首",
        "author": "韩愈",
        "content": "晋人目二子，其犹吹一吷。区区自其下，顾肯挂牙舌。\n春秋书王法，不诛其人身。尔雅注虫鱼，定非磊落人。\n湜也困公安，不自闲穷年。枉智思掎摭，\n我有一池水，蒲苇生其间。虫鱼沸相嚼，日夜不得閒。\n我初往观之，其后益不观。观之乱我意，不如不观完。\n用将济诸人，舍得业孔颜。百年讵几时，君子不可闲。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "路傍堠",
        "author": "韩愈",
        "content": "堆堆路傍堠，一双复一隻。迎我出秦关，送我入楚泽。\n千以高山遮，万以远水隔。吾君勤听治，照与日月敌。\n臣愚幸可哀，臣罪庶可释。何当迎送归，缘路高历历。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "食曲河驿",
        "author": "韩愈",
        "content": "晨及曲河驿，凄然自伤情。群乌巢庭树，乳燕飞檐楹。\n而我抱重罪，孑孑万里程。亲戚顿乖角，图史弃纵横。\n下负明义重，上孤朝命荣。杀身谅无补，何用答生成。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "过南阳",
        "author": "韩愈",
        "content": "南阳郭门外，桑下麦青青。行子去未已，春鸠鸣不停。\n秦商邈既远，湖海浩将经。孰忍生以戚，吾其寄余龄。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "泷吏",
        "author": "韩愈",
        "content": "南行逾六旬，始下昌乐泷。险恶不可状，船石相舂撞。\n往问泷头吏，潮州尚几裏。行当何时到，土风复何似。\n泷吏垂手笑，官何问之愚。譬官居京邑，何由知东吴。\n东吴游宦乡，官知自有由。潮州底处所，有罪乃窜流。\n侬幸无负犯，何由到而知。官今行自到，那遽妄问为。\n不虞卒见困，汗出愧且骇。吏曰聊戏官，侬尝使往罢。\n岭南大抵同，官去道苦辽。下此三千里，有州始名潮。\n恶溪瘴毒聚，雷电常汹汹。鳄鱼大于船，牙眼怖杀侬。\n州南数十裏，有海无天地。飓风有时作，掀簸真差事。\n圣人于天下，于物无不容。比闻此州囚，亦在生还侬。\n官无嫌此州，固罪人所徙。官当明时来，事不待说委。\n官不自谨慎，宜即引分往。胡为此水边，神色久戃慌。\nbd大瓶罂小，所任自有宜。官何不自量，满溢以取斯。\n工农虽小人，事业各有守。不知官在朝，有益国家不。\n得无虱其间，不武亦不文。仁义饬其躬，巧奸败群伦。\n叩头谢吏言，始惭今更羞。历官二十余，国恩并未酬。\n凡吏之所诃，嗟实颇有之。不即金木诛，敢不识恩私。\n潮州虽云远，虽恶不可过。于身实已多，敢不持自贺。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "赠别元十八协律六首",
        "author": "韩愈",
        "content": "知识久去眼，吾行其既远。瞢瞢莫訾省，默默但寝饭。\n子兮何为者，冠佩立宪宪。何氏之从学，兰蕙已满畹。\n于何玩其光，以至岁向晚。治惟尚和同，无俟于謇謇。\n或师绝学贤，不以艺自挽。子兮独如何，能自媚婉娩。\n金石出声音，宫室发关楗。何人识章甫，而知骏蹄踠。\n惜乎吾无居，不得留息偃。临当背面时，裁诗示缱绻。\n英英桂林伯，实惟文武特。远劳从事贤，来吊逐臣色。\n南裔多山海，道裏屡纡直。风波无程期，所忧动不测。\n子行诚艰难，我去未穷极。临别且何言，有泪不可拭。\n吾友柳子厚，其人艺且贤。吾未识子时，已览赠子篇。\n寤寐想风采，于今已三年。不意流窜路，旬日同食眠。\n所闻昔已多，所得今过前。如何又须别，使我抱悁悁。\n势要情所重，排斥则埃尘。骨肉未免然，又况四海人。\n嶷嶷桂林伯，矫矫义勇身。生平所未识，待我逾交亲。\n遗我数幅书，继以药物珍。药物防瘴疠，书劝养形神。\n不知四罪地，岂有再起辰。穷途致感激，肝胆还轮囷。\n读书患不多，思义患不明。患足已不学，既学患不行。\n子今四美具，实大华亦荣。王官不可阙，未宜后诸生。\n嗟我摈南海，无由助飞鸣。\n寄书龙城守，君骥何时秣。峡山逢飓风，雷电助撞捽。\n乘潮簸扶胥，近岸指一发。两岩虽云牢，水石互飞发。\n屯门虽云高，亦映波浪没。余罪不足惜，子生未宜忽。\n胡为不忍别，感谢情至骨。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "初南食贻元十八协律",
        "author": "韩愈",
        "content": "鲎实如惠文，骨眼相负行。蚝相黏为山，百十各自生。\n蒲鱼尾如蛇，口眼不相营。蛤即是虾蟆，同实浪异名。\n章举马甲柱，斗以怪自呈。其余数十种，莫不可叹惊。\n我来御魑魅，自宜味南烹。调以咸与酸，芼以椒与橙。\n腥臊始发越，咀吞面汗骍。惟蛇旧所识，实惮口眼狞。\n开笼听其去，郁屈尚不平。卖尔非我罪，不屠岂非情。\n不祈灵珠报，幸无嫌怨并。聊歌以记之，又以告同行。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "宿曾江口示侄孙湘二首",
        "author": "韩愈",
        "content": "云昏水奔流，天水漭相围。三江灭无口，其谁识涯圻。\n暮宿投民村，高处水半扉。犬鸡俱上屋，不復走与飞。\n篙舟入其家，暝闻屋中唏。问知岁常然，哀此为生微。\n海风吹寒晴，波扬众星辉。仰视北斗高，不知路所归。\n舟行忘故道，屈曲高林间。林间无所有，奔流但潺潺。\n嗟我亦拙谋，致身落南蛮。茫然失所诣，无路何能还。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "答柳柳州食虾蟆",
        "author": "韩愈",
        "content": "虾蟆虽水居，水特变形貌。强号为蛙哈，于实无所校。\n虽然两股长，其奈脊皴疱。跳踯虽云高，意不离泞淖。\n鸣声相呼和，无理只取闹。周公所不堪，洒灰垂典教。\n我弃愁海滨，恒愿眠不觉。叵堪朋类多，沸耳作惊爆。\n端能败笙磬，仍工乱学校。虽蒙勾践礼，竟不闻报效。\n大战元鼎年，孰强孰败桡。居然当鼎味，岂不辱钓罩。\n余初不下喉，近亦能稍稍。常惧染蛮夷，失平生好乐。\n而君复何为，甘食比豢豹。猎较务同俗，全身斯为孝。\n哀哉思虑深，未见许回棹。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "别赵子",
        "author": "韩愈",
        "content": "我迁于揭阳，君先揭阳居。揭阳去京华，其裏万有余。\n不谓小郭中，有子可与娱。心平而行高，两通诗与书。\n婆娑海水南，簸弄明月珠。及我迁宜春，意欲携以俱。\n摆头笑且言，我岂不足欤。又奚为于北，往来以纷如。\n海中诸山中，幽子颇不无。相期风涛观，已久不可渝。\n又尝疑龙虾，果谁雄牙须。蚌蠃鱼鳖虫，瞿瞿以狙狙。\n识一已忘十，大同细自殊。欲一穷究之，时岁屡谢除。\n今子南且北，岂非亦有图。人心未尝同，不可一理区。\n宜各从所务，未用相贤愚。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "除官赴阙至江州寄鄂岳李大夫",
        "author": "韩愈",
        "content": "盆城去鄂渚，风便一日耳。不枉故人书，无因帆江水。\n故人辞礼闱，旌节镇江圻。而我窜逐者，龙钟初得归。\n别来已三岁，望望长迢递。咫尺不相闻，平生那可计。\n我齿落且尽，君鬓白几何。年皆过半百，来日苦无多。\n少年乐新知，衰暮思故友。譬如亲骨肉，宁免相可不。\n我昔实愚蠢，不能降色辞。子犯亦有言，臣犹自知之。\n公其务贳过，我亦请改事。桑榆倘可收，愿寄相思字。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "南山有高树行赠李宗闵",
        "author": "韩愈",
        "content": "南山有高树，花叶何衰衰。上有凤凰巢，凤凰乳且栖。\n四旁多长枝，群鸟所托依。黄鹄据其高，众鸟接其卑。\n不知何山鸟，羽毛有光辉。飞飞择所处，正得众所希。\n上承凤凰恩，自期永不衰。中与黄鹄群，不自隐其私。\n下视众鸟群，汝徒竟何为。不知挟丸子，心默有所规。\n弹汝枝叶间，汝翅不觉摧。或言由黄鹄，黄鹄岂有之。\n慎勿猜众鸟，众鸟不足猜。无人语凤凰，汝屈安得知。\n黄鹄得汝去，婆娑弄毛衣。前汝下视鸟，各议汝瑕疵。\n汝岂无朋匹，有口莫肯开。汝落蒿艾间，几时复能飞。\n哀哀故山友，中夜思汝悲。路远翅翎短，不得持汝归。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "猛虎行",
        "author": "韩愈",
        "content": "猛虎虽云恶，亦各有匹侪。群行深谷间，百兽望风低。\n身食黄熊父，子食赤豹麛。择肉于熊豹，肯视兔与狸。\n正昼当谷眠，眼有百步威。自矜无当对，气性纵以乖。\n朝怒杀其子，暮还食其妃。匹侪四散走，猛虎还孤栖。\n狐鸣门两旁，乌鹊从噪之。出逐猴入居，虎不知所归。\n谁云猛虎恶，中路正悲啼。豹来衔其尾，熊来攫其颐。\n猛虎死不辞，但惭前所为。虎坐无助死，况如汝细微。\n故当结以信，亲当结以私。亲故且不保，人谁信汝为。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十一"
        }
    },
    {
        "title": "雪后寄崔二十六丞公",
        "author": "韩愈",
        "content": "蓝田十月雪塞关，我兴南望愁群山。攒天嵬嵬冻相映，\n殿前群公赐食罢，骅骝蹋路骄且闲。称多量少鉴裁密，\n归来殒涕掩关卧，心之纷乱谁能删。诗翁憔悴劚荒棘，\n干坤惠施万物遂，独于数子怀偏悭。朝欷暮唶不可解，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "送僧澄观",
        "author": "韩愈",
        "content": "浮屠西来何施为，扰扰四海争宾士。构楼架阁切星汉，\n越商胡贾脱身罪，珪璧满船宁计资。清淮无波平如席，\n影沈潭底龙惊遁，当昼无云跨虚碧。借问经营本何人，\n皆言澄观虽僧徒，公才吏用当今无。后从徐州辟书至，\n向风长叹不可见，我欲收敛加冠巾。洛阳穷秋厌穷独，\n惜哉已老无所及，坐睨神骨空潸然。临淮太守初到郡，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "山南郑相公樊员外酬答为诗其末咸有见及语樊封以示愈依赋士四韵以献",
        "author": "韩愈",
        "content": "梁维西南屏，山厉水刻屈。禀生肖剿刚，难谐在民物。\n荥公鼎轴老，享斡力健倔。帝咨女予往，牙纛前岔坲。\n威风挟惠气，盖壤两劘拂。茫漫华黑间，指画变恍欻。\n诚既富而美，章汇霍炳蔚。日延讲大训，龟判错衮黻。\n樊子坐宾署，演孔刮老佛。金舂撼玉应，厥臭剧蕙郁。\n遗我一言重，跽受惕斋栗。辞悭义卓阔，呀豁疚掊掘。\n如新去耵聍，雷霆逼飓f2。缀此岂为训，俚言绍庄屈。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "奉和武相公镇蜀时咏使宅韦太尉所养孔雀",
        "author": "韩愈",
        "content": "穆穆鸾凤友，何年来止兹。飘零失故态，隔绝抱长思。\n翠角高独耸，金华焕相差。坐蒙恩顾重，毕命守阶墀。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "感春三首",
        "author": "韩愈",
        "content": "偶坐藤树下，暮春下旬间。藤阴已可庇，落蕊还漫漫。\n亹亹新叶大，珑珑晚花干。青天高寥寥，两蝶飞翻翻。\n时节适当尔，怀悲自无端。\n黄黄芜菁花，桃李事已退。狂风簸枯榆，狼藉九衢内。\n春序一如此，汝颜安足赖。谁能驾飞车，相从观海外。\n晨游百花林，朱朱兼白白。柳枝弱而细，悬树垂百尺。\n左右同来人，金紫贵显剧。娇童为我歌，哀响跨筝笛。\n艳姬蹋筵舞，清眸刺剑戟。心怀平生友，莫一在燕席。\n死者长眇芒，生者困乖隔。少年真可喜，老大百无益。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "早赴街西行香赠卢李二中舍人",
        "author": "韩愈",
        "content": "天街东西异，祗命遂成游。月明御沟晓，蝉吟堤树秋。\n老僧情不薄，僻寺境还幽。寂寥二三子，归骑得相收。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "晚寄张十八助教周郎博士",
        "author": "韩愈",
        "content": "日薄风景旷，出归偃前檐。晴云如擘絮，新月似磨镰。\n田野兴偶动，衣冠情久厌。吾生可携手，叹息岁将淹。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "题张十八所居",
        "author": "韩愈",
        "content": "君居泥沟上，沟浊萍青青。蛙讙桥未扫，蝉嘒门长扃。\n名秩后千品，诗文齐六经。端来问奇字，为我讲声形。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "奉酬卢给事云夫四兄曲江荷花行见寄并呈上钱七兄阁老张十八助教",
        "author": "韩愈",
        "content": "曲江千顷秋波净，平铺红云盖明镜。大明宫中给事归，\n我今官闲得婆娑，问言何处芙蓉多。撑舟昆明度云锦，\n玉山前却不復来，曲江汀滢水准杯。我时相思不觉一回首，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "奉和钱七兄曹长盆池所植",
        "author": "韩愈",
        "content": "翻翻江浦荷，而今生在此。擢擢菰叶长，芳根复谁徙。\n露涵两鲜翠，风荡相磨倚。但取主人知，谁言盆盎是。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "记梦",
        "author": "韩愈",
        "content": "夜梦神官与我言，罗缕道妙角与根。挈携陬维口澜翻，\n我徒三人共追之，一人前度安不危。我亦平行蹋y槱e，\n神官见我开颜笑，前对一人壮非少。石坛坡陀可坐卧，\n壮非少者哦七言，六字常语一字难。我以指撮白玉丹，\n乃知仙人未贤圣，护短凭愚邀我敬。我能屈曲自世间，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "南内朝贺归呈同官",
        "author": "韩愈",
        "content": "薄云蔽秋曦，清雨不成泥。罢贺南内衙，归凉晓凄凄。\n绿槐十二街，涣散驰轮蹄。余惟戆书生，孤身无所赍。\n三黜竟不去，致官九列齐。岂惟一身荣，佩玉冠簪犀。\n滉荡天门高，着籍朝厥妻。文才不如人，行又无町畦。\n问之朝廷事，略不知东西。况于经籍深，岂究端与倪。\n君恩太山重，不见酬稗稊。所职事无多，又不自提撕。\n明庭集孔鸾，曷取于凫鹥。树以松与柏，不宜间蒿藜。\n婉娈自媚好，几时不见挤。贪食以忘躯，鲜不调盐酰。\n法吏多少年，磨淬出角圭。将举汝愆尤，以为己阶梯。\n收身归关东，期不到死迷。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "朝归",
        "author": "韩愈",
        "content": "峨峨进贤冠，耿耿水苍佩。服章岂不好，不与德相对。\n顾影听其声，赪颜汗渐背。进乏犬鸡效，又不勇自退。\n坐食取其肥，无堪等聋瞶。长风吹天墟，秋日万里晒。\n抵暮但昏眠，不成歌慷慨。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "杂诗四首",
        "author": "韩愈",
        "content": "朝蝇不须驱，暮蚊不可拍。蝇蚊满八区，可尽与相格。\n得时能几时，与汝恣啖咋。凉风九月到，扫不见踪迹。\n鹊鸣声楂楂，乌杂讯护护。争斗庭宇间，持身博弹射。\n黄鹄能忍饥，两翅久不擘。苍苍云海路，岁晚将无获。\n截橑为欂栌，斫楹以为椽。束蒿以代之，小大不相权。\n虽无风雨灾，得不覆且颠。解辔弃骐骥，蹇驴鞭使前。\n昆仑高万里，岁尽道苦邅。停车卧轮下，绝意于神仙。\n雀鸣朝营食，鸠鸣暮觅群。独有知时鹤，虽鸣不缘身。\n喑蝉终不鸣，有抱不列陈。蛙黾鸣无谓，合合只乱人。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "读东方朔杂事",
        "author": "韩愈",
        "content": "严严王母宫，下维万仙家。噫欠为飘风，濯手大雨沱。\n方朔乃竖子，骄不加禁诃。偷入雷电室，輷輘掉狂车。\n王母闻以笑，卫官助呀呀。不知万万人，生身埋泥沙。\n簸顿五山踣，流漂八维蹉。曰吾儿可憎，奈此狡狯何。\n方朔闻不喜，褫身络蛟蛇。瞻相北斗柄，两手自相挼。\n群仙急乃言，百犯庸不科。向观睥睨处，事在不可赦。\n欲不布露言，外口实喧哗。王母不得已，颜嚬口赍嗟。\n颔头可其奏，送以紫玉珂。方朔不惩创，挟恩更矜夸。\n诋欺刘天子，正昼溺殿衙。一旦不辞诀，摄身凌苍霞。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "谴疟鬼",
        "author": "韩愈",
        "content": "屑屑水帝魂，谢谢无余辉。如何不肖子，尚奋疟鬼威。\n乘秋作寒热，翁妪所骂讥。求食欧泄间，不知臭秽非。\n医师加百毒，熏灌无停机。灸师施艾炷，酷若猎火围。\n诅师毒口牙，舌作霹雳飞。符师弄刀笔，丹墨交横挥。\n咨汝之胄出，门户何巍巍。祖轩而父顼，未沫于前徽。\n不修其操行，贱薄似汝稀。岂不忝厥祖，腼然不知归。\n湛湛江水清，归居安汝妃。清波为裳衣，白石为门畿。\n呼吸明月光，手掉芙蓉旗。降集随九歌，饮芳而食菲。\n赠汝以好辞，咄汝去莫违。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "示儿",
        "author": "韩愈",
        "content": "始我来京师，止携一束书。辛勤三十年，以有此屋庐。\n此屋岂为华，于我自有余。中堂高且新，四时登牢蔬。\n前荣馔宾亲，冠婚之所于。庭内无所有，高树八九株。\n有藤娄络之，春华夏阴敷。东堂坐见山，云风相吹嘘。\n松果连南亭，外有瓜芋区。西偏屋不多，槐榆翳空虚。\n山鸟旦夕鸣，有类涧谷居。主妇治北堂，膳服适戚疏。\n恩封高平君，子孙从朝裾。开门问谁来，无非卿大夫。\n不知官高卑，玉带悬金鱼。问客之所为，峨冠讲唐虞。\n酒食罢无为，棋槊以相娱。凡此座中人，十九持钧枢。\n又问谁与频，莫与张樊如。来过亦无事，考评道精粗。\n跹跹媚学子，墙屏日有徒。以能问不能，其蔽岂可祛。\n嗟我不修饰，事与庸人俱。安能坐如此，比肩于朝儒。\n诗以示儿曹，其无迷厥初。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "庭楸",
        "author": "韩愈",
        "content": "庭楸止五株，共生十步间。各有藤绕之，上各相钩联。\n下叶各垂地，树颠各云连。朝日出其东，我常坐西偏。\n夕日在其西，我常坐东边。当昼日在上，我在中央间。\n仰视何青青，上不见纤穿。朝暮无日时，我且八九旋。\n濯濯晨露香，明珠何联联。夜月来照之，蒨蒨自生烟。\n我已自顽钝，重遭五楸牵。客来尚不见，肯到权门前。\n权门众所趋，有客动百千。九牛亡一毛，未在多少间。\n往既无可顾，不往自可怜。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "玩月喜张十八员外以王六秘书至",
        "author": "韩愈",
        "content": "前夕虽十五，月长未满规。君来晤我时，风露渺无涯。\n浮云散白石，天宇开青池。孤质不自惮，中天为君施。\n玩玩夜遂久，亭亭曙将披。况当今夕圆，又以嘉客随。\n惜无酒食乐，但用歌嘲为。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "和李相公摄事南郊，览物兴怀，呈一二知旧",
        "author": "韩愈",
        "content": "灿灿辰角曙，亭亭寒露朝。川原共澄映，云日还浮飘。\n上宰严祀事，清途振华镳。圆丘峻且坦，前对南山标。\n村树黄复绿，中田稼何饶。顾瞻想岩谷，兴叹倦尘嚣。\n惟彼颠瞑者，去公岂不辽。为仁朝自治，用静兵以销。\n勿惮吐捉勤，可歌风雨调。圣贤相遇少，功德今宣昭。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "和裴仆射相公假山十一韵",
        "author": "韩愈",
        "content": "公乎真爱山，看山旦连夕。犹嫌山在眼，不得着脚历。\n枉语山中人，匄我涧侧石。有来应公须，归必载金帛。\n当轩乍骈罗，随势忽开坼。有洞若神剜，有岩类天划。\n终朝岩洞间，歌鼓燕宾戚。孰谓衡霍期，近在王侯宅。\n傅氏筑已卑，磻溪钓何激。逍遥功德下，不与事相摭。\n乐我盛明朝，于焉傲今昔。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "与张十八同效阮步兵一日复一夕",
        "author": "韩愈",
        "content": "一日復一日，一朝复一朝。只见有不如，不见有所超。\n食作前日味，事作前日调。不知久不死，悯悯尚谁要。\n富贵自絷拘，贫贱亦煎焦。俯仰未得所，一世已解镳。\n譬如笼中鹤，六翮无所摇。譬如兔得蹄，安用东西跳。\n还看古人书，复举前人瓢。未知所穷竟，且作新诗谣。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "送诸葛觉往随州读书",
        "author": "韩愈",
        "content": "邺侯家多书，插架三万轴。一一悬牙籤，新若手未触。\n为人强记览，过眼不再读。伟哉群圣文，磊落载其腹。\n行年五十余，出守数已六。京邑有旧庐，不容久食宿。\n台阁多官员，无地寄一足。我虽官在朝，气势日局缩。\n屡为丞相言，虽恳不见录。送行过浐水，东望不转目。\n今子从之游，学问得所欲。入海观龙鱼，矫翮逐黄鹄。\n勉为新诗章，月寄三四幅。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "南溪始泛三首",
        "author": "韩愈",
        "content": "榜舟南山下，上上不得返。幽事随去多，孰能量近远。\n阴沈过连树，藏昂抵横阪。石粗肆磨砺，波恶厌牵挽。\n或倚偏岸渔，竟就平洲饭。点点暮雨飘，梢梢新月偃。\n余年懔无几，休日怆已晚。自是病使然，非由取高蹇。\n南溪亦清驶，而无楫与舟。山农惊见之，随我劝不休。\n不惟儿童辈，或有杖白头。馈我笼中瓜，劝我此淹留。\n我云以病归，此已颇自由。幸有用余俸，置居在西畴。\n囷仓米谷满，未有旦夕忧。上去无得得，下来亦悠悠。\n但恐烦裏闾，时有缓急投。愿为同社人，鸡豚燕春秋。\n足弱不能步，自宜收朝迹。羸形可舆致，佳观安事掷。\n即此南阪下，久闻有水石。拖舟入其间，溪流正清激。\n随波吾未能，峻濑乍可刺。鹭起若导吾，前飞数十尺。\n亭亭柳带沙，团团松冠壁。归时还尽夜，谁谓非事役。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十二"
        }
    },
    {
        "title": "宿龙宫滩",
        "author": "韩愈",
        "content": "浩浩复汤汤，滩声抑更扬。奔流疑激电，惊浪似浮霜。\n梦觉灯生晕，宵残雨送凉。如何连晓语，一半是思乡。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "叉鱼招张功曹",
        "author": "韩愈",
        "content": "叉鱼春岸阔，此兴在中宵。大炬然如昼，长船缚似桥。\n深窥沙可数，静搒水无摇。刃下那能脱，波间或自跳。\n中鳞怜锦碎，当目讶珠销。迷火逃翻近，惊人去暂遥。\n竞多心转细，得隽语时嚣。潭罄知存寡，舷平觉获饶。\n交头疑凑饵，骈首类同条。濡沫情虽密，登门事已辽。\n盈车欺故事，饲犬验今朝。血浪凝犹沸，腥风远更飘。\n盖江烟幂幂，拂棹影寥寥。獭去愁无食，龙移惧见烧。\n如棠名既误，钓渭日徒消。文客惊先赋，篙工喜尽谣。\n脍成思我友，观乐忆吾僚。自可捐忧累，何须强问鸮。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "李员外寄纸笔",
        "author": "韩愈",
        "content": "题是临池后，分从起草余。兔尖针莫并，茧净雪难如。\n莫怪殷勤谢，虞卿正着书。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "次同冠峡",
        "author": "韩愈",
        "content": "今日是何朝，天晴物色饶。落英千尺堕，游丝百丈飘。\n泄乳交岩脉，悬流揭浪标。无心思岭北，猿鸟莫相撩。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "答张十一功曹",
        "author": "韩愈",
        "content": "山净江空水见沙，哀猿啼处两三家。筼筜竞长纤纤笋，\n吟君诗罢看双鬓，斗觉霜毛一半加。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "郴州祈雨",
        "author": "韩愈",
        "content": "乞雨女郎魂，炰羞洁且繁。庙开鼯鼠叫，神降越巫言。\n旱气期销荡，阴官想骏奔。行看五马入，萧飒已随轩。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "郴口又赠二首",
        "author": "韩愈",
        "content": "山作剑攒江写镜，扁舟斗转疾于飞。\n回头笑向张公子，终日思归此日归。\n雪飐霜翻看不分，雷惊电激语难闻。\n沿涯宛转到深处，何限青天无片云。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "题木居士二首",
        "author": "韩愈",
        "content": "火透波穿不计春，根如头面干如身。\n偶然题作木居士，便有无穷求福人。\n为神讵比沟中断，遇赏还同爨下余。\n朽蠹不胜刀锯力，匠人虽巧欲何如。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "晚泊江口",
        "author": "韩愈",
        "content": "郡城朝解缆，江岸暮依村。二女竹上泪，孤臣水底魂。\n双双归蛰燕，一一叫群猿。回首那闻语，空看别袖翻。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "喜雪献裴尚书",
        "author": "韩愈",
        "content": "宿云寒不卷，春雪堕如簁。骋巧先投隙，潜光半入池。\n喜深将策试，惊密仰檐窥。自下何曾污，增高未觉危。\n比心明可烛，拂面爱还吹。妒舞时飘袖，欺梅并压枝。\n地空迷界限，砌满接高卑。浩荡干坤合，霏微物象移。\n为祥矜大熟，布泽荷平施。已分年华晚，犹怜曙色随。\n气严当酒换，洒急听窗知。照曜临初日，玲珑滴晚澌。\n聚庭看岳耸，扫路见云披。阵势鱼丽远，书文鸟篆奇。\n纵欢罗艳黠，列贺拥熊螭。履敝行偏冷，门扃卧更羸。\n悲嘶闻病马，浪走信娇儿。灶静愁烟绝，丝繁念鬓衰。\n拟盐吟旧句，授简慕前规。捧赠同燕石，多惭失所宜。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "春雪",
        "author": "韩愈",
        "content": "看雪乘清旦，无人坐独谣。拂花轻尚起，落地暖初销。\n已讶陵歌扇，还来伴舞腰。洒篁留密节，着柳送长条。\n入镜鸾窥沼，行天马度桥。遍阶怜可掬，满树戏成摇。\n江浪迎涛日，风毛纵猎朝。弄閒时细转，争急忽惊飘。\n城险疑悬布，砧寒未捣绡。莫愁阴景促，夜色自相饶。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "春雪间早梅",
        "author": "韩愈",
        "content": "梅将雪共春，彩艳不相因。逐吹能争密，排枝巧妒新。\n谁令香满座，独使净无尘。芳意饶呈瑞，寒光助照人。\n玲珑开已遍，点缀坐来频。那是俱疑似，须知两逼真。\n荧煌初乱眼，浩荡忽迷神。未许琼华比，从将玉树亲。\n先期迎献岁，更伴占兹晨。愿得长辉映，轻微敢自珍。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "早春雪中闻莺",
        "author": "韩愈",
        "content": "朝莺雪裏新，雪树眼前春。带涩先迎气，侵寒已报人。\n共矜初听早，谁贵后闻频。暂啭那成曲，孤鸣岂及辰。\n风霜徒自保，桃李讵相亲。寄谢幽栖友，辛勤不为身。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "木芙蓉",
        "author": "韩愈",
        "content": "新开寒露丛，远比水间红。艳色宁相妒，嘉名偶自同。\n采江官渡晚，搴木古祠空。愿得勤来看，无令便逐风。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "题张十一旅舍三咏：榴花",
        "author": "韩愈",
        "content": "五月榴花照眼明，枝间时见子初成。\n可怜此地无车马，颠倒青苔落绛英。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "题张十一旅舍三咏：井",
        "author": "韩愈",
        "content": "贾谊宅中今始见，葛洪山下昔曾窥。\n寒泉百尺空看影，正是行人渴死时。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "题张十一旅舍三咏：蒲萄",
        "author": "韩愈",
        "content": "新茎未遍半犹枯，高架支离倒复扶。\n若欲满盘堆马乳，莫辞添竹引龙须。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "峡石西泉",
        "author": "韩愈",
        "content": "居然鳞介不能容，石眼环环水一钟。\n闻说旱时求得雨，只疑科斗是蛟龙。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "梁国惠康公主挽歌二首",
        "author": "韩愈",
        "content": "定谥芳声远，移封大国新。巽宫尊长女，台室属良人。\n河汉重泉夜，梧桐半树春。龙輀非厌翟，还辗禁城尘。\n秦地吹箫女，湘波鼓瑟妃。佩兰初应梦，奔月竟沦辉。\n夫族迎魂去，宫官会葬归。从今沁园草，无复更芳菲。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "和崔舍人咏月二十韵",
        "author": "韩愈",
        "content": "三秋端正月，今夜出东溟。对日犹分势，腾天渐吐灵。\n未高烝远气，半上霁孤形。赫奕当躔次，虚徐度杳冥。\n长河晴散雾，列宿曙分萤。浩荡英华溢，萧疏物象泠。\n池边临倒照，檐际送横经。花树参差见，皋禽断续聆。\n牖光窥寂寞，砧影伴娉婷。幽坐看侵户，闲吟爱满庭。\n辉斜通壁练，彩碎射沙星。清洁云间路，空凉水上亭。\n净堪分顾兔，细得数飘萍。山翠相凝绿，林烟共幂青。\n过隅惊桂侧，当午觉轮停。属思摛霞锦，追欢罄缥瓶。\n郡楼何处望，陇笛此时听。右掖连台座，重门限禁扃。\n风台观滉漾，冰砌步青荧。独有虞庠客，无由拾落蓂。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "咏雪赠张籍",
        "author": "韩愈",
        "content": "只见纵横落，宁知远近来。飘飖还自弄，历乱竟谁催。\n座暖销那怪，池清失可猜。坳中初盖底，垤处遂成堆。\n慢有先居后，轻多去却回。度前铺瓦陇，发本积墙隈。\n穿细时双透，乘危忽半摧。舞深逢坎井，集早值层台。\n砧练终宜捣，阶纨未暇裁。城寒装睥睨，树冻裹莓苔。\n片片匀如剪，纷纷碎若挼。定非燖鹄鹭，真是屑琼瑰。\n纬繣观朝萼，冥茫瞩晚埃。当窗恒凛凛，出户即皑皑。\n压野荣芝菌，倾都委货财。娥嬉华荡漾，胥怒浪崔嵬。\n碛迥疑浮地，云平想辗雷。随车翻缟带，逐马散银杯。\n万屋漫汗合，千株照曜开。松篁遭挫抑，粪壤获饶培。\n隔绝门庭遽，挤排陛级才。岂堪裨岳镇，强欲效盐梅。\n隐匿瑕疵尽，包罗委琐该。误鸡宵呃喔，惊雀暗裴回。\n浩浩过三暮，悠悠匝九垓。鲸鲵陆死骨，玉石火炎灰。\n厚虑填溟壑，高愁cN斗魁。日轮埋欲侧，坤轴压将颓。\n岸类长蛇搅，陵犹巨象豗。水官夸杰黠，木气怯胚胎。\n着地无由卷，连天不易推。龙鱼冷蛰苦，虎豹饿号哀。\n巧借奢华便，专绳困约灾。威贪陵布被，光肯离金罍。\n赏玩捐他事，歌谣放我才。狂教诗硉矹，兴与酒陪鳃。\n惟子能谙耳，诸人得语哉。助留风作党，劝坐火为媒。\n雕刻文刀利，搜求智网恢。莫烦相属和，传示及提孩。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "学诸进士作精卫衔石填海",
        "author": "韩愈",
        "content": "鸟有偿冤者，终年抱寸诚。口衔山石细，心望海波平。\n渺渺功难见，区区命已轻。人皆讥造次，我独赏专精。\n岂计休无日，惟应尽此生。何惭刺客传，不着报雠名。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉酬振武胡十二丈大夫",
        "author": "韩愈",
        "content": "倾朝共羡宠光频，半岁迁腾作虎臣。戎旆暂停辞社树，\n自笑平生夸胆气，不离文字鬓毛新。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和库部卢四兄曹长元日朝回",
        "author": "韩愈",
        "content": "天仗宵严建羽旄，春云送色晓鸡号。金炉香动螭头暗，\n太平时节难身遇，郎署何须叹二毛。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "寒食直归遇雨",
        "author": "韩愈",
        "content": "寒食时看度，春游事已违。风光连日直，阴雨半朝归。\n不见红球上，那论彩索飞。惟将新赐火，向曙着朝衣。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "送李六协律归荆南",
        "author": "韩愈",
        "content": "早日羁游所，春风送客归。柳花还漠漠，江燕正飞飞。\n歌舞知谁在，宾僚逐使非。宋亭池水绿，莫忘蹋芳菲。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "题百叶桃花",
        "author": "韩愈",
        "content": "百叶双桃晚更红，窥窗映竹见玲珑。\n应知侍史归天上，故伴仙郎宿禁中。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "戏题牡丹",
        "author": "韩愈",
        "content": "幸自同开俱隐约，何须相倚斗轻盈。陵晨并作新妆面，\n长年是事皆抛尽，今日栏边暂眼明。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "盆池五首",
        "author": "韩愈",
        "content": "老翁真个似童儿，汲水埋盆作小池。\n一夜青蛙鸣到晓，恰如方口钓鱼时。\n莫道盆池作不成，藕稍初种已齐生。\n从今有雨君须记，来听萧萧打叶声。\n瓦沼晨朝水自清，小虫无数不知名。\n忽然分散无踪影，惟有鱼儿作队行。\n泥盆浅小讵成池，夜半青蛙圣得知。\n一听暗来将伴侣，不烦鸣唤斗雄雌。\n池光天影共青青，拍岸才添水数瓶。\n且待夜深明月去，试看涵泳几多星。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "芍药",
        "author": "韩愈",
        "content": "浩态狂香昔未逢，红灯烁烁绿盘笼。\n觉来独对情惊恐，身在仙宫第几重。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：新亭",
        "author": "韩愈",
        "content": "湖上新亭好，公来日出初。水文浮枕簟，瓦影荫龟鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：流水",
        "author": "韩愈",
        "content": "汩汩几时休，从春复到秋。只言池未满，池满强交流。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：竹洞",
        "author": "韩愈",
        "content": "竹洞何年有，公初斫竹开。洞门无锁钥，俗客不曾来。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：月台",
        "author": "韩愈",
        "content": "南馆城阴阔，东湖水气多。直须台上看，始奈月明何。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：渚亭",
        "author": "韩愈",
        "content": "自有人知处，那无步往踪。莫教安四壁，面面看芙蓉。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：竹溪",
        "author": "韩愈",
        "content": "蔼蔼溪流慢，梢梢岸筱长。穿沙碧簳净，落水紫苞香。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：北湖",
        "author": "韩愈",
        "content": "闻说游湖棹，寻常到此回。应留醒心处，准拟醉时来。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：花岛",
        "author": "韩愈",
        "content": "蜂蝶去纷纷，香风隔岸闻。欲知花岛处，水上觅红云。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：柳溪",
        "author": "韩愈",
        "content": "柳树谁人种，行行夹岸高。莫将条系缆，着处有蝉号。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：西山",
        "author": "韩愈",
        "content": "新月迎宵挂，晴云到晚留。为遮西望眼，终是懒回头。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：竹径",
        "author": "韩愈",
        "content": "无尘从不扫，有鸟莫令弹。若要添风月，应除数百竿。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：荷池",
        "author": "韩愈",
        "content": "风雨秋池上，高荷盖水繁。未谙鸣摵摵，那似卷翻翻。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：稻畦",
        "author": "韩愈",
        "content": "罫布畦堪数，枝分水莫寻。鱼肥知已秀，鹤没觉初深。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：柳巷",
        "author": "韩愈",
        "content": "柳巷还飞絮，春余几许时。吏人休报事，公作送春诗。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：花源",
        "author": "韩愈",
        "content": "源上花初发，公应日日来。丁宁红与紫，慎莫一时开。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：北楼",
        "author": "韩愈",
        "content": "郡楼乘晓上，尽日不能回。晚色将秋至，长风送月来。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：镜潭",
        "author": "韩愈",
        "content": "非铸复非熔，泓澄忽此逢。鱼虾不用避，只是照蛟龙。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：孤屿",
        "author": "韩愈",
        "content": "朝游孤屿南，暮戏孤屿北。所以孤屿鸟，与公尽相识。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：方桥",
        "author": "韩愈",
        "content": "非阁复非船，可居兼可过。君欲问方桥，方桥如此作。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：梯桥",
        "author": "韩愈",
        "content": "乍似上青冥，初疑蹑菡萏。自无飞仙骨，欲度何由敢。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "奉和虢州刘给事使君三堂新题二十一咏：月池",
        "author": "韩愈",
        "content": "寒池月下明，新月池边曲。若不妒清妍，却成相映烛。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "游城南十六首：赛神",
        "author": "韩愈",
        "content": "白布长衫紫领巾，差科未动是閒人。\n麦苗含穟桑生葚，共向田头乐社神。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "游城南十六首：题于宾客庄",
        "author": "韩愈",
        "content": "榆荚车前盖地皮，蔷薇蘸水笋穿篱。\n马蹄无入朱门迹，纵使春归可得知。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "游城南十六首：晚春",
        "author": "韩愈",
        "content": "草树知春不久归，百般红紫斗芳菲。\n杨花榆荚无才思，惟解漫天作雪飞。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "游城南十六首：落花",
        "author": "韩愈",
        "content": "已分将身着地飞，那羞践踏损光晖。\n无端又被春风误，吹落西家不得归。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "游城南十六首：楸树二首",
        "author": "韩愈",
        "content": "几岁生成为大树，一朝缠绕困长藤。\n谁人与脱青罗帔，看吐高花万万层。\n幸自枝条能树立，可烦萝蔓作交加。\n傍人不解寻根本，却道新花胜旧花。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "游城南十六首：风折花枝",
        "author": "韩愈",
        "content": "浮艳侵天难就看，清香扑地只遥闻。\n春风也是多情思，故拣繁枝折赠君。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "游城南十六首：赠同游",
        "author": "韩愈",
        "content": "唤起窗全曙，催归日未西。无心花裏鸟，更与尽情啼。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "游城南十六首：赠张十八助教",
        "author": "韩愈",
        "content": "喜君眸子重清朗，携手城南历旧游。\n忽见孟生题竹处，相看泪落不能收。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "游城南十六首：题韦氏庄",
        "author": "韩愈",
        "content": "昔者谁能比，今来事不同。寂寥青草曲，散漫白榆风。\n架倒藤全落，篱崩竹半空。宁须惆怅立，翻覆本无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "游城南十六首：晚雨",
        "author": "韩愈",
        "content": "廉纤晚雨不能晴，池岸草间蚯蚓鸣。\n投竿跨马蹋归路，才到城门打鼓声。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "游城南十六首：出城",
        "author": "韩愈",
        "content": "暂出城门蹋青草，远于林下见春山。\n应须韦杜家家到，只有今朝一日闲。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "游城南十六首：把酒",
        "author": "韩愈",
        "content": "扰扰驰名者，谁能一日闲。我来无伴侣，把酒对南山。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "游城南十六首：嘲少年",
        "author": "韩愈",
        "content": "直把春偿酒，都将命乞花。只知闲信马，不觉误随车。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "游城南十六首：楸树",
        "author": "韩愈",
        "content": "青幢紫盖立童童，细雨浮烟作彩笼。\n不得画师来貌取，定知难见一生中。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "游城南十六首：遣兴",
        "author": "韩愈",
        "content": "断送一生惟有酒，寻思百计不如闲。\n莫忧世事兼身事，须着人间比梦间。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十三"
        }
    },
    {
        "title": "送李尚书赴襄阳八韵得长字",
        "author": "韩愈",
        "content": "帝忧南国切，改命付忠良。壤画星摇动，旗分兽簸扬。\n五营兵转肃，千里地还方。控带荆门远，飘浮汉水长。\n赐书宽属郡，战马隔邻疆。纵猎雷霆迅，观棋玉石忙。\n风流岘首客，花艳大堤倡。富贵由身致，谁教不自强。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "和席八十二韵",
        "author": "韩愈",
        "content": "绛阙银河曙，东风右掖春。官随名共美，花与思俱新。\n绮陌朝游间，绫衾夜直频。横门开日月，高阁切星辰。\n庭变寒前草，天销霁后尘。沟声通苑急，柳色压城匀。\n纶綍谋猷盛，丹青步武亲。芳菲含斧藻，光景畅形神。\n傍砌看红药，巡池咏白苹。多情怀酒伴，余事作诗人。\n倚玉难藏拙，吹竽久混真。坐惭空自老，江海未还身。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "和武相公早春闻莺",
        "author": "韩愈",
        "content": "早晚飞来入锦城，谁人教解百般鸣。\n春风红树惊眠处，似妒歌童作艳声。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "晚春",
        "author": "韩愈",
        "content": "谁收春色将归去，慢绿妖红半不存。\n榆荚只能随柳絮，等閒撩乱走空园。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "大行皇太后挽歌词三首",
        "author": "韩愈",
        "content": "一纪尊名正，三时孝养荣。高居朝圣主，厚德载群生。\n武帐虚中禁，玄堂掩太平。秋天笳鼓歇，松柏遍山鸣。\n威仪备吉凶，文物杂军容。配地行新祭，因山托故封。\n凤飞终不返，剑化会相从。无复临长乐，空闻报晓钟。\n追攀万国来，警卫百神陪。画翣登秋殿，容衣入夜台。\n云随仙驭远，风助圣情哀。只有朝陵日，妆奁一暂开。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "广宣上人频见过",
        "author": "韩愈",
        "content": "三百六旬长扰扰，不冲风雨即尘埃。久惭朝士无裨补，\n天寒古寺游人少，红叶窗前有几堆。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "閒游二首",
        "author": "韩愈",
        "content": "雨后来更好，绕池遍青青。柳花闲度竹，菱叶故穿萍。\n独坐殊未厌，孤斟讵能醒。持竿至日暮，幽咏欲谁听。\n兹游苦不数，再到遂经旬。萍盖污池净，藤笼老树新。\n林乌鸣讶客，岸竹长遮邻。子云只自守，奚事九衢尘。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "酬马侍郎寄酒",
        "author": "韩愈",
        "content": "一壶情所寄，四句意能多。秋到无诗酒，其如月色何。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "和侯协律咏笋",
        "author": "韩愈",
        "content": "竹亭人不到，新笋满前轩。乍出真堪赏，初多未觉烦。\n成行齐婢仆，环立比儿孙。验长常携尺，愁干屡侧盆。\n对吟忘膳饮，偶坐变朝昏。滞雨膏腴湿，骄阳气候温。\n得时方张王，挟势欲腾骞。见角牛羊没，看皮虎豹存。\n攒生犹有隙，散布忽无垠。讵可持筹算，谁能以理言。\n纵横公占地，罗列暗连根。狂剧时穿壁，横强几触藩。\n深潜如避逐，远去若追奔。始讶妨人路，还惊入药园。\n萌芽防浸大，覆载莫偏恩。已复侵危砌，非徒出短垣。\n身宁虞瓦砾，计拟掩兰荪。且叹高无数，庸知上几番。\n短长终不校，先后竟谁论。外恨苞藏密，中仍节目繁。\n暂须回步履，要取助盘飧。穰穰疑翻地，森森竞塞门。\n戈矛头戢戢，蛇虺首掀掀。妇懦咨料拣，儿痴谒尽髡。\n侯生来慰我，诗句读惊魂。属和才将竭，呻吟至日暾。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "郾城晚饮奉赠副使马侍郎及冯、李二员外",
        "author": "韩愈",
        "content": "城上赤云呈胜气，眉间黄色见归期。\n幕中无事惟须饮，即是连镳向阙时。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "酬别留后侍郎",
        "author": "韩愈",
        "content": "为文无出相如右，谋帅难居郄縠先。\n归去雪销溱洧动，西来旌旆拂晴天。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "同李二十八夜次襄城",
        "author": "韩愈",
        "content": "周楚仍连接，川原乍屈盘。云垂天不暖，尘涨雪犹干。\n印绶归台室，旌旗别将坛。欲知迎候盛，骑火万星攒。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "同李二十八员外从裴相公野宿西界",
        "author": "韩愈",
        "content": "四面星辰着地明，散烧烟火宿天兵。\n不关破贼须归奏，自趁新年贺太平。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "宿神龟招李二十八冯十七",
        "author": "韩愈",
        "content": "荒山野水照斜晖，啄雪寒鸦趁始飞。\n夜宿驿亭愁不睡，幸来相就盖征衣。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "次硖石",
        "author": "韩愈",
        "content": "数日方离雪，今朝又出山。试凭高处望，隐约见潼关。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "和李司勋过连昌宫",
        "author": "韩愈",
        "content": "夹道疏槐出老根，高甍巨桷压山原。\n宫前遗老来相问，今是开元几叶孙。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "送李员外院长分司东都",
        "author": "韩愈",
        "content": "去年秋露下，羁旅逐东征。今岁春光动，驱驰别上京。\n饮中相顾色，送后独归情。两地无千里，因风数寄声。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "晋公破贼回重拜台司，以诗示幕中宾客，愈奉和",
        "author": "韩愈",
        "content": "南伐旋师太华东，天书夜到册元功。将军旧压三司贵，\n长惭典午非材职，得就闲官即至公。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "独钓四首",
        "author": "韩愈",
        "content": "侯家林馆胜，偶入得垂竿。曲树行藤角，平池散芡盘。\n羽沈知食驶，缗细觉牵难。聊取夸儿女，榆条系从鞍。\n一径向池斜，池塘野草花。雨多添柳耳，水长减蒲芽。\n坐厌亲刑柄，偷来傍钓车。太平公事少，吏隐讵相赊。\n独往南塘上，秋晨景气醒。露排四岸草，风约半池萍。\n鸟下见人寂，鱼来闻饵馨。所嗟无可召，不得倒吾瓶。\n秋半百物变，溪鱼去不来。风能坼芡觜，露亦染梨腮。\n远岫重迭出，寒花散乱开。所期终莫至，日暮与谁回。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "枯树",
        "author": "韩愈",
        "content": "老树无枝叶，风霜不復侵。腹穿人可过，皮剥蚁还寻。\n寄託惟朝菌，依投绝暮禽。犹堪持改火，未肯但空心。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "咏灯花同侯十一",
        "author": "韩愈",
        "content": "今夕知何夕，花然锦帐中。自能当雪暖，那肯待春红。\n黄裏排金粟，钗头缀玉虫。更烦将喜事，来报主人公。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "祖席前字",
        "author": "韩愈",
        "content": "祖席洛桥边，亲交共黯然。野晴山簇簇，霜晓菊鲜鲜。\n书寄相思处，杯衔欲别前。淮阳知不薄，终愿早回船。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "秋字",
        "author": "韩愈",
        "content": "淮南悲木落，而我亦伤秋。况与故人别，那堪羁宦愁。\n荣华今异路，风雨昔同忧。莫以宜春远，江山多胜游。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "送郑尚书赴南海",
        "author": "韩愈",
        "content": "番禺军府盛，欲说暂停杯。盖海旗幢出，连天观阁开。\n衙时龙户集，上日马人来。风静鶢鶋去，官廉蚌蛤回。\n货通师子国，乐奏武王台。事事皆殊异，无嫌屈大才。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "左迁至蓝关示侄孙湘",
        "author": "韩愈",
        "content": "一封朝奏九重天，夕贬潮州路八千。欲为圣朝除弊事，\n知汝远来应有意，好收吾骨瘴江边。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "武关西逢配流吐番",
        "author": "韩愈",
        "content": "嗟尔戎人莫惨然，湖南地近保生全。\n我今罪重无归望，直去长安路八千。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "次邓州界",
        "author": "韩愈",
        "content": "潮阳南去倍长沙，恋阙那堪又忆家。心讶愁来惟贮火，\n早晚王师收海岳，普将雷雨发萌芽。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "晚次宣溪，辱韶州张端公使君惠书叙别酬以绝句二章",
        "author": "韩愈",
        "content": "韶州南去接宣溪，云水苍茫日向西。\n客泪数行先自落，鹧鸪休傍耳边啼。\n兼金那足比清文，百首相随愧使君。\n俱是岭南巡管内，莫欺荒僻断知闻。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "韶州留别张端公使君",
        "author": "韩愈",
        "content": "来往再逢梅柳新，别离一醉绮罗春。久钦江总文才妙，\n已知奏课当征拜，那复淹留咏白苹。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "从潮州量移袁州，张韶州端公以诗相贺，因酬之",
        "author": "韩愈",
        "content": "明时远逐事何如，遇赦移官罪未除。北望讵令随塞雁，\n暂欲系船韶石下，上宾虞舜整冠裾。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "次石头驿寄江西王十中丞阁老",
        "author": "韩愈",
        "content": "凭高试回首，一望豫章城。人由恋德泣，马亦别群鸣。\n寒日夕始照，风江远渐平。默然都不语，应识此时情。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "自袁州还京行次安陆，先寄随州周员外",
        "author": "韩愈",
        "content": "行行指汉东，暂喜笑言同。雨雪离江上，蒹葭出梦中。\n面犹含瘴色，眼已见华风。岁暮难相值，酣歌未可终。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "酒中留上襄阳李相公",
        "author": "韩愈",
        "content": "浊水污泥清路尘，还曾同制掌丝纶。眼穿长讶双鱼断，\n知公不久归钧轴，应许闲官寄病身。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "去岁自刑部侍郎以罪贬潮州刺史乘驿赴任其后家亦谴逐小女道死殡之层峰驿旁山下蒙恩还朝过其墓留题驿梁",
        "author": "韩愈",
        "content": "数条藤束木皮棺，草殡荒山白骨寒。惊恐入心身已病，\n致汝无辜由我罪，百年惭痛泪阑干。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "贺张十八秘书得裴司空马",
        "author": "韩愈",
        "content": "司空远寄养初成，毛色桃花眼镜明。落日已曾交辔语，\n旦夕公归伸拜谢，免劳骑去逐双旌。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "杏园送张彻侍御归使",
        "author": "韩愈",
        "content": "东风花树下，送尔出京城。久抱伤春意，新添惜别情。\n归来身已病，相见眼还明。更遣将诗酒，谁家逐后生。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "雨中寄张博士籍、侯主簿喜",
        "author": "韩愈",
        "content": "放朝还不报，半路蹋泥归。雨惯曾无节，雷频自失威。\n见墙生菌遍，忧麦作蛾飞。岁晚偏萧索，谁当救晋饥。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "奉和兵部张侍郎酬，郓州马尚书祗召途中见寄开缄之日马帅已再领郓州之作",
        "author": "韩愈",
        "content": "来朝当路日，承诏改辕时。再领须句国，仍迁少昊司。\n暖风抽宿麦，清雨卷归旗。赖寄新珠玉，长吟慰我思。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "奉使常山，早次太原，呈副使吴郎中",
        "author": "韩愈",
        "content": "朗朗闻街鼓，晨起似朝时。翻翻走驿马，春尽是归期。\n地失嘉禾处，风存蟋蟀辞。暮齿良多感，无事涕垂颐。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "同水部张员外籍曲江春游，寄白二十二舍人",
        "author": "韩愈",
        "content": "漠漠轻阴晚自开，青天白日映楼台。\n曲江水满花千树，有底忙时不肯来。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "和水部张员外宣政衙赐百官樱桃诗",
        "author": "韩愈",
        "content": "汉家旧种明光殿，炎帝还书本草经。岂似满朝承雨露，\n食罢自知无所报，空然惭汗仰皇扃。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "早春呈水部张十八员外二首",
        "author": "韩愈",
        "content": "天街小雨润如酥，草色遥看近却无。\n最是一年春好处，绝胜烟柳满皇都。\n莫道官忙身老大，即无年少逐春心。\n凭君先到江头看，柳色如今深未深。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "送桂州严大夫同用南字",
        "author": "韩愈",
        "content": "苍苍森八桂，兹地在湘南。江作青罗带，山如碧玉篸。\n户多输翠羽，家自种黄甘。远胜登仙去，飞鸾不假骖。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "奉酬天平马十二仆射暇日言怀见寄之作",
        "author": "韩愈",
        "content": "天平篇什外，政事亦无双。威令加徐土，儒风被鲁邦。\n清为公论重，宽得士心降。岁晏偏相忆，长谣坐北窗。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "奉使镇州，行次承天行营，奉酬裴司空",
        "author": "韩愈",
        "content": "窜逐三年海上归，逢公复此着征衣。\n旋吟佳句还鞭马，恨不身先去鸟飞。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "奉和仆射裴相公感恩言志",
        "author": "韩愈",
        "content": "文武功成后，居为百辟师。林园穷胜事，钟鼓乐清时。\n摆落遗高论，雕镌出小诗。自然无不可，范蠡尔其谁。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "和仆射相公朝回见寄",
        "author": "韩愈",
        "content": "尽瘁年将久，公今始暂闲。事随忧共减，诗与酒俱还。\n放意机衡外，收身矢石间。秋颱风日迥，正好看前山。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "奉和李相公题萧家林亭",
        "author": "韩愈",
        "content": "山公自是林园主，嘆惜前贤造作时。\n岩洞幽深门尽锁，不因丞相几人知。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "奉和杜相公太清宫纪事陈诚上李相公十六韵",
        "author": "韩愈",
        "content": "耒耜兴姬国，輴欙建夏家。在功诚可尚，于道讵为华。\n象帝威容大，仙宗宝历赊。卫门罗戟槊，图壁杂龙蛇。\n礼乐追尊盛，干坤降福遐。四真皆齿列，二圣亦肩差。\n阳月时之首，阴泉气未牙。殿阶铺水碧，庭炬坼金葩。\n紫极观忘倦，青词奏不哗。噌吰宫夜辟，嘈囐鼓晨挝。\n亵味陈奚取，名香荐孔嘉。垂祥纷可录，俾寿浩无涯。\n贵相山瞻峻，清文玉绝瑕。代工声问远，摄事敬恭加。\n皎洁当天月，葳蕤捧日霞。唱妍酬亦丽，俯仰但称嗟。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十四"
        }
    },
    {
        "title": "郓州溪堂诗",
        "author": "韩愈",
        "content": "帝奠九廛，有叶有年。有荒不条，河岱之间。及我宪考，\n公不饮食，以训以徇。孰饥无食，孰呻孰叹。孰冤不问，\n吹之喣之，摩手拊之。箴之石之，膊而磔之。凡公四封，\n公作溪堂。播播流水。浅有蒲莲，深有葭苇。公以宾燕，\n既歌以舞，其鼓考考。公在溪堂，公御琴瑟。公暨宾赞，\n公在中流，右诗左书。无我斁遗，此邦是庥。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "送张道士",
        "author": "韩愈",
        "content": "大匠无弃材，寻尺各有施。况当营都邑，杞梓用不疑。\n张侯嵩高来，面有熊豹姿。开口论利害，剑锋白差差。\n恨无一尺捶，为国苔羌夷。诣阙三上书，臣非黄冠师。\n臣有胆与气，不忍死茅茨。又不媚笑语，不能伴儿嬉。\n乃着道士服，众人莫臣知。臣有平贼策，狂童不难治。\n其言简且要，陛下幸听之。天空日月高，下照理不遗。\n或是章奏繁，裁择未及斯。宁当不俟报，归袖风披披。\n答我事不尔，吾亲属吾思。昨宵梦倚门，手取连环持。\n今日有书至，又言归何时。霜天熟柿栗，收拾不可迟。\n岭北梁可构，寒鱼下清伊。既非公家用，且复还其私。\n从容进退间，无一不合宜。时有利不利，虽贤欲奚为。\n但当励前操，富贵非公谁。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "送郑十校理得洛字",
        "author": "韩愈",
        "content": "相公倦台鼎，分正新邑洛。才子富文华，校雠天禄阁。\n寿觞佳节过，归骑春衫薄。鸟咔正交加，杨花共纷泊。\n亲交谁不羡，去去翔寥廓。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "送陆歙州傪",
        "author": "韩愈",
        "content": "我衣之华兮，我佩之光。陆君之去兮，谁与翱翔。\n敛此大惠兮，施于一州。今其去矣，胡不为留。\n我作此诗，歌于远道。无疾其驱，天子有诏。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "送汴州监军俱文珍",
        "author": "韩愈",
        "content": "奉使羌池静，临戎汴水安。冲天鹏翅阔，报国剑铓寒。\n晓日驱征骑，春风咏采兰。谁言臣子道，忠孝两全难。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "《赠崔立之",
        "author": "韩愈",
        "content": "昔年十日雨，子桑苦寒饥。哀歌坐空室，不怨但自悲。\n其友名子舆，忽然忧且思。搴裳触泥水，裹饭往食之。\n入门相对语，天命良不疑。好事漆园吏，书之存雄词。\n千年事已远，二字情可推。我读此篇日，正当寒雪时。\n吾身固已困，吾友复何为。薄粥不足裹，深泥谅难驰。\n曾无子舆事，空赋子桑诗。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "海水",
        "author": "韩愈",
        "content": "海水非不广，邓林岂无枝。风波一荡薄，鱼鸟不可依。\n海水饶大波，邓林多惊风。岂无鱼与鸟，巨细各不同。\n海有吞舟鲸，邓有垂天鹏。苟非鳞羽大，荡薄不可能。\n我鳞不盈寸，我羽不盈尺。一木有余阴，一泉有余泽。\n我将辞海水，濯鳞清冷池。我将辞邓林，刷羽蒙笼枝。\n海水非爱广，邓林非爱枝。风波亦常事，鳞鱼自不宜。\n我鳞日已大，我羽日已修。风波无所苦，还作鲸鹏游。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "赠河阳李大夫",
        "author": "韩愈",
        "content": "四海失巢穴，两都困尘埃。感恩由未报，惆怅空一来。\n裘破气不暖，马羸鸣且哀。主人情更重，空使剑锋摧。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "苦寒歌",
        "author": "韩愈",
        "content": "黄昏苦寒歌，夜半不能休。岂不有阳春，节岁聿其周，\n填窗塞户慎勿出，暄风暖景明年日。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "芍药歌",
        "author": "韩愈",
        "content": "丈人庭中开好花，更无凡木争春华。翠茎红蕊天力与，\n霜刀翦汝天女劳，何事低头学桃李。娇痴婢子无灵性，\n一尊春酒甘若饴，丈人此乐无人知。花前醉倒歌者谁，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "《赠徐州族侄",
        "author": "韩愈",
        "content": "我年十八九，壮气起胸中。作书献云阙，辞家逐秋蓬。\n岁时易迁次，身命多厄穷。一名虽云就，片禄不足充。\n今者复何事，卑栖寄徐戎。萧条资用尽，濩落门巷空。\n朝眠未能起，远怀方郁悰。击门者谁子，问言乃吾宗。\n自云有奇术，探妙知天工。既往怅何及，将来喜还通。\n期我语非佞，当为佐时雍。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "嘲鼾睡",
        "author": "韩愈",
        "content": "澹师昼睡时，声气一何猥。顽飙吹肥脂，坑谷相嵬磊。\n雄哮乍咽绝，每发壮益倍。有如阿鼻尸，长唤忍众罪。\n马牛惊不食，百鬼聚相待。木枕十字裂，镜面生痱癗。\n铁佛闻皱眉，石人战摇腿。孰云天地仁，吾欲责真宰。\n幽寻虱搜耳，猛作涛翻海。太阳不忍明，飞御皆惰怠。\n乍如彭与黥，呼冤受菹醢。又如圈中虎，号疮兼吼馁。\n虽令伶伦吹，苦韵难可改。虽令巫咸招，魂爽难复在。\n何山有灵药，疗此愿与采。\n澹公坐卧时，长睡无不稳。吾尝闻其声，深虑五藏损。\n黄河弄濆薄，梗涩连拙鲧。南帝初奋槌，凿窍泄混沌。\n迥然忽长引，万丈不可忖。谓言绝于斯，继出方衮衮。\n幽幽寸喉中，草木森苯mH。盗贼虽狡狯，亡魂敢窥阃。\n鸿蒙总合杂，诡谲骋戾很。乍如斗呶呶，忽若怨恳恳。\n赋形苦不同，无路寻根本。何能堙其源，惟有土一畚。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "昼月",
        "author": "韩愈",
        "content": "玉碗不磨着泥土，青天孔出白石补。兔入臼藏蛙缩肚，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "赠张徐州莫辞酒",
        "author": "韩愈",
        "content": "莫辞酒，此会固难同。请看女工机上帛，半作军人旗上红。\n莫辞酒，谁为君王之爪牙？春雷三月不作响，",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "辞唱歌",
        "author": "韩愈",
        "content": "抑逼教唱歌，不解看艳词。坐中把酒人，岂有欢乐姿。\n幸有伶者妇，腰身如柳枝。但令送君酒，如醉如憨痴。\n声自肉中出，使人能逶随。复遣悭吝者，赠金不皱眉。\n岂有长直夫，喉中声雌雌。君心岂无耻，君岂是女儿。\n君教发直言，大声无休时。君教哭古恨，不肯复吞悲。\n乍可阻君意，艳歌难可为。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "知音者诚希",
        "author": "韩愈",
        "content": "知音者诚希，念子不能别。行行天未晓，携酒踏明月。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "同窦、韦寻刘尊师不遇",
        "author": "韩愈",
        "content": "秦客何年驻，仙源此地深。还随蹑凫骑，来访驭风襟。\n院闭青霞入，松高老鹤寻。犹疑隐形坐，敢起窃桃心。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "春雪",
        "author": "韩愈",
        "content": "片片驱鸿急，纷纷逐吹斜。到江还作水，着树渐成花。\n越喜飞排瘴，胡愁厚盖砂。兼云封洞口，助月照天涯。\n暝见迷巢鸟，朝逢失辙车。呈丰尽相贺，宁止力耕家。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "酬蓝田崔丞立之咏雪见寄",
        "author": "韩愈",
        "content": "京城数尺雪，寒气倍常年。泯泯都无地，茫茫岂是天。\n崩奔惊乱射，挥霍讶相缠。不觉侵堂陛，方应折屋椽。\n出门愁落道，上马恐平鞯。朝鼓矜凌起，山斋酩酊眠。\n吾方嗟此役，君乃咏其妍。冰玉清颜隔，波涛盛句传。\n朝飧思共饭，夜宿忆同毡。举目无非白，雄文乃独玄。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "潭州泊船呈诸公",
        "author": "韩愈",
        "content": "夜寒眠半觉，鼓笛闹嘈嘈。暗浪舂楼堞，惊风破竹篙。\n主人看使范，客子读离骚。闻道松醪贱，何须吝错刀。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "饮城南道边古墓上逢中丞过赠礼部卫员外少室张道士",
        "author": "韩愈",
        "content": "偶上城南土骨堆，共倾春酒三五杯。\n为逢桃树相料理，不觉中丞喝道来。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "《赠贾岛",
        "author": "韩愈",
        "content": "孟郊死葬北邙山，从此风云得暂闲。\n天恐文章浑断绝，更生贾岛着人间。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "赠译经僧",
        "author": "韩愈",
        "content": "万里休言道路赊，有谁教汝度流沙。\n只今中国方多事，不用无端更乱华。",
        "dynasty": "唐",
        "collection_info": {
            "collection": "御定全唐诗",
            "volume": "卷三百四十五"
        }
    },
    {
        "title": "城南联句",
        "author": "韩愈",
        "content": "竹影金琐碎，——孟郊\n泉音玉淙琤。琉璃剪木叶，——韩愈\n翡翠开园英。流滑随仄步，——孟郊\n搜寻得深行。遥岑出寸碧，——韩愈\n远目增双明。干穟纷拄地，——孟郊\n化虫枯挶茎。木腐或垂耳，——韩愈\n草珠竞骈睛。浮虚有新劚，——孟郊\n摧扤饶孤撑。囚飞黏网动，——韩愈\n盗啅接弹惊。脱实自开坼，——孟郊\n牵柔谁绕萦。礼鼠拱而立，——韩愈\n骇牛躅且鸣。蔬甲喜临社，——孟郊\n田毛乐宽征。露萤不自暖，——韩愈\n冻蝶尚思轻。宿羽有先晓，——孟郊\n食鳞时半横。菱翻紫角利，——韩愈\n荷折碧圆倾。楚腻鳣鲔乱，——孟郊\n獠羞蠃蟹并。桑蠖见虚指，——韩愈\n穴狸闻斗狞。逗翳翅相筑，——孟郊\n摆幽尾交搒。蔓涎角出缩，——韩愈\n树啄头敲铿。修箭袅金饵，——孟郊\n群鲜沸池羹。岸壳坼玄兆，——韩愈\n野麰渐丰萌。窑烟幂疏岛，——孟郊\n沙篆印回平。z9肌遭眊刺，——韩愈\n啾耳闻鸡生。奇虑恣回转，——孟郊\n遐睎纵逢迎。颠林戢远睫，——韩愈\n缥气夷空情。归迹归不得，——孟郊\n舍心舍还争。灵麻撮狗虱，——韩愈\n村稚啼禽猩。红皱晒檐瓦，——孟郊\n黄团系门衡。得隽蝇虎健，——韩愈\n相残雀豹趟。束枯樵指秃，——孟郊\n刈熟担肩赪。涩旋皮卷脔，——韩愈\n苦开腹彭亨。机舂潺湲力，——孟郊\n吹簸飘飖精。赛馔木盘簇，——韩愈\n靸妖藤索絣。荒学五六卷，——孟郊\n古藏四三茔。裏儒拳足拜，——韩愈\n土怪闪眸侦。蹄道补复破，——孟郊\n丝窠扫还成。暮堂蝙蝠沸，——韩愈\n破灶伊威盈。追此讯前主，——孟郊\n答云皆冢卿。败壁剥寒月，——韩愈\n折篁啸遗笙。袿熏霏霏在，——孟郊\n綦迹微微呈。剑石犹竦槛，——韩愈\n兽材尚拏楹。宝唾拾未尽，——孟郊\n玉啼堕犹鎗。窗绡疑閟艳，——韩愈\n妆烛已销檠。绿发抽珉甃，——孟郊\n青肤耸瑶桢。白蛾飞舞地，——韩愈\n幽蠹落书棚。惟昔集嘉咏，——孟郊\n吐芳类鸣嘤。窥奇摘海异，——韩愈\n恣韵激天鲸。肠胃绕万象，——孟郊\n精神驱五兵。蜀雄李杜拔，——韩愈\n岳力雷车轰。大句斡玄造，——孟郊\n高言轧霄峥。芒端转寒燠，——韩愈\n神助溢杯觥。巨细各乘运，——韩愈\n湍涠亦腾声。凌花咀粉蕊，——孟郊\n削缕穿珠樱。绮语洗晴雪，——韩愈\n娇辞咔雏莺。酣欢杂弁珥，——孟郊\n繁价流金琼。菡萏写江调，——孟郊\n萎蕤缀蓝瑛。庖霜脍玄鲫，——韩愈\n淅玉炊香粳。朝馔已百态，——孟郊\n春醪又千名。哀匏蹙驶景，——韩愈\n冽唱凝余晶。解魄不自主，——孟郊\n痹肌坐空瞠。扳援贱蹊绝，——韩愈\n炫曜仙选更。丛巧竞采笑，——孟郊\n骈鲜互探婴。桑变忽芜蔓，——韩愈\n樟裁浪登丁。霞斗讵能极，——孟郊\n风期谁复赓。皋区扶帝壤，——韩愈\n瑰蕴郁天京。祥色被文彦，——孟郊\n良才插杉柽。隐伏饶气象，——韩愈\n兴潜示堆坑。擘华露神物，——孟郊\n拥终储地祯。吁谟壮缔始，——韩愈\n辅弼登阶清。坌秀恣填塞，——孟郊\n呀灵滀渟澄。益大联汉魏，——韩愈\n肇初迈周嬴。积照涵德镜，——孟郊\n传经俪金籝。食家行鼎鼐，——韩愈\n宠族饫弓旌。奕制尽从赐，——孟郊\n殊私得逾程。飞桥上架汉，——韩愈\n缭岸俯规瀛。潇碧远输委，——孟郊\n湖嵌费携擎。萄苜从大漠，——韩愈\n枫槠至南荆。嘉植鲜危朽，——孟郊\n膏理易滋荣。悬长巧纽翠，——韩愈\n象曲善攒珩。鱼口星浮没，——孟郊\n马毛锦斑骍。五方乱风土，——韩愈\n百种分鉏耕。葩蘖相妒出，——孟郊\n菲茸共舒晴。类招臻倜诡，——韩愈\n翼萃伏衿缨。危望跨飞动，——孟郊\n冥升蹑登闳。春游轹靃靡，——韩愈\n彩伴飒嫈嫇。遗灿飘的皪，——孟郊\n淑颜洞精诚。娇应如在寤，——韩愈\n颓意若含酲。鹓毳翔衣带，——孟郊\n鹅肪截佩璜。文升相照灼，——韩愈\n武胜屠欃枪。割锦不酬价，——孟郊\n构云有高营。通波牣鳞介，——韩愈\n疏畹富萧蘅。买养驯孔翠，——孟郊\n远苞树蕉栟。鸿头排刺芡，——韩愈\n鹄pi攒瑰橙。骛广杂良牧，——孟郊\n蒙休赖先盟。罢旄奉环卫，——韩愈\n守封践忠贞。战服脱明介，——孟郊\n朝冠飘彩纮。爵勋逮僮隶，——韩愈\n簪笏自怀绷。乳下秀嶷嶷，——孟郊\n椒蕃泣喤喤。貌鉴清溢匣，——韩愈\n眸光寒发硎。馆儒养经史，——孟郊\n缀戚觞孙甥。考钟馈殽核，——韩愈\n戛鼓侑牢牲。飞膳自北下，——孟郊\n函珍极东烹。如瓜煮大卵，——韩愈\n比线茹芳菁。海岳错口腹，——孟郊\n赵燕锡媌娙。一笑释仇恨，——韩愈\n百金交弟兄。货至貊戎市，——孟郊\n呼传鹦鹆令。顺居无鬼瞰，——韩愈\n抑横免官评。杀候肆凌翦，——孟郊\n笼原匝罝紭。羽空颠雉鷃，——韩愈\n血路迸狐麖。折足去踸踔，——孟郊\n蹙鬐怒dE鬤。跃犬疾翥鸟，——韩愈\n呀鹰甚饥虻。算蹄记功赏，——孟郊\n裂脑擒摚掁。猛毙牛马乐，——韩愈\n妖残枭鴼惸。窟穷尚嗔视，——孟郊\n箭出方惊抨。连箱载已实，——韩愈\n碍辙弃仍赢，喘觑锋刃点，——孟郊\n困冲株枿盲。扫净豁旷旷，——韩愈\n骋遥略苹苹。馋叉饱活脔，——孟郊\n恶嚼kq腥鲭。岁律及郊至，——韩愈\n古音命韶韺。旗旆流日月，——孟郊\n帐庐扶栋甍。磊落奠鸿璧，——韩愈\n参差席香藑。玄祇祉兆姓，——孟郊\n黑秬饛丰盛。庆流蠲瘥疠，——韩愈\n威畅捐fn輣。灵燔望高冏，——孟郊\n龙驾闻敲br。是惟礼之盛，——韩愈\n永用表其宏。德孕厚生植，——孟郊\n恩熙完刖黥。宅土尽华族，——韩愈\n连田间强甿。荫庾森岭桧，——孟郊\n啄场翙祥gu，畦肥翦韭z1，——韩愈\n陶固收盆罂。利养积余健，——孟郊\n孝思事严祊。掘云破嵽嵲，——韩愈\n采月漉坳泓。寺砌上明镜，——孟郊\n僧盂敲晓钲。泥象对骋怪，——韩愈\n铁钟孤舂锽。瘿颈闹鸠鸽，——孟郊\n蜿垣乱蛷蝾。葚黑老蚕蠋，——韩愈\n麦黄韵鹂鹒。韶曙迟胜赏，——孟郊\n贤明戒先庚。驰门填偪仄，——韩愈\n竞墅辗砯砰。碎缬红满杏，——孟郊\n稠凝碧浮饧。蹙绳觐娥婺，——韩愈\n斗草撷玑珵。粉汗泽广额，——孟郊\n金星堕连璎。鼻偷困淑郁，——韩愈\n眼剽强盯fU。是节饱颜色，——孟郊\n兹疆称都城。书饶罄鱼茧，——韩愈\n纪盛播琴筝。奚必事远觌，——孟郊\n无端逐羁伧。将身亲魍魅，——韩愈\n浮迹侣鸥鶄。腥味空奠屈，——孟郊\n天年徒羡彭。惊魂见蛇蚓，——韩愈\n触嗅值虾蟚。幸得履中气，——孟郊\n忝从拂天枨。归私暂休暇，——韩愈\n驱明出庠黉。鲜意竦轻畅，——孟郊\n连辉照琼莹。陶暄逐风乙，——韩愈\n跃视舞晴蜻。足胜自多诣，——孟郊\n心贪敌无勍。始知乐名教，——韩愈\n何用苦拘伫。毕景任诗趣，——孟郊\n焉能守硁硁。——韩愈",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十一"
        }
    },
    {
        "title": "会合联句",
        "author": "韩愈",
        "content": "离别言无期，会合意弥重。——张籍\n病添儿女恋，老丧丈夫勇。——韩愈\n剑心知未死，诗思犹孤耸。——孟郊\n愁去剧箭飞，欢来若泉涌。——张彻\n析言多新贯，摅抱无昔壅。——张籍\n念难须勤追，悔易勿轻踵。——韩愈\n吟巴山荦峃，说楚波堆垄。——孟郊\n马辞虎豹怒，舟出蛟鼍恐。——张彻\n狂鲸时孤轩，幽狖杂百种。——韩愈\n瘴衣常腥腻，蛮器多疏冗。——张籍\n剥苔吊斑林，角饭饵沈冢。——韩愈\n忽尔衔远命，归欤舞新宠。——孟郊\n鬼窟脱幽妖，天居觌清栱。——韩愈\n京游步方振，谪梦意犹恟。——张籍\n诗书夸旧知，酒食接新奉。——韩愈\n嘉言写清越，愈病失肬肿。——孟郊\n夏阴偶高庇，宵魄接虚拥。——韩愈\n雪弦寂寂听，茗碗纤纤捧。——孟郊\n驰辉烛浮萤，幽响泄潜蛩。——韩愈\n诗老独何心，江疾有余t3。——孟郊\n我家本瀍谷，有地介皋巩。休迹忆沈冥，峨冠惭阘gl。——韩愈\n升朝高辔逸，振物群听悚。徒言濯幽泌，谁与薙荒茸。——张籍\n朝绅郁青绿，马饰曜珪珙。国雠未销铄，我志荡邛陇。——孟郊\n君才诚倜傥，时论方汹溶。格言多彪蔚，悬解无梏拲。——韩愈\n张生得渊源，寒色拔山冢。坚如撞群金，眇若抽独蛹。——韩愈\n伊余何所拟，跛鳖讵能踊。块然堕岳石，飘尔罥巢氄。——孟郊\n龙旆垂天卫，云韶凝禁甬。君胡眠安然，朝鼓声汹汹。——韩愈",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十一"
        }
    },
    {
        "title": "斗鸡联句",
        "author": "韩愈",
        "content": "大鸡昂然来，小鸡竦而待。——韩愈\n峥嵘颠盛气，洗刷凝鲜彩。——孟郊\n高行若矜豪，侧睨如伺殆。——韩愈\n精光目相射，剑戟心独在。——孟郊\n既取冠为胄，复以距为镦。天时得清寒，地利挟爽垲。——韩愈\n磔毛各噤z9，怒瘿争碨磊。俄膺忽尔低，植立瞥而改。——孟郊\n腷膊战声喧，缤翻落羽皠。中休事未决，小挫势益倍。——韩愈\n妒肠务生敌，贼性专相醢。裂血失鸣声，啄殷甚饥馁。——孟郊\n对起何急惊，随旋诚巧绐。毒手饱李阳，神槌因朱亥。——韩愈\n恻心我以仁，碎首尔何罪。独胜事有然，旁惊汗流浼。——孟郊\n知雄欣动颜，怯负愁看贿。争观云填道，助叫波翻海。——韩愈\n事爪深难解，嗔睛时未怠。一喷一醒然，再接再砺乃。——孟郊\n头垂碎丹砂，翼拓拖锦彩。连轩尚贾余，清厉比归凯。——韩愈\n选俊感收毛，受恩惭始隗。英心甘斗死，义肉耻庖宰。——孟郊\n君看斗鸡篇，短韵有可采。——孟郊",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十一"
        }
    },
    {
        "title": "纳凉联句",
        "author": "韩愈",
        "content": "递啸取遥风，微微近秋朔。——孟郊\n金柔气尚低，火老候愈浊。——韩愈\n熙熙炎光流，竦竦高云擢。——韩愈\n闪红惊蚴虬，凝赤耸山岳。目林恐焚烧，耳井忆瀺灂。——孟郊\n仰惧失交泰，非时结冰雹。化邓渴且多，奔河诚已悫。——孟郊\n暍道者谁子，叩商者何乐。洗矣得滂沱，感然鸣鸑鷟。——孟郊\n嘉愿苟未从，前心空缅邈。清砌千回坐，冷环再三握。——孟郊\n烦怀却星星，高意还卓卓。——孟郊\n龙沈剧煮鳞，牛喘甚焚角。蝉烦鸣转喝，乌噪饥不啄。——韩愈\n昼蝇食案繁，宵蚋肌血渥。单絺厌已褫，长wM倦还捉。——韩愈\n幸兹得佳朋，于此荫华桷。青荧文簟施，淡澉甘瓜濯。——韩愈\n大壁旷凝净，古画奇驳荦。凄如羾寒门，皓若攒玉璞。——韩愈\n扫宽延鲜飙，汲冷渍香穱。篚实摘林珍，盘殽馈禽ob。——韩愈\n空堂喜淹留，贫馔羞龌龊。——韩愈\n殷勤相劝勉，左右加砻斫。贾勇发霜硎，争前曜冰槊。——孟郊\n微然草根响，先被诗情觉。感衰悲旧改，工异逞新貌。——孟郊\n谁言摈朋老，犹自将心学。危檐不敢凭，朽机惧倾扑。——孟郊\n青云路难近，黄鹤足仍镯。未能饮渊泉，立滞叫芳药。——孟郊\n与子昔睽离，嗟余苦屯剥。直道败邪径，拙谋伤巧诼。——韩愈\n炎湖度氛氲，热石行荦硞。痟肌夏尤甚，疟渴秋更数。——韩愈\n君颜不可觌，君手无由搦。今来沐新恩，庶见返鸿朴。——韩愈\n儒庠恣游息，圣籍饱商榷。危行无低徊，正言免咿喔。——韩愈\n车马获同驱，酒醪欣共欶。惟忧弃菅蒯，敢望侍帷幄。——韩愈\n此志且何如，希君为追琢。——韩愈",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十一"
        }
    },
    {
        "title": "秋雨联句",
        "author": "韩愈",
        "content": "万木声号呼，百川气交会。——孟郊\n庭翻树离合，牖变景明蔼。——韩愈\n潈泻殊未终，飞浮亦云泰。——孟郊\n牵怀到空山，属听迩惊濑。——韩愈\n檐垂白练直，渠涨清湘大。——孟郊\n甘津泽祥禾，伏润肥荒艾。——韩愈\n主人吟有欢，客子歌无奈。——孟郊\n侵阳日沈玄，剥节风搜兑。——韩愈\n坱圠游峡喧，飕飗卧江汰。——孟郊\n微飘来枕前，高洒自天外。——韩愈\n蛩穴何迫迮，蝉枝扫鸣哕。——孟郊\n楥菊茂新芳，径兰销晚馤。——韩愈\n地镜时昏晓，池星竞漂沛。——孟郊\n欢呶寻一声，灌注咽群籁。——韩愈\n儒宫烟火湿，市舍煎熬忲。——孟郊\n卧冷空避门，衣寒屡循带。——韩愈\n水怒已倒流，阴繁恐凝害。——孟郊\n忧鱼思舟楫，感禹勤畎浍。——韩愈\n怀襄信可畏，疏决须有赖。——孟郊\n筮命或冯蓍，卜晴将问蔡。——韩愈\n庭商忽惊舞，墉禜亦亲酹。——孟郊\n氛醨稍疏映，雺乱还拥荟。阴旌时摎流，帝鼓镇訇磕。——韩愈\n枣圃落青玑，瓜畦烂文贝。贫薪不烛灶，富粟空填廥。——韩愈\n秦俗动言利，鲁儒欲何匄。深路倒羸骖，弱途拥行轪。——孟郊\n毛羽皆遭冻，离褷不能翙。翻浪洗虚空，倾涛败藏盖。——孟郊\n吾人犹在陈，僮仆诚自郐。因思征蜀士，未免湿戎旆。——韩愈\n安得发商飙，廓然吹宿霭。白日悬大野，幽泥化轻壒。——韩愈\n战场暂一干，贼肉行可脍。——韩愈\n搜心思有效，抽策期称最。岂惟虑收穫，亦以求颠沛。——孟郊\n禽情初啸俦，础色微收霈。庶几谐我愿，遂止无已太。——韩愈",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十一"
        }
    },
    {
        "title": "征蜀联句",
        "author": "韩愈",
        "content": "日王忿违慠，有命事诛拔。蜀险豁关防，秦师纵横猾。——韩愈\n风旗匝地扬，雷鼓轰天杀。竹兵彼皴脆，铁刃我枪bR。——孟郊\n刑神咤牦旄，阴焰飐犀札。翻霓纷偃蹇，塞野澒坱圠。——韩愈\n生狞竞掣跌，痴突争填轧。渴斗信豗呶，啖奸何噢嗗。——孟郊\n更呼相簸荡，交斫双缺齾。火发激铓腥，血漂腾足滑。——韩愈\n飞猱无整阵，翩鹘有邪戛。江倒沸鲸鲲，山摇溃貙猰。——孟郊\n中离分二三，外变迷七八。逆颈尽徽索，仇头恣髡鬝。——韩愈\n怒须犹鬇鬡，断臂仍bsbS。——韩愈\n石潜设奇伏，穴觑骋精察。中矢类妖cd，跳锋状惊豽。——孟郊\n蹋翻聚林岭，斗起成埃圿。——孟郊\n旆亡多空杠，轴折鲜联辖。剟肤浃疮痍，败面碎黥gp。——韩愈\n浑奔肆狂勷，捷窜脱趫黠。岩钩踔狙猿，水漉杂鳣螖。——韩愈\n投奅闹eGcP，填隍btbT傄。——韩愈\n强睛死不闭，犷眼困逾fx。爇堞熇歊熹，抉门呀拗s9。——孟郊\n天刀封未坼，酋胆慑前揠。跧梁排郁缩，闯窦猰窋窡。——孟郊\n迫胁闻杂驱，咿呦叫冤跀。——孟郊\n穷区指清夷，凶部坐雕铩。邛文裁斐斖，巴艳收婠妠。——韩愈\n椎肥牛呼牟，载实驼鸣s8。圣灵闵顽嚚，焘养均草y5。——韩愈\n下书遏雄虓，解罪吊挛瞎。——韩愈\n战血时销洗，剑霜夜清刮。汉栈罢嚣阗，獠江息澎汃。——孟郊\n戍寒绝朝乘，刁暗歇宵詧。始去杏飞蜂，及归柳嘶xK。——孟郊\n庙献繁馘级，乐声洞椌楬。——孟郊\n台图焕丹玄，郊告俨匏秸。念齿慰霉黧，视伤悼瘢痆。——韩愈\n休输任讹寝，报力厚麸秳。公欢钟晨撞，室宴丝晓扴。——韩愈\n杯盂酬酒醪，箱箧馈巾帓。小臣昧戎经，维用赞勋劼。——韩愈",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十一"
        }
    },
    {
        "title": "同宿联句",
        "author": "韩愈",
        "content": "自从别君来，远出遭巧谮。——韩愈\n斑斑落春泪，浩浩浮秋浸。——孟郊\n毛奇睹象犀，羽怪见鵩鸩。——韩愈\n朝行多危栈，夜卧饶惊枕。——孟郊\n生荣今分逾，死弃昔情任。——韩愈\n鹓行参绮陌，鸡唱闻清禁。——孟郊\n山晴指高标，槐密骛长荫。——韩愈\n直辞一以荐，巧舌千皆fE。——孟郊\n匡鼎惟说诗，桓谭不读谶。——韩愈\n逸韵何嘈嗷，高名俟沽赁。——孟郊\n纷葩欢屡填，旷朗忧早渗。——韩愈\n为君开酒肠，颠倒舞相饮。——孟郊\n曦光霁曙物，景曜铄宵祲。——韩愈\n儒门虽大启，奸首不敢闯。义泉虽至近，盗索不敢沁。——孟郊\n清琴试一挥，白鹤叫相喑。欲知心同乐，双茧抽作纴。——孟郊",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十一"
        }
    },
    {
        "title": "莎栅联句",
        "author": "韩愈",
        "content": "冰溪时咽绝，风枥方轩举。——韩愈\n此处不断肠，定知无断处。——孟郊",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十一"
        }
    },
    {
        "title": "雨中寄孟刑部几道联句",
        "author": "韩愈",
        "content": "秋潦淹辙迹，高居限参拜。——韩愈\n耿耿蓄良思，遥遥仰嘉话。——孟郊\n一晨长隔岁，百步远殊界。——韩愈\n商听饶清耸，闷怀空抑噫。——孟郊\n美君知道腴，逸步谢天械。——韩愈\n吟馨铄纷杂，抱照莹疑怪。——孟郊\n撞宏声不掉，输邈澜逾杀。——韩愈\n檐泻碎江喧，街流浅溪迈。——孟郊\n念初相遭逢，倖免因媒介。祛烦类决痈，惬兴剧爬疥。——韩愈\n研文较幽玄，呼博骋雄快。今君轺方驰，伊我羽已铩。——韩愈\n温存感深惠，琢切奉明诫。——韩愈\n迨兹更凝情，暂阻若婴瘵。欲知相从尽，灵珀拾纤芥。——孟郊\n欲知相益多，神药销宿惫。德符仙山岸，永立难欹坏。——孟郊\n气涵秋天河，有朗无惊湃。——孟郊\n祥凤遗蒿鷃，云韶掩夷靺。争名求鹄徒，腾口甚蝉喝。——韩愈\n未来声已赫，始鼓敌前败。斗场再鸣先，遐路一飞届。——韩愈\n东野继奇躅，修纶悬众犗。穿空细丘垤，照日陋菅蒯。——韩愈\n小生何足道，积慎如触虿。愔愔抱所诺，翼翼自申戒。——孟郊\n圣书空勘读，盗食敢求嘬。惟当骑款段，岂望觌珪玠。——孟郊\n弱操愧筠杉，微芳比萧z1。何以验高明，柔中有刚夬。——孟郊",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十一"
        }
    },
    {
        "title": "远游联句",
        "author": "韩愈",
        "content": "别肠车轮转，一日一万周。——孟郊\n离思春冰泮，烂漫不可收。——韩愈\n驰光忽以迫，飞辔谁能留。——孟郊\n取之讵灼灼，此去信悠悠。——李翱\n楚客宿江上，夜魂栖浪头。晓日生远岸，水芳缀孤舟。——孟郊\n村饮泊好木，野蔬拾新柔。独含凄凄别，中结郁郁愁。——孟郊\n人忆旧行乐，鸟吟新得俦。——孟郊\n灵瑟时窅窅，霠猿夜啾啾。愤涛气尚盛，恨竹泪空幽。——韩愈\n长怀绝无已，多感良自尤。即路涉献岁，归期眇凉秋。——韩愈\n两欢日牢落，孤悲坐绸缪。——韩愈\n观怪忽荡漾，叩奇独冥搜。海鲸吞明月，浪岛没大沤。——孟郊\n我有一寸钩，欲钓千丈流。良知忽然远，壮志郁无抽。——孟郊\n魍魅暂出没，蛟螭互蟠蟉。昌言拜舜禹，举eM凌斗牛。——韩愈\n怀糈馈贤屈，乘桴追圣丘。飘然天外步，岂肯区中囚。——韩愈\n楚些待谁吊，贾辞缄恨投。翳明弗可晓，秘魂安所求。——孟郊\n气毒放逐域，蓼杂芳菲畴。当春忽凄凉，不枯亦飕飗。——孟郊\n貉谣众猥款，巴语相咿嚘。默誓去外俗，嘉愿还中州。——孟郊\n江生行既乐，躬辇自相戮。饮醇趣明代，味腥谢荒陬。——孟郊\n驰深鼓利楫，趋险惊蜚輶。系石沈靳尚，开弓射鴅吺。——韩愈\n路暗执屏翳，波惊戮阳侯。广泛信缥缈，高行恣浮游。——韩愈\n外患萧萧去，中悒稍稍瘳。振衣造云阙，跪坐陈清猷。——韩愈\n德风变谗巧，仁气销戈矛。名声照西海，淑问无时休。——韩愈\n归哉孟夫子，归去无夷犹。——韩愈",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十一"
        }
    },
    {
        "title": "晚秋郾城夜会联句",
        "author": "韩愈",
        "content": "从军古云乐，谈笑青油幕。灯明夜观棋，月暗秋城柝。——李正封\n羁客方寂历，惊乌时落泊。语阑壮气衰，酒醒寒砧作。——韩愈\n遇主贵陈力，夷凶匪兼弱。百牢犒舆师，千户购首恶。——李正封\n平生耻论兵，末暮不轻诺。徒然感恩义，谁复论勋爵。——韩愈\n多士被沾污，小夷施毒蠚。何当铸剑戟。相与归台阁。——李正封\n室妇叹鸣鹳，家人祝喜鹊。终朝考蓍龟，何日亲烝礿。——韩愈\n间使断津梁，潜军索林薄。红尘羽书靖，大水沙囊涸。——李正封\n铭山子所工，插羽余何怍。未足烦刀俎，只应输管钥。——韩愈\n雨矢逐天狼，电矛驱海若。灵诛固无纵，力战谁敢却。——李正封\n峨峨云梯翔，赫赫火箭着。连空隳雉堞，照夜焚城郭。——韩愈\n军门宣一令，庙算建三略。雷鼓揭千枪，浮桥交万筰。——李正封\n蹂野马云腾，映原旗火铄。疲氓坠将拯，残虏狂可缚。——韩愈\n摧锋若貙兕，超乘如猱玃。逢掖服翻惭，缦胡缨可愕。——李正封\n星陨闻雊雉，师兴随唳鹤。虎豹贪犬羊，鹰鹯憎鸟雀。——韩愈\n烧陂除积聚，灌垒失依託。凭轼谕昏迷，执殳征暴虐。——李正封\n仓空战卒饥，月黑探兵错。凶徒更蹈藉，逆族相啖嚼。——韩愈\n轴轳亘淮泗，旆旌连夏鄂。大野纵氐羌，长河浴骝骆。——李正封\n东西竞角逐，远近施矰缴。人怨童聚谣，天殃鬼行疟。——韩愈\n汉刑支郡黜，周制閒田削。侯社退无功，鬼薪惩不恪。——李正封\n余虽司斧锧，情本尚丘壑。且待献俘囚，终当返耕获。——韩愈\n槁街陈鈇钺，桃塞兴钱镈。地理画封疆，天文扫寥廓。——李正封\n天子悯疮痍，将军禁卤掠。策勋封龙额，归兽获麟脚。——韩愈\n诘诛敬王怒，给复哀人瘼。泽发解兜鍪，酡颜倾凿落。——李正封\n安存惟恐晚，洗雪不论昨。暮鸟已安巢，春蚕看满箔。——韩愈\n声明动朝阙，光宠耀京洛。旁午降丝纶，中坚拥鼓铎。——李正封\n密坐列珠翠，高门涂粉雘。跋朝贺书飞，塞路归鞍跃。——韩愈\n魏阙横云汉，秦关束岩崿。拜迎罗櫜鞬，问遗结囊橐。——李正封\n江淮永清晏，宇宙重开拓。是日号升平，此年名作噩。——韩愈\n洪赦方下究，武飙亦旁魄。南据定蛮陬，北攫空朔漠。——李正封\n儒生惬教化，武士猛刺斫。吾相两优游，他人双落莫。——韩愈\n印从负鼎佩，门为登坛凿。再入更显严，九迁弥謇谔。——李正封\n宾筵尽狐赵，导骑多卫霍。国史擅芬芳，宫娃分绰约。——韩愈\n丹掖列鹓鹭，洪炉衣狐貉。摛文挥月毫，讲剑淬霜锷。——李正封\n命衣备藻火，赐乐兼拊搏。两厢铺氍毹，五鼎调勺药。——韩愈\n带垂苍玉佩，辔蹙黄金络。诱接喻登龙，趋驰状倾藿。——李正封\n青娥翳长袖，红颊吹鸣钥。傥不忍辛勤，何由恣欢谑。——韩愈\n惟当早富贵，岂得暂寂寞。但掷雇笑金，仍祈却老药。——李正封\n殁庙配尊斝，生堂合y7鑮。安行庇松篁，高卧枕莞蒻。——韩愈\n洗沐恣兰芷，割烹厌腗臄。喜颜非忸怩，达志无陨获。——李正封\n诙谐酒席展，慷慨戎装着。斩马祭旄纛，炰羔礼芒屩。——韩愈\n山多离隐豹，野有求伸蠖。推选阅群材，荐延搜一鹗。——李正封\n左右供谄誉，亲交献谀噱。名声载揄扬，权势实熏灼。——韩愈\n道旧生感激，当歌发酬酢。群孙轻绮纨，下客丰醴酪。——李正封\n穷天贡琛异，匝海赐酺醵。作乐鼓还槌，从禽弓始彍。——韩愈\n取欢移日饮，求胜通宵博。五白气争呼，六奇心运度。——李正封\n恩泽诚布濩，嚚顽已箫勺。告成上云亭，考古垂矩矱。——韩愈\n前堂清夜吹，东第良晨酌。池莲拆秋房，院竹翻夏箨。——李正封\n五狩朝恒岱，三畋宿杨柞。农书乍讨论，马法长悬格。——韩愈\n雪下收新息，阳生过京索。尔牛时寝讹，我仆或歌咢。——李正封\n帝载弥天地，臣辞劣萤爝。为诗安能详，庶用存糟粕。——韩愈",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十一"
        }
    },
    {
        "title": "石鼎联句",
        "author": "韩愈",
        "content": "巧匠斫山骨，刳中事煎烹。——刘师服\n直柄未当权，塞口且吞声。——侯喜\n龙头缩菌蠢，豕腹涨彭亨。——轩辕弥明\n外苞干藓文，中有暗浪惊。——刘师服\n在冷足自安，遭焚意弥贞。——侯喜\n谬当鼎鼐间，妄使水火争。——轩辕弥明\n大似烈士胆，圆如战马缨。——刘师服\n上比香炉尖，下与镜面平。——侯喜\n秋瓜未落蒂，冻芋强抽萌。——轩辕弥明\n一块元气闭，细泉幽窦倾。——刘师服\n不值输写处，焉知怀抱清。——侯喜\n方当洪炉然，益见小器盈。——轩辕弥明\n睆睆无刃迹，团团类天成。——刘师服\n遥疑龟负图，出曝晓正晴。——侯喜\n旁有双耳穿，上有孤髻撑。或讶短尾铫，又似无足铛。——刘师服\n可惜寒食球，掷此傍路坑。——侯喜\n何当出灰灺，无计离瓶罂。——轩辕弥明\n陋质荷斟酌，狭中愧提擎。——刘师服\n岂能煮仙药，但未污羊羹。——侯喜\n形模妇女笑，度量儿童轻。——轩辕弥明\n徒示坚重性，不过升合盛。——刘师服\n傍似废毂仰，侧见折轴横。——侯喜\n时于蚯蚓窍，微作苍蝇鸣。——轩辕弥明\n以兹翻溢愆，实负任使诚。——刘师服\n常居顾盼地，敢有漏泄情。——侯喜\n宁依暖爇弊，不与寒凉并。——轩辕弥明\n区区徒自效，琐琐不足呈。——侯喜\n迴旋但兀兀，开阖惟铿铿。——刘师服\n全胜瑚琏贵，空有口传名。岂比俎豆古，不为手所撜。——轩辕弥明\n磨砻去圭角，浸润着光精。愿君莫嘲诮，此物方施行。——轩辕弥明",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十一"
        }
    }
]