[
    {
        "uuid": "13308119dd64bee8c8c0f2656b12bffd",
        "title": "武肃王有旨石桥设斋会进士一诗共六首 一",
        "author": "吴越僧",
        "content": "南有天台事可尊，孕灵含秀独超羣。\n重重曲涧侵危石，步步层岩踏碎云。\n金雀每从云裏现，异香多向夜深闻。\n当知此界非凡界，一道幽奇各自分。",
        "dynasty": "唐",
        "collection_info": null
    },
    {
        "uuid": "2c99fd94efcecef3827780175c13328f",
        "title": "武肃王有旨石桥设斋会进士一诗共六首 二",
        "author": "吴越僧",
        "content": "仙源佛窟有天台，今古嘉名遍九垓。\n石磴嵌空神匠出，瀑泉雄壮雨声来。\n景强偏感高僧上，地胜能令远思开。\n一等翘诚依此处，自然灵贶作梯媒。",
        "dynasty": "唐",
        "collection_info": null
    },
    {
        "uuid": "829659e052ccbf37d02270e8e65f6650",
        "title": "武肃王有旨石桥设斋会进士一诗共六首 三",
        "author": "吴越僧",
        "content": "智泉福海莫能逾，亲自王恩运睿谟。\n感现尽冥心境界，资持全固道根株。\n石梁低翥红鹦鹉，烟岭高翔碧鹧鸪。\n胜妙重重惟祷祝，永资军庶息灾虞。",
        "dynasty": "唐",
        "collection_info": null
    },
    {
        "uuid": "5f18f4d6da3941ac9587692f7b0c754d",
        "title": "武肃王有旨石桥设斋会进士一诗共六首 四",
        "author": "吴越僧",
        "content": "凌晨迎请倍精诚，亲散鲜花异处清。\n罗汉攀枝呈梵相，岩僧倚树现真形。\n神幡双出红霞动，宝塔全开白气生。\n都为王心标意切，满空盈月瑞分明。",
        "dynasty": "唐",
        "collection_info": null
    },
    {
        "uuid": "ae608af8333de080e31618d17abac3f7",
        "title": "武肃王有旨石桥设斋会进士一诗共六首 五",
        "author": "吴越僧",
        "content": "幡花宝盖满青川，祈祷迎来圣半千。\n莫道胜缘无影响，须知嘉会有因缘。\n空中长似闻天乐，岩畔常疑有地仙。\n何必更寻兜率去，重重灵应事昭然。",
        "dynasty": "唐",
        "collection_info": null
    },
    {
        "uuid": "890d350b843152359d77a6b190544ec8",
        "title": "武肃王有旨石桥设斋会进士一诗共六首 六",
        "author": "吴越僧",
        "content": "登云步岭涉烟程，好景随心次第生。\n圣者已符祥瑞事，地灵全副祷祈情。\n洞深重迭拖云湿，滩浅潺湲漱水清。\n愿满事圆归去路，便风相送片帆轻。",
        "dynasty": "唐",
        "collection_info": null
    },
    {
        "uuid": "2ef8f6fed0dabcfd79ad492a9c820d93",
        "title": "武肃王有旨，石桥设斋会，进一诗，共六首",
        "author": "吴越僧",
        "content": "南有天台事可尊，孕灵含秀独超群。\n重重曲涧侵危石，当知此界非凡界，一道幽奇各自分。\n仙源佛窟有天台，今古嘉名遍九垓。\n石磴嵌空神匠出，一等翘诚依此处，自然灵贶作梯媒。\n智泉福海莫能逾，亲自王恩运睿谟。\n感现尽冥心境界，胜妙重重惟祷祝，永资军庶息灾虞。\n凌晨迎请倍精诚，亲散鲜花异处清。\n罗汉攀枝呈梵相，都为王心标意切，满空盈月瑞分明。\n幡花宝盖满青川，祈祷迎来圣半千。\n莫道胜缘无影响，何必更寻兜率去，重重灵应事昭然。\n登云步岭涉烟程，好景随心次第生。\n圣者已符祥瑞事，愿满事圆归去路，便风相送片帆轻。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十一"
        }
    }
]