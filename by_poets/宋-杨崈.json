[
    {
        "title": "福应山  其一",
        "author": "杨崈",
        "content": "清风送月上栏干，云雨溪流破玉寒。\n我有三峰高兴在，漫堂聊作画屏看。",
        "dynasty": "宋",
        "collection_info": null
    },
    {
        "title": "福应山  其二",
        "author": "杨崈",
        "content": "醉后愁生任数奇，僧窗借梦入新诗。\n觉来着意寻桃李，除了春风总不知。",
        "dynasty": "宋",
        "collection_info": null
    },
    {
        "title": "南峰桃花洞",
        "author": "杨崈",
        "content": "水缚山腰点万松，云扶翠岫插寒空。\n此溪定入桃源去，时见波间有落红。",
        "dynasty": "宋",
        "collection_info": null
    }
]