[
    {
        "uuid": "4446c59501717d4f31bffad17a613ca6",
        "title": "过洞庭湖",
        "author": "许棠",
        "content": "惊波常不定，半日鬓堪斑。\n四顾疑无地，中流忽有山。\n鸟高恆畏坠，帆远却如闲。\n渔父闲相引，时歌浩渺间。",
        "dynasty": "唐",
        "collection_info": null
    },
    {
        "uuid": "0cd784656a06c9a2df45f85825a5f44c",
        "title": "登渭南县楼",
        "author": "许棠",
        "content": "近甸名偏着，登城景又宽。\n半空分太华，极目是长安。\n雪助河流涨，人耕烧色残。\n闲来时甚少，欲下重凭栏。",
        "dynasty": "唐",
        "collection_info": null
    },
    {
        "uuid": "5496f08719638129f2b227809ff92625",
        "title": "送李频之南陵主簿",
        "author": "许棠",
        "content": "赴县是还乡，途程岂觉长。\n听莺离灞岸，荡桨入陵阳。\n野蕨生公署，闲云拂印床。\n晴天调膳外，垂钓有池塘。",
        "dynasty": "唐",
        "collection_info": null
    },
    {
        "uuid": "265ca2cbc6cd16d7916c184b658d0fce",
        "title": "写怀",
        "author": "许棠",
        "content": "汩没与辛勤，全钟在此身。\n半生为下客，终老託何人。\n两鬓关中改，千岩海上春。\n青云知有路，自是致无因。",
        "dynasty": "唐",
        "collection_info": null
    },
    {
        "uuid": "9873b7d76a72dd7aeec0dc2987adb69c",
        "title": "过中条山",
        "author": "许棠",
        "content": "徒为经异岳，不得访灵踪。\n日尽行难尽，千重復万重。\n云垂多作雨，雷动半和钟。\n孤竹人藏处，无因认本峰。",
        "dynasty": "唐",
        "collection_info": null
    },
    {
        "uuid": "beb9b37440d4c37377ccae2676875a3b",
        "title": "早发洛中",
        "author": "许棠",
        "content": "半夜发清洛，不知过石桥。\n云增中岳大，树隐上阳遥。\n堑黑初沉月，河明欲认潮。\n孤村人尚梦，无处暂停桡。",
        "dynasty": "唐",
        "collection_info": null
    },
    {
        "uuid": "50d1a259c5fb96d9b96130b799ebdf2b",
        "title": "汝州郡楼望嵩山",
        "author": "许棠",
        "content": "不共众山同，岧嶤出迥空。\n几层高鸟外，万仞一楼中。\n水落难归地，云离便逐风。\n唯应霄汉客，绝顶路方通。",
        "dynasty": "唐",
        "collection_info": null
    },
    {
        "uuid": "a60ba1ef27555cedd93b387d6c37c198",
        "title": "将归江南留别友人",
        "author": "许棠",
        "content": "连春不得意，所业已疑非。\n旧国乱离后，新年惆怅归。\n雪开还楚地，花惹别秦衣。\n江徼多留滞，高秋会恐违。",
        "dynasty": "唐",
        "collection_info": null
    },
    {
        "uuid": "6301fc3f2813c6da25637ef32bb55671",
        "title": "塞外书事",
        "author": "许棠",
        "content": "征路出穷边，孤吟傍戍烟。\n河光深荡塞，碛色迥连天。\n残日沉鵰外，惊蓬到马前。\n空怀钓鱼所，未定卜归年。",
        "dynasty": "唐",
        "collection_info": null
    },
    {
        "uuid": "3fe3520cbca3c856813c9f81d202d237",
        "title": "日暮江上",
        "author": "许棠",
        "content": "孤帆收广岸，落照在遥峰。\n南北渡人少，高低归鸟重。\n潮回沙出树，雨过浦沉钟。\n渔父虽相问，那能话所从。",
        "dynasty": "唐",
        "collection_info": null
    },
    {
        "uuid": "4e6ca1980b868306466f6d292a455753",
        "title": "客行",
        "author": "许棠",
        "content": "旅食唯草草，此生谁我同。\n故园魂梦外，长路别离中。\n人事萍随水，年光鸟过空。\n欲吟先落泪，多是怨途穷。",
        "dynasty": "唐",
        "collection_info": null
    },
    {
        "uuid": "acd4e809abbbdd9f07f4f3f65081cdbf",
        "title": "送李员外知扬子州留务",
        "author": "许棠",
        "content": "帝命分留务，东南向楚天。\n几程迴送骑，中路见迎船。\n冶例开山铸，民多酌海煎。\n青云名素重，此去岂经年。",
        "dynasty": "唐",
        "collection_info": null
    },
    {
        "uuid": "4a5ca3b73ca7289379c5e0b761ea8021",
        "title": "春暮途次华山下",
        "author": "许棠",
        "content": "他皆宴牡丹，独又出长安。\n远道行非易，无图住自难。\n离城风已暖，近岳雨翻寒。\n此去知谁顾，闲吟祗自宽。",
        "dynasty": "唐",
        "collection_info": null
    },
    {
        "uuid": "7cc70b339d7c7634006f068ec79dea35",
        "title": "旅次滑台投献陆侍御",
        "author": "许棠",
        "content": "已是鸿来日，堪惊却背秦。\n天遥三楚树，路远两河人。\n旅梦难归隐，吟魂不在身。\n霜台欹冠豸，赖许往来频。",
        "dynasty": "唐",
        "collection_info": null
    },
    {
        "uuid": "fb1eb0415072f5a79434074434d2c89e",
        "title": "重归江南",
        "author": "许棠",
        "content": "无成归故里，不似在他乡。\n岁月逐流水，山川空夕阳。\n回潮迷古渡，迸竹过邻墻。\n耆旧休存省，胡为止泪行。",
        "dynasty": "唐",
        "collection_info": null
    },
    {
        "uuid": "6d84bfc1ab58949bd980c0412143750f",
        "title": "寄黔南李校书",
        "author": "许棠",
        "content": "从戎巫峡外，吟兴更应多。\n郡响蛮江涨，山昏蜀雨过。\n公筵饶越味，俗土尚巴歌。\n中夜怀吴梦，知经滟滪波。",
        "dynasty": "唐",
        "collection_info": null
    },
    {
        "uuid": "ec84003fe8a0936e5a9b92867bbeb09a",
        "title": "东归留辞沈侍郎",
        "author": "许棠",
        "content": "一第久乖期，深心已自疑。\n沧江归恨远，紫阁别愁迟。\n稽古成何事，龙钟负已知。\n依门非近日，不虑旧恩移。",
        "dynasty": "唐",
        "collection_info": null
    },
    {
        "uuid": "44273657bcc889e7fbaa003ba12341a7",
        "title": "题开明里友人居",
        "author": "许棠",
        "content": "城中尘外住，入望是田家。\n井出深山水，阑藏异国花。\n风巢和鸟动，雪竹向人斜。\n来往唯君熟，乡园共海涯。",
        "dynasty": "唐",
        "collection_info": null
    },
    {
        "uuid": "55676f320b4d211a77afebf714db3ca1",
        "title": "遣怀",
        "author": "许棠",
        "content": "此生何处遂，屑屑復悠悠。\n旧国归无计，他乡梦亦愁。\n飞尘长满眼，衰髪暗添头。\n章句非经济，终难动五侯。",
        "dynasty": "唐",
        "collection_info": null
    },
    {
        "uuid": "b23881c14ccf15a469722d388da23c3a",
        "title": "送龙州樊使君",
        "author": "许棠",
        "content": "曾见邛人说，龙州地未深。\n碧溪飞白鸟，红斾映青林。\n土产唯宜药，王租只贡金。\n政成开宴日，谁伴使君吟。",
        "dynasty": "唐",
        "collection_info": null
    },
    {
        "uuid": "12da2f727d8ecd91f2f791126985f461",
        "title": "寄盩厔薛能少府",
        "author": "许棠",
        "content": "满县唯云水，何曾似近畿。\n晓庭猿集惯，寒署吏衙稀。\n冰色封深涧，樵声出紫微。\n时闻迎隐者，依旧着山衣。",
        "dynasty": "唐",
        "collection_info": null
    },
    {
        "uuid": "9db358c99de10431d3cca7359b131285",
        "title": "送李左丞巡边",
        "author": "许棠",
        "content": "狂戎侵内地，左辖去萧关。\n走马衝边雪，鸣鞞动塞山。\n风收枯草定，月满广沙闲。\n西绕河兰匝，应多隔岁还。",
        "dynasty": "唐",
        "collection_info": null
    },
    {
        "uuid": "31bc24f7cd9ce8c16714d1670d77663c",
        "title": "题青山馆",
        "author": "许棠",
        "content": "境概殊诸处，依然是谢家。\n遗文齐日月，旧井照烟霞。\n水隔平芜远，山横度鸟斜。\n无人能此隐，来往谩兴嗟。",
        "dynasty": "唐",
        "collection_info": null
    },
    {
        "uuid": "a8d6a96f9eb8e25cd8ee11a5bc38dab7",
        "title": "鴈门关野望",
        "author": "许棠",
        "content": "高关闲独望，望久转愁人。\n紫塞唯多雪，胡山不尽春。\n河遥分断野，树乱起飞尘。\n时见东来骑，心知近别秦。",
        "dynasty": "唐",
        "collection_info": null
    },
    {
        "uuid": "f64d1b5a47575af61f5609e42cf160b6",
        "title": "五原书事",
        "author": "许棠",
        "content": "西出黄云外，东怀白浪遥。\n星河愁立夜，雷电独行朝。\n碛迥人防寇，天空鴈避鵰。\n如何非战卒，弓劒不离腰。",
        "dynasty": "唐",
        "collection_info": null
    },
    {
        "uuid": "26802cf27bd6f7b297e7dc31b7c5a5cc",
        "title": "送从弟归泉州",
        "author": "许棠",
        "content": "问省归南服，悬帆任北风。\n何山犹见雪，半路已无鸿。\n瘴杂春云重，星垂夜海空。\n往来如不住，亦是一年中。",
        "dynasty": "唐",
        "collection_info": null
    },
    {
        "uuid": "868fa28bda04faec0119ee9ea6fbc09c",
        "title": "留别故人",
        "author": "许棠",
        "content": "殊立本不偶，非唯今所难。\n无门闲共老，尽日泣相看。\n鸟畏闻鶗鴂，花惭背牡丹。\n何人知此计，復议出长安。",
        "dynasty": "唐",
        "collection_info": null
    },
    {
        "uuid": "de007e15a958efada98ebd6dfbaa6fd0",
        "title": "塞下二首 一",
        "author": "许棠",
        "content": "胡虏偏狂悍，边兵不敢闲。\n防秋朝伏弩，纵火夜搜山。\n鴈逆风鼙振，沙飞猎骑还。\n安西虽有路，难更出阳关。",
        "dynasty": "唐",
        "collection_info": null
    },
    {
        "uuid": "c7036d641b773cfe27dd9d1c40bdbcac",
        "title": "塞下二首 二",
        "author": "许棠",
        "content": "征役已不定，又缘无定河。\n塞深烽砦密，山乱犬羊多。\n汉卒闻笳泣，胡儿击劒歌。\n番情终未测，今昔谩言和。",
        "dynasty": "唐",
        "collection_info": null
    },
    {
        "uuid": "941853d00eb2f21a2f67bbbcf40fb544",
        "title": "题张乔昇平里居",
        "author": "许棠",
        "content": "下马似无人，开门只一身。\n心同孤鹤静，行过老僧真。\n乱水藏幽径，高原隔远津。\n匡庐曾共隐，相见自相亲。",
        "dynasty": "唐",
        "collection_info": null
    },
    {
        "uuid": "a40ca461e11a8af1b5b7c047618881cb",
        "title": "题郑拾遗南斋",
        "author": "许棠",
        "content": "明时无事谏，岂事隐明君。\n每值离丹陛，多陪宴白云。\n门连萧洞僻，地与曲江分。\n满院皆柽竹，期栖鸾鹤羣。",
        "dynasty": "唐",
        "collection_info": null
    },
    {
        "uuid": "24cf4097bfd0b403e68e85f8fe73e0c3",
        "title": "渭上送人南归",
        "author": "许棠",
        "content": "远役与归愁，同来渭水头。\n南浮应到海，北去阻无州。\n楚雨天连地，胡风夏甚秋。\n江人如见问，为话復贫游。",
        "dynasty": "唐",
        "collection_info": null
    },
    {
        "uuid": "37d0b5c1272ba4c95f36f212f135a337",
        "title": "寄睦州陆郎中",
        "author": "许棠",
        "content": "下国多高趣，终年半是吟。\n海涛通越分，部伍杂闽音。\n晓郭云藏市，春山鸟护林。\n东浮虽未遂，日日至中心。",
        "dynasty": "唐",
        "collection_info": null
    },
    {
        "uuid": "a26a896d3e6d3592bf0173c54ebca24a",
        "title": "投徐端公",
        "author": "许棠",
        "content": "无谋寻旧友，强喜亦如愁。\n丹桂阻丹恳，白衣成白头。\n穷吴迷钓业，大漠事贫游。\n霄汉期提引，龙钟未拟休。",
        "dynasty": "唐",
        "collection_info": null
    },
    {
        "uuid": "978caf9874ad1cd54c333a9789bfcd2d",
        "title": "出塞门",
        "author": "许棠",
        "content": "步步经戎虏，防兵不离身。\n山多曾战处，路断野行人。\n暴雨声同瀑，奔沙势异尘。\n片时怀万虑，白髮数茎新。",
        "dynasty": "唐",
        "collection_info": null
    },
    {
        "uuid": "794d53b37bb07f6ffa0b3e7b7bdbaa17",
        "title": "新年呈友",
        "author": "许棠",
        "content": "一月月相似，一年年不同。\n清晨窥古镜，旅貌近衰翁。\n处世闲难得，关身事半空。\n浮生能几许，莫惜醉春风。",
        "dynasty": "唐",
        "collection_info": null
    },
    {
        "uuid": "c6c21445358788c1bff0d7c04640f30a",
        "title": "银州北书事",
        "author": "许棠",
        "content": "南辞采石远，北背乞银深。\n碛路虽多险，江人不废吟。\n鵰依孤堠立，鸥向迥沙沈。\n因共边人熟，行行起战心。",
        "dynasty": "唐",
        "collection_info": null
    },
    {
        "uuid": "7177acb5a0518fb67df77bff43af6ba6",
        "title": "寄赵能卿",
        "author": "许棠",
        "content": "我命同君命，君诗似我诗。\n俱无中道计，各失半生期。\n素业沧江远，清时白髮垂。\n蹉跎一如此，何处卜栖迟。",
        "dynasty": "唐",
        "collection_info": null
    },
    {
        "uuid": "051eae469d49242f21e9bcff95b18fb7",
        "title": "夏州道中",
        "author": "许棠",
        "content": "茫茫沙漠广，渐远赫连城。\n堡迥烽相见，河移浪旋生。\n无蝉嘶折柳，有寇似防兵。\n不耐饥寒迫，终谁至此行。",
        "dynasty": "唐",
        "collection_info": null
    },
    {
        "uuid": "728a728337efba8ceb6ea07c3bc4558b",
        "title": "经故杨太尉旧居",
        "author": "许棠",
        "content": "在汉信垂功，于唐道更隆。\n一川留古迹，多代仰高风。\n树折巢堕鸟，阶荒草覆虫。\n行人过岂少，独驻夕阳中。",
        "dynasty": "唐",
        "collection_info": null
    },
    {
        "uuid": "cf1f67e981d35de9202231757fa67550",
        "title": "东归次采石江",
        "author": "许棠",
        "content": "东下经牛渚，依然是故关。\n客程临岸尽，乡思入鸥闲。\n雨涨巴来浪，云增楚际山。\n渔翁知未达，相顾不开颜。",
        "dynasty": "唐",
        "collection_info": null
    },
    {
        "uuid": "9bcffe9bdd1a3d92fce3164e2283e61a",
        "title": "陇上书事",
        "author": "许棠",
        "content": "城迭连云壑，人家似隐居。\n树飞鹦鹉众，川下鹡鸰疎。\n滴梦关山雨，资餐陇水鱼。\n谁知江徼客，此景倍相于。",
        "dynasty": "唐",
        "collection_info": null
    },
    {
        "uuid": "6d00d7d2db1d281acc3d9747bed24d2e",
        "title": "陈情献江西李常侍五首 一",
        "author": "许棠",
        "content": "二十二三年，游秦復滞燕。\n徒陪羣彦后，自苦此生前。\n径折啼猿树，岩荒喷月泉。\n东堂曾受荐，垂白志犹坚。",
        "dynasty": "唐",
        "collection_info": null
    },
    {
        "uuid": "7dee7d758cde08a7eb00d552e15c2a95",
        "title": "陈情献江西李常侍五首 二",
        "author": "许棠",
        "content": "淅淅復栖栖，人间只自迷。\n终年愁远道，到老去何蹊。\n始见红叶落，又闻黄鸟啼。\n不因趋大斾，谁肯暂提携。",
        "dynasty": "唐",
        "collection_info": null
    },
    {
        "uuid": "af0a8d53e25d0706ddc3044d5b5c12ef",
        "title": "陈情献江西李常侍五首 三",
        "author": "许棠",
        "content": "童蒙即苦辛，未识杏园春。\n谩倚无为日，还成不偶人。\n乡程长恨远，旅梦亦愁贫。\n天地虽云广，殊难寄此身。",
        "dynasty": "唐",
        "collection_info": null
    },
    {
        "uuid": "70ef4d82b1e49f7da7428522cba8ec0d",
        "title": "陈情献江西李常侍五首 四",
        "author": "许棠",
        "content": "春闱久已滞，秋赋又逢停。\n选士疑长阻，伤时自不宁。\n秦城还逐梦，楚徼影随形。\n此去吟虽苦，何人更肯听。",
        "dynasty": "唐",
        "collection_info": null
    },
    {
        "uuid": "2a1ee53029e1b66185a54f7528f750be",
        "title": "陈情献江西李常侍五首 五",
        "author": "许棠",
        "content": "孤立时全塞，求名势转难。\n身多离下国，分合阻长安。\n越鸟啼春早，蛮花送雨寒。\n丘门沾顾重，未别欲阑干。",
        "dynasty": "唐",
        "collection_info": null
    },
    {
        "uuid": "b76b986a76ba21536f43af223de3f3cd",
        "title": "经八合坂",
        "author": "许棠",
        "content": "蹑险入高空，初疑势不穷。\n又缘千嶂尽，还共七盘同。\n下辨东流水，平随北去鸿。\n天然无此道，应免患穷通。",
        "dynasty": "唐",
        "collection_info": null
    },
    {
        "uuid": "510cad333eb0412116c71517a013a09a",
        "title": "送友人北游",
        "author": "许棠",
        "content": "北出阴关去，何人肯待君。\n无青山拥晋，半浊水通汾。\n鴈塞虽多鴈，云州却少云。\n兹游殊不恶，莫恨暂离羣。",
        "dynasty": "唐",
        "collection_info": null
    },
    {
        "uuid": "b92ff728c0b28271eff6b50f1c6461f8",
        "title": "登凌歊台",
        "author": "许棠",
        "content": "平芜望已极，况復倚凌歊。\n江截吴山断，天临楚泽遥。\n云帆高出树，水市迥分桥。\n立久斜阳尽，无言似寂寥。",
        "dynasty": "唐",
        "collection_info": null
    },
    {
        "uuid": "472ffbd3beddb37b12a863ff1182c9f9",
        "title": "曲江三月三日",
        "author": "许棠",
        "content": "满国赏芳辰，飞蹄復走轮。\n好花皆折尽，明日恐无春。\n鸟避连云幄，鱼惊远浪尘。\n如何当此节，独自作愁人。",
        "dynasty": "唐",
        "collection_info": null
    },
    {
        "uuid": "782f36cdf30f3f335445a4b6d1a50c02",
        "title": "赠栖白上人",
        "author": "许棠",
        "content": "闲身却不闲，日日对天颜。\n已住城中寺，难归海上山。\n诗传华夏外，偈布市朝间。\n欲问空门事，空门岂有关。",
        "dynasty": "唐",
        "collection_info": null
    },
    {
        "uuid": "4566fbbad0d413a98c41ad4f8a052740",
        "title": "野步",
        "author": "许棠",
        "content": "闲赏步易远，野吟声自高。\n路无人到迹，林有鹤遗毛。\n物外趣都别，尘中心枉劳。\n沿溪收堕果，坐石唤饥猱。",
        "dynasty": "唐",
        "collection_info": null
    },
    {
        "uuid": "f8bf310eb93609382eb93381c143ba1f",
        "title": "过湍沟谷",
        "author": "许棠",
        "content": "西去穷胡处，嵓崖境不常。\n石形相对耸，天势一条长。\n栈底鸣流水，林端敛夕阳。\n虽随兵马至，未免畏豺狼。",
        "dynasty": "唐",
        "collection_info": null
    },
    {
        "uuid": "4b220932c80e047567847ec01bc81074",
        "title": "送友人游蜀",
        "author": "许棠",
        "content": "巴兴千万寻，此去若为心。\n蟋蟀既将定，猕猴应正吟。\n劒门秋断鴈，褒谷夜多砧。\n自古西南路，艰难直至今。",
        "dynasty": "唐",
        "collection_info": null
    },
    {
        "uuid": "6e36c530c0594bd58892b783c25cc9e0",
        "title": "题秦州城",
        "author": "许棠",
        "content": "圣泽滋遐徼，河堤四向通。\n大荒收虏帐，遗土復秦风。\n乱烧迷归路，遥山似梦中。\n此时怀感切，极目思无穷。",
        "dynasty": "唐",
        "collection_info": null
    },
    {
        "uuid": "7ea86897ae378b78ea33876cb9d416e1",
        "title": "寄敬亭山清越上人",
        "author": "许棠",
        "content": "南朝山半寺，谢朓故乡邻。\n岭上非无主，秋诗復有人。\n高禅星月近，野火虎狼驯。\n旧许陪闲社，终应待此身。",
        "dynasty": "唐",
        "collection_info": null
    },
    {
        "uuid": "e0bfc4a1a46afc6bffc6dc988b38b8d7",
        "title": "秋江霁望",
        "author": "许棠",
        "content": "高秋偏入望，霁景倍关情。\n落木满江水，离人怀渭城。\n山高孤戍断，野极暮天平。\n渔父时相问，羞真道姓名。",
        "dynasty": "唐",
        "collection_info": null
    },
    {
        "uuid": "67f02ce50fff0a791579e8c650ab403a",
        "title": "陇州旅中书事寄李中丞",
        "author": "许棠",
        "content": "三伏客吟过，长安未拟还。\n蛩声秋不动，燕别思仍闲。\n乱叶随寒雨，孤蟾起暮关。\n经时高岭外，来往斾旌间。",
        "dynasty": "唐",
        "collection_info": null
    },
    {
        "uuid": "5e0429a916419cc37ae7920f7174e2b5",
        "title": "秋日归旧山",
        "author": "许棠",
        "content": "山云蝉满树，欲住更何安。\n上国回将晚，孤峰别自难。\n碛遥鸿未到，江近夜先寒。\n泉石虽堪恋，行人不愿看。",
        "dynasty": "唐",
        "collection_info": null
    },
    {
        "uuid": "f7d0f90a4ec288209897d91f684055e8",
        "title": "下黄耳盘",
        "author": "许棠",
        "content": "独下黄盘路，多虞部落连。\n云晴仍着地，树古自参天。\n乱鸟飞人上，惊麋起马前。\n行行无郡邑，唯见虎狼烟。",
        "dynasty": "唐",
        "collection_info": null
    },
    {
        "uuid": "f62a39274427d1269bcd84e9150195f0",
        "title": "旅怀",
        "author": "许棠",
        "content": "终年唯旅舍，只似已无家。\n白髮除还出，丹霄去转赊。\n夏游穷塞路，春醉负秦花。\n应是穹苍意，空教老若耶。",
        "dynasty": "唐",
        "collection_info": null
    },
    {
        "uuid": "4a4c9ca233e651fb7da7dc48a4c42d05",
        "title": "题金山寺",
        "author": "许棠",
        "content": "四面波涛匝，中楼日月邻。\n上穷如出世，下瞷忽惊神。\n剎碍长空鸟，船通外国人。\n房房皆迭石，风扫永无尘。",
        "dynasty": "唐",
        "collection_info": null
    },
    {
        "uuid": "34ba5e3daf2883b9e2e6c690071c7d36",
        "title": "送王侍御赴宣城",
        "author": "许棠",
        "content": "朝回离九陌，岛外赏残春。\n经宿留闲客，看云作主人。\n时清难议隐，位重亦甘贫。\n岩洞真仙境，应休别卧邻。",
        "dynasty": "唐",
        "collection_info": null
    },
    {
        "uuid": "3dca67447e4ffe62ce95dddf4ab1b0ea",
        "title": "题汧湖二首 一",
        "author": "许棠",
        "content": "偶得湖中趣，都忘陇坻愁。\n边声风下鴈，楚思浪移舟。\n静极亭连寺，凉多岛近楼。\n吟游终不厌，还似曲江头。",
        "dynasty": "唐",
        "collection_info": null
    },
    {
        "uuid": "307feec1b9044bd62b1cd4dc6a9d1f10",
        "title": "题汧湖二首 二",
        "author": "许棠",
        "content": "陇首时无事，湖边日纵吟。\n游鱼来復去，浴鸟出还沈。\n蜃气藏孤屿，波光到远林。\n无人见垂钓，暗起洞庭心。",
        "dynasty": "唐",
        "collection_info": null
    },
    {
        "uuid": "0b0d1fa8767cb0c40894069938f70055",
        "title": "宿青山馆",
        "author": "许棠",
        "content": "下马青山下，无言有所思。\n云藏李白墓，苔暗谢公诗。\n烈烧飞荒野，栖凫宿广陂。\n东来与西去，皆是不闲时。",
        "dynasty": "唐",
        "collection_info": null
    },
    {
        "uuid": "60a7a77ceb7585fa44f8dce97c544380",
        "title": "宿同州厉评事旧业寄华下",
        "author": "许棠",
        "content": "从戎依远地，无日见家山。\n地近风沙处，城当甸服间。\n阻河通渭水，曲苑带秦关。\n待月登楼夜，何人相伴闲。",
        "dynasty": "唐",
        "collection_info": null
    },
    {
        "uuid": "72cd4b6cc7c222d68542e6991fa39242",
        "title": "闻蝉十二韵",
        "author": "许棠",
        "content": "造化生微物，常能应候鸣。\n初离何处树，又发去年声。\n未蜕唯愁动，纔飞似解惊。\n闻来邻海徼，恨起过边城。\n骚屑随风远，悠扬类雪轻。\n报秋凉渐至，嘶月思偏清。\n互默疑相荅，微摇似欲行。\n繁音人已厌，朽壳蚁犹争。\n朝士严冠饰，宫嫔逞鬓名。\n乱依西日噪，多引北归情。\n篠露凝潜吸，蛛丝忽迸萦。\n此时吟立者，不觉万愁生。",
        "dynasty": "唐",
        "collection_info": null
    },
    {
        "uuid": "e061ddbce92d865ba7d15e87806fac03",
        "title": "冬杪归陵阳别业五首 一",
        "author": "许棠",
        "content": "无媒归别业，所向自乖心。\n闾里故人少，田园荒草深。\n浪翻全失岸，竹迸别成林。\n鸥鸟犹相识，时来听苦吟。",
        "dynasty": "唐",
        "collection_info": null
    },
    {
        "uuid": "f82972d77eae765c37141122df0e0847",
        "title": "冬杪归陵阳别业五首 二",
        "author": "许棠",
        "content": "眠云终未遂，策马暂休期。\n上国劳魂梦，中心甚别离。\n冰封岩溜断，雪压砌松欹。\n骨肉嗟名晚，看归却泪垂。",
        "dynasty": "唐",
        "collection_info": null
    },
    {
        "uuid": "3deb991dab0e8c05f28f03ada35c28dc",
        "title": "冬杪归陵阳别业五首 三",
        "author": "许棠",
        "content": "学劒虽无术，吟诗似有魔。\n已贫甘事晚，临老爱闲多。\n鸡犬唯随鹿，儿童只衣簑。\n时因寻野叟，狂醉復狂歌。",
        "dynasty": "唐",
        "collection_info": null
    },
    {
        "uuid": "15a69770cdaa533df14289c1cd0b4bda",
        "title": "冬杪归陵阳别业五首 四",
        "author": "许棠",
        "content": "乡国乱离后，交亲半旅游。\n远闻诚可念，归见岂无愁。\n败苇迷荒径，寒簑没坏舟。\n衡门终不掩，倚杖看波流。",
        "dynasty": "唐",
        "collection_info": null
    },
    {
        "uuid": "e72690958fd869925ead9625c0c85879",
        "title": "冬杪归陵阳别业五首 五",
        "author": "许棠",
        "content": "游秦復滞燕，不觉近衰年。\n旅貌同柴毁，行衣对骨穿。\n篱寒多啄雀，木落断浮烟。\n楚夜闻鸣鴈，犹疑在塞天。",
        "dynasty": "唐",
        "collection_info": null
    },
    {
        "uuid": "bc69125006cf5837f271879b170b04d3",
        "title": "送王侍御赴宣城",
        "author": "许棠",
        "content": "戴豸却驱鸡，东南上句溪。\n路过金谷口，帆转石城西。\n水树连天暗，山禽绕郡啼。\n江人谙旧化，那復俟招携。",
        "dynasty": "唐",
        "collection_info": null
    },
    {
        "uuid": "9042d8fca5039e557c3c7b6d6178f0d1",
        "title": "春日乌延道中",
        "author": "许棠",
        "content": "边穷厄未穷，復此逐归鸿。\n去路多相似，行人半不同。\n山川藏北狄，草木背东风。\n虚负男儿志，无因立战功。",
        "dynasty": "唐",
        "collection_info": null
    },
    {
        "uuid": "aab5b2e21f323af628fe02ee16a82037",
        "title": "寄华阴刘拾遗",
        "author": "许棠",
        "content": "坚心持谏诤，自古亦艰难。\n寄邑虽行化，眠云似去官。\n河分中野断，岳入半天寒。\n瀑布冰成日，谁陪吟復看。",
        "dynasty": "唐",
        "collection_info": null
    },
    {
        "uuid": "c179afeda1f3e4692375496ab16433f3",
        "title": "忆江南",
        "author": "许棠",
        "content": "南楚西秦远，名迟别岁深。\n欲归难遂去，闲忆自成吟。\n雷电闲倾雨，猿猱鬬堕林。\n眠云机尚在，未忍负初心。",
        "dynasty": "唐",
        "collection_info": null
    },
    {
        "uuid": "ef80783894d181fd51ac4cd2986ef2e0",
        "title": "送前汝州李侍御罢归宣城",
        "author": "许棠",
        "content": "吟诗早得名，戴豸又加荣。\n下国闲归去，他人少此情。\n云移寒峤出，烧夹夜江明。\n重引池塘思，还登谢朓城。",
        "dynasty": "唐",
        "collection_info": null
    },
    {
        "uuid": "c712c4750489bd8adb449217ecbb8aa3",
        "title": "失题",
        "author": "许棠",
        "content": "独夜长城下，孤吟近北辰。\n半天初去鴈，穷碛远来人。\n月黯氛埃积，风羶帐幕邻。\n惟闻防虏寇，不语暗伤神。",
        "dynasty": "唐",
        "collection_info": null
    },
    {
        "uuid": "0ab5282d100bd7a4ed7e5d0b47abb66c",
        "title": "送裴拾遗宰下邽",
        "author": "许棠",
        "content": "受谪因延谏，兹行不出关。\n直庐辞玉陛，上马向仙山。\n地古桑麻广，城偏仆御闲。\n县斋高枕卧，犹梦犯天颜。",
        "dynasty": "唐",
        "collection_info": null
    },
    {
        "uuid": "c6fce1e000fd5357d83b8e45826ed87e",
        "title": "隗嚣宫晚望",
        "author": "许棠",
        "content": "西顾伊兰近，方惊滞极边。\n水随空谷转，山向夕阳偏。\n碛鸟多依地，胡云不满天。\n秋风动衰草，只觉犬羊羶。",
        "dynasty": "唐",
        "collection_info": null
    },
    {
        "uuid": "0c6b21f1d97f743f2f6ce8c02dacf7c9",
        "title": "江上行",
        "author": "许棠",
        "content": "片席随高鸟，连天积浪间。\n苇宽云不匝，风广雨无闲。\n戍影临孤浦，潮痕在半山。\n东原归未得，荏苒滞江关。",
        "dynasty": "唐",
        "collection_info": null
    },
    {
        "uuid": "6299cb01504aed2ed84cd07a1bef33ef",
        "title": "登山",
        "author": "许棠",
        "content": "信步上鸟道，不知身忽高。\n近空无世界，当楚见波涛。\n顶峭松多瘦，崖悬石尽牢。\n猕猴呼独散，隔水向人号。",
        "dynasty": "唐",
        "collection_info": null
    },
    {
        "uuid": "3f69e0beb3973c828acb49a39011e95b",
        "title": "哭宣城元征君",
        "author": "许棠",
        "content": "高眠终不起，远趣固难知。\n琴劒今无主，园林旧许谁。\n苔封僧坐石，苇涨鹤翘池。\n后代传青史，方钦道德垂。",
        "dynasty": "唐",
        "collection_info": null
    },
    {
        "uuid": "821b9e737cffbe7bd1886aa053e1d773",
        "title": "寄建州姚员外",
        "author": "许棠",
        "content": "诬谮遭遐谪，明君即自知。\n乡遥辞劒外，身独向天涯。\n岭堠蛮云积，闽空瘴雨垂。\n南来终不遂，日探北归期。",
        "dynasty": "唐",
        "collection_info": null
    },
    {
        "uuid": "e3b02da2e25933dfc6c60b7f3385e342",
        "title": "送厉校书从事鳯翔",
        "author": "许棠",
        "content": "赴辟依丞相，超荣事岂同。\n城池当陇右，山水是关中。\n日有来巴使，秋高出塞鸿。\n旬休随大斾，应到九成宫。",
        "dynasty": "唐",
        "collection_info": null
    },
    {
        "uuid": "d726f4c073e4ee24392730afed26976e",
        "title": "春夜同厉文学先辈会宿",
        "author": "许棠",
        "content": "江汉久分路，京关重聚吟。\n更为他夜约，方尽昔年心。\n月隔明河远，花藏宿鸟深。\n无眠将及曙，多是说山阴。",
        "dynasty": "唐",
        "collection_info": null
    },
    {
        "uuid": "715e647ec7c0193857e21743a09eb549",
        "title": "长安书情",
        "author": "许棠",
        "content": "疎散过闲人，同人不在秦。\n近来惊白髮，方解惜青春。\n僻寺居将遍，权门到绝因。\n行藏如此辈，何以谓谋身。",
        "dynasty": "唐",
        "collection_info": null
    },
    {
        "uuid": "3d884e52fca89a911880dab0e382860e",
        "title": "过故洛城",
        "author": "许棠",
        "content": "七百数还穷，城池一旦空。\n夕阳唯照草，危堞不胜风。\n岸断河声别，田荒野色同。",
        "dynasty": "唐",
        "collection_info": null
    },
    {
        "uuid": "43ccbcf310b6ff45f80b3972a125f61c",
        "title": "寄庐山贾处士",
        "author": "许棠",
        "content": "时泰亦高眠，人皆谓不然。\n穷经休望辟，饵朮止期仙。\n彭蠡波涵月，炉峰雪照天。\n常闻风雨夜，到晓在渔船。",
        "dynasty": "唐",
        "collection_info": null
    },
    {
        "uuid": "3acefe067c53b09ca3acb32a183ce75f",
        "title": "下第东归留别郑侍郎",
        "author": "许棠",
        "content": "无才副至公，岂是命难通。\n分合吟诗老，家宜逐浪空。\n别心悬阙下，归念极吴东。\n唯畏重回日，初情恐不同。",
        "dynasty": "唐",
        "collection_info": null
    },
    {
        "uuid": "008072ff4ea201dede35fd2d3bc5081d",
        "title": "泗上早发",
        "author": "许棠",
        "content": "独起无人见，长河夜泛时。\n平芜疑自动，落月似相随。\n楚外离空早，关西去已迟。\n渔歌闻不绝，却轸洞庭思。",
        "dynasty": "唐",
        "collection_info": null
    },
    {
        "uuid": "32a2646ace7213fab06683367aaadddc",
        "title": "赠天台僧",
        "author": "许棠",
        "content": "赤城霞外寺，不忘旧登年。\n石上吟分海，楼中语近天。\n重游空有梦，再隐定无缘。\n独夜休行道，星辰静照禅。",
        "dynasty": "唐",
        "collection_info": null
    },
    {
        "uuid": "c75dfc1ef8fb9ef7b4cbba86d750173b",
        "title": "冬夜与友人会宿",
        "author": "许棠",
        "content": "君初离鴈塞，我久滞雕阴。\n隔闰俱劳梦，通宵各话心。\n禁风吹漏出，原树映星沉。\n白昼常多事，无妨到晓吟。",
        "dynasty": "唐",
        "collection_info": null
    },
    {
        "uuid": "47ed668e16ffe97f8705d501562ac4b6",
        "title": "送元遂上人归吴中",
        "author": "许棠",
        "content": "落髪在王畿，承恩着紫衣。\n印心谁受请，讲疏自携归。\n泛浦龙惊锡，禅云虎绕扉。\n吴中知久别，庵树想成围。",
        "dynasty": "唐",
        "collection_info": null
    },
    {
        "uuid": "365f155144329c388642b3f2e0698ef0",
        "title": "赠志空上人",
        "author": "许棠",
        "content": "了了在心中，南宗与北宗。\n行高无外染，骨瘦是真容。\n饭野盂埋雪，禅云杖倚松。\n常修不住性，必拟老何峰。",
        "dynasty": "唐",
        "collection_info": null
    },
    {
        "uuid": "f92528b6df27d9346b86d37efa466161",
        "title": "边城晚望",
        "author": "许棠",
        "content": "广漠杳无穷，孤城四面空。\n马行高碛上，日堕迥沙中。\n逼晓人移帐，当川树列风。\n迢迢河外路，知直去崆峒。",
        "dynasty": "唐",
        "collection_info": null
    },
    {
        "uuid": "bc4fc63887d8a5c757055a28bb3324b2",
        "title": "汴上暮秋",
        "author": "许棠",
        "content": "独立长堤上，西风满客衣。\n日临秋草广，山接远天微。\n岸叶随波尽，沙云与鸟飞。\n秦人宁有素，去意自知归。",
        "dynasty": "唐",
        "collection_info": null
    },
    {
        "uuid": "6af703bd16504c4ead51b2866fa0cfd3",
        "title": "春日言怀",
        "author": "许棠",
        "content": "东风万物新，独未到幽人。\n赋命自多蹇，阳和非不均。\n五陵三月暮，百越一家贫。\n早悞闲眠处，无愁异此身。",
        "dynasty": "唐",
        "collection_info": null
    },
    {
        "uuid": "200cf88fa636a467559e4134426d0f06",
        "title": "奉天寒食书事",
        "author": "许棠",
        "content": "处处无烟火，人家似暂空。\n晓林花落雨，寒谷鸟啼风。\n故里芳洲外，残春甸服中。\n谁知独西去，步步泣途穷。",
        "dynasty": "唐",
        "collection_info": null
    },
    {
        "uuid": "2bc02e0a889945c3c2c5486a45f10905",
        "title": "长安寓居",
        "author": "许棠",
        "content": "贫寄帝城居，交朋日自疎。\n愁迎离碛鴈，梦逐出关书。\n经雨蝉声尽，兼风杵韵余。\n谁知江徼塞，所忆在樵渔。",
        "dynasty": "唐",
        "collection_info": null
    },
    {
        "uuid": "3a434cd71e55dbdfc75550ba7dec8a9f",
        "title": "写怀",
        "author": "许棠",
        "content": "此生居此世，堪笑復堪悲。\n在处有岐路，何人无别离。\n长当多难日，愁过少年时。\n穷达都判了，休闲镊白髭。",
        "dynasty": "唐",
        "collection_info": null
    },
    {
        "uuid": "a689fa211b338ac3fa10f1a185abb364",
        "title": "白菊",
        "author": "许棠",
        "content": "所尚雪霜姿，非关落帽期。\n香飘风外别，影到月中疑。\n发在林雕后，繁当露冷时。\n人间稀有此，自古乃无诗。",
        "dynasty": "唐",
        "collection_info": null
    },
    {
        "uuid": "657212f166eb0b0e4191c41f1743223a",
        "title": "中秋夜对月",
        "author": "许棠",
        "content": "月月势皆圆，中秋朗最偏。\n万方期一夕，到晓是经年。\n影蔽星芒尽，光分物状全。\n惟应苦吟者，目断向遥天。",
        "dynasty": "唐",
        "collection_info": null
    },
    {
        "uuid": "f76f64871189eb2446d788f3ac7d7c41",
        "title": "陪郢州张员外宴白雪楼",
        "author": "许棠",
        "content": "高情日日闲，多宴雪楼间。\n洒槛江干雨，当筵天际山。\n带帆分浪色，驻乐话朝班。\n岂料羁浮者，樽前得解颜。",
        "dynasty": "唐",
        "collection_info": null
    },
    {
        "uuid": "1ae95296cfcca8314bae5e3979cf5f59",
        "title": "和薛侍御题兴善寺松",
        "author": "许棠",
        "content": "何年斸到城，满国响高名。\n半寺阴常匝，邻坊景亦清。\n代多无朽势，风定有余声。\n自得天然状，非同涧底生。",
        "dynasty": "唐",
        "collection_info": null
    },
    {
        "uuid": "69074f71172c00415df7eebe8d366165",
        "title": "题郑侍郎岩隐十韵",
        "author": "许棠",
        "content": "朝退常归隐，真修大隐情。\n园林应得趣，岩谷自为名。\n野步难寻寺，闲吟少在城。\n树藏幽洞黑，花照远村明。\n海石分湖路，风泉遰雨声。\n性高怜散逸，官达厌公卿。\n架引藤重长，阶延笋迸生。\n青门无到客，紫阁有来莺。\n物外身虽隐，区中望本清。\n终难依此境，坐卧避钧衡。",
        "dynasty": "唐",
        "collection_info": null
    },
    {
        "uuid": "24149b881502ec55f34bab56a368961c",
        "title": "宿灵山兰若",
        "author": "许棠",
        "content": "江心天半寺，一夕万缘空。\n地出浮云上，星摇积浪中。\n滴沤垂阁雨，吹桧送帆风。\n旦夕闻清磬，唯应是钓翁。",
        "dynasty": "唐",
        "collection_info": null
    },
    {
        "uuid": "f5266602687e342a209336ef5dac8876",
        "title": "亲仁里双鹭",
        "author": "许棠",
        "content": "双去双来日已频，只应知我是江人。\n对欹雪顶思寻水，更振霜翎恐染尘。\n三楚几时初失侣，五陵何树又栖身。\n天然不与凡禽类，傍砌听吟性自驯。",
        "dynasty": "唐",
        "collection_info": null
    },
    {
        "uuid": "c32b28d771a66a19e63a904bf85fa81a",
        "title": "成纪书事二首 一",
        "author": "许棠",
        "content": "东吴远别客西秦，怀旧伤时暗洒巾。\n满野多成无主冢，防边半是异乡人。\n山河再阔千余里，城市曾经一百春。\n闲与将军议戎事，伊兰犹未绝胡尘。",
        "dynasty": "唐",
        "collection_info": null
    },
    {
        "uuid": "41279ad1a6ba36d613d76559cf007dff",
        "title": "成纪书事二首 二",
        "author": "许棠",
        "content": "蹉跎远入犬羊中，荏苒将成白首翁。\n三楚田园归未得，五原岐路去无穷。\n天垂大野鵰盘草，月落孤城角啸风。\n难问开元向前事，依稀犹认隗嚣宫。",
        "dynasty": "唐",
        "collection_info": null
    },
    {
        "uuid": "7a4984384e8bb01abad6ae350ff0f843",
        "title": "秦中遇友人",
        "author": "许棠",
        "content": "半生南走復西驰，愁过杨朱罢泣岐。\n远梦亦羞归海徼，贫游多是滞边陲。\n胡云不聚风无定，陇路难行栈更危。\n旦暮唯闻语征战，看看已欲废吟诗。",
        "dynasty": "唐",
        "collection_info": null
    },
    {
        "uuid": "351711e8bbf14c02a3c49cda147921fc",
        "title": "过分水岭",
        "author": "许棠",
        "content": "陇山高共鸟行齐，瞰险盘空甚蹑梯。\n云势崩腾时向背，水声呜咽若东西。\n风兼雨气吹人面，石带冰棱碍马蹄。\n此去秦川无别路，隔崖穷谷却难迷。",
        "dynasty": "唐",
        "collection_info": null
    },
    {
        "uuid": "c6386069a62605b7e3f5813ac1cc6a42",
        "title": "讲德陈情上淮南李仆射八首 一",
        "author": "许棠",
        "content": "天降贤人佐圣时，自然声教满华夷。\n英明不独中朝仰，清重兼闻外国知。\n凉夜酒醒多对月，晓庭公退半吟诗。\n梁城东下虽经战，风俗犹传守旧规。",
        "dynasty": "唐",
        "collection_info": null
    },
    {
        "uuid": "4b32317f06b12e0c482c4e97bc43bb14",
        "title": "讲德陈情上淮南李仆射八首 二",
        "author": "许棠",
        "content": "多朝轩冕冠干坤，四海皆推圣最尊。\n楚玉已曾分卞玉，膺门依旧是龙门。\n筵开乐振高云动，城掩鼙收落日昏。\n尝念苍生如赤子，九州无处不沾恩。",
        "dynasty": "唐",
        "collection_info": null
    },
    {
        "uuid": "c06afb63aa740dd149d9b06d8e1fd6ba",
        "title": "讲德陈情上淮南李仆射八首 三",
        "author": "许棠",
        "content": "未领春闱望早清，况联戎阃控强兵。\n风威遍布江山静，教化高同日月明。\n九郡竟歌兼煮海，四方皆得共和羹。\n东南自此全无事，只为期年政已成。",
        "dynasty": "唐",
        "collection_info": null
    },
    {
        "uuid": "5d3cac9bb49f656b580c4cd27ee7ee81",
        "title": "讲德陈情上淮南李仆射八首 四",
        "author": "许棠",
        "content": "帝念淮堧疫疹频，牢笼山海委名臣。\n古来比德由无侣，当代同途岂有人。\n夜宴独吟梁苑月，朝游重见广陵春。\n多年疲瘵全苏息，须到讴谣日满秦。",
        "dynasty": "唐",
        "collection_info": null
    },
    {
        "uuid": "7e925382aea2294241e7461963c2222d",
        "title": "讲德陈情上淮南李仆射八首 五",
        "author": "许棠",
        "content": "三纪吟诗望一名，丹霄待得白头成。\n已期到老还沾禄，无復偷闲却养生。\n当宴每垂听乐泪，望云长起忆山情。\n朱门旧是登龙客，初脱鱼鳞胆尚惊。",
        "dynasty": "唐",
        "collection_info": null
    },
    {
        "uuid": "1f0378180f063173b5f82debc3b53624",
        "title": "讲德陈情上淮南李仆射八首 六",
        "author": "许棠",
        "content": "东来淮海拜旌旟，不把公卿一字书。\n曾侍晚斋吟对雪，又容华馆食兼鱼。\n孤微自省恩非次，际会谁知分有余。\n唯耻旧桥题处在，荣归无计似相如。",
        "dynasty": "唐",
        "collection_info": null
    },
    {
        "uuid": "0dc415bb9a65f48e7eb8bf9a8cca72fd",
        "title": "讲德陈情上淮南李仆射八首 七",
        "author": "许棠",
        "content": "平生南北逐蓬飘，待得名成鬓已雕。\n寒浦一从抛钓艇，旧林无处认风飙。\n程途虽喜关河尽，时节犹惊骨肉遥。\n愁策羸蹄更归去，乱山流水满翻潮。",
        "dynasty": "唐",
        "collection_info": null
    },
    {
        "uuid": "0ec064b1f0ae4c029125db795e683fec",
        "title": "讲德陈情上淮南李仆射八首 八",
        "author": "许棠",
        "content": "丹霄空把桂枝归，白首依前着布衣。\n当路公卿谁见待，故乡亲爱自疑非。\n东风乍喜还沧海，栖旅终愁出翠微。\n应念无媒居选限，二年须更守渔矶。",
        "dynasty": "唐",
        "collection_info": null
    },
    {
        "uuid": "a02438969a38210a0f4edc34175cf9b9",
        "title": "献独孤尚书",
        "author": "许棠",
        "content": "虚抛南楚滞西秦，白首依前衣白身。\n退鹢已经三十载，登龙曾见一千人。\n魂离为役诗篇苦，泪竭缘嗟骨相贫。\n今日鞠躬高斾下，欲倾肝胆杳无因。",
        "dynasty": "唐",
        "collection_info": null
    },
    {
        "uuid": "0508a45a5bed272bbf4c368023c58f27",
        "title": "将过单于",
        "author": "许棠",
        "content": "荒碛连天堡戍稀，日忧蕃寇却忘机。\n江山不到处皆到，陇鴈已归时未归。\n行李亦须携战器，趋迎当便着戎衣。\n幷州去路殊迢遰，风雨何当达近畿。",
        "dynasty": "唐",
        "collection_info": null
    },
    {
        "uuid": "80c16477f361d453d4efeddfa7599908",
        "title": "贞女祠",
        "author": "许棠",
        "content": "何穴藏贞骨，荒祠见旧颜。\n精灵应自在，云雨不相关。\n落石泉多咽，无风树尽闲。\n唯疑千古后，为瑞向人间。",
        "dynasty": "唐",
        "collection_info": null
    },
    {
        "uuid": "78d310f8d8082210c7621eb6a7c23de9",
        "title": "宿华山",
        "author": "许棠",
        "content": "异境良难测，非仙岂合游。\n星辰方满岳，风雨忽移舟。\n喷月泉垂壁，栖松鹤在楼。\n因知休养处，不必在嵩丘。",
        "dynasty": "唐",
        "collection_info": null
    },
    {
        "uuid": "01df157416c3d760cfcd4d1a140c8530",
        "title": "送张员外西川从事",
        "author": "许棠",
        "content": "为郎不入朝，自是赴嘉招。\n豸角初离首，金章已在腰。\n劒横阴绿野，栈响近丹霄。\n迎驿应相续，悬愁去路遥。",
        "dynasty": "唐",
        "collection_info": null
    },
    {
        "uuid": "aec7df7b79d6411d20f49a1e7b815330",
        "title": "题慈恩寺元遂上人院",
        "author": "许棠",
        "content": "竹槛匝回廊，城中似外方。\n月云开作片，枝鸟立成行。\n径接河源润，庭容塔影凉。\n天台频去说，谁占最高房。",
        "dynasty": "唐",
        "collection_info": null
    },
    {
        "uuid": "3a8ebe666a8e5ed7df8fcfd4e4a7b64c",
        "title": "送杜仓曹往沧洲觐叔常侍",
        "author": "许棠",
        "content": "浮阳横巨浸，南巷拥旌旃。\n别带秦城雨，行闻魏国蝉。\n碛鸿来每后，朝日见常先。\n东鄙云霞广，高林间水天。",
        "dynasty": "唐",
        "collection_info": null
    },
    {
        "uuid": "82e637a19f955d5393071534d596000a",
        "title": "雕阴道中作",
        "author": "许棠",
        "content": "五月绥州北，途程少郁蒸。\n马依羶草聚，人抱浊河澄。\n蹟固长城垒，冤深太子陵。\n往来经此地，悲苦有谁能。",
        "dynasty": "唐",
        "collection_info": null
    },
    {
        "uuid": "c1e1fe826e92e060f2c45993e62bfede",
        "title": "留别从弟郴",
        "author": "许棠",
        "content": "同承太岳胤，俱值太平时。\n丹陛怀趋计，沧洲负去期。\n久贫成蹭蹬，多病惜支离。\n宗分兼交分，吾知汝亦知。",
        "dynasty": "唐",
        "collection_info": null
    },
    {
        "uuid": "0dd870ac8a7a564f288f92b3a7bce117",
        "title": "寻山",
        "author": "许棠",
        "content": "蹑履復支筇，深山草木中。\n隔溪遥避虎，当坞忽闻钟。\n落叶多相似，幽禽半不同。\n羣猱呼却散，如此异林翁。",
        "dynasty": "唐",
        "collection_info": null
    },
    {
        "uuid": "463801eb1c3bc07534bbec6cdb70b555",
        "title": "送徐侍御充南诏判官",
        "author": "许棠",
        "content": "西去安夷落，乘轺从节行。\n彤庭传圣旨，异城化戎情。\n瘴路穷巴徼，蛮川过峤城。\n地偏风自杂，天漏月稀明。\n危栈连空动，长江到底清。\n笑宜防狒狒，言好听猩猩。\n抚论如敦行，归情自合盟。\n迴期佩印绶，何更见新正。",
        "dynasty": "唐",
        "collection_info": null
    },
    {
        "uuid": "86e684b568130749c4ac6eb7723902ae",
        "title": "送省玄上人归江东",
        "author": "许棠",
        "content": "释律周儒礼，严持用戒身。\n安禅思剡石，留偈别都人。\n雨合吴江黑，潮移海路新。\n缾盂自此去，应不更还秦。",
        "dynasty": "唐",
        "collection_info": null
    },
    {
        "uuid": "1146beddc322443453c9814e2c725a69",
        "title": "送刘校书游东鲁",
        "author": "许棠",
        "content": "内阁劳雠校，东邦忽纵游。\n才编精二雅，分合遇诸侯。\n暗海龟蒙雨，连空赵魏秋。\n如经麟见处，驻马瞰荒丘。",
        "dynasty": "唐",
        "collection_info": null
    },
    {
        "uuid": "98c1ae827976aebd27bf53b34a14a12b",
        "title": "送金吾侍御奉使日东",
        "author": "许棠",
        "content": "还乡兼作使，到日倍荣亲。\n向化虽多国，如公有几人。\n孤山无返照，积水合苍旻。\n膝下知难住，金章已繫身。",
        "dynasty": "唐",
        "collection_info": null
    },
    {
        "uuid": "bbeca013c007dcb000e477e410cb85da",
        "title": "题甘露寺",
        "author": "许棠",
        "content": "丹槛拂丹霄，人寰下瞰遥。\n何年增造化，万古出尘嚣。\n地势盘三楚，江声换几朝。\n满栏皆异药，到顶尽飞桥。\n泽广方云梦，山孤数沃焦。\n中[宵]霞始散，经腊木稀凋。\n铎动天风度，窗明海气消。\n带鼙分迥堞，当日辨翻潮。\n鸟去沉葭菼，帆来映泬㵳。\n浮生自多事，无计免迴镳。",
        "dynasty": "唐",
        "collection_info": null
    },
    {
        "uuid": "2c44ff27a8cebf69645bd87983983a4e",
        "title": "冬夜怀真里友人会宿",
        "author": "许棠",
        "content": "静语与高吟，搜神又爽心。\n各来依帝里，相对似山阴。\n漏永星河没，堂寒月彩深。\n从容不易到，莫惜曙钟侵。",
        "dynasty": "唐",
        "collection_info": null
    },
    {
        "uuid": "40b8614f019950e589f840b160c5650b",
        "title": "陪友人夏夜对月",
        "author": "许棠",
        "content": "后伏中宵月，高秋满魄齐。\n轮移仙掌外，影下玉绳西。\n蝉雀飞多悞，星萤出自迷。\n烦蒸惊顿绝，吟翫畏闻鸡。",
        "dynasty": "唐",
        "collection_info": null
    },
    {
        "uuid": "8cfde35adab28a14d64950de59492440",
        "title": "送从弟筹任告成尉",
        "author": "许棠",
        "content": "海上从戎罢，嵩阳佐县初。\n故人皆羡去，吾祖旧曾居。\n地古多生药，溪灵不聚鱼。\n唯应寻隐者，闲寺讲仙书。",
        "dynasty": "唐",
        "collection_info": null
    },
    {
        "uuid": "3774cca4a1b6f3eb7b7b4414fada7032",
        "title": "秋日陪陆校书游玉泉",
        "author": "许棠",
        "content": "共爱泉源异，频来不觉劳。\n散光垂草细，繁响出风高。\n沫滞潭花片，沙遗浴鸟毛。\n尘间喧与闷，须向此中逃。",
        "dynasty": "唐",
        "collection_info": null
    },
    {
        "uuid": "070ee95bdfcef71bb6f1906f9b484ff9",
        "title": "送防州邬员外",
        "author": "许棠",
        "content": "千溪与万嶂，缭绕復峥嵘。\n太守劳车马，何从驻斾旌。\n椒香近满郭，漆货远通京。\n唯涤双尘耳，东南听政声。",
        "dynasty": "唐",
        "collection_info": null
    },
    {
        "uuid": "555f64d857ff98209bb387cb6c0c20eb",
        "title": "过穆陵关",
        "author": "许棠",
        "content": "荒关无守吏，亦耻白衣过。\n地广人耕绝，天寒鴈下多。\n东西方自感，雨雪更相和。\n日暮聊摅思，摇鞭一放歌。",
        "dynasty": "唐",
        "collection_info": null
    },
    {
        "uuid": "feeb9c6d37bf0817857fe07fbbe99823",
        "title": "江上遇友人",
        "author": "许棠",
        "content": "阙下分离日，杏园花半开。\n江边相值夜，榆塞鴈初来。\n坐久河沉斗，吟长月浸杯。\n鲈鱼非不恋，共有客程催。",
        "dynasty": "唐",
        "collection_info": null
    },
    {
        "uuid": "ddb827310854b0449b50d1b5cc88dfa9",
        "title": "忆宛陵旧居",
        "author": "许棠",
        "content": "旧忆陵阳北，林园近板桥。\n江晴帆影满，野迥鹤声遥。\n鸟径通山市，汀扉上海潮。\n秦城归去梦，夜夜到渔樵。",
        "dynasty": "唐",
        "collection_info": null
    },
    {
        "uuid": "64ca0c92d55f0da7d302b82a8e9156d5",
        "title": "题闻琴馆",
        "author": "许棠",
        "content": "城非宓贱邑，馆亦号闻琴。\n乃是前贤意，常留化俗心。\n代公存绿绮，谁更寄清音。\n此迹应无改，寥寥毕古今。",
        "dynasty": "唐",
        "collection_info": null
    },
    {
        "uuid": "036f88c6e278ff1be35ce20e1dcb0996",
        "title": "寄江上弟妹",
        "author": "许棠",
        "content": "无成归未得，不是不谋归。\n垂老登云路，犹胜守钓矶。\n大荒身去数，穷海信来稀。\n孤立皆难进，非关命独违。",
        "dynasty": "唐",
        "collection_info": null
    },
    {
        "uuid": "cda89ae09e77c48c44f423d71eacb323",
        "title": "题李昌符丰乐幽居",
        "author": "许棠",
        "content": "诗家依阙下，野景似山中。\n兰菊俱含露，杉梧为奏风。\n破门韦曲对，浅岸御沟通。\n莫叹连年屈，君须遇至公。",
        "dynasty": "唐",
        "collection_info": null
    },
    {
        "uuid": "0e6c4e76b7eec1c32f51c64a487ec0c2",
        "title": "青山晚望",
        "author": "许棠",
        "content": "昔人怀感处，此地倍魂消。\n四海经摇落，三吴正寂寥。\n风移残烧远，帆带夕阳遥。\n欲继前贤迹，谁能似隐招。",
        "dynasty": "唐",
        "collection_info": null
    },
    {
        "uuid": "6418c35ce27aa89f39e2a73e6ffc2463",
        "title": "宣城送进士郑徽赴举",
        "author": "许棠",
        "content": "长安去是归，上马肯沾衣。\n水国车通少，秦人楚荐稀。\n鸿方离北鄙，叶下已西畿。\n好整丹霄步，知音在紫微。",
        "dynasty": "唐",
        "collection_info": null
    },
    {
        "uuid": "39078a18f2765919b11c65127db63ccc",
        "title": "言怀",
        "author": "许棠",
        "content": "万事不关心，终朝但苦吟。\n久贫惭负债，渐老爱山深。\n日月销天外，帆樯弃海阴。\n荣枯应已定，无復繫浮沉。",
        "dynasty": "唐",
        "collection_info": null
    },
    {
        "uuid": "b17885770426ddf651f7c58fb8378a21",
        "title": "汴河十二韵",
        "author": "许棠",
        "content": "昔年开汴水，元应别有由。\n或兼通楚塞，宁独为扬州。\n直断平芜色，横分积石流。\n所思千里便，岂计万方忧。\n首甚资功济，终难弭宴游。\n空怀龙舸下，不见锦帆收。\n浪倒长汀柳，风欹远岸楼。\n奔逾怀许竭，澄彻泗滨休。\n路要多行客，鱼稀少钓舟。\n日开天际晚，鴈合碛西秋。\n一派注沧海，几人生白头。\n常期身事毕，于此泳东浮。",
        "dynasty": "唐",
        "collection_info": null
    },
    {
        "uuid": "7e19933f4a89544cb16778b059dff40e",
        "title": "旅中送人归九华",
        "author": "许棠",
        "content": "分与仙山背，多年负翠微。\n无因随鹿去，只是送人归。\n顶木晴摩日，根岚晓润衣。\n会于猨鸟外，相对掩高扉。",
        "dynasty": "唐",
        "collection_info": null
    },
    {
        "uuid": "6a277179a3760df1715edd559c90035c",
        "title": "送友人归江南",
        "author": "许棠",
        "content": "皇州五更鼓，月落西南维。\n此时有行客，别我孤舟归。\n上国身无主，下第诚可悲。",
        "dynasty": "唐",
        "collection_info": null
    },
    {
        "uuid": "a2941dfcda9fa7c0dba445beee1161ff",
        "title": "洞庭湖",
        "author": "许棠",
        "content": "空江浩荡景萧然，尽日菰蒲泊钓船。\n青草浪高三月渡，绿杨花扑一溪烟。\n情多莫举伤春目，愁极兼无买酒钱。\n犹有渔人数家住，不成村落夕阳边。",
        "dynasty": "唐",
        "collection_info": null
    },
    {
        "uuid": "98b9dcfb21b0eb07d257613c41c84479",
        "title": "句",
        "author": "许棠",
        "content": "晓嶂猨开户，寒湫鹿舐冰。\n当空吟待月，到晚坐看山。\n一年三领郡，领郡管仙山。",
        "dynasty": "唐",
        "collection_info": null
    },
    {
        "uuid": "461a0f62ee0f65c798adab3026630d4e",
        "title": "过洞庭湖",
        "author": "许棠",
        "content": "惊波常不定，半日鬓堪斑。\n四顾疑无地，中流忽有山。\n鸟高恒畏坠，帆远却如闲。\n渔父闲相引，时歌浩渺间。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "ee38602aeb2a4303c74be34259ed1324",
        "title": "写怀",
        "author": "许棠",
        "content": "汩没与辛勤，全钟在此身。\n半生为下客，终老托何人。\n两鬓关中改，千岩海上春。\n青云知有路，自是致无因。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "4990e7744821952c248f22d4438bbe42",
        "title": "过中条山",
        "author": "许棠",
        "content": "徒为经异岳，不得访灵踪。\n日尽行难尽，千重复万重。\n云垂多作雨，雷动半和钟。\n孤竹人藏处，无因认本峰。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "dcb2279cd58b59e26fb1ed256253b5d0",
        "title": "汝州郡楼望嵩山",
        "author": "许棠",
        "content": "不共众山同，岧峣出迥空。\n几层高鸟外，万仞一楼中。\n水落难归地，云篱便逐风。\n唯应霄汉客，绝顶路方通。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "b0fe6dee7412a441ce53e4dd24ba0840",
        "title": "塞外书事",
        "author": "许棠",
        "content": "征路出穷边，孤吟傍戍烟。\n河光深荡塞，碛色迥连天。\n残日沉雕外，惊蓬到马前。\n空怀钓鱼所，未定卜归年。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "6541b9c0279b5b10518b7fd45158f599",
        "title": "送李员外知扬子州留务",
        "author": "许棠",
        "content": "帝命分留务，东南向楚天。\n几程回送骑，中路见迎船。\n冶例开山铸，民多酌海煎。\n青云名素重，此去岂经年。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "16112797c416b08ccb6cdb0f8cc4e0a8",
        "title": "春暮途次华山下",
        "author": "许棠",
        "content": "他皆宴牡丹，独又出长安。\n远道行非易，无图住自难。\n离城风已暖，近岳雨翻寒。\n此去知谁顾，闲吟只自宽。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "dd7e000685c16e8c389d9de5b64769d9",
        "title": "重归江南",
        "author": "许棠",
        "content": "无成归故里，不似在他乡。\n岁月逐流水，山川空夕阳。\n回潮迷古渡，迸竹过邻墙。\n耆旧休存省，胡为止泪行。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "8d99617820324a33885df1277b8c3dcd",
        "title": "遣怀",
        "author": "许棠",
        "content": "此生何处遂，屑屑复悠悠。\n旧国归无计，他乡梦亦愁。\n飞尘长满眼，衰发暗添头。\n章句非经济，终难动五侯。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "45f5ce764cdcdf73b12472a5eebd36bc",
        "title": "送龙州樊使君",
        "author": "许棠",
        "content": "曾见邛人说，龙州地未深。\n碧溪飞白鸟，红旆映青林。\n土产唯宜药，王租只贡金。\n政成开宴日，谁伴使君吟。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "39a2508f84240cec0dff557c25beddd0",
        "title": "送李左丞巡边",
        "author": "许棠",
        "content": "狂戎侵内地，左辖去萧关。\n走马冲边雪，鸣鞞动塞山。\n风收枯草定，月满广沙闲。\n西绕河兰匝，应多隔岁还。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "a5624b750536db49aa51366e8a26f77d",
        "title": "五原书事",
        "author": "许棠",
        "content": "西出黄云外，东怀白浪遥。\n星河愁立夜，雷电独行朝。\n碛迥人防寇，天空雁避雕。\n如何非战卒，弓剑不离腰。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "21e046b9a81b33cb652da757be1d133b",
        "title": "塞下二首",
        "author": "许棠",
        "content": "胡虏偏狂悍，边兵不敢闲。\n防秋朝伏弩，纵火夜搜山。\n雁逆风鼙振，沙飞猎骑还。\n安西虽有路，难更出阳关。\n征役已不定，又缘无定河。\n塞深烽砦密，山乱犬羊多。\n汉卒闻笳泣，胡儿击剑歌。\n番情终未测，今昔谩言和。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "8251c4110fcc4de480ad91b91666c66a",
        "title": "题郑拾遗南斋",
        "author": "许棠",
        "content": "明时无事谏，岂是隐明君。\n每值离丹陛，多陪宴白云。\n门连萧洞僻，地与曲江分。\n满院皆柽竹，期栖鸾鹤群。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "f6377b30e83dc323d77a26695f6f9e62",
        "title": "渭上送人南归",
        "author": "许棠",
        "content": "远役与归愁，同来渭水头。\n南浮应到海，北去阻无州。\n楚雨天连地，胡风夏甚秋。\n江人如见问，为话复贫游。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "29a7cb72a8280fb247c1b5cbceccad85",
        "title": "投徐端公",
        "author": "许棠",
        "content": "无谋寻旧友，强喜亦如愁。\n丹桂阻丹恳，白衣成白头。\n穷吴迷钓业，大汉事贫游。\n霄汉期提引，龙钟未拟休。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "341781418ab58129a455738983a82103",
        "title": "银州北书事",
        "author": "许棠",
        "content": "南辞采石远，北背乞银深。\n碛路虽多险，江人不废吟。\n雕依孤堠立，鸥向迥沙沈。\n因共边人熟，行行起战心。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "521777d2b7010bd922c437309d390072",
        "title": "陇上书事",
        "author": "许棠",
        "content": "城迭连云壑，人家似隐居。\n树飞鹦鹉众，川下鹡鸰疏。\n滴梦关山雨，资餐陇水鱼。\n谁知江徼客，此景倍相于。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "a467a6e21a4c91550cde39e29746aee9",
        "title": "陈情献江西李常侍五首",
        "author": "许棠",
        "content": "二十二三年，游秦复滞燕。\n徒陪群彦后，自苦此生前。\n径折啼猿树，岩荒喷月泉。\n东堂曾受荐，垂白志犹坚。\n淅淅复栖栖，人间只自迷。\n终年愁远道，到老去何蹊。\n始见红叶落，又闻黄鸟啼。\n不因趋大旆，谁肯暂提携。\n童蒙即苦辛，未识杏园春。\n谩倚无为日，还成不偶人。\n乡程长恨远，旅梦亦愁贫。\n天地虽云广，殊难寄此身。\n春闱久已滞，秋赋又逢停。\n选士疑长阻，伤时自不宁。\n秦城还逐梦，楚徼影随形。\n此去吟虽苦，何人更肯听。\n孤立时全塞，求名势转难。\n身多离下国，分合阻长安。\n越鸟啼春早，蛮花送雨寒。\n丘门沾顾重，未别欲阑干。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "dc5ec38d362eca880dca27b625db919a",
        "title": "送友人北游",
        "author": "许棠",
        "content": "北出阴关去，何人肯待君。\n无青山拥晋，半浊水通汾。\n雁塞虽多雁，云州却少云。\n兹游殊不恶，莫恨暂离群。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "9e540aa1e1c5de460955cbb565b024ce",
        "title": "登凌歊台",
        "author": "许棠",
        "content": "平芜望已极，况复倚凌歊。\n江截吴山断，天临楚泽遥。\n云帆高出树，水市迥分桥。\n立久斜阳尽，无言似寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "138a19acc58b58671551073c10ba9053",
        "title": "曲江三月三日",
        "author": "许棠",
        "content": "满国赏芳辰，飞蹄复走轮。\n好花皆折尽，明日恐无春。\n鸟避连云幄，鱼惊远浪尘。\n如何当此节，独自作愁人。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "e7cedd76906044e244c376c0310431dc",
        "title": "过湍沟谷",
        "author": "许棠",
        "content": "西去穷胡处，岩崖境不常。\n石形相对耸，天势一条长。\n栈底鸣流水，林端敛夕阳。\n虽随兵马至，未免畏豺狼。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "43e055e3b2a1c048d009ddc189c8a396",
        "title": "送友人游蜀",
        "author": "许棠",
        "content": "巴兴千万寻，此去若为心。\n蟋蟀既将定，弥猴应正吟。\n剑门秋断雁，褒谷夜多砧。\n自古西南路，艰难直至今。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "b2ed13c987d3ce4baf2286de1fd1570d",
        "title": "题秦州城",
        "author": "许棠",
        "content": "圣泽滋遐徼，河堤四向通。\n大荒收虏帐，遗土复秦风。\n乱烧迷归路，遥山似梦中。\n此时怀感切，极目思无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "cd5e5509fcaf8e493f4c74a1a5ddca26",
        "title": "寄敬亭山清越上人",
        "author": "许棠",
        "content": "南朝山半寺，谢脁故乡邻。\n岭上非无主，秋诗复有人。\n高禅星月近，野火虎狼驯。\n旧许陪闲社，终应待此身。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "e84b9fb7899fd3589dfb4361ba67a4f8",
        "title": "陇州旅中书事寄李中丞",
        "author": "许棠",
        "content": "三伏客吟过，长安未拟还。\n蛩声秋不动，燕别思仍闲。\n乱叶随寒雨，孤蟾起暮关。\n经时高岭外，来往旆旌间。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "cb54122efebf63310eb5c700f0901a61",
        "title": "题金山寺",
        "author": "许棠",
        "content": "四面波涛匝，中楼日月邻。\n上穷如出世，下瞷忽惊神。\n刹碍长空鸟，船通外国人。\n房房皆迭石，风扫永无尘。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "9d454bc9c0c33f40ca2cab0e60907696",
        "title": "题汧湖二首",
        "author": "许棠",
        "content": "偶得湖中趣，都忘陇坻愁。\n边声风下雁，楚思浪移舟。\n静极亭连寺，凉多岛近楼。\n吟游终不厌，还似曲江头。\n陇首时无事，湖边日纵吟。\n游鱼来复去，浴鸟出还沉。\n蜃气藏孤屿，波光到远林。\n无人见垂钓，暗起洞庭心。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "e9574886cf5292343e52160e38edcc0d",
        "title": "宿青山馆",
        "author": "许棠",
        "content": "下马青山下，无言有所思。\n云藏李白墓，苔暗谢公诗。\n烈烧飞荒野，栖凫宿广陂。\n东来与西去，皆是不閒时。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "d9805fb375d09ae4fa23c44ae45464da",
        "title": "闻蝉十二韵",
        "author": "许棠",
        "content": "造化生微物，常能应候鸣。\n初离何处树，又发去年声。\n未蜕唯愁动，才飞似解惊。\n闻来邻海徼，恨起过边城。\n骚屑随风远，悠扬类雪轻。\n报秋凉渐至，嘶月思偏清。\n互默疑相答，微摇似欲行。\n繁音人已厌，朽壳蚁犹争。\n朝士严冠饰，宫嫔逞鬓名。\n乱依西日噪，多引北归情。\n筱露凝潜吸，蛛丝忽迸萦。\n此时吟立者，不觉万愁生。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "043c2b88fba17d3a894510c6b02f1328",
        "title": "冬杪归陵阳别业五首",
        "author": "许棠",
        "content": "无媒归别业，所向自乖心。\n闾裏故人少，田园荒草深。\n浪翻全失岸，竹迸别成林。\n鸥鸟犹相识，时来听苦吟。\n眠云终未遂，策马暂休期。\n上国劳魂梦，中心甚别离。\n冰封岩溜断，雪压砌松欹。\n骨肉嗟名晚，看归却泪垂。\n学剑虽无术，吟诗似有魔。\n已贫甘事晚，临老爱闲多。\n鸡犬唯随鹿，儿童只衣蓑。\n时因寻野叟，狂醉复狂歌。\n乡国乱离后，交亲半旅游。\n远闻诚可念，归见岂无愁。\n败苇迷荒径，寒蓑没坏舟。\n衡门终不掩，倚杖看波流。\n游秦复滞燕，不觉近衰年。\n旅貌同柴毁，行衣对骨穿。\n篱寒多啄雀，木落断浮烟。\n楚夜闻鸣雁，犹疑在塞天。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "c5489b14d4efb8309bdf851b43b73f47",
        "title": "送王侍御赴宣城",
        "author": "许棠",
        "content": "戴豸却驱鸡，东南上句溪。\n路过金谷口，帆转石城西。\n水树连天暗，山禽绕郡啼。\n江人谙旧化，那复俟招携。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "cc45521fd90301b82b8f42ae1e36b2ca",
        "title": "春日乌延道中",
        "author": "许棠",
        "content": "边穷厄未穷，复此逐归鸿。\n去路多相似，行人半不同。\n山川藏北狄，草木背东风。\n虚负男儿志，无因立战功。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "e6503240dc3d0c1a42b44f6302672965",
        "title": "寄华阴刘拾遗",
        "author": "许棠",
        "content": "坚心持谏诤，自古亦艰难。\n寄邑虽行化，眠云似去官。\n河分中野断，岳入半天寒。\n瀑布冰成日，谁陪吟复看。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "830eb84ac08a32ab7e861ce55a07ed55",
        "title": "忆江南",
        "author": "许棠",
        "content": "南楚西秦远，名迟别岁深。\n欲归难遂去，闲忆自成吟。\n雷电闲倾雨，猿猱斗堕林。\n眠云机尚在，未忍负初心。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零三"
        }
    },
    {
        "uuid": "196297a943293df846760fb3977e48d2",
        "title": "送前汝州李侍御罢归宣城",
        "author": "许棠",
        "content": "吟诗早得名，戴豸又加荣。\n下国闲归去，他人少此情。\n云移寒峤出，烧夹夜江明。\n重引池塘思，还登谢脁城。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "844e45c14af80ff1e2e5af28c5555e95",
        "title": "失题",
        "author": "许棠",
        "content": "独夜长城下，孤吟近北辰。\n半天初去雁，穷碛远来人。\n月黯氛埃积，风膻帐幕邻。\n惟闻防虏寇，不语暗伤神。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "c87676949439cea8629f44a31aa51e75",
        "title": "送裴拾遗宰下邽",
        "author": "许棠",
        "content": "受谪因廷谏，兹行不出关。\n直庐辞玉陛，上马向仙山。\n地古桑麻广，城偏仆御闲。\n县斋高枕卧，犹梦犯天颜。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "8cd50e1b2f9a794e423b48da1f2d396a",
        "title": "隗嚣宫晚望",
        "author": "许棠",
        "content": "西顾伊兰近，方惊滞极边。\n水随空谷转，山向夕阳偏。\n碛鸟多依地，胡云不满天。\n秋风动衰草，只觉犬羊膻。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "59278a782f805fb7bce04dbc781094e3",
        "title": "哭宣城元征君",
        "author": "许棠",
        "content": "高眠终不起，远趣固难知。\n琴剑今无主，园林旧许谁。\n苔封僧坐石，苇涨鹤翘池。\n后代传青史，方钦道德垂。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "40137e894abb62ef292048b7f3d7ba80",
        "title": "寄建州姚员外",
        "author": "许棠",
        "content": "诬谮遭遐谪，明君即自知。\n乡遥辞剑外，身独向天涯。\n岭堠蛮云积，闽空瘴雨垂。\n南来终不遂，日探北归期。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "1ce2278fe50194be9f25801f277403b6",
        "title": "送厉校书从事凤翔",
        "author": "许棠",
        "content": "赴辟依丞相，超荣事岂同。\n城池当陇右，山水是关中。\n日有来巴使，秋高出塞鸿。\n旬休随大旆，应到九成宫。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "79776a40b3e1d19126526cef8900f8f2",
        "title": "长安书情",
        "author": "许棠",
        "content": "疏散过閒人，同人不在秦。\n近来惊白髮，方解惜青春。\n僻寺居将遍，权门到绝因。\n行藏如此辈，何以谓谋身。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "58afc5d4569c843741bdb866d52b4dd8",
        "title": "过故洛城",
        "author": "许棠",
        "content": "七百数还穷，城池一旦空。\n夕阳唯照草，危堞不胜风。\n岸断河声别，田荒野色同。\n去来皆过客，何处问遗宫。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "9851cbd8a8c5d52a58906961b979f95b",
        "title": "寄庐山贾处士",
        "author": "许棠",
        "content": "时泰亦高眠，人皆谓不然。\n穷经休望辟，饵术止期仙。\n彭蠡波涵月，炉峰雪照天。\n常闻风雨夜，到晓在渔船。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "b47ae0fc6bc6e0f99df97a615902d442",
        "title": "冬夜与友人会宿",
        "author": "许棠",
        "content": "君初离雁塞，我久滞雕阴。\n隔闰俱劳梦，通宵各话心。\n禁风吹漏出，原树映星沉。\n白昼常多事，无妨到晓吟。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "f76b01780ba93a748d4fab02941ed769",
        "title": "送元遂上人归吴中",
        "author": "许棠",
        "content": "落发在王畿，承恩着紫衣。\n印心谁受请，讲疏自携归。\n泛浦龙惊锡，禅云虎绕扉。\n吴中知久别，庵树想成围。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "7e661b6d66bdadfadbdda65e71176ca4",
        "title": "春日言怀",
        "author": "许棠",
        "content": "东风万物新，独未到幽人。\n赋命自多蹇，阳和非不均。\n五陵三月暮，百越一家贫。\n早误闲眠处，无愁异此身。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "3553bdc15ba8f5fe6396e355ed777caf",
        "title": "长安寓居",
        "author": "许棠",
        "content": "贫寄帝城居，交朋日自疏。\n愁迎离碛雁，梦逐出关书。\n经雨蝉声尽，兼风杵韵余。\n谁知江徼塞，所忆在樵渔。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "42aaf0a04af82c734860f7f7f9f81247",
        "title": "写怀",
        "author": "许棠",
        "content": "此生居此世，堪笑复堪悲。\n在处有岐路，何人无别离。\n长当多难日，愁过少年时。\n穷达都判了，休閒镊白髭。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "c17b97fe5eda8fc38efb43d7b001e73f",
        "title": "白菊",
        "author": "许棠",
        "content": "所尚雪霜姿，非关落帽期。\n香飘风外别，影到月中疑。\n发在林凋后，繁当露冷时。\n人间稀有此，自古乃无诗。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "642da43a2a1af216e33970c2dc2d84d2",
        "title": "和薛侍御题兴善寺松",
        "author": "许棠",
        "content": "何年劚到城，满国响高名。\n半寺阴常匝，邻坊景亦清。\n代多无朽势，风定有余声。\n自得天然状，非同涧底生。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "464b95d1935e29bf75c8cc26501bf2be",
        "title": "题郑侍郎岩隐十韵",
        "author": "许棠",
        "content": "朝退常归隐，真修大隐情。\n园林应得趣，岩谷自为名。\n野步难寻寺，闲吟少在城。\n树藏幽洞黑，花照远村明。\n海石分湖路，风泉递雨声。\n性高怜散逸，官达厌公卿。\n架引藤重长，阶延笋迸生。\n青门无到客，紫阁有来莺。\n物外身虽隐，区中望本清。\n终难依此境，坐卧避钧衡。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "c51db4a59448ebd8ac20eb14111fb8c0",
        "title": "亲仁裏双鹭",
        "author": "许棠",
        "content": "双去双来日已频，只应知我是江人。\n对欹雪顶思寻水，天然不与凡禽类，傍砌听吟性自驯。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "f158d87e16b888f08caa9d3c686a59bd",
        "title": "成纪书事二首",
        "author": "许棠",
        "content": "东吴远别客西秦，怀旧伤时暗洒巾。\n满野多成无主冢，闲与将军议戎事，伊兰犹未绝胡尘。\n蹉跎远入犬羊中，荏苒将成白首翁。\n三楚田园归未得，难问开元向前事，依稀犹认隗嚣宫。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "30a4072d386acacab6d43a6ff9eccad5",
        "title": "秦中遇友人",
        "author": "许棠",
        "content": "半生南走复西驰，愁过杨朱罢泣岐。\n远梦亦羞归海徼，旦暮唯闻语征战，看看已欲废吟诗。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "5f31bcb72e40ed59ea98ba3f218438e4",
        "title": "过分水岭",
        "author": "许棠",
        "content": "陇山高共鸟行齐，瞰险盘空甚蹑梯。\n云势崩腾时向背，此去秦川无别路，隔崖穷谷却难迷。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "3066168777d224c0f933f9d25512e29f",
        "title": "讲德陈情上淮南李仆射八首",
        "author": "许棠",
        "content": "天降贤人佐圣时，自然声教满华夷。\n英明不独中朝仰，梁城东下虽经战，风俗犹传守旧规。\n多朝轩冕冠干坤，四海皆推圣最尊。\n楚玉已曾分卞玉，尝念苍生如赤子，九州无处不沾恩。\n未领春闱望早清，况联戎阃控强兵。\n风威遍布江山静，东南自此全无事，只为期年政已成。\n帝念淮壖疫疹频，牢笼山海委名臣。\n古来比德由无侣，多年疲瘵全苏息，须到讴谣日满秦。\n三纪吟诗望一名，丹霄待得白头成。\n已期到老还沾禄，朱门旧是登龙客，初脱鱼鳞胆尚惊。\n东来淮海拜旌旟，不把公卿一字书。\n曾侍晚斋吟对雪，唯耻旧桥题处在，荣归无计似相如。\n平生南北逐蓬飘，待得名成鬓已凋。\n寒浦一从抛钓艇，愁策羸蹄更归去，乱山流水满翻潮。\n丹霄空把桂枝归，白首依前着布衣。\n当路公卿谁见待，应念无媒居选限，二年须更守渔矶。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "f6473d1477cf75e6062f0f0176171b62",
        "title": "献独孤尚书",
        "author": "许棠",
        "content": "虚抛南楚滞西秦，白首依前衣白身。\n退鹢已经三十载，今日鞠躬高旆下，欲倾肝胆杳无因。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "5351ffc96d11858321d2a6ce948dc7c8",
        "title": "将过单于",
        "author": "许棠",
        "content": "荒碛连天堡戍稀，日忧蕃寇却忘机。\n江山不到处皆到，并州去路殊迢递，风雨何当达近畿。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "892f3d875ce272bef4ca08b1d8c585ef",
        "title": "宿华山",
        "author": "许棠",
        "content": "异境良难测，非仙岂合游。\n星辰方满岳，风雨忽移舟。\n喷月泉垂壁，栖松鹤在楼。\n因知修养处，不必在嵩丘。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "0340cda8bd49aa30e0f66cc64c1b74e5",
        "title": "送张员外西川从事",
        "author": "许棠",
        "content": "为郎不入朝，自是赴嘉招。\n豸角初离首，金章已在腰。\n剑横阴绿野，栈响近丹霄。\n迎驿应相续，悬愁去路遥。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "59f85f195a0ce24bfd05c0e270473274",
        "title": "雕阴道中作",
        "author": "许棠",
        "content": "五月绥州北，途程少郁蒸。\n马依膻草聚，人抱浊河澄。\n迹固长城垒，冤深太子陵。\n往来经此地，悲苦有谁能。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "ae9227c921f6e0d449db77780c6712a9",
        "title": "寻山",
        "author": "许棠",
        "content": "蹑履复支筇，深山草木中。\n隔溪遥避虎，当坞忽闻钟。\n落叶多相似，幽禽半不同。\n群猱呼却散，如此异林翁。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "d507b59421aa44492e0220c00ebbce80",
        "title": "送徐侍御充南诏判官",
        "author": "许棠",
        "content": "西去安夷落，乘轺从节行。\n彤庭传圣旨，异域化戎情。\n瘴路穷巴徼，蛮川过峤城。\n地偏风自杂，天漏月稀明。\n危栈连空动，长江到底清。\n笑宜防狒狒，言好听猩猩。\n抚论如敦行，归情自合盟。\n回期佩印绶，何更见新正。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "00bed3d8cacb066c38a99fdc12c0010f",
        "title": "送省玄上人归江东",
        "author": "许棠",
        "content": "释律周儒礼，严持用戒身。\n安禅思剡石，留偈别都人。\n雨合吴江黑，潮移海路新。\n瓶盂自此去，应不更还秦。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "9a870f503b25adfa3c52dd0316980e40",
        "title": "送刘校书游东鲁",
        "author": "许棠",
        "content": "内阁劳雠校，东邦忽纵游。\n才偏精二雅，分合遇诸侯。\n暗海龟蒙雨，连空赵魏秋。\n如经麟见处，驻马瞰荒丘。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "ac61aaae36f31f1321358cdf2c607d2f",
        "title": "送金吾侍御奉使日东",
        "author": "许棠",
        "content": "还乡兼作使，到日倍荣亲。\n向化虽多国，如公有几人。\n孤山无返照，积水合苍旻。\n膝下知难住，金章已系身。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "9c0262d6d93d45d70c4d1eb3d4a3cf66",
        "title": "题甘露寺",
        "author": "许棠",
        "content": "丹槛拂丹霄，人寰下瞰遥。\n何年增造化，万古出尘嚣。\n地势盘三楚，江声换几朝。\n满栏皆异药，到顶尽飞桥。\n泽广方云梦，山孤数沃焦。\n中宵霞始散，经腊木稀凋。\n铎动天风度，窗明海气消。\n带鼙分迥堞，当日辨翻潮。\n鸟去沉葭菼，帆来映泬。\n浮生自多事，无计免回镳。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "ce200df6b0a4c5f6a9aee9c194cfca86",
        "title": "冬夜怀真裏友人会宿",
        "author": "许棠",
        "content": "静语与高吟，搜神又爽心。\n各来依帝裏，相对似山阴。\n漏永星河没，堂寒月彩深。\n从容不易到，莫惜曙钟侵。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "0d7a365da56044d691f3ca76169ea67b",
        "title": "陪友人夏夜对月",
        "author": "许棠",
        "content": "后伏中宵月，高秋满魄齐。\n轮移仙掌外，影下玉绳西。\n蝉雀飞多误，星萤出自迷。\n烦蒸惊顿绝，吟玩畏闻鸡。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "d5af5f1092f5cda11ff3470340e332d7",
        "title": "送防州邬员外",
        "author": "许棠",
        "content": "千溪与万嶂，缭绕复峥嵘。\n太守劳车马，何从驻旆旌。\n椒香近满郭，漆货远通京。\n唯涤双尘耳，东南听政声。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "e36e390b9119f92eb08a06d379122f85",
        "title": "过穆陵关",
        "author": "许棠",
        "content": "荒关无守吏，亦耻白衣过。\n地广人耕绝，天寒雁下多。\n东西方自感，雨雪更相和。\n日暮聊摅思，摇鞭一放歌。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "d919094a27f4afe711909c66a3e69720",
        "title": "江上遇友人",
        "author": "许棠",
        "content": "阙下分离日，杏园花半开。\n江边相值夜，榆塞雁初来。\n坐久河沉斗，吟长月浸杯。\n鲈鱼非不恋，共有客程催。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "f1f62339a3cf403aafe128976aa0405b",
        "title": "忆宛陵旧居",
        "author": "许棠",
        "content": "旧忆陵阳北，林园近板桥。\n江晴帆影满，野迥鹤声遥。\n岛径通山市，汀扉上海潮。\n秦城归去梦，夜夜到渔樵。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "6c81d1ed89c69ca969eb73b0ad214b6d",
        "title": "言怀",
        "author": "许棠",
        "content": "万事不关心，终朝但苦吟。\n久贫惭负债，渐老爱山深。\n日月销天外，帆樯弃海阴。\n荣枯应已定，无复系浮沉。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "6d0fa03d7ab8f04c63128fc9f5779ddd",
        "title": "汴河十二韵",
        "author": "许棠",
        "content": "昔年开汴水，元应别有由。\n或兼通楚塞，宁独为扬州。\n直断平芜色，横分积石流。\n所思千里便，岂计万方忧。\n首甚资功济，终难弭宴游。\n空怀龙舸下，不见锦帆收。\n浪倒长汀柳，风欹远岸楼。\n奔逾怀许竭，澄澈泗滨休。\n路要多行客，鱼稀少钓舟。\n日开天际晚，雁合碛西秋。\n一派注沧海，几人生白头。\n常期身事毕，于此泳东浮。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "7389f47e73337e76860bbc21befaa7d6",
        "title": "旅中送人归九华",
        "author": "许棠",
        "content": "分与仙山背，多年负翠微。\n无因随鹿去，只是送人归。\n顶木晴摩日，根岚晓润衣。\n会于猿鸟外，相对掩高扉。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "8012fefa65292b60dd3bfc6ce130f900",
        "title": "洞庭湖",
        "author": "许棠",
        "content": "空江浩荡景萧然，尽日菰蒲泊钓船。\n青草浪高三月渡，犹有渔人数家住，不成村落夕阳边。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    },
    {
        "uuid": "1440e0052f03084f11ae72fbeb20b5d7",
        "title": "句",
        "author": "许棠",
        "content": "晓嶂猿开户，寒湫鹿舐冰。\n当空吟待月，到晚坐看山。\n一年三领郡，领郡管仙山。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零四"
        }
    }
]