[
    {
        "title": "登四明山",
        "author": "黄巨澄",
        "content": "会稽东南秀，四明名更佳。\n蜿蜒三百里，惨淡青莲花。\n伊昔天地初，山川始萌芽。\n六丁挥神斧，斲削如人家。\n四牖遗古制，玲珑吐云霞。\n侧闻刘樊徒，于此炼丹砂。\n耕烟种青櫺，结实大如瓜。\n挥手谢众士，身登凤凰车。\n至今石窗底，青天守龙蛇。\n玉女四五人，绿鬓垂鬖髿。\n时来听潺湲，意态静不哗。\n我夜闯其劳，月黑星如麻。\n顾惭无灵气，怅望空咨嗟。",
        "dynasty": "宋",
        "collection_info": null
    }
]