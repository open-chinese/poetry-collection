[
    {
        "uuid": "3eafa73b60bc083b688b3d7a652a9cb7",
        "title": "妾薄命",
        "author": "刘元叔",
        "content": "自从离别守空闺，遥闻征战赴云梯。\n夜夜思君辽海北，年年弃妾渭桥西。\n阳春白日照空暖，紫燕衔花向庭满。\n彩鸾琴裏怨声多，飞鹊镜前妆梳断。\n谁家夫壻不从征，应是渔阳别有情。\n莫道红颜燕地少，家家还似洛阳城。\n旦逐新人殊未归，还令秋至夜霜飞。\n北斗星前横旅鴈，南楼月下捣寒衣。\n夜深闻鴈肠欲绝，独坐缝衣灯又灭。\n暗啼罗帐空自怜，梦度阳关向谁说。\n每怜容貌宛如神，如何薄命不如人。\n待君朝夕燕山至，好作明年杨柳春。",
        "dynasty": "唐",
        "collection_info": null
    },
    {
        "uuid": "9bf01366802706068259a43a44ac6d66",
        "title": "妾薄命",
        "author": "刘元叔",
        "content": "自从离别守空闺，遥闻征战赴云梯。\n夜夜思君辽海北，彩鸾琴裏怨声多，飞鹊镜前妆梳断。\n谁家夫婿不从征，旦逐新人殊未归，还令秋至夜霜飞。\n北斗星前横旅雁，暗啼罗帐空自怜，梦度阳关向谁说。\n每怜容貌宛如神，",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十三"
        }
    }
]