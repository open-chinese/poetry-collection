[
    {
        "uuid": "13a454903334774d8af6c85fab093130",
        "title": "题雪窦飞雪亭",
        "author": "高元之",
        "content": "危亭上拂烟雾光，苍崖深到蛟螭穴。\n天河飞来破山翠，寒入疎林风自发。\n翻珠错玉无时歇，岩前散作千秋雪。\n寒声萧萧凛毛髮，白云朵朵翔空灭。\n飞流溅沫入毫端，天与一诗为题绝。",
        "dynasty": "宋",
        "collection_info": null
    },
    {
        "uuid": "3ff27064b7c384a38c0e76601fd80866",
        "title": "雪窦寺",
        "author": "高元之",
        "content": "雪窦深云处，相携到乳泉。\n沙田春事晚，山寺野花妍。\n香饭饥南烛，丹房记景天。\n仙居应六八，更欲上风烟。",
        "dynasty": "宋",
        "collection_info": null
    },
    {
        "uuid": "681973b36200fb71c8e5908d0eadfff5",
        "title": "小晦岭",
        "author": "高元之",
        "content": "路自崎岖心自平，云扃无锁但徐行。\n松风石溜含悲怨，中有樵夫度岭声。",
        "dynasty": "宋",
        "collection_info": null
    },
    {
        "uuid": "7f507c7867b1fdca2b477c3adc2539ef",
        "title": "大小晦山",
        "author": "高元之",
        "content": "大晦出小晦，过尽山峰翠。\n寒云抱幽石，枯卉老壖濑。\n沿流路偪侧，当道屋破碎。\n却立重回首，瀑布泻云背。",
        "dynasty": "宋",
        "collection_info": null
    },
    {
        "uuid": "93ba356766d4e7f7a437798e6faab856",
        "title": "长汀即事",
        "author": "高元之",
        "content": "杨花剩得晴方好，榆荚其如世上贫。\n花向喜中看更好，分明春色解欺人。",
        "dynasty": "宋",
        "collection_info": null
    },
    {
        "uuid": "0033b28be33ed56abb34aea8c1237f44",
        "title": "句",
        "author": "高元之",
        "content": "洒窗蚕食叶，入竹蟹行沙。",
        "dynasty": "宋",
        "collection_info": null
    }
]