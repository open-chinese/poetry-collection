[
    {
        "title": "采莲",
        "author": "徐玄之",
        "content": "越艳荆姝惯采莲，兰桡画檝满长川。\n秋来江水澄如练，映水红妆如可见。\n此时莲浦珠翠光，此日荷风罗绮香。\n纤手周游不暂息，红英烂熳殊未极。\n夕鸟栖林人欲稀，长歌哀怨采莲归。",
        "dynasty": "唐",
        "collection_info": null
    },
    {
        "title": "采莲",
        "author": "徐玄之",
        "content": "越艳荆姝惯采莲，兰桡画楫满长川。秋来江上澄如练，\n纤手周游不暂息，红英烂熳殊未极。夕鸟栖林人欲稀，",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十七"
        }
    }
]