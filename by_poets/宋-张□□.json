[
    {
        "uuid": "206e722816e281e24ff0e8b6b251bb91",
        "title": "喜迁莺 英声初发",
        "author": "张□□",
        "content": "英声初发。\n记舍选齐驱，祖鞭先着。\n风月平分，尊罍谈旧，各已苍颜白发。\n屈指待拚一醉，祝生申嵩岳。\n怎知道，为清湘□润，暂移贤杰。\n休说。\n予心渴，里巷争先，拟持杯阶闼。\n毕竟人间，赏心乐事，种种尽归缘法。\n拈取瑞香一瓣，爇向湘山名刹。\n无量寿，和一身见在，两尊菩萨。",
        "dynasty": "宋",
        "collection_info": null
    }
]