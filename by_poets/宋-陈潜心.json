[
    {
        "uuid": "df8af0857953609ab6e892b692efb647",
        "title": "百字令・念奴娇 梅峰孕秀",
        "author": "陈潜心",
        "content": "梅峰孕秀，庆仙翁、咫尺元宵三夕。\n盛德温温如玉粹，多少殊勋嘉绩。\n两拥朱幡，独清节，高谊真难屈。\n景疏堂下，台星长伴南极。\n雅羡椿桂联芳，金章紫绶，拜舞欢声溢。\n福备宜高仁者寿，喜占人间八十。\n汉重申公，周登尚父，盛事今犹昔。\n九重注想，备车行聘遗逸。",
        "dynasty": "宋",
        "collection_info": null
    }
]