[
    {
        "uuid": "2e27b42535d1bde18cb7e113a32838f3",
        "title": "唐明皇游月宫",
        "author": "葛秋崖",
        "content": "秦汉求仙事已非，等閒却遇月中妃。\n如何不觅长生药，只记霓裳一曲归。",
        "dynasty": "宋",
        "collection_info": null
    },
    {
        "uuid": "bb97042285669adc5a4d1ed8e52cbc49",
        "title": "故公子家",
        "author": "葛秋崖",
        "content": "绣户朱栏柳树春，外间不识内间贫。\n白头园子无支给，自种盆花卖与人。",
        "dynasty": "宋",
        "collection_info": null
    },
    {
        "uuid": "caf4a2cff5b12d64c2eb66922c894b89",
        "title": "绝句",
        "author": "葛秋崖",
        "content": "二十四友金谷宴，千三百里锦帆游。\n人间无此春风乐，乐极人间无此愁。",
        "dynasty": "宋",
        "collection_info": null
    }
]