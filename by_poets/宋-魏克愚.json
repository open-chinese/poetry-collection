[
    {
        "title": "游洞霄登蓬山隠居",
        "author": "魏克愚",
        "content": "仙境孰为真，蓬山隠独清。\n树林阴上下，楼观影峥嵘。\n雨送流泉响，禽供捣药声。\n何须天柱顶，身已在空明。",
        "dynasty": "宋",
        "collection_info": null
    },
    {
        "title": "游洞霄登秀楼",
        "author": "魏克愚",
        "content": "暝色秀林霏，危楼挹翠微。\n静中知必寿，乐矣自忘归。\n道话清堪对，尘襟凈欲飞。\n金丹在何许，我欲扣玄机。",
        "dynasty": "宋",
        "collection_info": null
    }
]