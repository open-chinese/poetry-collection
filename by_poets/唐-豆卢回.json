[
    {
        "uuid": "d0bc74254ebbc3615cb7b551d136e3d9",
        "title": "登乐游原怀古",
        "author": "豆卢回",
        "content": "缅惟汉宣帝，初谓皇曾孙。\n虽在襁褓中，亦遭巫蛊冤。\n至哉丙廷尉，感激义弥敦。\n驰逐莲勺道，出入诸陵门。\n一朝风云会，竟登天位尊。\n握符升宝历，负扆御华轩。\n赫奕文物备，葳蕤休瑞繁。\n卒为中兴主，垂名于后昆。\n雄图奄已谢，余址空復存。\n昔为乐游苑，今为狐兔园。\n朝见牧竖集，夕闻栖鸟喧。\n萧条灞亭岸，寂寞杜陵原。\n羃䍥野烟起，苍茫岚气昏。\n二曜屡迴薄，四时更凉温。\n天道尚如此，人理安可论。",
        "dynasty": "唐",
        "collection_info": null
    },
    {
        "uuid": "668c31b9f6c232dc95287a128adfc257",
        "title": "登乐游原怀古",
        "author": "豆卢回",
        "content": "缅惟汉宣帝，初谓皇曾孙。\n虽在襁褓中，亦遭巫蛊冤。\n至哉丙廷尉，感激义弥敦。\n驰逐莲勺道，出入诸陵门。\n一朝风云会，竟登天位尊。\n握符升宝历，负扆御华轩。\n赫奕文物备，葳蕤休瑞繁。\n卒为中兴主，垂名于后昆。\n雄图奄已谢，余址空复存。\n昔为乐游苑，今为狐兔园。\n朝见牧竖集，夕闻栖鸟喧。\n萧条灞亭岸，寂寞杜陵原。\n幂zx野烟起，苍茫岚气昏。\n二曜屡回薄，四时更凉温。\n天道尚如此，人理安可论。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十七"
        }
    }
]