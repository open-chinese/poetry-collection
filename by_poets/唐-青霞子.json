[
    {
        "uuid": "7b5ade91fde5e60cd17fcdd2077855d6",
        "title": "龙虎元旨歌 一",
        "author": "青霞子",
        "content": "天地初分日月高，状如鸡子復如桃。\n阴阳真气知时节，直待三年脱战袍。",
        "dynasty": "唐",
        "collection_info": null
    },
    {
        "uuid": "92d598a9e7211fa5a163f449f63e4e15",
        "title": "龙虎元旨歌 二",
        "author": "青霞子",
        "content": "大道分明在眼前，时人不会误归泉。\n黄芽本是干坤气，神水根基与汞连。",
        "dynasty": "唐",
        "collection_info": null
    },
    {
        "uuid": "87e29c84798e012e2f16b6ba397e3321",
        "title": "龙虎元旨歌 三",
        "author": "青霞子",
        "content": "龙虎丹砂义最幽，五神金内汞铅流。\n千朝变紫云飞去，直至大罗天上头。",
        "dynasty": "唐",
        "collection_info": null
    },
    {
        "uuid": "47280412b463208509a031bd9d8ea59a",
        "title": "龙虎元旨歌 四",
        "author": "青霞子",
        "content": "认得根源不用忙，三三合九有纯阳。\n潜通变化神光见，从此朝天近玉皇。",
        "dynasty": "唐",
        "collection_info": null
    },
    {
        "uuid": "461e05aa77935842217848bff8e4550d",
        "title": "龙虎元旨歌 五",
        "author": "青霞子",
        "content": "用铅须得汞相和，二性为亲女唱歌。\n炼到紫河车地动，白云相伴鹤来过。",
        "dynasty": "唐",
        "collection_info": null
    },
    {
        "uuid": "2c78596e89e4058a2878c51b73b6bf4f",
        "title": "龙虎元旨歌 六",
        "author": "青霞子",
        "content": "合其天地合其元，子母相逢不敢言。\n先汞后铅真道大，莫教失伴鹤归天。",
        "dynasty": "唐",
        "collection_info": null
    },
    {
        "uuid": "43be405e67532453fe476fa7201bbd31",
        "title": "龙虎元旨歌 七",
        "author": "青霞子",
        "content": "此宝从来二八传，吉年吉月入炉安。\n千朝火候依时节，必定芽成汞已干。\n（按：《龙虎元旨》末云：「东岳董师元于贞元五年受之于罗浮山隐士青霞子，贞元十九年传受剑州司马张陶，开成三年京师传族弟汾，成长契五年传成君。\n」）。",
        "dynasty": "唐",
        "collection_info": null
    }
]