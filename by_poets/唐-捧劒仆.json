[
    {
        "title": "诗",
        "author": "捧劒仆",
        "content": "青鸟衔葡萄，飞上金井栏。\n美人恐惊去，不敢捲帘看。",
        "dynasty": "唐",
        "collection_info": null
    },
    {
        "title": "题牡丹",
        "author": "捧劒仆",
        "content": "一种芳菲出后庭，却输桃李得佳名。\n谁能为向天人说，从此移根近太清。",
        "dynasty": "唐",
        "collection_info": null
    },
    {
        "title": "将窜留诗",
        "author": "捧劒仆",
        "content": "珍重郭四郎，临行不得别。\n晓漏动离心，轻车冒残雪。\n欲出主人门，零涕暗呜咽。\n万里隔关山，一心思汉月。",
        "dynasty": "唐",
        "collection_info": null
    }
]