[
    {
        "title": "过董叔达故居",
        "author": "王休",
        "content": "短石拂荒阡，诵君孝行全。\n甘泉潜易地，至德上通天。\n明诏再三下，承欢八十年。\n草堂遗址在，溪水遶涓涓。",
        "dynasty": "宋",
        "collection_info": null
    },
    {
        "title": "游普济寺",
        "author": "王休",
        "content": "排险凌空入磴斜，参差金碧倚烟霞。\n一山门裏分三剎，万柳湖边带几家。\n世上无人吞栗棘，国中有佛吐莲花。\n凭栏凝望遥天表，数点青山似乱鸦。",
        "dynasty": "宋",
        "collection_info": null
    }
]