[
    {
        "uuid": "8a90e25a89c8db1bb9e759e37259180b",
        "title": "九仙山",
        "author": "陈元通",
        "content": "九仙曾住九山头，仙去山空岁月幽。\n为爱遍寻方外侣，乘閒便向洞前游。\n苍苔断处踪犹在，玉局残来子未收。\n换骨丹砂应几转，吾生结得此缘不。",
        "dynasty": "宋",
        "collection_info": null
    },
    {
        "uuid": "914a44f4273921a578613689ba1a7591",
        "title": "五日登五华岩",
        "author": "陈元通",
        "content": "来此逢端午，山间薇蕨肥。\n盈亏看井脉，消息验玄机。\n饥办胡麻饭，寒供薜荔衣。\n俗缘今觉尽，纔到已忘归。",
        "dynasty": "宋",
        "collection_info": null
    }
]