[
    {
        "uuid": "e2571fb2b35ed30ad3738aa5e95a4a69",
        "title": "相和歌辞 长门怨",
        "author": "李华",
        "content": "弱体鸳鸯荐，啼妆翡翠衾。\n鸦鸣秋殿晓，人静禁门深。\n每忆椒房宠，那堪永巷阴。\n日惊罗带缓，非復旧来心。",
        "dynasty": "唐",
        "collection_info": null
    },
    {
        "uuid": "897ebd319e44771155feb9e187527e83",
        "title": "题季子庙",
        "author": "李华",
        "content": "空（《全唐诗》七七八作李季华诗，第二句「听」《图书集成》作「继」，第四句「冷」作「满」。\n）（出处当为《舆地纪胜》卷七《镇江府》。\n《全唐诗》作李季华，系出《万首唐人绝句》卷一百，疑涉诗题而致误。\n）。",
        "dynasty": "唐",
        "collection_info": null
    },
    {
        "uuid": "80f147c43adce2042cd66dce401858b7",
        "title": "题泽州石佛阁",
        "author": "李华",
        "content": "览胜诗千首，登高酒一壶。\n此情谁管领，分付石浮图。\n（《古今图书集成·职方典》三六四《泽州部》）。",
        "dynasty": "唐",
        "collection_info": null
    },
    {
        "uuid": "2639442af84eb3000347289e3acb4947",
        "title": "江州卧疾送李侍御歌（题拟）",
        "author": "李华",
        "content": "江沉沉兮雨凄凄，洲渚没兮玄云低，伤别心兮闻鼓鼙。\n（见《文苑英华》卷七二○李华《江州卧疾送李侍御序》）。",
        "dynasty": "唐",
        "collection_info": null
    },
    {
        "uuid": "1b824943c74ab85ecf9407b28bb8e26a",
        "title": "咏双涧",
        "author": "李华",
        "content": "千峰排碧落，双涧合清涟。\n（《记纂渊海》卷九）。",
        "dynasty": "唐",
        "collection_info": null
    },
    {
        "uuid": "291705f88cc0976734ed140a602ed969",
        "title": "杂诗六首 一",
        "author": "李华",
        "content": "黄钟扣元音，律吕更循环。\n邪气悖正声，郑卫生其间。\n典乐忽涓微，波浪与天浑。\n嘈嘈鸱枭动，好鸟徒绵蛮。\n王吉归乡里，甘心长闭关。",
        "dynasty": "唐",
        "collection_info": null
    },
    {
        "uuid": "3b3e977d39219deb22a22569bef2b275",
        "title": "杂诗六首 二",
        "author": "李华",
        "content": "玄黄与丹青，五气之正色。\n圣人端其源，上下皆有则。\n齐侯好紫衣，魏帝妇人饰。\n女奴厌金翠，倾海未满臆。\n何忍严子陵，羊裘死荆棘。",
        "dynasty": "唐",
        "collection_info": null
    },
    {
        "uuid": "24e8e59dbaa13ef54603fcadd12e95ea",
        "title": "杂诗六首 三",
        "author": "李华",
        "content": "甘酸不私人，元和运五行。\n生人受其用，味正心亦平。\n爪牙相践伤，日与性命争。\n圣人不能绝，钻燧与炮烹。\n嗜慾乘此炽，百金资一倾。\n正销神耗衰，邪胜体充盈。\n颜子有余乐，瓢中寒水清。",
        "dynasty": "唐",
        "collection_info": null
    },
    {
        "uuid": "859452a3096220c154663a333c84c95f",
        "title": "杂诗六首 四",
        "author": "李华",
        "content": "阴魄沦宇宙，太阳假其明。\n臣道不敢专，由此见亏盈。\n未闻东菑稼，一气嘉谷成。\n上天降寒暑，地利乃可生。\n葛藟附柔木，繁阴蔽曾原。\n风霜摧枝干，不復庇本根。\n女萝依松柏，然后得长存。",
        "dynasty": "唐",
        "collection_info": null
    },
    {
        "uuid": "b9814f259c28a46bf714941990362f8a",
        "title": "杂诗六首 五",
        "author": "李华",
        "content": "孔光尊董贤，胡广惭李固。\n儒风冠天下，而乃败王度。\n绛侯与愽陆，忠朴受遗顾。\n求名不考实，文弊反成蠹。",
        "dynasty": "唐",
        "collection_info": null
    },
    {
        "uuid": "bda9a2197d222086396f496ed1448aa5",
        "title": "杂诗六首 六",
        "author": "李华",
        "content": "结交得书生，书生钝且直。\n争权復争利，终不得其力。\n我逢纵横者，是我牙与翼。\n相旋如疾风，并命趋紫极。\n奔车得停轨，风火何相逼。\n仁义岂有常，肝胆反为贼。\n勿嫌书生直，钝直深可忆。",
        "dynasty": "唐",
        "collection_info": null
    },
    {
        "uuid": "0effee00bbfb71a87131942ea2687549",
        "title": "咏史十一首 一",
        "author": "李华",
        "content": "昂藏獬豸兽，出自太平年。\n乱代乃潜伏，纵人为祸愆。\n尝闻断马劒，每壮朱云贤。\n身死名不灭，寒风吹[墓]田。\n精灵如有在，幽愤满松烟。",
        "dynasty": "唐",
        "collection_info": null
    },
    {
        "uuid": "84ee90ed100d6536ff9ef0d326ba74cb",
        "title": "咏史十一首 二",
        "author": "李华",
        "content": "汉皇修雅乐，乘舆临太学。\n三老与五更，天王亲割牲。\n一人调风俗，万国和且平。\n单于骤款塞，武库欲销兵。\n文物此朝盛，君臣何穆清。\n至今壝坛下，如有箫韶声。",
        "dynasty": "唐",
        "collection_info": null
    },
    {
        "uuid": "88c0d34d945b561854320586a1c2fbbe",
        "title": "咏史十一首 三",
        "author": "李华",
        "content": "巢许在嵩颍，陶唐不得臣。\n九州尚洗耳，一命安能亲。\n绵邈数千祀，丘中谁隐沦。\n朝游公卿府，夕是山林人。\n蒲帛扬侧陋，薜萝为缙绅。\n九重念入梦，三事思降神。\n且设庭中燎，宁窥泉下鳞。",
        "dynasty": "唐",
        "collection_info": null
    },
    {
        "uuid": "71632162579f557df6b36e79d288dfdd",
        "title": "咏史十一首 四",
        "author": "李华",
        "content": "汉时征百粤，杨仆将楼船。\n幕府功未立，江湖已骚然。\n岛夷非敢乱，政暴地仍偏。\n得罪因怀璧，防身辄控弦。\n三军求裂土，万里讵闻天。\n魏阙心犹在，旗门首已悬。\n如何得良吏，一为制方圆。",
        "dynasty": "唐",
        "collection_info": null
    },
    {
        "uuid": "12ca1252832871f7a1f0ad6398747d9f",
        "title": "咏史十一首 五",
        "author": "李华",
        "content": "秦灭汉帝兴，南山有遗老。\n危冠揖万乘，幸得厌征讨。\n当君逐鹿时，臣等已枯槁。\n宁知市朝变，但觉林泉好。\n高卧三十年，相看成四皓。\n帝言翁甚善，见顾何不早。\n咸称太子仁，重义亦尊道。\n侧闻骊姬事，申生不自保。\n暂出商山云，朅来趋洒扫。\n东宫成羽翼，楚舞伤怀抱。\n后代无其人，戾园满秋草。",
        "dynasty": "唐",
        "collection_info": null
    },
    {
        "uuid": "9265316418b142288d5b1d55f6ea6a6d",
        "title": "咏史十一首 六",
        "author": "李华",
        "content": "日照昆崙上，羽人披羽衣。\n乘龙驾云雾，欲往心无违。\n此山在西北，乃是神仙国。\n灵气皆自然，求之不可得。\n何为汉武帝，精思徧羣山。\n糜费巨万计，宫车终不还。\n苍苍茂陵树，足以戒人间。",
        "dynasty": "唐",
        "collection_info": null
    },
    {
        "uuid": "13f0a2ebbad452d79fa1338667be5887",
        "title": "咏史十一首 七",
        "author": "李华",
        "content": "天生忠与义，本以佐雍熙。\n何意李司隶，而当昏乱时。\n古坟襄城野，斜径横秋陂。\n况不禁樵采，茅莎无孑遗。\n高标尚可仰，精爽今何之。\n一忤中常侍，衔冤谁见知。\n尝观党锢传，抚卷不胜悲。",
        "dynasty": "唐",
        "collection_info": null
    },
    {
        "uuid": "4a18b70d0ed15c7ddf3fdc4ac3aa51bf",
        "title": "咏史十一首 八",
        "author": "李华",
        "content": "文侯耽郑卫，一听一忘餐。\n白雪燕姬舞，朱弦赵女弹。\n淫声流不返，慆荡日无端。\n献岁受朝时，鸣钟讌百官。\n两床陈管磬，九奏殊未阑。\n对此唯恐卧，更能整衣冠。",
        "dynasty": "唐",
        "collection_info": null
    },
    {
        "uuid": "6843af6fc3ce81a1860e45b6269fbadc",
        "title": "咏史十一首 九",
        "author": "李华",
        "content": "蜀主相诸葛，功高名亦尊。\n驱驰千万众，怒目瞰中原。\n曹伯任公孙，国亡身不存。\n社宫久芜没，白鴈犹飞翻。\n勿言君臣合，可以济黎元。\n为蜀谅不易，如曹难復论。",
        "dynasty": "唐",
        "collection_info": null
    },
    {
        "uuid": "baae79276ad946b0e8a70caf401300d7",
        "title": "咏史十一首 十",
        "author": "李华",
        "content": "六国韩最弱，末年尤畏秦。\n郑生为韩计，且欲疲秦人。\n利物可分社，原情堪灭身。\n咸阳古城下，万顷稻苗新。",
        "dynasty": "唐",
        "collection_info": null
    },
    {
        "uuid": "99351114180954fbf8649327c8267342",
        "title": "咏史十一首 十一",
        "author": "李华",
        "content": "沂水春可涉，泮宫映杨叶。\n丽色异人间，珊珊摇佩环。\n展禽恆独处，深巷生禾黍。\n城上飞海云，城中暗春雨。\n适来鸣佩者，復是谁家女。\n泥沾珠缀履，雨湿翠毛簪。\n电影开莲脸，雷声飞蕙心。\n自言沂水曲，采萍兼采菉。\n归径虽可寻，天阴光景促。\n怜君贞且独，愿许君家宿。\n徒劳惜衾枕，了不顾双蛾。\n艳质诚可重，淫风如礼何。\n周王惑襃姒，城阙成陂陁。",
        "dynasty": "唐",
        "collection_info": null
    },
    {
        "uuid": "a927a62146587aa30328527055b806f5",
        "title": "云母泉诗",
        "author": "李华",
        "content": "晨登玄石岭，岭上寒松声。\n朗日风雨霁，高秋天地清。\n山门开古寺，石窦含纯精。\n洞彻净金界，夤缘流玉英。\n泽药滋畦茂，气染茶瓯馨。\n饮液尽眉寿，飡和皆体平。\n琼浆驻容髮，甘露莹心灵。\n岱谷谢巧妙，匡山徒有名。\n愿言构蓬荜，荷锸引泠泠。\n访道出人世，招贤依福庭。\n此心不能已，寤寐见吾兄。\n曾结颍阳契，穷年无所成。\n东西同放逐，蛇豕尚纵横。\n江汉阻携手，天涯万里情。\n恩光起憔悴，西上谒承明。\n秋色变江树，相思纷以盈。\n猨啼巴丘戍，月上武陵城。\n共恨川路永，无由会友生。\n云泉不可忘，何日遂躬耕。",
        "dynasty": "唐",
        "collection_info": null
    },
    {
        "uuid": "330e365741377a67d1adf74e4e24f8c9",
        "title": "寄赵七侍御",
        "author": "李华",
        "content": "摇桨曙江流，江清山復重。\n心惬赏未足，川迥失前峰。\n凌滩出极浦，旷若天池通。\n君阳青嵯峨，开拆混元中。\n九潭鱼龙窟，仙成羽人宫。\n阴奥潜鬼物，精光动烟空。\n玄猨啼深茏，白鸟戏葱蒙。\n飞湍鸣金石，激溜鼓雷风。\n雨濯万木鲜，霞照千山浓。\n草闲长余绿，花静落幽红。\n渚烟见晨钓，山月闻夜舂。\n覆溪窈窕波，涵石淘溶溶。\n丹丘忽聚散，素壁相奔衝。\n白日破昏霭，灵山出其东。\n势排昊苍上，气压吴越雄。\n迴头望云卿，此恨发吾衷。\n昔日萧邵游，四人纔成童。\n属词慕孔门，入仕希上公。\n纬卿陷非罪，折我昆吾锋。\n茂挺独先觉，拔身渡京虹。\n斯人谢明代，百代坠鹓鸿。\n世故坠横流，与君哀路穷。\n相顾无死节，蒙恩逐殊封。\n天波洗其瑕，朱衣备朝容。\n一别凡十年，岂期復相从。\n余生得携手，遗此两孱翁。\n羣迁失莺羽，后凋惜长松。\n衰旅难重别，悽悽满心胸。\n遇胜悲独游，贪奇怅孤逢。\n禽尚彼何人，胡为束樊笼。\n吾师度门教，投弁蹑遐踪。",
        "dynasty": "唐",
        "collection_info": null
    },
    {
        "uuid": "01bfc7700a2fbe508788345643480140",
        "title": "仙游寺",
        "author": "李华",
        "content": "舍事入樵径，云木深谷口。\n万壑移晦明，千峰转前后。\n嶷然龙潭上，石势若奔走。\n开拆秋天光，崩腾夏雷吼。\n灵溪自兹去，纡直互纷纠。\n听声静復喧，望色无更有。\n冥冥翠微下，高殿映杉柳。\n滴滴洞穴中，悬泉响相扣。\n昔时秦王女，羽化年代久。\n日暮松风来，箫声生左右。\n早窥神仙箓，愿结芝朮友。\n安得羡门方，青囊繫吾肘。",
        "dynasty": "唐",
        "collection_info": null
    },
    {
        "uuid": "4657917777b81c7332ae757f92ffa3b9",
        "title": "春游吟",
        "author": "李华",
        "content": "初春遍芳甸，千里蔼盈瞩。\n美人摘新英，步步翫春绿。\n所思杳何处，宛在吴江曲。\n可怜不得共芳菲，日暮归来泪满衣。",
        "dynasty": "唐",
        "collection_info": null
    },
    {
        "uuid": "7a9ff3e3ad916aa8870d775b6bc1ca6b",
        "title": "长门怨",
        "author": "李华",
        "content": "弱体鸳鸯荐，啼妆翡翠衾。\n鸦鸣秋殿晓，人静禁门深。\n每忆椒房宠，那堪永巷阴。\n自惊罗带缓，非復旧来心。",
        "dynasty": "唐",
        "collection_info": null
    },
    {
        "uuid": "b287bb0d2d026ec21788428ba2a8939e",
        "title": "奉使朔方赠郭都护",
        "author": "李华",
        "content": "绝塞临光禄，孤营佐贰师。\n铁衣山月冷，金鼓朔风悲。\n都护征兵日，将军破虏时。\n扬鞭玉关道，回首望旌旗。",
        "dynasty": "唐",
        "collection_info": null
    },
    {
        "uuid": "7adc7b9b0e323aa6dfb7dcabdbd9c82e",
        "title": "尚书都堂瓦松",
        "author": "李华",
        "content": "华省秘仙踪，高堂露瓦松。\n叶因春后长，花为雨来浓。\n影混鸳鸯色，光含翡翠容。\n天然斯所寄，地势太无从。\n接栋临双阙，连甍近九重。\n宁知深涧底，霜雪岁兼封。",
        "dynasty": "唐",
        "collection_info": null
    },
    {
        "uuid": "8450f76f9bcd9a9ef525f7ee77c30d99",
        "title": "海上生明月",
        "author": "李华",
        "content": "皎皎秋中月，团团海上生。\n影开金镜满，轮抱玉壶清。\n渐出三山岊，将凌一汉横。\n素娥尝药去，乌鹊遶枝惊。\n照水光偏白，浮云色最明。\n此时尧砌下，蓂荚自将荣。",
        "dynasty": "唐",
        "collection_info": null
    },
    {
        "uuid": "f364bad373e245dca8513c95495e78b3",
        "title": "晚日湖上寄所思",
        "author": "李华",
        "content": "与君为近别，不啻远相思。\n落日平湖上，看山对此时。",
        "dynasty": "唐",
        "collection_info": null
    },
    {
        "uuid": "eadb856614acc468a32714746d1fece9",
        "title": "寄从弟",
        "author": "李华",
        "content": "眼病身亦病，浮生已半空。\n迢迢千里月，应与惠连同。",
        "dynasty": "唐",
        "collection_info": null
    },
    {
        "uuid": "85ced8655e370cd51b8e7eb732b26b24",
        "title": "奉寄彭城公",
        "author": "李华",
        "content": "公子三千客，人人愿报恩。\n应怜抱关者，贫病老夷门。",
        "dynasty": "唐",
        "collection_info": null
    },
    {
        "uuid": "82bf94cb7160685c541e5ed5cb2e173b",
        "title": "春行寄兴",
        "author": "李华",
        "content": "宜阳城下草萋萋，涧水东流復向西。\n芳树无人花自落，春山一路鸟空啼。",
        "dynasty": "唐",
        "collection_info": null
    },
    {
        "uuid": "d45e20b5f110b8a214f667a31b5e5f2b",
        "title": "杂诗六首",
        "author": "李华",
        "content": "黄钟叩母音，律吕更迴圈。\n邪气悖正声，郑卫生其间。\n典乐忽涓微，波浪与天浑。\n嘈嘈鸱枭动，好鸟徒绵蛮。\n王吉归乡里，甘心长闭关。\n玄黄与丹青，五气之正色。\n圣人端其源，上下皆有则。\n齐侯好紫衣，魏帝妇人饰。\n女奴厌金翠，倾海未满臆。\n何忍严子陵，羊裘死荆棘。\n甘酸不私人，元和运五行。\n生人受其用，味正心亦平。\n爪牙相践伤，日与性命争。\n圣人不能绝，钻燧与炮烹。\n嗜欲乘此炽，百金资一倾。\n正销神耗衰，邪胜体充盈。\n颜子有余乐，瓢中寒水清。\n阴魄沦宇宙，太阳假其明。\n臣道不敢专，由此见亏盈。\n未闻东菑稼，一气嘉谷成。\n上天降寒暑，地利乃可生。\n葛藟附柔木，繁阴蔽曾原。\n风霜摧枝干，不復庇本根。\n女萝依松柏，然后得长存。\n孔光尊董贤，胡广惭李固。\n儒风冠天下，而乃败王度。\n绛侯与博陆，忠朴受遗顾。\n求名不考实，文弊反成蠹。\n结交得书生，书生钝且直。\n争权复争利，终不得其力。\n我逢纵横者，是我牙与翼。\n相旋如疾风，并命趋紫极。\n奔车得停轨，风火何相逼。\n仁义岂有常，肝胆反为贼。\n勿嫌书生直，钝直深可忆。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十三"
        }
    },
    {
        "uuid": "87602fff224236caa4174e9bb49c6e28",
        "title": "咏史十一首",
        "author": "李华",
        "content": "昂藏獬豸兽，出自太平年。\n乱代乃潜伏，纵人为祸愆。\n尝闻断马剑，每壮朱云贤。\n身死名不灭，寒风吹墓田。\n精灵如有在，幽愤满松烟。\n汉皇修雅乐，乘舆临太学。\n三老与五更，天王亲割牲。\n一人调风俗，万国和且平。\n单于骤款塞，武库欲销兵。\n文物此朝盛，君臣何穆清。\n至今壝坛下，如有箫韶声。\n巢许在嵩颍，陶唐不得臣。\n九州尚洗耳，一命安能亲。\n绵邈数千祀，丘中谁隐沦。\n朝游公卿府，夕是山林人。\n蒲帛扬侧陋，薜萝为缙绅。\n九重念入梦，三事思降神。\n且设庭中燎，宁窥泉下鳞。\n汉时征百粤，杨仆将楼船。\n幕府功未立，江湖已骚然。\n岛夷非敢乱，政暴地仍偏。\n得罪因怀璧，防身辄控弦。\n三军求裂土，万里讵闻天。\n魏阙心犹在，旗门首已悬。\n如何得良吏，一为制方圆。\n秦灭汉帝兴，南山有遗老。\n危冠揖万乘，幸得厌征讨。\n当君逐鹿时，臣等已枯槁。\n宁知市朝变，但觉林泉好。\n高卧三十年，相看成四皓。\n帝言翁甚善，见顾何不早。\n咸称太子仁，重义亦尊道。\n侧闻骊姬事，申生不自保。\n暂出商山云，朅来趋洒扫。\n东宫成羽翼，楚舞伤怀抱。\n后代无其人，戾园满秋草。\n日照昆仑上，羽人披羽衣。\n乘龙驾云雾，欲往心无违。\n此山在西北，乃是神仙国。\n灵气皆自然，求之不可得。\n何为汉武帝，精思遍群山。\n糜费巨万计，宫车终不还。\n苍苍茂陵树，足以戒人间。\n天生忠与义，本以佐雍熙。\n何意李司隶，而当昏乱时。\n古坟襄城野，斜径横秋陂。\n况不禁樵采，茅莎无孑遗。\n高标尚可仰，精爽今何之。\n一忤中常侍，衔冤谁见知。\n尝观党锢传，抚卷不胜悲。\n文侯耽郑卫，一听一忘餐。\n白雪燕姬舞，朱弦赵女弹。\n淫声流不返，慆荡日无端。\n献岁受朝时，鸣钟宴百官。\n两床陈管磬，九奏殊未阑。\n对此唯恐卧，更能整衣冠。\n蜀主相诸葛，功高名亦尊。\n驱驰千万众，怒目瞰中原。\n曹伯任公孙，国亡身不存。\n社宫久芜没，白雁犹飞翻。\n勿言君臣合，可以济黎元。\n为蜀谅不易，如曹难复论。\n六国韩最弱，末年尤畏秦。\n郑生为韩计，且欲疲秦人。\n利物可分社，原情堪灭身。\n咸阳古城下，万顷稻苗新。\n沂水春可涉，泮宫映杨叶。\n丽色异人间，珊珊摇佩环。\n展禽恒独处，深巷生禾黍。\n城上飞海云，城中暗春雨。\n适来鸣佩者，复是谁家女。\n泥沾珠缀履，雨湿翠毛簪。\n电影开莲脸，雷声飞蕙心。\n自言沂水曲，采萍兼采菉。\n归径虽可寻，天阴光景促。\n怜君贞且独，愿许君家宿。\n徒劳惜衾枕，了不顾双蛾。\n艳质诚可重，淫风如礼何。\n周王惑褒姒，城阙成陂陀。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十三"
        }
    },
    {
        "uuid": "ee44fb3422925644a4ffe05e064ab986",
        "title": "云母泉诗",
        "author": "李华",
        "content": "晨登玄石岭，岭上寒松声。\n朗日风雨霁，高秋天地清。\n山门开古寺，石窦含纯精。\n洞彻净金界，夤缘流玉英。\n泽药滋畦茂，气染茶瓯馨。\n饮液尽眉寿，餐和皆体平。\n琼浆驻容发，甘露莹心灵。\n岱谷谢巧妙，匡山徒有名。\n愿言构蓬荜，荷锸引泠泠。\n访道出人世，招贤依福庭。\n此心不能已，寤寐见吾兄。\n曾结颍阳契，穷年无所成。\n东西同放逐，蛇豕尚纵横。\n江汉阻携手，天涯万里情。\n恩光起憔悴，西上谒承明。\n秋色变江树，相思纷以盈。\n猿啼巴丘戍，月上武陵城。\n共恨川路永，无由会友生。\n云泉不可忘，何日遂躬耕。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十三"
        }
    },
    {
        "uuid": "e87a48427748f339a5d0b7de84473368",
        "title": "寄赵七侍御",
        "author": "李华",
        "content": "摇桨曙江流，江清山复重。\n心惬赏未足，川迥失前峰。\n凌滩出极浦，旷若天池通。\n君阳青嵯峨，开拆混元中。\n九潭鱼龙窟，仙成羽人宫。\n阴奥潜鬼物，精光动烟空。\n玄猿啼深茏，白鸟戏葱蒙。\n飞湍鸣金石，激溜鼓雷风。\n雨濯万木鲜，霞照千山浓。\n草闲长余绿，花静落幽红。\n渚烟见晨钓，山月闻夜舂。\n覆溪窈窕波，涵石淘溶溶。\n丹丘忽聚散，素壁相奔冲。\n白日破昏霭，灵山出其东。\n势排昊苍上，气压吴越雄。\n回头望云卿，此恨发吾衷。\n昔日萧邵游，四人才成童。\n属词慕孔门，入仕希上公。\n纬卿陷非罪，折我昆吾锋。\n茂挺独先觉，拔身渡京虹。\n斯人谢明代，百代坠鹓鸿。\n世故坠横流，与君哀路穷。\n相顾无死节，蒙恩逐殊封。\n天波洗其瑕，朱衣备朝容。\n一别凡十年，岂期复相从。\n余生得携手，遗此两孱翁。\n群迁失莺羽，后凋惜长松。\n衰旅难重别，凄凄满心胸。\n遇胜悲独游，贪奇怅孤逢。\n禽尚彼何人，胡为束樊笼。\n吾师度门教，投弁蹑遐踪。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十三"
        }
    },
    {
        "uuid": "33e60cb9f5a2490656f692f63afb5145",
        "title": "仙游寺",
        "author": "李华",
        "content": "舍事入樵径，云木深谷口。\n万壑移晦明，千峰转前后。\n嶷然龙潭上，石势若奔走。\n开拆秋天光，崩腾夏雷吼。\n灵溪自兹去，纡直互纷纠。\n听声静复喧，望色无更有。\n冥冥翠微下，高殿映杉柳。\n滴滴洞穴中，悬泉响相扣。\n昔时秦王女，羽化年代久。\n日暮松风来，箫声生左右。\n早窥神仙箓，愿结芝朮友。\n安得羡门方，青囊系吾肘。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十三"
        }
    },
    {
        "uuid": "8d23b9d78a1ecb89a3ff44ddbb6c4f4b",
        "title": "春游吟",
        "author": "李华",
        "content": "初春遍芳甸，千里蔼盈瞩。\n美人摘新英，步步玩春绿。\n所思杳何处，宛在吴江曲。\n可怜不得共芳菲，日暮归来泪满衣。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十三"
        }
    },
    {
        "uuid": "21e6c2cfc39347cb460a43885b3d8f77",
        "title": "海上生明月",
        "author": "李华",
        "content": "皎皎秋中月，团团海上生。\n影开金镜满，轮抱玉壶清。\n渐出三山岊，将凌一汉横。\n素娥尝药去，乌鹊绕枝惊。\n照水光偏白，浮云色最明。\n此时尧砌下，蓂荚自将荣。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十三"
        }
    },
    {
        "uuid": "652be57d97598d050e754089498e2eda",
        "title": "春行寄兴",
        "author": "李华",
        "content": "宜阳城下草萋萋，涧水东流复向西。\n芳树无人花自落，春山一路鸟空啼。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十三"
        }
    }
]