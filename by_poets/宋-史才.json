[
    {
        "uuid": "9f26285c8a3b46400b83f653680fd916",
        "title": "送别任龙图",
        "author": "史才",
        "content": "江上飞樯高数寻，西风客路思难禁。\n三千奏议曾经国，十万兵屯已属心。\n官驿疏梅春意足，楚天孤鹜晓烟沉。\n闽南君去才称最，慰我秋鸿达好音。",
        "dynasty": "宋",
        "collection_info": null
    },
    {
        "uuid": "a099bc6b9c66966f12cd983928f7b7f8",
        "title": "过蒋学正三径庵",
        "author": "史才",
        "content": "纷纷处世羡鸣珂，君隠考槃诗独哦。\n三径早知皆坦路，一庵聊復障颓波。\n田园无悔归家晚，松柏存看绕舍多。\n笑我身闲闲未得，不知何日再相过。",
        "dynasty": "宋",
        "collection_info": null
    },
    {
        "uuid": "1358b418c584e0019283e1f3fe0446e0",
        "title": "雪窦飞雪亭",
        "author": "史才",
        "content": "苍岷万仞起岩峦，潺瀑霏霏尽日寒。\n倒泻银河拖白练，人间应作六花看。",
        "dynasty": "宋",
        "collection_info": null
    }
]