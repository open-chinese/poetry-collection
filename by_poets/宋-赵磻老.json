[
    {
        "title": "鹧鸪天 白日青天一旦明",
        "author": "赵磻老",
        "content": "白日青天一旦明。\n旧时勋业此时情。\n延英再许裴公对，商鼎须调传说羹。\n千万载，辅宗祊。\n挚天八柱愈峥嵘。\n将军犁却龙庭后，岁傍鳌山奏太平。",
        "dynasty": "宋",
        "collection_info": null
    },
    {
        "title": "浣溪沙 懒画娥眉倦整冠",
        "author": "赵磻老",
        "content": "懒画娥眉倦整冠。\n笋苞来点镜中鬟。\n承恩容易报恩难。\n鬒发未饶青箬笠，素鳞行簇水晶盘。\n流觞元自不相干。",
        "dynasty": "宋",
        "collection_info": null
    }
]