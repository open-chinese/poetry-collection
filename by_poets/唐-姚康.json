[
    {
        "uuid": "b2fe9574f834a182791d09f34e06f3c7",
        "title": "奉陪段相公晚夏登张仪楼",
        "author": "姚康",
        "content": "登览值晴开，诗从野思来。\n蜀川新草木，秦日旧楼台。\n池景摇中座，山光接上台。\n近秋宜晚景，极目断浮埃。",
        "dynasty": "唐",
        "collection_info": null
    },
    {
        "uuid": "5835c3c6a5946b2d36636b49848041ab",
        "title": "和段相公登武担寺西台",
        "author": "姚康",
        "content": "松径引清风，登台古寺中。\n江平沙岸白，日下锦川红。\n疎树山根净，深云鸟迹穷。\n自惭陪末席，便与九霄通。",
        "dynasty": "唐",
        "collection_info": null
    },
    {
        "uuid": "f1c8c3c720dab17fb25b562b39529f0a",
        "title": "礼部试早春残雪",
        "author": "姚康",
        "content": "微暖春潜至，轻明雪尚残。\n银铺光渐湿，珪破色仍寒。\n无柳花常在，非秋露正团。\n素光浮转薄，皓质驻应难。\n幸得依阴处，偏宜带月看。\n玉尘销欲尽，穷巷起袁安。",
        "dynasty": "唐",
        "collection_info": null
    },
    {
        "uuid": "56135c6820cf3a34d75df1c4fd001ddd",
        "title": "赋得巨鱼纵大壑",
        "author": "姚康",
        "content": "水府乘闲望，圆波息跃鱼。\n从来暴泥久，今日脱泉初。\n得志宁相忌，无心任宛如。\n龙门应可度，鲛室岂常居。\n掉尾方穷乐，游鳞每自舒。\n乘流千里去，风力藉吹嘘。",
        "dynasty": "唐",
        "collection_info": null
    },
    {
        "uuid": "539bd52bbfde3a1db11004e0704039cc",
        "title": "和段相公登武担寺西台",
        "author": "姚康",
        "content": "松径引清风，登台古寺中。\n江平沙岸白，日下锦川红。\n疏树山根净，深云鸟迹穷。\n自惭陪末席，便与九霄通。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十一"
        }
    }
]