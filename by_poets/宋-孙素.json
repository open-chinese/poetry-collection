[
    {
        "uuid": "0577425e6a07911f5b4b9a035f7ab44b",
        "title": "徐孺子读书台分得高字",
        "author": "孙素",
        "content": "吾爱徐聘君，沈冥乃人豪。\n诸贤构党祸，皎皎云鸿毛。\n平生读何书，身隠名难逃。\n故宅照湖水，荒坟翳城蒿。\n焉知此山中，突兀书堂高。",
        "dynasty": "宋",
        "collection_info": null
    },
    {
        "uuid": "831f82dcbdc42698c606b73e4d0604e7",
        "title": "胡文定墨池分得风字",
        "author": "孙素",
        "content": "吾爱胡夫子，抱道来逃空。\n岂伊桃花源，有此山泉蒙。\n奏疏沥肝胆，春秋开盲聋。\n当年起草处，想见临池工。\n愿为池上草，永怀君子风。",
        "dynasty": "宋",
        "collection_info": null
    }
]