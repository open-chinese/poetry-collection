[
    {
        "uuid": "2a08913b0c8f7b5f6728920a89d2fa90",
        "title": "共佳人守岁",
        "author": "刘绮庄",
        "content": "桂华穷北陆，荆艳作东邻。\n残妆欲送晓，薄衣已迎春。\n举袖争流雪，分歌竞绕尘。\n不应将共醉，年去远催人。",
        "dynasty": "唐",
        "collection_info": null
    },
    {
        "uuid": "4fe41202e768ebd8a08f3a5ff763fdb7",
        "title": "扬州送人",
        "author": "刘绮庄",
        "content": "桂楫木兰舟，枫江竹箭流。\n故人从此去，望远不胜愁。\n落日低帆影，归风引棹讴。\n思君折杨柳，泪尽武昌楼。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十三"
        }
    },
    {
        "uuid": "eca89a520a21a5c1d6c192340f975bea",
        "title": "置酒",
        "author": "刘绮庄",
        "content": "酒熟人须饮，春还鬓已秋。\n愿逢千日醉，得逭百年愁。\n卒卒周姬旦，栖栖鲁孔丘。\n平生能几日，不及且遨游。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十三"
        }
    }
]