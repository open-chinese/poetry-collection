[
    {
        "uuid": "2d5f2ca2db6704ca4861c5babe3d50b8",
        "title": "偶因团聚思想仙岩诣就观瞻龛龛礼谒推砂扫窟之次忽睹南大像北边一所古窟摧残岁久毁坏年深去戊申岁末发其心愿至己酉岁中方乃修全以咨推砂扫窟崇饰功德所申意者先奉为龙天〔八〕部拥护河湟梵释四王安人静塞伏愿当今帝主永坐蓬莱十道争钦八方慕化次为我府主令公长隆宝位命寿延年为绝塞之人王作苍生之父母荣同舜日化布尧时继叶临人承桃秉世观音院主道真等十人悟四大而无实睹丘井以悬腾虑□地以火风恐强象而煎逼道真等唯见牛车火宅空然劝时侣发无上之善心誓坚修于胜果今因作罢略述数行拙解舖舒用留于壁余才亏翰墨学寡三坟不但荒芜辄成短句",
        "author": "释道真",
        "content": "人生四大惣是空，何箇不觅出烦笼。\n造罪人多作福少，所以众生长受穷。\n坚修苦行仍本分，禁戒奢华并不同。\n今生努力懃精练，冥路不溺苦海中。\n日逐持经强发愿，弘道迴去莫难逢。\n唯报往来游礼者，这迴巡谒一层层。",
        "dynasty": "宋",
        "collection_info": null
    },
    {
        "uuid": "4d2e80b1f2f7b32e12bb854d2c24e5d3",
        "title": "某又述",
        "author": "释道真",
        "content": "白壁从来好丹青，无知箇箇乱题名。\n三涂地狱交谁忍，十八湔铜灌一瓶。\n镌龛必定添福利，凿壁多层证无生。\n唯报往来游翫者，辄莫于此骋书题。",
        "dynasty": "宋",
        "collection_info": null
    },
    {
        "uuid": "4ce9764ff735e5f43d552744111020f6",
        "title": "依韵",
        "author": "释道真",
        "content": "白壁虽然好丹青，无简迷愚难悟醒。\n纵有百般僧氏巧，也有文徒书号名。\n空留佳妙不题宣，却入五趣陷尘境。\n唯报往来游观者，起听前词□□□。",
        "dynasty": "宋",
        "collection_info": null
    },
    {
        "uuid": "e6eecc8b6c0f49625c135d35613e0555",
        "title": "某又述",
        "author": "释道真",
        "content": "能持凈意作□家，解驾牛羊白鹿车。\n嫌阑砌前栽树少，怕空不种后园花。\n菩提上□因修得，佛果无生证有涯。\n此处涅盘观境□，自然捷路到龙花。",
        "dynasty": "宋",
        "collection_info": null
    },
    {
        "uuid": "b366a6dac13cbaacc6dbabcd5a61d375",
        "title": "偶因闲日家事无牵蒙王氏以呼招乃书题于窟记伏见僧俗等五人箇箇苦行不异檀特山边各各谈空有似释迦园内且曹都头门传阀阅帝子王孙衣上惹勋郁之香颜前棐桃花之色念让宝之存宝行越前贤思知足而常足来救善友听经不倦制意马以停𧬊恋寂有诚拨心灯而更耀既有斯愿必上羊车更多奇功兴誉不尽辄上诗一首",
        "author": "释道真",
        "content": "谯国门传缙以绅，善男子即是帝王孙。\n文商碑背题八字，武盛弓弦重六钧。\n既出四门观生老，便知六贼不相亲。\n夜迶将心登峻岭，心定菩提转法轮。",
        "dynasty": "宋",
        "collection_info": null
    },
    {
        "uuid": "5b43414e1ce71d04628253d73bc68a2a",
        "title": "□因从台驾随侍□□（政）□（道）□（舍）□道真等七人就三危圣王寺□安下霸道场记□（维）□（天）□（福）十五年五月八日游记之耳",
        "author": "释道真",
        "content": "三危山内枲世□（贤），结此道场下停□（闲）。\n侍送门人往不绝，圣是山谷水未宽。\n一旬之间僧久住，感动山神赐霜树。\n□值牟尼□（威）力重，此山本□住□（僧）□（田）。",
        "dynasty": "宋",
        "collection_info": null
    }
]