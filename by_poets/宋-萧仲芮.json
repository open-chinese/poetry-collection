[
    {
        "uuid": "620c4e84612334db44e539be9001ecee",
        "title": "沁园春 五马南来",
        "author": "萧仲芮",
        "content": "五马南来。\n一骑东驰，诏黄已催。\n正寻幽择胜，闲边点检，吟风弄月，忙处徘徊。\n玉井莲房，碧筒酒熟，趁得长年千岁杯。\n杯浮处，正芒寒南极，色映三台。\n明光殿北屏门，记御笔亲题名姓来。\n看河东召入，韩侯归觐，通班玉笋。\n稳上鸾台。\n作汉元功，继唐八叶，绿鬓依然昼绣回。\n安排了，待秋风先看，双桂联魁。",
        "dynasty": "宋",
        "collection_info": null
    }
]