[
    {
        "uuid": "a99fe9767dbed839b96fdd8af798ea07",
        "title": "和张祜韵",
        "author": "蒋瑎",
        "content": "野旷吴天杳，江浮楚梦吞。\n桂香飘露叶，松古兀霜根。\n碧荠他州树，黄芦何处村。\n世尘飞不到，清磬落空门。",
        "dynasty": "宋",
        "collection_info": null
    },
    {
        "uuid": "d7794dd48520df8887f6082b273a4a90",
        "title": "和孟郊韵",
        "author": "蒋瑎",
        "content": "依崖架僧坊，微云冒经床。\n阔睨沧海潮，幽聆诸天香。\n远水泻空碧，层轩逗寒光。\n愿言寄暮齿，永诀声利场。",
        "dynasty": "宋",
        "collection_info": null
    },
    {
        "uuid": "267be1be8d93a49df232d4ddad33eb15",
        "title": "句",
        "author": "蒋瑎",
        "content": "谁知清淡者，冬月亦登临。",
        "dynasty": "宋",
        "collection_info": null
    }
]