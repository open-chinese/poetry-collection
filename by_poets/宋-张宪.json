[
    {
        "uuid": "5a3f8bd05fd154e57d40aec41f73e29d",
        "title": "黄天荡",
        "author": "张宪",
        "content": "昆明劫烧成灰火，临平葑湖拨不开。\n黄泥万顷下无底，海眼一丝通往来。\n南徐江边海鰌走，江神顿足黄龙吼。\n便翻银汉濯泥沙，要使妖蛇先授首。",
        "dynasty": "宋",
        "collection_info": null
    },
    {
        "uuid": "d7346323f9b6fa2460032c3f5f6c1502",
        "title": "玩鞭亭",
        "author": "张宪",
        "content": "畸乌压营营作声，红光紫电围金钲。\n黄鬚小龙马上啸，白日饥豺梦裏惊。\n老奴怒掷珊瑚枕，追兵起合琉璃井。\n巴马东归疾似风，道旁遗粪如水冷。\n健儿空玩七宝鞭，荆台老姥空谁传。",
        "dynasty": "宋",
        "collection_info": null
    }
]