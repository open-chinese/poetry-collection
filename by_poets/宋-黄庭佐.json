[
    {
        "uuid": "6c93f529bfddb1d35e7ba865dc06b16b",
        "title": "水调歌头 露着桂枝晓",
        "author": "黄庭佐",
        "content": "露着桂枝晓，霜护菊篱秋。\n无尘玉宇南极，一点瑞光浮。\n崧岳精英瑞世，河洛图书寓直，琳馆奉宸游。\n独袖功名手，谁与复神州。\n带垂金，头尚黑，紫绮裘。\n年年今日，灵寿扶出富民侯。\n应为娉婷一笑，烂醉葡萄新熟，明月满西楼。\n西北雨峰峙，端与寿山侔。",
        "dynasty": "宋",
        "collection_info": null
    }
]