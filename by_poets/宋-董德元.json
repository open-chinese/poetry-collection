[
    {
        "title": "柳梢青 满腹文章",
        "author": "董德元",
        "content": "满腹文章，满头霜雪，满面埃尘。\n直至如今，别无收拾，只有清贫。\n功名已是因循。\n最懊恨、张巡李巡。\n几个明年，几番好运，只是瞒人。",
        "dynasty": "宋",
        "collection_info": null
    },
    {
        "title": "登第报家人",
        "author": "董德元",
        "content": "御笔封题墨未干，君恩重许拜金銮。\n故乡若问登科事，便是当初老榜官。",
        "dynasty": "宋",
        "collection_info": null
    }
]