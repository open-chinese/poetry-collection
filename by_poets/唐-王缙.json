[
    {
        "uuid": "aa3f2b24fc5212856fa72ccc46efa70d",
        "title": "杂曲歌辞 古别离",
        "author": "王缙",
        "content": "下阶欲离别，相对映兰丛。\n含辞未及吐，泪落兰丛中。\n高堂静秋日，罗衣飘暮风。\n谁能待明月，迴首见床空。",
        "dynasty": "唐",
        "collection_info": null
    },
    {
        "uuid": "4ba44e0ce4bba47729e105415e2c17b8",
        "title": "青雀歌",
        "author": "王缙",
        "content": "林间青雀儿，来往翩翩绕一枝。\n莫言不解衔环报，但闻君恩今若为。",
        "dynasty": "唐",
        "collection_info": null
    },
    {
        "uuid": "f74795badc2ff7099d95cfa099af8ade",
        "title": "同王昌龄裴迪游青龙寺昙壁上人兄院集和兄维",
        "author": "王缙",
        "content": "林中空寂舍，阶下终南山。\n高卧一床上，迴看六合间。\n浮云几处灭，飞鸟何时还？问义天人接，无心世界闲。\n谁知大隐者，兄弟自追攀。",
        "dynasty": "唐",
        "collection_info": null
    },
    {
        "uuid": "4f9607cd8c01dbb7c152325e1396e6c3",
        "title": "别辋川别业",
        "author": "王缙",
        "content": "山月晓仍在，林风凉不绝。\n殷勤如有情，惆怅令人别。",
        "dynasty": "唐",
        "collection_info": null
    },
    {
        "uuid": "77e2858faa535c05206155785b60093b",
        "title": "与卢员外象过崔处士兴宗林亭",
        "author": "王缙",
        "content": "身名不问十年余，老大谁能更读书。\n林中独酌邻家酒，门外时闻长者车。",
        "dynasty": "唐",
        "collection_info": null
    },
    {
        "uuid": "db12242132d7d38ac69c588c2ed77d4c",
        "title": "九日作",
        "author": "王缙",
        "content": "莫将边地比京都，八月严霜草已枯。\n今日登高樽酒裏，不知能有菊花无。",
        "dynasty": "唐",
        "collection_info": null
    },
    {
        "uuid": "dbc407ccef09d9d0147af6e68539a954",
        "title": "送孙秀才",
        "author": "王缙",
        "content": "帝城风日好，况復建平家。\n玉枕双纹簟，金盘五色瓜。\n山中无鲁酒，松下饭胡麻。\n莫厌田家苦，归期远復赊。",
        "dynasty": "唐",
        "collection_info": null
    },
    {
        "uuid": "614a7a23bd4a76a159135bbcb9d1c6cb",
        "title": "游悟真寺",
        "author": "王缙",
        "content": "闻道黄金地，仍开白玉田。\n掷山移巨石，呪岭出飞泉。\n猛虎同三径，愁猨学四禅。\n买香然绿桂，乞火蹈红莲。\n草色摇霞上，松声泛月边。\n山河穷百二，世界接三千。\n梵宇聊凭视，王城遂渺然。\n灞陵纔出树，渭水欲连天。\n远县分朱郭，孤村起白烟。\n望云思圣主，披雾忆羣贤。\n薄宦惭尸素，终身拟尚玄。\n谁知草庵客，曾和柏梁篇。",
        "dynasty": "唐",
        "collection_info": null
    },
    {
        "uuid": "f72c26525ab6935135c8f09042d3e513",
        "title": "杂曲歌辞：古别离",
        "author": "王缙",
        "content": "下阶欲离别，相对映兰丛。\n含辞未及吐，泪落兰丛中。\n高堂静秋日，罗衣飘暮风。\n谁能待明月，回首见床空。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "bc075fb193ea4c1f852e0222d04d0353",
        "title": "青雀歌",
        "author": "王缙",
        "content": "林间青雀儿，来往翩翩绕一枝。\n莫言不解衔环报，但问君恩今若为。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "dd8364c8f03a9f5b5c40ea8e1471d80a",
        "title": "同王昌龄裴迪游青龙寺昙壁上人兄院集和兄维",
        "author": "王缙",
        "content": "林中空寂舍，阶下终南山。\n高卧一床上，回看六合间。\n浮云几处灭，飞鸟何时还。\n问义天人接，无心世界闲。\n谁知大隐者，兄弟自追攀。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "8e3501ec8da71048c6ba219a5f85a632",
        "title": "送孙秀才",
        "author": "王缙",
        "content": "帝城风日好，况复建平家。\n玉枕双纹簟，金盘五色瓜。\n山中无鲁酒，松下饭胡麻。\n莫厌田家苦，归期远复赊。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "bf6f379294913f1ad47f8a8f9b73164b",
        "title": "游悟真寺",
        "author": "王缙",
        "content": "闻道黄金地，仍开白玉田。\n掷山移巨石，咒岭出飞泉。\n猛虎同三径，愁猿学四禅。\n买香然绿桂，乞火蹈红莲。\n草色摇霞上，松声泛月边。\n山河穷百二，世界接三千。\n梵宇聊凭视，王城遂渺然。\n灞陵才出树，渭水欲连天。\n远县分朱郭，孤村起白烟。\n望云思圣主，披雾忆群贤。\n薄宦惭尸素，终身拟尚玄。\n谁知草庵客，曾和柏梁篇。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    }
]