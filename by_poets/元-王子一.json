[
    {
        "title": "刘晨阮肇误入桃源・仙吕/点绛唇",
        "author": "王子一",
        "content": "啸傲烟霞，寸心休把名牵挂。\n暗里年华，青镜添白发。",
        "dynasty": "元",
        "collection_info": null
    },
    {
        "title": "刘晨阮肇误入桃源・油葫芦",
        "author": "王子一",
        "content": "一上天台石径滑，践翠霞则见这竹篱茅舍两三家，听得那夕阳杜宇啼声煞，这时节春风桃李花开罢。\n我虽不伴长沮事耦耕，学严陵理钓槎。\n常则是杖头三百青钱挂，抵多少坐三日县官衙！。",
        "dynasty": "元",
        "collection_info": null
    },
    {
        "title": "刘晨阮肇误入桃源・天下乐",
        "author": "王子一",
        "content": "也算个闲趁东风数落花，荣华，谁恋他？敢则是瓦盆边几场沉醉杀。\n快清风，袍袖宽，倦红尘路径狭，便休题相逢不下马。",
        "dynasty": "元",
        "collection_info": null
    },
    {
        "title": "刘晨阮肇误入桃源・鹊踏枝",
        "author": "王子一",
        "content": "远奢华，近清佳，火炼丹砂，水煮黄芽。\n牢拴住心猿意马，急疏开利锁名枷。\n(阮肇云)这几年天下荒荒，干戈并起，不能勾风尘宁静。\n若有英雄生于此时，觑事业如拾芥耳。\n(正末云)贤者避世，其次避地，其次避色，其次避言。\n兄弟，还只是我们的见识高得多哩。\n(唱)。",
        "dynasty": "元",
        "collection_info": null
    },
    {
        "title": "刘晨阮肇误入桃源・寄生草",
        "author": "王子一",
        "content": "我情愿弃轩冕离人世，傍泉石度岁华。\n一任他英雄并起图王霸，烟尘并起兴戈甲，异端并起伤风化。\n我和你韬光晦迹老山中，煞强如齐家治国平天下。",
        "dynasty": "元",
        "collection_info": null
    },
    {
        "title": "刘晨阮肇误入桃源・幺篇",
        "author": "王子一",
        "content": "去去山无尽，行行路转差。\n则为那白云渐渐迷高下，不由咱寸心悄悄耽惊怕，见-个村翁远远来迎迓。\n我这里为迷山路问樵夫，抵多少因过竹院逢僧话。",
        "dynasty": "元",
        "collection_info": null
    },
    {
        "title": "刘晨阮肇误入桃源・醉中天",
        "author": "王子一",
        "content": "信脚山之下，洗耳水之涯。\n正失路迷踪没乱煞，(带云)得遇老人呵，(唱)抵多少卖得龟儿卦。\n(太白云)二位可通个姓名，现居何处？(正末唱)我两个本东庄措大。\n(太白云)我看你二位生得齐整，像个出仕的人。\n(正末唱)休认做名题科甲，(太白云)二位可还有甚陪伴的么？(正末云)若问我陪伴的呵，(唱)无非是糜鹿鱼虾。",
        "dynasty": "元",
        "collection_info": null
    },
    {
        "title": "刘晨阮肇误入桃源・后庭花",
        "author": "王子一",
        "content": "并不想有轩车有驷马，我则愿无根椽无片瓦。\n出来的一品职千钟禄，那里有六韬书三略法，他都是井中蛙妄称尊大。\n比周公不握发，比陈蕃不下榻。\n空结实花木瓜，费琢磨水晶塔。\n斗筲器不足夸，粪土墙容易塌，儿童见惊讶杀。",
        "dynasty": "元",
        "collection_info": null
    },
    {
        "title": "刘晨阮肇误入桃源・青歌儿",
        "author": "王子一",
        "content": "空一带江山、江山如画，止不过饭囊、饭囊衣架，塞满长安乱似麻。\n每日价大纛高牙，冠盖头踏。\n人物不撑达，服色尽奢华，心行更奸猾。\n举止少谦洽。\n纷纷扰扰由他，多多少少欺咱，言言语语参杂。\n是是非非交加。\n因此上不事王侯，不求闻达。\n隐姓埋名做庄家，学耕稼。",
        "dynasty": "元",
        "collection_info": null
    },
    {
        "title": "刘晨阮肇误入桃源・赚煞",
        "author": "王子一",
        "content": "投至的山上采芝回，早难道江上踏青罢，眼见得路迢遥芒鞋邋遢。\n抵多少古道西风鞭瘦马，叹明朝回首天涯。\n谩嗟呀，那里也出入通达，不觉的枯木寒烟噪晚鸦。\n望青山那搭，红轮直下，兀的是白云深处有人家。\n(同阮下)。",
        "dynasty": "元",
        "collection_info": null
    },
    {
        "title": "刘晨阮肇误入桃源・正宫/端正好",
        "author": "王子一",
        "content": "风力紧羽衣轻，露华湿乌巾重。\n我本为厌红尘跳出樊笼，只待要拨开云雾丘陇，身世外无擒纵。",
        "dynasty": "元",
        "collection_info": null
    },
    {
        "title": "刘晨阮肇误入桃源・倘秀才",
        "author": "王子一",
        "content": "我待学炼九转丹砂葛洪，上万丈昆仑赤松，因此上思入风云变态中。\n(云)兄弟，你看一溪流水，几片落花，这山中必有人家也。\n(唱)则见一溪流水绿，几片落花红，兀的把春光断送。\n(云)兄弟，这般景物，畅是宜人，我且题咏几句咱。\n(阮云)兄长正好题咏几句，小弟拱听。\n(正末唱)。",
        "dynasty": "元",
        "collection_info": null
    },
    {
        "title": "刘晨阮肇误入桃源・滚绣球",
        "author": "王子一",
        "content": "水呵莫不黄河天上来？花呵莫不碧桃天上种？水呵索强如翠岩前三千丈玉泉飞进，花呵干闪下闹西园一队队课蜜游蜂。\n水呵则是弥漫三月雨，花呵可惜狼藉一夜风。\n水呵近沧波濯尘缨一溪光莹，花呵性轻薄乱飘零枉费春工。\n水呵抵多少长江后浪催前浪，花呵早则一片西飞一片东，岁月匆匆。",
        "dynasty": "元",
        "collection_info": null
    },
    {
        "title": "刘晨阮肇误入桃源・倘秀才",
        "author": "王子一",
        "content": "我这里长啸时草木振动，怅望处风涛怒涌，不觉的悄然而悲悚然恐。\n(阮肇云)咱两个则傍这一道流水寻去，料的前面必有个渔家可以投宿。\n(正末唱)盼不的渔家春水渡，(阮肇云)这山中敢有个寺儿么？(正末唱)闻不见僧寺夕阳钟，(带去)兄弟呵，(唱)咱两个莫不被樵大调哄？。",
        "dynasty": "元",
        "collection_info": null
    },
    {
        "title": "刘晨阮肇误入桃源・呆骨朵",
        "author": "王子一",
        "content": "你便铁石人也惹起凡心动，莫不是驾青鸾天上飞琼？似这般花月神仙，晃动了文章巨公。\n(做相见科，旦云)刘郎、阮郎，请同到舍下。\n(正末云)他女娘家怎知我们的名姓，便以刘郎、阮郎呼之？兄弟，我和你莫非是梦中么？(唱)没揣的撞到风流阵，引入花胡同。\n摆列着金钗十二行，敢则梦上他巫山十二峰。",
        "dynasty": "元",
        "collection_info": null
    },
    {
        "title": "刘晨阮肇误入桃源・脱布衫",
        "author": "王子一",
        "content": "光闪闪贝阙珠宫，齐臻臻碧瓦朱甍。\n宽绰绰罗帏绣栊，郁巍巍画梁雕栋。",
        "dynasty": "元",
        "collection_info": null
    },
    {
        "title": "刘晨阮肇误入桃源・醉太平",
        "author": "王子一",
        "content": "注金波碧筒，烧银烛纱笼，笙歌引至画堂中，红遮翠拥。\n人心此会应相重，人情今夜初相共，人生何处不相逢？早忘却更长漏水。\n(二旦做意把盏科，云)草草杯盘，不足以待贤者，惶恐！惶恐！(正末谢云)生等不才，多承错爱，何以克当？(唱)。",
        "dynasty": "元",
        "collection_info": null
    },
    {
        "title": "刘晨阮肇误入桃源・倘秀才",
        "author": "王子一",
        "content": "则见他喜孜孜幽欢密宠，便一似悄促促私期暗通，怎消得翠袖殷勤捧玉钟？屏开金孔雀，褥隐绣芙蓉，兀的般受用。",
        "dynasty": "元",
        "collection_info": null
    },
    {
        "title": "刘晨阮肇误入桃源・叨叨令",
        "author": "王子一",
        "content": "记不的轩辕一枕华胥梦，学不的淳于一枕南柯梦，盼不的文王一枕非熊梦，成不的庄周一枕蝴蝶梦。\n倒大来福分也么哥，倒大来福分也么哥，恰做了襄王一枕高唐梦。",
        "dynasty": "元",
        "collection_info": null
    },
    {
        "title": "刘晨阮肇误入桃源・二煞",
        "author": "王子一",
        "content": "一杯未尽笙歌送，两意初谐语话同。\n效文君私奔相如，比巫娥愿从宋玉，似莺莺暗约张生，学孟光自许梁鸿。\n他年不骑鹤，何日可登鳌？今夜恰乘龙。\n说甚的只鸾单凤，天与配雌雄。",
        "dynasty": "元",
        "collection_info": null
    },
    {
        "title": "刘晨阮肇误入桃源・随煞尾",
        "author": "王子一",
        "content": "色笼葱光潋滟，山环水绕天台洞。\n势周旋，形曲折，虎踞龙盘仙子宫。\n本意闲寻采药翁，谁想桃源一径通。\n谩叹人生似转蓬，犹恐相逢是梦中。\n月满兰房夜未扃，人在珠帘第几重。\n结煞同心心已同，绾就合欢欢正浓。\n焚尽金炉宝篆空，烧罢银台烛影红。\n身在天台花树丛，梦入阳台云雨踪。\n准备着凤枕鸳衾玉人共，成就了年少风流志诚种。\n(同下)。",
        "dynasty": "元",
        "collection_info": null
    },
    {
        "title": "刘晨阮肇误入桃源・仙吕/赏花时",
        "author": "王子一",
        "content": "我做甚三叠阳关愁不听，也只为一段伤心画怎成。\n则不是人感慨别离轻，听兀那流莺树顶。\n先啼出断肠声。",
        "dynasty": "元",
        "collection_info": null
    },
    {
        "title": "刘晨阮肇误入桃源・幺篇",
        "author": "王子一",
        "content": "抵多少绿暗红稀出凤城，拚得个倒尽沙头双玉瓶。\n直到这十里短长亭，避不的登山蓦岭，便子索回首问前程。\n(正末同阮下)。",
        "dynasty": "元",
        "collection_info": null
    },
    {
        "title": "刘晨阮肇误入桃源・中吕/粉蝶儿",
        "author": "王子一",
        "content": "兔走乌飞，搬不尽古今兴废，急回来物换星移。\n成就了凤鸾交，莺燕侣，五百年夙缘仙契。\n不多时执手临岐，倒揽下干相思一场憔悴。",
        "dynasty": "元",
        "collection_info": null
    },
    {
        "title": "刘晨阮肇误入桃源・醉春风",
        "author": "王子一",
        "content": "则被这红灼灼洞中花，碧澄澄溪上水，赚将刘阮入桃源，畅好是美，美。\n受用他一段繁华，端详了一班人物，别是个一重天地。",
        "dynasty": "元",
        "collection_info": null
    },
    {
        "title": "刘晨阮肇误入桃源・迎仙客",
        "author": "王子一",
        "content": "下坡如投地阱，蓦岭似上天梯，这的是蝴蝶梦中家万里。\n不甫能雨才收，没揣的风又起。\n似这般风雨凄凄，早难道迟日江山丽。",
        "dynasty": "元",
        "collection_info": null
    },
    {
        "title": "刘晨阮肇误入桃源・红绣鞋",
        "author": "王子一",
        "content": "见了这三五搭人家稀密，过了这百千重山路逶迤，那里也新郎归去马如飞。\n愁的是林深禽语碎，怕的是路远客行迟，呀！却原来鹧鸪啼烟树里。",
        "dynasty": "元",
        "collection_info": null
    },
    {
        "title": "刘晨阮肇误入桃源・醉高歌",
        "author": "王子一",
        "content": "望见那萧萧古寺投西，行过这泛泛危桥转北。\n早来到三家疃上熟游地，这搭儿分明记得。\n(正末做意惊见科，云)好怪，这两株松树我去时亲手栽下，与兄弟上天台山采药，到今只有一年光景，这两株树怎么就长得偌来大，不由我心中好生疑惑。\n(阮肇云)我也记得，这等大的快，敢则是地肥哩。\n(正末唱)。",
        "dynasty": "元",
        "collection_info": null
    },
    {
        "title": "刘晨阮肇误入桃源・普天乐",
        "author": "王子一",
        "content": "曾得个几星霜，多年岁，为甚么松杉作洞，花木成蹊？往时节将嫩苗跑土栽，今日呵见老树冲天立。\n见了这景物翻腾非前日，不由人几般儿心下猜疑。\n修补了颓垣败壁，整顿了明窗净几，改换了茅舍疏篱。",
        "dynasty": "元",
        "collection_info": null
    },
    {
        "title": "刘晨阮肇误入桃源・石榴花",
        "author": "王子一",
        "content": "则见这野风吹起纸钱灰，咚咚的挝鼓响如雷。\n原来是当村父老众相知，赛叶王社日，摆列着尊愚。\n(做叫云)刘弘，开门来，开门来。\n(唱)到的这柴门前便唤咱儿名讳，他那里默无声弄盏传杯。\n一个个紧低头不睬佯妆醉，方信道人面逐高低。",
        "dynasty": "元",
        "collection_info": null
    },
    {
        "title": "刘晨阮肇误入桃源・上小楼",
        "author": "王子一",
        "content": "则见他一时半刻，使尽了千方百计。\n吃紧的理不服人，言不谙典，话不投机。\n看不的乔所为，歹见识，刁天决地，早叹道气昂昂后生叮畏。\n(净云)这等撞席的人，倒敢胡言乱语的。\n牛表、沙三，急忙打出去者。\n(众做打科)(正末唱)。",
        "dynasty": "元",
        "collection_info": null
    },
    {
        "title": "刘晨阮肇误入桃源・幺篇",
        "author": "王子一",
        "content": "真乃是重色不重贤，度人不度己。\n使的这牛表、沙三、伴哥、王留，唱叫扬疾。\n走将来手便棰，脚便踢，将咱忤逆，这的是孩儿每孝当竭力。\n(云)我是刘晨，同兄弟阮肇去春上天台山采药，今年归家。\n你是何人，倒来打我？(净云)你这两个面生可疑之人，我那里认的？你快去！快去！(正末唱)。",
        "dynasty": "元",
        "collection_info": null
    },
    {
        "title": "刘晨阮肇误入桃源・满庭芳",
        "author": "王子一",
        "content": "你道我面生可疑，便待要扬威耀武，也合问姓甚名谁。\n那些个吐虹霓三千丈英雄气，全不管长幼尊卑。\n(净云)我父亲刘弘在日，尝说老爷刘晨，上天台山采药不归，到今百余年，知他是狼餐豹食？你还提他则甚？(正末唱)你道我上天台狼餐豹食，谁想我入桃源雨约云期。\n休得要夸强会，瞒神吓鬼，大古里人善得人欺。",
        "dynasty": "元",
        "collection_info": null
    },
    {
        "title": "刘晨阮肇误入桃源・十二月",
        "author": "王子一",
        "content": "叹急急年光似水，看纷纷世事如棋。\n回首时今来古往，伤心处物是人非。\n若不游嫦娥月窟，必定到王母瑶池。",
        "dynasty": "元",
        "collection_info": null
    },
    {
        "title": "刘晨阮肇误入桃源・尧民歌",
        "author": "王子一",
        "content": "呀！生折散碧桃花卜凤鸾栖，端的个人生最苦是别离。\n倒做了伯劳飞燕各东西，早叹道有情何怕隔年期。\n伤也波悲，登高怨落晖，添几点青衫汨。",
        "dynasty": "元",
        "collection_info": null
    },
    {
        "title": "刘晨阮肇误入桃源・耍孩儿",
        "author": "王子一",
        "content": "方信道洞天深处非人世，包藏着云纵雨迹。\n(带云)我想临行之时，(唱)怎将断肠诗句赠别离，分明是漏泄与肉眼愚眉。\n他道花当洞口应长在，水到人间定不回。\n参透了其中意，本是个神仙境界，错认做裙带衣食。",
        "dynasty": "元",
        "collection_info": null
    },
    {
        "title": "刘晨阮肇误入桃源・五煞",
        "author": "王子一",
        "content": "我受用淡氤氲香喷鹊尾炉，光潋滟酒倾蕉叶杯。\n脚趔趄佳人锦瑟傍边立，醉疏狂闲吟夜月诗千首，眼迷希细看春风玉一围。\n到今日归何地？想杀我龙肝凤髓，害杀我螓首蛾眉。",
        "dynasty": "元",
        "collection_info": null
    },
    {
        "title": "刘晨阮肇误入桃源・三煞",
        "author": "王子一",
        "content": "他那里一壶天地宽，两轮日月迟，不比这彩云易散琉璃脆。\n但不知别来仙子今何在，从今后逢着仙翁莫看棋。\n回首更人世，我只怕泰山石烂，沧海尘飞。",
        "dynasty": "元",
        "collection_info": null
    },
    {
        "title": "刘晨阮肇误入桃源・二煞",
        "author": "王子一",
        "content": "现如今桃源好结缡，问甚么瓜田不纳履，我和他武陵溪畔曾相识。\n寂寞了十二阑瑶台仙子吹箫伴，迢递了五百里芳草王孙去路迷。\n阑珊了三千年王母蟠桃会，生疏了日边蓖翠鸾丹凤，冷落丁云外鸣玉犬金鸡。",
        "dynasty": "元",
        "collection_info": null
    },
    {
        "title": "刘晨阮肇误入桃源・尾煞",
        "author": "王子一",
        "content": "折末你奔关山千百重，进程途一万里。\n我则怕春光去了难寻觅，(云)兄弟，咱和你去来。\n(唱)趁着这几瓣桃花半溪水。\n(同阮肇下)。",
        "dynasty": "元",
        "collection_info": null
    },
    {
        "title": "刘晨阮肇误入桃源・双调/新水令",
        "author": "王子一",
        "content": "满襟情沿湿青袍，伴离人一竿残照。\n行不上岩峦临涧绝，盼不到宫阙倚天高。\n一弄儿行色萧条，恰便似游仙梦撒然觉。",
        "dynasty": "元",
        "collection_info": null
    },
    {
        "title": "刘晨阮肇误入桃源・驻马厅",
        "author": "王子一",
        "content": "四顾寂寥，绿树依依云渺渺；一声长啸，青山隐隐水迢迢。\n看花长在洛阳桥，休官不止长安道。\n归路杳，也是我寻真误入蓬莱岛。",
        "dynasty": "元",
        "collection_info": null
    },
    {
        "title": "刘晨阮肇误入桃源・沈醉东风",
        "author": "王子一",
        "content": "成就了东床婿伏低做小，宴会了西王母接贵攀高。\n引动这撩云拨雨心，想起那闭月羞花貌。\n撇的似绕朱门燕子寻巢，没来由北往南来走一遭，眼见的离多会少。",
        "dynasty": "元",
        "collection_info": null
    },
    {
        "title": "刘晨阮肇误入桃源・殿前欢",
        "author": "王子一",
        "content": "不觉的五魂消，则见这无媒径路草萧萧，急煎煎似上蚰蜒道。\n一会价心痒难揉，这时节武陵溪怎暗约？桃花片空零落，胡麻饭绝音耗。\n做了个云迷楚岫，水淹蓝桥。",
        "dynasty": "元",
        "collection_info": null
    },
    {
        "title": "刘晨阮肇误入桃源・雁儿落",
        "author": "王子一",
        "content": "也是我一事差百事错，空惹的千人骂万人笑。\n本则合暮登天子堂，没来由夜宿袄神庙。",
        "dynasty": "元",
        "collection_info": null
    },
    {
        "title": "刘晨阮肇误入桃源・得胜令",
        "author": "王子一",
        "content": "这的是人怨语声高，我今日得命也无毛。\n吉丁当掂碎连环玉，生可擦分开比翼鸟。\n梦断魂劳，身未到心先到；分浅缘薄，有上梢没下梢。\n(二末做投崖科)(太白现像，急喝云)刘晨、阮肇，休胡寻思。\n吾乃上界太白金星。\n为你二人与桃源仙子有夙世姻缘之分，你前日采药迷路，吾曾化为樵夫，指引入洞。\n今复来此，迷其旧路，听吾指引。\n(正末同阮拜科，云)愚民肉眼，不识大仙，只望垂悯，指示前路。\n(唱)。",
        "dynasty": "元",
        "collection_info": null
    },
    {
        "title": "刘晨阮肇误入桃源・沽美酒",
        "author": "王子一",
        "content": "怎肯学鲲鹏飞杂燕雀，芝兰长混蓬蒿，可正是忙处人多闲处少。\n早着我迷踪失道，无处访旧时樵。",
        "dynasty": "元",
        "collection_info": null
    },
    {
        "title": "刘晨阮肇误入桃源・太平令",
        "author": "王子一",
        "content": "但得你天公指教，抵多少晏平仲善与人交。\n你若肯扶倾济弱，我可便回嗔作笑。\n一会价记着想着念着，(带云)休道是人呵，(唱)马也有垂缰之报。",
        "dynasty": "元",
        "collection_info": null
    },
    {
        "title": "刘晨阮肇误入桃源・落梅风",
        "author": "王子一",
        "content": "过了这苍苔径独木桥，路崎岖寂无人到。\n刘郎这回归去了，乱山头杜鹃休叫。",
        "dynasty": "元",
        "collection_info": null
    },
    {
        "title": "刘晨阮肇误入桃源・折桂令",
        "author": "王子一",
        "content": "依然见桃源洞玉软香娇，一队队美貌相迎，一个个笑脸擎着。\n今日也鱼水和谐，燕莺成对，琴瑟相调。\n玉炉中焚宝篆沈烟细袅，绛台上照红妆银蜡高烧。\n人立妖娆，乐奏箫韶。\n依旧有翠绕珠围，再成就凤友鸾交。",
        "dynasty": "元",
        "collection_info": null
    }
]