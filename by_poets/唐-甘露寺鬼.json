[
    {
        "uuid": "1e3192449d9e37ee8e7b0dc71aae9cdf",
        "title": "西轩诗 一",
        "author": "甘露寺鬼",
        "content": "赵壹能为赋，邹阳解献书。\n可惜西江水，不救辙中鱼。",
        "dynasty": "唐",
        "collection_info": null
    },
    {
        "uuid": "53f0bfadded9bc3cee1e824427b9f51a",
        "title": "西轩诗 二",
        "author": "甘露寺鬼",
        "content": "伟哉横海鳞，壮矣垂天翼。\n一旦失风水，翻为蝼蚁食。",
        "dynasty": "唐",
        "collection_info": null
    },
    {
        "uuid": "4238b64475e22337f80cc4caf0d52d67",
        "title": "西轩诗 三",
        "author": "甘露寺鬼",
        "content": "功遂侔昔人，保退无智力。\n既涉太行险，兹路信难陟。",
        "dynasty": "唐",
        "collection_info": null
    },
    {
        "uuid": "f89dcddd9a210eaa728b167bf052be00",
        "title": "西轩诗 四",
        "author": "甘露寺鬼",
        "content": "握裏龙蛇纸上鸾，逡巡千幅不将难。\n顾云已往罗隐耄，更有何人逞笔端。",
        "dynasty": "唐",
        "collection_info": null
    },
    {
        "uuid": "11f677084c3b1fcb766f6ab2763fbbbd",
        "title": "西轩诗",
        "author": "甘露寺鬼",
        "content": "赵壹能为赋，邹阳解献书。\n可惜西江水，不救辙中鱼。\n伟哉横海鳞，壮矣垂天翼。\n一旦失风水，翻为蝼蚁食。\n功遂侔昔人，保退无智力。\n既涉太行险，兹路信难陟。\n握裏龙蛇纸上鸾，逡巡千幅不将难。\n顾云已往罗隐耄，更有何人逞笔端。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十五"
        }
    }
]