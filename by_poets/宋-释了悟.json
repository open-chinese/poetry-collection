[
    {
        "uuid": "79fc27a0b0969524611656e421d6bdb4",
        "title": "偈颂五首  其一",
        "author": "释了悟",
        "content": "今朝七月半，丛林解制忙。\n当头老水牯，筋骨不堪当。\n大家团栾礼三拜，栴檀薝卜一般香。",
        "dynasty": "宋",
        "collection_info": null
    },
    {
        "uuid": "378def3c072f54f7bc4df8ae4a9fe8ab",
        "title": "偈颂五首  其二",
        "author": "释了悟",
        "content": "今朝开炉向火，诸方说禅浩浩。\n灵山一字也无，普请大家证据。",
        "dynasty": "宋",
        "collection_info": null
    },
    {
        "uuid": "00db41e5c0ec829ebcc3faa82172addd",
        "title": "偈颂五首  其三",
        "author": "释了悟",
        "content": "一即三，三即一，碧眼胡僧数不出。\n少林面壁九年，大似抱赃叫屈。\n屈屈，黄檗树头，讨甚木蜜。",
        "dynasty": "宋",
        "collection_info": null
    },
    {
        "uuid": "0715dbf795ea076ad893b2bb90fa9986",
        "title": "偈颂五首  其四",
        "author": "释了悟",
        "content": "倒岳倾湫与么来，小根魔子谩疑猜。\n神驹一跃三千界，空说门前下马台。",
        "dynasty": "宋",
        "collection_info": null
    },
    {
        "uuid": "fa4fbb30611a5cffdc3c126d214741a0",
        "title": "偈颂五首  其五",
        "author": "释了悟",
        "content": "昨日栽茄子，今日种冬瓜。\n一声河满子，和月落谁家。",
        "dynasty": "宋",
        "collection_info": null
    },
    {
        "uuid": "440dfdc2980f0bdc7ea288e90bf8fb31",
        "title": "读政黄牛",
        "author": "释了悟",
        "content": "清旷情怀世莫羁，放心异类乐斯时。\n千山万水无穷意，只许滩头白鹭知。",
        "dynasty": "宋",
        "collection_info": null
    },
    {
        "uuid": "6128f6aebec9552672662e785c5ccf26",
        "title": "颂古",
        "author": "释了悟",
        "content": "试问钟声披七条，轻轻击着无明发。\n买来餬餠是馒头，苦哉观世音菩萨。",
        "dynasty": "宋",
        "collection_info": null
    }
]