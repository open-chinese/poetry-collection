[
    {
        "uuid": "07e305aebff55ea5422204cc70cd0d95",
        "title": "赋九月梅花",
        "author": "梁克家",
        "content": "老菊残梧九月霜，谁将先暖入东堂。\n不因造物于人厚，肯放南枝特地香。\n九鼎燮调端有待，百花羞涩敢言芳。\n看来水玉浑相映，好取龙吟播乐章。",
        "dynasty": "宋",
        "collection_info": null
    },
    {
        "uuid": "1fb052ed846223691314599a4889a665",
        "title": "次陈休应烹茗廓然亭见送韵",
        "author": "梁克家",
        "content": "已行更为玉泉留，好景烦公杰句收。\n紫帽峰前双鹭下，几多清兴满沧洲。",
        "dynasty": "宋",
        "collection_info": null
    }
]