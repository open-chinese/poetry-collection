[
    {
        "uuid": "40297b0166553c5e25945f561521e04b",
        "title": "送李员外频之建州",
        "author": "林宽",
        "content": "句践江头月，客星台畔松。\n为郎久不见，出守暂相逢。\n鸟泊牵滩索，花空押号钟。\n远人思化切，休上武夷峰。",
        "dynasty": "唐",
        "collection_info": null
    },
    {
        "uuid": "6f0a3bde38c97d541da044496a85f194",
        "title": "送许棠先辈归宣州",
        "author": "林宽",
        "content": "髪枯穷律韵，字字合埙篪。\n日月所到处，姓名无不知。\n莺啼谢守垒，苔老谪仙碑。\n诗道丧来久，东归为弔之。",
        "dynasty": "唐",
        "collection_info": null
    },
    {
        "uuid": "2912f763abc93bc64836a33991e14d29",
        "title": "穷冬太学",
        "author": "林宽",
        "content": "投迹依槐馆，荒亭草合时。\n雪深鸢啸急，薪湿鼎吟迟。\n默坐同谁话，非僧不我知。\n匡庐瀑布畔，何日副心期。",
        "dynasty": "唐",
        "collection_info": null
    },
    {
        "uuid": "472586264bfa8378f7397790d3ee55d6",
        "title": "陪郑諴郎中假日省中寓直",
        "author": "林宽",
        "content": "宪厅名最重，假日许从容。\n床满诸司印，庭高五粒松。\n井寻芸吏汲，茶拆岳僧封。\n鸟度帘旌暮，犹吟隔苑钟。",
        "dynasty": "唐",
        "collection_info": null
    },
    {
        "uuid": "6d1da976e4c3699ef284866c85e1ba1e",
        "title": "送谢石先辈归宣州",
        "author": "林宽",
        "content": "名随春色远，湖外已先知。\n花尽方辞醉，莺残是放时。\n天寒千尺岳，颔白半联诗。\n笋蕨犹堪采，荣归及养期。",
        "dynasty": "唐",
        "collection_info": null
    },
    {
        "uuid": "fc2ac2b41cd7523e3e8adeed24e8471a",
        "title": "下第寄欧阳瓒",
        "author": "林宽",
        "content": "诗人道僻命多奇，更值干戈乱起时。\n莫作江宁王少府，一生吟苦竟谁知。",
        "dynasty": "唐",
        "collection_info": null
    },
    {
        "uuid": "341bb0ea84a24a5e34610b8d8c384192",
        "title": "寄何绍余",
        "author": "林宽",
        "content": "雁过君犹未入城，清贤门下旧知名。\n风波冻马遥逢见，革橐饥僮尚挈行。\n住在闲坊无辙迹，别来何寺有泉声。\n芙蓉苑北曲江岸，期看终南新雪晴。",
        "dynasty": "唐",
        "collection_info": null
    },
    {
        "uuid": "82c54dbbb5be3b561ca02d97662d81e5",
        "title": "送人宰浦城",
        "author": "林宽",
        "content": "东南犹阻寇，梨岭更谁登。\n作宰应无俸，归船必有僧。\n滩平眠獭石，烧断饮猨藤。\n岁尽校殊最，方当见异能。",
        "dynasty": "唐",
        "collection_info": null
    },
    {
        "uuid": "ff43ca98f426091e4a521d26e4a792b0",
        "title": "省试腊后望春宫",
        "author": "林宽",
        "content": "皇都初度腊，凤辇出深宫。\n高凭楼台上，遥瞻灞浐中。\n仗凝霜彩白，袍映日华红。\n柳眼方开冻，莺声渐转风。\n御沟穿断霭，骊岫照斜空。\n时见宸游兴，因观稼穑功。",
        "dynasty": "唐",
        "collection_info": null
    },
    {
        "uuid": "dab0e642ae52b598d2c8649f5c516c5f",
        "title": "寄省中知己",
        "author": "林宽",
        "content": "门掩清曹晚，静将乌府邻。\n花开封印早，雪下典衣频。\n怪木风吹阁，废巢时落薪。\n每怜吾道苦，长说向同人。",
        "dynasty": "唐",
        "collection_info": null
    },
    {
        "uuid": "3ac3497d6fa9beee4879abf5451e4ad9",
        "title": "朱坡",
        "author": "林宽",
        "content": "朱坡坡上望，不似在秦京。\n渐觉溪山秀，更高鱼鸟情。\n夜吟禅子室，晓爨猎人铛。\n恃此偷佳赏，九衢蜩未鸣。",
        "dynasty": "唐",
        "collection_info": null
    },
    {
        "uuid": "fec9f1d3a10e00040416764e17c23003",
        "title": "酬陈樵见寄",
        "author": "林宽",
        "content": "失意闲眠起更迟，又将羁薄谢深知。\n囊书旋入酒家尽，纱帽长依僧壁垂。\n待月句新遭鬼哭，寻山貌古被猨窥。\n元和才子多如此，除却清吟何所为。",
        "dynasty": "唐",
        "collection_info": null
    },
    {
        "uuid": "8173cec7ba2e4c223b359558cf4c80dc",
        "title": "华清宫",
        "author": "林宽",
        "content": "殿角钟残立宿鸦，朝元归驾望无涯。\n香泉空浸宫前草，未到春时争发花。",
        "dynasty": "唐",
        "collection_info": null
    },
    {
        "uuid": "85108b447011ba13a6fa33f4f839d11a",
        "title": "终南山",
        "author": "林宽",
        "content": "标奇耸峻壮长安，影入千门万户寒。\n徒自倚天生气色，尘中谁为举头看。",
        "dynasty": "唐",
        "collection_info": null
    },
    {
        "uuid": "f8471ce5deb368d82b82c0270ed30209",
        "title": "歌风台",
        "author": "林宽",
        "content": "蒿棘空存百尺基，酒酣曾唱大风词。\n莫言马上得天下，自古英雄尽解诗。",
        "dynasty": "唐",
        "collection_info": null
    },
    {
        "uuid": "b62cc98208c2c53412f5464ecb53d12e",
        "title": "送人归日东",
        "author": "林宽",
        "content": "沧溟西畔望，一望一心摧。\n地即同正朔，天教阻往来。\n波翻夜作电，鲸吼昼为雷。\n门外人参径，到时花几开。",
        "dynasty": "唐",
        "collection_info": null
    },
    {
        "uuid": "3110b7d631a651c850c62c50b70bba14",
        "title": "寓兴",
        "author": "林宽",
        "content": "西母一杯酒，空言浩劫春。\n英雄归厚土，日月照闲人。\n衰草珠玑冢，冷灰龙凤身。\n茂陵骊岫晚，过者暗伤神。",
        "dynasty": "唐",
        "collection_info": null
    },
    {
        "uuid": "215ff26444d94a9abf5c2cae01dfabd6",
        "title": "少年行",
        "author": "林宽",
        "content": "柳烟侵御道，门映夹城开。\n白日莫空过，青春不再来。\n报雠衝雪去，乘醉臂鹰迴。\n看取歌钟地，残阳满坏台。",
        "dynasty": "唐",
        "collection_info": null
    },
    {
        "uuid": "fbfaea0986ab774c5eb7034dc901c666",
        "title": "塞上还荅友人",
        "author": "林宽",
        "content": "无端游绝塞，归鬓已苍然。\n戎羯围中过，风沙马上眠。\n草衰频过烧，耳冷不闻蝉。\n从此甘贫坐，休言更到边。",
        "dynasty": "唐",
        "collection_info": null
    },
    {
        "uuid": "12a60e9fa4c0efa02a1b4a72e87a00d6",
        "title": "哭栖白供奉",
        "author": "林宽",
        "content": "侍辇才难得，三朝有上人。\n琢诗方到骨，至死不离贫。\n风帐孤萤入，霜阶积叶频。\n夕阳门半掩，过此亦无因。",
        "dynasty": "唐",
        "collection_info": null
    },
    {
        "uuid": "fae5018adece74ef653ceff5baf07dcc",
        "title": "送昇道靖恭相公分司",
        "author": "林宽",
        "content": "东风时不遇，果见致君难。\n海岳影犹动，鵾鹏势未安。\n星沈关锁冷，鸡唱驿灯残。\n谁似二宾客，门闲嵩洛寒。",
        "dynasty": "唐",
        "collection_info": null
    },
    {
        "uuid": "1917a0c5dda8a5f3f3489999a716c027",
        "title": "关下早行",
        "author": "林宽",
        "content": "轧轧推危辙，听鸡独早行。\n风吹宿霭散，月照华山明。\n白首东西客，黄河昼夜清。\n相逢皆有事，唯我是闲情。",
        "dynasty": "唐",
        "collection_info": null
    },
    {
        "uuid": "c71a735a39a838c7c706d8775705baa5",
        "title": "曲江",
        "author": "林宽",
        "content": "曲江初碧草初青，万毂千蹄匝岸行。\n倾国妖姬云鬓重，薄徒公子雪衫轻。\n琼镌狒𤝞遶觥舞，金蹙辟邪拏拨鸣。\n柳絮杏花留不得，随风处处逐歌声。",
        "dynasty": "唐",
        "collection_info": null
    },
    {
        "uuid": "72c983af3dc82e0a8b77ed45669dd063",
        "title": "长安遣怀",
        "author": "林宽",
        "content": "醉下高楼醒復登，任从浮薄笑才能。\n青龙寺裏三门上，立为南山不为僧。",
        "dynasty": "唐",
        "collection_info": null
    },
    {
        "uuid": "308574fc686980457ae20a7308cec5a5",
        "title": "送僧游太白峰",
        "author": "林宽",
        "content": "云深游太白，莫惜遍探奇。\n顶上多灵迹，尘中少客知。\n悬崖倚冻瀑，飞狖过孤枝。\n出定更何事，相逢必有诗。",
        "dynasty": "唐",
        "collection_info": null
    },
    {
        "uuid": "3bc5a36425c4f48c856ac1a1790c4b04",
        "title": "哭造微禅师",
        "author": "林宽",
        "content": "神迁不火葬，新塔露疎柽。\n是物皆磨灭，唯师出死生。\n虚堂散钓叟，怪木哭山精。\n林下路长在，无因更此行。",
        "dynasty": "唐",
        "collection_info": null
    },
    {
        "uuid": "3a93bd9b3ee63a4a80fc4ffc9e1e7cc4",
        "title": "献同年孔郎中",
        "author": "林宽",
        "content": "炊琼爇桂帝关居，卖尽寒衣典尽书。\n驱马每寻霜影裏，到门常在鼓声初。\n蟾枝交彩清兰署，鸾佩排光映玉除。\n一顾深恩身未杀，争期皎日负吹嘘。",
        "dynasty": "唐",
        "collection_info": null
    },
    {
        "uuid": "aae8d7d3768e551a7254be46399b0336",
        "title": "闻雁",
        "author": "林宽",
        "content": "接影横空背雪飞，声声寒出玉关迟。\n上阳宫裏三千梦，月冷风清闻过时。",
        "dynasty": "唐",
        "collection_info": null
    },
    {
        "uuid": "0125a3526f6a1ee54e3a67f91aab0a5a",
        "title": "送惠补阙",
        "author": "林宽",
        "content": "诏下搜岩野，高人入竹林。\n长因抗疏日，便作去官心。\n清俸供僧尽，沧洲寄迹深。\n东门有归路，徒自弃华簪。",
        "dynasty": "唐",
        "collection_info": null
    },
    {
        "uuid": "8375653cb1ef57818478c9644016febc",
        "title": "和友人贼后",
        "author": "林宽",
        "content": "带号乞兵急，英雄陷贼围。\n江山犹未静，鱼鸟欲何归。\n城露桑榆尽，时平老幼稀。\n书从战后得，读彻血盈衣。",
        "dynasty": "唐",
        "collection_info": null
    },
    {
        "uuid": "2dd142320f7131732d0a55b7dfa00f43",
        "title": "长安即事",
        "author": "林宽",
        "content": "暝鼓纔终復晓鸡，九门何计出沈迷。\n樵童乱打金吾鼓，豪马争奔丞相堤。\n翡翠鬟欹钗上燕，麒麟衫束海中犀。\n须知不是诗人事，空忆泉声菊畔畦。",
        "dynasty": "唐",
        "collection_info": null
    },
    {
        "uuid": "20f7f7e78e9730672e8ab32a9f4ac0a7",
        "title": "和周繇校书先辈省中寓直",
        "author": "林宽",
        "content": "古木重门掩，幽深秖欠溪。\n此中真吏隐，何必更岩栖。\n名姓镌幢记，经书逐库题。\n字随飞蠹缺，阶与落星齐。\n伴直僧谈静，侵霜蛩韵低。\n粘尘贺草没，剥粉薛禽迷。\n衰藓墙千堵，微阳菊半畦。\n鼓残鸦去北，漏在月沈西。\n每忆终南雪，几登云阁梯。\n时因搜句次，那惜一招携。",
        "dynasty": "唐",
        "collection_info": null
    },
    {
        "uuid": "47c0de671ec4ac65d28201fe0599c781",
        "title": "苦雨",
        "author": "林宽",
        "content": "霪霖翳日月，穷巷变沟坑。\n骤洒纤枝折，奔倾坏堵平。\n蒙[簦]来客绝，跃甃噪蛙狞。\n败屐阴苔积，摧檐湿菌生。\n斜飞穿裂瓦，迸落打空铛。\n叶底迟归蝶，林中滞出莺。\n润侵书缝黑，冷浸鬓丝明。\n牖暗参差影，阶寒断续声。\n尺薪功比桂，寸粒价高琼。\n遥想管弦裏，无因识此情。",
        "dynasty": "唐",
        "collection_info": null
    },
    {
        "uuid": "6c3087368840a0b8cdaba9fd56819b7b",
        "title": "送李员外频之建州",
        "author": "林宽",
        "content": "勾践江头月，客星台畔松。\n为郎久不见，出守暂相逢。\n鸟泊牵滩索，花空押号钟。\n远人思化切，休上武夷峰。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    },
    {
        "uuid": "906beefe229e7c0e2b6027a8835b44a2",
        "title": "送许棠先辈归宣州",
        "author": "林宽",
        "content": "发枯穷律韵，字字合埙篪。\n日月所到处，姓名无不知。\n莺啼谢守垒，苔老谪仙碑。\n诗道丧来久，东归为吊之。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    },
    {
        "uuid": "08039df182913e531b85155586d3c223",
        "title": "寄何绍余",
        "author": "林宽",
        "content": "雁过君犹未入城，清贤门下旧知名。\n风波冻马遥逢见，芙蓉苑北曲江岸，期看终南新雪晴。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    },
    {
        "uuid": "90e7a126e53e2d18b1c77f29b8d7292d",
        "title": "送人宰浦城",
        "author": "林宽",
        "content": "东南犹阻寇，梨岭更谁登。\n作宰应无俸，归船必有僧。\n滩平眠獭石，烧断饮猿藤。\n岁尽校殊最，方当见异能。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    },
    {
        "uuid": "3e88443acf8c109dbddd946fe29bfcd8",
        "title": "酬陈樵见寄",
        "author": "林宽",
        "content": "失意闲眠起更迟，又将羁薄谢深知。\n囊书旋入酒家尽，元和才子多如此，除却清吟何所为。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    },
    {
        "uuid": "cb5c390939461baa763a9a44d905a4fe",
        "title": "寓兴",
        "author": "林宽",
        "content": "西母一杯酒，空言浩劫春。\n英雄归厚土，日月照閒人。\n衰草珠玑冢，冷灰龙凤身。\n茂陵骊岫晚，过者暗伤神。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    },
    {
        "uuid": "623baab4106f28f3b9a1d4be1e63f70f",
        "title": "少年行",
        "author": "林宽",
        "content": "柳烟侵御道，门映夹城开。\n白日莫空过，青春不再来。\n报仇冲雪去，乘醉臂鹰回。\n看取歌钟地，残阳满坏台。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    },
    {
        "uuid": "9b5787d668b76fd71dd98ea38578e488",
        "title": "送升道靖恭相公分司",
        "author": "林宽",
        "content": "东风时不遇，果见致君难。\n海岳影犹动，鹍鹏势未安。\n星沉关锁冷，鸡唱驿灯残。\n谁似二宾客，门闲嵩洛寒。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    },
    {
        "uuid": "c8e7c461e023a2dbf6f5e911fdeb8147",
        "title": "关下早行",
        "author": "林宽",
        "content": "轧轧推危辙，听鸡独早行。\n风吹宿霭散，月照华山明。\n白首东西客，黄河昼夜清。\n相逢皆有事，唯我是閒情。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    },
    {
        "uuid": "3df51c276af674bff4f25d0d8a4f5ca9",
        "title": "曲江",
        "author": "林宽",
        "content": "曲江初碧草初青，万毂千蹄匝岸行。\n倾国妖姬云鬓重，柳絮杏花留不得，随风处处逐歌声。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    },
    {
        "uuid": "144eab5083bd65b5cc2d546c403c2b7d",
        "title": "长安遣怀",
        "author": "林宽",
        "content": "醉下高楼醒复登，任从浮薄笑才能。\n青龙寺裏三门上，立为南山不为僧。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    },
    {
        "uuid": "1f9384b00dc69643688682da1dfcc5c8",
        "title": "哭造微禅师",
        "author": "林宽",
        "content": "神迁不火葬，新塔露疏柽。\n是物皆磨灭，唯师出死生。\n虚堂散钓叟，怪木哭山精。\n林下路长在，无因更此行。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    },
    {
        "uuid": "05e84fba3ae220878ba20aa95aa8bb3b",
        "title": "献同年孔郎中",
        "author": "林宽",
        "content": "炊琼爇桂帝关居，卖尽寒衣典尽书。\n驱马每寻霜影裏，一顾深恩身未杀，争期皎日负吹嘘。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    },
    {
        "uuid": "9c4c34514e4e89c02ffd28f083b4e15c",
        "title": "长安即事",
        "author": "林宽",
        "content": "暝鼓才终复晓鸡，九门何计出沉迷，樵童乱打金吾鼓，须知不是诗人事，空忆泉声菊畔畦。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    },
    {
        "uuid": "592396e2f75c79b744f7ce8dbb90a616",
        "title": "和周繇校书先辈省中寓直",
        "author": "林宽",
        "content": "古木重门掩，幽深只欠溪。\n此中真吏隐，何必更岩栖。\n名姓镌幢记，经书逐库题。\n字随飞蠹缺，阶与落星齐。\n伴直僧谈静，侵霜蛩韵低。\n粘尘贺草没，剥粉薛禽迷。\n衰藓墙千堵，微阳菊半畦。\n鼓残鸦去北，漏在月沉西。\n每忆终南雪，几登云阁梯。\n时因搜句次，那惜一招携。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    },
    {
        "uuid": "8e7d0662c1ab377d338479b1ca06c4b0",
        "title": "苦雨",
        "author": "林宽",
        "content": "霪霖翳日月，穷巷变沟坑。\n骤洒纤枝折，奔倾坏堵平。\n蒙簦来客绝，跃甃噪蛙狞。\n败屐阴苔积，摧檐湿菌生。\n斜飞穿裂瓦，迸落打空铛。\n叶底迟归蝶，林中滞出莺。\n润侵书缝黑，冷浸鬓丝明。\n牖暗参差影，阶寒断续声。\n尺薪功比桂，寸粒价高琼。\n遥想管弦裏，无因识此情。",
        "dynasty": "唐",
        "collection_info": {
            "collection": "御定全唐诗",
            "volume": "卷六百零六"
        }
    }
]