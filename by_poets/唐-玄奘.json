[
    {
        "uuid": "965f9444ed79b1e68856a38d7c5db397",
        "title": "题西天舍眼塔（在西天）",
        "author": "玄奘",
        "content": "帝释倾心崇二塔，为怜舍眼满千生。\n不因行苦过人表，岂得光流法界明。",
        "dynasty": "唐",
        "collection_info": null
    },
    {
        "uuid": "383cc54a2031ace4505082845eb7105c",
        "title": "题尼莲河七言",
        "author": "玄奘",
        "content": "尼莲河水正东流，曾浴金人体得柔。\n自此更谁登彼岸，西看佛树几千秋。\n（按：《大唐西域记》卷八《伽耶城与伽耶山》云：「戒贤伽蓝西南行四五十里，渡尼连禅河。\n」）。",
        "dynasty": "唐",
        "collection_info": null
    },
    {
        "uuid": "7f786a60729fb0021abf6ae795f3823b",
        "title": "题半偈舍身山（在西天）",
        "author": "玄奘",
        "content": "忽闻八字超诗境，不借丹躯舍此山。\n偈句篇留方石上，乐音时奏半空间。\n（按：《大唐西域记》卷三有《大石门及王子舍身饲虎处》条。\n）。",
        "dynasty": "唐",
        "collection_info": null
    },
    {
        "uuid": "c15ba38fe98afd92eae8012d39d5c354",
        "title": "题童子寺五言（在太原□□北京）",
        "author": "玄奘",
        "content": "西登童子寺，东望晋阳城。\n金川千点渌，汾水一条清。",
        "dynasty": "唐",
        "collection_info": null
    },
    {
        "uuid": "8af7c7dd1340595a15c76a7ec8101500",
        "title": "题中岳山七言（在京南）",
        "author": "玄奘",
        "content": "孤峰绝顶万余嶒，策杖攀萝渐渐登。\n行到目边天上寺，白云相伴两三僧。\n（以上五首均见斯三七三卷）（按：《题西天舍眼塔》前署「大唐三藏」，应即指玄奘。\n其前抄李存勖诗五首。\n）。",
        "dynasty": "唐",
        "collection_info": null
    }
]