[
    {
        "title": "游隠屏",
        "author": "蔡杭",
        "content": "悚惧未成立，隠忧道学失。\n修身復补过，庶保余生责。",
        "dynasty": "宋",
        "collection_info": null
    },
    {
        "title": "同友人过大隠屏即事赋别",
        "author": "蔡杭",
        "content": "脱略尘世虑，仙都共夷犹。\n乘凉得风便，快楫竹扁舟。\n神仙现奇怪，古木横岩陬。\n振衣万仞高，天风动衣抠。\n巍巍隠屏峰，擎天峙中流。\n良朋论心事，抚景悲新秋。\n浩叹復浩歌，一饮还一酬。\n南阳岂终卧，东山谅同忧。\n斟酌素有定，今焉试为筹。\n西风起暝色，归袂不可留。\n去去惜回首，感慨良悠悠。",
        "dynasty": "宋",
        "collection_info": null
    }
]