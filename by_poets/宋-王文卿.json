[
    {
        "uuid": "69bba2a5ddbcc9b1277de6e2d3039298",
        "title": "以二十八字为吾婿他日嘱仲和书付梅隐袁庭植",
        "author": "王文卿",
        "content": "吾法元来不妄传，信知道法妙玄玄。\n君家自是神仙种，管取儿孙代代贤。",
        "dynasty": "宋",
        "collection_info": null
    },
    {
        "uuid": "e17d980139d98f1cb381a24d6b33b038",
        "title": "逍遥峰",
        "author": "王文卿",
        "content": "耸汉仙峰一柱清，晴春登览四山明。\n祥云昼护神光现，瑞月宵临法乐鸣。\n华子冈头灵运赋，七星杉下蔡经盟。\n慨思今古无穷事，那得逍遥自在情。",
        "dynasty": "宋",
        "collection_info": null
    },
    {
        "uuid": "a27acd863043e1cad4eb77df7b662cc4",
        "title": "题棺木",
        "author": "王文卿",
        "content": "我身是假，松板非真。\n牢笼俗眼，跳出红尘。",
        "dynasty": "宋",
        "collection_info": null
    },
    {
        "uuid": "c0972316e3b0641ed1ee6bfb1555c980",
        "title": "麻姑坛",
        "author": "王文卿",
        "content": "漉酒巾笼五岳冠，懒携琴鹤上朝端。\n丹房昼睡烟霞暖，紫府夜归星斗寒。\n诗就几教山鬼泣，剑灵那许俗人看。\n麻姑报道桑田变，一曲仙棋尚未残。",
        "dynasty": "宋",
        "collection_info": null
    },
    {
        "uuid": "3bd7b8219da7482df10572278eb7062d",
        "title": "句  其一",
        "author": "王文卿",
        "content": "红尘富贵无心恋，紫府真仙有志攀。",
        "dynasty": "宋",
        "collection_info": null
    },
    {
        "uuid": "74e848b9a6cf07ebbc4e63502d007c37",
        "title": "句  其二",
        "author": "王文卿",
        "content": "报国有谁能仗节，升天由此可无梯。",
        "dynasty": "宋",
        "collection_info": null
    }
]