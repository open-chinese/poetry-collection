[
    {
        "uuid": "ba94b1dde8919594660dbf0fc8ad8075",
        "title": "登泰山  其一",
        "author": "陈梦良",
        "content": "一跻尼父更谁登，扶日扪参紫翠层。\n四海儿孙向罗立，万方稚子走香灯。\n独将浑噩留天地，几为沧桑纪废兴。\n长啸一声空八表，恍疑鹏背坐来曾。",
        "dynasty": "宋",
        "collection_info": null
    },
    {
        "uuid": "1276ff71440b1365de3089ee48174f6b",
        "title": "登泰山  其二",
        "author": "陈梦良",
        "content": "何处鸾笙凤管清，觉来身世在蓬瀛。\n龟蒙鳬峄争趋势，恒霍嵩华共仰兄。\n封禅幸无书献纳，洞天尚有路通名。\n自惭游兴非司马，不扣天门空此生。",
        "dynasty": "宋",
        "collection_info": null
    }
]