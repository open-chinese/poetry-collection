[
    {
        "uuid": "cad0965c601c68c7fc3c5b1c7b902294",
        "title": "惜花",
        "author": "张泌",
        "content": "蝶散莺啼尚数枝，日斜风定更离披。\n看多记得伤心事，金谷楼前委地时。",
        "dynasty": "唐",
        "collection_info": null
    },
    {
        "uuid": "a507a7ef6ae6ccc4fbcc7853ef425185",
        "title": "寄人 一",
        "author": "张泌",
        "content": "别梦依依到谢家，小廊迴合曲阑斜。\n多情只有春庭月，犹为离人照落花。",
        "dynasty": "唐",
        "collection_info": null
    },
    {
        "uuid": "c68c59e82957d33717684484bc1de729",
        "title": "寄人 二",
        "author": "张泌",
        "content": "酷怜风月为多情，还到春时别恨生。\n倚柱寻思倍惆怅，一场春梦不分明。",
        "dynasty": "唐",
        "collection_info": null
    },
    {
        "uuid": "a0ef9be453a4107bb94ad5719e6dd7b7",
        "title": "边上",
        "author": "张泌",
        "content": "戍楼吹角起征鸿，猎猎寒旌背晚风。\n千里暮烟愁不尽，一川秋草恨无穷。\n山河惨澹关城闭，人物萧条市井空。\n只此旅魂招未得，更堪回首夕阳中。",
        "dynasty": "唐",
        "collection_info": null
    },
    {
        "uuid": "139d94cc193901f0a68c27e8052df638",
        "title": "长安道中早行",
        "author": "张泌",
        "content": "客离孤馆一灯残，牢落星河欲曙天。\n鸡唱未沈函谷月，鴈声新度灞陵烟。\n浮生已悟庄周蝶，壮志仍输祖逖鞭。\n何事悠悠策羸马，此中辛苦过流年。",
        "dynasty": "唐",
        "collection_info": null
    },
    {
        "uuid": "6820b7b67f25328a320976813bc5c1ea",
        "title": "春日旅泊桂州",
        "author": "张泌",
        "content": "暖风芳草竟芊绵，多病多愁负少年。\n弱柳未胜寒食雨，好花争奈夕阳天。\n溪边物色堪图画，林畔莺声似管弦。\n独有离人开泪眼，强凭杯酒亦澘然。",
        "dynasty": "唐",
        "collection_info": null
    },
    {
        "uuid": "a1ffc3e133e3aa89a2a3dd060a45ef33",
        "title": "晚次（一作「歇」）湘源县",
        "author": "张泌",
        "content": "烟郭遥闻向晚鸡，水平舟静浪声齐。\n高林带雨杨梅熟，曲岸笼云谢豹啼。\n二女庙荒汀（一作「宫」）树老，九疑山碧楚天低。\n湘南自古多离怨，莫动哀吟易惨悽。",
        "dynasty": "唐",
        "collection_info": null
    },
    {
        "uuid": "c0f9d6582459ae9d2e64446567357182",
        "title": "惆怅吟",
        "author": "张泌",
        "content": "秋风丹叶动荒城，惨澹云遮日半明。\n昼梦却因惆怅得，晚愁多为别离生。\n江淹彩笔空留恨，庄叟玄谭未及情。\n千古怨魂销不得，一江寒浪若为平。",
        "dynasty": "唐",
        "collection_info": null
    },
    {
        "uuid": "21ccdf4d57c5e07d3e90e40a12adb792",
        "title": "秋晚过洞庭",
        "author": "张泌",
        "content": "征帆初挂酒初酣，暮景离情两不堪。\n千里晚霞云梦北，一洲霜橘洞庭南。\n溪风送雨过秋寺，磵石惊龙落夜潭。\n莫把羁魂弔湘魄，九疑愁绝销烟岚。",
        "dynasty": "唐",
        "collection_info": null
    },
    {
        "uuid": "c243c65d498979329cd746696172c3a8",
        "title": "题华严寺木塔",
        "author": "张泌",
        "content": "六街晴色动秋光，雨霁凭高只易伤。\n一曲晚烟浮渭水，半桥斜日照咸阳。\n休将世路悲尘事，莫指云山认故乡。\n回首汉宫楼阁暮，数声钟鼓自微茫。",
        "dynasty": "唐",
        "collection_info": null
    },
    {
        "uuid": "61f0b48a48ee0ee068b9405960d232d4",
        "title": "经旧游",
        "author": "张泌",
        "content": "暂到高唐晓又还，丁香结梦水潺潺。\n不知云雨归何处，历历空留十二山。",
        "dynasty": "唐",
        "collection_info": null
    },
    {
        "uuid": "fc7b9b5ff6207311f4624139c9714826",
        "title": "碧户",
        "author": "张泌",
        "content": "碧户扃鱼鏁，兰窗掩镜台。\n落花疑怅望，归燕自裴回。\n咏絮知难敌，伤春不易裁。\n恨从芳草起，愁为晚风来。\n衣惹湘云薄，眉分楚岫开。\n香浓眠旧枕，梦好醉春杯。\n小障明金凤，幽屏点翠苔。\n宝筝横塞鴈，怨笛落江梅。\n卓氏仍多酒，相如正富才。\n莫教琴上意，翻作鹤声哀。",
        "dynasty": "唐",
        "collection_info": null
    },
    {
        "uuid": "6891d314369f39cda2cf8e2fdec54b38",
        "title": "芍药",
        "author": "张泌",
        "content": "香清粉澹怨残春，蝶翅蜂鬚恋蘂尘。\n闲倚晚风生怅望，静留迟日学因循。\n休将薜荔为青琐，好与玫瑰作近邻。\n零落若教随暮雨，又应愁杀别离人。",
        "dynasty": "唐",
        "collection_info": null
    },
    {
        "uuid": "f5b44c49ba26554cb051f6060d3e375d",
        "title": "春晚谣",
        "author": "张泌",
        "content": "雨微微，烟霏霏，小庭半拆红蔷薇。\n钿筝斜倚画屏曲，零落几行金鴈飞。\n萧关梦断无寻处，万迭春波起南浦。\n凌乱杨花扑绣帘，晚窗时有流莺语。",
        "dynasty": "唐",
        "collection_info": null
    },
    {
        "uuid": "ad06e0b7fb74b873c045e91839877f33",
        "title": "所思",
        "author": "张泌",
        "content": "空塘水碧春雨微，东风散漫杨柳飞。\n依依南浦梦犹在，脉脉高唐云不归。\n江头日暮多芳草，极目伤心烟悄悄。\n隔江红杏一枝明，似玉佳人俯清沼。\n休向春台更迴望，销魂自古因惆怅。\n银河碧海共无情，两处悠悠起风浪。",
        "dynasty": "唐",
        "collection_info": null
    },
    {
        "uuid": "a42319dd6e34fd8462b7eaa944b6c689",
        "title": "春夕言怀",
        "author": "张泌",
        "content": "风透疎帘月满庭，倚栏无事倍伤情。\n烟垂柳带纤腰软，露滴花房怨脸明。\n愁逐野云销不尽，情随春浪去难平。\n幽窗谩结相思梦，欲化西园蝶未成。",
        "dynasty": "唐",
        "collection_info": null
    },
    {
        "uuid": "fb6cc33ae93f8c207003dd8ad2efc011",
        "title": "春江雨",
        "author": "张泌",
        "content": "雨溟溟，风泠泠，老松瘦竹临烟汀。\n空江冷落野云重，村中鬼火微如星。\n夜惊溪上渔人起，滴沥篷声满愁耳。\n子规叫断独未眠，罨岸春涛打船尾。",
        "dynasty": "唐",
        "collection_info": null
    },
    {
        "uuid": "454ab0f3a55920f2de10d8c303597b80",
        "title": "送容州中丞赴镇",
        "author": "张泌",
        "content": "交趾同星坐，龙泉佩斗文。\n烧香翠羽帐，看舞郁金裙。\n鹢首衝泷浪，犀渠拂岭云。\n莫教铜柱北，祗说马将军。",
        "dynasty": "唐",
        "collection_info": null
    },
    {
        "uuid": "e7c527af275c63735f9bf0aee0e04a35",
        "title": "浣溪沙 一",
        "author": "张泌",
        "content": "钿毂香车过柳堤，桦烟分处马频嘶，为他沈醉不成泥。\n花满驿亭香露细，杜鹃声断玉蟾低，含情无语倚楼西。",
        "dynasty": "唐",
        "collection_info": null
    },
    {
        "uuid": "21e271ea7a91bd062fc273e442fc1ce0",
        "title": "浣溪沙 二",
        "author": "张泌",
        "content": "马上凝情忆旧游，照花淹竹小溪流，钿筝罗幕玉搔头。\n早是出门长带月，可堪分袂又经秋，晚风斜日不胜愁。",
        "dynasty": "唐",
        "collection_info": null
    },
    {
        "uuid": "a513f02ef7ebe85c1a29e156262897e9",
        "title": "浣溪沙 三",
        "author": "张泌",
        "content": "独立寒阶望月华，露浓香泛小庭花，绣屏愁背一灯斜。\n云雨自从分散后，人间无路到仙家，但凭魂梦访天涯。",
        "dynasty": "唐",
        "collection_info": null
    },
    {
        "uuid": "19a91c51f16d60b12dbf24d291169b90",
        "title": "浣溪沙 四",
        "author": "张泌",
        "content": "依约残眉理旧黄，翠鬟抛掷一簪长，暖风晴日罢朝妆。\n闲折海棠看又捻，玉纤无力惹余香，此情谁会倚斜阳。",
        "dynasty": "唐",
        "collection_info": null
    },
    {
        "uuid": "02623791f16615592864cac7bf54b5fd",
        "title": "浣溪沙 五",
        "author": "张泌",
        "content": "翡翠屏开绣幄红，谢娥无力晓妆慵，锦帷鸳被宿香浓。\n微雨小庭春寂寞，燕飞莺语隔帘栊，杏花凝恨倚东风。",
        "dynasty": "唐",
        "collection_info": null
    },
    {
        "uuid": "e4f50a9d2fbea4d0cbad80ef9f52d4c5",
        "title": "浣溪沙 六",
        "author": "张泌",
        "content": "花月香寒悄夜尘，绮筵幽会暗伤神，婵娟依约画屏人。\n人不见时还暂语，令纔抛后爱微嚬，越罗巴锦不胜春。",
        "dynasty": "唐",
        "collection_info": null
    },
    {
        "uuid": "6190067de19768d5779d8555c0b92427",
        "title": "浣溪沙 七",
        "author": "张泌",
        "content": "偏戴花冠白玉簪，睡容新起意沈吟，翠钿金缕镇眉心。\n小槛日斜风悄悄，隔帘零落杏花阴，断香轻碧锁愁深。",
        "dynasty": "唐",
        "collection_info": null
    },
    {
        "uuid": "1ffa7f095292306040ed599f55841a84",
        "title": "浣溪沙 八",
        "author": "张泌",
        "content": "晚逐香车入凤城，东风斜揭绣帘轻，慢回娇眼笑盈盈。\n消息未通何计是，便须佯醉且随行，依稀闻道太狂生。",
        "dynasty": "唐",
        "collection_info": null
    },
    {
        "uuid": "c3f3e5c2b9b424f1bc1badab565a19b3",
        "title": "浣溪沙 九",
        "author": "张泌",
        "content": "小市东门欲雪天，众中依约见神仙，蘂黄香画贴金蝉。\n饮散黄昏人草草，醉容无语立门前，马嘶尘烘一街烟。",
        "dynasty": "唐",
        "collection_info": null
    },
    {
        "uuid": "d1fb0a14a1bf82ae33a4bc9de2d1bba3",
        "title": "临江仙",
        "author": "张泌",
        "content": "烟收湘渚秋江静，蕉花露泣愁红。\n五云双鹤去无踪，几回魂断，凝望向长空。\n翠竹暗留珠泪怨，闲调宝瑟波中。\n花鬟月鬓绿云重，古祠深殿，香冷雨和风。",
        "dynasty": "唐",
        "collection_info": null
    },
    {
        "uuid": "cf6368828b81b0b4c9b2d34bf9357e2d",
        "title": "女冠子",
        "author": "张泌",
        "content": "露花烟草，寂寞五云三岛。\n正春深，貌减潜销玉，香残尚惹襟。\n竹疎虚槛静，松密醮坛阴。\n何事刘郎去，信沈沈。",
        "dynasty": "唐",
        "collection_info": null
    },
    {
        "uuid": "1fe955e75699431b3c392db60b507e97",
        "title": "河传 一",
        "author": "张泌",
        "content": "渺莽云水，惆怅暮帆。\n去程迢递，夕阳芳草。\n千里万里，雁声无限起。\n梦魂悄断烟波裏，心如醉。\n相见何处是，锦屏香冷无睡，被头多少泪。",
        "dynasty": "唐",
        "collection_info": null
    },
    {
        "uuid": "e90bff06c8640931fe3f48925a38ba9f",
        "title": "河传 二",
        "author": "张泌",
        "content": "红杏，交枝相映，密密蒙蒙。\n一庭浓艳倚东风，香融，透帘栊。\n斜阳似共春光语，蝶争舞，更引流莺妒。\n魂销千片玉罇前，神仙，瑶池醉暮天。",
        "dynasty": "唐",
        "collection_info": null
    },
    {
        "uuid": "5dc4c17375856bc914b0ef41b8b870bf",
        "title": "酒泉子 一",
        "author": "张泌",
        "content": "春雨打窗，惊梦觉来天气晓。\n画堂深，红燄小，背兰缸。\n酒香喷鼻懒开缸，惆怅更无人共醉。\n旧巢中，新燕子，语双双。",
        "dynasty": "唐",
        "collection_info": null
    },
    {
        "uuid": "fed0205aefe6ace2512600d139246c2b",
        "title": "酒泉子 二",
        "author": "张泌",
        "content": "紫陌青门，三十六宫春色。\n御沟辇路暗相通，杏园风。\n咸阳沽酒宝钗空，笑指未央归去。\n插花走马落残红，月明中。",
        "dynasty": "唐",
        "collection_info": null
    },
    {
        "uuid": "d758a039071b9185386e6376f0630598",
        "title": "生查子",
        "author": "张泌",
        "content": "相见稀，喜相见，相见还相远。\n檀画荔支红，金蔓蜻蜓輭。\n鱼雁疎，芳信断，花落庭阴晚。\n可惜玉肌肤，消瘦成慵懒。",
        "dynasty": "唐",
        "collection_info": null
    },
    {
        "uuid": "fa40c7ba23bf7d140d2e2b4994a852ca",
        "title": "思越人",
        "author": "张泌",
        "content": "燕双飞，莺百转，越波堤下长桥。\n鬬钿花筐金匣恰，舞衣罗薄纤腰。\n东风澹荡慵无力，黛眉愁聚春碧。\n满地落花无消息，月明肠断空忆。",
        "dynasty": "唐",
        "collection_info": null
    },
    {
        "uuid": "f52abe8d2154f3993888eb5240d66286",
        "title": "满宫花",
        "author": "张泌",
        "content": "花正芳，楼似绮，寂寞上阳宫裏。\n钿笼金锁睡鸳鸯，帘冷露华珠翠。\n娇艳轻盈香雪腻，细雨黄莺双起。\n东风惆怅欲清明，公子桥边沈醉。",
        "dynasty": "唐",
        "collection_info": null
    },
    {
        "uuid": "e376a8686417279fe8a9eee6d6c490c1",
        "title": "柳枝",
        "author": "张泌",
        "content": "腻粉琼妆透碧纱，雪休夸。\n金凤搔头坠鬓斜，髮交加。\n倚着云屏新睡觉，思梦笑。\n红顋隐出枕函花，有些些。",
        "dynasty": "唐",
        "collection_info": null
    },
    {
        "uuid": "82ed51620deea54f212647f9cd98feb8",
        "title": "南歌子 一",
        "author": "张泌",
        "content": "柳色遮楼暗，桐花落砌香。\n画堂开处远风凉，高卷水精帘额，衬斜阳。",
        "dynasty": "唐",
        "collection_info": null
    },
    {
        "uuid": "21b9693167e66dcfdc2ac732455a6bb4",
        "title": "南歌子 二",
        "author": "张泌",
        "content": "岸柳拖烟绿，庭花照日红。\n数声蜀魄入帘栊，惊断碧窗残梦，画屏空。",
        "dynasty": "唐",
        "collection_info": null
    },
    {
        "uuid": "4309f950175bec0bbe11713002b4e1f3",
        "title": "南歌子 三",
        "author": "张泌",
        "content": "锦荐红鸂鶒，罗衣绣凤皇。\n绮疎飘雪北风狂，帘幕尽垂无事，郁金香。",
        "dynasty": "唐",
        "collection_info": null
    },
    {
        "uuid": "2b4227d75723d61f9d3f6c65c989a497",
        "title": "江城子 一",
        "author": "张泌",
        "content": "碧阑干外小中庭，雨初晴，晓莺声。\n飞絮落花，时节近清明。\n睡起卷帘无一事，匀面了，没心情。",
        "dynasty": "唐",
        "collection_info": null
    },
    {
        "uuid": "bc28f6037f97a0e6181820d4e4761bfb",
        "title": "江城子 二",
        "author": "张泌",
        "content": "浣花溪上见卿卿，脸波秋水明，黛眉轻。\n绿云高绾，金簇小蜻蜓。\n好[是]问他来得么，和笑道，莫多情。",
        "dynasty": "唐",
        "collection_info": null
    },
    {
        "uuid": "cb6b4d95331cccafc166b3d01d67256d",
        "title": "江城子 三",
        "author": "张泌",
        "content": "窄罗衫子薄罗裙，小腰身，晚妆新。\n每到花时，长是不宜春。\n蚤是自家无气力，更被你，恶怜人。",
        "dynasty": "唐",
        "collection_info": null
    },
    {
        "uuid": "45923348ab8ebe281a64e6f529d2b6fc",
        "title": "河渎神",
        "author": "张泌",
        "content": "古树噪寒鸦，满庭枫叶芦花。\n昼灯当午隔轻纱，画阁珠帘影斜。\n门外往来祈赛客，翩翩帆落天涯。\n回首隔江烟火，渡头三两人家。",
        "dynasty": "唐",
        "collection_info": null
    },
    {
        "uuid": "abd440edc2102a52abc558ab65358bc0",
        "title": "胡蝶儿",
        "author": "张泌",
        "content": "胡蝶儿，晚春时。\n阿娇初着淡黄衣，倚窗学画伊。\n还似花间见，双双对对飞。\n无端和泪拭燕脂，惹教双翅垂。",
        "dynasty": "唐",
        "collection_info": null
    },
    {
        "uuid": "b148f884c2639e3e3050e01d730fc6df",
        "title": "岳阳楼（句）",
        "author": "张泌",
        "content": "槛外有天皆在照，望中无物敢潜行。\n（《舆地纪胜》六九《岳州》）。",
        "dynasty": "唐",
        "collection_info": null
    },
    {
        "uuid": "1d3325fad8c71a463e061a6e476b486c",
        "title": "寄人",
        "author": "张泌",
        "content": "别梦依依到谢家，小廊回合曲阑斜。\n多情只有春庭月，犹为离人照落花。\n酷怜风月为多情，还到春时别恨生。\n倚柱寻思倍惆怅，一场春梦不分明。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十二"
        }
    },
    {
        "uuid": "2755ffeba8e61fef785255687f50732b",
        "title": "边上",
        "author": "张泌",
        "content": "戍楼吹角起征鸿，猎猎寒旌背晚风。\n千里暮烟愁不尽，只此旅魂招未得，更堪回首夕阳中。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十二"
        }
    },
    {
        "uuid": "98eb3e8012e89eaebffb0f2e6fee2fc0",
        "title": "长安道中早行",
        "author": "张泌",
        "content": "客离孤馆一灯残，牢落星河欲曙天。\n鸡唱未沈函谷月，何事悠悠策羸马，此中辛苦过流年。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十二"
        }
    },
    {
        "uuid": "edb6fa77c99d383700957107da058a23",
        "title": "春日旅泊桂州",
        "author": "张泌",
        "content": "暖风芳草竟芊绵，多病多愁负少年。\n弱柳未胜寒食雨，独有离人开泪眼，强凭杯酒亦潸然。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十二"
        }
    },
    {
        "uuid": "1145f322543f9cdfa53505e50ef03574",
        "title": "晚次湘源县",
        "author": "张泌",
        "content": "烟郭遥闻向晚鸡，水准舟静浪声齐。\n高林带雨杨梅熟，湘南自古多离怨，莫动哀吟易惨凄。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十二"
        }
    },
    {
        "uuid": "f320ea7c4f6d9ee9a10d22ce021bdeb1",
        "title": "惆怅吟",
        "author": "张泌",
        "content": "秋风丹叶动荒城，惨澹云遮日半明。\n昼梦却因惆怅得，千古怨魂销不得，一江寒浪若为平。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十二"
        }
    },
    {
        "uuid": "e1240708df1eb556f6e8a57bc0b503b1",
        "title": "秋晚过洞庭",
        "author": "张泌",
        "content": "征帆初挂酒初酣，暮景离情两不堪。\n千里晚霞云梦北，莫把羁魂吊湘魄，九疑愁绝锁烟岚。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十二"
        }
    },
    {
        "uuid": "a015e6ee0945c7c29a1fe59e25aa2e84",
        "title": "题华严寺木塔",
        "author": "张泌",
        "content": "六街晴色动秋光，雨霁凭高只易伤。\n一曲晚烟浮渭水，回首汉宫楼阁暮，数声钟鼓自微茫。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十二"
        }
    },
    {
        "uuid": "a8620eff375d131cd5c8636d64a406bd",
        "title": "碧户",
        "author": "张泌",
        "content": "碧户扃鱼锁，兰窗掩镜台。\n落花疑怅望，归燕自裴回。\n咏絮知难敌，伤春不易裁。\n恨从芳草起，愁为晚风来。\n衣惹湘云薄，眉分楚岫开。\n香浓眠旧枕，梦好醉春杯。\n小障明金凤，幽屏点翠苔。\n宝筝横塞雁，怨笛落江梅。\n卓氏仍多酒，相如正富才。\n莫教琴上意，翻作鹤声哀。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十二"
        }
    },
    {
        "uuid": "04bd02ae0740f493f6659cc58de6c458",
        "title": "芍药",
        "author": "张泌",
        "content": "香清粉澹怨残春，蝶翅蜂须恋蕊尘。\n闲倚晚风生怅望，零落若教随暮雨，又应愁杀别离人。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十二"
        }
    },
    {
        "uuid": "d26f2cb4a66240af97b524f2aa865b3f",
        "title": "春晚谣",
        "author": "张泌",
        "content": "雨微微，烟霏霏，小庭半拆红蔷薇。\n钿筝斜倚画屏曲，凌乱杨花扑绣帘，晚窗时有流莺语。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十二"
        }
    },
    {
        "uuid": "9a333ac74e269b36a4b166ec905f895b",
        "title": "所思",
        "author": "张泌",
        "content": "空塘水碧春雨微，东风散漫杨柳飞。\n依依南浦梦犹在，隔江红杏一枝明，似玉佳人俯清沼。\n休向春台更回望，",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十二"
        }
    },
    {
        "uuid": "0392cbd7db60cce00ba981dbfbaba6d9",
        "title": "春夕言怀",
        "author": "张泌",
        "content": "风透疏帘月满庭，倚栏无事倍伤情。\n烟垂柳带纤腰软，幽窗谩结相思梦，欲化西园蝶未成。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十二"
        }
    },
    {
        "uuid": "bb72c681cb822f8bf298392a704c2939",
        "title": "春江雨",
        "author": "张泌",
        "content": "雨溟溟，风泠泠，老松瘦竹临烟汀。\n空江冷落野云重，子规叫断独未眠，罨岸春涛打船尾。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十二"
        }
    },
    {
        "uuid": "7fcdf98dbfac6270efe88e375b2177ab",
        "title": "送容州中丞赴镇",
        "author": "张泌",
        "content": "交趾同星坐，龙泉佩斗文。\n烧香翠羽帐，看舞郁金裙。\n鹢首冲泷浪，犀渠拂岭云。\n莫教铜柱北，只说马将军。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十二"
        }
    },
    {
        "uuid": "2ce44ee1fd493edb5ff691e893877478",
        "title": "浣溪沙",
        "author": "张泌",
        "content": "钿毂香车过柳堤，桦烟分处马频嘶，为他沉醉不成泥。\n花满驿亭香露细，杜鹃声断玉蟾低，含情无语倚楼西。\n马上凝情忆旧游，照花淹竹小溪流，钿筝罗幕玉搔头。\n早是出门长带月，可堪分袂又经秋，晚风斜日不胜愁。\n独立寒阶望月华，露浓香泛小庭花，绣屏愁背一灯斜。\n云雨自从分散后，人间无路到仙家，但凭魂梦访天涯。\n依约残眉理旧黄，翠鬟抛掷一簪长，暖风晴日罢朝妆。\n闲折海棠看又拈，玉纤无力惹余香，此情谁会倚斜阳。\n翡翠屏开绣幄红，谢娥无力晓妆慵，锦帷鸳被宿香浓。\n微雨小庭春寂寞，燕飞莺语隔帘栊，杏花凝恨倚东风。\n花月香寒悄夜尘，绮筵幽会暗伤神，婵娟依约画屏人。\n人不见时还暂语，令才抛后爱微嚬，越罗巴锦不胜春。\n偏戴花冠白玉簪，睡容新起意沈吟，翠钿金缕镇眉心。\n小槛日斜风悄悄，隔帘零落杏花阴，断香轻碧锁愁深。\n晚逐香车入凤城，东风斜揭绣帘轻，慢回娇眼笑盈盈。\n消息未通何计是，便须佯醉且随行，依稀闻道太狂生。\n小市东门欲雪天，众中依约见神仙，蕊黄香画贴金蝉。\n饮散黄昏人草草，醉容无语立门前，马嘶尘烘一街烟。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "uuid": "efff92c842b1171e490b3feceaaea3ef",
        "title": "临江仙",
        "author": "张泌",
        "content": "烟收湘渚秋江静，蕉花露泣愁红。\n五云双鹤去无踪。\n几回魂断，凝望向长空。\n翠竹暗留珠泪怨，闲调宝瑟波中。\n花鬟月鬓绿云重。\n古祠深殿，香冷雨和风。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "uuid": "732645effb671df79c982b8d611b5556",
        "title": "女冠子",
        "author": "张泌",
        "content": "露花烟草，寂寞五云三岛。\n正春深，貌减潜销玉，竹疏虚槛静，松密醮坛阴。\n何事刘郎去，信沉沉。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "uuid": "2bfc1fa68f353830c4bd60d0d76e19a5",
        "title": "河传",
        "author": "张泌",
        "content": "渺莽云水，惆怅暮帆，去程迢递。\n夕阳芳草，千里万里，梦魂悄断烟波裏。\n心如醉，相见何处是？锦屏香冷无睡，红杏，交枝相映，密密蒙蒙。\n一庭浓艳倚东风，香融，斜阳似共春光语，蝶争舞，更引流莺妒。\n魂销千片玉樽前，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "uuid": "3460560a3db0cdbfba822cb7d388bd17",
        "title": "酒泉子",
        "author": "张泌",
        "content": "春雨打窗，惊梦觉来天气晓。\n画堂深，红焰小，背兰缸。\n酒香喷鼻懒开缸，惆怅更无人共醉。\n旧巢中，新燕子，紫陌青门，三十六宫春色，御沟辇路暗相通，杏园风。\n咸阳沽酒宝钗空，笑指未央归去，插花走马落残红，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "uuid": "248e419e414ee0f870258f59be5aea71",
        "title": "生查子",
        "author": "张泌",
        "content": "相见稀，喜相见，相见还相远。\n檀画荔支红，金蔓蜻蜓软。\n鱼雁疏，芳信断，花落庭阴晚。\n可惜玉肌肤，消瘦成慵懒。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "uuid": "83de9f94beb1ec27b673cce2ecfa534c",
        "title": "思越人",
        "author": "张泌",
        "content": "燕双飞，莺百转，越波堤下长桥。\n斗钿花筐金匣恰，东风澹荡慵无力，黛眉愁聚春碧。\n满地落花无消息，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "uuid": "4e2147c0265ffaa27d3c4e27ecf7c17b",
        "title": "满宫花",
        "author": "张泌",
        "content": "花正芳，楼似绮，寂寞上阳宫裏。\n钿笼金锁睡鸳鸯，娇艳轻盈香雪腻，细雨黄莺双起。\n东风惆怅欲清明，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "uuid": "bf5d45398a53294094020d5a8323bcb8",
        "title": "柳枝",
        "author": "张泌",
        "content": "腻粉琼妆透碧纱，雪休夸。\n金凤搔头坠鬓斜，发交加。\n倚着云屏新睡觉，思梦笑。\n红腮隐出枕函花，有些些。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "uuid": "a9e77706c3e97ba9c027b413e4822821",
        "title": "南歌子",
        "author": "张泌",
        "content": "柳色遮楼暗，桐花落砌香。\n画堂开处远风凉，岸柳拖烟绿，庭花照日红。\n数声蜀魄入帘栊，锦荐红鸂鶒，罗衣绣凤凰。\n绮疏飘雪北风狂，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "uuid": "b8031de62664eec3696409a5ec0330e2",
        "title": "江城子",
        "author": "张泌",
        "content": "碧阑干外小中庭，雨初晴，晓莺声。\n飞絮落花，浣花溪上见卿卿，脸波秋水明。\n黛眉轻，绿云高绾，窄罗衫子薄罗裙，小腰身，晚妆新。\n每到花时，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "uuid": "53ba3ec0f07dc40c6180ad0df3a47051",
        "title": "河渎神",
        "author": "张泌",
        "content": "古树噪寒鸦，满庭枫叶芦花。\n昼灯当午隔轻纱，门外往来祈赛客，翩翩帆落天涯。\n回首隔江烟火，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "uuid": "bcaa228170012e706970bb06ec4cd2de",
        "title": "蝴蝶儿",
        "author": "张泌",
        "content": "蝴蝶儿，晚春时。\n阿娇初着淡黄衣，倚窗学画伊。\n还似花间见，双双对对飞。\n无端和泪拭燕脂，惹教双翅垂。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    }
]