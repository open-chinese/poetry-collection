[
    {
        "title": "朝阳岩二首  其一",
        "author": "王羽",
        "content": "石岸盘危磴，烟和晓日浓。\n长桐应待凤，占水必藏龙。\n老树籐多附，层崖路莫从。\n平矶看浪没，峭壁任苔封。\n箫韵生羣籁，岚光簇众峰。\n何时有达士，栖此信疏慵。",
        "dynasty": "宋",
        "collection_info": null
    },
    {
        "title": "朝阳岩二首  其二",
        "author": "王羽",
        "content": "东向水西阿，无时景物和。\n松阴不映户，晓日在烟萝。\n人迹如行少，山禽似语多。\n清高知隠者，尘虑自销磨。",
        "dynasty": "宋",
        "collection_info": null
    }
]