[
    {
        "title": "过秦松岭",
        "author": "林藴",
        "content": "散髮长林下，松风入太清。\n空山容暮色，落叶起秋声。\n世险江天窄，云深草木平。\n从兹归故土，勿作失羣鸣。\n（《闽诗录甲集》卷一）。",
        "dynasty": "唐",
        "collection_info": null
    },
    {
        "title": "答颜太守",
        "author": "林藴",
        "content": "物力孤穷甚，无由蔽草庐。\n抱疴明盛世，丐食兵荒余。\n马革藏身拙，鸱夷报主疎。\n勉哉吾二子，太岁易消除。\n（见《王氏刊唐人集》收《林邵州遗集》，注云：「见郑王臣《莆风清籁集》。\n」）。",
        "dynasty": "唐",
        "collection_info": null
    }
]