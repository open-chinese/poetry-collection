[
    {
        "uuid": "44809871ab1e1f97361c36f851b0c154",
        "title": "赓翠蛟亭韵",
        "author": "王与能",
        "content": "灵砂九转炼金顽，留得丹泉在此间。\n明月清风谁管领，洞天福地占幽闲。\n岩巅雪涌金波立，石罅潮生银屋翻。\n句续坡仙怀古意，梅花也觉带欢颜。",
        "dynasty": "宋",
        "collection_info": null
    },
    {
        "uuid": "b2f8a29b60678956f3f2a66cb983953e",
        "title": "游洞霄宫",
        "author": "王与能",
        "content": "洞霄飞杖屦，人境共真清。\n天柱擎峰出，丹泉迸溜生。\n栖岩遗隠迹，漱石洗虚名。\n珍重乐斯者，微吟谩纪行。",
        "dynasty": "宋",
        "collection_info": null
    }
]