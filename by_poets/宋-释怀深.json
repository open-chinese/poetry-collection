[
    {
        "uuid": "1d752fa2f0115016fd4bc1e0eb0d3b36",
        "title": "拟寒山寺  其一",
        "author": "释怀深",
        "content": "我爱寒山子，身贫心自如。\n吟诗无韵度，烧火有工夫。\n弊垢衣慵洗，鬅鬙髪懒梳。\n相逢但长啸，肉眼岂知渠。",
        "dynasty": "宋",
        "collection_info": null
    },
    {
        "uuid": "e59828e82e1de3dffdaf41c67e3aa6d7",
        "title": "拟寒山寺  其二",
        "author": "释怀深",
        "content": "拾得诗清苦，风骚道自存。\n看云欹怪石，步月出松门。\n识取心中佛，休磨镜上痕。\n时时多漏泄，尘世少知恩。",
        "dynasty": "宋",
        "collection_info": null
    },
    {
        "uuid": "72d48bf9665fcb2fdaa4d6726fce1a4a",
        "title": "拟寒山寺  其三",
        "author": "释怀深",
        "content": "寒山三百编，言淡而有味。\n论心无隐情，警世多逆耳。\n下士闻之嗔，上土读之喜。\n翻笑老闾丘，对面如千里。",
        "dynasty": "宋",
        "collection_info": null
    },
    {
        "uuid": "6e6f9245ce36f1a73703a0a305cc9683",
        "title": "拟寒山寺  其四",
        "author": "释怀深",
        "content": "吾诗少风骚，急欲治人病。\n譬如万灵丸，服者无不应。\n良药多苦口，忠言须逆听。\n劝君勉强服，生死殊不定。",
        "dynasty": "宋",
        "collection_info": null
    },
    {
        "uuid": "642b4818e67e84920c5b13ce07d97b6c",
        "title": "拟寒山寺  其五",
        "author": "释怀深",
        "content": "佛以真实口，说法无虚谬。\n人天常诵持，龙神知护佑。\n施食放生命，决定报长寿。\n过酒与僧尼，后世必无手。",
        "dynasty": "宋",
        "collection_info": null
    },
    {
        "uuid": "2ff22bee13e16bd1ad0fafb8c82f732f",
        "title": "拟寒山寺  其六",
        "author": "释怀深",
        "content": "在家闻见熟，意谓合食肉。\n一蚁不忍杀，何况烹六畜。\n愿君青眼开，试将黄卷读。\n要闻知见香，熏汝腥羶腹。",
        "dynasty": "宋",
        "collection_info": null
    },
    {
        "uuid": "3d0f8bd5b24485104cde7a73dd9f9ff1",
        "title": "拟寒山寺  其七",
        "author": "释怀深",
        "content": "世上多杀生，遂有刀兵劫。\n负命杀汝身，欠财焚汝宅。\n离散汝妻子，曾破他巢穴。\n影响各相似，洗耳听佛说。",
        "dynasty": "宋",
        "collection_info": null
    },
    {
        "uuid": "fd5422f458d4a4dc3f1cb99d3e8a48ef",
        "title": "拟寒山寺  其八",
        "author": "释怀深",
        "content": "偶然家计富，享用便过度。\n猪厌思食羊，鱼厌思食兔。\n朝昏但醉饱，锥刀图积聚。\n不畋鹑在宎，此理早须悟。",
        "dynasty": "宋",
        "collection_info": null
    },
    {
        "uuid": "6d889f752e045ebf2201b1ec0843727d",
        "title": "拟寒山寺  其九",
        "author": "释怀深",
        "content": "何曾食万钱，颜子饮一瓢。\n贤者心念道，愚人志在庖。\n贤愚趣不同，何啻云泥遥。\n豢养恐非福，可信如昭昭。",
        "dynasty": "宋",
        "collection_info": null
    },
    {
        "uuid": "cd905f24a2854a7424a3b24a273ce1c5",
        "title": "拟寒山寺  其一○",
        "author": "释怀深",
        "content": "世间一等人，谄事诸神鬼。\n杀命欲邀福，皇天无此理。\n种棘不生禾，身曲影难直。\n孔子有箴诫，可信如金石。",
        "dynasty": "宋",
        "collection_info": null
    },
    {
        "uuid": "2e7923e1028a9484fffedcf73e0973ca",
        "title": "拟寒山寺  其一一",
        "author": "释怀深",
        "content": "人生平为福，有余返为害。\n庄周烛理明，可作贪者戒。\n富汉喜食肉，贫家多吃菜。\n吃菜比食肉，且无身后债。",
        "dynasty": "宋",
        "collection_info": null
    },
    {
        "uuid": "bfde438cbf05067d13b4408d6382a6b1",
        "title": "拟寒山寺  其一二",
        "author": "释怀深",
        "content": "渔者不能猎，猎者不能渔。\n贵人钱为网，水陆皆可图。\n畜生肉尝遍，诸佛心转疏。\n黄泉途路滑，失脚恐难扶。",
        "dynasty": "宋",
        "collection_info": null
    },
    {
        "uuid": "2f678594eda2904068beb7769ef90dbd",
        "title": "拟寒山寺  其一三",
        "author": "释怀深",
        "content": "富人聚族多，外汇肉论秤买。\n腥羶众口分，罪业一身载。\n既失慈悲心，恣情为杀害。\n忽然死到来，去还畜生债。",
        "dynasty": "宋",
        "collection_info": null
    },
    {
        "uuid": "b05a2571c4e8f01c88782ddff2e89097",
        "title": "拟寒山寺  其一四",
        "author": "释怀深",
        "content": "祝寿作生日，亲朋互相庆。\n未烧一炉香，且杀百个命。\n奴仆各醉饱，歌舞乱观听。\n如此望长年，为汝惭诸圣。",
        "dynasty": "宋",
        "collection_info": null
    },
    {
        "uuid": "386721a3816d9002affe19f7a39920f4",
        "title": "拟寒山寺  其一五",
        "author": "释怀深",
        "content": "日食半斤肉，十年百秤。\n且限六十年，不知几个命。\n肉块高如山，业坑深似井。\n前路黑漫漫，劝君宜猛省。",
        "dynasty": "宋",
        "collection_info": null
    },
    {
        "uuid": "e85d44c27945d63bd78fd0f8e3673646",
        "title": "拟寒山寺  其一六",
        "author": "释怀深",
        "content": "有酒方开颜，无肉不举筯。\n颠倒自戕贼，拟将血肉补。\n弃却囊中金，反收路傍土。\n不见富贵家，未死神先去。",
        "dynasty": "宋",
        "collection_info": null
    },
    {
        "uuid": "67bb09403a4fde7b294f3202edf92790",
        "title": "拟寒山寺  其一七",
        "author": "释怀深",
        "content": "人生稍富足，着意营口腹。\n买鱼寻鳜鱼，买肉要羊肉。\n谛观异类身，无非亲眷属。\n一些当举筯时，仁人宜自烛。",
        "dynasty": "宋",
        "collection_info": null
    },
    {
        "uuid": "4aa82b5d05db1cfe95daf7d24b94c4ed",
        "title": "拟寒山寺  其一八",
        "author": "释怀深",
        "content": "忽闻贼杀人，吞声眉已皱。\n不知杯中羹，甘肥自何有。\n汝身既怕死，物命亦爱寿。\n彼此莫相杀，且要无身后。",
        "dynasty": "宋",
        "collection_info": null
    },
    {
        "uuid": "b5f9ea7b648085d75764e1534ef45933",
        "title": "拟寒山寺  其一九",
        "author": "释怀深",
        "content": "忍人喜啖脍，砧几膏血洒。\n想见鱼痛时，正似人遭剐。\n咀嚼称珍奇，恻隐略无也。\n影响恐非遥，不在九泉下。",
        "dynasty": "宋",
        "collection_info": null
    },
    {
        "uuid": "b3dc32063c1501a6bef47b07f5f5769a",
        "title": "拟寒山寺  其二○",
        "author": "释怀深",
        "content": "肉食未必珍，蔬食未必恶。\n若知妄想根，始笑舌头错。\n此身喻行厕，臭秽相勾络。\n打破饭袋子，光明常阴速。",
        "dynasty": "宋",
        "collection_info": null
    },
    {
        "uuid": "ece6a40091cca43ca324d1671b8b4487",
        "title": "拟寒山寺  其二一",
        "author": "释怀深",
        "content": "买肉须要肥，买鱼须要活。\n买酒须要美，买田须要阔。\n买婢须要峭，买奴须要黠。\n若教买香烧，一毛不肯拔。",
        "dynasty": "宋",
        "collection_info": null
    },
    {
        "uuid": "4cb0df6111c257924577df4521bdc42e",
        "title": "拟寒山寺  其二二",
        "author": "释怀深",
        "content": "美食意生贪，粗食心起怒。\n喃喃嗜饱满，殊不知来处。\n人生一饭间，贪嗔痴悉具。\n智者善思惟，莫为餔啜悮。",
        "dynasty": "宋",
        "collection_info": null
    },
    {
        "uuid": "5dd686f4422a7a87aaa61b878e8dd2dd",
        "title": "拟寒山寺  其二三",
        "author": "释怀深",
        "content": "人生贵无求，乐善而知足。\n安步以当车，晚食以当肉。\n藜羹傲鼎食，草茵欺绣褥。\n须知高明家，鬼神瞰瞒天。",
        "dynasty": "宋",
        "collection_info": null
    },
    {
        "uuid": "0f0caba28c86e9c688078792afec045b",
        "title": "拟寒山寺  其二四",
        "author": "释怀深",
        "content": "有个聪明汉，家中五慾全。\n吃得肉已饱，来寻僧说禅。\n心口自违背，佛祖望齐肩。\n不知有底急，平白要瞒天。",
        "dynasty": "宋",
        "collection_info": null
    },
    {
        "uuid": "b0c89b2687f75cd465e4f45205c30bdd",
        "title": "拟寒山寺  其二五",
        "author": "释怀深",
        "content": "冷笑富家翁，营生忙似钻。\n囷裏米生生虫，库中钱烂贯。\n白日把秤称，夜间点灯算。\n形骸如傀儡，莫教麻量取。",
        "dynasty": "宋",
        "collection_info": null
    },
    {
        "uuid": "e333dbc01f0ae1cb71d7593d81b600b0",
        "title": "拟寒山寺  其二六",
        "author": "释怀深",
        "content": "福轻似鸿毛，祸重如厚地。\n避祸而修福，百中无一二。\n黄雀死弹丸，锦鳞丧香饵。\n箴诫甚分明，愿君宜早计。",
        "dynasty": "宋",
        "collection_info": null
    },
    {
        "uuid": "a86bba62158cd36d774eec9725990cdd",
        "title": "拟寒山寺  其二七",
        "author": "释怀深",
        "content": "大富长者家，具足诸烦恼。\n福多作业多，福少作业少。\n争如贫道人，一裘一纸袄。\n也不怕死生，也不忧贼盗。",
        "dynasty": "宋",
        "collection_info": null
    },
    {
        "uuid": "9f8c799d481760662b9bb69bdd63cf8d",
        "title": "拟寒山寺  其二八",
        "author": "释怀深",
        "content": "我口常吃菜，你腹常饱肉。\n看你肥如瓠，笑我瘦如竹。\n我瘦且无冤，汝肥恐非福。\n斯言虽逆耳，请君徐徐读。",
        "dynasty": "宋",
        "collection_info": null
    },
    {
        "uuid": "a7d3296d6372722fc116a48b5f76bd72",
        "title": "拟寒山寺  其二九",
        "author": "释怀深",
        "content": "好生恶死心，人畜无差别。\n刀砧纔见前，愁苦不容说。\n鹑诗颇哀鸣，牛拜弥惨切。\n嗟吁人不悟，一至身殂灭。",
        "dynasty": "宋",
        "collection_info": null
    },
    {
        "uuid": "9e8bd163b252646939f725c0b8502726",
        "title": "拟寒山寺  其三○",
        "author": "释怀深",
        "content": "刀上有少蜜，小儿争欲舐。\n花底藏毒蛇，老翁不瞥地。\n割舌与伤身，皆从贪爱起。\n世上聪明人，往往皆如是。",
        "dynasty": "宋",
        "collection_info": null
    },
    {
        "uuid": "e414b461950f0753877c3a8276330e4c",
        "title": "拟寒山寺  其三一",
        "author": "释怀深",
        "content": "有人好臧否，信口乱比况。\n张三小有才，李四大无当。\n终日品藻人，不知是虚诳。\n自己一灵物，抛在粪堆上。",
        "dynasty": "宋",
        "collection_info": null
    },
    {
        "uuid": "c389301c99e233eb8d68e1367318ab3c",
        "title": "拟寒山寺  其三二",
        "author": "释怀深",
        "content": "甡萍託水，流转诸爱河。\n鼓激无明风，出入生死波。\n一念若知歇，诸魔必倒戈。\n急须登觉岸，劝子莫蹉跎。",
        "dynasty": "宋",
        "collection_info": null
    },
    {
        "uuid": "90ac26f3352a8e798ac59de00a792563",
        "title": "拟寒山寺  其三三",
        "author": "释怀深",
        "content": "肥鱼死砧机，过在贪香饵。\n蚌蛤不吞鈎，亦遭人所嗜。\n有身则有苦，无身则无累。\n跳出业波澜，始到安乐地。",
        "dynasty": "宋",
        "collection_info": null
    },
    {
        "uuid": "7f85e0b38564d9b4dc5f1a73ab7f657f",
        "title": "拟寒山寺  其三四",
        "author": "释怀深",
        "content": "人生贪爱重，所欲未尝周。\n一饭饱足矣，万钟心未休。\n黑业埋头做，红裙判命求。\n鬓毛已侵雪，犹自不知羞。",
        "dynasty": "宋",
        "collection_info": null
    },
    {
        "uuid": "23e37f3996813ef2fb0344309e95db22",
        "title": "拟寒山寺  其三五",
        "author": "释怀深",
        "content": "一朝失一朝，一瞬老一瞬。\n去生渐渐远，去死渐渐近。\n愿君倒指数，光阴有几寸。\n蓦被死魔牵，前头多闷闷。",
        "dynasty": "宋",
        "collection_info": null
    },
    {
        "uuid": "3c04051dfdfcf4bca2bc29eed2666ece",
        "title": "拟寒山寺  其三六",
        "author": "释怀深",
        "content": "黄犬被人杀，哀号告诉人。\n汝不辨犬语，犬必怨汝身。\n恶根今日种，苦果异时新。\n酬偿恐未已，早以戒香熏。",
        "dynasty": "宋",
        "collection_info": null
    },
    {
        "uuid": "5d3ef9f965e91418cb6d82b8b4921736",
        "title": "拟寒山寺  其三七",
        "author": "释怀深",
        "content": "黄犬见人喜，未唤先掉尾。\n长年护汝家，深夜不敢睡。\n无罪忽见烹，此理恐未是。\n细推犬有功，却嘆人无义。",
        "dynasty": "宋",
        "collection_info": null
    },
    {
        "uuid": "72dd70f4e932f79965ee82572381a002",
        "title": "拟寒山寺  其三八",
        "author": "释怀深",
        "content": "因果耳不闻，说话多差错。\n畜生若不杀，世上无处着。\n此语乃魔语，诱人入鼎镬。\n不知羊与人，互换相酬酢。",
        "dynasty": "宋",
        "collection_info": null
    },
    {
        "uuid": "bc60f324f9d0038c8906359a80df593f",
        "title": "拟寒山寺  其三九",
        "author": "释怀深",
        "content": "今生你杀羊，后世羊杀你。\n两角还两角，一尾偿一尾。\n假使百千劫，影响无差理。\n见你气峥嵘，无人敢启齿。",
        "dynasty": "宋",
        "collection_info": null
    },
    {
        "uuid": "c5fe7c5665a3f9968dcc8e30b476678c",
        "title": "拟寒山寺  其四○",
        "author": "释怀深",
        "content": "君看砧上鱼，忍痛不能语。\n身虽遭斩斫，心犹念男女。\n人既有妻儿，鱼岂无子母。\n若怀这个心，如何可下筯。",
        "dynasty": "宋",
        "collection_info": null
    },
    {
        "uuid": "7d03c38c9f71ea4b5c446cfee736ba0e",
        "title": "拟寒山寺  其四一",
        "author": "释怀深",
        "content": "贵人惜性命，奉养欲长生。\n空心鹿茸酒，补气腰子羹。\n汤药不离口，卑湿岂敢行。\n饶君善将理，难与死魔争。",
        "dynasty": "宋",
        "collection_info": null
    },
    {
        "uuid": "7029ee1a5240c61f3d461c718a359235",
        "title": "拟寒山寺  其四二",
        "author": "释怀深",
        "content": "人生贵无业，不贵多伎能。\n伎能人看好，业能灾汝形。\n文章妙天下，气宇吞沧溟。\n此身若一失，六趣且飘零。",
        "dynasty": "宋",
        "collection_info": null
    },
    {
        "uuid": "3be88a44ec4f45e0eab453a1574d11e2",
        "title": "拟寒山寺  其四三",
        "author": "释怀深",
        "content": "猪羊养一羣，鸡鹅不知数。\n准拟宾客来，旋杀供钢筯。\n烹羊猪已惊，割鸡鹅已惧。\n从头吃至尾，不知何以故。",
        "dynasty": "宋",
        "collection_info": null
    },
    {
        "uuid": "1b5a3f1729689387dd449fb4ae2eaff5",
        "title": "拟寒山寺  其四四",
        "author": "释怀深",
        "content": "嗟乎崔道纪，酒狂啖龙子。\n天网信不漏，响应若弹指。\n既失黑头相，便作黄泉鬼。\n怜君学仲尼，曾无子产志。",
        "dynasty": "宋",
        "collection_info": null
    },
    {
        "uuid": "51bdfc330f52db4bed36967a12a5ecd2",
        "title": "拟寒山寺  其四五",
        "author": "释怀深",
        "content": "贫民饿欲倒，富汉米不粜。\n米烂化为虫，犹嫌价利小。\n价利更若高，沟壑皆饿殍。\n人生萌此心，鬼神暗裏笑。",
        "dynasty": "宋",
        "collection_info": null
    },
    {
        "uuid": "ffc09118b72ad9e7a6007f20091bd59c",
        "title": "拟寒山寺  其四六",
        "author": "释怀深",
        "content": "世人无智慧，区区营口体。\n啜茶怕损脾，食蔬恐耗气。\n二毛今半百，千金买一醉。\n算来黠是痴，嗟君开眼睡。",
        "dynasty": "宋",
        "collection_info": null
    },
    {
        "uuid": "ea0cbf4534950fd104a830c8d5e90ea0",
        "title": "拟寒山寺  其四七",
        "author": "释怀深",
        "content": "老翁急营生，贪饕不可化。\n一截已入土，百事放不下。\n经卷无暇看，数珠未曾把。\n死去见阎王，必定遭唾骂。",
        "dynasty": "宋",
        "collection_info": null
    },
    {
        "uuid": "16d689316fa09feb39a51d0091efc713",
        "title": "拟寒山寺  其四八",
        "author": "释怀深",
        "content": "贫贱关前业，休嗟命未亨。\n田园不种树，花果何由生。\n千沉两条路，看你如何行。\n愿君牢着脚，前面有深坑。",
        "dynasty": "宋",
        "collection_info": null
    },
    {
        "uuid": "5c20da768b83a31b21b861bf08829fdd",
        "title": "拟寒山寺  其四九",
        "author": "释怀深",
        "content": "人生如春花，能得几时好。\n朝吹与暮洗，朱颜变枯槁。\n花落有时生，人老不復少。\n万事只令休，莫惹闲烦恼。",
        "dynasty": "宋",
        "collection_info": null
    },
    {
        "uuid": "9dcd48ece8bf2ebd438f59639b5d03d9",
        "title": "拟寒山寺  其五○",
        "author": "释怀深",
        "content": "富汉欺贫汉，南邻瞒北邻。\n斗秤有两样，言语无一真。\n大秤买他物，小斗粜与人。\n眼下得便宜，暗中多鬼神。",
        "dynasty": "宋",
        "collection_info": null
    },
    {
        "uuid": "85db1f2f3ad22024461bfbdeedab5fff",
        "title": "拟寒山寺  其五一",
        "author": "释怀深",
        "content": "人生重道德，不重多金银。\n金银润汝屋，道德光汝身。\n金银生盗贼，道德息贪嗔。\n寻思富汉子，不如贫道人。",
        "dynasty": "宋",
        "collection_info": null
    },
    {
        "uuid": "ac5e1c096b29ba6445e60bf46553f1a4",
        "title": "拟寒山寺  其五二",
        "author": "释怀深",
        "content": "健啖众生肉，痴心要作过。\n白髪五六十，红裙七八个。\n歌舞中笑谈，锦绣中坐卧。\n苦海前头深，莫教船子破。",
        "dynasty": "宋",
        "collection_info": null
    },
    {
        "uuid": "189abdc3ee9cf487be91a5330ae4f021",
        "title": "拟寒山寺  其五三",
        "author": "释怀深",
        "content": "天高听甚卑，神幽察甚厚。\n埋蚕蚕变尸，烧蚁蚁成漏。\n呵吹一气间，冷暖各成就。\n恶从汝心生，还从汝心受。",
        "dynasty": "宋",
        "collection_info": null
    },
    {
        "uuid": "5523c44f869c777f58fae030f9304d6d",
        "title": "拟寒山寺  其五四",
        "author": "释怀深",
        "content": "池中养却鱼，岸上养却鸭。\n瘦者喂教肥，肥者便要杀。\n不思身债重，只要口甘滑。\n腊月三十日，看你成忉怛。",
        "dynasty": "宋",
        "collection_info": null
    },
    {
        "uuid": "ad1c4f0acd37962f6d6c423299969763",
        "title": "拟寒山寺  其五五",
        "author": "释怀深",
        "content": "世上聪明人，必欲闻其过。\n不知是业牵，却云合恁么。\n因果镜中容，容岂非是我。\n阴报最分明，不论官职大。",
        "dynasty": "宋",
        "collection_info": null
    },
    {
        "uuid": "71b39940028917a8a0414ca50afddbfe",
        "title": "拟寒山寺  其五六",
        "author": "释怀深",
        "content": "口如无底谷，餔啖何时足。\n力未能长蔬，心且戒四肉。\n腥羶念有间，慈悲种渐熟。\n人生弹指间，少恣在明腹。",
        "dynasty": "宋",
        "collection_info": null
    },
    {
        "uuid": "82cca3e04be6c5b59d247b1f9d554158",
        "title": "拟寒山寺  其五七",
        "author": "释怀深",
        "content": "世人黠是痴，忘身多为口。\n拚命吃河鲀，忍臭餐石首。\n年年江浙间，药杀十八九。\n自云直一死，佛亦不可救。",
        "dynasty": "宋",
        "collection_info": null
    },
    {
        "uuid": "96b6729ef3b64e69aa54bfb04cf04223",
        "title": "拟寒山寺  其五八",
        "author": "释怀深",
        "content": "自能持不杀，随处多放生。\n如人犯刑宪，堕落枷锁坑。\n忽然身得脱，惊喜且悲鸣。\n含生皆怕死，何欲苦相烹。",
        "dynasty": "宋",
        "collection_info": null
    },
    {
        "uuid": "c6493a45d9db4b7987560b3b1f638663",
        "title": "拟寒山寺  其五九",
        "author": "释怀深",
        "content": "前世杀害多，今报夭折苦。\n方矜面如花，已见身归土。\n哭倒白头亲，怨杀朱唇妇。\n因果镜中形，毫髪无差悮。",
        "dynasty": "宋",
        "collection_info": null
    },
    {
        "uuid": "e3ee2094856a856758a9b6dd920a3925",
        "title": "拟寒山寺  其六○",
        "author": "释怀深",
        "content": "人间官法中，畜生杀无罪。\n朝烹与暮割，恬然不知悔。\n世法虽不理，冤债何时已。\n不见遂安公，五犬逼而死。",
        "dynasty": "宋",
        "collection_info": null
    },
    {
        "uuid": "a5a6e0597c074375f5886c0da14c3930",
        "title": "拟寒山寺  其六一",
        "author": "释怀深",
        "content": "前世食肉多，今报疾病苦。\n针艾遍支体，呻吟彻朝暮。\n变医虽有术，夙业岂能去。\n愿君祈忏摩，刳心听佛语。",
        "dynasty": "宋",
        "collection_info": null
    },
    {
        "uuid": "d1fbbd401b9d565ec20ccf3f2ac75b6d",
        "title": "拟寒山寺  其六二",
        "author": "释怀深",
        "content": "守口要如瓶，语言当自保。\n多知多是非，少出少烦恼。\n东平乐为善，司马只称好。\n相逢但寒温，万事皆默了。",
        "dynasty": "宋",
        "collection_info": null
    },
    {
        "uuid": "b2df7bfbc6e7f298979933342c0d232b",
        "title": "拟寒山寺  其六三",
        "author": "释怀深",
        "content": "浮生类俳忧，但可付一笑。\n做人復做马，吃饭今吃草。\n富贵变贫穷，丑陋却美好。\n不识主人公，去来三恶道。",
        "dynasty": "宋",
        "collection_info": null
    },
    {
        "uuid": "0b6e83c12b4c65639a0bcb88d357f13e",
        "title": "拟寒山寺  其六四",
        "author": "释怀深",
        "content": "人云我聪明，识尽天下理。\n逐日弄精魂，长年钻故纸。\n自家一个心，殊不知落地。\n及乎死到来，看你无巴鼻。",
        "dynasty": "宋",
        "collection_info": null
    },
    {
        "uuid": "7789ce1345789d1cc530f67a5aa77bf9",
        "title": "拟寒山寺  其六五",
        "author": "释怀深",
        "content": "世人怕说死，说着死便讳。\n及期死到来，老眼先垂泪。\n恋妻復恋妾，见神并见鬼。\n不入祖师门，痴迷直到底。",
        "dynasty": "宋",
        "collection_info": null
    },
    {
        "uuid": "5d84616698f0d32f5f50e98e499aa07b",
        "title": "拟寒山寺  其六六",
        "author": "释怀深",
        "content": "六十休造屋，七十莫置衣。\n纵然得受用，能得几多时。\n身心要早歇，准拟与死期。\n正如人远出，预辨者便宜。",
        "dynasty": "宋",
        "collection_info": null
    },
    {
        "uuid": "49144d8b9257ac2f8ece0d1fc2a85d7e",
        "title": "拟寒山寺  其六七",
        "author": "释怀深",
        "content": "野鹿贪嗜草，忽中猎师箭。\n老鼠翻饭盆，已落狸奴便。\n祸从贪上起，苦自爱中现。\n贪爱若不生，灾害自然远。",
        "dynasty": "宋",
        "collection_info": null
    },
    {
        "uuid": "f990a6a74cdf93d9b9a26d52c4ae5155",
        "title": "拟寒山寺  其六八",
        "author": "释怀深",
        "content": "道力与福力，平时似乱真。\n福力有盛衰，道力无富贫。\n人生不学道，只种轮迴因。\n君看天福尽，满眼生埃尘。",
        "dynasty": "宋",
        "collection_info": null
    },
    {
        "uuid": "2b56cd7348016349e96875e35d33ce7c",
        "title": "拟寒山寺  其六九",
        "author": "释怀深",
        "content": "不贪以为宝，日用无欠少。\n一裘聊御寒，百味无过饱。\n堪嗟尘世人，经营长扰扰。\n衣底摩尼珠，光明都昧了。",
        "dynasty": "宋",
        "collection_info": null
    },
    {
        "uuid": "2f57df75d0ddcb4a450779e52af53546",
        "title": "拟寒山寺  其七○",
        "author": "释怀深",
        "content": "善恶生汝心，汝心宜早戢。\n鹅烹语告人，狗死魂犹泣。\n警诫甚分明，愚耳终不入。\n苦果一朝熟，恐君悔不及。",
        "dynasty": "宋",
        "collection_info": null
    },
    {
        "uuid": "8d2b624d31e3ee0482c76feccd341f95",
        "title": "拟寒山寺  其七一",
        "author": "释怀深",
        "content": "老翁死却儿，昼夜搥胸哭。\n痛心彻骨髓，叫云我孤独。\n何不返思量，恣啖猪羊肉。\n羊岂不思儿，猪亦有眷属。",
        "dynasty": "宋",
        "collection_info": null
    },
    {
        "uuid": "40f05f7fe433ac444b5eb20eb4a678ed",
        "title": "拟寒山寺  其七二",
        "author": "释怀深",
        "content": "恶人骂善人，善人总不对。\n善人若还骂，彼此一智慧。\n不对心清凉，骂者口热沸。\n正如人唾天，迁从己身坠。",
        "dynasty": "宋",
        "collection_info": null
    },
    {
        "uuid": "fecbb2111912ae13169faee20fc82a7f",
        "title": "拟寒山寺  其七三",
        "author": "释怀深",
        "content": "莫忧家未富，家富鬼神恶。\n莫忧官未穹，官穹朝市妬。\n多求灾祸根，知足安乐处。\n君看权势家，昼夜如骑虎。",
        "dynasty": "宋",
        "collection_info": null
    },
    {
        "uuid": "adf910758ab92cc0a6fd4c6978817ecd",
        "title": "拟寒山寺  其七四",
        "author": "释怀深",
        "content": "一日日知衰，一年年觉老。\n唯有贪爱心，顽然如壮少。\n临行念子孙，垂死顾财宝。\n世间此等人，可哀不可吊。",
        "dynasty": "宋",
        "collection_info": null
    },
    {
        "uuid": "81dc11e29051f077ba288abd7deda010",
        "title": "拟寒山寺  其七五",
        "author": "释怀深",
        "content": "众生方寸间，贪量如海阔。\n保持一个身，拟作千年活。\n金玉已满堂，更欲相攘夺。\n至死少一官，令人冷笑发。\n小人妬君子，百计求全毁。\n自己丑恶声，不知满人耳。\n譬如蜣螂虫，辊臭为香美。\n却笑鸾与凤，不与己为类。",
        "dynasty": "宋",
        "collection_info": null
    },
    {
        "uuid": "b2942e899e2eda90e3eabd8c6cc4e566",
        "title": "拟寒山寺  其七六",
        "author": "释怀深",
        "content": "人身如假借，其势岂能久。\n镜中儿时面，转眄成老丑。\n安得闲日月，与人鬬棋酒。\n不能求放心，处处随物走。",
        "dynasty": "宋",
        "collection_info": null
    },
    {
        "uuid": "a9f2b7fa10253fff8454dd2683e82d67",
        "title": "拟寒山寺  其七七",
        "author": "释怀深",
        "content": "人身有一疾，呻吟彻眠梦。\n买药与呼医，告佛仍设供。\n诸佛虽不语，愍汝颠倒重。\n杀羊食其心，何不念他痛。",
        "dynasty": "宋",
        "collection_info": null
    },
    {
        "uuid": "822f6a7595f832bf04ae8bb4f21e3541",
        "title": "拟寒山寺  其七八",
        "author": "释怀深",
        "content": "世人无慈悲，恣情为杀害。\n吃肉如大虫，唯夸牙齿快。\n不念众生苦，畅我个皮袋。\n皮袋暂时肥，须臾却败坏。",
        "dynasty": "宋",
        "collection_info": null
    },
    {
        "uuid": "4f7d25b29c8e4985a74e2b2f550cc78b",
        "title": "拟寒山寺  其七九",
        "author": "释怀深",
        "content": "世事多不平，平者唯有死。\n死若更不平，贫汉何时已。\n朱楼高插云，金带光照地。\n无常一日来，阎王谁管你。",
        "dynasty": "宋",
        "collection_info": null
    },
    {
        "uuid": "1aac616674226746bcbbddc768b43fc6",
        "title": "拟寒山寺  其八○",
        "author": "释怀深",
        "content": "若以诤止诤，其诤转不已。\n唯忍能止诤，是法中尊贵。\n不见老瞿昙，妙相三十二。\n魔军刀剑来，只以无心对。",
        "dynasty": "宋",
        "collection_info": null
    },
    {
        "uuid": "7ed0fdbb1f71ed886f48fa7337d542e7",
        "title": "拟寒山寺  其八一",
        "author": "释怀深",
        "content": "富甚足忧烦，贫甚多饥饿。\n要于贫富间，知足随缘过。\n人生不知足，贪财是贪祸。\n黑暗功德天，寻常一处坐。",
        "dynasty": "宋",
        "collection_info": null
    },
    {
        "uuid": "bc70a9f5f95a0bfa2932ad31f207a618",
        "title": "拟寒山寺  其八二",
        "author": "释怀深",
        "content": "嗔火焚和气，令人相貌恶。\n修罗纔现前，菩萨都走却。\n养就三毒躯，恣为五慾乐。\n智者善思惟，早服慈悲药。",
        "dynasty": "宋",
        "collection_info": null
    },
    {
        "uuid": "e16c29584008f0e7d3893104a636483f",
        "title": "拟寒山寺  其八三",
        "author": "释怀深",
        "content": "心王不自明，便被六贼扰。\n见色已昏迷，闻香即颠倒。\n功德与法财，尽底遭劫了。\n只因无慧力，贫穷三恶道。",
        "dynasty": "宋",
        "collection_info": null
    },
    {
        "uuid": "0c33f0f00fc76e04c4d6336c6b065fa6",
        "title": "拟寒山寺  其八四",
        "author": "释怀深",
        "content": "世人皮底黠，肚裏没头痴。\n只取眼前乐，不忧身后非。\n眼前乐不久，身后苦多时。\n愿君早为计，后悔恐难追。",
        "dynasty": "宋",
        "collection_info": null
    },
    {
        "uuid": "1b27b8bb4127252bd2a2ed485b98dbf8",
        "title": "拟寒山寺  其八五",
        "author": "释怀深",
        "content": "求名趋于朝，求利入于市。\n古今朝市间，相争如鼎沸。\n不如归山林，揩磨自心地。\n心地若分明，名利如唾涕。",
        "dynasty": "宋",
        "collection_info": null
    },
    {
        "uuid": "de2a2494e36b2769d7ce10aafa1cf659",
        "title": "拟寒山寺  其八六",
        "author": "释怀深",
        "content": "人身苟无业，生死何足疑。\n生也不须恋，一亦不须悲。\n一身真逆旅，万事皆儿嬉。\n请来绿岩畔，与君歌紫芝。",
        "dynasty": "宋",
        "collection_info": null
    },
    {
        "uuid": "0dca75d005a87320ff8afca9bc8007c8",
        "title": "拟寒山寺  其八七",
        "author": "释怀深",
        "content": "因果如影响，毫髮无差错。\n啖炙僧肠穿，指熊樵臂落。\n兽面心有仁，人面心有恶。\n天地终不容，立见身消烁。",
        "dynasty": "宋",
        "collection_info": null
    },
    {
        "uuid": "1e7f3fbd5a5a091292d557b97a9587e6",
        "title": "拟寒山寺  其八八",
        "author": "释怀深",
        "content": "静看营巢燕，衔泥日千转。\n一栖贫家梁，一宿王者殿。\n寄託暂时间，何暇分贵贱。\n人生达此理，没齿无欣怨。",
        "dynasty": "宋",
        "collection_info": null
    },
    {
        "uuid": "07d0595de1938c84b194f4de303eff1c",
        "title": "拟寒山寺  其八九",
        "author": "释怀深",
        "content": "贵人何所忧，所忧唯是老。\n既老何所忧，忧见无常到。\n逢人问方术，闭门弄丹竈。\n此心若不歇，至死亦颠倒。",
        "dynasty": "宋",
        "collection_info": null
    },
    {
        "uuid": "7f49e492348531ea8333708793d9f26e",
        "title": "拟寒山寺  其九○",
        "author": "释怀深",
        "content": "可畏是轮迴，念念无停住。\n纔见出头来，又见翻然去。\n换面与改头，为男或作女。\n不识主人翁，来去多辛苦。",
        "dynasty": "宋",
        "collection_info": null
    },
    {
        "uuid": "1fa265bf220cf9e1aff96039e87860e9",
        "title": "拟寒山寺  其九一",
        "author": "释怀深",
        "content": "蚕忙贪作茧，蜂忙贪候蜜。\n茧成自己寒，蜜就别人食。\n世上忧家翁，辛苦无暂息。\n也似二虫痴，于身无所得。\n三四小孩儿，争拈百草嬉。\n怀中有梨栗，衣上污尘泥。\n也似年高者，贪迷声色时。\n世间无老少，总是一般痴。",
        "dynasty": "宋",
        "collection_info": null
    },
    {
        "uuid": "ea01c737993e4838f53d7df96e8ba909",
        "title": "拟寒山寺  其九二",
        "author": "释怀深",
        "content": "贪嗔汝镬汤，愚痴汝地狱。\n剑树及刀山，汝心皆具足。\n要以智慧水，洗此无明毒。\n凡圣路无多，正如手翻覆。",
        "dynasty": "宋",
        "collection_info": null
    },
    {
        "uuid": "740f051b28a9420ff18d5cb7afdacd26",
        "title": "拟寒山寺  其九三",
        "author": "释怀深",
        "content": "譬如临明镜，面目各相对。\n好者默自欣，丑者默自愧。\n唯镜两无情，光明常一体。\n若人心似镜，成佛在弹指。",
        "dynasty": "宋",
        "collection_info": null
    },
    {
        "uuid": "19450fa5ad1cef6fc077829008a00c1b",
        "title": "拟寒山寺  其九四",
        "author": "释怀深",
        "content": "厚葬非孝心，死者必遭辱。\n君看离乱时，何墓不伐斸。\n黄金众贼分，白日孤鬼哭。\n最爱老庄周，天地为棺木。",
        "dynasty": "宋",
        "collection_info": null
    },
    {
        "uuid": "cfd34114d1f9cfa6284e280ac0da542d",
        "title": "拟寒山寺  其九五",
        "author": "释怀深",
        "content": "屋可蔽风雨，何苦鬬华丽。\n尧舜乃圣君，光宅天下被。\n茅茨未尝剪，土阶亦不砌。\n不知尔何人，鳞鳞居大第。",
        "dynasty": "宋",
        "collection_info": null
    },
    {
        "uuid": "c3b5321167fe56636697e5e6a78f6937",
        "title": "拟寒山寺  其九六",
        "author": "释怀深",
        "content": "出家要省缘，省缘易入道。\n如何无事人，搂揽闲烦恼。\n奔走富贵门，庄严房舍好。\n不知被物使，区区真到老。",
        "dynasty": "宋",
        "collection_info": null
    },
    {
        "uuid": "ee1d70f3aa1bafb84496e3dbd5cc1e4c",
        "title": "拟寒山寺  其九七",
        "author": "释怀深",
        "content": "伤嗟富贵家，杀害无虚日。\n食羊割奶膀，烙鳖呼卒律。\n物有千般痛，汝无一念恤。\n福力忽然终，黄连犹是蜜。",
        "dynasty": "宋",
        "collection_info": null
    },
    {
        "uuid": "205ad4c200c5a2200a29ba91d290d92d",
        "title": "拟寒山寺  其九八",
        "author": "释怀深",
        "content": "浮生七十岁，二万五千日。\n睡眠与疾病，光阴强半失。\n火急便回头，寸阴诚可惜。\n嗟吁世人人，班白犹放逸。",
        "dynasty": "宋",
        "collection_info": null
    },
    {
        "uuid": "eb2f83d40aaf5dc3f97a3d88a8200569",
        "title": "拟寒山寺  其九九",
        "author": "释怀深",
        "content": "世上贪饕汉，因财日夜煎。\n天公借与汝，看守七十年。\n譬如良田谷，春种秋方圆。\n不见张车子，生来便有钱。",
        "dynasty": "宋",
        "collection_info": null
    },
    {
        "uuid": "f582fbf819785bc42594e3d9e4cf405e",
        "title": "拟寒山寺  其一○○",
        "author": "释怀深",
        "content": "有福莫享尽，福尽身贫穷。\n有势莫使尽，势尽冤相逢。\n福兮常自惜，势兮常自恭。\n人生骄与侈，有始多无终。",
        "dynasty": "宋",
        "collection_info": null
    },
    {
        "uuid": "6e6a365f40fb2a14f4d0ba3f54dfbfbb",
        "title": "拟寒山寺  其一○一",
        "author": "释怀深",
        "content": "自料七十岁，可期不可期。\n况今五六十，形骸日渐衰。\n正如春暮后，青多红少时。\n去住呼吸间，佛言真不欺。",
        "dynasty": "宋",
        "collection_info": null
    },
    {
        "uuid": "d3b395c7194a59d00b433b15478f02fb",
        "title": "拟寒山寺  其一○二",
        "author": "释怀深",
        "content": "我者被人骂，佯聋不分说。\n譬如火烧空，不救自然灭。\n嗔火亦如是，有物遭他爇。\n我心等虚空，听你翻唇舌。",
        "dynasty": "宋",
        "collection_info": null
    },
    {
        "uuid": "58182af2857c5d0e4199b7c066c0339f",
        "title": "拟寒山寺  其一○三",
        "author": "释怀深",
        "content": "四大是假合，何况四大外。\n假者是色身，外者是财贿。\n可怜世上人，说与终不会。\n相争一文钱，费却多少气。",
        "dynasty": "宋",
        "collection_info": null
    },
    {
        "uuid": "bbbd7d3ac288e6e6bb520494566adc2f",
        "title": "拟寒山寺  其一○四",
        "author": "释怀深",
        "content": "人生被爱使，奔走如奴仆。\n爱官被官牵，爱财被财畜。\n昼夜不曾闲，身心一暂足。\n佛云恩爱奴，斯言真可录。",
        "dynasty": "宋",
        "collection_info": null
    },
    {
        "uuid": "60bc8b5ad5dcd97c036b9b312cfdd415",
        "title": "拟寒山寺  其一○五",
        "author": "释怀深",
        "content": "世人多放逸，极力事侈靡。\n乐极悲哀来，福尽贫穷至。\n天福尚有尽，世福岂一已。\n人多议论乖，享得是我底。",
        "dynasty": "宋",
        "collection_info": null
    },
    {
        "uuid": "583d164f54f5d637e434078c1132654a",
        "title": "拟寒山寺  其一○六",
        "author": "释怀深",
        "content": "世人贪积财，受尽种种苦。\n求时多辛勤，守时足忧怖。\n散时哭休，死时恋不去。\n轮迴六趣中，只因为物悮。",
        "dynasty": "宋",
        "collection_info": null
    },
    {
        "uuid": "058701a16dc0ae9d7c40d545b9da93fc",
        "title": "拟寒山寺  其一○七",
        "author": "释怀深",
        "content": "有恩念念报，报则合天道。\n有冤念念解，解则无烦恼。\n一身类浮云，百年同过鸟。\n若以冤报冤，万劫无由了。",
        "dynasty": "宋",
        "collection_info": null
    },
    {
        "uuid": "c5bbad611ee2a763a88b92f85af04785",
        "title": "拟寒山寺  其一○八",
        "author": "释怀深",
        "content": "名汤并利火，古今烧杀人。\n只贪炙手热，应笑甑生尘。\n虎口都忘险，龙鳞不怕嗔。\n利名心未足，衰老已及身。",
        "dynasty": "宋",
        "collection_info": null
    },
    {
        "uuid": "7d5f9265d38db3b0ab8baa80afd0cc42",
        "title": "拟寒山寺  其一○九",
        "author": "释怀深",
        "content": "可怜一等人，不善又不恶。\n一边说参禅，一边取娱乐。\n贵得生死间，都不受寂寞。\n此云痴种子，要觅扬州鹤。",
        "dynasty": "宋",
        "collection_info": null
    },
    {
        "uuid": "7304345955b24954b553cb5821e9486d",
        "title": "拟寒山寺  其一一○",
        "author": "释怀深",
        "content": "人如食蘗虫，通身总是苦。\n吃苦尚不休，抵死钻头做。\n古人知此味，念念求退步。\n乐道山林间，荣枯谁管汝。",
        "dynasty": "宋",
        "collection_info": null
    },
    {
        "uuid": "547679b37acb804e25e7a6dc06f89a12",
        "title": "拟寒山寺  其一一一",
        "author": "释怀深",
        "content": "有求皆是苦，众生须要求。\n因名忘性命，为手掌起戈矛。\n不足无时足，知休真下休。\n死生呼吸至，无人替汝愁。",
        "dynasty": "宋",
        "collection_info": null
    },
    {
        "uuid": "96f73e2c667126ebafd0eb2cc0bd86c7",
        "title": "拟寒山寺  其一一二",
        "author": "释怀深",
        "content": "世上聪明公，痴心自蔽蒙。\n步步常行有，口口只说空。\n既空无嗜慾，既空无穷通。\n因何临财色，身心如转蓬。",
        "dynasty": "宋",
        "collection_info": null
    },
    {
        "uuid": "ba5e7fe7da230f9fd63a1fe6ce799524",
        "title": "拟寒山寺  其一一三",
        "author": "释怀深",
        "content": "众生黠是痴，积恶望无过。\n譬如颠倒人，寻觅无热火。\n火则决定热，恶则必招祸。\n劝君慎所积，有花终结果。",
        "dynasty": "宋",
        "collection_info": null
    },
    {
        "uuid": "b973daea7f826803be12c6fd58384d89",
        "title": "拟寒山寺  其一一四",
        "author": "释怀深",
        "content": "一念染心生，撞入胞胎去。\n父精与母血，妄认为住处。\n种子既不凈，臭气相薫污。\n业风吹出来，万苦从头做。",
        "dynasty": "宋",
        "collection_info": null
    },
    {
        "uuid": "78bfb8e9e10a7ee9840ddad0a7cfb3cd",
        "title": "拟寒山寺  其一一五",
        "author": "释怀深",
        "content": "出家要清闲，却被人使唤。\n门徒数百家，追陪日忙乱。\n施利得十千，人情费七贯。\n彼此没便宜，他年难打算。",
        "dynasty": "宋",
        "collection_info": null
    },
    {
        "uuid": "19d0f2cdaa6e5cebd9c79f0969d8eb6f",
        "title": "拟寒山寺  其一一六",
        "author": "释怀深",
        "content": "更有一般僧，因果殊不顾。\n心裏似屠沽，口中呵佛祖。\n心口不相应，佛祖岂容侮。\n投子与赵州，肯踏名利路。",
        "dynasty": "宋",
        "collection_info": null
    },
    {
        "uuid": "4586e90580300dbac2598412bf121433",
        "title": "拟寒山寺  其一一七",
        "author": "释怀深",
        "content": "池中一土墩，鱼日绕墩转。\n人观咫尺间，鱼谓千里远。\n正如躁进人，分寸变眉面。\n要在张三前，还落李四便。",
        "dynasty": "宋",
        "collection_info": null
    },
    {
        "uuid": "efb41877051e7287cd38e4430883e6b0",
        "title": "拟寒山寺  其一一八",
        "author": "释怀深",
        "content": "劝君莫嗜酒，嗜酒多过咎。\n不唯损汝福，亦乃夭汝寿。\n独饮醉一夫，共饭饱十口。\n人生福几何，饥贫恐在后。",
        "dynasty": "宋",
        "collection_info": null
    },
    {
        "uuid": "c9d0d37a03e4e308b43e2977f7c18216",
        "title": "拟寒山寺  其一一九",
        "author": "释怀深",
        "content": "世间一等汉，做尽百家冤。\n锥刀急利禄，尺寸竞田园。\n世上若无死，尘中应更喧。\n劝君衣带上，分明书此言。",
        "dynasty": "宋",
        "collection_info": null
    },
    {
        "uuid": "79bcb7208b989ea4d4d6474370b4cfca",
        "title": "拟寒山寺  其一二○",
        "author": "释怀深",
        "content": "僧家乃野人，何苦事迎迓。\n佛法变人情，真实成虚假。\n不见老赵州，禅床犹懒下。\n但愿大王知，谁管都衙骂。",
        "dynasty": "宋",
        "collection_info": null
    },
    {
        "uuid": "82216ca1ae68512f24ee8e5dd8e01f2c",
        "title": "拟寒山寺  其一二一",
        "author": "释怀深",
        "content": "区区求富贵，求得一何用。\n前遮并后拥，假合成戏弄。\n正如梦南柯，妄认位貌重。\n忽然睡眼醒，始笑干培奉。",
        "dynasty": "宋",
        "collection_info": null
    },
    {
        "uuid": "882beb32dc8d5c49bd74b0554bb91c34",
        "title": "拟寒山寺  其一二二",
        "author": "释怀深",
        "content": "劝汝谛观身，此身真可恶。\n上下九个孔，臭秽常流注。\n内外四条蛇，轻躁不停住。\n智者善思惟，莫被皮囊悮。",
        "dynasty": "宋",
        "collection_info": null
    },
    {
        "uuid": "6ea719fed2d2775d2dd8f4ea83dcbdae",
        "title": "拟寒山寺  其一二三",
        "author": "释怀深",
        "content": "女色多瞒人，人惑总不见。\n龙麝暗熏衣，脂粉厚涂面。\n人呼为牡丹，佛说是花箭。\n射人入骨髓，死而不知怨。",
        "dynasty": "宋",
        "collection_info": null
    },
    {
        "uuid": "54c3754b0b818c5cf3fdaea559a2ef4a",
        "title": "拟寒山寺  其一二四",
        "author": "释怀深",
        "content": "人生如下棋，机巧未尝已。\n劫劫只图生，忙忙惟怕死。\n路头既错了，心眼亦虚弃。\n不荐这一着，对面若千里。",
        "dynasty": "宋",
        "collection_info": null
    },
    {
        "uuid": "a5518ef62bf10846712e72ed08c12672",
        "title": "拟寒山寺  其一二五",
        "author": "释怀深",
        "content": "白日闹喧喧，夜间静悄悄。\n夜夜间与白日，且道谁欠少。\n饥时觅饭噇，困便寻床倒。\n不省这个意，区区直到老。",
        "dynasty": "宋",
        "collection_info": null
    },
    {
        "uuid": "d48d44fc5534bf9d61145a41e59ed92a",
        "title": "拟寒山寺  其一二六",
        "author": "释怀深",
        "content": "往事莫追寻，未来莫希望。\n见在休执着，自然心坦荡。\n有心终不堪，无念以为上。\n君看太虚空，何尝有遮障。",
        "dynasty": "宋",
        "collection_info": null
    },
    {
        "uuid": "c346594b7ec80de6e0128b8323e5701a",
        "title": "拟寒山寺  其一二七",
        "author": "释怀深",
        "content": "莫嫌门户少，转富转心劳。\n夜怕奸偷至，时防风火烧。\n名高招谤重，财积致谗饶。\n外物多为累，令人思许巢。",
        "dynasty": "宋",
        "collection_info": null
    },
    {
        "uuid": "3baf5e6ecf66c486f2022ef9f4fff4a0",
        "title": "拟寒山寺  其一二八",
        "author": "释怀深",
        "content": "麝为香而死，龟以灵故焦。\n既为世所用，忧患无门逃。\n名高谤之本，财聚祸之苗。\n三怨粗能免，世无孙叔敖。",
        "dynasty": "宋",
        "collection_info": null
    },
    {
        "uuid": "f487ff38b5088ba18989b5c1a8019c70",
        "title": "拟寒山寺  其一二九",
        "author": "释怀深",
        "content": "日暮片云愁，边廷战未休。\n万人齐拚命，一将独封侯。\n孙武子兵法，田将军火牛。\n算来成底事，总是百冤头。",
        "dynasty": "宋",
        "collection_info": null
    },
    {
        "uuid": "93cade147db0ae8a37c8d28fb3aea2d8",
        "title": "拟寒山寺  其一三○",
        "author": "释怀深",
        "content": "合嗔不须嗔，合喜不须喜。\n喜时风自吹，嗔时火自炽。\n风火非外来，皆从自心起。\n不见四禅天，三灾都不至。",
        "dynasty": "宋",
        "collection_info": null
    },
    {
        "uuid": "61de310277a6020d8513378281531b99",
        "title": "拟寒山寺  其一三一",
        "author": "释怀深",
        "content": "不栽一株桑，不种一粒粟。\n口体每轻肥，仓库常满足。\n蓬门漏不蔽，你居大华屋。\n常怀知愧心，少恣无明慾。",
        "dynasty": "宋",
        "collection_info": null
    },
    {
        "uuid": "a6bc4eaf4d500660b89ee35f4f92319d",
        "title": "拟寒山寺  其一三二",
        "author": "释怀深",
        "content": "一鼠变蝙蝠，羣鼠相庆贺。\n飞鸣觉身轻，自喜脱猫祸。\n日中不见物，夜裏长忍饿。\n不如做鼠时，窟裏饱眠卧。",
        "dynasty": "宋",
        "collection_info": null
    },
    {
        "uuid": "c5c54673361fc077fdc36623372142c8",
        "title": "拟寒山寺  其一三三",
        "author": "释怀深",
        "content": "贫穷难作福，富贵易造罪。\n有力无道心，有心无财贿。\n有福有道心，百中无一二。\n不见老瞿昙，福慧二严美。",
        "dynasty": "宋",
        "collection_info": null
    },
    {
        "uuid": "87eb0e00e5c2936cda0d4d9f9627d333",
        "title": "拟寒山寺  其一三四",
        "author": "释怀深",
        "content": "佛为大医王，留经治众病。\n众生虽读经，展转不相应。\n病是贪嗔痴，扫除爱凈尽。\n贪嗔痴不除，无缘了真性。",
        "dynasty": "宋",
        "collection_info": null
    },
    {
        "uuid": "e4718ea3f2767eafa1ed9cc6901220fe",
        "title": "拟寒山寺  其一三五",
        "author": "释怀深",
        "content": "贪夫如扑满，不虑满时祸。\n未盈犹可存，已满终归破。\n君看石齐奴，不义蓄财货。\n吃剑为绿珠，至死不知过。",
        "dynasty": "宋",
        "collection_info": null
    },
    {
        "uuid": "30749da0e80bbbf0a31f7c3914341d9f",
        "title": "拟寒山寺  其一三六",
        "author": "释怀深",
        "content": "奸汉瞒淳汉，淳汉总不知。\n奸汉作驴子，却被淳汉骑。\n当时夸好手，今日落便宜。\n图他些子利，披却畜生皮。",
        "dynasty": "宋",
        "collection_info": null
    },
    {
        "uuid": "7f60fbd38116782500279b89dc6f24f6",
        "title": "拟寒山寺  其一三七",
        "author": "释怀深",
        "content": "君看转轮王，七宝光中坐。\n一朝福力尽，头上花冠破。\n正如箭射空，势尽还退堕。\n升沉无数劫，只因迷者个。",
        "dynasty": "宋",
        "collection_info": null
    },
    {
        "uuid": "7b6fd561abf497610ef2cdfcc3f49462",
        "title": "拟寒山寺  其一三八",
        "author": "释怀深",
        "content": "不必扬人恶，切忌伐己善。\n行人口似碑，好丑悉皆见。\n禄厚恐祸生，言深虑交浅。\n不如省事休，彼此无欣怨。",
        "dynasty": "宋",
        "collection_info": null
    },
    {
        "uuid": "742c71d9debb29f3a926cd8c0f1ccb62",
        "title": "拟寒山寺  其一三九",
        "author": "释怀深",
        "content": "君看草头露，日出还消去。\n也似世间人，阎浮暂时住。\n愚人尚不知，纷争求贵富。\n只应明眼人，未能笑得汝。",
        "dynasty": "宋",
        "collection_info": null
    },
    {
        "uuid": "d00a46e6703860d5268405711f9adfb2",
        "title": "拟寒山寺  其一四○",
        "author": "释怀深",
        "content": "人生不满百，常怀千岁忧。\n犹嫌金玉少，更为子孙求。\n白日晓还黑，绿杨春復秋。\n无过富与贵，不奈水东流。",
        "dynasty": "宋",
        "collection_info": null
    },
    {
        "uuid": "b1496e0d8835dbfefd144c40c30c29b4",
        "title": "拟寒山寺  其一四一",
        "author": "释怀深",
        "content": "入寺设僧斋，先且问客食。\n一味不可口，满座皆啾唧。\n回顾憍陈如，钵盂未尝湿。\n恁么说斋僧，有名而无实。",
        "dynasty": "宋",
        "collection_info": null
    },
    {
        "uuid": "26179d960f94a677ce1218852831eddf",
        "title": "拟寒山寺  其一四二",
        "author": "释怀深",
        "content": "辛苦置田园，岁收五千斛。\n死了付儿孙，儿孙享其福。\n忌辰饭十僧，纸钱烧一束。\n人生为子孙，所得何纤粟。",
        "dynasty": "宋",
        "collection_info": null
    },
    {
        "uuid": "578d318ad3358ff3bec1822553ccdb37",
        "title": "拟寒山寺  其一四三",
        "author": "释怀深",
        "content": "一年五千斛，十年计五万。\n不知十年间，所作何事办。\n暴殄天物多，也好自思算。\n福若不消磨，除君是铁汉。",
        "dynasty": "宋",
        "collection_info": null
    },
    {
        "uuid": "114586feebfe1f1ca4ea024838e28b46",
        "title": "拟寒山寺  其一四四",
        "author": "释怀深",
        "content": "人人要便宜，个个觅小利。\n所争能几何，失却大人体。\n饶人福自来，瞒人祸自至。\n此理甚分明，尚犹不瞥地。",
        "dynasty": "宋",
        "collection_info": null
    },
    {
        "uuid": "9e01a8bf3d027f84186e521ad7316b20",
        "title": "拟寒山寺  其一四五",
        "author": "释怀深",
        "content": "傅大士种瓜，瓜熟人偷窃。\n以篮热园中，与偷便提挈。\n偷儿感此情，再拜心服悦。\n无争与莫争，尽向慈门摄。",
        "dynasty": "宋",
        "collection_info": null
    },
    {
        "uuid": "3d55d38a01bf1c67d33871f6cdff1b4d",
        "title": "诫杀偈十首  其一",
        "author": "释怀深",
        "content": "利刀活斫当腰断，前脚犹能跳踯行。\n看着众生如是苦，异时果报不多争。",
        "dynasty": "宋",
        "collection_info": null
    },
    {
        "uuid": "dc16b7e87b165f507a3b73d41c0f2109",
        "title": "诫杀偈十首  其二",
        "author": "释怀深",
        "content": "暇蟆蚾形模丑，咂矢争蛆臭秽多。\n涴却娘生清凈口，只应笑倒老维摩。",
        "dynasty": "宋",
        "collection_info": null
    },
    {
        "uuid": "f78fe1366d7a8890d1b6c52af144ddd7",
        "title": "诫杀偈十首  其三",
        "author": "释怀深",
        "content": "蚬子师螺街市食，小人咀嚼绕台盘。\n近来豪贵尊荣者，嗜好成风总一般。",
        "dynasty": "宋",
        "collection_info": null
    },
    {
        "uuid": "0bfda5fc2dfc94911712492683593df1",
        "title": "诫杀偈十首  其四",
        "author": "释怀深",
        "content": "吴人信向更无加，可惜时中善愿差。\n手掐数珠忙念佛，一边叫唤买鱼虾。",
        "dynasty": "宋",
        "collection_info": null
    },
    {
        "uuid": "ef997920d244240df42b175c7fb4ec3e",
        "title": "诫杀偈十首  其五",
        "author": "释怀深",
        "content": "闻说刀兵已皱眉，贪生畏死是人知。\n如何不恤他身苦，斩斫烹炮无厌时。",
        "dynasty": "宋",
        "collection_info": null
    },
    {
        "uuid": "2e75b46e8d22e449bb7e7cd7fa800233",
        "title": "偈一百二十首  其一",
        "author": "释怀深",
        "content": "不奈诸人苦再三，薄缘终是自多惭。\n晨猿夜鹤应相笑，特地伸头人闹篮。",
        "dynasty": "宋",
        "collection_info": null
    },
    {
        "uuid": "fe4e3828637f7bdbb6c7353ce51e4580",
        "title": "偈一百二十首  其二",
        "author": "释怀深",
        "content": "尘埋古镜久偷安，匿耀潜辉度岁寒。\n今日光明藏不得，虚堂高挂任君看。",
        "dynasty": "宋",
        "collection_info": null
    },
    {
        "uuid": "33e4081f0091a2ef4b22f6779df6c2f1",
        "title": "偈一百二十首  其三",
        "author": "释怀深",
        "content": "摩竭当年独掩关，银山铁壁莫追攀。\n如今大施门开也，魔佛休分听往还。",
        "dynasty": "宋",
        "collection_info": null
    },
    {
        "uuid": "a8a1762cf74d6db595428ee3383e144d",
        "title": "偈一百二十首  其四",
        "author": "释怀深",
        "content": "数间茅屋不堪忧，底事来为粥饭头。\n赖有劫初铃子在，随贫随富自风流。",
        "dynasty": "宋",
        "collection_info": null
    },
    {
        "uuid": "67d7e4198871eb97a214fd0206fa697e",
        "title": "偈一百二十首  其五",
        "author": "释怀深",
        "content": "年年此日是重阳，篱菊如闻去岁香。\n莫笑枝条太枯槁，从今别有好商量。",
        "dynasty": "宋",
        "collection_info": null
    },
    {
        "uuid": "ca84a125ec5076392607d874485e9d35",
        "title": "偈一百二十首  其六",
        "author": "释怀深",
        "content": "门福一着，商量即错。\n明眼衲僧，无绳自缚。",
        "dynasty": "宋",
        "collection_info": null
    },
    {
        "uuid": "6e41201a7dd3f0f2a6f8415cc8aad628",
        "title": "偈一百二十首  其七",
        "author": "释怀深",
        "content": "资福一窍，最玄最妙。\n直下会得，教儞冷笑。",
        "dynasty": "宋",
        "collection_info": null
    },
    {
        "uuid": "fd85569df8019d4a6da1faf17a88a2c8",
        "title": "偈一百二十首  其八",
        "author": "释怀深",
        "content": "有问有答周遮，无言无说话堕。\n直饶顽石点头，争似归堂向火。",
        "dynasty": "宋",
        "collection_info": null
    },
    {
        "uuid": "c59c111fb798873de52ffe0f9b0fa065",
        "title": "偈一百二十首  其九",
        "author": "释怀深",
        "content": "失却栏中白象儿，临风笑倒老峨嵋。\n街头措大无精鉴，一夜灯前赋雪诗。",
        "dynasty": "宋",
        "collection_info": null
    },
    {
        "uuid": "55662b5e557905d6bed9349d6a588fa3",
        "title": "偈一百二十首  其一○",
        "author": "释怀深",
        "content": "春风扫尽庭前雪，暖日催开枝上花。\n物物头头皆漏泄，莫教心地乱如麻。",
        "dynasty": "宋",
        "collection_info": null
    },
    {
        "uuid": "2be611d02d50a2de86d0ac47c376d4f8",
        "title": "偈一百二十首  其一一",
        "author": "释怀深",
        "content": "衲僧不用看他灯，自有从前一盏明。\n坏衲蒙头面壁坐，灵光射破铁围城。",
        "dynasty": "宋",
        "collection_info": null
    },
    {
        "uuid": "428ad7bf2ce76459614fb9d9913558a1",
        "title": "偈一百二十首  其一二",
        "author": "释怀深",
        "content": "万劫轮回妄想在，一心纔歇死生休。\n佛魔是甚闲家具，撒手悬崖得自由。",
        "dynasty": "宋",
        "collection_info": null
    },
    {
        "uuid": "e8424991045abda9ff968663b3f7c4e6",
        "title": "偈一百二十首  其一三",
        "author": "释怀深",
        "content": "学道做工夫，正如人凿井。\n一日见泉源，平生用不尽。",
        "dynasty": "宋",
        "collection_info": null
    },
    {
        "uuid": "af317fb0cd4313ef309d422805058480",
        "title": "偈一百二十首  其一四",
        "author": "释怀深",
        "content": "仲春天气喜初晴，燕语雕梁有好声。\n曾得玄沙当日意，便能日午打三更。",
        "dynasty": "宋",
        "collection_info": null
    },
    {
        "uuid": "fe37ca5320253d6a62f3152b79861dd3",
        "title": "偈一百二十首  其一五",
        "author": "释怀深",
        "content": "沤生沤灭几千回，只为金刚眼不开。\n一日爱河波浪息，始知无去亦无来。",
        "dynasty": "宋",
        "collection_info": null
    },
    {
        "uuid": "58e8bf4c8c570622bb30acf35b4db97f",
        "title": "偈一百二十首  其一六",
        "author": "释怀深",
        "content": "病瘳鹤骨瘦棱棱，说妙谈玄总不能。\n赖有同行木上座，是渠强健更惺惺。",
        "dynasty": "宋",
        "collection_info": null
    },
    {
        "uuid": "893fa2e73d31379c58dee53d1fa12c76",
        "title": "偈一百二十首  其一七",
        "author": "释怀深",
        "content": "古人贫不及，今人富太过。\n唯有慈受叟，家风不恁么。\n有油便点灯，有炭便向火。\n无油无炭时，大家黑处坐。\n坐得骨臀痛，长伸两脚卧。\n天明起来吃粥，说甚迷逢达磨。",
        "dynasty": "宋",
        "collection_info": null
    },
    {
        "uuid": "ca29cf18c2f8c49e0e7b0bb42ccff022",
        "title": "偈一百二十首  其一八",
        "author": "释怀深",
        "content": "道在何曾在间然，休分城市与林泉。\n重来痂法栖禅处，依旧清风满目前。",
        "dynasty": "宋",
        "collection_info": null
    },
    {
        "uuid": "413fa3441a8f90e1bb48ed4ed037c569",
        "title": "偈一百二十首  其一九",
        "author": "释怀深",
        "content": "今朝一阳生，明日便数九。\n张三依旧肥，李四从来瘠。\n吃尽天下药，旧病依前有。\n用尽自家心，笑破他人口。",
        "dynasty": "宋",
        "collection_info": null
    },
    {
        "uuid": "1af097d63006afa3fe6bfad9cc21c15c",
        "title": "偈一百二十首  其二○",
        "author": "释怀深",
        "content": "一夜翻空大雪，玉殿银楼皎洁。\n晓来庭际无人，莫道山僧不说。",
        "dynasty": "宋",
        "collection_info": null
    },
    {
        "uuid": "ae53974b1060e841d87ca836e8ba4128",
        "title": "偈一百二十首  其二一",
        "author": "释怀深",
        "content": "东风吹尽晓天云，大地山河总变春。\n不用当门书大吉，个中无鬼亦无神。",
        "dynasty": "宋",
        "collection_info": null
    },
    {
        "uuid": "ac983f5b8ff135a02d1151ab8fe7c9a4",
        "title": "偈一百二十首  其二二",
        "author": "释怀深",
        "content": "云门札，资福收。\n一擒一纵，各有来由。\n昨夜春风吹树尾，晓来红日上云头。\n翻笑双林傅大士，却道桥流水不流。",
        "dynasty": "宋",
        "collection_info": null
    },
    {
        "uuid": "e9a48157a133c2dd28d865b820d91099",
        "title": "偈一百二十首  其二三",
        "author": "释怀深",
        "content": "夜来灯烛鬬荧煌，多少众生彻晓忙。\n究竟不知灯是火，昧却灵台一点光。",
        "dynasty": "宋",
        "collection_info": null
    },
    {
        "uuid": "5ce2e7a6e2da63ba0f5d2824f8cf35ca",
        "title": "偈一百二十首  其二四",
        "author": "释怀深",
        "content": "今朝吃粥太晚，徐六街头担饭。\n只知打鼓升堂，不觉又是吃饭。\n吃粥了吃饭，吃饭了吃粥。\n清风月下守株人，凉兔渐遥春草绿。",
        "dynasty": "宋",
        "collection_info": null
    },
    {
        "uuid": "f50d5dc3f9e8fc3656ba1c1b5dc20e7e",
        "title": "偈一百二十首  其二五",
        "author": "释怀深",
        "content": "太平山下曾相见，抚掌呵呵笑脸开。\n莫怪嘉声腾万口，杖藜方自日边来。",
        "dynasty": "宋",
        "collection_info": null
    },
    {
        "uuid": "20b8f5e4d13e68eb4ee596379800c333",
        "title": "偈一百二十首  其二六",
        "author": "释怀深",
        "content": "金轮御世干坤永，玉烛调时宇宙明。\n桃李无言春烂熳，不知何以报昇平。",
        "dynasty": "宋",
        "collection_info": null
    },
    {
        "uuid": "c3ba1d2ff45069d906a764a6588b6002",
        "title": "偈一百二十首  其二七",
        "author": "释怀深",
        "content": "流注真常几万回，虚空无去亦无来。\n个中何地容生死，打破当堂明镜统。",
        "dynasty": "宋",
        "collection_info": null
    },
    {
        "uuid": "5cd9f80362694f807961fc0c5a563932",
        "title": "偈一百二十首  其二八",
        "author": "释怀深",
        "content": "天面雁横七八点，海门日上两三竿。\n祖师心印分明在，自是时人不解看。",
        "dynasty": "宋",
        "collection_info": null
    },
    {
        "uuid": "2d56768aa9274b69be369096235b7423",
        "title": "偈一百二十首  其二九",
        "author": "释怀深",
        "content": "心境顿消融，方明色与空。\n欲识本来体，青山白云中。",
        "dynasty": "宋",
        "collection_info": null
    },
    {
        "uuid": "568d39f9f7a5f5f364624f0abd91cd25",
        "title": "偈一百二十首  其三○",
        "author": "释怀深",
        "content": "心境顿消融，方明色与空。\n欲识本来体，海裏使风山上船。",
        "dynasty": "宋",
        "collection_info": null
    },
    {
        "uuid": "ac53850378cb23239c4deda853914bed",
        "title": "偈一百二十首  其三一",
        "author": "释怀深",
        "content": "四维上下白漫漫，玉殿琼楼正好看。\n任是黑风吹海立，渠侬门户不相干。",
        "dynasty": "宋",
        "collection_info": null
    },
    {
        "uuid": "8dd4bd313e132af74a9aeafa00653190",
        "title": "偈一百二十首  其三二",
        "author": "释怀深",
        "content": "时人皆拜岁，山僧不贺年。\n孟春犹寒在，日月几曾迁。\n去年今日后，今日去年年。\n新旧不同者，谁后復谁先。",
        "dynasty": "宋",
        "collection_info": null
    },
    {
        "uuid": "31c2af488fbae6c95fa1bf2b1ce950e3",
        "title": "偈一百二十首  其三三",
        "author": "释怀深",
        "content": "时人皆拜岁，山僧也贺年。\n光明一点在，从听二轮迁。\n顺俗高叉手，和光小说禅。\n个中如会得，佛祖本无传。",
        "dynasty": "宋",
        "collection_info": null
    },
    {
        "uuid": "9d204559efabf23238ed8931fabec213",
        "title": "偈一百二十首  其三四",
        "author": "释怀深",
        "content": "三年住此空花相，今日归欤水月同。\n去住不须论彼此，人生万事转头空。\n修习空花万行，宴坐水月道场。\n降伏镜裏魔军，成就梦中佛事。",
        "dynasty": "宋",
        "collection_info": null
    },
    {
        "uuid": "4c7fe11c1033787c35ec8e575cbe935c",
        "title": "偈一百二十首  其三五",
        "author": "释怀深",
        "content": "九重天上官家敕，唤起西庵瞌睡人。\n为瑞为祥人莫问，金毛师子玉麒麟。",
        "dynasty": "宋",
        "collection_info": null
    },
    {
        "uuid": "1e8d7afd1f33526659b771370bed83f3",
        "title": "偈一百二十首  其三六",
        "author": "释怀深",
        "content": "？忻得计掩深关，口醭心灰一味闲。\n自笑行藏无料处，又随缘业过焦山。",
        "dynasty": "宋",
        "collection_info": null
    },
    {
        "uuid": "93829288fed02735ba0ac8fc3f50f514",
        "title": "偈一百二十首  其三七",
        "author": "释怀深",
        "content": "一室寥寥是何物，三贤十圣竭头参。\n衲僧不会风前句，拟欲思量落二三。",
        "dynasty": "宋",
        "collection_info": null
    },
    {
        "uuid": "c8259c3e8bbbad234e5d1d4753f52447",
        "title": "偈一百二十首  其三八",
        "author": "释怀深",
        "content": "白苹红蓼岸边秋，短桨轻帆与自由。\n要会到这一句子，长江依旧水东流。",
        "dynasty": "宋",
        "collection_info": null
    },
    {
        "uuid": "af44f0c9b2bad59c04f01fa18f26632a",
        "title": "偈一百二十首  其三九",
        "author": "释怀深",
        "content": "十一月二十，唤做大冬日。\n张三贺郑婆，李四拜王七。\n早辰到夜，费尽平生力。\n唯有衲僧家，不打者鼓笛。\n铁额昆崙儿，通身黑如漆。",
        "dynasty": "宋",
        "collection_info": null
    },
    {
        "uuid": "0f113c7605fdeaf53eba10f38c379d7c",
        "title": "偈一百二十首  其四○",
        "author": "释怀深",
        "content": "瞿昙学道时，菩提树下坐。\n忽尔见明星，漆桶便打破。\n纔打破始信，从前灯是火。\n今人学道不悟道，义路推寻外边讨。\n更说从来无悟迷，大似团圝吞却枣。",
        "dynasty": "宋",
        "collection_info": null
    },
    {
        "uuid": "830f9514df5255c1203196f86460f072",
        "title": "偈一百二十首  其四一",
        "author": "释怀深",
        "content": "今日端午谢街坊，时节因缘要举扬。\n莫问腕头缠百索，且将粽子吃沙糖。",
        "dynasty": "宋",
        "collection_info": null
    },
    {
        "uuid": "e1387967907415c40740256fce8dc2a6",
        "title": "偈一百二十首  其四二",
        "author": "释怀深",
        "content": "是柱不见柱，一句超今古。\n夜来石公山，有个欢喜处。",
        "dynasty": "宋",
        "collection_info": null
    },
    {
        "uuid": "c63961ad7456f2744b91c4c18ee55b82",
        "title": "偈一百二十首  其四三",
        "author": "释怀深",
        "content": "焦山句句是药，祇要时人安乐。\n费尽巴豆砒霜，转见七零八落。\n诸人步步是病，终日头旋眼运。\n祇管以火救火，不解头正尾正。",
        "dynasty": "宋",
        "collection_info": null
    },
    {
        "uuid": "f3bdf26693fe3cc08069a8e3ad9fc28b",
        "title": "偈一百二十首  其四四",
        "author": "释怀深",
        "content": "宗门标致久凄凉，佛鑑山头又坐亡。\n昨夜灯前即屈指，不知谁解整颓纲。",
        "dynasty": "宋",
        "collection_info": null
    },
    {
        "uuid": "6eb347911e63cda6959fe2e8de8d0f2f",
        "title": "偈一百二十首  其四五",
        "author": "释怀深",
        "content": "惆怅钟山老水牯，去住纵横无必固。\n拔禊抽钉二十年，咬尽生姜呷尽醋。\n有时贫，有时富，谁会南山狗咬虎。\n纷纷衲子数如麻，不知谁解吞蓬句，听取焦山重指注。\n若道钟山有句，大似如藤倚树。\n若道钟山无句，正是沈埋佛祖。",
        "dynasty": "宋",
        "collection_info": null
    },
    {
        "uuid": "9bf2eb5c2879bc803e4fa28258eb78d9",
        "title": "偈一百二十首  其四六",
        "author": "释怀深",
        "content": "江月照，松风吹，永夜清霄何所为。\n若是曹溪门下客，相逢不必更扬眉。",
        "dynasty": "宋",
        "collection_info": null
    },
    {
        "uuid": "c178096f2f464cdde64e5ff8847563cd",
        "title": "偈一百二十首  其四七",
        "author": "释怀深",
        "content": "扁舟何事渡江来，林底相逢笑脸开。\n盐米不须重话会，要须舌上起风雷。",
        "dynasty": "宋",
        "collection_info": null
    },
    {
        "uuid": "b7943fa395f75be70e320c7c20c6ede9",
        "title": "偈一百二十首  其四八",
        "author": "释怀深",
        "content": "有一皆伎俩，尽是人妄想。\n少府打手力，笑杀韩官长。",
        "dynasty": "宋",
        "collection_info": null
    },
    {
        "uuid": "3c340ee1e744dd2cd4a6bbd718b2dc61",
        "title": "偈一百二十首  其四九",
        "author": "释怀深",
        "content": "佛从大悲心，流出十二部。\n琅函与玉轴，遍满河沙数。\n言言皆妙药，字字超今古。\n譬如优昙花，百劫难遭遇。\n又如大明灯，能破黑暗处。\n又如智慧力，能断无明树。\n又如璎珞珠，能使人丰富。\n茫茫尘世人，急急走如兔。\n不觉老到来，未尝开眼觑。\n独有花评事，信向颇坚固。\n命我无心人，转此诸佛语。\n浮生一百年，正如草头露。\n上床鞋履别，保朝不保暮。\n少吃两块肉，多烧香一炷。\n羊鹿牛三车，皆行此条路。\n鹤态云踪不定居，白沙一别半年余。\n焦山脚下重相见，记得当时事也无。",
        "dynasty": "宋",
        "collection_info": null
    },
    {
        "uuid": "fef238a772e13955b7034cc33f90ecf8",
        "title": "偈一百二十首  其五○",
        "author": "释怀深",
        "content": "焦山热肺肠，有事便要了。\n今岁闰九月，来年春气早。\n顶门三隻眼，常要光皎皎。\n照顾沩山水牯牛，莫教吃却他人草。",
        "dynasty": "宋",
        "collection_info": null
    },
    {
        "uuid": "219b66d1738faa198df2d849c0af15f5",
        "title": "偈一百二十首  其五一",
        "author": "释怀深",
        "content": "焦山僻在海门边，得到其中是夙缘。\n要会相逢一句子，春风依旧似当年。",
        "dynasty": "宋",
        "collection_info": null
    },
    {
        "uuid": "6a34796d8eedc4d5bb69c74e1327df07",
        "title": "偈一百二十首  其五二",
        "author": "释怀深",
        "content": "春色无高下，春雷动地音。\n翻空一夜雨，滴破祖师心。",
        "dynasty": "宋",
        "collection_info": null
    },
    {
        "uuid": "0c8bd83909465c11c1c1db0843d17797",
        "title": "偈一百二十首  其五三",
        "author": "释怀深",
        "content": "焦山无变豹，一味劝人休。\n众生颠倒甚，拨火觅浮沤。\n石巩驾弓箭，俱胝竖指头。\n直下歇得去，都如椀脱丘。",
        "dynasty": "宋",
        "collection_info": null
    },
    {
        "uuid": "45229c3ff97c8d27d26f43d591c5ea84",
        "title": "偈一百二十首  其五四",
        "author": "释怀深",
        "content": "迷时境上千般有，悟去心中一物无。\n若会笑声还似哭，方知生与死同途。",
        "dynasty": "宋",
        "collection_info": null
    },
    {
        "uuid": "2736f5e1920348730e9fb6acdbcd0d4a",
        "title": "偈一百二十首  其五五",
        "author": "释怀深",
        "content": "动絃别曲，叶落知秋。\n隔墙见角，便知是牛。\n伶俐衲僧，纔眨眼商量，已落第三筹。\n休休，不如无事挂心头。",
        "dynasty": "宋",
        "collection_info": null
    },
    {
        "uuid": "a4be529e4083fc6c229b5bb47726177e",
        "title": "偈一百二十首  其五六",
        "author": "释怀深",
        "content": "吾有一言，绝虑忘缘。\n巧说不得，祇要心传。",
        "dynasty": "宋",
        "collection_info": null
    },
    {
        "uuid": "ab8ea366b8483c93f119d3e92b390e00",
        "title": "偈一百二十首  其五七",
        "author": "释怀深",
        "content": "我笑禅和子，茫茫能地头。\n随人语脉转，何日得心休。",
        "dynasty": "宋",
        "collection_info": null
    },
    {
        "uuid": "855c0262bafcd77787d4f9d6c6c6a5a1",
        "title": "偈一百二十首  其五八",
        "author": "释怀深",
        "content": "滔滔生死海无涯，绿鬓朱颜未足夸。\n五藴山头云散后，不知明月落谁家。",
        "dynasty": "宋",
        "collection_info": null
    },
    {
        "uuid": "0606d7a4330a3bcc8a6192d3c90c97cb",
        "title": "偈一百二十首  其五九",
        "author": "释怀深",
        "content": "不是境，亦非心，唤作佛时也陆沈。\n个中本自无阶级，切忌无阶级处寻。\n总不寻，过尤深，打破云门饭袋子，方知赤土是黄金。",
        "dynasty": "宋",
        "collection_info": null
    },
    {
        "uuid": "49266511bef98aad790099e3fe1ede7e",
        "title": "偈一百二十首  其六○",
        "author": "释怀深",
        "content": "红杏枝头小雨干，东风特地作春寒。\n祖师门户无遮障，祇要时人着眼看。",
        "dynasty": "宋",
        "collection_info": null
    },
    {
        "uuid": "fa7dfc30b15bd8a0a3d076543d7303d3",
        "title": "偈一百二十首  其六一",
        "author": "释怀深",
        "content": "四年两受官家敕，玉璨珠华耀海门。\n鼓舞尧风聊自愧，不知何以答君恩。",
        "dynasty": "宋",
        "collection_info": null
    },
    {
        "uuid": "d0c4a3ffc2e7f27829a4635807267bc5",
        "title": "偈一百二十首  其六二",
        "author": "释怀深",
        "content": "隈岩傍水养衰残，不谓虚名落世间。\n到此更无迴避处，只应笑倒石公山。",
        "dynasty": "宋",
        "collection_info": null
    },
    {
        "uuid": "51d3f805eeb69227ad0003ebd8463ede",
        "title": "偈一百二十首  其六三",
        "author": "释怀深",
        "content": "虎穴门前曾宴坐，龙床角畔去谈禅。\n睹人莫苦生离思，风月从来共一天。",
        "dynasty": "宋",
        "collection_info": null
    },
    {
        "uuid": "6457b46dcbfd392c13c9c28158f22fd2",
        "title": "偈一百二十首  其六四",
        "author": "释怀深",
        "content": "住亦随缘去是常，山林城市两无妨。\n白云本是无心物，一任风吹入帝乡。",
        "dynasty": "宋",
        "collection_info": null
    },
    {
        "uuid": "3c79a1ab1b4b7d5ab91241e794ad861f",
        "title": "偈一百二十首  其六五",
        "author": "释怀深",
        "content": "一居丈室，家风壁立。\n把断重关，有谁敢入。\n直饶铁眼铜睛汉，也是门头户底人。",
        "dynasty": "宋",
        "collection_info": null
    },
    {
        "uuid": "fd246dd2d389b245b61229ddca87b6b5",
        "title": "偈一百二十首  其六六",
        "author": "释怀深",
        "content": "物物头头不覆藏，须弥高广露堂堂。\n要知此曲无音韵，更对熏风舞一场。",
        "dynasty": "宋",
        "collection_info": null
    },
    {
        "uuid": "8cb7d12535bad94cda0fbd67a4201e7f",
        "title": "偈一百二十首  其六七",
        "author": "释怀深",
        "content": "气息纔通不可收，一回拈起一回羞。\n威音王外难分雪，殃及儿孙卒未休。",
        "dynasty": "宋",
        "collection_info": null
    },
    {
        "uuid": "2c3ef8963b794328f58488a266a22fef",
        "title": "偈一百二十首  其六八",
        "author": "释怀深",
        "content": "今年两次逢端午，不须更打划船鼓。\n金刚门外笑呵呵，一夜通身汗如雨。\n汗如雨，不须言，犀牛扇子亦陡然。\n旧山多积雪，归去是何年。",
        "dynasty": "宋",
        "collection_info": null
    },
    {
        "uuid": "6852b638cbb8cacd6d18c8b6bd59c77f",
        "title": "偈一百二十首  其六九",
        "author": "释怀深",
        "content": "一切有为法，如梦幻泡影。\n如露亦如电，应作如是观。\n释迦老子，只知其一，不知其二。\n幻化空身即法身，个中无染亦无尘。\n拈匙把筯如明了，扫地烧香不倩人。",
        "dynasty": "宋",
        "collection_info": null
    },
    {
        "uuid": "cb2b94207691d47867b50ec5950531e6",
        "title": "偈一百二十首  其七○",
        "author": "释怀深",
        "content": "赵州住院二十年，折脚禅床欠一边。\n灰头土面半饥饿，苦涩家风今古传。\n翻笑今人做长老，恰似官人问职田。\n职田多，我便去，免见钵盂无着处。\n职田少，我不去，生怕没盐兼没醋。\n禅门难得好儿孙，正眼近来如扫土。\n慧林首座久韬藏，箇中果熟自然香。\n大海钓鱼拚得失，空船归去也无妨。",
        "dynasty": "宋",
        "collection_info": null
    },
    {
        "uuid": "2075de2b3b83ab608367572d934fbdfc",
        "title": "偈一百二十首  其七一",
        "author": "释怀深",
        "content": "一钵迢迢历数州，朱门白屋信缘求。\n如今茧足归来也，自在沩山一牯牛。",
        "dynasty": "宋",
        "collection_info": null
    },
    {
        "uuid": "c70d369a8eccb9c502974cced24c3dd4",
        "title": "偈一百二十首  其七二",
        "author": "释怀深",
        "content": "拍手相逢笑不休，本来无证亦无修。\n人人尽是阿罗汉，何必天台雁荡求。",
        "dynasty": "宋",
        "collection_info": null
    },
    {
        "uuid": "777a5d4a59316273a613941441fb710e",
        "title": "偈一百二十首  其七三",
        "author": "释怀深",
        "content": "长夏无别趣，调和羹一釜。\n滋味颇馨香，刚地成点污。\n口是祸之门，舌是斩身斧。\n陪却三斤铁，只因看锢鏴。",
        "dynasty": "宋",
        "collection_info": null
    },
    {
        "uuid": "309736d726893707300e8537a26d32fd",
        "title": "偈一百二十首  其七四",
        "author": "释怀深",
        "content": "慧林小院子，恰似一隻船。\n终日行上水，须得众人牵。\n出入底出入，说禅底说禅。\n做饭底做饭，打眠底打眠。\n有时甜似蜜，有时苦如连。\n恁么度众生，笑倒老金仙。\n若问西来意，令人肚裏煎。",
        "dynasty": "宋",
        "collection_info": null
    },
    {
        "uuid": "9f9ae9ec8f0aa458a08ec4210a050f72",
        "title": "偈一百二十首  其七五",
        "author": "释怀深",
        "content": "滕王阁畔遥招手，汴水堤边未点头。\n要得锦鳞来上钓，大家撑动木兰舟。",
        "dynasty": "宋",
        "collection_info": null
    },
    {
        "uuid": "f431f837b4f0b65e3a6981fec2d2843c",
        "title": "偈一百二十首  其七六",
        "author": "释怀深",
        "content": "以法传心，似衣表信。\n黄梅山头，白莲峰顶。\n分付曹溪路上人，一模铸就黄金印。",
        "dynasty": "宋",
        "collection_info": null
    },
    {
        "uuid": "d19732f1df91a6d70e904cff3c514ced",
        "title": "偈一百二十首  其七七",
        "author": "释怀深",
        "content": "今朝四月十五，已见炎炎酷暑。\n只宜摇扇饮水，岂可谭今引古。\n却请九仙长老，倾些清凉法雨。\n众中钉觜禅和，便好出来进步。\n问教口似磉盘，始信长老难做。\n亲长老，自照顾，发机须是千钧弩。",
        "dynasty": "宋",
        "collection_info": null
    },
    {
        "uuid": "74eee164f4c86282359ee818a28ccdb7",
        "title": "偈一百二十首  其七八",
        "author": "释怀深",
        "content": "慧林投老入红尘，俯仰三年成跺权。\n自笑欲归归未得，时时送客出都城。",
        "dynasty": "宋",
        "collection_info": null
    },
    {
        "uuid": "e520fc02e410bafd300375926c6f6d2c",
        "title": "偈一百二十首  其七九",
        "author": "释怀深",
        "content": "世事悠悠，不如山丘。\n青松散日，碧涧长流。\n山云当幕，夜月为鈎。\n卧藤萝下，块石枕头。\n饥餐混饮浑无事，自在沩山水牯牛。",
        "dynasty": "宋",
        "collection_info": null
    },
    {
        "uuid": "67db9ead314d4ac067e2b3d9a6ea6ee0",
        "title": "偈一百二十首  其八○",
        "author": "释怀深",
        "content": "着黑衣，护黑柱。\n虎不食斑，恶伤其侣。\n云何狮子身中虫，终朝返食狮子血。\n忍痛金毛不作声，箇中滋味难分雪。\n从咬囓，愿尔回光返照时，始信虚空无两舌。",
        "dynasty": "宋",
        "collection_info": null
    },
    {
        "uuid": "fdafc95066fe63d20828deadfb619fba",
        "title": "偈一百二十首  其八一",
        "author": "释怀深",
        "content": "下初死却爷共娘，二十余兴年割不断。\n今朝打破骨董箱，请我升堂举公案。\n古灵平地起风波，瞌睡禅人不奈何。\n地狱天堂都莫问，大家随例吃燠鹅。",
        "dynasty": "宋",
        "collection_info": null
    },
    {
        "uuid": "9b24aa89fb9408196471ea6d60fe339d",
        "title": "偈一百二十首  其八二",
        "author": "释怀深",
        "content": "佛病与祖病，众生心上疑。\n情尘一念脱，消散如风吹。\n试问诸病源，起灭从何依。\n来从何所来，去向何所归。\n若能直下见，苦痛无毫釐。\n不见维摩老，文殊问疾时。\n聚头说药方，失却狮子儿。",
        "dynasty": "宋",
        "collection_info": null
    },
    {
        "uuid": "d3544e2155dc32a6ed63d5745f79fa88",
        "title": "偈一百二十首  其八三",
        "author": "释怀深",
        "content": "得者长生，服之不死。\n神农不知名，耆婆无处讨。\n破除佛祖病，扫荡无明烦恼。\n物物头头不覆藏，灵光洞耀何人晓。",
        "dynasty": "宋",
        "collection_info": null
    },
    {
        "uuid": "2ac8a8b2fb2f01cb72e0271a18839c63",
        "title": "偈一百二十首  其八四",
        "author": "释怀深",
        "content": "过去事如梦，了然无罅缝。\n要当做梦时，便作觉时用。\n未来事如电，有无不可见。\n莫将希望心，昧却娘生面。\n见在事如云，目前仿佛有。\n安得东南风，吹散西山口。",
        "dynasty": "宋",
        "collection_info": null
    },
    {
        "uuid": "bf459d59b725203f10487e084466f0b4",
        "title": "偈一百二十首  其八五",
        "author": "释怀深",
        "content": "十年做长老，今年闹吵吵。\n思量世间事，佛也不可晓。\n昨日买箇卦，卜道来年好。\n财帛星入门，虚耗鬼去了。\n知事与头首，各着些孔窍。\n盛点两瓯茶，多陪一面笑。\n大家说些快活禅，免教拄杖生烦恼。",
        "dynasty": "宋",
        "collection_info": null
    },
    {
        "uuid": "54221c5c2e309671f71e93fbf0b786f4",
        "title": "偈一百二十首  其八六",
        "author": "释怀深",
        "content": "大悲时时降生，诸佛头头无间。\n者裏裂破面门，荐取通身手眼。",
        "dynasty": "宋",
        "collection_info": null
    },
    {
        "uuid": "85e8d08cbfc79cb1c1b9c90dcf057d21",
        "title": "偈一百二十首  其八七",
        "author": "释怀深",
        "content": "时节因缘自有由，知音千里远相求。\n寒山陌上纔招手，拾得溪边已点头。",
        "dynasty": "宋",
        "collection_info": null
    },
    {
        "uuid": "b57368e9152dacfc654f93ff4f9ad3f8",
        "title": "偈一百二十首  其八八",
        "author": "释怀深",
        "content": "五叶花敷大地春，泥牛鞭起着精神。\n好将一苇堂前曲，举向东州路上人。",
        "dynasty": "宋",
        "collection_info": null
    },
    {
        "uuid": "5b6868bf60e06b770cccf08ccd494fc6",
        "title": "偈一百二十首  其八九",
        "author": "释怀深",
        "content": "晓来雨过地无尘，绿暗红疏烂熳春。\n拄杖花开人不会，等闲昧却本来身。",
        "dynasty": "宋",
        "collection_info": null
    },
    {
        "uuid": "ab04db1c661736516861eba9040dfa68",
        "title": "偈一百二十首  其九○",
        "author": "释怀深",
        "content": "春睡不知晓，觉来天已光。\n七条衣未着，五味粥先香。\n宰相鸡鸣起，凡夫彻夜忙。\n不知禅和子，将底报君王。",
        "dynasty": "宋",
        "collection_info": null
    },
    {
        "uuid": "416446ccbcd89ce7de8377ad6231ed8c",
        "title": "偈一百二十首  其九一",
        "author": "释怀深",
        "content": "白日人事劳攘，夜裏只了瞌睡。\n忘记安排说禅，且望诸人不罪。",
        "dynasty": "宋",
        "collection_info": null
    },
    {
        "uuid": "30b9fba39f4818898798ba6e87bf8be7",
        "title": "偈一百二十首  其九二",
        "author": "释怀深",
        "content": "千般说，万般喻，特地令人转不悟。\n西风昨夜泄天机，鬰鬰黄花香满路。",
        "dynasty": "宋",
        "collection_info": null
    },
    {
        "uuid": "96f16e1bfcd7cb11e30466e8222752be",
        "title": "偈一百二十首  其九三",
        "author": "释怀深",
        "content": "欣逢诞圣时，无以报明主。\n唯凭一炷香，更击三通鼓。\n唱起太平歌，共行向上路。\n只愿尧天日月长，待见黄河清万度。",
        "dynasty": "宋",
        "collection_info": null
    },
    {
        "uuid": "74e17c57a35ee7c853852f09d86eecbe",
        "title": "偈一百二十首  其九四",
        "author": "释怀深",
        "content": "北风如箭射庭除，冷落禅门一物无。\n多谢诸人相暖热，殷勤为我作开炉。\n老僧来慧林，四见书云节。\n不解巧逢迎，岂敢多饶舌。\n瞋即听你瞋，拙即从我拙。\n要透祖师关，放教心地歇。\n若不歇，腊月三十日，一时都败阙。",
        "dynasty": "宋",
        "collection_info": null
    },
    {
        "uuid": "a8c9218c179e5c629f42bc46bd1d2c33",
        "title": "偈一百二十首  其九五",
        "author": "释怀深",
        "content": "十年持钓在江湖，蒻笠簑衣只自如。\n忽尔竿头浮子动，等闲钓得一头鱼。",
        "dynasty": "宋",
        "collection_info": null
    },
    {
        "uuid": "1110c5fa9eca166105c6ab71800af0d1",
        "title": "偈一百二十首  其九六",
        "author": "释怀深",
        "content": "慧林铁馒头，做来年已久。\n不是不拈出，自是人不受。\n觑着齿牙寒，咬着眉头皱。\n不是张鹏举，谁人敢下口。",
        "dynasty": "宋",
        "collection_info": null
    },
    {
        "uuid": "c90f5ed6647d243102a7bddcdbda0a76",
        "title": "偈一百二十首  其九七",
        "author": "释怀深",
        "content": "祖师妙诀，头头漏泄。\n众生日用不知，只管强生分别。\n岂不见灵云陌上桃花，赵州指出庭前柏。\n别别，正似红炉一点雪。",
        "dynasty": "宋",
        "collection_info": null
    },
    {
        "uuid": "db51c1c190aad339e7a375a378d332cb",
        "title": "偈一百二十首  其九八",
        "author": "释怀深",
        "content": "夜来看上元，一觉到天晓。\n纸被暖如春，被底呵呵笑。",
        "dynasty": "宋",
        "collection_info": null
    },
    {
        "uuid": "b4ba6a448223639090f5c8ce8a065c1a",
        "title": "偈一百二十首  其九九",
        "author": "释怀深",
        "content": "寒食清明都过了，野桃红杏已凋零。\n多时不听檐头雨，特地令人忆镜清。",
        "dynasty": "宋",
        "collection_info": null
    },
    {
        "uuid": "663dd631e8d9c5e01c17c1197383e39e",
        "title": "偈一百二十首  其一○○",
        "author": "释怀深",
        "content": "十方同聚会，箇箇学无为。\n此是选佛场，心空及第归。",
        "dynasty": "宋",
        "collection_info": null
    },
    {
        "uuid": "2c0650e63cc00ee273e159dd8d0fbaaf",
        "title": "偈一百二十首  其一○一",
        "author": "释怀深",
        "content": "四海五湖人，慧林同禁足。\n譬如学牧牛，身心要淳熟。\n常耕自己田，莫犯他人谷。\n一句若参差，九旬何面目。",
        "dynasty": "宋",
        "collection_info": null
    },
    {
        "uuid": "8c4e1a79ef8ae95ab2ad2056d1fc0428",
        "title": "偈一百二十首  其一○二",
        "author": "释怀深",
        "content": "万法是心光，诸缘唯性晓。\n衲僧恁么会，钻头入荒草。",
        "dynasty": "宋",
        "collection_info": null
    },
    {
        "uuid": "90a2f01313fc05dff135499015fb4b62",
        "title": "偈一百二十首  其一○三",
        "author": "释怀深",
        "content": "身心一如，身外无余。\n便恁么会，缘木求鱼。",
        "dynasty": "宋",
        "collection_info": null
    },
    {
        "uuid": "71234c8f53ac3c147f3fc0d3f39f4b34",
        "title": "偈一百二十首  其一○四",
        "author": "释怀深",
        "content": "寒来共向无烟火，饭了同烹雪色茶。\n饱食高眠无一事，不知何以报官家。",
        "dynasty": "宋",
        "collection_info": null
    },
    {
        "uuid": "afe89b6dfde1cabf5e7880b706c38ec0",
        "title": "偈一百二十首  其一○五",
        "author": "释怀深",
        "content": "布施门开非一朝，云山千里肯辞劳。\n尘中欲听无生曲，座上先横智慧刀。\n贴肉汗衫容易施，有心道者却难消。\n愿公福似鄱台塔，一层高了一层高。",
        "dynasty": "宋",
        "collection_info": null
    },
    {
        "uuid": "9371557258f0777cedcc1220de81bee3",
        "title": "偈一百二十首  其一○六",
        "author": "释怀深",
        "content": "盛暑隆寒相继来，慧林四见地炉开。\n衲僧向火知方便，切忌团圝守死灰。\n恁么恁么即易，不恁么不恁么却难。\n直教枯木再生花，任是寒灰重起焰。",
        "dynasty": "宋",
        "collection_info": null
    },
    {
        "uuid": "68fcd8a75d88ce3bdb19ea8007bac925",
        "title": "偈一百二十首  其一○七",
        "author": "释怀深",
        "content": "火焰时时转法轮，广长舌相耀干坤。\n衲僧不会转身句，烁破娘生旧面门。",
        "dynasty": "宋",
        "collection_info": null
    },
    {
        "uuid": "0906dc2a97671a14bb257ab805969ca1",
        "title": "偈一百二十首  其一○八",
        "author": "释怀深",
        "content": "水中盐味，色裏胶青。\n决定是有，不见其形。",
        "dynasty": "宋",
        "collection_info": null
    },
    {
        "uuid": "6d93520f24115d67b0c1e6451e77292f",
        "title": "偈一百二十首  其一○九",
        "author": "释怀深",
        "content": "炭头今日地炉开，涩雨悭风恼破怀。\n老僧向火吃酸豏，谁管檀那来不来。",
        "dynasty": "宋",
        "collection_info": null
    },
    {
        "uuid": "7aff285e5a4c37efbb169ca7ee5f34cd",
        "title": "偈一百二十首  其一一○",
        "author": "释怀深",
        "content": "皓月团团照碧天，鰲山灯火不须然。\n吾皇恭俭人心乐，自有嘆声四海传。",
        "dynasty": "宋",
        "collection_info": null
    },
    {
        "uuid": "675daa85e23ce03c821a1df4c4c73a37",
        "title": "偈一百二十首  其一一一",
        "author": "释怀深",
        "content": "忆昔在山日，眠云并枕石。\n如今城裏居，欲去去不得。",
        "dynasty": "宋",
        "collection_info": null
    },
    {
        "uuid": "b438eba134c6412749095e15c43c7d54",
        "title": "偈一百二十首  其一一二",
        "author": "释怀深",
        "content": "日暖旌旗壮凤城，圣君勤俭古风清。\n宝刀不染匈奴血，四海从今自太平。",
        "dynasty": "宋",
        "collection_info": null
    },
    {
        "uuid": "b0d97e045b3103cac327a060996b7e23",
        "title": "偈一百二十首  其一一三",
        "author": "释怀深",
        "content": "顺天门外古招提，烂熳春是光照锦溪。\n物物更无心外法，箇中能有几人知。",
        "dynasty": "宋",
        "collection_info": null
    },
    {
        "uuid": "15dd5314cd2afc26c2d2e9dc4decb1b9",
        "title": "偈一百二十首  其一一四",
        "author": "释怀深",
        "content": "牵率归来口懒开，婆娑重陟旧猊台。\n孤云本是无心物，又被东风拘管来。",
        "dynasty": "宋",
        "collection_info": null
    },
    {
        "uuid": "f1c58ffaf2f644d26d93de142efb587d",
        "title": "偈一百二十首  其一一五",
        "author": "释怀深",
        "content": "夜来春睡烂如泥，禁漏声残总不知。\n翻忆南泉好言语，如斯痴钝也还稀。",
        "dynasty": "宋",
        "collection_info": null
    },
    {
        "uuid": "4e2f0e5470b6306f4e6a8aa4e98e6ab0",
        "title": "偈一百二十首  其一一六",
        "author": "释怀深",
        "content": "不唯禁足，亦乃禁口。\n不唯禁口，亦乃禁手。\n不唯禁手，亦乃禁心。\n禁心不禁口，日日嫌佛丑。\n禁口不禁手，累及眉头皱。\n禁手不禁心，罪过转弥深。\n禁足更禁口，蚁子衔椀走。\n禁口更禁手，垂杨生左肘。\n禁手更禁心，大地是黄金。\n要得一夏安乐，细看两重註脚。\n山僧恁么说话，大似不龟手之药。\n明珠一颗价难酬，不是知音便暗投。\n翻笑药山空费力，水清鱼现不吞鈎。",
        "dynasty": "宋",
        "collection_info": null
    },
    {
        "uuid": "d3c7b9bfc63936fb74ec99d1a538cb2c",
        "title": "偈一百二十首  其一一七",
        "author": "释怀深",
        "content": "相送无言泪满巾，溪头黄叶正纷纷。\n劝君更进一杯酒，西出阳关无故人。\n一口吸尽西江水，不知何地着离情。",
        "dynasty": "宋",
        "collection_info": null
    },
    {
        "uuid": "4169e4f5d6240d08ffe33992e26633c8",
        "title": "偈一百二十首  其一一八",
        "author": "释怀深",
        "content": "六年扫洒皇家寺，一日君恩得游还。\n拄杖重挑旧瓶钵，者回信脚入青山。",
        "dynasty": "宋",
        "collection_info": null
    },
    {
        "uuid": "cc69e45c0e282afb526b92727d91981e",
        "title": "前往焦山历代尊宿真赞 珍禅师",
        "author": "释怀深",
        "content": "末上开山师最劳，栽松种竹意何高。\n舟横断岸无人识，几度因风弄海涛。",
        "dynasty": "宋",
        "collection_info": null
    },
    {
        "uuid": "471835548d83d639de3e000582437c95",
        "title": "前往焦山历代尊宿真赞 伦禅师",
        "author": "释怀深",
        "content": "一着天衣无缝袄，平常话语暖如春。\n山蔬纸帐家风在，谁是当年听法人。",
        "dynasty": "宋",
        "collection_info": null
    },
    {
        "uuid": "df9b58ccc55ba297a92e73f4d1f14734",
        "title": "前往焦山历代尊宿真赞 佛印禅师",
        "author": "释怀深",
        "content": "水翻千偈亦轻酬，一笑瓯峰万事休。\n今古碧桃湾底路，几多风月属渔舟。",
        "dynasty": "宋",
        "collection_info": null
    },
    {
        "uuid": "d17db79045a0e8b5764c4b704de1b9ac",
        "title": "前往焦山历代尊宿真赞 深禅师",
        "author": "释怀深",
        "content": "南山拾得劫初铃，乡曲谁人会此声。\n拨转海门关棙子，云楼月殿一时成。",
        "dynasty": "宋",
        "collection_info": null
    },
    {
        "uuid": "de3443cc10315dfd51aae848d6f95078",
        "title": "前往焦山历代尊宿真赞 从禅师",
        "author": "释怀深",
        "content": "雪眉岩顶鹤精神，淡薄家风世少邻。\n明月芦花藏不得，老来重跨铁麒麟。",
        "dynasty": "宋",
        "collection_info": null
    },
    {
        "uuid": "17783f9a190dae84c2ca806872345d33",
        "title": "前往焦山历代尊宿真赞 慈受和尚自讚",
        "author": "释怀深",
        "content": "因风便作海门居，钓尽波澜未见鱼。\n水冷云寒归未得，笑看新月上珊瑚。",
        "dynasty": "宋",
        "collection_info": null
    },
    {
        "uuid": "256ffc9e58892e8bd05956319aa601ab",
        "title": "前住慧林历代禅师真赞 圆照法空禅师",
        "author": "释怀深",
        "content": "大圆镜中，真光明炬。\n慈中有威，击涂毒鼓。\n威中有慈，闢荆棘路。\n无缘饰，没遮护。\n一切众生，睹相而悟。",
        "dynasty": "宋",
        "collection_info": null
    },
    {
        "uuid": "775d28c2a954c00224f6a8beab8d063a",
        "title": "前住慧林历代禅师真赞 觉海冲禅师",
        "author": "释怀深",
        "content": "言简理直，道高德重。\n无妄谈笑，无妄迎送。\n衲子入门，毛髪耸动。\n密密处，莫能观，倚天灵刃照人寒。",
        "dynasty": "宋",
        "collection_info": null
    },
    {
        "uuid": "ef7702e91f7524231232009f1fd66ed7",
        "title": "前住慧林历代禅师真赞 佛陀逊禅师",
        "author": "释怀深",
        "content": "转方作圆，辉今耀昔。\n龙袖三关，金锤一击。\n五十余年，胁不至席。\n逆鳞句，阿谁识，生死观来如戏剧。",
        "dynasty": "宋",
        "collection_info": null
    },
    {
        "uuid": "32f863e80f365a9deeeab00d1ecd5730",
        "title": "前住慧林历代禅师真赞 佛光正禅师",
        "author": "释怀深",
        "content": "炟赫佛光，逆顺无碍。\n道传昆山，声飞湖海。\n戏笑怒骂，皆师三昧。\n风流处，更尤佳。\n曾悟庭前栢，春风二月花。",
        "dynasty": "宋",
        "collection_info": null
    },
    {
        "uuid": "1150fa041fc264d01ad361389f8dc807",
        "title": "前住慧林历代禅师真赞 祖印悟禅师",
        "author": "释怀深",
        "content": "师道平夷，师貌浑厚。\n持如地心，开无妄口。\n四坐道场，一尘不受。\n节角处，没窼臼，三眼神龟火裏走。",
        "dynasty": "宋",
        "collection_info": null
    },
    {
        "uuid": "2fe101d1fe12cbac733862920a1c67c8",
        "title": "前住慧林历代禅师真赞 月印禅师",
        "author": "释怀深",
        "content": "凛然孤风，粲然眉目。\n利剑当门，谁敢轻触。\n脱略处，妙难传，万仞峰前驾铁船。",
        "dynasty": "宋",
        "collection_info": null
    },
    {
        "uuid": "9f4f4efda169cad0c2f220596368e5be",
        "title": "退步  其一",
        "author": "释怀深",
        "content": "万事无如退步人，摩头至踵自观身。\n只因吹灭心头火，不见从前肚裏瞋。",
        "dynasty": "宋",
        "collection_info": null
    },
    {
        "uuid": "6a2df28632c134b2cf213d872a8e43fc",
        "title": "退步  其二",
        "author": "释怀深",
        "content": "万事无如退步人，孤云野鹤自由身。\n松门十里时来往，笑揖峰头月一轮。",
        "dynasty": "宋",
        "collection_info": null
    },
    {
        "uuid": "19176f929a145e9df2b281098b43e52e",
        "title": "退步  其三",
        "author": "释怀深",
        "content": "万事无如退步人，淡中滋味最天真。\n炉边向火慵开口，睡裏抓头忘却身。",
        "dynasty": "宋",
        "collection_info": null
    },
    {
        "uuid": "866e016deb0c5ffe830edecd3bbdb618",
        "title": "退步  其四",
        "author": "释怀深",
        "content": "万事无如退步休，百年浮幻水中沤。\n赵州不为争餬饼，要得时人劣处求。",
        "dynasty": "宋",
        "collection_info": null
    },
    {
        "uuid": "ccc76e0911a549d4d246fab893c6c81f",
        "title": "退步  其五",
        "author": "释怀深",
        "content": "万事无如退步休，本来无证亦无修。\n明窗高挂多留月，黄菊深裁盛得秋。",
        "dynasty": "宋",
        "collection_info": null
    },
    {
        "uuid": "3101dc7ec6442da4974b668ea111d4c9",
        "title": "退步  其六",
        "author": "释怀深",
        "content": "万事无如退步休，华言巧语诳时流。\n世间种种皆儿戏，何必区区弄笔头。",
        "dynasty": "宋",
        "collection_info": null
    },
    {
        "uuid": "66b566db787f08ffd0a76025ae9d6851",
        "title": "退步  其七",
        "author": "释怀深",
        "content": "万事无如退步行，世间名利两重坑。\n前头光景无多子，莫与扶尸鬼子争。",
        "dynasty": "宋",
        "collection_info": null
    },
    {
        "uuid": "2016dec4e6c35646ca3852ba7e7bee4e",
        "title": "退步  其八",
        "author": "释怀深",
        "content": "万事无如退步居，青山僻处结茅庐。\n听他人笑生涯拙，自喜闲身得自如。",
        "dynasty": "宋",
        "collection_info": null
    },
    {
        "uuid": "45f06f9dce31fdc94d66066413376073",
        "title": "退步  其九",
        "author": "释怀深",
        "content": "万事无如退步看，箇中生死不相干。\n兜兜怛怛从他做，兀兀痴痴我自安。",
        "dynasty": "宋",
        "collection_info": null
    },
    {
        "uuid": "4d50a5b215a0eefe6bf724c7670925eb",
        "title": "退步  其一○",
        "author": "释怀深",
        "content": "万事无如退步僧，髪长懒剃貌棱层。\n出言吐气多山野，逆耳之谈谁肯听。",
        "dynasty": "宋",
        "collection_info": null
    },
    {
        "uuid": "9eaedf7c4b31f543df6ac7756d654b48",
        "title": "退步  其一一",
        "author": "释怀深",
        "content": "万事无如退步眠，放教痴钝却安然。\n漆因有用遭人割，膏为能明彻夜煎。",
        "dynasty": "宋",
        "collection_info": null
    },
    {
        "uuid": "351685fffe9d0d9db6195f3ecf66f793",
        "title": "退步  其一二",
        "author": "释怀深",
        "content": "万事无如退步眠，松床纸帐暖如毡。\n梦中说话无花草，况是山僧不会禅。",
        "dynasty": "宋",
        "collection_info": null
    },
    {
        "uuid": "7067cfa700f887b65944b4062bc87906",
        "title": "省缘  其一",
        "author": "释怀深",
        "content": "学道先须要省缘，莫教到被世情牵。\n二时但得钵盂湿，囊底何妨无一钱。",
        "dynasty": "宋",
        "collection_info": null
    },
    {
        "uuid": "7ffcdb595ec01f715af7ae640facce72",
        "title": "省缘  其二",
        "author": "释怀深",
        "content": "学道先须要省缘，随时过得莫忧煎。\n无求坐卧常安乐，有意身心不坦然。",
        "dynasty": "宋",
        "collection_info": null
    },
    {
        "uuid": "3b1b1e767bc712fa51e18dfe1d8588c7",
        "title": "省缘  其三",
        "author": "释怀深",
        "content": "学道先须要省缘，省缘一法最安然。\n有来有往有违顺，无往无来无过愆。",
        "dynasty": "宋",
        "collection_info": null
    },
    {
        "uuid": "30a3764aef1ec710a51609c121247425",
        "title": "省缘  其四",
        "author": "释怀深",
        "content": "学道先须要省缘，他人长短莫喧传。\n祸门不闭终无益，参取维摩老子禅。",
        "dynasty": "宋",
        "collection_info": null
    },
    {
        "uuid": "4edf66f2a4973b1caeb01b1bedc92904",
        "title": "省缘  其五",
        "author": "释怀深",
        "content": "学道先须要省缘，莫教到被世情牵。\n牵来牵去无休日，直到阎罗老子前。",
        "dynasty": "宋",
        "collection_info": null
    },
    {
        "uuid": "4f988a6ac0377563e3e8340317e81ca8",
        "title": "省缘  其六",
        "author": "释怀深",
        "content": "学道先须要省缘，浮生傀儡暗抽牵。\n机关用尽成何因，赢得三涂鬼火煎。",
        "dynasty": "宋",
        "collection_info": null
    },
    {
        "uuid": "6c8de0e16c623df9a7d856b8c90a15f9",
        "title": "念弥陀颂  其一",
        "author": "释怀深",
        "content": "万人同志念弥陀，众力相成愿力多。\n一朵莲开亲见佛，方知凈土胜娑婆。",
        "dynasty": "宋",
        "collection_info": null
    },
    {
        "uuid": "92817e9c542fb479e60340755a4e0bd2",
        "title": "念弥陀颂  其二",
        "author": "释怀深",
        "content": "树林水鸟各宣扬，宝网金台尽道场。\n会得钟鸣并鼓响，弥陀触处现毫光。",
        "dynasty": "宋",
        "collection_info": null
    },
    {
        "uuid": "d113d43e38241073904ad92bd0e3ad93",
        "title": "念弥陀颂  其三",
        "author": "释怀深",
        "content": "鬓髪看看染雪霜，心猿意马尚颠狂。\n一朝掩目空归去，始信泥犁岁月长。",
        "dynasty": "宋",
        "collection_info": null
    },
    {
        "uuid": "699eaa0d653d0febbe67acdeca51e203",
        "title": "念弥陀颂  其四",
        "author": "释怀深",
        "content": "业报差殊事不同，劳生何地出樊笼。\n欲知自性弥陀佛，在汝朝昏一念中。",
        "dynasty": "宋",
        "collection_info": null
    },
    {
        "uuid": "6b14605ea4e37fb116bf422a34baa122",
        "title": "念弥陀颂  其五",
        "author": "释怀深",
        "content": "众生苦海业坑深，不信因缘久溺沉。\n闻得叉声方念佛，始知妻子老婆心。",
        "dynasty": "宋",
        "collection_info": null
    },
    {
        "uuid": "e78ecbc95130a71e1434178ad6655edc",
        "title": "念弥陀颂  其六",
        "author": "释怀深",
        "content": "不是山僧说是非，修行魔事要君知。\n直须紧峭草鞋底，透过娑婆五欲池。",
        "dynasty": "宋",
        "collection_info": null
    },
    {
        "uuid": "243110f2f710850fe120e2662db3baa3",
        "title": "家中四威仪  其一",
        "author": "释怀深",
        "content": "家中行，寻常违顺不须争。\n若知步步无阶级，何必莲华脚下生。",
        "dynasty": "宋",
        "collection_info": null
    },
    {
        "uuid": "35a30dfca2ca71282e14ef35cb7c1141",
        "title": "家中四威仪  其二",
        "author": "释怀深",
        "content": "家中住，早起开门夜闭户。\n运水般柴莫倩人，方知佛是凡夫做。",
        "dynasty": "宋",
        "collection_info": null
    },
    {
        "uuid": "598ac3641300858ab4c3635fd2c8d0cc",
        "title": "家中四威仪  其三",
        "author": "释怀深",
        "content": "家中坐，一室寥寥是什么。\n灵光一点甚分明，何必青山寻达磨。",
        "dynasty": "宋",
        "collection_info": null
    },
    {
        "uuid": "a6a87317e147be8352a9fab9602074fb",
        "title": "家中四威仪  其四",
        "author": "释怀深",
        "content": "家中卧，展脚缩脚皆由我。\n若能一觉到天明，始信参禅输懒堕。",
        "dynasty": "宋",
        "collection_info": null
    },
    {
        "uuid": "50f5891f8261a72b2fdcac91cdd37796",
        "title": "贪",
        "author": "释怀深",
        "content": "学道先须不要贪，贪心障道使人凡。\n祖师一味无求法，流落人间谁肯参。",
        "dynasty": "宋",
        "collection_info": null
    },
    {
        "uuid": "9635902af077c0401d0421d3ea44ee65",
        "title": "瞋",
        "author": "释怀深",
        "content": "学道先须不要瞋，瞋心未断道休论。\n诸佛常说瞋如火，烧却菩提种子根。",
        "dynasty": "宋",
        "collection_info": null
    },
    {
        "uuid": "39db98705630aa692eee3fd9f04faeb3",
        "title": "痴",
        "author": "释怀深",
        "content": "学道先须不要痴，痴心未了转狐疑。\n迷云头上黑如墨，白日茫茫几箇知。",
        "dynasty": "宋",
        "collection_info": null
    },
    {
        "uuid": "9debf24bef921453a9b2c081e1072428",
        "title": "枯骨颂  其一",
        "author": "释怀深",
        "content": "风力机关终有尽，深情厚貌见无因。\n担擎黑业归何处，留得枯骸未化尘。",
        "dynasty": "宋",
        "collection_info": null
    },
    {
        "uuid": "a1a5e26ba6609b6c5d723277da42dd15",
        "title": "枯骨颂  其二",
        "author": "释怀深",
        "content": "皮包血肉骨缠筋，颠倒凡夫认作身。\n到此始知非是我，从前金玉付何人。",
        "dynasty": "宋",
        "collection_info": null
    },
    {
        "uuid": "37eaf962d08fc8097e20d655f18cd7f0",
        "title": "枯骨颂  其三",
        "author": "释怀深",
        "content": "鸟啄鸦𪅎皮肉尽，风吹日炙髑髅干。\n目前试问傍观者，自把形骸检点看。",
        "dynasty": "宋",
        "collection_info": null
    },
    {
        "uuid": "bf05143d37dc7f0b8b988e2b86fa0636",
        "title": "枯骨颂  其四",
        "author": "释怀深",
        "content": "因瞋久恋四蛇窟，由爱长依六贼村。\n今日并臟都捉败，这回休要弄精魂。",
        "dynasty": "宋",
        "collection_info": null
    },
    {
        "uuid": "4edd13fe44e9eedc7642ae53f61f69d1",
        "title": "枯骨颂  其五",
        "author": "释怀深",
        "content": "百骸溃散杂尘泥，一物长灵復是谁。\n不得丹霞通一线，髑髅着地几人知。",
        "dynasty": "宋",
        "collection_info": null
    },
    {
        "uuid": "3e82a079ecbfe2e60f590fc3a59943fd",
        "title": "枯髅酒色财气颂  其一",
        "author": "释怀深",
        "content": "枯髅爱酒醉魂在，罗列杯盘手自斟。\n酩酊一生心似曲，想君作鬼也昏沉。",
        "dynasty": "宋",
        "collection_info": null
    },
    {
        "uuid": "5f6c6ba8579b35392b2624d02f2cfe87",
        "title": "枯髅酒色财气颂  其二",
        "author": "释怀深",
        "content": "燕脂画面娇千样，龙麝熏衣峭百般。\n今日风流都不见，绿杨芳草髑髅寒。",
        "dynasty": "宋",
        "collection_info": null
    },
    {
        "uuid": "90e3b908a9ba66238c297f7b82fdc639",
        "title": "枯髅酒色财气颂  其三",
        "author": "释怀深",
        "content": "生前财货因贪得，死后形骸被物拘。\n毕竟一文将不去，被人骂作守钱奴。",
        "dynasty": "宋",
        "collection_info": null
    },
    {
        "uuid": "5156c250879f0bd26ef38345bbe470d5",
        "title": "枯髅酒色财气颂  其四",
        "author": "释怀深",
        "content": "偶然一语不相投，努目挥拳汗欲流。\n若悟形骸同逆旅，胸中人我一时休。",
        "dynasty": "宋",
        "collection_info": null
    },
    {
        "uuid": "d53eb94aeb87d0667519c7a9284ea9b1",
        "title": "天人礼枯骨",
        "author": "释怀深",
        "content": "汝是前生我，我今天眼开。\n宝衣随念至，玉食自然来。\n谢汝昔勤苦，令吾今快哉。\n散花时再拜，人世莫惊猜。",
        "dynasty": "宋",
        "collection_info": null
    },
    {
        "uuid": "fa74b5d4c02884a60fb32cd2707ed171",
        "title": "饿鬼打死尸",
        "author": "释怀深",
        "content": "因这臭皮囊，波波劫劫忙。\n只知贪快乐，不肯暂迴光。\n白业锱铢少，黄泉岁月长。\n直须痛棒打，此恨卒难忘。",
        "dynasty": "宋",
        "collection_info": null
    },
    {
        "uuid": "65a99edba000532f3f1f585d8574c070",
        "title": "沙门破二见",
        "author": "释怀深",
        "content": "咄咄愚痴子，云何不自观。\n鞭尸真倒置，礼骨自欺瞒。\n善恶由心造，佛魔着眼看。\n蹈翻烦恼海，生死不相干。",
        "dynasty": "宋",
        "collection_info": null
    },
    {
        "uuid": "f6e5d947623c8647a74e98571b9ef420",
        "title": "资福遣土地出院  其一",
        "author": "释怀深",
        "content": "汝为神道合威灵，酒肉如何顺世情。\n小鬼判官都出院，禅门法令要分明。",
        "dynasty": "宋",
        "collection_info": null
    },
    {
        "uuid": "664b2db5cdace6dd96544f8a2922c35e",
        "title": "资福遣土地出院  其二",
        "author": "释怀深",
        "content": "村歌社舞拜祠堂，臭秽腥羶污道场。\n要答神明冥护力，晨昏烧取一炉香。",
        "dynasty": "宋",
        "collection_info": null
    },
    {
        "uuid": "6a608426457a4ced26a7a408aeb5c722",
        "title": "资福遣土地出院  其三",
        "author": "释怀深",
        "content": "若将酒肉污伽蓝，因果分明语再三。\n说着人情都不顺，山僧到此口难缄。",
        "dynasty": "宋",
        "collection_info": null
    },
    {
        "uuid": "73f04d458b9ec90a7ad8165cbc9444a0",
        "title": "灵岩披云台十颂  其一",
        "author": "释怀深",
        "content": "林底常怀老药山，皮肤脱尽万机闲。\n披云月下时长啸，千古风流满世间。",
        "dynasty": "宋",
        "collection_info": null
    },
    {
        "uuid": "e8791a17888479b30bea8424f558aa73",
        "title": "灵岩披云台十颂  其二",
        "author": "释怀深",
        "content": "戏镌崖石号披云，且欲朝昏见古人。\n折脚铛中聊自足，世间囊喜不关身。",
        "dynasty": "宋",
        "collection_info": null
    },
    {
        "uuid": "ce36c3d628a3d53be53a06a4342f9977",
        "title": "灵岩披云台十颂  其三",
        "author": "释怀深",
        "content": "拄筇台畔自腾腾，野草闲花照眼明。\n绿水青山皆旧物，鸟啼猿笑别无声。",
        "dynasty": "宋",
        "collection_info": null
    },
    {
        "uuid": "8701c1befe59e87b94cfa03fedb4f54f",
        "title": "灵岩披云台十颂  其四",
        "author": "释怀深",
        "content": "春暖岩花处处红，住山境界乐无穷。\n劳生奔竞何时已，说与还如耳畔声。",
        "dynasty": "宋",
        "collection_info": null
    },
    {
        "uuid": "804f399afd5b60279e26b9554fc95713",
        "title": "灵岩披云台十颂  其五",
        "author": "释怀深",
        "content": "当年吴越日相攻，蚁鬬蜗争不少容。\n范蠡西施伎俩尽，青山依旧白云中。",
        "dynasty": "宋",
        "collection_info": null
    },
    {
        "uuid": "cd291a462f76fc6606315f8e588a6f8f",
        "title": "灵岩披云台十颂  其六",
        "author": "释怀深",
        "content": "兀坐云根懒举头，更无言句示禅流。\n森罗万象分明说，有口何妨挂壁休。",
        "dynasty": "宋",
        "collection_info": null
    },
    {
        "uuid": "f26bf069a17c7543dbfbbf1d88619a6e",
        "title": "灵岩披云台十颂  其七",
        "author": "释怀深",
        "content": "老来羞懒出人前，只欲隈岩傍水边。\n多谢洞庭峰顶月，夜来向我十分圆。",
        "dynasty": "宋",
        "collection_info": null
    },
    {
        "uuid": "8c38976b2a7c31a69207d10a927cab9e",
        "title": "灵岩披云台十颂  其八",
        "author": "释怀深",
        "content": "禅门难得好儿孙，逐句寻言总失真。\n山是山兮水是水，莫将情解鬬尖新。",
        "dynasty": "宋",
        "collection_info": null
    },
    {
        "uuid": "e7de2c6bee9aa73f48c6eff75d2e3dba",
        "title": "灵岩披云台十颂  其九",
        "author": "释怀深",
        "content": "透过无心种种休，松间石上自悠悠。\n田园不用争疆界，大地都来一指头。",
        "dynasty": "宋",
        "collection_info": null
    },
    {
        "uuid": "c799a268ccd65461625aea2ab1681c3d",
        "title": "灵岩披云台十颂  其一○",
        "author": "释怀深",
        "content": "莫笑山僧语句粗，真情何处着工夫。\n世人用尽精神讨，缘木何曾觅得鱼。",
        "dynasty": "宋",
        "collection_info": null
    },
    {
        "uuid": "27cf42e755d35c6dadb007e864eea2b5",
        "title": "和尧峰泉老 清辉轩",
        "author": "释怀深",
        "content": "湛湛平湖浸月明，渔歌声断晓风清。\n坏衣蒙顶跏趺坐，不称诗情称道情。",
        "dynasty": "宋",
        "collection_info": null
    },
    {
        "uuid": "2f6bfe4038002133a5884332e0a5b110",
        "title": "和尧峰泉老 碧玉沼",
        "author": "释怀深",
        "content": "深静含秋一鑑宽，清甘聊酌齿牙寒。\n灵岩自笑荒山骨，明月泉悭祇欲干。",
        "dynasty": "宋",
        "collection_info": null
    },
    {
        "uuid": "d6b098c654a622cc02ec073020c095c3",
        "title": "和尧峰泉老 多境岩",
        "author": "释怀深",
        "content": "聊向苍藤挂六镮，满前嘉致属幽闲。\n双眸凈洗看无厌，欲结遮头草一间。",
        "dynasty": "宋",
        "collection_info": null
    },
    {
        "uuid": "c4680465d3e13c6dc5cdfec13a5c00ae",
        "title": "和尧峰泉老 宝云井",
        "author": "释怀深",
        "content": "宝云诛草广禅林，凿石穷源意亦深。\n长嘆甘泉不当路，汪汪空有济人心。",
        "dynasty": "宋",
        "collection_info": null
    },
    {
        "uuid": "d28b3271b8663fda9cdda9168dc5d35c",
        "title": "和尧峰泉老 白龙洞",
        "author": "释怀深",
        "content": "古洞深沉莫敢窥，森阴草木野云飞。\n白龙何处淹头角，天下苍生望汝归。",
        "dynasty": "宋",
        "collection_info": null
    },
    {
        "uuid": "c7a001514338f231e704a258cc83a376",
        "title": "和尧峰泉老 观音岩",
        "author": "释怀深",
        "content": "笑日野花青嶂下，歌春幽鸟白云间。\n宝陀大士全身露，懊恼游人空看山。",
        "dynasty": "宋",
        "collection_info": null
    },
    {
        "uuid": "95593a8cf7c09f87d0050eb0ef3f9ca8",
        "title": "和尧峰泉老 妙高峰",
        "author": "释怀深",
        "content": "下视羣山尽子孙，孤高直与月轮分。\n善财不用别峰觅，只此休时见德云。",
        "dynasty": "宋",
        "collection_info": null
    },
    {
        "uuid": "cdaf6f76c80184941006eb7e4b07eb3a",
        "title": "和尧峰泉老 偃盖松",
        "author": "释怀深",
        "content": "寒松门底如张盖，招引嘉宾眼倍青。\n方丈老人迎送少，未应因汝下幽庭。",
        "dynasty": "宋",
        "collection_info": null
    },
    {
        "uuid": "80ea244f4bb8cb7f876cb1ddf2a0ecea",
        "title": "和尧峰泉老 东斋",
        "author": "释怀深",
        "content": "禅板蒲团消永日，明窗凈几映疏筠。\n一鑪香尽六时过，转觉山家气味真。",
        "dynasty": "宋",
        "collection_info": null
    },
    {
        "uuid": "1c3676d7ae74c8365c7c9fb70993ffd4",
        "title": "和尧峰泉老 西隐",
        "author": "释怀深",
        "content": "匿影长嫌山未深，闭门莫放俗尘侵。\n如今满眼事奔走，欲对何人话此心。",
        "dynasty": "宋",
        "collection_info": null
    },
    {
        "uuid": "91ddf808358ff7f5be220aefaa522b47",
        "title": "洞庭十二偈  其一",
        "author": "释怀深",
        "content": "鸡鸣丑，一声唤起庵中叟。\n披衣蹈月听松风，人间万事慵开口。",
        "dynasty": "宋",
        "collection_info": null
    },
    {
        "uuid": "febebc762ffe48b4f840668ebd4fc3c2",
        "title": "洞庭十二偈  其二",
        "author": "释怀深",
        "content": "平旦寅，迭迭湖山触目真。\n箇中更拟论玄妙，七十二峰应笑人。",
        "dynasty": "宋",
        "collection_info": null
    },
    {
        "uuid": "70d8d39e92a9e7d4cd07957bf619fddc",
        "title": "洞庭十二偈  其三",
        "author": "释怀深",
        "content": "日出卯，参禅切忌生机巧。\n近来衲子学虚头，未曾吃饭先言饱。",
        "dynasty": "宋",
        "collection_info": null
    },
    {
        "uuid": "0c2552c5974b76b0e5f3b9eb96d87ae8",
        "title": "洞庭十二偈  其四",
        "author": "释怀深",
        "content": "食时辰，粥饭精粗养病身。\n落苏苦荬今年少，谁念庵中瘦损人。",
        "dynasty": "宋",
        "collection_info": null
    },
    {
        "uuid": "a3645a8965ca96c392304131d4cef075",
        "title": "洞庭十二偈  其五",
        "author": "释怀深",
        "content": "禺中巳，樵夫来说人间事。\n六月江头兵未休，尽向众生心上起。",
        "dynasty": "宋",
        "collection_info": null
    },
    {
        "uuid": "1f3e2c053792b3e9f71fa3097d34de0b",
        "title": "洞庭十二偈  其六",
        "author": "释怀深",
        "content": "日南午，瓦鑪石铫闲家具。\n拾薪吹火自煎茶，笑与儿童相尔汝。",
        "dynasty": "宋",
        "collection_info": null
    },
    {
        "uuid": "280dfcbe8d258190a5a2eae26ede9597",
        "title": "洞庭十二偈  其七",
        "author": "释怀深",
        "content": "日昳未，撩起布裙闲扫地。\n庵舍荒凉无客来，门前黄犬因何吠。",
        "dynasty": "宋",
        "collection_info": null
    },
    {
        "uuid": "addd6f10cb25a79beb38c845fe4c2343",
        "title": "洞庭十二偈  其八",
        "author": "释怀深",
        "content": "晡时申，自笑平生懒是真。\n白髪苍颜陪奉少，听渠欢喜听渠瞋。",
        "dynasty": "宋",
        "collection_info": null
    },
    {
        "uuid": "fe2b81634b4a8126ab05be94478a5ffb",
        "title": "洞庭十二偈  其九",
        "author": "释怀深",
        "content": "日入酉，光境前头岂长久。\n更无佛法可商量，听他衲子交横走。",
        "dynasty": "宋",
        "collection_info": null
    },
    {
        "uuid": "d5d3265a15a26b9c749332bf8e627187",
        "title": "洞庭十二偈  其一○",
        "author": "释怀深",
        "content": "黄昏戌，有口何妨长挂壁。\n半帘秋色卷西风，一点青灯照茆室。",
        "dynasty": "宋",
        "collection_info": null
    },
    {
        "uuid": "2bc96003cf156ff739883ef505911a58",
        "title": "洞庭十二偈  其一一",
        "author": "释怀深",
        "content": "人定亥，住山自有家风在。\n老来落得放心眠，人生莫被闲名碍。",
        "dynasty": "宋",
        "collection_info": null
    },
    {
        "uuid": "290b5c2fbb33022286e2ffe53b648fe2",
        "title": "洞庭十二偈  其一二",
        "author": "释怀深",
        "content": "夜半子，纸帐松床睡方美。\n翻身不觉念劳生，几箇不遭心识使。",
        "dynasty": "宋",
        "collection_info": null
    },
    {
        "uuid": "21a47fe15d5250093f31c861aba353ba",
        "title": "题杭州西湖可堂  其一",
        "author": "释怀深",
        "content": "避喧求静到湖山，却被湖山不放闲。\n蹈破草鞋游未遍，便甘投老两山间。",
        "dynasty": "宋",
        "collection_info": null
    },
    {
        "uuid": "ae812ed3aea467ec8767d9c1ea6759ee",
        "title": "题杭州西湖可堂  其二",
        "author": "释怀深",
        "content": "喜见君心有岁寒，闭门终日对琅玕。\n相逢不具香严眼，祇作敲风带雨看。",
        "dynasty": "宋",
        "collection_info": null
    },
    {
        "uuid": "44b7a97aa12ae3b49122b5e5674cc92e",
        "title": "题石桥",
        "author": "释怀深",
        "content": "衝寒得得到天台，不为青山绿水来。\n自愧过桥无脚力，却欣供圣有茶杯。\n苍崖瀑泻银河阔，方广云收金殿开。\n问讯厖眉老尊者，也须回首入尘埃。",
        "dynasty": "宋",
        "collection_info": null
    },
    {
        "uuid": "4d5bd60c8f1feb0729245db62005025c",
        "title": "题白道猷",
        "author": "释怀深",
        "content": "猛虎毒蛇从法化，凶神百怪仰高踪。\n只因一念分凡圣，碍却前头蒸饼峰。",
        "dynasty": "宋",
        "collection_info": null
    },
    {
        "uuid": "365ba1363d0131988f0a3967e3246b5c",
        "title": "题吕城接待院",
        "author": "释怀深",
        "content": "我来暂解包，困就长床歇。\n叮咛木上座，莫苦多饶舌。\n一身同逆旅，三界若空花。\n勉尔水云客，当求见作家。",
        "dynasty": "宋",
        "collection_info": null
    },
    {
        "uuid": "b2c0fc8c4c2f42f1e90e0bb6193a7d09",
        "title": "初至包山大雪戏题",
        "author": "释怀深",
        "content": "老僧昨夜包山宿，茅屋青灯火满炉。\n料得山神心喜我，晓来岩树雪模糊。",
        "dynasty": "宋",
        "collection_info": null
    },
    {
        "uuid": "6b5f7d59079d29d87c12617727a09b95",
        "title": "次日有鹊巢于庵前枣树上树高数尺因笔戏题",
        "author": "释怀深",
        "content": "鹊巢低树绝惊猜，可验庵僧心已灰。\n与汝林间缄口过，不须虚喜报人来。",
        "dynasty": "宋",
        "collection_info": null
    },
    {
        "uuid": "752564c9af643fd405b8b9012b9788a4",
        "title": "栽松",
        "author": "释怀深",
        "content": "栽松须觅曲松栽，养就山林拥肿材。\n直是无人着眼看，岁寒方得老岩偎。",
        "dynasty": "宋",
        "collection_info": null
    },
    {
        "uuid": "6ef7d93a38a3850951336dc1a0078e1e",
        "title": "手植小松",
        "author": "释怀深",
        "content": "小松盈尺已凌云，肯学芬芳桃李春。\n想汝龙鳞合抱日，老僧应是再来人。",
        "dynasty": "宋",
        "collection_info": null
    },
    {
        "uuid": "f5f459645d09e4a38d071a121560bd98",
        "title": "题一笑庵  其一",
        "author": "释怀深",
        "content": "旋转茅茨蔽雨风，土床蒲荐自雍容。\n荣枯过眼人间事，尽付山僧一笑中。",
        "dynasty": "宋",
        "collection_info": null
    },
    {
        "uuid": "a719730c2a10813ef233dca0079ec995",
        "title": "题一笑庵  其二",
        "author": "释怀深",
        "content": "老觉形骸渐渐衰，放怀终日眼如眉。\n畏人知处闲名出，犹喜归庵未甚迟。",
        "dynasty": "宋",
        "collection_info": null
    },
    {
        "uuid": "003e475b961da130a2b38cbc72cd8538",
        "title": "题也休庵  其一",
        "author": "释怀深",
        "content": "曲木为庵土作床，有门不闭且无妨。\n时人莫笑家风拙，歇得心时事事忘。",
        "dynasty": "宋",
        "collection_info": null
    },
    {
        "uuid": "38b55f887a16c748114905a88f6a54bd",
        "title": "题也休庵  其二",
        "author": "释怀深",
        "content": "唱歌楼上语风流，你既无心我也休。\n打着郎君心裏事，从前恩爱冷啾啾。",
        "dynasty": "宋",
        "collection_info": null
    },
    {
        "uuid": "4d4b43ffdbc26b3fb3ab883d8b502e7e",
        "title": "睡起戏题",
        "author": "释怀深",
        "content": "吃粥吃饭过，听风听雨眠。\n莫将安乐法，容易与人传。",
        "dynasty": "宋",
        "collection_info": null
    },
    {
        "uuid": "cabd7c9053aed93415119274b858add4",
        "title": "题寒食花",
        "author": "释怀深",
        "content": "寒食花无数，寂寥草莽同。\n只因颜色少，留得老山中。\n少艷人稀赏，无香蝶不知。\n人心尚红紫，争看醉西施。",
        "dynasty": "宋",
        "collection_info": null
    },
    {
        "uuid": "ae60ed57b964da59221aa62af12f0464",
        "title": "题纸袄",
        "author": "释怀深",
        "content": "新成纸袄着彭亨，掉臂何妨雪裏行。\n我既不怜人不爱，世间从此免相争。",
        "dynasty": "宋",
        "collection_info": null
    },
    {
        "uuid": "93d2c7da8be111d88764c35ce1cdeb8f",
        "title": "师初到包山见小池莹如冰玉父老云池中昔有白龟已进之因命为白龟泉",
        "author": "释怀深",
        "content": "任是流金铄石时，此泉澄湛满幽池。\n白龟闻已献天子，何似蹒跚在淤泥。",
        "dynasty": "宋",
        "collection_info": null
    },
    {
        "uuid": "b1bee583ff56e9421a97404969996f18",
        "title": "题隐泉",
        "author": "释怀深",
        "content": "泉隐甘无竭，人闲道转高。\n涓涓清自足，休苦作波涛。",
        "dynasty": "宋",
        "collection_info": null
    },
    {
        "uuid": "c6861d67e368a1f77ca9415606635679",
        "title": "包山开井",
        "author": "释怀深",
        "content": "山骨凿深六十尺，石中泉眼始方开。\n后人饮水知来处，曾费山僧心力来。",
        "dynasty": "宋",
        "collection_info": null
    },
    {
        "uuid": "db2917b329ca9bf00beea388c2e99b62",
        "title": "小师般砖造塔",
        "author": "释怀深",
        "content": "伛偻山头自负砖，要成小塔立云烟。\n聚沙也似儿童戏，且为湖山结少缘。",
        "dynasty": "宋",
        "collection_info": null
    },
    {
        "uuid": "7939b714a3ca6135b4e39198ec933692",
        "title": "入定观音",
        "author": "释怀深",
        "content": "那伽常在定，无有不定时。\n为彼散乱人，故现如是相。",
        "dynasty": "宋",
        "collection_info": null
    },
    {
        "uuid": "9d92c772dc0c0de8212ec74696568e94",
        "title": "广瑞岩和尚呼主人公诺  其一",
        "author": "释怀深",
        "content": "主人公诺听我语，死生流转无停住。\n今日忙兮明日忙，灵光一点何时悟。",
        "dynasty": "宋",
        "collection_info": null
    },
    {
        "uuid": "03532b1b949caced4b00b5295fa14116",
        "title": "广瑞岩和尚呼主人公诺  其二",
        "author": "释怀深",
        "content": "主人公诺听我道，贪名逐利何时了。\n争如识取自家珍，灵光灼灼无边表。",
        "dynasty": "宋",
        "collection_info": null
    },
    {
        "uuid": "5dceb8ebbeece53e14b13e6ab5bd1184",
        "title": "广瑞岩和尚呼主人公诺  其三",
        "author": "释怀深",
        "content": "主人公诺听我劝，浮生莫作欺瞒汉。\n暗裏虽然瞒得来，明中依旧还消散。",
        "dynasty": "宋",
        "collection_info": null
    },
    {
        "uuid": "fefc10ff881edab7a0e619b598b89c1d",
        "title": "广瑞岩和尚呼主人公诺  其四",
        "author": "释怀深",
        "content": "主人公诺听我说，百岁光阴如电掣。\n四十五十回头，问君更待何时节。",
        "dynasty": "宋",
        "collection_info": null
    },
    {
        "uuid": "cfc57ede0e0aac763cca808728992605",
        "title": "广瑞岩和尚呼主人公诺  其五",
        "author": "释怀深",
        "content": "主人公诺听我嘱，今年已是五十六。\n为人终是费分疏，何日口边生白醭。",
        "dynasty": "宋",
        "collection_info": null
    },
    {
        "uuid": "79f6c7c7dfba8cf5c62ee0f9beb85ad4",
        "title": "劝食素",
        "author": "释怀深",
        "content": "吃肉何如咬菜根，且图身口戒香熏。\n莫言死后无因果，八两须还他半斤。",
        "dynasty": "宋",
        "collection_info": null
    },
    {
        "uuid": "1f55a3943c5546ce2608eee982dd840e",
        "title": "劝晨朝食素",
        "author": "释怀深",
        "content": "未能遽断荤和酒，且结晨朝清凈因。\n省费省缘兼惜福，灵岩此语太饶人。",
        "dynasty": "宋",
        "collection_info": null
    },
    {
        "uuid": "586b9e21b4aff40b7b09e4b0c8c8e581",
        "title": "怀凈照禅师",
        "author": "释怀深",
        "content": "一别芦江后，千峰雁影沉。\n闻迴天子诏，方见老师心。\n筹室应将满，禅关转见深。\n秋来瓯顶夜，时扰梦投针。",
        "dynasty": "宋",
        "collection_info": null
    },
    {
        "uuid": "458760d994ad0ccc207596f5569e2d59",
        "title": "阅佛鑑禅师语录",
        "author": "释怀深",
        "content": "说禅要似钟山老，有口无心几箇知。\n要我舌端轰霹雳，就渠眼裏下钳锤。\n平时却出活人剑，险处聊为死马医。\n惭愧丛林宗匠在，与人扫尽百生疑。",
        "dynasty": "宋",
        "collection_info": null
    },
    {
        "uuid": "d6668138a2b1733acd9fa5acd0921972",
        "title": "乞退慧林寄佛果禅师",
        "author": "释怀深",
        "content": "单丝繫住老牛脚，心欲东西未自由。\n凭仗东风齐着力，早教船子下扬州。",
        "dynasty": "宋",
        "collection_info": null
    },
    {
        "uuid": "97b17e9fd16769e88da1b8514586ffc4",
        "title": "寄寿春沂和尚",
        "author": "释怀深",
        "content": "闻把东禅木杓柄，放开布袋好流传。\n后人薄己符言行，壁立家风要斩然。",
        "dynasty": "宋",
        "collection_info": null
    },
    {
        "uuid": "2966317e4c887abd6c394f886304e93f",
        "title": "答天宁讷和尚",
        "author": "释怀深",
        "content": "老来多睡胜春蚕，五藴山头卓箇庵。\n随分饥餐渴饮过，不知何地见同参。",
        "dynasty": "宋",
        "collection_info": null
    },
    {
        "uuid": "e3aa019f8a85ba8181e7cc2da56f78b1",
        "title": "寄东禅玿和尚",
        "author": "释怀深",
        "content": "闻坐天童上板头，深挑痛札未应休。\n吾门直截无窼臼，家破人亡始自由。",
        "dynasty": "宋",
        "collection_info": null
    },
    {
        "uuid": "6e30e4284a2e45028c2e0f8a5a3c0ae7",
        "title": "答广灯禅师退翠峰",
        "author": "释怀深",
        "content": "有经遮眼明窗下，无事干怀白昼长。\n自拾松枝烧歙钵，看人终日竞头忙。",
        "dynasty": "宋",
        "collection_info": null
    },
    {
        "uuid": "59fdd9cecf7522bd42d58d73731f1e83",
        "title": "送庆善珪和尚",
        "author": "释怀深",
        "content": "道人门冷如秋色，竟日曾无俗驾来。\n近为耽诗成癖好，寒窗夜作老猿哀。",
        "dynasty": "宋",
        "collection_info": null
    },
    {
        "uuid": "3d1c642649025d7fab615ab17e9d1af6",
        "title": "中秋寄璝和尚",
        "author": "释怀深",
        "content": "秀岭高峰咫尺间，青松常伴白云闲。\n中秋同玩洞庭月，谁道山家不往还。",
        "dynasty": "宋",
        "collection_info": null
    },
    {
        "uuid": "b7460e8b373638447f91087fc17d10b7",
        "title": "和规和尚  其一",
        "author": "释怀深",
        "content": "老来心地烂如泥，卜得胥湖作虎溪。\n七十二峰烟浪阔，听他游子路头迷。",
        "dynasty": "宋",
        "collection_info": null
    },
    {
        "uuid": "715ea6f1fbdb3fca5702aaebf167525d",
        "title": "和规和尚  其二",
        "author": "释怀深",
        "content": "去年西坞得相寻，雪竹霜竹一径深。\n圆屋青灯闻妙语，使人灰尽一生心。",
        "dynasty": "宋",
        "collection_info": null
    },
    {
        "uuid": "9185e5c4058e75e19f50a904668c88ac",
        "title": "和规和尚  其三",
        "author": "释怀深",
        "content": "但得茅檐春睡足，何须石室较筹盈。\n遥知别后多萧散，坐听松风万壑清。",
        "dynasty": "宋",
        "collection_info": null
    },
    {
        "uuid": "cb954f080b823454889a4e0cd4a1558a",
        "title": "和规和尚  其四",
        "author": "释怀深",
        "content": "镜像魔军方满目，浮云世事急抽头。\n倚蒲痴坐慵开口，诗债还能饶我不。",
        "dynasty": "宋",
        "collection_info": null
    },
    {
        "uuid": "1909be159b965cb34612fec8650161c2",
        "title": "和信和尚  其一",
        "author": "释怀深",
        "content": "一身彼此转蓬样，百岁光阴交臂间。\n底事石梁成邂逅，烽烟影裏得余闲。",
        "dynasty": "宋",
        "collection_info": null
    },
    {
        "uuid": "3a2337b705daaaec5e6a91a66aefeb2b",
        "title": "和信和尚  其二",
        "author": "释怀深",
        "content": "喜君胸次冰壶凈，道富身贫只我谙。\n利火名汤方鼎沸，看人终日手争探。",
        "dynasty": "宋",
        "collection_info": null
    },
    {
        "uuid": "d5fea66bc2721eeb275cce1f4664f6a4",
        "title": "示高维那兼简宝华鑑和尚初出世",
        "author": "释怀深",
        "content": "石上三生梦已非，人间万事眼如眉。\n归家更问宝华老，何似板头端坐时。",
        "dynasty": "宋",
        "collection_info": null
    },
    {
        "uuid": "e107f6805ce89afabd38ea618014cc85",
        "title": "会源首座",
        "author": "释怀深",
        "content": "高踪不负当年约，时忆翻然命驾来。\n世味任教甜似蜜，道心终使冷如灰。\n茅茨款我三椽小，石榻缘君一笑开。\n倚杖春风话平昔，寄言猿乌莫惊猜。",
        "dynasty": "宋",
        "collection_info": null
    },
    {
        "uuid": "2c466f51338dff557e68cb3c3481567a",
        "title": "会吉上人",
        "author": "释怀深",
        "content": "晚岁欣逢彼上人，诛茅约我老江滨。\n世间声利空翻覆，林底交游无故新。\n学力几年淹讲席，真风一扫尽情尘。\n近来百鸟无寻处，开尽岩花烂熳春。",
        "dynasty": "宋",
        "collection_info": null
    },
    {
        "uuid": "7668783fddffeb59e04be8985a1c3e4a",
        "title": "示纯禅者",
        "author": "释怀深",
        "content": "故园我别已多时，见子犹能略展眉。\n乡语每闻聊发笑，客情无復更生悲。\n寻师慎勿贪眠食，立雪终教彻髓皮。\n毕竟禅家外文字，之乎者也不须知。",
        "dynasty": "宋",
        "collection_info": null
    },
    {
        "uuid": "72c97b14e2c344c0b4d488cd9dac4314",
        "title": "示敏禅者",
        "author": "释怀深",
        "content": "寻师问道岂徒然，休似痴夫饱睡眠。\n白日西倾如箭息，红颜暗去若绳牵。\n断肱立雪思吾祖，刺股悬头效昔贤。\n此语叮咛须记取，莫教容易过流年。",
        "dynasty": "宋",
        "collection_info": null
    },
    {
        "uuid": "04c3a654a73b235c68c15e27fbe4c0fe",
        "title": "示昙禅者",
        "author": "释怀深",
        "content": "数椽茅屋海门边，云水生涯祇任缘。\n逸足懒收支遁马，清香聊种远公莲。\n欲干世上千钟禄，何似林间一觉眠。\n异日果来期款曲，为君芥子纳三千。",
        "dynasty": "宋",
        "collection_info": null
    },
    {
        "uuid": "5f09a1e13664b7b3c612f1e09c30b998",
        "title": "示求禅者",
        "author": "释怀深",
        "content": "灵光一点自分明，照破众生违顺情。\n拶看通身开正眼，方能日午打三更。",
        "dynasty": "宋",
        "collection_info": null
    },
    {
        "uuid": "2b07e4d0e54ecc53caadb36832df5dc5",
        "title": "示襄禅者",
        "author": "释怀深",
        "content": "古人得后便休休，茅屋青灯百不求。\n遮眼谩将黄卷展，不风流处却风流。",
        "dynasty": "宋",
        "collection_info": null
    },
    {
        "uuid": "3492dbd670ee7069cc2a51683e661c40",
        "title": "示表禅者",
        "author": "释怀深",
        "content": "放下千斤重担子，重归岩谷旧三椽。\n不须苦觅扬州鹤，伴我林间骨碖眠。",
        "dynasty": "宋",
        "collection_info": null
    },
    {
        "uuid": "0d38dfbd36a8872b8313757f78f028b8",
        "title": "示皎禅者",
        "author": "释怀深",
        "content": "世事不中迴首看，湖山他日为吾来。\n草衣木食相陪过，肯把柴门取次开。",
        "dynasty": "宋",
        "collection_info": null
    },
    {
        "uuid": "6a515556965f1b0cbcb68a22fc6fcc4a",
        "title": "侩道成于金山住破屋一间有不下山戒喜其孤洁赠之以偈",
        "author": "释怀深",
        "content": "歇得心时自少魔，山头孤坐养天和。\n莫嫌茅舍不宽广，茅舍纔宽事便多。",
        "dynasty": "宋",
        "collection_info": null
    },
    {
        "uuid": "f89b71b6730c79a6aa4f84662bb395da",
        "title": "安正阇梨求偈",
        "author": "释怀深",
        "content": "黄叶止啼知即已，敲门瓦子亦休留。\n虚空讲得真经后，解笑当年石点头。",
        "dynasty": "宋",
        "collection_info": null
    },
    {
        "uuid": "a835aa5bde98fca7132e6359740f4adc",
        "title": "因首座求偈",
        "author": "释怀深",
        "content": "衣底明珠本自圆，箇中无正亦无偏。\n蒲团纸帐坐终日，体取先师苦口禅。",
        "dynasty": "宋",
        "collection_info": null
    },
    {
        "uuid": "08334a52b127e083fe584365a9b2cabc",
        "title": "至禅者求偈  其一",
        "author": "释怀深",
        "content": "探竿影草闲家具，独弄单拈破笊篱。\n口醭心灰诸漏尽，菱花不拭自光辉。",
        "dynasty": "宋",
        "collection_info": null
    },
    {
        "uuid": "455ebca5797dd870fad4253c459e1995",
        "title": "至禅者求偈  其二",
        "author": "释怀深",
        "content": "玉偈金言一扫休，已灵不重圣何求。\n无常煞鬼难吞处，祇为渠侬得自由。",
        "dynasty": "宋",
        "collection_info": null
    },
    {
        "uuid": "88c0796281aeec9692704e2eae8822ec",
        "title": "道智更衣参学求偈  其一",
        "author": "释怀深",
        "content": "未见虚空解讲经，箇中切忌计工程。\n蒲团七箇坐不破，岂可等闲明死生。",
        "dynasty": "宋",
        "collection_info": null
    },
    {
        "uuid": "a2d35fe6047eb4792e66078811814037",
        "title": "道智更衣参学求偈  其二",
        "author": "释怀深",
        "content": "妙句玄言一切休，只看露地一头牛。\n忽然鼻孔芒绳断，吼月耕云便自由。",
        "dynasty": "宋",
        "collection_info": null
    },
    {
        "uuid": "0e2739a6264322ee4857b2f7f7ad8709",
        "title": "刚监院遣小师子文包山下书文别求偈兼示刚公",
        "author": "释怀深",
        "content": "一叶轻舟泛太湖，西山来觅老僧居。\n归家好为力生说，林底安闲是坦途。",
        "dynasty": "宋",
        "collection_info": null
    },
    {
        "uuid": "8741876c593c6630258aca41077d9d4f",
        "title": "法照大师求偈",
        "author": "释怀深",
        "content": "戴角披毛老牸牛，牵犂拽杷几经秋。\n脚跟终不随人转，鼻孔辽天得自由。\n得自由，洞庭湖裏冷啾啾。",
        "dynasty": "宋",
        "collection_info": null
    },
    {
        "uuid": "7ad51006534ca9cf212e5d89761f1199",
        "title": "老僧慧因唱尽衣钵欲舍身火化二偈诫之  其一",
        "author": "释怀深",
        "content": "衣钵老来都唱却，赤条条地更身安。\n但教留得娘生袴，雪打风吹不解寒。",
        "dynasty": "宋",
        "collection_info": null
    },
    {
        "uuid": "1bacfd2dc807296a745e662acc37a87c",
        "title": "老僧慧因唱尽衣钵欲舍身火化二偈诫之  其二",
        "author": "释怀深",
        "content": "好死何如且恶活，随缘随分傍岩隈。\n直饶野火烧残后，依旧春风吹出来。",
        "dynasty": "宋",
        "collection_info": null
    },
    {
        "uuid": "891a35a0932c83e97043d89db74d413e",
        "title": "因禅者欲编语录以偈止之",
        "author": "释怀深",
        "content": "吾祖初来字脚无，儿孙后代竞编书。\n子今莫苦着文字，秘取圆明顶𩕳珠。",
        "dynasty": "宋",
        "collection_info": null
    },
    {
        "uuid": "bef0b55dd9a6ee0619e783523bd8be61",
        "title": "安禅者为思溪国觉专使远至国清以偈却之",
        "author": "释怀深",
        "content": "丰干端是饶舌汉，引惹闾丘特特来。\n累及寒山无雪处，岩门从此不应开。",
        "dynasty": "宋",
        "collection_info": null
    },
    {
        "uuid": "59ffd255fcb1729b799d322de423461f",
        "title": "达空大师始欲落髪以偈止之  其一",
        "author": "释怀深",
        "content": "若能转物即如来，粪扫堆头正眼开。\n随顺众生颠倒法，肯教一点污灵台。",
        "dynasty": "宋",
        "collection_info": null
    },
    {
        "uuid": "3830a4371cae87bf4876265c8490a321",
        "title": "达空大师始欲落髪以偈止之  其二",
        "author": "释怀深",
        "content": "逆顺机中总是禅，在家不碍出家缘。\n庞翁父子团圝坐，始觉无生话不偏。",
        "dynasty": "宋",
        "collection_info": null
    },
    {
        "uuid": "bebf27226f5141651708e1ff04f9378f",
        "title": "慧林诫禅徒入浴",
        "author": "释怀深",
        "content": "浴时少使一瓢汤，受用浮生日子长。\n薪桂未言京国贵，辘轳百尺几夫忙。",
        "dynasty": "宋",
        "collection_info": null
    },
    {
        "uuid": "5934ad017371f35ec87b13639d75aa86",
        "title": "诫参徒睡不脱衣",
        "author": "释怀深",
        "content": "孤舟共渡有夤缘，一众相依岂偶然。\n但我住山随处所，不令衲子脱衣眠。",
        "dynasty": "宋",
        "collection_info": null
    },
    {
        "uuid": "ef2cf83635fda0b046c99e4b2138fe91",
        "title": "寄邃首座",
        "author": "释怀深",
        "content": "投老西山百不为，把茅是处可幽栖。\n太湖三万六千顷，天与山僧作虎溪。",
        "dynasty": "宋",
        "collection_info": null
    },
    {
        "uuid": "0767a719adf51c5cbde30bdbeb2b9d83",
        "title": "寄国清光长老兼示诸衲子  其一",
        "author": "释怀深",
        "content": "寒拾长谈苦口禅，无人领解许多年。\n如今拽转家风也，好把泥牛痛下鞭。",
        "dynasty": "宋",
        "collection_info": null
    },
    {
        "uuid": "2749131bf0c9fd5a55831fc09d2418b9",
        "title": "寄国清光长老兼示诸衲子  其二",
        "author": "释怀深",
        "content": "丰干漏泄因饶舌，描邈虚空总是渠。\n翻笑闾丘无鼻孔，竈前礼拜觅文殊。",
        "dynasty": "宋",
        "collection_info": null
    },
    {
        "uuid": "3138c49b557afc700021b866ce40e45d",
        "title": "寄国清光长老兼示诸衲子  其三",
        "author": "释怀深",
        "content": "聚头作相都休问，那事如何为举扬。\n放得肚皮沧海阔，世间无物不包藏。",
        "dynasty": "宋",
        "collection_info": null
    },
    {
        "uuid": "38bc05fcc98f246432546f7838b4f66f",
        "title": "寄实相院主",
        "author": "释怀深",
        "content": "乞得包山古寺基，竹窗松桧作幽栖。\n何时一棹来相访，说尽人间万事非。",
        "dynasty": "宋",
        "collection_info": null
    },
    {
        "uuid": "4eb01292d68217026e7e9f99a29fe56e",
        "title": "送炬禅者归宁亲",
        "author": "释怀深",
        "content": "出门烟水正茫茫，体露金风木叶黄。\n父母未生前一句，不知何地是家乡。",
        "dynasty": "宋",
        "collection_info": null
    },
    {
        "uuid": "9f321dae5cb4256714f70250cbf483fd",
        "title": "送正禅者归为本师起塔",
        "author": "释怀深",
        "content": "先师骨冷已多时，千里迢迢特地归。\n要会去来无间断，箇中一步不曾移。",
        "dynasty": "宋",
        "collection_info": null
    },
    {
        "uuid": "d884c9490b4a69329d32611adaf2a0ef",
        "title": "送暹禅者出京",
        "author": "释怀深",
        "content": "毕竟归山是胜游，道人阅世本无求。\n小舟东下轻如叶，回首红尘一笑休。",
        "dynasty": "宋",
        "collection_info": null
    },
    {
        "uuid": "2f2c2e834131e20fbc02b21963106a10",
        "title": "送珍禅者",
        "author": "释怀深",
        "content": "湖边看子上归舟，林底初惊一叶秋。\n要似羚羊长挂角，莫教猎犬得踪由。",
        "dynasty": "宋",
        "collection_info": null
    },
    {
        "uuid": "360fdf283a323dffce1666308af05d3e",
        "title": "送全禅者为普慧胜长老专使下书回",
        "author": "释怀深",
        "content": "独秀峰前一朵春，为传消息岂辞辛。\n归祏觅取住山斧，作箇丛林向上人。",
        "dynasty": "宋",
        "collection_info": null
    },
    {
        "uuid": "8779d0de3bbf095e96cc0ae24de902cb",
        "title": "送印禅者",
        "author": "释怀深",
        "content": "要如璞玉深藏器，莫比囊锥立露尖。\n随处关门安稳坐，不妨终日口如钳。",
        "dynasty": "宋",
        "collection_info": null
    },
    {
        "uuid": "99fc474f7e832187feabb5d881866963",
        "title": "送广法初长老下乡",
        "author": "释怀深",
        "content": "偎岩傍水我甘老，垂手入廛公正时。\n异日归来同粥饭，折铛不用倩人提。",
        "dynasty": "宋",
        "collection_info": null
    },
    {
        "uuid": "cdddc044a13aa85e13d917208b2bbbe5",
        "title": "谒法报庵主不值",
        "author": "释怀深",
        "content": "道人云出山，轩窗有佳趣。\n松竹自说法，客来点头去。",
        "dynasty": "宋",
        "collection_info": null
    },
    {
        "uuid": "8e433f6ad1386591bac30af50f6ea206",
        "title": "示小师法照",
        "author": "释怀深",
        "content": "庵小不能容汝住，湖边相送颇依依。\n身心欲得长坚固，记取重围吃菜时。",
        "dynasty": "宋",
        "collection_info": null
    },
    {
        "uuid": "4fbfac74183dd0e8fc2a9c2b7a11923d",
        "title": "法逸云尝记堕城时番人追逐时回观平江变为瓦砾时只此便是息心处也师云何止息心",
        "author": "释怀深",
        "content": "三处莫忘真是药，两针不蓄亦无妨。\n浑身劫得燖鸡尽，始好参禅作歇场。",
        "dynasty": "宋",
        "collection_info": null
    },
    {
        "uuid": "3980e8c1d7a1377a5f328526004d7c30",
        "title": "闻平江焚爇",
        "author": "释怀深",
        "content": "阿呵呵了阿呵呵，聚落都如蝼蚁窼。\n一弄火销无影迹，几人于此悟南柯。",
        "dynasty": "宋",
        "collection_info": null
    },
    {
        "uuid": "7150a8b53bf19a77ace22a7863632546",
        "title": "彦强求偈",
        "author": "释怀深",
        "content": "老僧住世非长久，之子春秋正盛年。\n生铁脊梁须竖起，莫于女井苦留连。",
        "dynasty": "宋",
        "collection_info": null
    },
    {
        "uuid": "6ffb09baec12f192bbcb084622be77ab",
        "title": "示师勤",
        "author": "释怀深",
        "content": "出家毕竟事如何，超越情尘敌死魔。\n莫向丛森贪饱暖，百年光境等闲过。",
        "dynasty": "宋",
        "collection_info": null
    },
    {
        "uuid": "a61f534e5a215b6631ecc5fc1f4a0cc5",
        "title": "示小师行脚",
        "author": "释怀深",
        "content": "古人只蓄两枚针，夏葛冬裘逐旋寻。\n汝辈盛年脚力健，好携复子历丛林。",
        "dynasty": "宋",
        "collection_info": null
    },
    {
        "uuid": "9f053f2fd25fd37e339ac0b6b3ff9b4b",
        "title": "资福训童行颂  其一",
        "author": "释怀深",
        "content": "世谛纷纷没了期，空门得入是便宜。\n直须日夜常精进，莫只劳劳空过时。",
        "dynasty": "宋",
        "collection_info": null
    },
    {
        "uuid": "55aa9b5e667cfeb1edac9bf6bfbc367a",
        "title": "资福训童行颂  其二",
        "author": "释怀深",
        "content": "心猿易纵安教纵，意马难调亦要调。\n到老情尘扫不尽，出家四事恐难消。",
        "dynasty": "宋",
        "collection_info": null
    },
    {
        "uuid": "ba2c365750c2111db8bbf7658c6a7032",
        "title": "资福训童行颂  其三",
        "author": "释怀深",
        "content": "焚香礼拜莫匆匆，目睹心存对圣容。\n忏悔多生尘垢罪，愿承法水洗心胸。",
        "dynasty": "宋",
        "collection_info": null
    },
    {
        "uuid": "81de2c3300ce70bc01359b740798836d",
        "title": "资福训童行颂  其四",
        "author": "释怀深",
        "content": "出家言行要相应，战战长如履薄冰。\n虽是未除鬚与髪，直教去就便如僧。",
        "dynasty": "宋",
        "collection_info": null
    },
    {
        "uuid": "79c059b214a40ef274dbbacbd190c0cb",
        "title": "资福训童行颂  其五",
        "author": "释怀深",
        "content": "也要学书也念经，出家心地要分明。\n他年圆顶方袍日，事事临时总现成。",
        "dynasty": "宋",
        "collection_info": null
    },
    {
        "uuid": "76303e69404857b41aa83eca5563366a",
        "title": "资福训童行颂  其六",
        "author": "释怀深",
        "content": "出家不断荤和酒，枉在伽蓝地上行。\n到老心田如未凈，菩提种草亦难生。",
        "dynasty": "宋",
        "collection_info": null
    },
    {
        "uuid": "172d795f6475ba0184dc97c13e059410",
        "title": "资福训童行颂  其七",
        "author": "释怀深",
        "content": "莫说他人短与长，说来说去自招殃。\n若能闭口深藏舌，便是修身第一方。",
        "dynasty": "宋",
        "collection_info": null
    },
    {
        "uuid": "730d2b67b432b4a71f04cde15201bfea",
        "title": "资福训童行颂  其八",
        "author": "释怀深",
        "content": "常住分毫不可偷，日生万倍恐难酬。\n猪头驴脚分明见，佛地今生扫未休。",
        "dynasty": "宋",
        "collection_info": null
    },
    {
        "uuid": "af6a9fadfafd5fcf2c0c0c55871258f0",
        "title": "资福训童行颂  其九",
        "author": "释怀深",
        "content": "莫学愚人说脱空，脱空说得有时穷。\n暗中莫道无人见，只恐难瞒马相公。",
        "dynasty": "宋",
        "collection_info": null
    },
    {
        "uuid": "7ca8e2c6832a74803acfb187b5859642",
        "title": "资福训童行颂  其一○",
        "author": "释怀深",
        "content": "一等出家为弟子，事师如事在堂亲。\n添香换水宜勤谨，自有诸天鉴照人。",
        "dynasty": "宋",
        "collection_info": null
    },
    {
        "uuid": "83123178f4beba56f2e7285a2e5fec17",
        "title": "资福训童行颂  其一一",
        "author": "释怀深",
        "content": "香积厨中好用心，五湖龙象在丛林。\n瞻星望月虽辛苦，须信因深果亦深。",
        "dynasty": "宋",
        "collection_info": null
    },
    {
        "uuid": "9bcb6570d01c5ce28531c1d280f5b2f7",
        "title": "资福训童行颂  其一二",
        "author": "释怀深",
        "content": "二时普请宜先到，众手能为事不差。\n讽取如来经一卷，都胜闲话口吧吧。",
        "dynasty": "宋",
        "collection_info": null
    },
    {
        "uuid": "38cab7ef23516a8685a72b5997a95f0e",
        "title": "资福训童行颂  其一三",
        "author": "释怀深",
        "content": "廊下逢僧深问讯，门前遇客要相呼。\n出家使态宜谦让，莫似愚人礼数无。",
        "dynasty": "宋",
        "collection_info": null
    },
    {
        "uuid": "f9d0b69698c93e2066b8cae4cd132a82",
        "title": "资福训童行颂  其一四",
        "author": "释怀深",
        "content": "家事积粗宜爱惜，使时直似眼睛看。\n莫将恣意胡抛掷，用者须知成者难。",
        "dynasty": "宋",
        "collection_info": null
    },
    {
        "uuid": "ba76cb6da336320e95543a8ff0277490",
        "title": "资福训童行颂  其一五",
        "author": "释怀深",
        "content": "诸寮供过要精勤，扫地装香莫厌频。\n事众若能常谨切，身心方是出家人。",
        "dynasty": "宋",
        "collection_info": null
    },
    {
        "uuid": "b750348bcd26fb57c51f336bd409431f",
        "title": "资福训童行颂  其一六",
        "author": "释怀深",
        "content": "衣衫鞋袜须齐整，挂搭巾单不可无。\n身四威仪常具足，莫随愚辈学粗疏。",
        "dynasty": "宋",
        "collection_info": null
    },
    {
        "uuid": "fd60ef1e2b1e2ab2ac6cfa7162a47870",
        "title": "资福训童行颂  其一七",
        "author": "释怀深",
        "content": "拳手相交不可为，粗豪非是出家儿。\n遭人唾面须揩却，到底饶人不是痴。",
        "dynasty": "宋",
        "collection_info": null
    },
    {
        "uuid": "2c10bfeafe92eecbe0db20f1e56f8f78",
        "title": "资福训童行颂  其一八",
        "author": "释怀深",
        "content": "三通浴鼓入堂时，触凈须分上下衣。\n语笑高声皆不可，莫将粗行破威仪。",
        "dynasty": "宋",
        "collection_info": null
    },
    {
        "uuid": "693be0b9fd111d276d49b8fbb9bd9f2f",
        "title": "资福训童行颂  其一九",
        "author": "释怀深",
        "content": "有时缘干到街头，照顾沩山水牯牛。\n门外草深常管带，等闲失却便难收。",
        "dynasty": "宋",
        "collection_info": null
    },
    {
        "uuid": "c2d752c56b0922ee75d27c49771c726f",
        "title": "资福训童行颂  其二○",
        "author": "释怀深",
        "content": "色身康健莫贪眠，作务辛勤要向前。\n不见确坊卢行者，祖堂衣钵是渠传。",
        "dynasty": "宋",
        "collection_info": null
    },
    {
        "uuid": "4d88d4727c9296cadd76c58b376b7780",
        "title": "和蔡相面壁轩  其一",
        "author": "释怀深",
        "content": "见便道下见，碧眼明寸电。\n瞥尔落思惟，何啻千山远。",
        "dynasty": "宋",
        "collection_info": null
    },
    {
        "uuid": "6cf6c2e797b9b08537f2998ec3576451",
        "title": "和蔡相面壁轩  其二",
        "author": "释怀深",
        "content": "壁亦何须面，禅床今拽转。\n翻笑钝胡僧，更不作一喘。",
        "dynasty": "宋",
        "collection_info": null
    },
    {
        "uuid": "7ca16a4d65778994b174db9935b81ce8",
        "title": "和蔡相面壁轩  其三",
        "author": "释怀深",
        "content": "箇事本来如，风光满帝都。\n酒楼春洞晓，尽现大毗卢。",
        "dynasty": "宋",
        "collection_info": null
    },
    {
        "uuid": "2c42d68f03ea293c5a20990df3605d22",
        "title": "和蔡相面壁轩  其四",
        "author": "释怀深",
        "content": "处处是方便，此理几人荐。\n不识雪峰球，错认盐官扇。",
        "dynasty": "宋",
        "collection_info": null
    },
    {
        "uuid": "d67619cc831e9cdb0f35f00fbf87b7f4",
        "title": "孙大夫求偈",
        "author": "释怀深",
        "content": "论政已肩裴相国，谈禅应笑老维摩。\n道存休恨归来晚，一语投机已是多。",
        "dynasty": "宋",
        "collection_info": null
    },
    {
        "uuid": "e4ec7265b7f673b3f5723518067fef0b",
        "title": "再住慧林和高观察韵",
        "author": "释怀深",
        "content": "归来饱睡懒谈真，一任禅和喜作瞋。\n笑破野堂居士口，孤云去住也由人。",
        "dynasty": "宋",
        "collection_info": null
    },
    {
        "uuid": "a38eeb422ac63d6641ba43c9af641425",
        "title": "答葛待制  其一",
        "author": "释怀深",
        "content": "与君同鞭洞庭山，此箇因缘非等闲。\n好记灯前一句子，莫教流落向人间。",
        "dynasty": "宋",
        "collection_info": null
    },
    {
        "uuid": "bf54561eafc3679b411b1a45b143a4af",
        "title": "答葛待制  其二",
        "author": "释怀深",
        "content": "终朝圆觉不曾迷，底事劳生强是非。\n一扫浮云纤芥尽，箇中心月自光辉。",
        "dynasty": "宋",
        "collection_info": null
    },
    {
        "uuid": "154eb8984f8596a11853201016a86b4c",
        "title": "题孙主簿真庆阁",
        "author": "释怀深",
        "content": "黄卷展开共佛语，青山长对伴僧禅。\n一鑪香尽文时过，浮世何人有此缘。",
        "dynasty": "宋",
        "collection_info": null
    },
    {
        "uuid": "cfbe2fa8bd37fe61a0232b2777fb8e59",
        "title": "章学士避地毛公山号隐泉居士因相约作庐山饭携偈赴之",
        "author": "释怀深",
        "content": "杖藜来赴庐由饭，喜见公家园有蔬。\n安得龙眠老居士，丹青重画隐泉图。",
        "dynasty": "宋",
        "collection_info": null
    },
    {
        "uuid": "4e029b036291e2c1bd95576aefc5d821",
        "title": "吊王观察  其一",
        "author": "释怀深",
        "content": "去年公到包山寺，林底相逢笑不休。\n今日我来公已去，石羊石虎替人愁。",
        "dynasty": "宋",
        "collection_info": null
    },
    {
        "uuid": "5e105766dcd4b2d61b5f49198bcb94c9",
        "title": "吊王观察  其二",
        "author": "释怀深",
        "content": "临终一得老僧言，扫尽胸中事万千。\n回首荣华都似梦，便能谈笑死生前。",
        "dynasty": "宋",
        "collection_info": null
    },
    {
        "uuid": "04e0f6eba0fffc92cf94e57d348d9573",
        "title": "谢王七舍人施手写华严经并大藏等经及弥陀像  其一",
        "author": "释怀深",
        "content": "大千经卷毫端出，铁划银鈎字字清。\n更会当头这一点，六尘堆上放光明。",
        "dynasty": "宋",
        "collection_info": null
    },
    {
        "uuid": "abaad2542222733a5c6f71b2aeae6833",
        "title": "谢王七舍人施手写华严经并大藏等经及弥陀像  其二",
        "author": "释怀深",
        "content": "大法流通千有春，西山犹未识金文。\n琅函玉轴照岩谷，想见龙神亦喜欣。",
        "dynasty": "宋",
        "collection_info": null
    },
    {
        "uuid": "018ee39b065ffabb4c3de89329ba45a8",
        "title": "谢王七舍人施手写华严经并大藏等经及弥陀像  其三",
        "author": "释怀深",
        "content": "每日睹佛殊胜相，还如溪上见公时。\n堂堂风貌无凡圣，只要当人路不迷。",
        "dynasty": "宋",
        "collection_info": null
    },
    {
        "uuid": "afe6ad8c45d0e92e3796c18ee5f1ce80",
        "title": "结茅包山寄孙彦孚主簿",
        "author": "释怀深",
        "content": "老矣休休卜养闲，囊空赊得洞庭山。\n朝中谁送米三合，风雨自存茅一间。\n清啸有云披月岭，高眠无客打柴关。\n此情试为知音说，应隔沧浪冷破颜。",
        "dynasty": "宋",
        "collection_info": null
    },
    {
        "uuid": "6bf96fc71cee57e96cc26e1d6c8847a9",
        "title": "与俗兄相见",
        "author": "释怀深",
        "content": "兄弟情深夙有由，死生岐路各须修。\n要知五欲坑中崄，万顷风涛一叶舟。",
        "dynasty": "宋",
        "collection_info": null
    },
    {
        "uuid": "296b7bc599dd9a43cba1a2fde04ea68c",
        "title": "殷员外为包山铸钟毕求偈",
        "author": "释怀深",
        "content": "包山一火铸钟成，百草头边总是声。\n唤起劳生一睡眼，一时于此得惺惺。",
        "dynasty": "宋",
        "collection_info": null
    },
    {
        "uuid": "b2c70478455064f1f153a6157b31fbc9",
        "title": "李都事求偈",
        "author": "释怀深",
        "content": "棒头笔下宜精审，打锁敲枷好用心。\n成佛作祖只这是，劝君不用别追寻。",
        "dynasty": "宋",
        "collection_info": null
    },
    {
        "uuid": "9bd6e4d9f1e1092c56d1e91ae38b2e6f",
        "title": "孙保义求偈",
        "author": "释怀深",
        "content": "省缘知足常安乐，广费多求损道情。\n闹市门头祖师意，放教心地坦然平。",
        "dynasty": "宋",
        "collection_info": null
    },
    {
        "uuid": "93773a010083f9c73a338044fb297ebe",
        "title": "吴保义求偈",
        "author": "释怀深",
        "content": "前日相逢欣款曲，见君胸次坦然平。\n祖师有箇入门句，只要时中事事轻。",
        "dynasty": "宋",
        "collection_info": null
    },
    {
        "uuid": "fe1a20475637e534abed6202a89cea71",
        "title": "王员外求偈",
        "author": "释怀深",
        "content": "劝君不用广贪求，随分家缘了便休。\n百岁光阴能几日，得回头处早回头。",
        "dynasty": "宋",
        "collection_info": null
    },
    {
        "uuid": "9d90f99cb35f639eb2ddea9244f56821",
        "title": "金大翁求偈",
        "author": "释怀深",
        "content": "礼拜烧香新活计，行船种橘旧家风。\n欲知自己弥陀佛，便是亢山金大翁。",
        "dynasty": "宋",
        "collection_info": null
    },
    {
        "uuid": "b5b090eaa1fe1c10843c4a22c78cbc91",
        "title": "许善友求偈",
        "author": "释怀深",
        "content": "二十亩田供伏腊，无妻无妾自由身。\n回观万顷良田者，也是人间多事人。",
        "dynasty": "宋",
        "collection_info": null
    },
    {
        "uuid": "3f3426472682524d3d9710229ba4fdb4",
        "title": "善友诵金刚经求偈",
        "author": "释怀深",
        "content": "背诵金刚四十年，老来心地转精专。\n劝渠不用忧生死，只此修行便是禅。\n便是禅，不须参，一句该通五百函。\n无我无人无寿者，尘尘剎剎笑瞿昙。",
        "dynasty": "宋",
        "collection_info": null
    },
    {
        "uuid": "88765c3f90482500f057a6825b1048bb",
        "title": "因读法华经至火宅喻不觉一笑因书偈示孙主簿",
        "author": "释怀深",
        "content": "梦裏分明有火殃，觉来心地本清凉。\n三车亦为儿童设，想见瞿昙别有方。",
        "dynasty": "宋",
        "collection_info": null
    },
    {
        "uuid": "3be08fcc991ee678a18dfa73d5c8a6aa",
        "title": "答高道人二首  其一",
        "author": "释怀深",
        "content": "人身正类砂盆破，三篾束缚全暂时。\n暑往寒来宜爱惜，莫教土上更加泥。",
        "dynasty": "宋",
        "collection_info": null
    },
    {
        "uuid": "ba49a715f31197518fb465999eb6ed75",
        "title": "答高道人二首  其二",
        "author": "释怀深",
        "content": "砂盆打破化为尘，始是撑天拄地人。\n举世只言身是幻，不知谁是幻中人。",
        "dynasty": "宋",
        "collection_info": null
    },
    {
        "uuid": "bfe8577d8e102ba27c7f162ef9dd6233",
        "title": "诸道友以法爱故常至包山以偈却之",
        "author": "释怀深",
        "content": "老僧多病厌将迎，且卜西山隐姓名。\n若是吾家真道友，隔湖相见最分明。",
        "dynasty": "宋",
        "collection_info": null
    },
    {
        "uuid": "2734f6c9117893db50cf597aaad494a7",
        "title": "真州檀越求偈",
        "author": "释怀深",
        "content": "了即业障本来空，心如聚蚁意如风。\n未了应须还宿债，破后还将茅草盖。\n灯笼露柱笑呵呵，好是焦山口更多。\n奉报扬子江头水，等闲无事莫与波。",
        "dynasty": "宋",
        "collection_info": null
    },
    {
        "uuid": "863e38ac5e49df98d3741440a32a17d9",
        "title": "资福改神霄道友挽留不得师去以偈却绝",
        "author": "释怀深",
        "content": "人生聚散本无常，休把闲愁脑肚肠。\n三十年后重相见，拍手呵呵笑一场。",
        "dynasty": "宋",
        "collection_info": null
    },
    {
        "uuid": "0985dc0b6ba930d5820c5e37dcd1147c",
        "title": "升堂颂古五十二首  其一",
        "author": "释怀深",
        "content": "时光迅速急如流，一别慈颜几换我。\n坟墓乡关空杳杳，死生岐路两悠悠。\n充饥乳哺恩难报，寄体怀担力莫酬。\n想像音容无觅处，春风特地使人愁。",
        "dynasty": "宋",
        "collection_info": null
    },
    {
        "uuid": "7fcdb48fc035498f6795f1dcd493f2fd",
        "title": "升堂颂古五十二首  其二",
        "author": "释怀深",
        "content": "涅槃生死两般名，正眼观来一性灵。\n五藴山头云散后，大千沙界月长明。",
        "dynasty": "宋",
        "collection_info": null
    },
    {
        "uuid": "3dc738d2151ceef6c2a4389941391f9f",
        "title": "升堂颂古五十二首  其三",
        "author": "释怀深",
        "content": "三月安居要护生，蛾蛘蚁子乱纵横。\n衲僧自有转身路，不向时人行处行。\n三条椽下清风远，六尺单前白昼长。",
        "dynasty": "宋",
        "collection_info": null
    },
    {
        "uuid": "f19c6a52f7db28b717a48019a845028e",
        "title": "升堂颂古五十二首  其四",
        "author": "释怀深",
        "content": "芭蕉闻雷开，还有耳么。\n葵花随日转，还有眼么。\n社桑知天风，还有心么。\n海水知天寒，还有意么。\n无情之物，尚自知时。\n多少衲僧，一向瞌睡。",
        "dynasty": "宋",
        "collection_info": null
    },
    {
        "uuid": "87295dcc9d00f2d84b1e72363cbb8626",
        "title": "升堂颂古五十二首  其五",
        "author": "释怀深",
        "content": "资福为人处，从来无异路。\n饭饱譬如闲，共般数担土。\n你行我亦行，你住我亦住。",
        "dynasty": "宋",
        "collection_info": null
    },
    {
        "uuid": "2ad7720a88bc5eccec8e0da39bf15dec",
        "title": "升堂颂古五十二首  其六",
        "author": "释怀深",
        "content": "咄哉异类身，轮转无休息。\n戴角復被毛，觳觫偿人力。\n我观佛与牛，其性本来一。\n良由昧此心，所以异形质。\n想汝为人时，岂信有今日。\n侵欺常住钱，互用招提物。\n是非信口谈，酒肉恣情食。\n五戒既不持，人身安可得。\n今日堕牛身，方知无利益。",
        "dynasty": "宋",
        "collection_info": null
    },
    {
        "uuid": "e617d5027925e1230a87c696ca662585",
        "title": "升堂颂古五十二首  其七",
        "author": "释怀深",
        "content": "纔见仲冬初，不觉又月半。\n光景急如梭，人情忙似钻。\n白髮鬓边添，朱颜暗裏换。\n名利竞头争，好事无人看。\n腊月三十日，饶你是铁汉。\n觉花有种无人种，心火无烟逐日烧。",
        "dynasty": "宋",
        "collection_info": null
    },
    {
        "uuid": "86ccc5f9dbb37eef201dcedb6bcf4718",
        "title": "升堂颂古五十二首  其八",
        "author": "释怀深",
        "content": "禅门泊将气如云，江北江南把要津。\n莫怪林众闲未待，扫除佛祖要当人。",
        "dynasty": "宋",
        "collection_info": null
    },
    {
        "uuid": "5b0a7939a1af664bdba936a106b52709",
        "title": "升堂颂古五十二首  其九",
        "author": "释怀深",
        "content": "欲铸红炉百炼金，先烦广结众人心。\n刀山剑树长年苦，好为劳生发妙音。\n佛手遮不得，人心自等闲。",
        "dynasty": "宋",
        "collection_info": null
    },
    {
        "uuid": "982c20d922679ca619ad1813b1859ffa",
        "title": "升堂颂古五十二首  其一○",
        "author": "释怀深",
        "content": "昔时说有千般，今日看无一种。\n等闲拈转虚空，始得平生受用。",
        "dynasty": "宋",
        "collection_info": null
    },
    {
        "uuid": "77fff885c90e5be674e610479540c3a3",
        "title": "升堂颂古五十二首  其一一",
        "author": "释怀深",
        "content": "焦山旧日时，堂安百余众。\n笊篱与木杓，如今不足用。\n多谢诸禅人，各出一隻手。\n南北与西东，面南看北斗。\n厨中一箇锅，煮粥又不多。\n若非宪上座，谁人奈尔何。\n水陆会街坊，六人为总领。\n但看正二月，夜夜香花请。\n二人同一心，打围要种菜。\n意在镢头边，两彩都一赛。\n腊月冷如冰，众僧犹卧簟。\n二人去化席，姑苏也不远。\n漆桶要打破，深禅却要光。\n但教无渗漏，得箇也无妨。\n镇州萝卜头，今年到处少。\n奇公去打钱，典座呵呵笑。\n法真小比丘，去觅沩山牛。\n绳头须紧把，鼻孔要牢收。\n迹在牛还在，无心终易求。\n要得十分好，更造一层楼。\n更有一件事，不小亦不大。\n擘也擘不开，跣也跣下过。\n常在动用中，未有人担荷。\n你若肯发心，我为你说破。",
        "dynasty": "宋",
        "collection_info": null
    },
    {
        "uuid": "59883f55aa93d97920da8afb82760f39",
        "title": "升堂颂古五十二首  其一二",
        "author": "释怀深",
        "content": "腊月二十五，拄杖二十五。\n灯笼二十五，拂子二十五。\n普请栽菜上堂，焦别无见解，且学古人栽菜。\n若还摠不生根，也是诸人有彩。\n无端跂死禅和，只要硬守疆界。\n忽然筑着磕着，便见草贼大败。\n大凡履践此事，须要自由自在。\n从教土面灰头，不怕风吹日晒。\n老来意在镢头漫，家风自有通人爱。",
        "dynasty": "宋",
        "collection_info": null
    },
    {
        "uuid": "d0aa880396742e480038eee575eebae7",
        "title": "升堂颂古五十二首  其一三",
        "author": "释怀深",
        "content": "莫谓无心便是禅，箇中有路更幽玄。\n繫驴橛子推翻后，打着南边动北边。",
        "dynasty": "宋",
        "collection_info": null
    },
    {
        "uuid": "4d8440996da37e113259e91194400d20",
        "title": "升堂颂古五十二首  其一四",
        "author": "释怀深",
        "content": "一切法不生，一切法不灭。\n若能如是解，诸佛常现前。",
        "dynasty": "宋",
        "collection_info": null
    },
    {
        "uuid": "89af5fb0de1e3de35ae841ed170ee77a",
        "title": "升堂颂古五十二首  其一五",
        "author": "释怀深",
        "content": "不风流处也风流，匹马追风四百州。\n金镞离弦胸百战，铁鞭多力恨无雠。",
        "dynasty": "宋",
        "collection_info": null
    },
    {
        "uuid": "bac23119d18a80da51b0dca65bf9f9a6",
        "title": "升堂颂古五十二首  其一六",
        "author": "释怀深",
        "content": "本地风光何似生，谁明日午打三更。\n直饶金印大如斗，争踏毗卢顶上行。",
        "dynasty": "宋",
        "collection_info": null
    },
    {
        "uuid": "15f2b1bcd4c6c407a8f42c07680ab82c",
        "title": "升堂颂古五十二首  其一七",
        "author": "释怀深",
        "content": "物物到心上，全心物自闲。\n古今城？得者？如山。\n但愿清风生两腋，不愁无路到人间。",
        "dynasty": "宋",
        "collection_info": null
    },
    {
        "uuid": "3d60c02686cf844d47337c778aba435c",
        "title": "升堂颂古五十二首  其一八",
        "author": "释怀深",
        "content": "空王殿子几经秋，日晒风吹古路头。\n莫怪今朝聊点破，恐人一向外边修。",
        "dynasty": "宋",
        "collection_info": null
    },
    {
        "uuid": "439803af7323641ee3c4afac4ed53edc",
        "title": "升堂颂古五十二首  其一九",
        "author": "释怀深",
        "content": "暖日晒开地面冻，春风吹拆岭头梅。\n他知物物无遮障，自是时人眼不开。",
        "dynasty": "宋",
        "collection_info": null
    },
    {
        "uuid": "9b8df1f176f9929aa3f38b4842c8dde9",
        "title": "升堂颂古五十二首  其二○",
        "author": "释怀深",
        "content": "奔驰光景几翻春，何事临风一惨神。\n柳绿桃红依旧在，今年不见去年？幸然明似镜，向用曲如鈎。",
        "dynasty": "宋",
        "collection_info": null
    },
    {
        "uuid": "00747969dad77e2fc2a4b4632cb256d9",
        "title": "升堂颂古五十二首  其二一",
        "author": "释怀深",
        "content": "叶落归根万事休，来时无口句难酬。\n虚空忽尔翻筋斗，吓倒云门六不收。",
        "dynasty": "宋",
        "collection_info": null
    },
    {
        "uuid": "c704f51b124fbd3ac686eb76fbc97551",
        "title": "升堂颂古五十二首  其二二",
        "author": "释怀深",
        "content": "自惭无德继高踪，百事荒唐懒更慵。\n要死山今死未得，且将香火奉诸公。",
        "dynasty": "宋",
        "collection_info": null
    },
    {
        "uuid": "94a34889a988ba1e5076818a4d5413c0",
        "title": "升堂颂古五十二首  其二三",
        "author": "释怀深",
        "content": "梦裏移厨梦裏来，梦中升座梦中斋。\n梦中生也梦中喜，梦裏死事格裏埋。\n万事不由人计较，一身休更巧安排。\n知梦裏惺惺者，达磨西来？鞋。",
        "dynasty": "宋",
        "collection_info": null
    },
    {
        "uuid": "ea468b3532b751afd4149c43aada5cfa",
        "title": "升堂颂古五十二首  其二四",
        "author": "释怀深",
        "content": "瑞气氛氲锁梵宫，嵯峨宝塔倚高空。\n檐楹金碧光相照，尽落山僧一顿中。",
        "dynasty": "宋",
        "collection_info": null
    },
    {
        "uuid": "2deb6597a5573b3e6e639617d4598f98",
        "title": "升堂颂古五十二首  其二五",
        "author": "释怀深",
        "content": "休休休，放下着，无量劫来灵性恶。\n只知贪爱黑如云，一段光明都昧却。\n休休休，放下着，浮生不用多图度。\n荣华富贵总成空，到头唯有无生乐。",
        "dynasty": "宋",
        "collection_info": null
    },
    {
        "uuid": "6c8dfdaa5e4ea719a5b5d1a68a7dcb21",
        "title": "升堂颂古五十二首  其二六",
        "author": "释怀深",
        "content": "年年今夜月华多，一点云生仗是魔。\n争似曹溪门下叟，一轮空月照婆婆。",
        "dynasty": "宋",
        "collection_info": null
    },
    {
        "uuid": "7ff5c77b02b394ad868644820b7c26d6",
        "title": "升堂颂古五十二首  其二七",
        "author": "释怀深",
        "content": "？宵灯烛鬬荧煌，车马纵横彻晓忙。\n倒底不知灯是火，区区几箇解回光。",
        "dynasty": "宋",
        "collection_info": null
    },
    {
        "uuid": "bc80ad3aed327b086651f681bca70f79",
        "title": "升堂颂古五十二首  其二八",
        "author": "释怀深",
        "content": "羚羊挂角时，箇事绝毫釐。\n既能通一线，方便有高低。",
        "dynasty": "宋",
        "collection_info": null
    },
    {
        "uuid": "dee6d9ed6494cd9daa311567a4549dd9",
        "title": "升堂颂古五十二首  其二九",
        "author": "释怀深",
        "content": "二鼠侵藤真百苦，四蛇围井过千忧。\n忽然我断藤根子，道是千休与万休。",
        "dynasty": "宋",
        "collection_info": null
    },
    {
        "uuid": "170dfecff09078de92c2c19f419ba646",
        "title": "升堂颂古五十二首  其三○",
        "author": "释怀深",
        "content": "识得庐山五老峰，箇中何地不相逢。\n舌头无骨随人转，熨斗煎茶铫不同。",
        "dynasty": "宋",
        "collection_info": null
    },
    {
        "uuid": "2491fd94803a843d2753133912a73b1f",
        "title": "升堂颂古五十二首  其三一",
        "author": "释怀深",
        "content": "溪头杨柳未堪折，岭上寒梅已过时。\n欲赠行人无所有，为君拈出岁寒枝。",
        "dynasty": "宋",
        "collection_info": null
    },
    {
        "uuid": "a8357cf2d61bd382ded9597d5a2bacd8",
        "title": "升堂颂古五十二首  其三二",
        "author": "释怀深",
        "content": "祖师心印没遮藏，一句临时要厮当。\n莫谓座间人不识，台星炯炯照虚堂。",
        "dynasty": "宋",
        "collection_info": null
    },
    {
        "uuid": "7aae0ce160d407e26c0d326547379b03",
        "title": "升堂颂古五十二首  其三三",
        "author": "释怀深",
        "content": "扫地泼水相公来，人人明镜挂高台。\n碧油幢下呵呵笑，青眼何妨特地开。",
        "dynasty": "宋",
        "collection_info": null
    },
    {
        "uuid": "dacad2615651e94446d178c11d70a7b0",
        "title": "升堂颂古五十二首  其三四",
        "author": "释怀深",
        "content": "寒山痴裏放奸，布袋闹中打鬨。\n众生业识茫茫，几箇眼睛定动。\n要知祖师妙门，毕竟不离日用。",
        "dynasty": "宋",
        "collection_info": null
    },
    {
        "uuid": "bfa7dac6be7911cd774d83a54cfa8978",
        "title": "升堂颂古五十二首  其三五",
        "author": "释怀深",
        "content": "击鼓三通绝是非，本来无悟亦无迷。\n山僧不是多唇吻，谩把空拳吓小儿。",
        "dynasty": "宋",
        "collection_info": null
    },
    {
        "uuid": "d8e333aca153ee1d3ff3db58a8761f04",
        "title": "升堂颂古五十二首  其三六",
        "author": "释怀深",
        "content": "朝日忙忙打箇球，生来念念不停流。\n若知落处无踪迹，始会云门六不收。",
        "dynasty": "宋",
        "collection_info": null
    },
    {
        "uuid": "7717cdebd49116e64f59716d28d08f10",
        "title": "升堂颂古五十二首  其三七",
        "author": "释怀深",
        "content": "三十年来信脚行，一朝跳过是非坑。\n桃花岁岁随流水，一任傍人把路争。",
        "dynasty": "宋",
        "collection_info": null
    },
    {
        "uuid": "3f88317f87ac9561043fb0c98c4bad86",
        "title": "升堂颂古五十二首  其三八",
        "author": "释怀深",
        "content": "云笼大野，迦叶攒眉。\n雨洒长天，空生下泪。",
        "dynasty": "宋",
        "collection_info": null
    },
    {
        "uuid": "05704a190c1d5e5e6908cb2d1731900d",
        "title": "升堂颂古五十二首  其三九",
        "author": "释怀深",
        "content": "风动心摇树，云生性起尘。\n不明今日事，昧却本来人。",
        "dynasty": "宋",
        "collection_info": null
    },
    {
        "uuid": "73f03500343ac0d35682c9031681f649",
        "title": "升堂颂古五十二首  其四○",
        "author": "释怀深",
        "content": "道源不远，性海非遥。\n但向己求，莫从他觅。\n觅亦不得，得亦不真。\n修是他心，不如自性。\n自性清凈，即是法身。",
        "dynasty": "宋",
        "collection_info": null
    },
    {
        "uuid": "08fc088f3b7e4db377a0a985e062bcea",
        "title": "升堂颂古五十二首  其四一",
        "author": "释怀深",
        "content": "生时水是冰，死时冰是水。\n若知无去来，只此两般是。",
        "dynasty": "宋",
        "collection_info": null
    },
    {
        "uuid": "807b5bbe1003508c47331fe41811bb91",
        "title": "升堂颂古五十二首  其四二",
        "author": "释怀深",
        "content": "般若无知，无所不知。\n般若无见，无所不见。\n无知之知，是为真知。\n无见之见，是为真见。",
        "dynasty": "宋",
        "collection_info": null
    },
    {
        "uuid": "c77a00d89e43d40bde1a359519ad325d",
        "title": "升堂颂古五十二首  其四三",
        "author": "释怀深",
        "content": "兔子怀胎，蚌含明月，乘时正在中秋节。\n一颗明珠转玉盘，彻底无瑕光皎洁。",
        "dynasty": "宋",
        "collection_info": null
    },
    {
        "uuid": "4912a7a4d1bff69444b1977f16ffd927",
        "title": "升堂颂古五十二首  其四四",
        "author": "释怀深",
        "content": "红日三竿高枕处，黄粮一钵饱斋时。\n分明千圣排肩立，不肯承当过在谁。",
        "dynasty": "宋",
        "collection_info": null
    },
    {
        "uuid": "92858734d5873fca891b784ced3b4ef4",
        "title": "升堂颂古五十二首  其四五",
        "author": "释怀深",
        "content": "达磨西来，单传心印。\n不立文字，直指人心。",
        "dynasty": "宋",
        "collection_info": null
    },
    {
        "uuid": "56e4317b78685211fbebd180d4d1866e",
        "title": "升堂颂古五十二首  其四六",
        "author": "释怀深",
        "content": "莫妄想，好参详，不知终日为谁忙。\n若知忙裏真消息，一朵莲花生沸汤。\n休得也，便好休，百年浮幻水中沤。\n自家屋裏天真佛，切忌区区向外求。",
        "dynasty": "宋",
        "collection_info": null
    },
    {
        "uuid": "42fa4230239256adb950c50c48e55e93",
        "title": "升堂颂古五十二首  其四七",
        "author": "释怀深",
        "content": "祖师心印没多般，悟得无劳指一弹。\n剔起眉毛如不荐，春风依旧着人寒。",
        "dynasty": "宋",
        "collection_info": null
    },
    {
        "uuid": "246e5e3af2f9aee569b63f00ed99f61c",
        "title": "升堂颂古五十二首  其四八",
        "author": "释怀深",
        "content": "一羣六箇贼，生生欺杀人。\n我今识汝也，不共你相亲。\n你若不服我，我则到处说。\n教人尽识汝，遣汝行路绝。\n你若背服我，我则不分别。\n共你一处住，同证无生灭。",
        "dynasty": "宋",
        "collection_info": null
    },
    {
        "uuid": "74d2980865afc6f9fcd448b0ad0f3b51",
        "title": "升堂颂古五十二首  其四九",
        "author": "释怀深",
        "content": "忠孝一心清似水，功名千古重如山。\n碧幢红旆照春色，赢得高堂白昼闲。",
        "dynasty": "宋",
        "collection_info": null
    },
    {
        "uuid": "0e9d330c786b39c480f3770e524b3a26",
        "title": "升堂颂古五十二首  其五○",
        "author": "释怀深",
        "content": "佛身无相，染凈皆空。\n妙体湛然，悟迷俱妄。",
        "dynasty": "宋",
        "collection_info": null
    },
    {
        "uuid": "aaceb34fb44846dc3cdf1d619316d552",
        "title": "升堂颂古五十二首  其五一",
        "author": "释怀深",
        "content": "洞中春色四时好，云外峰峦一样高。\n用祝贤王龟鹤算，年年洗眼看蟠桃。",
        "dynasty": "宋",
        "collection_info": null
    },
    {
        "uuid": "3537ef994332328ce283869d0fb6e2ab",
        "title": "升堂颂古五十二首  其五二",
        "author": "释怀深",
        "content": "纔见开炉又闭炉，寒来暑往只须臾。\n庭前残雪方消尽，岭上春云已卷舒。\n满目更无心外法，几人曾悟髻中珠。\n祖师莫不叮咛语，自是时人见处粗。",
        "dynasty": "宋",
        "collection_info": null
    },
    {
        "uuid": "946f277fbafa5f7c8df22e647ecd0bd5",
        "title": "颂古三十首  其一",
        "author": "释怀深",
        "content": "头陀饮光，多闻庆喜。\n合掌擎拳，难兄难弟。\n一朝狭路两相逢，裂转双睛无处避。\n便向门前倒剎竿，丈夫自有衝天志。",
        "dynasty": "宋",
        "collection_info": null
    },
    {
        "uuid": "9f5a931486bb8256b45f8d4e90f536be",
        "title": "颂古三十首  其二",
        "author": "释怀深",
        "content": "不落与不昧，前后百丈语。\n毫髪若参差，铁山横在路。\n岂不见蓝田，常年人射虎。\n初时一箭没其羽，子细看来元是石。\n再欲射时射不入，几乎惧杀李将军，千古令人空嘆息。",
        "dynasty": "宋",
        "collection_info": null
    },
    {
        "uuid": "8a0f9c3fad0e979194603a5c7f66d0bd",
        "title": "颂古三十首  其三",
        "author": "释怀深",
        "content": "移身换步老天衣，不惜眉毛月箇知。\n今日若明当日事，江南日暖鹧鸪啼。",
        "dynasty": "宋",
        "collection_info": null
    },
    {
        "uuid": "06ad0a4d784b3129d81d60f283631a13",
        "title": "颂古三十首  其四",
        "author": "释怀深",
        "content": "云门舌上有龙泉，爱把金针黑处穿。\n要会衲僧巴鼻子，一条红线两人牵。",
        "dynasty": "宋",
        "collection_info": null
    },
    {
        "uuid": "967cbf2c230f9569eb63f7c7c7a4adc8",
        "title": "颂古三十首  其五",
        "author": "释怀深",
        "content": "走下禅床行一转，看了如来五千卷。\n婆子年高眼尚明，夜深月下穿针线。",
        "dynasty": "宋",
        "collection_info": null
    },
    {
        "uuid": "c64c312253da47dcf57187d2ec39347d",
        "title": "颂古三十首  其六",
        "author": "释怀深",
        "content": "大士讲经竟，挥案成注脚。\n一丸疗众病，不假驴驼药。",
        "dynasty": "宋",
        "collection_info": null
    },
    {
        "uuid": "0fdd430dfd5b81f2f113c8f92d4c62ae",
        "title": "颂古三十首  其七",
        "author": "释怀深",
        "content": "曾到吃茶去，未到吃茶去。\n赵州老禅和，口刮心裏苦。\n心裏苦，直至如今无雪处。",
        "dynasty": "宋",
        "collection_info": null
    },
    {
        "uuid": "0cfce117e8aab110b8a629d396c5c556",
        "title": "颂古三十首  其八",
        "author": "释怀深",
        "content": "海水有时终见底，人生到死不知心。\n秀才若会翻身句，管取白衣入翰林。",
        "dynasty": "宋",
        "collection_info": null
    },
    {
        "uuid": "b8652b07a2a52459458f6896c08bac3b",
        "title": "颂古三十首  其九",
        "author": "释怀深",
        "content": "丰城宝剑沉埋久，一道寒光射斗牛。\n不是张华辨端的，只应千古枉淹留。",
        "dynasty": "宋",
        "collection_info": null
    },
    {
        "uuid": "ca7d65c2183a850e5b939f92871a1254",
        "title": "颂古三十首  其一○",
        "author": "释怀深",
        "content": "佳人十八正娇痴，一曲堂前舞柘枝。\n祇有五郎知雅态，更无人道柳如眉。",
        "dynasty": "宋",
        "collection_info": null
    },
    {
        "uuid": "218385ddf9af902b0aad709451eaa10e",
        "title": "颂古三十首  其一一",
        "author": "释怀深",
        "content": "阿谁踏着雪峰踪，三世诸佛火燄中。\n赖有云门相暖热，火屋吹得满堂红。",
        "dynasty": "宋",
        "collection_info": null
    },
    {
        "uuid": "3238cce9db40f42e450d4ac52d27a669",
        "title": "颂古三十首  其一二",
        "author": "释怀深",
        "content": "别面不如花有笑，离情难似竹无心。\n因入说着曹家女，引得相思病转深。",
        "dynasty": "宋",
        "collection_info": null
    },
    {
        "uuid": "e4e811a89e574a8bb8422375a13cc9ac",
        "title": "颂古三十首  其一三",
        "author": "释怀深",
        "content": "庞婆移转髻边梳，一段风流举世无。\n万事但将公道断，维那不用笔头书。",
        "dynasty": "宋",
        "collection_info": null
    },
    {
        "uuid": "7d7dcc8c6ed40ab77dd7fe3f7432ac01",
        "title": "颂古三十首  其一四",
        "author": "释怀深",
        "content": "长江辊底浪如银，秋日白苹红蓼新。\n莫怪扁舟难到岸，行船由在把梢人。",
        "dynasty": "宋",
        "collection_info": null
    },
    {
        "uuid": "4ca6f3b57da1bb08be9873bd97accb05",
        "title": "颂古三十首  其一五",
        "author": "释怀深",
        "content": "父子相逢臭味同，龙泉宝剑再磨砻。\n要明马祖当年喝，大地山河尽耳聋。",
        "dynasty": "宋",
        "collection_info": null
    },
    {
        "uuid": "daf0e23251712784344c19fc705f7757",
        "title": "颂古三十首  其一六",
        "author": "释怀深",
        "content": "一条官路坦然平，无限游人取次行。\n莫谓地平无险处，须知平地有深坑。",
        "dynasty": "宋",
        "collection_info": null
    },
    {
        "uuid": "8dd367bffe4110c3d6af4d609c97fc27",
        "title": "颂古三十首  其一七",
        "author": "释怀深",
        "content": "一人会上竿，一人会穿井。\n伎俩虽不同，总是一般病。\n若人识得这般病，衲僧鼻孔都穿尽。",
        "dynasty": "宋",
        "collection_info": null
    },
    {
        "uuid": "418f0dcfc854d159ea14676faa9e22b4",
        "title": "颂古三十首  其一八",
        "author": "释怀深",
        "content": "法身无相，法眼无瑕。\n因风吹火，借水献花。\n丝毫不立，万别千差。\n但看来年三二月，衔泥燕子入人家。",
        "dynasty": "宋",
        "collection_info": null
    },
    {
        "uuid": "fe47f7f8a336591e9dbcc99e7020a624",
        "title": "颂古三十首  其一九",
        "author": "释怀深",
        "content": "檐头雨滴，阶前地湿。\n法法现成，人信不刃。\n更问如何，长江水急。",
        "dynasty": "宋",
        "collection_info": null
    },
    {
        "uuid": "d2d21311e31def459b82c25cf5748649",
        "title": "颂古三十首  其二○",
        "author": "释怀深",
        "content": "洞山麻三斤，斤两不谩人。\n语稀难问事，貌古易传神。",
        "dynasty": "宋",
        "collection_info": null
    },
    {
        "uuid": "caf2bb402d972d5476fc5af89c0d86b0",
        "title": "颂古三十首  其二一",
        "author": "释怀深",
        "content": "处处绿杨堪繫马，家家门道透长安。\n一条大路平如掌，自是时人措足难。",
        "dynasty": "宋",
        "collection_info": null
    },
    {
        "uuid": "2f5f26dbaed3813da057a537c372bc18",
        "title": "颂古三十首  其二二",
        "author": "释怀深",
        "content": "蓦直去，蓦直去，草鞋跟断人无数。\n唱歌须是帝乡人，一箇拍兮一箇舞。\n舞得彻，勿多般，赵州婆子特用瞒。\n今古五台山下路，长松短桧耸云端。",
        "dynasty": "宋",
        "collection_info": null
    },
    {
        "uuid": "b0b0211cd6288026c60ed9c7da7a6e62",
        "title": "颂古三十首  其二三",
        "author": "释怀深",
        "content": "马祖捧出菱花镜，王老亲拈白玉槌。\n一击当阳令瓦碎，此心能有几人知，两箇分明是赤眉。\n风前月下扬家丑，笑倒灵山老古锥。",
        "dynasty": "宋",
        "collection_info": null
    },
    {
        "uuid": "58667216a639d2a17dcb8a0740554015",
        "title": "颂古三十首  其二四",
        "author": "释怀深",
        "content": "上庵竖起拳头，赵州左眼半斤。\n下庵竖起拳头，赵州右眼八两。\n君看陕府铁牛，何似嘉州大像。\n若谓总没诸讹，露柱灯笼合掌。",
        "dynasty": "宋",
        "collection_info": null
    },
    {
        "uuid": "ba3d4f9ca1894b8aa18ecda6ddf62edd",
        "title": "颂古三十首  其二五",
        "author": "释怀深",
        "content": "云门一枚糊饼，天下衲僧咬嚼。\n若非铁作牙关，往往完圝吞却。\n吞时易，吐时难，莫道从来麯一般。\n踏看韶阳关捩子，方能平地起波澜。",
        "dynasty": "宋",
        "collection_info": null
    },
    {
        "uuid": "389d3bc014ffb0bf40542bd3f45aa9c1",
        "title": "颂古三十首  其二六",
        "author": "释怀深",
        "content": "赵州门户，都无关锁。\n侍者粗心，当头蹉过。\n灵利沙弥，珍重便行。\n这裏下一转语，夜深归堂向火。",
        "dynasty": "宋",
        "collection_info": null
    },
    {
        "uuid": "c82e773142940c4db323d2676d6a62e2",
        "title": "颂古三十首  其二七",
        "author": "释怀深",
        "content": "赵州庭前柏，何似门外柳。\n大尽三十日，小尽二十九。\n更问事如何，合却？生口。",
        "dynasty": "宋",
        "collection_info": null
    },
    {
        "uuid": "c35cd09022af2889522d9007112391ae",
        "title": "颂古三十首  其二八",
        "author": "释怀深",
        "content": "北斗裏藏身？拟议即差讹。",
        "dynasty": "宋",
        "collection_info": null
    },
    {
        "uuid": "ccc71d3e3da4ed78c7692f93ff80cb3f",
        "title": "颂古三十首  其二九",
        "author": "释怀深",
        "content": "终朝噇饭费工夫，不识灯笼是钵盂。\n多少三家村裏汉，忙忙树上捉鮎鱼。",
        "dynasty": "宋",
        "collection_info": null
    },
    {
        "uuid": "8de6b5176235d0e1e3830d3821beadf5",
        "title": "颂古三十首  其三○",
        "author": "释怀深",
        "content": "髑髅裏眼见犹在，枯木中龙声更狂。\n打破虚空光境尽，箇中别有好商量。",
        "dynasty": "宋",
        "collection_info": null
    },
    {
        "uuid": "4363c7cc6ef5a0c50c6381d6d71d4f6a",
        "title": "偈三首  其一",
        "author": "释怀深",
        "content": "忆昔去年春，正当此时节。\n双拳打破太虚空，无限家风浑漏泄。\n人中狮子丧全成，月裏麒麟鬬角折。\n鬬角折，金刚正眼难磨灭。\n千古令人诵不休，吹散红炉一点云。",
        "dynasty": "宋",
        "collection_info": null
    },
    {
        "uuid": "d471d043510411db86f9945fbc8c198a",
        "title": "偈三首  其二",
        "author": "释怀深",
        "content": "一回饮水一回噎，本自无情似有情。\n欲会箇中端的意，木鸡啼作两般声。",
        "dynasty": "宋",
        "collection_info": null
    },
    {
        "uuid": "2f0cc6cf415cbbae8e03c0d49e25b095",
        "title": "偈三首  其三",
        "author": "释怀深",
        "content": "箇事相承八百年，实无一法与人传。\n今朝欲报无传底，聊爇金鑪一炷烟。",
        "dynasty": "宋",
        "collection_info": null
    },
    {
        "uuid": "f47150340f465bfa075b272baf16cc19",
        "title": "因胜澄禅师下火",
        "author": "释怀深",
        "content": "这老子，斗时枯槁，不近人情。\n四海独孤标，一身无伴侣。\n虽则两提祖印，实无一法与人。\n闺门端坐冷啾啾，夜静独为鬼神说。\n任你傍人恶发，我心终未和同？时开眼对青山，自笑满头生白髮。",
        "dynasty": "宋",
        "collection_info": null
    },
    {
        "uuid": "c52021fb89b14aad67fad881ec553524",
        "title": "诸禅人下火  其一",
        "author": "释怀深",
        "content": "初秋夏一时，衲僧多欲去。\n不搭陈梢船，便行泗州路。\n横担拄杖气如云，万水千山都不顾。\n昨日通川方上入，随例茫茫把不住。\n把不住，为君说箇临歧句。\n枯木岩前差路多，剔起眉毛着眼觑。\n一身恍若风中烛，百岁端如水上沤。\n未到衲僧平稳处，临行那得不生愁。",
        "dynasty": "宋",
        "collection_info": null
    },
    {
        "uuid": "b727fc39b52a57b3923f81732dc4a87a",
        "title": "诸禅人下火  其二",
        "author": "释怀深",
        "content": "浮生岸树井藤，毕竟终归败坏。\n这僧撩起便行，也是平生庆快。\n着上没底芒鞋，抛下这箇皮袋。\n茶？坛？火犹在，延寿堂中人又终。\n方言？身浑？同一梦中。",
        "dynasty": "宋",
        "collection_info": null
    },
    {
        "uuid": "1246940b6b096f6fb2d7a386d472d928",
        "title": "行者下火",
        "author": "释怀深",
        "content": "汝幼入空门，方年二十五。\n鬚髪尚未除，幼身今日去。\n脱下布直裰，休问温州路。",
        "dynasty": "宋",
        "collection_info": null
    },
    {
        "uuid": "ef6090cb4263cfe1ff3688185af56238",
        "title": "田六娘子下火",
        "author": "释怀深",
        "content": "浮生三十二春秋，方始修行肯转头。\n底事又随云雨去，烟波江上使人愁。\n休休休，不用愁，聚散还同水上沤。\n直饶寿得三十岁，不免输他这一筹。",
        "dynasty": "宋",
        "collection_info": null
    },
    {
        "uuid": "f0b0a2ec51cdf58550c9ca3760537044",
        "title": "丁忠训妻与女同下火",
        "author": "释怀深",
        "content": "二十余年寄此间，盖芜尘土翳朱颜。\n今朝子母应相贺，且喜春来返故关。",
        "dynasty": "宋",
        "collection_info": null
    },
    {
        "uuid": "d75c6ca12cc44203d7d4d80ee0c10656",
        "title": "魏先生下火",
        "author": "释怀深",
        "content": "呜呼魏大和，为人性纯厚。\n虽居陋巷中，箪瓢甘自守。\n聚学训童蒙，束修粗糊口。\n岁晚好吾宗，悟世非长久。\n临行嘱妻子，叮咛诫诸后。\n不学老庄周，说葬成虚谬。\n不学襄阳翁，与女争先后。\n先生之意不如斯，欲效禅家破诸有。\n四众云臻，柴薪已就。\n虽然父子至亲，到此如何可救。\n不须救，生前已付山僧手。\n一枝红燄赠君行，看取神龟火裏走。",
        "dynasty": "宋",
        "collection_info": null
    },
    {
        "uuid": "0fbcb0f626035e87042d93b8da253cc0",
        "title": "登云从禅师掩土",
        "author": "释怀深",
        "content": "莫问青囊与紫囊，箇中风水十分强。\n青龙东去云头转，白虎西来山脚长。\n江月松风皆旧物，绿苔芳草尽吾乡。\n瑠璃殿上无知识，木马泥牛暗断肠。\n不问湘南潭北，休论坎短离长。",
        "dynasty": "宋",
        "collection_info": null
    },
    {
        "uuid": "3bd6b9932f3f8431cf4c65d59f670884",
        "title": "诸禅人散灰  其一",
        "author": "释怀深",
        "content": "言公心地最精专，曾学焦山一味禅。\n今日落盆盛白骨，翻身重上谢郎船。",
        "dynasty": "宋",
        "collection_info": null
    },
    {
        "uuid": "6b24aa4e6bed91bb52f99c2847eb4d6a",
        "title": "诸禅人散灰  其二",
        "author": "释怀深",
        "content": "俗寿五十有三，出家一十八夏。\n平生行脚游方，多在盐城兴化。\n最好不曾参禅，免见钻龟打瓦。\n今朝子细看来，也好一场诘霸。\n才公才公莫要怕，焦山布施你，一转古人话。\n凈裸裸，赤洒洒，南北东西没可把。\n忽然撞着阎罗王，拈起拂子蓦口打。",
        "dynasty": "宋",
        "collection_info": null
    },
    {
        "uuid": "ecb583d6ac926d6cb4813eb8e4217155",
        "title": "诸禅人散灰  其三",
        "author": "释怀深",
        "content": "迢迢万里别西川，要学诸方五味禅。\n昨日焦山山下死，剑门关上月重圆。\n既是焦山山下死，因什么却向剑门关上月重圆。\n究竟光明终一体，任他寒影落千江。",
        "dynasty": "宋",
        "collection_info": null
    },
    {
        "uuid": "573461249ea6743a12c9df0f8a841dce",
        "title": "诸禅人散灰  其四",
        "author": "释怀深",
        "content": "衲僧纔遇丙丁村，便作霜花骨一盆。\n火后始知梁不坏，翻身跳出是非门。",
        "dynasty": "宋",
        "collection_info": null
    },
    {
        "uuid": "a10cfed1eda4ebf079d1b6f6e27cb939",
        "title": "诸禅人散灰  其五",
        "author": "释怀深",
        "content": "严兄严兄，善为道路。\n从今换骨洗肠，更莫和泥合土。\n熟处放教生，生处不要住。\n扬子江头浪拍天，莫教湿却娘生裤。",
        "dynasty": "宋",
        "collection_info": null
    },
    {
        "uuid": "1dd66eb755b4c5b011fe141c8efc1c25",
        "title": "诸禅人散灰  其六",
        "author": "释怀深",
        "content": "宣州隆上人，丛林游历遍。\n一入焦山门，便下延寿院。\n终朝何辘辘，吃药都无验。\n火后一茎茅，众人皆总见。",
        "dynasty": "宋",
        "collection_info": null
    },
    {
        "uuid": "e4f30893b52cc2ed7318d49479392ccf",
        "title": "偈二首  其一",
        "author": "释怀深",
        "content": "只是旧时行李处，等闲举着便郩讹。\n夜来一阵狂风起，吹落桃花知几多。",
        "dynasty": "宋",
        "collection_info": null
    },
    {
        "uuid": "e30c7cb9cdcc64ac7ee969e29fd0ee82",
        "title": "偈二首  其二",
        "author": "释怀深",
        "content": "云自何山起，风从甚涧生。\n好箇入头处，官路少人行。",
        "dynasty": "宋",
        "collection_info": null
    },
    {
        "uuid": "8113b85cb70d6c5b8d9fa27394ebbf1a",
        "title": "颂古",
        "author": "释怀深",
        "content": "一火铸成金弹子，团圝都不费钳锤。\n拈来万仞峰头放，打落天边白凤儿。",
        "dynasty": "宋",
        "collection_info": null
    },
    {
        "uuid": "619a022f44db4919cbd54e0aff380617",
        "title": "自赞",
        "author": "释怀深",
        "content": "自顾个形骸，举止凡而陋。\n只因放得下，触事皆成就。\n醍醐与毒药，万味同一口。\n美恶尽销融，是故名慈受。",
        "dynasty": "宋",
        "collection_info": null
    },
    {
        "uuid": "88edd05204a3fef656b6db064d9ba279",
        "title": "上元升座偈",
        "author": "释怀深",
        "content": "灵岩上元节，且与诸方别。\n只点一碗灯，大千俱照彻。\n也不用添油，光明长皎洁。\n雨又打不湿，风又吹不灭。",
        "dynasty": "宋",
        "collection_info": null
    }
]