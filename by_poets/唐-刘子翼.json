[
    {
        "uuid": "af6a1a1b96d0867b878533276c500329",
        "title": "五言奉和咏棋应诏 一",
        "author": "刘子翼",
        "content": "一枰位纔设，两敌智俱申。\n势危翻効古，行[险]乍为新。\n称征非御寇，言劫讵侵人。\n欲知情虑审，鸿雁不留神。",
        "dynasty": "唐",
        "collection_info": null
    },
    {
        "uuid": "c4ce896e31c902e92093e2febc4d1693",
        "title": "五言奉和咏棋应诏 二",
        "author": "刘子翼",
        "content": "鋭心争决胜，运功□图全。\n眼均须执后，气等欲乘先。\n引行遥下雁，徇地远侵边。\n借问逢仙日，[何]如偶圣年？（《翰林学士集》）（按：此诗原署「承议郎守着作郎弘文馆学士刘子翼上」。\n张步云《唐代逸诗辑存》收入。\n）。",
        "dynasty": "唐",
        "collection_info": null
    }
]