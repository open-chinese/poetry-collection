[
    {
        "uuid": "8abf9fa9365ce3fc2f57160628b82f2f",
        "title": "冰柱",
        "author": "刘叉",
        "content": "师干久不息，农为兵兮民重嗟。\n骚然县宇，土崩水溃。\n畹中无熟谷，壠上无桑麻。\n王春判序，百卉茁甲含葩。\n有客避兵奔游僻，跋履险阨至三巴。\n貂裘蒙茸已敝缕，鬓髮蓬舥。\n雀惊鼠伏，宁遑安处。\n独卧旅舍无好梦，更堪走风沙。\n天人一夜剪瑛琭，诘旦都成六出花。\n南亩未盈尺，纤片乱舞空纷拏。\n旋落旋逐朝暾化，檐间冰柱若削出交加。\n或低或昂，小大莹洁。\n随势无等差，始疑玉龙下界来人世。\n齐向茅檐布爪牙，又疑汉高帝。\n西方未斩虵，人不识，谁为当风杖莫邪。\n铿镗冰有韵，的皪玉无瑕。\n不为四时雨，徒于道路成泥柤。\n不为九江浪，徒为汩没天之涯。\n不为双井水，满瓯泛泛烹春茶。\n不为中山浆，清新馥鼻盈百车。\n不为池与沼，养鱼种芰成霪䨟。\n不为醴泉与甘露，使名异瑞世俗夸。\n特禀朝澈气，洁然自许靡间其迩遐。\n森然气结一千里，滴沥声沈十万家。\n明也虽小，暗之大不可遮。\n勿被曲瓦，直下不能抑羣邪。\n奈何时逼，不得时在我目中。\n倏然漂去无余㱔，自是成毁任天理。\n天于此物岂宜有忒赊，反令井蛙壁虫变容易。\n背人缩首竞呀呀，我愿天子回造化。\n藏之韫椟翫之生光华。",
        "dynasty": "唐",
        "collection_info": null
    },
    {
        "uuid": "40068a946ceef2274f5815e60a809c64",
        "title": "雪车",
        "author": "刘叉",
        "content": "腊令凝绨三十日，缤纷密雪一復一。\n孰云润泽在枯荄，阛阓饿民涷欲死。\n死中犹被豺狼食，官车初还城垒未完备。\n人家千里无烟火，鸡犬何太怨。\n天不恤吾甿，如何连夜瑶花乱。\n皎洁既同君子节，沾濡多着小人面。\n寒鏁侯门见客稀，色迷塞路行商断。\n小小细细如尘间，轻轻缓缓成朴簌。\n官家不知民馁寒，尽驱牛车盈道载屑玉。\n载载欲何之，秘藏深宫以御炎酷。\n徒能自卫九重间，岂信车辙血，点点尽是农夫哭。\n刀兵残丧后，满野谁为载白骨。\n远戍久乏粮，太仓谁为运红粟。\n戎夫尚逆命，扁箱鹿角谁为敌。\n士夫困征讨，买花载酒谁为适。\n天子端然少旁求，股肱耳目皆姦慝。\n依违用事佞上方，犹驱饿民运造化防暑阨。\n吾闻躬耕南亩舜之圣，为民吞蝗唐之德。\n未闻𭐁孽苦苍生，相羣相党上下为蟊贼。\n庙堂食禄不自惭，我为斯民叹息还叹息。",
        "dynasty": "唐",
        "collection_info": null
    },
    {
        "uuid": "d9344f74d0662f93fc01b5698190f2f9",
        "title": "修养",
        "author": "刘叉",
        "content": "损神终日谈虚空，不必归命于胎中。\n我神不西亦不东，烟收云散何蒙蒙。\n尝令体如微微风，绵绵不断道自冲。\n世人逢一不逢一，一回存想一回出。\n只知一切望一切，不觉一日损一日。\n劝君修真復识真，世上道人多忤人。\n披图醮录益乱神，此法那能坚此身。\n心田自有灵地珍，惜哉自有不自亲，明真汩没随埃尘。",
        "dynasty": "唐",
        "collection_info": null
    },
    {
        "uuid": "71f422fbbe517d4bd2b8ecdaa0b53d8e",
        "title": "勿执古寄韩潮州",
        "author": "刘叉",
        "content": "古人皆执古，不辞[冻]饿悲。\n今人亦执古，自取行坐危。\n老菊凌霜葩，狞松抱雪姿。\n武王亦至明，宁哀首阳饥。\n仲尼岂非圣，但为互乡嗤。\n寸心生万路，今古棼若丝。\n逐逐行不尽，茫茫休者谁。\n来恨不可遏，去悔何足追。\n玉石共笑唾，驽骥相奔驰。\n请君勿执古，执古徒自隳。",
        "dynasty": "唐",
        "collection_info": null
    },
    {
        "uuid": "04fcff64f85c6fbdb0d1ebd68f7f6eec",
        "title": "荅孟东野",
        "author": "刘叉",
        "content": "酸寒孟夫子，苦爱老叉诗。\n生涩有百篇，谓是琼瑶辞。\n百篇非所长，忧来豁穷悲。\n唯有刚肠铁，百炼不柔亏。\n退之何可駡，东野何可欺。\n文王已云没，谁顾好爵縻。\n生死守一丘，宁计饱与饥。\n万事付杯酒，从人笑狂痴。",
        "dynasty": "唐",
        "collection_info": null
    },
    {
        "uuid": "74db3a7bc2940a7f745c3c528a03f795",
        "title": "自古无长生劝姚合酒",
        "author": "刘叉",
        "content": "奉子一杯酒，为子照颜色。\n但愿腮上红，莫管颏下白。\n自古无长生，生者何戚戚。\n登山勿厌高，四望都无极。\n丘陇逐日多，天地为我窄。\n祗见李耳书，对之空脉脉。\n何曾见天上，着得刘安宅。\n若问长生人，昭昭孔丘籍。",
        "dynasty": "唐",
        "collection_info": null
    },
    {
        "uuid": "43c5ca021ac01e70ae22fca695913150",
        "title": "独饮",
        "author": "刘叉",
        "content": "尽欲调太羹，自古无好手。\n所以山中人，兀兀但饮酒。",
        "dynasty": "唐",
        "collection_info": null
    },
    {
        "uuid": "81d87616f5372d74e4bfd34451d7a074",
        "title": "作诗",
        "author": "刘叉",
        "content": "作诗无知音，作不如不作。\n未逢赓载人，此道终寂寞。\n有虞今已殁，来者谁为託。\n朗咏豁心胸，笔与泪俱落。",
        "dynasty": "唐",
        "collection_info": null
    },
    {
        "uuid": "1ba88b482a97a00319ae06f374f5f512",
        "title": "天津桥",
        "author": "刘叉",
        "content": "洛阳宫阙照天地，四面山川无毒气。\n谁令汉祖都秦关，从此姦雄转相炽。",
        "dynasty": "唐",
        "collection_info": null
    },
    {
        "uuid": "4579b210d4a8b67af091efdb7e2aff21",
        "title": "嘲荆卿",
        "author": "刘叉",
        "content": "白虹千里气，血颈一劒义。\n报恩不到头，徒作轻生士。",
        "dynasty": "唐",
        "collection_info": null
    },
    {
        "uuid": "99ed15ea01f5954d5c36caeb5021f65c",
        "title": "代牛言",
        "author": "刘叉",
        "content": "渴饮颍水流，饿喘吴门月。\n黄金如可种，我力终不竭。",
        "dynasty": "唐",
        "collection_info": null
    },
    {
        "uuid": "bd965b84c03e4f658d6240190fe1ab33",
        "title": "莫问卜",
        "author": "刘叉",
        "content": "莫问卜，人生吉凶皆自速。\n伏羲文王若无死，今人不为古人哭。",
        "dynasty": "唐",
        "collection_info": null
    },
    {
        "uuid": "41eb0a1eb1fb14d3e7110912ea7a44bc",
        "title": "观八骏图",
        "author": "刘叉",
        "content": "穆王八骏走不歇，海外去寻长日月。\n五云望断阿母宫，归来落得新白髮。",
        "dynasty": "唐",
        "collection_info": null
    },
    {
        "uuid": "5c711bfc11dd60fff131c49ddfdae417",
        "title": "经战地",
        "author": "刘叉",
        "content": "杀气不上天，阴风吹雨血。\n冤魂不入地，髑髅哭沙月。\n人命固有常，此地何夭折。",
        "dynasty": "唐",
        "collection_info": null
    },
    {
        "uuid": "2a80a991ffabe9afd6a221577040cf5f",
        "title": "野哭",
        "author": "刘叉",
        "content": "棘针生狞义路闲，野泉相弔声潺潺。\n哀哉异教溺颓俗，淳源一去何时还。",
        "dynasty": "唐",
        "collection_info": null
    },
    {
        "uuid": "4d241c1a78f25c5aebd97585b1309e45",
        "title": "古怨",
        "author": "刘叉",
        "content": "君莫嫌丑妇，丑妇死守贞。\n山头一怪石，长作望夫名。\n鸟有并翼飞，兽有比肩行。\n丈夫不立义，岂如鸟兽情。",
        "dynasty": "唐",
        "collection_info": null
    },
    {
        "uuid": "eea8eeced80b4b2fd64dc06d32da953a",
        "title": "烈士咏",
        "author": "刘叉",
        "content": "烈士或爱金，爱金不为贫。\n义死天亦许，利生鬼亦嗔。\n胡为轻薄儿，使酒杀平人。",
        "dynasty": "唐",
        "collection_info": null
    },
    {
        "uuid": "b9002da62c5376865590a48b55711e32",
        "title": "狂夫",
        "author": "刘叉",
        "content": "大妻唱舜歌，小妻鼓湘瑟。\n狂夫游冶归，端坐仍作色。\n不读关雎篇，安知后妃德。",
        "dynasty": "唐",
        "collection_info": null
    },
    {
        "uuid": "1f3e42d660aa29c76145efe01bef8a2f",
        "title": "饿咏",
        "author": "刘叉",
        "content": "文王久不出，贤士如土贱。\n妻孥从饿死，敢爱黄金篆。",
        "dynasty": "唐",
        "collection_info": null
    },
    {
        "uuid": "56dc16f5d14ec9eda33f134eca7dea39",
        "title": "自问",
        "author": "刘叉",
        "content": "自问彭城子，何人授汝颠。\n酒肠宽似海，诗胆大于天。\n断劒徒劳匣，枯琴无復弦。\n相逢不多合，赖是向林泉。",
        "dynasty": "唐",
        "collection_info": null
    },
    {
        "uuid": "70cbe1d6448bee7e575f12e1a4e807ef",
        "title": "入蜀",
        "author": "刘叉",
        "content": "望空问真宰，此路为谁开。\n峡色侵天去，江声滚地来。\n孔明深有意，钟会亦何才。\n信此非人事，悲歌付一杯。",
        "dynasty": "唐",
        "collection_info": null
    },
    {
        "uuid": "04ec82c35f235b89293fe511daddeb07",
        "title": "塞上逢卢仝",
        "author": "刘叉",
        "content": "直到桑干北，逢君夜不眠。\n上楼腰脚健，怀土眼睛穿。\n斗柄寒垂地，河流[冻]彻天。\n羁魂泣相向，何事有诗篇。",
        "dynasty": "唐",
        "collection_info": null
    },
    {
        "uuid": "b71a1661a726ff7d47f0f048401b5c99",
        "title": "偶书",
        "author": "刘叉",
        "content": "日出扶桑一丈高，人间万事细如毛。\n野夫怒见不平处，磨损胸中万古刀。",
        "dynasty": "唐",
        "collection_info": null
    },
    {
        "uuid": "d599369dbdd02d5cfb4434f3341c7b5a",
        "title": "爱碣山石",
        "author": "刘叉",
        "content": "碣石何青青，挽我双眼睛。\n爱尔多古峭，不到人间行。",
        "dynasty": "唐",
        "collection_info": null
    },
    {
        "uuid": "dc3bc8ad4b0536aefe37886dac1526b4",
        "title": "与孟东野",
        "author": "刘叉",
        "content": "寒衣草木皮，饥饭葵藿根。\n不为孟夫子，岂识市井门。",
        "dynasty": "唐",
        "collection_info": null
    },
    {
        "uuid": "cccda179cc571eb03c05cc83c7cdb688",
        "title": "姚秀才爱予小劒因赠",
        "author": "刘叉",
        "content": "一条古时水，向我手心流。\n临行泻赠君，勿薄细碎讐。",
        "dynasty": "唐",
        "collection_info": null
    },
    {
        "uuid": "e3d37050923a96e81599a0c45efc7616",
        "title": "老恨",
        "author": "刘叉",
        "content": "雪打杉松残，补书书不完。\n懒学渭上翁，辛苦把钓竿。",
        "dynasty": "唐",
        "collection_info": null
    },
    {
        "uuid": "9392e774e5cdf91dafa7c23e16cdebcc",
        "title": "范忠韩喜得刘先生诗",
        "author": "刘叉",
        "content": "玉尺沈埋久，得之铭篆深。\n指磨露正色，扣击吐哀音。\n（《后村诗话续集》卷二引《刘叉集》）。",
        "dynasty": "唐",
        "collection_info": null
    },
    {
        "uuid": "1ec173b377557af357322621c743b261",
        "title": "冰柱",
        "author": "刘叉",
        "content": "师干久不息，农为兵兮民重嗟。\n骚然县宇，土崩水溃。\n畹中无熟谷，垄上无桑麻。\n王春判序，百卉茁甲含葩。\n有客避兵奔游僻，跋履险厄至三巴。\n貂裘蒙茸已敝缕，南亩未盈尺，纤片乱舞空纷拏。\n旋落旋逐朝暾化，始疑玉龙下界来人世，齐向茅檐布爪牙。\n又疑汉高帝，不为中山浆，清新馥鼻盈百车。\n不为池与沼，特禀朝澈气，洁然自许靡间其迩遐。\n森然气结一千里，勿被曲瓦，直下不能抑群邪。\n奈何时逼，不得时在我目中，反令井蛙壁虫变容易，背人缩首竞呀呀。\n我愿天子回造化，藏之韫椟玩之生光华。",
        "dynasty": "唐",
        "collection_info": {
            "collection": "御定全唐诗",
            "volume": "卷三百九十五"
        }
    },
    {
        "uuid": "a68156707b061d988453fa32027926fa",
        "title": "雪车",
        "author": "刘叉",
        "content": "腊令凝绨三十日，缤纷密雪一复一。\n孰云润泽在枯荄，人家千里无烟火，鸡犬何太怨。\n天下恤吾氓，寒锁侯门见客稀，色迷塞路行商断。\n小小细细如尘间，载载欲何之，秘藏深宫以御炎酷。\n徒能自卫九重间，戎夫尚逆命，扁箱鹿角谁为敌。\n士夫困征讨，依违用事佞上方，犹驱饿民运造化防暑厄。\n吾闻躬耕南亩舜之圣，为民吞蝗唐之德。\n未闻eK孽苦苍生，相群相党上下为蝥贼。\n庙堂食禄不自惭，我为斯民叹息还叹息。",
        "dynasty": "唐",
        "collection_info": {
            "collection": "御定全唐诗",
            "volume": "卷三百九十五"
        }
    },
    {
        "uuid": "4ec75e9caf8872037d11b386bc77caf4",
        "title": "修养",
        "author": "刘叉",
        "content": "损神终日谈虚空，不必归命于胎中。\n我神不西亦不东，世人逢一不逢一，一回存想一回出。\n只知一切望一切，惜哉自有不自亲，明真汩没随埃尘。",
        "dynasty": "唐",
        "collection_info": {
            "collection": "御定全唐诗",
            "volume": "卷三百九十五"
        }
    },
    {
        "uuid": "79b38249c0a56a1c3d963f359cd7c611",
        "title": "勿执古寄韩潮州",
        "author": "刘叉",
        "content": "古人皆执古，不辞冻饿悲。\n今人亦执古，自取行坐危。\n老菊凌霜葩，狞松抱雪姿。\n武王亦至明，宁哀首阳饥。\n仲尼岂非圣，但为互乡嗤。\n寸心生万路，今古棼若丝。\n逐逐行不尽，茫茫休者谁。\n来恨不可遏，去悔何足追。\n玉石共笑唾，驽骥相宾士。\n请君勿执古，执古徒自隳。",
        "dynasty": "唐",
        "collection_info": {
            "collection": "御定全唐诗",
            "volume": "卷三百九十五"
        }
    },
    {
        "uuid": "e4b66f0185cae6bbe8a30b001b89cc3c",
        "title": "答孟东野",
        "author": "刘叉",
        "content": "酸寒孟夫子，苦爱老叉诗。\n生涩有百篇，谓是琼瑶辞。\n百篇非所长，忧来豁穷悲。\n唯有刚肠铁，百炼不柔亏。\n退之何可骂，东野何可欺。\n文王已云没，谁顾好爵縻。\n生死守一丘，宁计饱与饥。\n万事付杯酒，从人笑狂痴。",
        "dynasty": "唐",
        "collection_info": {
            "collection": "御定全唐诗",
            "volume": "卷三百九十五"
        }
    },
    {
        "uuid": "7edbe62b44565dac7dc69abcf0038573",
        "title": "自古无长生劝姚合酒",
        "author": "刘叉",
        "content": "奉子一杯酒，为子照颜色。\n但愿腮上红，莫管颏下白。\n自古无长生，生者何戚戚。\n登山勿厌高，四望都无极。\n丘陇逐日多，天地为我窄。\n只见李耳书，对之空脉脉。\n何曾见天上，着得刘安宅。\n若问长生人，昭昭孔丘籍。",
        "dynasty": "唐",
        "collection_info": {
            "collection": "御定全唐诗",
            "volume": "卷三百九十五"
        }
    },
    {
        "uuid": "d86e2c1a61cf7f5aa5a81a24e8612119",
        "title": "作诗",
        "author": "刘叉",
        "content": "作诗无知音，作不如不作。\n未逢赓载人，此道终寂寞。\n有虞今已殁，来者谁为托。\n朗咏豁心胸，笔与泪俱落。",
        "dynasty": "唐",
        "collection_info": {
            "collection": "御定全唐诗",
            "volume": "卷三百九十五"
        }
    },
    {
        "uuid": "f3a4016638673648f158a016515f0c9e",
        "title": "天津桥",
        "author": "刘叉",
        "content": "洛阳宫阙照天地，四面山川无毒气。\n谁令汉祖都秦关，从此奸雄转相炽。",
        "dynasty": "唐",
        "collection_info": {
            "collection": "御定全唐诗",
            "volume": "卷三百九十五"
        }
    },
    {
        "uuid": "4088762b47069f6cb09ec053ae1370e6",
        "title": "嘲荆卿",
        "author": "刘叉",
        "content": "白虹千里气，血颈一剑义。\n报恩不到头，徒作轻生士。",
        "dynasty": "唐",
        "collection_info": {
            "collection": "御定全唐诗",
            "volume": "卷三百九十五"
        }
    },
    {
        "uuid": "edce687705857356170c50a631f9fb16",
        "title": "莫问卜",
        "author": "刘叉",
        "content": "莫问卜，人生吉凶皆自速。\n伏羲文王若无死，",
        "dynasty": "唐",
        "collection_info": {
            "collection": "御定全唐诗",
            "volume": "卷三百九十五"
        }
    },
    {
        "uuid": "67f0b7c7d501502f5e1d09b47fe772a9",
        "title": "野哭",
        "author": "刘叉",
        "content": "棘针生狞义路闲，野泉相吊声潺潺。\n哀哉异教溺颓俗，淳源一去何时还。",
        "dynasty": "唐",
        "collection_info": {
            "collection": "御定全唐诗",
            "volume": "卷三百九十五"
        }
    },
    {
        "uuid": "be99a50c3a48216b43106baf18d8fd5d",
        "title": "自问",
        "author": "刘叉",
        "content": "自问彭城子，何人授汝颠。\n酒肠宽似海，诗胆大于天。\n断剑徒劳匣，枯琴无复弦。\n相逢不多合，赖是向林泉。",
        "dynasty": "唐",
        "collection_info": {
            "collection": "御定全唐诗",
            "volume": "卷三百九十五"
        }
    },
    {
        "uuid": "4fa7b1a5cbca3088812c4f2b54dd8cee",
        "title": "塞上逢卢仝",
        "author": "刘叉",
        "content": "直到桑干北，逢君夜不眠。\n上楼腰脚健，怀土眼睛穿。\n斗柄寒垂地，河流冻彻天。\n羁魂泣相向，何事有诗篇。",
        "dynasty": "唐",
        "collection_info": {
            "collection": "御定全唐诗",
            "volume": "卷三百九十五"
        }
    },
    {
        "uuid": "516247503eb566146058b61fb1c6d3be",
        "title": "姚秀才爱予小剑因赠",
        "author": "刘叉",
        "content": "一条古时水，向我手心流。\n临行泻赠君，勿薄细碎仇。",
        "dynasty": "唐",
        "collection_info": {
            "collection": "御定全唐诗",
            "volume": "卷三百九十五"
        }
    }
]