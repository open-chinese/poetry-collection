[
    {
        "uuid": "906f899b750271aabc8745af037d941c",
        "title": "相和歌辞 王昭君",
        "author": "上官仪",
        "content": "玉关春色晚，金河路几千。\n琴悲桂条上，笛怨柳花前。\n雾掩临妆月，风惊入鬓蝉。\n缄书待还使，泪尽白云天。",
        "dynasty": "唐",
        "collection_info": null
    },
    {
        "uuid": "198d7206f5bcc34b57a6cdd60388c904",
        "title": "奉和过旧宅应制",
        "author": "上官仪",
        "content": "石关清晚夏，璇舆御早秋。\n神麾扬珠雨，仙吹响飞流。\n沛水祥云泛，宛郊瑞气浮。\n大风迎汉筑，藂烟入舜球。\n翠梧临凤邸，滋兰带鹤舟。\n偃伯歌玄化，扈跸颂王游。\n遗簪谬昭奖，珥笔荷恩休。",
        "dynasty": "唐",
        "collection_info": null
    },
    {
        "uuid": "71973dc4fa5c9447b6ee0e639a4e4a73",
        "title": "早春桂林殿应诏",
        "author": "上官仪",
        "content": "步辇出披香，清歌临太液。\n晓树流莺满，春堤芳草积。\n风光翻露文，雪华上空碧。\n花蝶来未已，山光暧将夕。",
        "dynasty": "唐",
        "collection_info": null
    },
    {
        "uuid": "b97efad783ed8739d9294a3c06db6f0a",
        "title": "安德山池宴集",
        "author": "上官仪",
        "content": "上路抵平津，后堂罗荐陈。\n缔交开狎赏，丽席展芳辰。\n密树风烟积，迴塘荷芰新。\n雨霁虹桥晚，花落凤台春。\n翠钗低舞席，文杏散歌尘。\n方惜流觞满，夕鸟已城闉。",
        "dynasty": "唐",
        "collection_info": null
    },
    {
        "uuid": "5bfe740200fe303448731c23b669aace",
        "title": "酬薛舍人万年宫晚景寓直怀友",
        "author": "上官仪",
        "content": "奕奕九成台，窈窕绝尘埃。\n苍苍万年树，玲珑下冥雾。\n池色摇晚空，岩花敛余煦。\n清切丹禁静，浩荡文河注。\n留连穷胜託，夙期暌善谑。\n东望安仁省，西临子云阁。\n长啸披烟霞，高步寻兰若。\n金狄掩通门，雕鞍归骑喧。\n燕姝对明月，荆艳促芳尊。\n别有青山路，策杖访王孙。",
        "dynasty": "唐",
        "collection_info": null
    },
    {
        "uuid": "b65a3b6ecd5714a734ee44f1e3013850",
        "title": "奉和颍川公秋夜",
        "author": "上官仪",
        "content": "泬寥空色远，芸黄凄序变。\n涸浦落遵鸿，长飙送巢燕。\n千秋流夕景，万籁含宵唤。\n峻雉聆金柝，层台切银箭。",
        "dynasty": "唐",
        "collection_info": null
    },
    {
        "uuid": "5cf2be85ae3c4e87ffbfd0c34e3c0bc6",
        "title": "谢都督挽歌",
        "author": "上官仪",
        "content": "漠漠佳城幽，苍苍松槚暮。\n鲁幕飘欲卷，宛驷悲还顾。\n楚挽绕卢山，胡笳临武库。\n怅然郊原静，烟生归鸟度。",
        "dynasty": "唐",
        "collection_info": null
    },
    {
        "uuid": "ddea2d1be2507dad51041f9f120335c1",
        "title": "八咏应制二首 一",
        "author": "上官仪",
        "content": "启重帷，重帷照文杏。\n翡翠藻轻花，流苏媚浮影。\n瑶笙燕始归，金堂露初晞。\n风随少女至，虹共美人归。\n罗荐已擘鸳鸯被，绮衣復有蒲萄带。\n残红艳粉映帘中，戏蝶流莺聚窗外。\n洛滨春雪迴，巫峡暮云来。\n雪花飘玉辇，云光上璧台。\n共待新妆出，清歌送落梅。",
        "dynasty": "唐",
        "collection_info": null
    },
    {
        "uuid": "1492cea15fa3dd95c272ae6ee9257605",
        "title": "八咏应制二首 二",
        "author": "上官仪",
        "content": "入丛台，丛台裛春露。\n滴沥间深红，参差散轻素。\n妆蝶惊復聚，黄鹂飞且顾。\n攀折殊未已，復值惊飞起。\n送影舞衫前，飘香歌扇裏。\n望望惜春晖，行行犹未归。\n暂得佳游趣，更愁花鸟稀。\n且学鸟声调凤管，方移花影入鸳机。",
        "dynasty": "唐",
        "collection_info": null
    },
    {
        "uuid": "5733f8f7d4b950ecef39bc9d6cf65070",
        "title": "和太尉戏赠高阳公",
        "author": "上官仪",
        "content": "熏炉御史出神仙，云鞍羽盖下芝田。\n红尘正起浮桥路，青楼遥敞御沟前。\n倾城比态芳菲节，绝世相娇是六年。\n惯是洛滨要解佩，本是河间好数钱。\n翠钗照耀衔云髮，玉步逶迤动罗袜。\n石榴绞带轻花转，桃枝绿扇微风发。\n无情拂袂欲留宾，讵恨深潭不可越。\n天津一别九秋长，岂若随闻三日香。\n南国自然胜掌上，东家復是忆王昌。",
        "dynasty": "唐",
        "collection_info": null
    },
    {
        "uuid": "bf6a02ab156ecec92cc2b21e24b45f4f",
        "title": "王昭君",
        "author": "上官仪",
        "content": "玉关春色晚，金河路几千。\n琴悲桂条上，笛怨柳花前。\n雾掩临妆月，风惊入鬓蝉。\n缄书待还使，泪尽白云天。",
        "dynasty": "唐",
        "collection_info": null
    },
    {
        "uuid": "1a1bd437e878cb20d5366312e33252bd",
        "title": "咏雪应诏",
        "author": "上官仪",
        "content": "禁园凝朔气，瑞雪掩晨曦。\n花明栖凤阁，珠散影娥池。\n飘素迎歌上，翻光向舞移。\n幸因千里映，还绕万年枝。",
        "dynasty": "唐",
        "collection_info": null
    },
    {
        "uuid": "ce98dd5c5719e7807265970303361212",
        "title": "奉和山夜临秋",
        "author": "上官仪",
        "content": "殿帐清炎气，辇道含秋阴。\n凄风移汉筑，流水入虞琴。\n云飞送断雁，月上净疎林。\n滴沥露枝响，空蒙烟壑深。",
        "dynasty": "唐",
        "collection_info": null
    },
    {
        "uuid": "4a772881648667ef4959bc37bee8fb7c",
        "title": "江王太妃挽歌",
        "author": "上官仪",
        "content": "黄鹤悲歌绝，椒花清颂余。\n埃凝写邻镜，网结和扉鱼。\n银消风烛尽，珠灭夜轮虚。\n别有南陵路，幽丛临叶疎。",
        "dynasty": "唐",
        "collection_info": null
    },
    {
        "uuid": "f453b1a63228933611772921c0e58354",
        "title": "故北平公挽歌",
        "author": "上官仪",
        "content": "木落园林旷，庭虚风露寒。\n北里清音绝，南陔芳草残。\n远气犹标劒，浮云尚写冠。\n寂寂琴台晚，秋阴入井榦。",
        "dynasty": "唐",
        "collection_info": null
    },
    {
        "uuid": "f6ca6fcce96a526fe5562f5d856063ea",
        "title": "高密长公主挽歌",
        "author": "上官仪",
        "content": "湘渚韬灵迹，娥台静瑞音。\n凤逐清箫远，鸾随幽镜沈。\n霜处华芙落，风前银烛侵。\n寂寞平阳宅，月冷洞房深。",
        "dynasty": "唐",
        "collection_info": null
    },
    {
        "uuid": "05b2c60497875d6f3d8224e515d32909",
        "title": "咏画障",
        "author": "上官仪",
        "content": "芳晨丽日桃花浦，珠帘翠帐凤凰楼。\n蔡女菱歌移锦缆，燕姬春望上琼钩。\n新妆漏影浮轻扇，冶袖飘香入浅流。\n未减行雨荆台下，自比凌波洛浦游。",
        "dynasty": "唐",
        "collection_info": null
    },
    {
        "uuid": "edd749f5ffbd9334a662dcc59f304be5",
        "title": "奉和秋日即目应制",
        "author": "上官仪",
        "content": "上苑通平乐，神池迩建章。\n楼台相掩映，城阙互相望。\n缇油泛行幔，箫吹转浮梁。\n晚云含朔气，斜照荡秋光。\n落叶飘蝉影，平流写雁行。\n槿散凌风缛，荷销裛露香。\n仙歌临枍诣，玄豫历长杨。\n归路乘明月，千门开未央。",
        "dynasty": "唐",
        "collection_info": null
    },
    {
        "uuid": "cc90bf12c966d94ef0b06152c2dc2990",
        "title": "入朝洛堤步行",
        "author": "上官仪",
        "content": "脉脉广川流，驱马历长洲。\n鹊飞山月曙，蝉噪野风秋。",
        "dynasty": "唐",
        "collection_info": null
    },
    {
        "uuid": "e6f37f3030b21cdbc72470257eaaa80e",
        "title": "春日",
        "author": "上官仪",
        "content": "花轻蝶乱仙人杏，叶密莺啼帝女桑。\n飞云阁上春应至，明月楼中夜未央。",
        "dynasty": "唐",
        "collection_info": null
    },
    {
        "uuid": "c2acac6cfad9eab944c1121e4bb58826",
        "title": "从驾闾山咏马",
        "author": "上官仪",
        "content": "桂香尘处减，练影月前空。\n定惑由关吏，徒嗟塞上翁。",
        "dynasty": "唐",
        "collection_info": null
    },
    {
        "uuid": "19efcec4c737fb5f2873a41da933164a",
        "title": "句",
        "author": "上官仪",
        "content": "曙色随行漏，早吹入繁笳。\n旗文萦桂叶，骑影拂桃华。\n碧潭写春照，青山笼雪花。\n池牑风月清，閒居游客情。\n兰泛樽中色，松今弦上声。",
        "dynasty": "唐",
        "collection_info": null
    },
    {
        "uuid": "96b256d2e9fd6426ac01c717b98a62d1",
        "title": "五言辽东侍宴山夜临秋同赋临韵应诏",
        "author": "上官仪",
        "content": "奉驾凌稽阜，同御掩□岑。\n肆赏乖濡足，穷览{忄口}（疑为「惕」字）干心。\n一德光神武，万象镜冲襟。\n御□辽山夕，凝麾溟海浔。\n帷殿（《初》作「殿帐」）清炎气，辇道含秋阴。\n凄风移汉筑，流水入虞琴。\n云飞送断鴈，月上净疎林。\n滴沥露枝响，空蒙烟壑深。\n抚躬谢仁智，泉石忝登临。\n信美陪仙跸，长歌[慰]（尉）陆沉。\n（见影日本藏唐卷子本《翰林学士集》，以《初学记》卷三引诗参校。\n）（按：《全唐诗》卷四十据《初学记》、《唐诗纪事》收入本诗，仅存「殿帐清炎气」以下八句。\n卷子本诗题下署：「秘书郎弘文馆直学士臣上官仪上。\n」）。",
        "dynasty": "唐",
        "collection_info": null
    },
    {
        "uuid": "d3d9106a6e3c84244d26294025b520b2",
        "title": "五言奉和咏棋应诏 一",
        "author": "上官仪",
        "content": "宝局光仙岫，瑶棋掩帝台。\n图云双阵起，鴈写两行开。\n固节修常道，侵边慎祸胎。\n□□□储妙，空挹季长才。",
        "dynasty": "唐",
        "collection_info": null
    },
    {
        "uuid": "5872d679c2585a63607e6f115fa568be",
        "title": "五言奉和咏棋应诏 二",
        "author": "上官仪",
        "content": "定位资裨将，制变伫中权。\n重关□宿并，六出带花圆。\n引寇疎疑绝，窥彊怯未前。\n金枰自韫粹，玉帐岂能传。\n（同前）（按：此二诗题下署：「起居郎弘文馆直学士臣□□□上。\n」姓名处适残缺。\n《文学遗产》一九八三年第二期刊张步云同志《唐代逸诗辑存》收作缺名诗。\n今考定应为上官仪作。\n《旧唐书》卷八十《上官仪传》云：「举进士。\n太宗闻其名，召授弘文馆直学士，累迁秘书郎。\n时太宗雅好属文，每遣仪视草，又多令继和，凡有宴集，仪尝预焉。\n俄又预撰《晋书》成，转起居郎，加级赐帛。\n」前诗署仪官为「秘书郎弘文馆直学士」，此作「起居郎弘文馆直学士」，正与本传相合。\n《晋书》撰成于贞观二十年，太宗幸辽东则为前一年事，时序亦合。\n二诗可确定为仪作。\n）。",
        "dynasty": "唐",
        "collection_info": null
    },
    {
        "uuid": "6117b037f58afcad25a6798da41b1740",
        "title": "五言春日侍宴望海应诏",
        "author": "上官仪",
        "content": "青丘横日域，碧海贯干纲。\n奇怪储神府，朝宗擅谷王。\n灵官耀三岳，仙槎泛□□。\n蜃楼朝气上，鷄树早花芳。\n别岛春潮駃，连汀宿雾长。\n惊湍荡云色，沓浪倒霞光。\n宸行肃辽隧，降望临归塘。\n夹林朱鹭澈，分空翠凤翔。\n凭深体妫后，徒御叶周王。\n游圣霑玄泽，讵假濯沧浪。\n（同前）。",
        "dynasty": "唐",
        "collection_info": null
    },
    {
        "uuid": "2f5043ecfc2ee0107589c038aa656f5e",
        "title": "五言奉和行经破薛举战地应诏",
        "author": "上官仪",
        "content": "策星暎霄极，飞鸿浃地区。\n鲔水腾周驾，涿鹿惊轩弧。\n荣河开秘篆，柳谷荐灵符。\n天游御长策，侮食被来苏。\n秋原怀八阵，武校烛三駈。\n投石堙旧垒，削树委荒途。\n□野惊[宵]（霄）燐，颓墉噪晚乌。\n毒泾晦凉雨，塞井蔽荒芜。\n冲情朗金镜，睿藻邃玄珠。\n□恩奉御什，抚己滥齐竽。\n（同前）。",
        "dynasty": "唐",
        "collection_info": null
    },
    {
        "uuid": "fbe20a9965a845e94b963fb3f2153266",
        "title": "五言侍宴延庆殿同赋别离得凌霜雁应诏",
        "author": "上官仪",
        "content": "凉沙起关塞，候雁下江干。\n流声度迥月，浮影入长澜。\n繫书天路远，避缴晓风寒。\n□□□□曲，先惊霜翮残。\n（同前）（按：以上三诗皆署「秘书郎弘文馆直学士臣上官仪上」。\n张步云《唐代逸诗辑存》收以上三诗。\n）。",
        "dynasty": "唐",
        "collection_info": null
    },
    {
        "uuid": "a561c6067814018fed5968dd12edf050",
        "title": "假作屏风诗",
        "author": "上官仪",
        "content": "绿叶霜中夏，红花雪裏春。\n去马不移迹（《诗格》作「足」），来车岂动轮（《诗格》作「尘」）。\n（此首为直言志）。",
        "dynasty": "唐",
        "collection_info": null
    },
    {
        "uuid": "5d3dbb0adc3b18e4236a12f28a462a1c",
        "title": "假作赠别诗",
        "author": "上官仪",
        "content": "离情絃上急（《诗格》作「怨」），别曲雁边嘶。\n低云百种（一作「千过」）郁，垂露几（一作「千」）行啼。\n（此诗为比附志）。",
        "dynasty": "唐",
        "collection_info": null
    },
    {
        "uuid": "cfb6ddba40d0814dbcb3e3da78dea0bf",
        "title": "假作幽兰诗",
        "author": "上官仪",
        "content": "日月虽不照，馨香（一作「多」）要自丰。\n有怨生幽地，无由（《诗格》作「情」）逐远风。\n（此首为寄怀志）。",
        "dynasty": "唐",
        "collection_info": null
    },
    {
        "uuid": "a3b7226c81b852998b738c76dc01c871",
        "title": "假作赋得鲁司寇诗",
        "author": "上官仪",
        "content": "隐见通荣辱，行藏备卷舒。\n避席谈曾子，趋庭诲伯鱼。\n（此首为起赋志）。",
        "dynasty": "唐",
        "collection_info": null
    },
    {
        "uuid": "dd2e710049cf0afa376cd56b38b16397",
        "title": "假作田家诗",
        "author": "上官仪",
        "content": "有意嫌千石，无心羡九卿。\n且悦丘园好（《诗格》作「死」），何论冠盖生（《诗格》作「未甘冠盖荣」）。\n（此首为贬毁志）。",
        "dynasty": "唐",
        "collection_info": null
    },
    {
        "uuid": "ac3b2063069e31e715fc3fa6a08191b3",
        "title": "假作美人诗",
        "author": "上官仪",
        "content": "宋腊何须说，虞姬未足谈。\n颊态花翻愧，眉成月倒悬（《诗格》作「妆罢花更丑，眉成月对愁」。\n此首为讚誉志。\n以上六首皆见《文镜秘府论》地卷《六志》引上官仪《笔札华梁》。\n《吟窗杂录》卷一引託名魏文帝《诗格》每首各引二句。\n）（按：《文镜秘府论》原注「《笔札》略同」，《笔札》即指《笔札华梁》。\n王梦鸥《唐初诗学着述考》考证僞题魏文帝《诗格》，实即《笔札华梁》之删节本，又谓「其『假作某诗』云云，其诗疑即上官仪诗」。\n王利器《文镜秘府论校注》云：「盖无适例，故尔假作也。\n」今据以收归上官仪名下。\n）。",
        "dynasty": "唐",
        "collection_info": null
    },
    {
        "uuid": "c72c95d98ee3091dbd5c4cac9eab5182",
        "title": "相和歌辞：王昭君",
        "author": "上官仪",
        "content": "玉关春色晚，金河路几千。\n琴悲桂条上，笛怨柳花前。\n雾掩临妆月，风惊入鬓蝉。\n缄书待还使，泪尽白云天。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "8cb01f917796cbb45cdfda2051c32826",
        "title": "奉和过旧宅应制",
        "author": "上官仪",
        "content": "石关清晚夏，璇舆御早秋。\n神麾扬珠雨，仙吹响飞流。\n沛水祥云泛，宛郊瑞气浮。\n大风迎汉筑，丛烟入舜球。\n翠梧临凤邸，滋兰带鹤舟。\n偃伯歌玄化，扈跸颂王游。\n遗簪谬昭奖，珥笔荷恩休。",
        "dynasty": "唐",
        "collection_info": {
            "collection": "御定全唐诗",
            "volume": "卷四十"
        }
    },
    {
        "uuid": "ec9b1d6898daa06df098d17f51f34d1d",
        "title": "早春桂林殿应诏",
        "author": "上官仪",
        "content": "步辇出披香，清歌临太液。\n晓树流莺满，春堤芳草积。\n风光翻露文，雪华上空碧。\n花蝶来未已，山光暖将夕。",
        "dynasty": "唐",
        "collection_info": {
            "collection": "御定全唐诗",
            "volume": "卷四十"
        }
    },
    {
        "uuid": "70ea4472086ea6c555ec31ab16c8d6a3",
        "title": "安德山池宴集",
        "author": "上官仪",
        "content": "上路抵平津，后堂罗荐陈。\n缔交开狎赏，丽席展芳辰。\n密树风烟积，回塘荷芰新。\n雨霁虹桥晚，花落凤台春。\n翠钗低舞席，文杏散歌尘。\n方惜流觞满，夕鸟已城闉。",
        "dynasty": "唐",
        "collection_info": {
            "collection": "御定全唐诗",
            "volume": "卷四十"
        }
    },
    {
        "uuid": "43505d05e26af50153aeaf67ec726aa3",
        "title": "酬薛舍人万年宫晚景寓直怀友",
        "author": "上官仪",
        "content": "奕奕九成台，窈窕绝尘埃。\n苍苍万年树，玲珑下冥雾。\n池色摇晚空，岩花敛余煦。\n清切丹禁静，浩荡文河注。\n留连穷胜托，夙期暌善谑。\n东望安仁省，西临子云阁。\n长啸披烟霞，高步寻兰若。\n金狄掩通门，雕鞍归骑喧。\n燕姝对明月，荆艳促芳尊。\n别有青山路，策杖访王孙。",
        "dynasty": "唐",
        "collection_info": {
            "collection": "御定全唐诗",
            "volume": "卷四十"
        }
    },
    {
        "uuid": "5bfa2eba113efca8eff0ecfe409f3bc8",
        "title": "谢都督挽歌",
        "author": "上官仪",
        "content": "漠漠佳城幽，苍苍松槚暮。\n鲁幕飘欲卷，宛驷悲还顾。\n楚挽绕庐山，胡笳临武库。\n怅然郊原静，烟生归鸟度。",
        "dynasty": "唐",
        "collection_info": {
            "collection": "御定全唐诗",
            "volume": "卷四十"
        }
    },
    {
        "uuid": "b1d7f4c87892ea92810dcf33ec185357",
        "title": "八咏应制二首",
        "author": "上官仪",
        "content": "启重帷，重帷照文杏。\n翡翠藻轻花，流苏媚浮影。\n瑶笙燕始归，金堂露初晞。\n风随少女至，虹共美人归。\n罗荐已擘鸳鸯被，绮衣复有蒲萄带。\n残红艳粉映帘中，雪花飘玉辇，云光上璧台。\n共待新妆出，清歌送落梅。\n入丛台，丛台裛春露。\n滴沥间深红，参差散轻素。\n妆蝶惊复聚，黄鹂飞且顾。\n攀折殊未已，复值惊飞起。\n送影舞衫前，飘香歌扇裏。\n望望惜春晖，行行犹未归。\n暂得佳游趣，更愁花鸟稀。\n且学鸟声调凤管，方移花影入鸳机。",
        "dynasty": "唐",
        "collection_info": {
            "collection": "御定全唐诗",
            "volume": "卷四十"
        }
    },
    {
        "uuid": "eec9ba454ac36f3abea1bd3f65b269a8",
        "title": "和太尉戏赠高阳公",
        "author": "上官仪",
        "content": "熏炉御史出神仙，云鞍羽盖下芝田。\n红尘正起浮桥路，惯是洛滨要解佩，本是河间好数钱。\n翠钗照耀衔云发，无情拂袂欲留宾，讵恨深潭不可越。\n天津一别九秋长，",
        "dynasty": "唐",
        "collection_info": {
            "collection": "御定全唐诗",
            "volume": "卷四十"
        }
    },
    {
        "uuid": "71d77a7cd2163d1c4a0b65f7faf0ab19",
        "title": "奉和山夜临秋",
        "author": "上官仪",
        "content": "殿帐清炎气，辇道含秋阴。\n凄风移汉筑，流水入虞琴。\n云飞送断雁，月上净疏林。\n滴沥露枝响，空蒙烟壑深。",
        "dynasty": "唐",
        "collection_info": {
            "collection": "御定全唐诗",
            "volume": "卷四十"
        }
    },
    {
        "uuid": "72f88230699fd2ca0fd0ede9e9769f23",
        "title": "江王太妃挽歌",
        "author": "上官仪",
        "content": "黄鹤悲歌绝，椒花清颂余。\n埃凝写邻镜，网结和扉鱼。\n银消风烛尽，珠灭夜轮虚。\n别有南陵路，幽丛临叶疏。",
        "dynasty": "唐",
        "collection_info": {
            "collection": "御定全唐诗",
            "volume": "卷四十"
        }
    },
    {
        "uuid": "44b6db03d149718a23b5914d0a2e8151",
        "title": "故北平公挽歌",
        "author": "上官仪",
        "content": "木落园林旷，庭虚风露寒。\n北裏清音绝，南陔芳草残。\n远气犹标剑，浮云尚写冠。\n寂寂琴台晚，秋阴入井干。",
        "dynasty": "唐",
        "collection_info": {
            "collection": "御定全唐诗",
            "volume": "卷四十"
        }
    },
    {
        "uuid": "497c47cc33387dde1b32b76d0fed7a0a",
        "title": "高密长公主挽歌",
        "author": "上官仪",
        "content": "湘渚韬灵迹，娥台静瑞音。\n凤逐清箫远，鸾随幽镜沉。\n霜处华芙落，风前银烛侵。\n寂寞平阳宅，月冷洞房深。",
        "dynasty": "唐",
        "collection_info": {
            "collection": "御定全唐诗",
            "volume": "卷四十"
        }
    },
    {
        "uuid": "1d221fe265beca223d98bdd5e4653dbd",
        "title": "咏画障",
        "author": "上官仪",
        "content": "芳晨丽日桃花浦，珠帘翠帐凤凰楼。\n蔡女菱歌移锦缆，未减行雨荆台下，自比凌波洛浦游。",
        "dynasty": "唐",
        "collection_info": {
            "collection": "御定全唐诗",
            "volume": "卷四十"
        }
    },
    {
        "uuid": "83faa4d6189ae456811040da298217e2",
        "title": "入朝洛堤步月",
        "author": "上官仪",
        "content": "脉脉广川流，驱马历长洲。\n鹊飞山月曙，蝉噪野风秋。",
        "dynasty": "唐",
        "collection_info": {
            "collection": "御定全唐诗",
            "volume": "卷四十"
        }
    }
]