[
    {
        "uuid": "a34ca3f26159380bc69050874703e5f4",
        "title": "司马晋州待制哀辞",
        "author": "马端",
        "content": "志古流难合，谈高道自明。\n风波志恩分，鍼石尽交情。\n让节蒙知厚，华班绝绮荣。\n贱生怀感遇，当路假晶荧。\n累次清油幕，中间白玉京。\n吏文容议缓，邦事恤言轻。\n自此嗟流梗，何期苦见兵。\n寒垣心易动，漳浦信弥惊。\n玉蕊悲无验，金台望忽倾。\n岁阑云惨淡，天迥泪纵横。\n世有真忠亮，今亡至直清。\n旧僚知葬日，投此弔佳城。",
        "dynasty": "宋",
        "collection_info": null
    }
]