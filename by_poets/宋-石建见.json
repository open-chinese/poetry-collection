[
    {
        "uuid": "fe211e1b8ce182440924559fec23e94c",
        "title": "武夷",
        "author": "石建见",
        "content": "拂散征尘曳素袍，小鞍乘兴过林皋。\n溪山九曲云烟合，宫阙万年星斗高。\n天柱插空留鹤驾，仙船横石待鲸涛。\n玉笙吹彻金鷄叫，落尽岩前几树桃。",
        "dynasty": "宋",
        "collection_info": null
    },
    {
        "uuid": "b25773b5b94215f6ced049fa6d5c1fd3",
        "title": "集峰名",
        "author": "石建见",
        "content": "大王高住碧云间，玉女风鬟相对看。\n画鹤有年游瀚海，钓鱼何日起波澜。\n工添一线仙机就，酒尽三杯茶竈干。\n醉听鼓楼声已远，幔亭环佩响珊珊。",
        "dynasty": "宋",
        "collection_info": null
    }
]