[
    {
        "uuid": "f33b2591be821ce293d3a5590cd6f661",
        "title": "燕衔泥",
        "author": "冯渚",
        "content": "双燕碌碌飞入屋，屋中老人喜燕归，裴回绕我床头飞。\n去年为尔逐黄雀，雨多屋漏泥土落。\n尔莫厌老翁茅屋低，梁头作窠梁下栖。\n尔不见东家黄𪅏鸣啧啧，虵盘瓦沟鼠穿壁。\n豪家大屋尔莫居，骄儿少妇采尔雏。\n井旁写水泥自足，衔泥上屋随尔欲。",
        "dynasty": "唐",
        "collection_info": null
    }
]