[
    {
        "uuid": "257f343197d4ce1eff918cf1e9ae7015",
        "title": "巨胜歌（幷序） 一",
        "author": "柳冲用",
        "content": "九鼎何所自，都因一炁生。\n银铅看得所，龙虎自呑幷。\n铢两相句制，河车辨性情。\n循还依节候，还丹应可成。",
        "dynasty": "唐",
        "collection_info": null
    },
    {
        "uuid": "3ada33e7accd1d9c263abb97dbdb042f",
        "title": "巨胜歌（幷序） 二",
        "author": "柳冲用",
        "content": "龟蛇体殊异，铅汞共宗祖。\n二女虽同居，良媒分子母。\n配合由三花，青龙句白虎。\n四象既可凭，五神当有主。",
        "dynasty": "唐",
        "collection_info": null
    },
    {
        "uuid": "1939258e8a95038481f04fcd73aba312",
        "title": "巨胜歌（幷序） 三",
        "author": "柳冲用",
        "content": "巍巍尊復高，飘飘何左顾。\n世人徒炼丹，不识神仙路。\n众石属坎宫，假名皆不悟。\n黑白既不知，流年亦虚度。",
        "dynasty": "唐",
        "collection_info": null
    },
    {
        "uuid": "6a74b249a63c09d4fb7faf6b03cd079a",
        "title": "巨胜歌（幷序） 四",
        "author": "柳冲用",
        "content": "尽言水土金，三物成大药。\n假气递相生，相生復相烁。\n黄芽不是铅，元向铅中作。\n举东已合西，戊己为囊橐。",
        "dynasty": "唐",
        "collection_info": null
    },
    {
        "uuid": "9b203ccfd7b89f1d2d430a685cb081f1",
        "title": "巨胜歌（幷序） 五",
        "author": "柳冲用",
        "content": "二八成两家，中弦敌二八。\n乃知天地间，阴阳制枢辖。\n子因母而生，母因子而杀。\n长养婴孩精，温颜防利滑。\n月满每成形，抽添还暂歇。\n壬子一阳生，循环至玄绝。\n若知出世期，神符与白雪。",
        "dynasty": "唐",
        "collection_info": null
    },
    {
        "uuid": "fb7094f5246f660ff586a9862472c2da",
        "title": "巨胜歌（幷序） 六",
        "author": "柳冲用",
        "content": "修真炼形须守一，参差一二炉间失。\n且将壬子制裏蹄，不然更泥扶桑日。\n必令有味到无情，方保元和天性质。\n不要他处觅良媒，夫妻由来相配匹。\n马牙从此胜琅玕，弦望晦朔候迟疾。\n乃知东西定圆方，世人莫谩夸奇术。",
        "dynasty": "唐",
        "collection_info": null
    },
    {
        "uuid": "674f305523b72c0a2a1a938285a85100",
        "title": "巨胜歌（幷序） 七",
        "author": "柳冲用",
        "content": "水母金父不易识，化他流珠转辉赩。\n假气若到白雪宫，黄芽从兹实难测。\n堤防坚固半浮沉，姹女悲吟宁暂息。",
        "dynasty": "唐",
        "collection_info": null
    },
    {
        "uuid": "2fdd62f2f97e816c5c3d14bd275cd6c5",
        "title": "巨胜歌（幷序） 八",
        "author": "柳冲用",
        "content": "古诗歌诀尽分明，只是迷人强穿凿。\n至道犹来不甚烦，妄将砂汞相交错。\n未知赤血与青腰，终日只向铅中作。\n铅中有物岂易修，失之一气无断腭。",
        "dynasty": "唐",
        "collection_info": null
    },
    {
        "uuid": "d356253db7b60e4b0370e34782952205",
        "title": "巨胜歌（幷序） 九",
        "author": "柳冲用",
        "content": "黄芽不是铅，二舞会生丹田。\n若求巨胜法，铅汞须自然。\n顾非世间有，不问愚与贤。\n日魂与月华，识者皆神仙。",
        "dynasty": "唐",
        "collection_info": null
    },
    {
        "uuid": "4fdc1ad74a80859088a0550316f6d8ab",
        "title": "巨胜歌（幷序） 十",
        "author": "柳冲用",
        "content": "太元道士本神仙，移名中都学自然。\n世人炼药迷金水，烧尽黄芽不识铅。\n西蜀水银人竞采，得火须臾变作烟。\n若能得一莫执一妙法玄之又更玄。\n（《正统道藏》如字号。\n）（〖1〗《崇文总目》卷四道书类七着录：「《巨胜歌》一卷。\n」）。",
        "dynasty": "唐",
        "collection_info": null
    }
]