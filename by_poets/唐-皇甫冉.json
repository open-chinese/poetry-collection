[
    {
        "uuid": "b4b5554b5b7426e608d868fb6cc03824",
        "title": "鼓吹曲辞 巫山高",
        "author": "皇甫冉",
        "content": "巫峡见巴东，迢迢半出空。\n云藏神女馆，雨到楚王宫。\n朝暮泉声落，寒暄树色同。\n清猨不可听，偏在九秋中。",
        "dynasty": "唐",
        "collection_info": null
    },
    {
        "uuid": "9570e477f84de4316af53717cfd0a78a",
        "title": "横吹曲辞 出塞",
        "author": "皇甫冉",
        "content": "吹角出塞门，前瞻即胡地。\n三军尽回首，皆洒望乡泪。\n转念关山长，行看风景异。\n由来征戍客，各负轻生义。",
        "dynasty": "唐",
        "collection_info": null
    },
    {
        "uuid": "d63699e5cc4075e3bdebf5f280b49695",
        "title": "相和歌辞 倢伃怨",
        "author": "皇甫冉",
        "content": "由来咏团扇，今与值秋风。\n事逐时皆往，恩无日再中。\n早鸿闻上苑，寒露下深宫。\n颜色年年谢，相如赋岂工。",
        "dynasty": "唐",
        "collection_info": null
    },
    {
        "uuid": "b38b330c94e6d4c8e0890833a1286f6a",
        "title": "润州南郭留别",
        "author": "皇甫冉",
        "content": "萦迴枫叶岸，留滞木兰桡。\n吴岫新经雨，江天正落潮。\n故人劳见爱，行客自无聊。\n君问前程事，孤云入剡遥。",
        "dynasty": "唐",
        "collection_info": null
    },
    {
        "uuid": "6b85824a4ce892f1d54a109dbe49f820",
        "title": "祭张公洞二首 一",
        "author": "皇甫冉",
        "content": "尧心知稼穑，精意遶山川。\n风雨神祇应，笙镛诏命传。\n沐兰秪扫地，酌桂伫灵仙。\n拂雾陈金策，焚香拜玉筵。",
        "dynasty": "唐",
        "collection_info": null
    },
    {
        "uuid": "cbd4c5053f57ef39414545338a3b0ca4",
        "title": "祭张公洞二首 二",
        "author": "皇甫冉",
        "content": "云开小有洞，日出大罗天。\n三鸟随王母，双童翊子先。\n何时种核桃，几度看桑田。\n倏忽烟霞散，空岩骑吏旋。",
        "dynasty": "唐",
        "collection_info": null
    },
    {
        "uuid": "1d0c361fbf4b7b8b841150bc7365eec7",
        "title": "临平道赠同舟人",
        "author": "皇甫冉",
        "content": "远山谁辨江南北，长路空随树浅深。\n流荡飘飖此何极，唯应行客共知心。",
        "dynasty": "唐",
        "collection_info": null
    },
    {
        "uuid": "9f6d5ad4c276cf7d48ed83baa5cbd59e",
        "title": "巫山峡",
        "author": "皇甫冉",
        "content": "巫峡见巴东，迢迢出半空。\n云藏神女馆，雨到楚王宫。\n朝暮泉声落，寒暄树色同。\n清猿不可听，偏在九秋中。",
        "dynasty": "唐",
        "collection_info": null
    },
    {
        "uuid": "0f64149766319c00f3162cf35cebfc1c",
        "title": "长安路",
        "author": "皇甫冉",
        "content": "长安九城路，戚里五侯家。\n结束趋平乐，联翩抵狭斜。\n高楼临远水，复道出繁花。\n唯见相如宅，蓬门度岁华。",
        "dynasty": "唐",
        "collection_info": null
    },
    {
        "uuid": "797a06436e48c4c7326127ce4cbf903d",
        "title": "送朱逸人",
        "author": "皇甫冉",
        "content": "时人多不见，出入五湖间。\n寄酒全吾道，移家爱远山。\n更看秋草暮，欲共白云还。\n虽在风尘裹，陶潜身自闲。",
        "dynasty": "唐",
        "collection_info": null
    },
    {
        "uuid": "169f7d35ba2301e472ca946740db5226",
        "title": "西陵寄灵一上人",
        "author": "皇甫冉",
        "content": "西陵遇风处，自古是通津。\n终日空江上，云山若待人。\n汀洲寒事早，鱼鸟兴情新。\n迴望山阴路，心中有所亲。",
        "dynasty": "唐",
        "collection_info": null
    },
    {
        "uuid": "1ead54e372cecc3584ad06ff098b8ea8",
        "title": "赴无锡寄别灵一净虚二上人云门所居",
        "author": "皇甫冉",
        "content": "高僧本姓竺，开士旧名林。\n一入春山裏，千峰不可寻。\n新年芳草徧，终日白云深。\n欲徇微官去，悬知讶此心。",
        "dynasty": "唐",
        "collection_info": null
    },
    {
        "uuid": "e61106e862cec5e6f1a02676d6f2cf1c",
        "title": "舟中送李八",
        "author": "皇甫冉",
        "content": "词客金门未有媒，游吴适越任舟迴。\n远水迢迢分手去，天边山色待人来。",
        "dynasty": "唐",
        "collection_info": null
    },
    {
        "uuid": "ed3cc01aedd431cc735a1e51ead3b4f9",
        "title": "与张补阙王炼师自徐方清路同舟南下于台头寺留别赵员外裴补阙同赋杂题一首",
        "author": "皇甫冉",
        "content": "朝朝春事晚，泛泛行舟远。\n淮海思无穷，悠扬烟景中。\n幸将仙子去，復与故人同。\n高枕随流水，轻帆任远风。\n钟声野寺逈，草色故城空。\n送别高台上，裴回共惆怅。\n悬知白日斜，定是犹相望。",
        "dynasty": "唐",
        "collection_info": null
    },
    {
        "uuid": "09a847d668332fa40425ce19d21aa391",
        "title": "酬张二仲彝",
        "author": "皇甫冉",
        "content": "吴洲见芳草，楚客动归心。\n屈宋乡山古，荆衡烟雨深。\n艰难十载别，羁旅四愁侵。\n澧月通沅水，湘云入桂林。\n已看生白髮，当为乏黄金。\n江海时相见，唯闻梁甫吟。",
        "dynasty": "唐",
        "collection_info": null
    },
    {
        "uuid": "9152b4deaae69176f0d3ce63aeab0e16",
        "title": "三月三日义兴李明府后亭泛舟",
        "author": "皇甫冉",
        "content": "江南烟景復如何，闻道新亭更可过。\n处处蓻兰春浦绿，萋萋藉草远山多。\n壶觞须就陶彭泽，时俗犹传晋永和。\n更使轻桡徐转去，微风落日水增波。",
        "dynasty": "唐",
        "collection_info": null
    },
    {
        "uuid": "8c52cc3dae2638ae8a05064db1802b35",
        "title": "少室山韦炼师昇仙歌",
        "author": "皇甫冉",
        "content": "红霞紫气昼氲氲，绛节青幢迎少君。\n忽从林下昇天去，空使时人礼白云。",
        "dynasty": "唐",
        "collection_info": null
    },
    {
        "uuid": "ef3fe5b5be18761b8e4ba4d84c40c177",
        "title": "独孤中丞筵陪饯韦君赴昇州",
        "author": "皇甫冉",
        "content": "中司龙节贵，上客虎符新。\n地控吴襟带，才高汉缙绅。\n泛舟应度腊，入境便行春。\n处处歌来暮，长江建业人。",
        "dynasty": "唐",
        "collection_info": null
    },
    {
        "uuid": "4029422000fb6e99002af3fe1fe90362",
        "title": "送王绪剡中",
        "author": "皇甫冉",
        "content": "不见关山去，何时到郯中。\n已闻成竹木，更道长儿童。\n篱落云常聚，村墟水自通。\n朝朝忆玄度，非是对清风。",
        "dynasty": "唐",
        "collection_info": null
    },
    {
        "uuid": "b4922e3e3b21147e8303c7862b549a87",
        "title": "詶李郎中侍御秋夜登福州城楼见寄",
        "author": "皇甫冉",
        "content": "辛勤万里道，箫索九秋残。\n月照闽中夜，天凝海上寒。\n王程无地远，主意在人安。\n遥寄登楼作，空知行路难。",
        "dynasty": "唐",
        "collection_info": null
    },
    {
        "uuid": "83b5adb8599e72fc63afc4788f929dc1",
        "title": "同李司直诸公暑夜南余馆",
        "author": "皇甫冉",
        "content": "何处多明月，津亭暑夜深。\n烟霞不可望，云树更沈沈。\n好是吴中隐，仍为洛下吟。\n微官朝復夕，牵强亦何心。",
        "dynasty": "唐",
        "collection_info": null
    },
    {
        "uuid": "6a1fb69f61ddfed70c75cb54bdd2d328",
        "title": "赠普门上人",
        "author": "皇甫冉",
        "content": "支公身欲老，长在沃州多。\n慧力堪传敎，禅功久伏魔。\n山云随坐夏，江草伴头陀。\n借问迴心后，贤愚去几何。",
        "dynasty": "唐",
        "collection_info": null
    },
    {
        "uuid": "7b5260cf8598cdf4ce752b5d393b9b79",
        "title": "与诸公同登无锡北楼",
        "author": "皇甫冉",
        "content": "秋兴因危堞，归心过远山。\n风霜征雁早，江海旅人闲。\n驿树寒仍密，渔舟晚自还。\n仲宣何所赋，秪叹在荆蛮。",
        "dynasty": "唐",
        "collection_info": null
    },
    {
        "uuid": "5af633d36a68448713deb49ac79d16cd",
        "title": "同李苏州伤美人",
        "author": "皇甫冉",
        "content": "玉佩石榴裙，当年嫁使君。\n专房犹见宠，倾国众皆闻。\n歌舞常无对，幽明忽此分。\n阳台千万里，何处作朝云。",
        "dynasty": "唐",
        "collection_info": null
    },
    {
        "uuid": "7b211c8d913c6df306e471f70d7df522",
        "title": "送李录事赴饶州",
        "author": "皇甫冉",
        "content": "北人南去雪纷纷，雁叫汀沙不可闻。\n积水长天随远客，荒城极浦足寒云。\n山从建业千峰出，江至浔阳九派分。\n借问督邮纔弱冠，府中年少不如君。",
        "dynasty": "唐",
        "collection_info": null
    },
    {
        "uuid": "e7bd0ef49ef8fc5b903e709192153524",
        "title": "同诸公有怀绝句",
        "author": "皇甫冉",
        "content": "旧国迷江树，他乡近海门。\n移家南渡久，童稚解方言。",
        "dynasty": "唐",
        "collection_info": null
    },
    {
        "uuid": "79f93b678d37dadd8a5329008566d52f",
        "title": "题魏仲光淮山所居",
        "author": "皇甫冉",
        "content": "人群不相见，乃在白云间。\n问我将何适，羡君今独闲。\n朝朝汲淮水，暮暮上龟山。\n幸已安贫定，当从鬓髮斑。",
        "dynasty": "唐",
        "collection_info": null
    },
    {
        "uuid": "4efa15d50a9fae2221de2fcc7918e7e8",
        "title": "送郑判官赴徐州",
        "author": "皇甫冉",
        "content": "从军非陇头，师在古徐州。\n气劲三河卒，功多万里侯。\n元戎阃外令，才子幄中筹。\n莫听关山曲，还生出塞愁。",
        "dynasty": "唐",
        "collection_info": null
    },
    {
        "uuid": "15c654cacc54748cf71b51c4f59accfa",
        "title": "送顾苌往新安",
        "author": "皇甫冉",
        "content": "由来山水客，復道向新安。\n半是乘潮便，全非行路难。\n晨装林月在，野饭浦沙寒。\n严子千年后，何人钓旧滩。",
        "dynasty": "唐",
        "collection_info": null
    },
    {
        "uuid": "20a87da7b354d8c4425ba0da94569db4",
        "title": "秋夜有怀高三十五兼呈空和尚",
        "author": "皇甫冉",
        "content": "晚节闻君趋道深，结茅栽树近东林。\n大师几度曾摩顶，高士何年遂发心。\n北渚三更闻过雁，西城万里动寒砧。\n不见支公与玄度，相思拥膝坐长吟。",
        "dynasty": "唐",
        "collection_info": null
    },
    {
        "uuid": "a6ffcde6b0d76633277ec8839056915d",
        "title": "途中送权三兄弟",
        "author": "皇甫冉",
        "content": "淮海风涛起，江关忧思长。\n同悲鹊遶树，独作雁随阳。\n山晚云初雪，汀寒月照霜。\n由来濯缨处，渔父爱沧浪。",
        "dynasty": "唐",
        "collection_info": null
    },
    {
        "uuid": "c6f8268f654a2841108d0863234f2b49",
        "title": "送裴阐",
        "author": "皇甫冉",
        "content": "道向毗陵岂是归，客中谁与换春衣。\n今夜孤舟行近远，子荆零雨正霏霏。",
        "dynasty": "唐",
        "collection_info": null
    },
    {
        "uuid": "4d413e6a5df5bee3564fe945ce84c507",
        "title": "杂言湖山歌送许鸣谦",
        "author": "皇甫冉",
        "content": "湖中之山兮波上青，桂飒飒兮雨冥冥。\n君归兮春早，满山兮碧草。\n晨舂暮汲兮心何求，涧户岩扉兮身自老。\n东岭西峰兮同白云，鸡鸣犬吠兮时相闻。\n幽芳媚景兮当嘉月，践石扪萝兮恣超忽。\n空山寂寂兮颍阳人，旦夕孤云随一身。",
        "dynasty": "唐",
        "collection_info": null
    },
    {
        "uuid": "6d3950e21a0deae8ff100f2c6f413b37",
        "title": "杂言迎神词二首 迎神",
        "author": "皇甫冉",
        "content": "启庭户，列芳鲜，目眇眇，心绵绵，因风託雨降琼筵。\n纷下拜，屡加笾，人心望岁祈丰年。",
        "dynasty": "唐",
        "collection_info": null
    },
    {
        "uuid": "28034563b108cb85ae629e4bb7e6edf7",
        "title": "杂言迎神词二首 送神",
        "author": "皇甫冉",
        "content": "露霑衣，月隐壁，气凄凄，人寂寂，风迴雨度虚瑶席。\n来无声，去无迹，神心降和福远客。",
        "dynasty": "唐",
        "collection_info": null
    },
    {
        "uuid": "73464871022284ee33800e952e0b4d71",
        "title": "屏风上各赋一物得携琴客",
        "author": "皇甫冉",
        "content": "不是向空林，应当就盘石。\n白云知隐处，芳草迷行迹。\n如何秪役心，见尔携琴客。",
        "dynasty": "唐",
        "collection_info": null
    },
    {
        "uuid": "256b884ef4bbdb825399748b017d57ad",
        "title": "江草歌送卢判官",
        "author": "皇甫冉",
        "content": "江皋兮春早，江上兮芳草。\n杂蘼芜兮杜蘅，作丛秀兮欲罗生。\n被遥隰兮经长衍，雨中深兮烟中浅。\n目眇眇兮增愁，步迟迟兮堪搴。\n澧之浦兮湘之滨，思夫君兮送美人。\n吴洲曲兮楚乡路，远孤城兮依独戎。\n新月能分裛露时，夕阳照见连天处。\n问君行迈将何之，淹泊沿洄风日迟。\n处处汀洲有芳草，王孙讵肯念归期。",
        "dynasty": "唐",
        "collection_info": null
    },
    {
        "uuid": "7e98e7f9e57db89ab232b9f37a3737f0",
        "title": "题画帐二首 山水",
        "author": "皇甫冉",
        "content": "桂水饶枫杉，荆南足烟雨。\n犹疑黛色中，復是雒阳岨。",
        "dynasty": "唐",
        "collection_info": null
    },
    {
        "uuid": "f155fcc5a72e4fa759fac3bceaaf47c3",
        "title": "题画帐二首 远帆",
        "author": "皇甫冉",
        "content": "朝见巴江客，暮见巴江客。\n云帆傥暂停，中路阳台夕。",
        "dynasty": "唐",
        "collection_info": null
    },
    {
        "uuid": "af1259543e33092d50afed36b4e7274d",
        "title": "落第后东游留别",
        "author": "皇甫冉",
        "content": "功成方自得，何事学干求。\n果以浮名误，深贻达士羞。\n九江连涨海，万里任虚舟。\n岁晚同怀客，相思波上鸥。",
        "dynasty": "唐",
        "collection_info": null
    },
    {
        "uuid": "0485079dd4861df76e66a5c5a6819781",
        "title": "杂言月洲歌送赵冽还襄阳",
        "author": "皇甫冉",
        "content": "汉之广矣中有洲，洲如月兮水环流。\n流聒聒兮湍与濑，草青青兮春更秋。\n苦竹林，香枫树，樵子罛师几家住。\n万山飞雨一川来，巴客归船傍洲去。\n归人不可迟，芳杜满洲时。\n无限风烟皆自悲，莫辞贫贱阻心期。\n家住洲头定近远，朝泛轻桡暮当返。\n不能随尔卧芳洲，自念天机一何浅。",
        "dynasty": "唐",
        "collection_info": null
    },
    {
        "uuid": "882a8b6673c68d0039a8099a1a21d647",
        "title": "寄刘八山中",
        "author": "皇甫冉",
        "content": "东皋若近远，苦雨隔还期。\n闺岁风霜晚，山田收穫迟。\n茅檐燕去后，樵路菊黄时。\n平子游都久，知君坐见嗤。",
        "dynasty": "唐",
        "collection_info": null
    },
    {
        "uuid": "7074c6174f5e4f8e5a437d85126189c1",
        "title": "答张諲刘方平兼呈贺兰广",
        "author": "皇甫冉",
        "content": "野性难驯狎，荒郊自闭门。\n心闲同海鸟，日夕恋山村。\n屡枉琼瑶赠，如今道术存。\n远峯时振策，春雨耐香源。\n復有故人在，宁闻庐鹊喧。\n青青草色绿，终是待王孙。",
        "dynasty": "唐",
        "collection_info": null
    },
    {
        "uuid": "4a7c7c5b02e3e90f24db748ad6dfb62c",
        "title": "沣水送郑鄠县读书",
        "author": "皇甫冉",
        "content": "麦秋中夏凉风起，送君西郊及沣水。\n孤烟远树动离心，隔岸江流若千里。\n早年江海谢浮名，此路云山惬尔情。\n上古全经皆在口，秦人如见济南生。",
        "dynasty": "唐",
        "collection_info": null
    },
    {
        "uuid": "06e587a09b76a58ba47ac3a4e0e927de",
        "title": "九日寄郑丰",
        "author": "皇甫冉",
        "content": "重阳秋已晚，千里信仍稀。\n何处登高望，知君正忆归。\n还当采时菊，定未授寒衣。\n欲识离居恨，郊园正掩扉。",
        "dynasty": "唐",
        "collection_info": null
    },
    {
        "uuid": "42306639a54add6f9065e68c0e3c413d",
        "title": "酬包评事壁画山水见寄",
        "author": "皇甫冉",
        "content": "一官知所傲，本意在云泉。\n濡翰生新兴，群峰忽眼前。\n黛中分远近，笔下起风烟。\n岩翠深樵路，湖光出钓船。\n寒侵赤城顶，日照武陵川。\n若览名山志，仍闻招隐篇。\n遂令江海客，惆怅忆闲田。",
        "dynasty": "唐",
        "collection_info": null
    },
    {
        "uuid": "73822fc15ecc26cbdcc51e2933960611",
        "title": "渡汝水向太和山",
        "author": "皇甫冉",
        "content": "落日事搴陟，西南投一峯。\n诚知秋水浅，但怯无人踪。",
        "dynasty": "唐",
        "collection_info": null
    },
    {
        "uuid": "beda54b5a4cf51b3acabbd609226ba36",
        "title": "秋怨",
        "author": "皇甫冉",
        "content": "长信多秋气，昭阳借月华。\n那堪闭永巷，闻道选良家。",
        "dynasty": "唐",
        "collection_info": null
    },
    {
        "uuid": "9b55b41bed13c0c8157f08e192d576ac",
        "title": "赠郑山人",
        "author": "皇甫冉",
        "content": "白首沧洲客，陶然得此生。\n庞公采药去，莱氏与妻行。\n乍见还州里，全非隐姓名。\n枉帆临海峤，贳酒秣陵城。\n伐木吴山晓，持竿越水清。\n家人恣贫贱，物外任衰荣。\n忽尔辞林壑，高歌至上京。\n避喧心已惯，念远梦频成。\n石路寒花发，江田腊雪明。\n玄纁倘有命，何以遂躬耕。",
        "dynasty": "唐",
        "collection_info": null
    },
    {
        "uuid": "3bcd0ca89d6f985a30a266f80c14e6f4",
        "title": "刘方平西斋对雪",
        "author": "皇甫冉",
        "content": "对酒闲斋晚，开轩腊雪时。\n花飘疑节候，色净润帘帷。\n委树寒枝弱，萦空去雁迟。\n自然堪访戴，无復四愁诗。",
        "dynasty": "唐",
        "collection_info": null
    },
    {
        "uuid": "ff60a95e14f1a4dff900ba5c7b93a2d4",
        "title": "福先寺寻湛然寺主不见",
        "author": "皇甫冉",
        "content": "寂然空伫立，往往报疎钟。\n高馆谁留客，东南二室峰。\n川原通霁色，田野变春容。\n惆怅层城暮，犹言归路逢。",
        "dynasty": "唐",
        "collection_info": null
    },
    {
        "uuid": "78d8c285291cf0ae17ec8476a8c18b64",
        "title": "河南郑少尹城南亭送郑判官还河东",
        "author": "皇甫冉",
        "content": "使臣怀饯席，亚尹有前溪。\n客是仙舟裏，途从御苑西。\n泉声喧暗竹，草色引长堤。\n故绛青山在，新田绿树齐。\n天秋闻别鹄，关晓待鸣鸡。\n应叹沈冥者，年年津路迷。",
        "dynasty": "唐",
        "collection_info": null
    },
    {
        "uuid": "c9a5b1ce2832a98c043fa73b73f2f698",
        "title": "登玄元庙",
        "author": "皇甫冉",
        "content": "古庙川原迥，重门禁籞连。\n海童纷翠盖，羽客事琼筵。\n御路分疎柳，离宫出苑田。\n兴新无向背，望久辨山川。\n物外将遗老，区中誓绝缘。\n函关若远近，紫气独依然。",
        "dynasty": "唐",
        "collection_info": null
    },
    {
        "uuid": "cc5bf53e93056986b7cb07dfec15fe13",
        "title": "冬夜集赋得寒漏",
        "author": "皇甫冉",
        "content": "清冬洛阳客，寒漏建章台。\n出禁因风彻，萦窗共月来。\n偏将残濑杂，乍与远鸿哀。\n遥夜重城警，流年滴水催。\n闲斋堪坐听，况有故人杯。",
        "dynasty": "唐",
        "collection_info": null
    },
    {
        "uuid": "f5bf6141d589d2719a984710002d4b17",
        "title": "玄元观送李源李风还奉先华阴",
        "author": "皇甫冉",
        "content": "此去那知道路遥，寒原紫府上迢迢。\n莫辞别酒和琼液，乍唱离歌和凤箫。\n远水东流浮落景，缭垣西转失行镳。\n华山秦塞长相忆，无使音尘顿寂寥。",
        "dynasty": "唐",
        "collection_info": null
    },
    {
        "uuid": "d58208dc7212b54e6c130220f098970f",
        "title": "刘方平壁画山",
        "author": "皇甫冉",
        "content": "墨妙无前，性生笔先。\n迴溪已失，远嶂犹连。\n侧径樵客，长林野烟。\n青峰之外，何处云天。",
        "dynasty": "唐",
        "collection_info": null
    },
    {
        "uuid": "12442bcce3b6125b09f397295fa2d9f7",
        "title": "登山歌",
        "author": "皇甫冉",
        "content": "青山前，青山后，登高望两处。\n两处今何有？烟景满川原，离人堪白首。",
        "dynasty": "唐",
        "collection_info": null
    },
    {
        "uuid": "46ed7558aa6f5e30b68b0f03da5a409f",
        "title": "和郑少尹祭中岳寺北访萧居士越上方",
        "author": "皇甫冉",
        "content": "肃寺祠灵境，寻真到隐居。\n夤缘幽谷远，萧散白云余。\n晚节持僧律，他年着道书。\n海边曾狎鸟，濠上正观鱼。\n寂静求无相，淳和覩太初。\n一峰绵岁月，万性任盈虚。\n篱隔溪钟度，窗临涧木疎。\n谢公怀旧壑，迴驾復何如。",
        "dynasty": "唐",
        "collection_info": null
    },
    {
        "uuid": "b8dfdfee70948d9d40328dfa6d4c45db",
        "title": "秋夜寄所思",
        "author": "皇甫冉",
        "content": "寂寞坐遥夜，清风何处来？天高散骑省，月冷建章台。\n邻笛哀声急，城砧朔气催。\n芙蓉已委绝，谁復可为媒。",
        "dynasty": "唐",
        "collection_info": null
    },
    {
        "uuid": "a2c4917848dee94c68a4e6fce58136e0",
        "title": "赋得郢路悲猨",
        "author": "皇甫冉",
        "content": "悲猨何处发？郢路第三声。\n远客知秋暮，空山益夜清。\n啾啾深众木，嗷嗷入孤城。\n坐觉盈心耳，翛然适楚情。",
        "dynasty": "唐",
        "collection_info": null
    },
    {
        "uuid": "dc338a4b0a17f83cf2bb5e153e361d26",
        "title": "杂言无锡惠山寺流泉歌",
        "author": "皇甫冉",
        "content": "寺有泉兮泉在山，锵金鸣玉兮长潺潺。\n作潭镜兮澄寺内，泛岩花兮到人间。\n土膏脉动知春早，隈隩阴深长苔草。\n处处萦迴石磴喧，朝朝盥漱山僧老。\n僧自老，松自新，流活活，无冬春。\n任疏凿兮与汲引，若有意兮山中人。\n偏依佛界通仙境，明灭玲珑媚林岭。\n宛如太室临九潭，讵减天台望三井。\n我来结绶未经秋，已厌微官忆旧游。\n且復迟迴犹未去，此心秪为灵泉留。",
        "dynasty": "唐",
        "collection_info": null
    },
    {
        "uuid": "4d0b0af1807b81bade06a28a2e23547a",
        "title": "清明日青龙寺上方赋得多字",
        "author": "皇甫冉",
        "content": "上方偏可适。\n季月况堪过，远近水声至。\n东西山色多，夕阳留径草。\n新叶变庭柯，已度清明节。\n春秋如客何。",
        "dynasty": "唐",
        "collection_info": null
    },
    {
        "uuid": "56a99d9d6636186a93367677b95da052",
        "title": "与张諲宿刘八城东庄",
        "author": "皇甫冉",
        "content": "人闲当岁暮，田野尚逢迎。\n莱子多嘉庆，陶公得此生。\n寒芜连古渡，云树近严城。\n鸡黍无辞薄，贫交但贵情。",
        "dynasty": "唐",
        "collection_info": null
    },
    {
        "uuid": "450c0c0f27202d67c7991801fc1d5cff",
        "title": "寄刘方平",
        "author": "皇甫冉",
        "content": "坐忆山中人，穷栖事南亩。\n烟霞相亲外，墟落今何有。\n潘郎作赋年，陶令辞官后。\n达生遗自适，良愿固无负。\n田取颍水流，树入阳城口。\n岁暮忧思盈，离居不堪久。",
        "dynasty": "唐",
        "collection_info": null
    },
    {
        "uuid": "a894126fea885e81eaa4d08e0da646ec",
        "title": "曾东游以诗寄之",
        "author": "皇甫冉",
        "content": "出郭离言多，迴车始知远。\n寂然层城暮，更念前山转。\n总辔越成皋，浮舟背梁苑。\n朝朝劳延首，往住若在眼。\n落日孤云还，边愁迷楚关。\n如何溆花发，復对游子颜。\n古寺杉栝裏，连樯洲渚间。\n烟生海西岸，云见吴南山。\n惊风扫芦荻，翻浪连天白。\n正是扬帆时，偏逢江上客。\n由来许佳句，况乃惬所适。\n嵯峨天姥峰，翠色春更碧。\n气凄湖上雨，月净剡中夕。\n钓艇或相逢，江蓠又堪摘。\n迢迢始宁墅，芜没谢公宅。\n朱槿列摧墉，苍苔徧幽石。\n顾予任疎懒，期尔振羽翮。\n沧洲未可行，须售金门策。",
        "dynasty": "唐",
        "collection_info": null
    },
    {
        "uuid": "caac1bb6affcff29d98c117c9066a94f",
        "title": "适荆州途次南阳赠何明府",
        "author": "皇甫冉",
        "content": "千里独游日，有怀谁与同。\n言过细阳令，一遇郎陵公。\n清节迈多士，斯文传古风。\n闾阎知俗变，原野识年丰。\n吾道方在此，前程殊未穷。\n江天经岘北，客思满巴东。\n梦渚夕愁远，山丘晴望通。\n应嗟出处异，流荡楚云中。",
        "dynasty": "唐",
        "collection_info": null
    },
    {
        "uuid": "40df417e2d8cb1480816373f85538d60",
        "title": "秋夜戏题刘方平壁",
        "author": "皇甫冉",
        "content": "鸿悲月白时将谢，正可招寻惜遥夜。\n翠帐兰房曲且深，宁知户外清霜下。",
        "dynasty": "唐",
        "collection_info": null
    },
    {
        "uuid": "b2213ef38c88e6ebaae53ff009988d36",
        "title": "问正上人疾",
        "author": "皇甫冉",
        "content": "医王犹有疾，妙理竞难穷。\n饵药应随病，观身转悟空。\n地闲花欲雨，窗冷竹生风。\n几日东林去，门人待远公。",
        "dynasty": "唐",
        "collection_info": null
    },
    {
        "uuid": "a8bc6c075bc3dfebe8c47de41234da0e",
        "title": "山中五咏 门柳",
        "author": "皇甫冉",
        "content": "接影武昌城，分行汉南道。\n何事闲门外，空对青山老。",
        "dynasty": "唐",
        "collection_info": null
    },
    {
        "uuid": "e8741fd17641eab5044d13f16b3086a1",
        "title": "山中五咏 远山",
        "author": "皇甫冉",
        "content": "少室尽西峯，鸣皋隐南面。\n柴门纵復关，终日窗中见。",
        "dynasty": "唐",
        "collection_info": null
    },
    {
        "uuid": "b205357e5576f5029dc4fddd9922d4b3",
        "title": "山中五咏 南涧",
        "author": "皇甫冉",
        "content": "上路各乘轩，高明尽鸣玉。\n宁知涧下人，自爱轻波渌。",
        "dynasty": "唐",
        "collection_info": null
    },
    {
        "uuid": "f8f49c0fc5cb963f3477af200b598e7e",
        "title": "山中五咏 春早",
        "author": "皇甫冉",
        "content": "草徧颍阳山，花开武陵水。\n春色既已同，人心亦相似。",
        "dynasty": "唐",
        "collection_info": null
    },
    {
        "uuid": "a69009df3e7666fdcb9d131a1bb5293a",
        "title": "山中五咏 山馆",
        "author": "皇甫冉",
        "content": "山馆长寂寂，闲云朝夕来。\n空庭復何有，落日照青苔。",
        "dynasty": "唐",
        "collection_info": null
    },
    {
        "uuid": "23623d90f65046b86bc9af08b4dc4cba",
        "title": "送窦十九叔向赴京",
        "author": "皇甫冉",
        "content": "冰结杨柳津，从吴去入秦。\n徒云还上国，谁为作中人。\n驿树同霜霰，渔舟伴苦辛。\n相如求一谒，词赋远随身。",
        "dynasty": "唐",
        "collection_info": null
    },
    {
        "uuid": "3d7d70212eccd0844a1959077778f79b",
        "title": "登石城戍望海寄诸暨严少府",
        "author": "皇甫冉",
        "content": "平明登古戍，徙倚待寒潮。\n江海方回合，云林自寂寥。\n讵能知远近，徒见荡烟霄。\n即此沧洲路，嗟君久折腰。",
        "dynasty": "唐",
        "collection_info": null
    },
    {
        "uuid": "95ac7716a3bd7a486960b19e7d3587aa",
        "title": "和樊润州秋日登城楼",
        "author": "皇甫冉",
        "content": "露冕临平楚，寒城带早霜。\n时同借河内，人是卧淮阳。\n积水澄天堑，连山入帝乡。\n因高欲见下，非是爱秋光。",
        "dynasty": "唐",
        "collection_info": null
    },
    {
        "uuid": "65de2c428c769fde084003aaadc81208",
        "title": "寄江东李判官",
        "author": "皇甫冉",
        "content": "远怀不可道，历稔倦离忧。\n洛下闻新雁，江南想暮秋。\n澄清佐八使，纲纪案诸侯。\n地识吴平久，才当晋用求。\n时贤几殂谢，摛藻继风流。\n更有西陵作，还成北固游。\n归途限尺牍，王事在扁舟。\n山色临湖尽，猿声入梦愁。",
        "dynasty": "唐",
        "collection_info": null
    },
    {
        "uuid": "2a29680028b25670f4aaafc27541c3b9",
        "title": "送蒋评事往福州",
        "author": "皇甫冉",
        "content": "江上春常早，闽中客去稀。\n登山怨迢递，临水惜芳菲。\n烟树何时尽，风帆几日归。\n还看復命处，盛府有光辉。",
        "dynasty": "唐",
        "collection_info": null
    },
    {
        "uuid": "8bb0c3696aeb82ebaa00aa7894a7d005",
        "title": "送从弟豫贬远州",
        "author": "皇甫冉",
        "content": "何事成迁客，思归不见乡。\n游吴经万里，弔屈过三湘。\n水与荆巫接，山通鄢郢长。\n名嗟黄绶繫，才是白眉良。\n独结南枝恨，应思北雁行。\n忧来沽楚酒，玄鬓莫凝霜。",
        "dynasty": "唐",
        "collection_info": null
    },
    {
        "uuid": "9d59e32a3d6cc60fd175cf99425889aa",
        "title": "送钱唐路少府赴制举",
        "author": "皇甫冉",
        "content": "公车待诏赴长安，客裏新正阻旧欢。\n迟日未能销野雪，晴花偏自犯江寒。\n东溟道路通秦塞，北阙威仪识汉官。\n共许郄诜工射策，恩荣请向一枝看。",
        "dynasty": "唐",
        "collection_info": null
    },
    {
        "uuid": "13a632a08c728a54ba633d9fa0aca6a2",
        "title": "赋得荆溪夜湍送蒋逸人归义兴山",
        "author": "皇甫冉",
        "content": "惊湍流不极，夜度识云岑。\n长带溪沙浅，时因山雨深。\n方同七里路，更遂五湖心。\n揭厉朝将夕，潺湲古至今。\n花源君若许，虽远亦相寻。",
        "dynasty": "唐",
        "collection_info": null
    },
    {
        "uuid": "7490a8984d1f97d69e3431052990f2cc",
        "title": "送孔党赴举",
        "author": "皇甫冉",
        "content": "入贡列诸生，诗书业早成。\n家承孔圣后，身有鲁儒名。\n楚水通荥浦，春山拥汉京。\n爱君方弱冠，为赋少年行。",
        "dynasty": "唐",
        "collection_info": null
    },
    {
        "uuid": "24ed21db710893634dc0294ce03b5be9",
        "title": "齐郎中筵赋得的的帆向浦留别",
        "author": "皇甫冉",
        "content": "一帆何处去，正在望中微。\n浦迥摇空色，汀迴见落晖。\n每争高鸟度，能送远人归。\n偏似南浮客，悠扬无所依。",
        "dynasty": "唐",
        "collection_info": null
    },
    {
        "uuid": "aecebf35d1973667f692de337ca1ba5e",
        "title": "送陆鸿渐栖霞寺采茶",
        "author": "皇甫冉",
        "content": "采茶非采菉，远远上层崖。\n布叶春风暖，盈筐白日斜。\n旧知山寺路，时宿野人家。\n借问王孙草，何时泛椀花。",
        "dynasty": "唐",
        "collection_info": null
    },
    {
        "uuid": "68cc96b879d9f002d0932b85a898d8d3",
        "title": "泊丹阳与诸人同舟至马林溪遇雨",
        "author": "皇甫冉",
        "content": "云林不可望，溪水更悠悠。\n共载人皆客，离家春是秋。\n远山方对枕，细雨莫迴舟。\n来往南徐路，多为芳草留。",
        "dynasty": "唐",
        "collection_info": null
    },
    {
        "uuid": "a066e5ff2b98eee9d310f01893b61480",
        "title": "太常魏博士远出贼庭江外相逢因叙其事",
        "author": "皇甫冉",
        "content": "烽火惊戎塞，豺狼犯帝畿。\n川原无稼穑，日月翳光辉。\n里社枌榆毁，宫城骑吏非。\n羣生被惨毒，杂虏耀轻肥。\n多士从芳饵，唯君识祸机。\n心同合浦叶，命寄首阳薇。\n耻作纤鳞喣，方随高鸟飞。\n山经商岭出，水泛汉池归。\n离别霜凝鬓，逢迎泪迸衣。\n京华长路绝，江海故人稀。\n秉节身常苦，求仁志不违。\n秪应穷野外，耕种且相依。",
        "dynasty": "唐",
        "collection_info": null
    },
    {
        "uuid": "3e052a868a43444653ff1304702aa57a",
        "title": "送包佶赋得天津桥",
        "author": "皇甫冉",
        "content": "洛阳岁暮作征客，囗囗囗囗囗囗囗。\n相望依然一水间，相思已如千年隔。\n晴烟霁景满天津，凤阁龙楼暎水滨。\n岂无朝夕轩车度，其奈相逢非所亲。\n巩树甘陵愁远道，他乡一望人堪老。\n君报还期在早春，桥边日日看芳草。",
        "dynasty": "唐",
        "collection_info": null
    },
    {
        "uuid": "9be80bef94b1a67f87ce81832e0511f1",
        "title": "上礼部杨侍郎",
        "author": "皇甫冉",
        "content": "郢匠抡材日，辕轮必尽呈。\n敢言当一干，徒欲隶诸生。\n末学惭邹鲁，深仁录弟兄。\n余波知可挹，弱植更求荣。\n绩媿他年败，功期此日成。\n方因旧桃李，犹冀载飞鸣。\n道浅犹怀分，时移但自惊。\n关门惊暮节，林壑废春畊。\n十里嵩峯近，千秋颍水清。\n烟花迷戍谷，墟落接阳城。\n渺默思乡梦，迟迴知己情。\n劳歌终此曲，还是苦辛行。",
        "dynasty": "唐",
        "collection_info": null
    },
    {
        "uuid": "c5c89b38a4bc9a4f2a8fd4d85bd54f1e",
        "title": "宿严维宅送包七",
        "author": "皇甫冉",
        "content": "江湖同避地，分手自依依。\n尽室今为客，经秋空念归。\n岁储无别墅，寒服羡邻机。\n草色村桥晚，蝉声江树稀。\n夜凉宜共醉，时难惜相违。\n何事随阳侣，汀洲忽背飞。",
        "dynasty": "唐",
        "collection_info": null
    },
    {
        "uuid": "a5df8e0d1236ed92411893b9af15ef67",
        "title": "同张侍御咏兴宁寺经藏院海石榴花",
        "author": "皇甫冉",
        "content": "嫩叶生初茂，残花少更鲜。\n结根龙藏侧，故欲并青莲。",
        "dynasty": "唐",
        "collection_info": null
    },
    {
        "uuid": "35974ffc3669f7816a970e1519777045",
        "title": "崔十四宅各赋一物得檐柳",
        "author": "皇甫冉",
        "content": "官渡老风烟，浔阳媚云日。\n汉将营前见，胡笳曲中出。\n復在此檐端，垂阴仲长室。",
        "dynasty": "唐",
        "collection_info": null
    },
    {
        "uuid": "c662ae0b65ddb8cdea6654a60a0e62fa",
        "title": "送段明府",
        "author": "皇甫冉",
        "content": "遥夜此何其，霜空残杳霭。\n方嗟异乡别，蹔是同公会。\n海林秋更疎，野水寒犹大。\n离人转吴岫，旅雁从燕塞。\n日夕望前期，劳心白云外。",
        "dynasty": "唐",
        "collection_info": null
    },
    {
        "uuid": "dbe584a0f4466e0d676559cf49308372",
        "title": "送王司直",
        "author": "皇甫冉",
        "content": "西塞云山远，东风道路长。\n人心胜潮水，相送过浔阳。",
        "dynasty": "唐",
        "collection_info": null
    },
    {
        "uuid": "522c0833a31cf5f6edb2064cb1e326cf",
        "title": "婕妤春怨",
        "author": "皇甫冉",
        "content": "花枝出建章，凤管发昭阳。\n借问承恩者，双蛾几许长。",
        "dynasty": "唐",
        "collection_info": null
    },
    {
        "uuid": "a50de16ee007ee917186041f1cfa60ee",
        "title": "送魏十六还苏州",
        "author": "皇甫冉",
        "content": "秋夜深深北送君，阴虫切切不堪闻。\n归舟明日毗陵道，迴首姑苏是白云。",
        "dynasty": "唐",
        "collection_info": null
    },
    {
        "uuid": "ffce70e10759ab64e3cbb1bb065649d1",
        "title": "婕妤怨",
        "author": "皇甫冉",
        "content": "由来咏团扇，今已值秋风。\n事逐时皆徃，恩无日再中。\n早鸿闻上苑，寒露下深宫。\n颜色年年谢，相如赋岂工。",
        "dynasty": "唐",
        "collection_info": null
    },
    {
        "uuid": "ecf566780038d206fef54c47b4020ece",
        "title": "送客",
        "author": "皇甫冉",
        "content": "旗鼓军威重，关山客路赊。\n待封甘度陇，回首不思家。\n城下春山路，营中瀚海沙。\n河源虽万里，音信寄来查。",
        "dynasty": "唐",
        "collection_info": null
    },
    {
        "uuid": "230b1cccbb856151a67ea3e74e8368d0",
        "title": "秋日东郊作",
        "author": "皇甫冉",
        "content": "闲看秋水心无事，卧对寒松手自栽。\n庐岳高僧留偈别，茅山道士寄书来。\n燕知社日辞巢去，菊为重阳冒雨开。\n浅薄将何称献纳，临岐终日自迟迴。",
        "dynasty": "唐",
        "collection_info": null
    },
    {
        "uuid": "f6c8c738667f960c65be770d691e5cf2",
        "title": "秋夜宿严维宅",
        "author": "皇甫冉",
        "content": "昔闻玄度宅，门向会稽峯。\n君住东湖下，清风继旧踪。\n秋深临水月，夜半隔山钟。\n世故多离别，良宵讵可逢。",
        "dynasty": "唐",
        "collection_info": null
    },
    {
        "uuid": "0ab869e2cd6d1c14f6df0cd9bff271ec",
        "title": "见诸姬学玉台体",
        "author": "皇甫冉",
        "content": "艳唱召燕姬，清弦待卢女。\n由来道姓秦，谁不知家楚。\n传杯见目成，结带明心许。\n宁辞玉辇迎，自堪金屋贮。\n朝朝作行云，襄王迷处所。",
        "dynasty": "唐",
        "collection_info": null
    },
    {
        "uuid": "8b7d21eb1150a74b9fdaa677e35d2945",
        "title": "酬张二仓曹扬子所居见寄兼呈韩郎中",
        "author": "皇甫冉",
        "content": "孤云独鹤自悠悠，别后经年尚泊舟。\n渔父置词相借问，郎官能赋许依投。\n折芳远寄三春草，乘兴闲看万里流。\n莫怪杜门频乞假，不堪扶病拜龙楼。",
        "dynasty": "唐",
        "collection_info": null
    },
    {
        "uuid": "cb53be50c70f0ed0d17daec1d82d36e1",
        "title": "送安律师",
        "author": "皇甫冉",
        "content": "出家童子岁，爱此雪山人。\n长路经千里，孤云伴一身。\n水中应见月，草上岂伤春。\n永日空林下，心将何物亲。",
        "dynasty": "唐",
        "collection_info": null
    },
    {
        "uuid": "40eb6179f7bdb91978f8de673e4b204b",
        "title": "题卢十一所居",
        "author": "皇甫冉",
        "content": "春风来几日，先入辟疆园。\n身外无余事，闲吟昼闭门。",
        "dynasty": "唐",
        "collection_info": null
    },
    {
        "uuid": "0f7a9b47fb2bc8ee8c775f031b923cb6",
        "title": "送陆[澧]郭郧",
        "author": "皇甫冉",
        "content": "纔见吴洲百草春，已闻燕雁一声新。\n秋风何处催年急，偏逐山行水宿人。",
        "dynasty": "唐",
        "collection_info": null
    },
    {
        "uuid": "d3c284fc818bcee47b2def1cc44c51d6",
        "title": "山中横云",
        "author": "皇甫冉",
        "content": "湘水风日满，楚山朝夕空。\n连峰虽已见，犹念长云中。",
        "dynasty": "唐",
        "collection_info": null
    },
    {
        "uuid": "ea58779e72357f81a3f9fc8c0657472e",
        "title": "题裴二十一新园",
        "author": "皇甫冉",
        "content": "东郭访先生，西郊寻隐路。\n久为江南客，自有云阳树。\n已得闲园心，不知公府步。\n开门白日晚，倚杖青山暮。\n果熟任霜封，篱疎从水度。\n穷年无牵缀，往事惜沦悞。\n唯见耦耕人，朝朝自来去。",
        "dynasty": "唐",
        "collection_info": null
    },
    {
        "uuid": "ad5ac38e9b478aeba565a140b16517c3",
        "title": "寄高云",
        "author": "皇甫冉",
        "content": "南徐风日好，怅望毘陵道。\n毘陵有故人，一见恨无因。\n独恋青山久，唯令白髮新。\n每嫌持手板，时见着头巾。\n烟景临寒食，农桑接仲春。\n家贫仍嗜酒，生事今何有。\n芳草遍江南，劳心忆携手。",
        "dynasty": "唐",
        "collection_info": null
    },
    {
        "uuid": "350a6c7b1274eb8600537bf95a4ff2f5",
        "title": "温泉即事",
        "author": "皇甫冉",
        "content": "天仗星辰转，霜冬景气和。\n树含温液润，山入缭垣多。\n丞相金钱赐，平阳玉辇过。\n鲁儒求一谒，无路独如何。",
        "dynasty": "唐",
        "collection_info": null
    },
    {
        "uuid": "fe52bdd8312abe7b25baad0b8a5cc028",
        "title": "送张南史",
        "author": "皇甫冉",
        "content": "马卿工词赋，位下年将暮。\n谢客爱云山，家贫身不闲。\n风波杳未极，几处逢相识。\n富贵人皆变，谁能念贫贱。\n岸有经霜草，林有故年枝。\n俱应待春色，独使客心悲。",
        "dynasty": "唐",
        "collection_info": null
    },
    {
        "uuid": "524b69032e48ff711f8efecdb9f2fbe6",
        "title": "庐山歌送至弘法师兼呈薛江州",
        "author": "皇甫冉",
        "content": "释子去兮访名山，禅舟容与兮住仍前。\n猿啾啾兮怨月，江渺渺兮多烟。\n东林西林兮入何处，上方下方兮通石路。\n连湘接楚饶桂花，事久年深无杏树。\n使君爱人兼爱山，时引双旌万木间。\n政成人野皆不扰，遂令法侣性安闲。",
        "dynasty": "唐",
        "collection_info": null
    },
    {
        "uuid": "5e5bde82e2e31d4d038528fb75f2a236",
        "title": "送薛秀才",
        "author": "皇甫冉",
        "content": "虽是寻山客，还同慢世人。\n读书惟务静，无褐不忧贫。\n野色春冬树，鸡声远近邻。\n郄公即吾友，合与尔相亲。",
        "dynasty": "唐",
        "collection_info": null
    },
    {
        "uuid": "1e8d626174748d0472b01ba79f5bde68",
        "title": "使往寿州淮路寄刘长卿",
        "author": "皇甫冉",
        "content": "榛草荒凉村落空，驱驰卒岁亦何功。\n蒹葭曙色苍苍远，蟋蟀秋声处处同。\n乡路遥知淮浦外，故人多在楚云东。\n日夕烟霜那可道，寿阳西去水无穷。",
        "dynasty": "唐",
        "collection_info": null
    },
    {
        "uuid": "f8656efa353abf9a4beb013267df5c5f",
        "title": "酬李司兵直夜见寄",
        "author": "皇甫冉",
        "content": "江城闻鼓角，旅宿復何如。\n寒月此宵半，春风旧岁余。\n徒云资薄禄，未必胜闲居。\n见欲扁舟去，谁能畏简书。",
        "dynasty": "唐",
        "collection_info": null
    },
    {
        "uuid": "5a1825ee25931ada7517c8d19281461c",
        "title": "送薛判官之越",
        "author": "皇甫冉",
        "content": "时难自多务，职小亦求贤。\n道路无辞远，云山併在前。\n樟亭待潮处，已是越人烟。",
        "dynasty": "唐",
        "collection_info": null
    },
    {
        "uuid": "733765e39cc7bbc3e4ae61b570395290",
        "title": "同温丹徒登万岁楼",
        "author": "皇甫冉",
        "content": "高楼独立思依依，极浦遥山合翠微。\n江客不堪频北顾，塞鸿何事復南飞。\n丹阳古渡寒烟积，瓜步空洲远树稀。\n闻道王师犹转战，谁能谈笑解重围。",
        "dynasty": "唐",
        "collection_info": null
    },
    {
        "uuid": "e873004664a3250411b9168d069b964a",
        "title": "赋得檐燕",
        "author": "皇甫冉",
        "content": "拂水竞何忙，傍檐如有意。\n翻风去每远，带雨归偏驶。\n令君裁杏梁，更欲年年去。",
        "dynasty": "唐",
        "collection_info": null
    },
    {
        "uuid": "5a73b0113172d37e63dcb465c72c6e35",
        "title": "送李万州赴饶州觐省",
        "author": "皇甫冉",
        "content": "前程观拜庆，旧馆惜招携。\n荀氏风流远，胡家清白齐。\n川迴吴岫失，塞阔楚云低。\n举目亲鱼鸟，惊心怯鼓鼙。\n人稀渔浦外，滩浅定山西。\n无限青青草，王孙去不迷。",
        "dynasty": "唐",
        "collection_info": null
    },
    {
        "uuid": "3742c8b182d150e310e74115f34714c8",
        "title": "送邹判官赴河南",
        "author": "皇甫冉",
        "content": "看君发原隰，四牡去皇皇。\n始罢沧江吏，还随粉署郎。\n海沂军未息，河畔岁仍荒。\n征税人全少，榛芜虏近亡。\n所行知宋远，相隔叹淮长。\n早晚裁书寄，银钩伫八行。",
        "dynasty": "唐",
        "collection_info": null
    },
    {
        "uuid": "00af78ec2a7cb84224d37d6583e63532",
        "title": "宿淮阴南楼酬常伯能",
        "author": "皇甫冉",
        "content": "淮阴日落上南楼，乔木荒城古渡头。\n浦外野风初入户，窗中海月早知秋。\n沧波一望通千里，画角三声起百忧。\n伫立分宵绝来客，烦君步屐忽相求。",
        "dynasty": "唐",
        "collection_info": null
    },
    {
        "uuid": "739d48eb299cbdba60a1690e0d25710b",
        "title": "送归中丞使新罗",
        "author": "皇甫冉",
        "content": "诏使殊方远，朝仪旧典行。\n浮天无尽处，望日计前程。\n暂喜孤山出，长愁积水平。\n野风飘迭鼓，海雨湿危旌。\n异俗知文敎，通儒有令名。\n还将大戴礼，方外授诸生。",
        "dynasty": "唐",
        "collection_info": null
    },
    {
        "uuid": "aaa9f2333793e4e283fc824203d3e743",
        "title": "小江怀灵一上人",
        "author": "皇甫冉",
        "content": "江上年年春早，津头日日人行。\n借问山阴远近，犹闻薄暮钟声。",
        "dynasty": "唐",
        "collection_info": null
    },
    {
        "uuid": "132d1d5b49f498d5964e3e2e285faabb",
        "title": "送唐别驾赴郢州",
        "author": "皇甫冉",
        "content": "莫叹辞家远，方看佐郡荣。\n长林通楚塞，高岭见秦城。\n雪向峣关下，人从郢路迎。\n翩翩骏马去，自是少年行。",
        "dynasty": "唐",
        "collection_info": null
    },
    {
        "uuid": "d68f49899c10b60c7d1146388d3253bc",
        "title": "送魏中丞还河北",
        "author": "皇甫冉",
        "content": "宁知贵公子，本是鲁诸生。\n上国风尘旧，中司印绶荣。\n辛勤戎旅事，雪下护羗营。",
        "dynasty": "唐",
        "collection_info": null
    },
    {
        "uuid": "1b768989c7ec27df1fce34c4efd563f4",
        "title": "送李使君赴邵州",
        "author": "皇甫冉",
        "content": "出送东方骑，行安南楚人。\n城池春足雨，风俗夜迎神。\n郢路逢归客，湘川问去津。\n争看使君度，皂盖雪中新。",
        "dynasty": "唐",
        "collection_info": null
    },
    {
        "uuid": "35ccd1a1943c0d46bc34fa56bd02fe45",
        "title": "寄振上人无碍寺所居",
        "author": "皇甫冉",
        "content": "恋亲时见在人羣，多在东山就白云。\n独坐焚香诵经处，深山古寺雪纷纷。",
        "dynasty": "唐",
        "collection_info": null
    },
    {
        "uuid": "34398aa8eb7455eb81f73ca7bf126734",
        "title": "酬李补阙",
        "author": "皇甫冉",
        "content": "十年归客但心伤，三径无人已自荒。\n夕宿灵台伴烟月，晨趋建礼逐衣裳。\n偶因麋鹿随丰草，谬荷鸳鸾借末行。\n纵有谏书犹未献，春风拂地日空长。",
        "dynasty": "唐",
        "collection_info": null
    },
    {
        "uuid": "9b6a5910031d1e9f0d55574963c1d5ff",
        "title": "故齐王赠承天皇帝挽歌",
        "author": "皇甫冉",
        "content": "礼盛追崇日，人知友悌恩。\n旧居从代邸，新陇入文园。\n鸿宝仙书秘，龙旗帝服尊。\n苍苍松裏月，万古此高原。",
        "dynasty": "唐",
        "collection_info": null
    },
    {
        "uuid": "6558b40b2573001622e5202bada39756",
        "title": "赠恭顺皇后挽歌",
        "author": "皇甫冉",
        "content": "徂谢年方久，哀荣事独稀。\n虽殊百两迓，同是九泉归。\n诏使归金策，神人送玉衣。\n空山竟不从，宁肯学湘妃。",
        "dynasty": "唐",
        "collection_info": null
    },
    {
        "uuid": "c9439f5ae96d320b81916d27a522ff57",
        "title": "病中对石竹花",
        "author": "皇甫冉",
        "content": "散点空阶下，闲凝细雨中。\n那能久相伴，嗟尔殢秋风。",
        "dynasty": "唐",
        "collection_info": null
    },
    {
        "uuid": "004ae8b8e9c3e3d8e9567fc39593b6a2",
        "title": "寄郑二侍御归新郑无碍寺所居",
        "author": "皇甫冉",
        "content": "何事休官早，归来作郑人。\n云山随伴侣，伏腊见乡亲。\n南亩无三径，东林寄一身。\n谁当便静者，莫使甑生尘。",
        "dynasty": "唐",
        "collection_info": null
    },
    {
        "uuid": "3f680798cb134c0d2b48f886426bd811",
        "title": "送庐山人归林虑山",
        "author": "皇甫冉",
        "content": "无论行远近，归向旧烟林。\n寥落人家少，青冥鸟道深。\n白云长满目，芳草自知心。",
        "dynasty": "唐",
        "collection_info": null
    },
    {
        "uuid": "0e864913b6dc176f38053cef278f16b1",
        "title": "送荣别驾赴华州",
        "author": "皇甫冉",
        "content": "直到羣峯下，应无累日程。\n高车入郡舍，流水出关城。\n草色田家迥，槐阴府吏迎。\n还将海沂咏，籍甚汉公卿。",
        "dynasty": "唐",
        "collection_info": null
    },
    {
        "uuid": "3639b612ecf20af5944378e0efbf9eab",
        "title": "送常大夫加散骑常侍赴朔方",
        "author": "皇甫冉",
        "content": "故垒烟尘后，新军河塞间。\n金貂宠汉将，玉节度萧关。\n澶漫沙中雪，依稀汉口山。\n人知窦车骑，计日勒铭还。",
        "dynasty": "唐",
        "collection_info": null
    },
    {
        "uuid": "645e7ec272d774bc6561172ac3ecf22f",
        "title": "送王翁信还剡中旧居",
        "author": "皇甫冉",
        "content": "海岸耕残雪，溪沙钓夕阳。\n客中何所有，春草渐看长。",
        "dynasty": "唐",
        "collection_info": null
    },
    {
        "uuid": "0a5fa2322282bd91f85b9f132e795874",
        "title": "酬张继",
        "author": "皇甫冉",
        "content": "怅望南徐登北固，迢遥西塞恨东关。\n落日临川问音信，寒潮唯带夕阳还。",
        "dynasty": "唐",
        "collection_info": null
    },
    {
        "uuid": "e4b22edb693aba4f16d728113d8c9253",
        "title": "送柳八员外赴江西",
        "author": "皇甫冉",
        "content": "岐路穷无极，长江九派分。\n行人随旅雁，楚树入湘云。\n久在征南役，何殊蓟北勋。\n离心不可问，岁暮雪纷纷。",
        "dynasty": "唐",
        "collection_info": null
    },
    {
        "uuid": "9ad292f5c3a9205f1a1b2c36be325a1b",
        "title": "赋长道一绝送陆邃潜夫",
        "author": "皇甫冉",
        "content": "高山迥欲登，远水深难渡。\n杳杳復漫漫，行人别家去。",
        "dynasty": "唐",
        "collection_info": null
    },
    {
        "uuid": "a42ca9b81ba6045072c22b3f6bb6d79c",
        "title": "又得云字",
        "author": "皇甫冉",
        "content": "何事千年遇圣君，坐令双鬓老如云。\n南行更入深山浅，岐路悠悠水自分。",
        "dynasty": "唐",
        "collection_info": null
    },
    {
        "uuid": "7093f2ff68e2af547c71a33cdd70f018",
        "title": "送陆潜夫往茅山赋得华阳洞",
        "author": "皇甫冉",
        "content": "游仙洞兮访真官，奠瑶席兮礼石坛。\n忽髣髴兮云扰，杳阴深兮夏寒。\n欲迴头兮挥手，便辞家兮可否。\n有婚嫁兮婴缠，绵归来兮已久。",
        "dynasty": "唐",
        "collection_info": null
    },
    {
        "uuid": "a3f2f2985d4b417f13cbd866248927fe",
        "title": "又送陆潜夫茅山寻友",
        "author": "皇甫冉",
        "content": "登山自补屐，访友不赍粮。\n坐啸青枫晚，行吟白日长。\n人烟隔水见，草气入林香。\n谁作招寻侣，清斋宿紫阳。",
        "dynasty": "唐",
        "collection_info": null
    },
    {
        "uuid": "11ca975985ed43c662b8d4bf1d0a67ba",
        "title": "赋得越山三韵",
        "author": "皇甫冉",
        "content": "西陵犹隔水，北岸已春山。\n独鸟连天去，孤云伴客还。\n秪应结茅宇，出入石林间。",
        "dynasty": "唐",
        "collection_info": null
    },
    {
        "uuid": "87c67a4089f69a9a19cda4b9c81c8b19",
        "title": "送卢郎中使君赴京",
        "author": "皇甫冉",
        "content": "三年期上国，万里自东溟。\n曲盖遵长道，油幢憩短亭。\n楚云山隐隐，淮雨草青青。\n康乐多新兴，题诗纪所经。",
        "dynasty": "唐",
        "collection_info": null
    },
    {
        "uuid": "6248184e2e0bd41338c16434026e4992",
        "title": "杨氏林亭探得古槎",
        "author": "皇甫冉",
        "content": "千年古貌多，八月秋涛晚。\n偶被主人留，那知来近远。",
        "dynasty": "唐",
        "collection_info": null
    },
    {
        "uuid": "06ae6ae8a151e0066c84999909a441d8",
        "title": "送郑二之茅山",
        "author": "皇甫冉",
        "content": "水流绝涧终日，草长深山暮春。\n犬吠鸡鸣几处，条桑种杏何人。",
        "dynasty": "唐",
        "collection_info": null
    },
    {
        "uuid": "6ee0594baa1feb5c7ab8e915780a203b",
        "title": "和王给事禁省梨花咏",
        "author": "皇甫冉",
        "content": "巧解逢人笑，还能乱蝶飞。\n春时风入户，几片落朝衣。",
        "dynasty": "唐",
        "collection_info": null
    },
    {
        "uuid": "ab248f252c62a131391d7cc56e4d8445",
        "title": "送郑员外入茅山居",
        "author": "皇甫冉",
        "content": "但见全家去，宁知几日还。\n白云迎谷口，流水出人间。\n冠冕情遗世，神仙事满山。\n其中应有物，岂贵一身闲。",
        "dynasty": "唐",
        "collection_info": null
    },
    {
        "uuid": "5fef7492921cb6e5d8f06012a5246cab",
        "title": "送志弥师往淮南",
        "author": "皇甫冉",
        "content": "已能持律藏，復去礼禅亭。\n长老偏摩顶，时流尚诵经。\n独行寒野旷，旅宿远山青。\n眷属空相望，鸿飞已杳冥。",
        "dynasty": "唐",
        "collection_info": null
    },
    {
        "uuid": "83f8b9efea9d813bdf0e32a2374a4e99",
        "title": "谢韦大夫柳栽",
        "author": "皇甫冉",
        "content": "本在胡笳曲，今从汉将营。\n浓阴方待庇，弱植岂无情。\n比雪花应吐，藏乌叶未成。\n五株蒙远赐，应使号先生。",
        "dynasty": "唐",
        "collection_info": null
    },
    {
        "uuid": "e099aaa3dd4ec246a936e7ec0513b61d",
        "title": "问李二司直所居云山",
        "author": "皇甫冉",
        "content": "门外水流何处，天边树遶谁家。\n山色东西多少，朝朝几度云遮。",
        "dynasty": "唐",
        "collection_info": null
    },
    {
        "uuid": "f4ca7badccc7af3a2bc10a3820c13b14",
        "title": "刘侍御朝命许停官归侍",
        "author": "皇甫冉",
        "content": "孟孙唯问孝，莱子復辞官。\n幸遂温凊愿，其甘稼穑难。\n采芝供上药，拾槿奉晨餐。\n栋裏云藏雨，山中暑带寒。\n非时应有笋，闲地尽生兰。\n赐告承优诏，长筵永日欢。",
        "dynasty": "唐",
        "collection_info": null
    },
    {
        "uuid": "1b27579b0979576273393c1df0a09050",
        "title": "送陆鸿渐赴越",
        "author": "皇甫冉",
        "content": "行随新树深，梦隔重江远。\n迢递风日间，苍茫洲渚晚。",
        "dynasty": "唐",
        "collection_info": null
    },
    {
        "uuid": "99b37911883fce279c4dcdc6814acce5",
        "title": "送窦叔向",
        "author": "皇甫冉",
        "content": "楚客怨逢秋，闲吟兴非一。\n弃官守贫病，作赋推文律。\n樵径未经霜，茅檐初负日。\n今看泛月去，偶见乘潮出。\n卜地会为隣，还依仲长室。",
        "dynasty": "唐",
        "collection_info": null
    },
    {
        "uuid": "7c43df9f41464194e2c9192983d2fac4",
        "title": "题蒋道士房",
        "author": "皇甫冉",
        "content": "轩窗缥缈起烟霞，诵诀存思白日斜。\n闻道昆崙有仙籍，何时青鸟送丹砂。",
        "dynasty": "唐",
        "collection_info": null
    },
    {
        "uuid": "d15f80eaeaf23cd7fa786203f1e12a0d",
        "title": "夜集张諲所居",
        "author": "皇甫冉",
        "content": "江南成久客，门馆日萧条。\n惟有图书在，多伤鬓髮凋。\n诸生陪讲诵，稚子给渔樵。\n虚室寒灯静，空阶落叶飘。\n沧洲自有趣，谁道隐须招。",
        "dynasty": "唐",
        "collection_info": null
    },
    {
        "uuid": "be11a6f92ee20396ecb0da71eef19014",
        "title": "酬权器",
        "author": "皇甫冉",
        "content": "南望江南满山雪，此情惆怅将谁说。\n徒随羣吏不曾闲，顾与诸生为久别。\n闻君静坐转耽书，种树葺茅还旧居。\n终日白云应自足，明年芳草又何如。\n人生有怀若不展，出入公门犹未免。\n迴舟朝夕待春风，先报华阳洞深浅。",
        "dynasty": "唐",
        "collection_info": null
    },
    {
        "uuid": "64e3936bc653f3a48957a3612215af6e",
        "title": "寄刘方平大谷田家",
        "author": "皇甫冉",
        "content": "故山闻独往，樵路忆相从。\n冰结泉声绝，霜清野翠浓。\n篱边颍阳道，竹外少姨峯。\n日夕田家务，寒烟隔几重。",
        "dynasty": "唐",
        "collection_info": null
    },
    {
        "uuid": "82cf712dac2f50d4f929e82bd1092122",
        "title": "送云阳少府",
        "author": "皇甫冉",
        "content": "渭曲春光无远近，池阳谷口倍芳菲。\n官舍村桥来几日，残花寥落待君归。",
        "dynasty": "唐",
        "collection_info": null
    },
    {
        "uuid": "41c224e61fdeaa78bfe6fb4ca84e7e24",
        "title": "鲁山送别",
        "author": "皇甫冉",
        "content": "凄凄游子若飘蓬，明月清罇秪暂同。\n南望千山如黛色，愁君客路在其中。",
        "dynasty": "唐",
        "collection_info": null
    },
    {
        "uuid": "c17565252cd4bc6311fb4260c706852f",
        "title": "题高云客舍",
        "author": "皇甫冉",
        "content": "孤兴日自深，浮云非所仰。\n窗中西城峻，树外东川广。\n晏起簪葛巾，闲吟倚藜杖。\n阮公道在醉，庄子生常养。\n五柳转扶疎，千峰恣来往。\n清秋香秔穫，白露寒菜长。\n吴国滞风烟，平陵延梦想。\n时人趋缨弁，高鸟违罗网。\n世事徒乱纷，吾心方浩荡。\n唯将山与水，处处谐真赏。",
        "dynasty": "唐",
        "collection_info": null
    },
    {
        "uuid": "ffeffde2f95ebb927d0af9c884c87cc1",
        "title": "台头寺愿上人院古松下有小松裁毫末新生与纤草不辨重其有凌云干霄之志与赵八员外裴十补阙同赋之",
        "author": "皇甫冉",
        "content": "细草亦全高，秋毫乍堪比。\n及至干霄日，何人復居此。",
        "dynasty": "唐",
        "collection_info": null
    },
    {
        "uuid": "72280239e626ba2ab28c9d30e7fe5803",
        "title": "渔子沟寄赵员外裴补阙",
        "author": "皇甫冉",
        "content": "欲逐淮潮上，暂停渔子沟。\n相望知不见，终是屡迴头。",
        "dynasty": "唐",
        "collection_info": null
    },
    {
        "uuid": "096f86e66d272546369195457b27ea3e",
        "title": "送崔使君赴寿州",
        "author": "皇甫冉",
        "content": "列郡专城分国忧，彤幨皂盖古诸侯。\n仲华遇主年犹少，公瑾论兵位已酬。\n草色青青宜建隼，蝉声处处杂鸣驺。\n千里相思如可见，淮南木落早惊秋。",
        "dynasty": "唐",
        "collection_info": null
    },
    {
        "uuid": "c79f48fd37277f60efdbee655e2f2b2c",
        "title": "送谢十二判官",
        "author": "皇甫冉",
        "content": "四牡驱驰千里余，越山稠迭海林疎。\n不辞终日离家远，应为刘公一纸书。",
        "dynasty": "唐",
        "collection_info": null
    },
    {
        "uuid": "4ec4f16912507219c66a939574bb1eb7",
        "title": "送处州裴使君赴京",
        "author": "皇甫冉",
        "content": "使君朝北阙，车骑发东方。\n别喜天书召，宁忧地脉长。\n山行朝復夕，水宿露为霜。\n秋草连秦塞，孤帆落汉阳。\n新衔趋建礼，旧位识文昌。\n唯有东归客，应随南雁翔。",
        "dynasty": "唐",
        "collection_info": null
    },
    {
        "uuid": "23b119c0a1f2cd9e13a8a90b4c6d2f2f",
        "title": "送田济之扬州赴选",
        "author": "皇甫冉",
        "content": "家贫不自给，求禄为荒年。\n调补无高位，卑栖屈此贤。\n江山欲霜雪，吴楚接风烟。\n相去诚非远，离心亦渺然。",
        "dynasty": "唐",
        "collection_info": null
    },
    {
        "uuid": "e635479bb6b3376a70eb6877830898af",
        "title": "送袁郎中破贼北归",
        "author": "皇甫冉",
        "content": "优诏亲贤时独稀，中途紫绂（一作「绶」）换征衣。\n黄香省闼登朝去，杨仆楼船振旅归。\n万里长闻随战角，十年不得掩（一作「偃」）郊扉。\n囗囗囗囗囗囗囗，但将词赋奉恩辉。",
        "dynasty": "唐",
        "collection_info": null
    },
    {
        "uuid": "2cf3aa0dd53240d45b3a16ef98bcc661",
        "title": "同李万晚望南岳寺怀普门上人",
        "author": "皇甫冉",
        "content": "释子身心无垢纷，独将衣钵去人羣。\n相思晚望松林寺，唯有钟声出白云。",
        "dynasty": "唐",
        "collection_info": null
    },
    {
        "uuid": "af4dad6bda2a8a95b3cd53c370ba2cf4",
        "title": "奉和独孤中丞游法华寺",
        "author": "皇甫冉",
        "content": "谢君临郡府，越国旧山川。\n访道三千界，当仁五百年。\n岩空驺驭响，树密斾旌连。\n阁影凌空壁，松声助乱泉。\n开门得初地，伏槛接诸天。\n向背春光满，楼台古制全。\n羣峰争彩翠，百谷会风烟。\n香象随僧久，祥乌报客先。\n清心乘暇日，稽首慕良缘。\n法证无生偈，诗成大雅篇。\n苍生望已久，迴驾独依然。",
        "dynasty": "唐",
        "collection_info": null
    },
    {
        "uuid": "d00a3cd082e19a537d2f997b6c0c3b69",
        "title": "之京留别刘方平",
        "author": "皇甫冉",
        "content": "客子慕俦侣，含悽整晨装。\n邀欢日不足，况乃前期长。\n离袂惜嘉月，远还劳折芳。\n迟迴越二陵，迴首但苍茫。\n乔木清宿雨，故关愁夕阳。\n人言长安乐，其奈缅相望。",
        "dynasty": "唐",
        "collection_info": null
    },
    {
        "uuid": "9112262372d9fc822260d3b45168dd00",
        "title": "出塞",
        "author": "皇甫冉",
        "content": "吹角出塞门，前瞻即胡地。\n三军尽迴首，皆洒望乡泪。\n转念关山长，行看风景异。\n由来征戍客，负得轻生义。",
        "dynasty": "唐",
        "collection_info": null
    },
    {
        "uuid": "4ad63cab943edf83c7098385f6d07755",
        "title": "赴李少府庄失路",
        "author": "皇甫冉",
        "content": "君家南郭白云连，正待情人弄石泉。\n月照烟花迷客路，苍苍何处是伊川。",
        "dynasty": "唐",
        "collection_info": null
    },
    {
        "uuid": "41c9c3eb9b74a09e23fd8e927b1df537",
        "title": "雨雪",
        "author": "皇甫冉",
        "content": "风沙悲久戍，雨雪更劳师。\n绝漠无人境，将军苦战时。\n山川迷向背，氛雾失旌旗。\n徒念天涯隔，中人芳草期。",
        "dynasty": "唐",
        "collection_info": null
    },
    {
        "uuid": "a0d93dc395a97991de5cbe1bea75564b",
        "title": "馆陶李丞旧居",
        "author": "皇甫冉",
        "content": "盛名天下挹余芳，弃置终身不拜郎。\n词藻世传平子赋，园林人比郑公乡。\n门前坠叶浮秋水，篱外寒皋带夕阳。\n日日青松成古木，秪应来者为心伤。",
        "dynasty": "唐",
        "collection_info": null
    },
    {
        "uuid": "9ab022f7f347cf5de9c035b83f1d031f",
        "title": "送刘兵曹还陇山居",
        "author": "皇甫冉",
        "content": "离堂徒讌语，行子但悲辛。\n虽是还家路，终为陇上人。\n先秋雪已满，近夏草初新。\n唯有闻羌笛，梅花曲裏春。",
        "dynasty": "唐",
        "collection_info": null
    },
    {
        "uuid": "99c6d6391ede48b937d580fb66a61c80",
        "title": "同李三月夜作",
        "author": "皇甫冉",
        "content": "霜风惊度雁，月露皓疎林。\n处处砧声发，星河秋夜深。",
        "dynasty": "唐",
        "collection_info": null
    },
    {
        "uuid": "16900f41f3fe90d1379fe8e1dfb93968",
        "title": "同裴少府安居寺对雨",
        "author": "皇甫冉",
        "content": "共结寻真会，还当退食初。\n炉烟云气合，林叶雨声余。\n溽暑销珍簟，浮凉入绮疏。\n归心从念远，怀此復何如。",
        "dynasty": "唐",
        "collection_info": null
    },
    {
        "uuid": "6464e4038042f526e34c0da4b28ffd3f",
        "title": "送元晟归潜山所居",
        "author": "皇甫冉",
        "content": "深山秋事早，君去復何如。\n裛露收新稼，迎寒葺旧庐。\n题诗即招隐，作赋是闲居。\n别后空相忆，嵇康懒寄书。",
        "dynasty": "唐",
        "collection_info": null
    },
    {
        "uuid": "3d9dea5e036599d72de48b47b5426c6e",
        "title": "送康判官徃新安赋得江路西南永",
        "author": "皇甫冉",
        "content": "不向新安去，那知江路长。\n猿声比庐霍，水色胜潇湘。\n驿树收残雨，渔家带夕阳。\n何须愁旅泊，使者有辉光。",
        "dynasty": "唐",
        "collection_info": null
    },
    {
        "uuid": "f45bbe13690065e8de07730729182b01",
        "title": "宿洞灵观",
        "author": "皇甫冉",
        "content": "孤烟灵洞远，积雪满山寒。\n松柏凌高殿，莓苔封古坛。\n客来清夜久，仙去白云残。\n明日开金箓，焚香更沐兰。",
        "dynasty": "唐",
        "collection_info": null
    },
    {
        "uuid": "6dddc704d31418cc7cf70de63d86049f",
        "title": "酬卢十一过宿",
        "author": "皇甫冉",
        "content": "乞还方未遂，日夕望云林。\n况復逢春草，何劳问此心。\n闭门公务散，枉策故情深。\n遥夜他乡酒，同君梁甫吟。",
        "dynasty": "唐",
        "collection_info": null
    },
    {
        "uuid": "2db6b3c528dd2d827ac6b2c4f6495050",
        "title": "酬裴十四",
        "author": "皇甫冉",
        "content": "淮海各联翩，三年方一见。\n素心终不易，玄髮何须变。\n旧国想平陵，春山满阳羡。\n隣鸡莫遽唱，共惜良夜晏。",
        "dynasty": "唐",
        "collection_info": null
    },
    {
        "uuid": "c1cb72861e4ba7923e09c90748de71f8",
        "title": "彭祖井",
        "author": "皇甫冉",
        "content": "上公旌节在徐方，旧井莓苔近寝堂。\n访古因知彭祖宅，得仙何必葛洪乡。\n清虚不共春池竟，盥漱偏宜夏日长。\n闻道延年如玉液，欲将调鼎献明光。",
        "dynasty": "唐",
        "collection_info": null
    },
    {
        "uuid": "6a4fd2131a8adc4031c798f0d72b76cd",
        "title": "奉和对雪",
        "author": "皇甫冉",
        "content": "春雪偏当夜，暄风却变寒。\n庭深不復扫，城晓更宜看。\n命酒闲令酌，披蓑晚未冠。\n连营鼓角动，忽似战桑干。",
        "dynasty": "唐",
        "collection_info": null
    },
    {
        "uuid": "7077da028f43215484c019275875edd9",
        "title": "送萧献士",
        "author": "皇甫冉",
        "content": "惆怅烟郊晚，依然此送君。\n长河隔旅梦，浮客伴孤云。\n淇上春山直，黎阳大道分。\n西陵倘一弔，应有士衡文。",
        "dynasty": "唐",
        "collection_info": null
    },
    {
        "uuid": "10f7534b88a1b00bf16c3149e9c93400",
        "title": "卖药人处得南阳朱山人书",
        "author": "皇甫冉",
        "content": "卖药何为者，逃名市井居。\n唯通远山信，因致逸人书。\n已报还丹効，全将世事疎。\n秋风景溪裏，萧散寄樵渔。",
        "dynasty": "唐",
        "collection_info": null
    },
    {
        "uuid": "d09a24084e673f83fc9fc52ed225d554",
        "title": "初出沅江夜入湖",
        "author": "皇甫冉",
        "content": "放溜出江口，迴瞻松栝深。\n不知舟中月，更引湖间心。",
        "dynasty": "唐",
        "collection_info": null
    },
    {
        "uuid": "a2efa63d09612a7e2e3007754f0eb512",
        "title": "送裴员外往江南",
        "author": "皇甫冉",
        "content": "分务江南远，留欢幕下荣。\n枫林萦楚塞，水驿到湓城。\n岸草知春晚，沙禽好夜惊。\n风帆几泊处，处处暮潮清。",
        "dynasty": "唐",
        "collection_info": null
    },
    {
        "uuid": "3fd959b2bfd0b28391e9b42cd932b739",
        "title": "奉和王相公早春登徐州城",
        "author": "皇甫冉",
        "content": "落日凭危堞，春风似故乡。\n川流通楚塞，山色遶徐方。\n壁垒依寒草，旌旗动夕阳。\n元戎资上策，南亩起耕桑。",
        "dynasty": "唐",
        "collection_info": null
    },
    {
        "uuid": "70d84fc8aa02cea3e7ddf9c1434c9dbf",
        "title": "奉和对山僧",
        "author": "皇甫冉",
        "content": "吏散重门掩，僧来闭阁闲。\n远心驰北阙，春兴寄东山。\n草长风光裏，莺喧静默间。\n芳辰不可住，惆怅暮禽还。",
        "dynasty": "唐",
        "collection_info": null
    },
    {
        "uuid": "2b0f0074f2f9d85fcbd4ecb97fe1dc0e",
        "title": "奉和待勤照上人不至",
        "author": "皇甫冉",
        "content": "东洛居贤相，南方待本师。\n旌麾俨欲动，杯锡杳仍迟。\n积雪迷何处，惊风泊几时。\n大臣能护法，况有故山期。",
        "dynasty": "唐",
        "collection_info": null
    },
    {
        "uuid": "e5aa3aa7eb9f6209eb1bd2ae34366b53",
        "title": "奉和汉祖庙下之作",
        "author": "皇甫冉",
        "content": "古庙风烟积，春城车骑过。\n方修汉祖祀，更使沛童歌。\n寝帐巢禽出，香烟水雾和。\n神心降福处，应在故乡多。",
        "dynasty": "唐",
        "collection_info": null
    },
    {
        "uuid": "a7b678d8ed942d0cfc3a3e8111982a8f",
        "title": "和朝郎中扬子翫雪寄山阴严维",
        "author": "皇甫冉",
        "content": "凝阴晦长箔，积雪满通川。\n征客寒犹去，愁人昼更眠。\n谢家兴咏日，汉将出师年。\n闻有招寻兴，随君访戴船。",
        "dynasty": "唐",
        "collection_info": null
    },
    {
        "uuid": "1b6a2121e7d5866e3e96c5e274b1d3f7",
        "title": "闲居作",
        "author": "皇甫冉",
        "content": "多病辞官罢，闲居作赋成。\n图书唯药箓，饮食止藜羹。\n学谢淹中术，诗无邺下名。\n不堪趋建礼，讵是厌承明。\n已辍金门步，方从石路行。\n远山期道士，高柳觅先生。\n性懒尤因疾，家贫自省营。\n种苗虽尚短，谷价幸全轻。\n篇咏投康乐，壶觞就步兵。\n何人肯相访，开户一逢迎。",
        "dynasty": "唐",
        "collection_info": null
    },
    {
        "uuid": "00c6dd91fb0179a844c1f543de8c7e0c",
        "title": "归渡洛水",
        "author": "皇甫冉",
        "content": "暝色赴春愁，归人南渡头。\n渚烟空翠合，滩月碎光流。\n澧浦饶芳草，沧浪有钓舟。\n谁知放歌客，此意正悠悠。",
        "dynasty": "唐",
        "collection_info": null
    },
    {
        "uuid": "bb0b21b83bde5f1c196a22e5002dead7",
        "title": "送郑二员外",
        "author": "皇甫冉",
        "content": "置酒竟长宵，送君登远道。\n羇心看旅雁，晚泊依秋草。\n秋草尚芊芊，离忧亦渺然。\n元戎辟才彦，行子犯风烟。\n风烟积惆怅，淮海殊飘荡。\n明日是重阳，登高远相望。",
        "dynasty": "唐",
        "collection_info": null
    },
    {
        "uuid": "bfaa106b01d82da6e8503ef42982e061",
        "title": "酬崔侍御期籍道士不至兼寄",
        "author": "皇甫冉",
        "content": "一心求妙道，几岁候真师。\n丹竈今何在，白云无定期。\n昆崙烟景绝，汗漫徃还迟。\n君但焚香待，人间到有时。",
        "dynasty": "唐",
        "collection_info": null
    },
    {
        "uuid": "c6128e819a8920fdfda47c9e68087e33",
        "title": "送裴陟归常州",
        "author": "皇甫冉",
        "content": "夜雨须停棹，秋风暗入衣。\n见君尝北望，何事却南归。",
        "dynasty": "唐",
        "collection_info": null
    },
    {
        "uuid": "76118fb0bf8d4b7988b6489f437b68f3",
        "title": "赠别",
        "author": "皇甫冉",
        "content": "南桥春日暮，杨柳带青渠。\n不得同携手，空成意有余。",
        "dynasty": "唐",
        "collection_info": null
    },
    {
        "uuid": "403200d5f42999fe66d608693e415eb1",
        "title": "和袁郎中破贼后经剡中山水",
        "author": "皇甫冉",
        "content": "武库分帷幄，儒衣事鼓鼙。\n兵连越徼外，寇尽海门西。\n节比全疎勒，功当雪会稽。\n旌旗迴剡岭，士马濯耶溪。\n受律梅初发，班师草未齐。\n行看佩金印，岂得访丹梯。",
        "dynasty": "唐",
        "collection_info": null
    },
    {
        "uuid": "4dedae93df6fe015d0618dd313476d90",
        "title": "徐州送丘侍御之越",
        "author": "皇甫冉",
        "content": "时鸟催春色，离人惜岁华。\n远山随拥传，芳草引还家。\n北固潮当阔，西陵路稍斜。\n纵令寒食过，犹有镜中花。",
        "dynasty": "唐",
        "collection_info": null
    },
    {
        "uuid": "b7cea669b16bdf918b216fc51e2d4ea8",
        "title": "闲居",
        "author": "皇甫冉",
        "content": "桃红復含宿雨，柳绿更带春烟。\n花落家童未扫，莺啼山客犹眠。",
        "dynasty": "唐",
        "collection_info": null
    },
    {
        "uuid": "439a814c720d7669059eb8464c436558",
        "title": "送延陵陈法师赴上元",
        "author": "皇甫冉",
        "content": "延陵初罢讲，建业去随缘。\n翻译推多学，坛场最少年。\n浣衣逢野水，乞食向人烟。\n遍礼南朝寺，焚香古像前。",
        "dynasty": "唐",
        "collection_info": null
    },
    {
        "uuid": "987d23c8737dd3a3b3810b4212fafa39",
        "title": "赋得海边树",
        "author": "皇甫冉",
        "content": "历历缘荒岸，溟溟入远天。\n每同沙草发，长共水云连。\n摇落潮风早，离披海雨偏。\n故伤游子意，多在客舟前。",
        "dynasty": "唐",
        "collection_info": null
    },
    {
        "uuid": "a341975571c2ee0452c9532b44cfc6c0",
        "title": "题昭上人房",
        "author": "皇甫冉",
        "content": "沃州传敎后，百衲老空林。\n虑尽朝昏磬，禅随坐卧心。\n鹤飞湖草迥，门闭野云深。\n地与天台接，中峯早晚寻。",
        "dynasty": "唐",
        "collection_info": null
    },
    {
        "uuid": "88145a49bdb652cfcf66dd37d0006f36",
        "title": "送李使君赴抚州",
        "author": "皇甫冉",
        "content": "远送临川守，还同康乐侯。\n岁时徒改易，今古接风流。\n五马嘶长道，双旌向本州。\n乡心寄西北，应上郡城楼。",
        "dynasty": "唐",
        "collection_info": null
    },
    {
        "uuid": "dc887531702c949983c108162b1afeb9",
        "title": "同樊润州游郡东山",
        "author": "皇甫冉",
        "content": "北固多陈迹，东山復盛游。\n铙声发大道，草色引行驺。\n此地何时有，长江自古流。\n频随公府步，南客寄徐州。",
        "dynasty": "唐",
        "collection_info": null
    },
    {
        "uuid": "e00c6383e67294dee28e599be087cf3a",
        "title": "酬杨侍御寺中见招",
        "author": "皇甫冉",
        "content": "贫居依柳市，闲步在莲宫。\n高阁宜春雨，长廊好啸风。\n诚如双树下，岂比一丘中。",
        "dynasty": "唐",
        "collection_info": null
    },
    {
        "uuid": "8f0ac3c9ec4f8dbf9af9c6e164be8530",
        "title": "重阳日酬李观",
        "author": "皇甫冉",
        "content": "不见白衣来送酒，但令黄菊自开花。\n愁看日晚良辰过，步步行寻陶令家。",
        "dynasty": "唐",
        "collection_info": null
    },
    {
        "uuid": "15955bd3e002e1bea3e9060e1663985c",
        "title": "寄权器",
        "author": "皇甫冉",
        "content": "露湿青芜时欲晚，水流黄叶意无穷。\n节近重阳念归否，眼前篱菊带秋风。",
        "dynasty": "唐",
        "collection_info": null
    },
    {
        "uuid": "7c984c2745269a665f20f203dd360422",
        "title": "酬李判官度梨岭见寄",
        "author": "皇甫冉",
        "content": "陇首怨西征，岭南雁北顾。\n行人与流水，共向闽中去。",
        "dynasty": "唐",
        "collection_info": null
    },
    {
        "uuid": "417d45a1f29138a7fdbdeb8d5473b962",
        "title": "送魏六侍御葬",
        "author": "皇甫冉",
        "content": "哭葬寒郊外，行将何所从。\n盛曹徒列柏，新墓已栽松。\n海月同千古，江云覆几重。\n旧书曾谏猎，遗草议登封。\n畴昔轻三事，尝期老一峯。\n门临商岭道，窗引洛城钟。\n应积泉中恨，无因世上逢。\n招寻偏见厚，疎慢亦相容。\n张范唯通梦，求羊永绝踪。\n谁知长卿疾，歌赋不还邛。",
        "dynasty": "唐",
        "collection_info": null
    },
    {
        "uuid": "db347b9665d38b46813358665d6a1b5b",
        "title": "送张道士归茅山谒李尊师",
        "author": "皇甫冉",
        "content": "向山独有一人行，近洞应逢双鹤迎。\n尝以素书传弟子，还因白石号先生。\n无穷杏树行时种，几许芝田向月耕。\n师事少君年岁久，欲随旄节徃层城。",
        "dynasty": "唐",
        "collection_info": null
    },
    {
        "uuid": "891a1779360082e3bc8750ee7f386ca5",
        "title": "詶裴补阙吴寺见寻",
        "author": "皇甫冉",
        "content": "东林初结构，已有晚钟声。\n窻户背流水，房廊半架城。\n远山重迭见，芳草浅深生。\n每与君携手，多烦长老迎。",
        "dynasty": "唐",
        "collection_info": null
    },
    {
        "uuid": "115509dedb121fb391608ccb71551fb7",
        "title": "送王相公之幽州",
        "author": "皇甫冉",
        "content": "自昔萧曹任，难兼卫霍功。\n勤劳无远近，旌节屡西东。\n不选三河卒，还令万里通。\n雁行缘古塞，马鬣起长风。\n遮虏关山静，防秋鼓角雄。\n徒思一攀送，羸老荜门中。",
        "dynasty": "唐",
        "collection_info": null
    },
    {
        "uuid": "9907b230f73d850d157a2a7fabfcba6f",
        "title": "题竹扇赠别",
        "author": "皇甫冉",
        "content": "湘竹殊堪制，齐纨且未工。\n幸亲芳袖日，尤带旧林风。\n掩笑歌筵裏，传书卧阁中。\n竟将为别赠，宁与合欢同。",
        "dynasty": "唐",
        "collection_info": null
    },
    {
        "uuid": "edc8ee868d45b6b1d6082b64ab51a26a",
        "title": "归阳羡兼送刘八长卿",
        "author": "皇甫冉",
        "content": "湖上孤帆别，江南谪宦归。\n前程愁更远，临水泪沾衣。\n云梦春山徧，潇湘过客稀。\n武陵招我隐，岁晚闭柴扉。",
        "dynasty": "唐",
        "collection_info": null
    },
    {
        "uuid": "db423026a7dbc1ff5a44531570c706f0",
        "title": "东郊迎春",
        "author": "皇甫冉",
        "content": "晓见苍龙驾，东郊春已迎。\n綵云天仗合，玄象太阶平。\n佳气山川秀，和风政令行。\n句陈霜骑肃，御道雨师清。\n律向韶阳变，人随草木荣。\n遥观上林树，今日遇迁莺。",
        "dynasty": "唐",
        "collection_info": null
    },
    {
        "uuid": "fe618f4ee0e0fb0552600eeead77032e",
        "title": "招隐寺送阎判官还江州",
        "author": "皇甫冉",
        "content": "离别那逢秋气悲，东林更作上方期。\n共知客路浮云外，暂爱僧房坠叶时。\n长江九派人归少，寒岭千重雁度迟。\n借问浔阳在何处，每看潮落一相思。",
        "dynasty": "唐",
        "collection_info": null
    },
    {
        "uuid": "7c3cde6b4be3a3fb0cf6baad098b9e86",
        "title": "送李山人还",
        "author": "皇甫冉",
        "content": "从来无检束，只欲老烟霞。\n鸡犬声相应，深山有几家。",
        "dynasty": "唐",
        "collection_info": null
    },
    {
        "uuid": "3ac30ebba1ae811114ca236ac8856121",
        "title": "韦中丞西厅海榴",
        "author": "皇甫冉",
        "content": "海花争让候榴花，犯雪先开内史家。\n末客朝朝铃阁下，从公步履玩年华。",
        "dynasty": "唐",
        "collection_info": null
    },
    {
        "uuid": "4e352599a3d83f46f03c2a7a3313ef67",
        "title": "洪泽馆壁见故礼部尚书题诗",
        "author": "皇甫冉",
        "content": "底事洪泽壁，空留黄绢词。\n年年淮水上，行客不胜悲。",
        "dynasty": "唐",
        "collection_info": null
    },
    {
        "uuid": "8c779fcecedaaa04213396552c918d68",
        "title": "望南山雪怀山寺普上人",
        "author": "皇甫冉",
        "content": "夜夜梦莲宫，无由见远公。\n朝来出门望，知在雪山中。",
        "dynasty": "唐",
        "collection_info": null
    },
    {
        "uuid": "764e647a879614e4a616e0b1d55df9ad",
        "title": "送夔州班使君",
        "author": "皇甫冉",
        "content": "晚日照楼边，三军拜峡前。\n白云随浪散，青壁与山连。\n万岭岷峨雪，千家橘柚川。\n还如赴河内，天上去经年。",
        "dynasty": "唐",
        "collection_info": null
    },
    {
        "uuid": "de09eb2bd2d230097c99b6323383b447",
        "title": "寻戴处士",
        "author": "皇甫冉",
        "content": "车马长安道，谁知大隐心。\n蛮僧留古镜，蜀客寄新琴。\n晒药竹斋暖，捣茶松院深。\n思君一相访，残雪似山阴。",
        "dynasty": "唐",
        "collection_info": null
    },
    {
        "uuid": "be2713eeb41bc4c9e9c74631085f233f",
        "title": "早发中严寺别契上人",
        "author": "皇甫冉",
        "content": "苍苍松桂阴，残月半西岑。\n素壁寒灯暗，红炉夜火深。\n厨开山鼠散，钟尽岭猿吟。\n行役方如此，逢师懒话心。",
        "dynasty": "唐",
        "collection_info": null
    },
    {
        "uuid": "429548efa8c5a2d67008f0d5078d78b7",
        "title": "华清宫",
        "author": "皇甫冉",
        "content": "骊岫接新丰，岧峣驾翠空。\n凿山开秘殿，隐雾闭仙宫。\n绛阙犹栖凤，雕梁尚带虹。\n温泉曾浴日，华馆旧迎风。\n肃穆瞻云辇，沈深闭绮栊。\n东郊倚望处，瑞气霭蒙蒙。",
        "dynasty": "唐",
        "collection_info": null
    },
    {
        "uuid": "42703a0e312f8caec01f3b98ea4bfb72",
        "title": "送孔巢父赴河南军",
        "author": "皇甫冉",
        "content": "江城相送阻烟波，况復新秋一雁过。\n闻道全师征北虏，更言诸将会南河。\n边心杳杳乡人绝，塞草青青战马多。\n共许陈琳工奏记，知君名宦未蹉跎。",
        "dynasty": "唐",
        "collection_info": null
    },
    {
        "uuid": "92e305679e29dd29002642bc509e1eb0",
        "title": "李二侍御丹阳东去新亭",
        "author": "皇甫冉",
        "content": "姑苏东望海陵间，几度裁书信未还。\n长在府中持白简，岂知天畔有青山。\n人归极浦寒流广，雁下平芜秋野闲。\n旧日新亭更携手，他乡风景亦相关。",
        "dynasty": "唐",
        "collection_info": null
    },
    {
        "uuid": "da67173e46635e32c504a6eb02becf97",
        "title": "夜发沅江寄李颍川刘侍郎",
        "author": "皇甫冉",
        "content": "半夜回舟入楚乡，月明山水共苍苍。\n孤猨更发秋风裏，不是愁人亦断肠。",
        "dynasty": "唐",
        "collection_info": null
    },
    {
        "uuid": "b6f9407373373259ae5c7f4e34e7650a",
        "title": "浪淘沙二首 一",
        "author": "皇甫冉",
        "content": "蛮歌荳蔻北人愁，松雨蒲风野艇秋。\n浪起鵁鶄眠不得，寒沙细细入江流。",
        "dynasty": "唐",
        "collection_info": null
    },
    {
        "uuid": "84c94a5880337d75f8616864a10ffc9e",
        "title": "浪淘沙二首 二",
        "author": "皇甫冉",
        "content": "濑头细草接疎林，恶浪罾船半欲沈。\n宿鹭眠洲非旧浦，去年沙觜是江心。",
        "dynasty": "唐",
        "collection_info": null
    },
    {
        "uuid": "68f460988dfd0aeb986a912db24f7a00",
        "title": "春思",
        "author": "皇甫冉",
        "content": "莺啼燕语报新年，马邑龙堆路几千。\n家住秦城邻汉苑，心随明月到胡天。\n机中锦字论长恨，楼上花枝笑独眠。\n为问元戎窦车骑，何时反斾勒燕然。",
        "dynasty": "唐",
        "collection_info": null
    },
    {
        "uuid": "f6537c84755f8d2b92c08195602a13ec",
        "title": "逢庄纳因赠",
        "author": "皇甫冉",
        "content": "世故还相见，天涯共向东。\n春归江海上，人老别离中。\n郡吏名何晚，沙鸥道自同。\n甘泉须早献，且莫叹飘蓬。",
        "dynasty": "唐",
        "collection_info": null
    },
    {
        "uuid": "4fcfe13771ac49c553b6f67067ab69c8",
        "title": "送韦山人归钟山所居",
        "author": "皇甫冉",
        "content": "逸人归路远，弟子出山迎。\n服药颜虽驻，耽书癖已成。\n柴扉度岁月，藜杖见公聊。\n更作儒林传，还应有姓名。",
        "dynasty": "唐",
        "collection_info": null
    },
    {
        "uuid": "673d9b864f58caea6b8d592c3aeaa7dc",
        "title": "送普门上人",
        "author": "皇甫冉",
        "content": "花宫难久别，道者忆千灯。\n残雪入林路，深山归寺僧。\n日光依嫩草，泉响滴春冰。\n何用求方便，看心是一乘。",
        "dynasty": "唐",
        "collection_info": null
    },
    {
        "uuid": "bdb6b999ae3da74f1f3bfacfd2e6e07e",
        "title": "怨回纥歌二首 一",
        "author": "皇甫冉",
        "content": "白首南朝女，愁听异域歌。\n收兵颉利国，饮马胡芦河。\n毳布腥羶久，穹庐岁月多。\n雕巢城上宿，吹笛泪滂沱。",
        "dynasty": "唐",
        "collection_info": null
    },
    {
        "uuid": "acbca5debcbfc097c7ab8c6eb7a93792",
        "title": "怨回纥歌二首 二",
        "author": "皇甫冉",
        "content": "祖席驻征棹，开帆信候潮。\n隔烟桃叶泣，吹管杏花飘。\n船去鸥飞阁，人归尘上桥。\n别离惆怅泪，江路湿红蕉。",
        "dynasty": "唐",
        "collection_info": null
    },
    {
        "uuid": "10c61896b20da10bd6d9119be229723d",
        "title": "句",
        "author": "皇甫冉",
        "content": "微官同侍苍龙阙，直谏偏推白马生。",
        "dynasty": "唐",
        "collection_info": null
    },
    {
        "uuid": "625538dcc925681a9dbc671172d3ab27",
        "title": "田家作",
        "author": "皇甫冉",
        "content": "卧见高原烧，闲寻空谷泉。\n土膏消腊后，麦陇发春前。\n药验桐君录，心齐庄子篇。\n荒村三数处，衰柳百余年。\n好就山僧去，时过野舍眠。\n汲流宁厌远，卜地本求偏。\n向子谙樵路，陶家置黍田。\n雪峰明晚景，风雁急寒天。\n且復冠名鹖，宁知冕戴蝉。\n问津夫子倦，荷莜丈人贤。\n顾物皆从尔，求心正傥然。\n稽康懒慢性，祗自恋风烟。",
        "dynasty": "唐",
        "collection_info": null
    },
    {
        "uuid": "249d7b40e8d16c313b72aea624c112b2",
        "title": "寄刘方平",
        "author": "皇甫冉",
        "content": "十年不出蹊林中，一朝结束甘从戎。\n严子持竿心寂历，寥落荒篱遮旧宅。\n终日碧湍声自喧，暮秋黄菊花谁摘。\n每望南峰如对君，昨来不见多黄云。\n石径幽人何所在，玉泉疎钟时独闻。\n与君从来同语默，岂是悠悠但相识。\n天畔三秋空復情，袖中一字无由得。\n世人易合復易离，故交弃置求新知。\n叹息青青长不改，岁寒霜雪贞松枝。",
        "dynasty": "唐",
        "collection_info": null
    },
    {
        "uuid": "ae4687b58c5c22a4a457c7ac491ced35",
        "title": "和中丞奉使承恩还终南旧居",
        "author": "皇甫冉",
        "content": "轩车寻旧隐，宾从满郊园。\n萧散烟霞兴，殷勤故老言。\n谢公山不改，陶令菊犹存。\n苔藓侵垂钓，松篁长闭门。\n风霜清吏事，江海谕君恩。\n祗召趋宣室，沈冥在一论。",
        "dynasty": "唐",
        "collection_info": null
    },
    {
        "uuid": "09790d2c896f7a56f1415e34c17042cb",
        "title": "送令狐明府",
        "author": "皇甫冉",
        "content": "行当腊候晚，共惜岁阴残。\n闻道巴山远，如何蜀路难。\n荒林藏积雪，乱石起惊湍。\n君有亲人术，应令劳者安。",
        "dynasty": "唐",
        "collection_info": null
    },
    {
        "uuid": "7dd277845557ce7a7c3379bb84a7a57c",
        "title": "同韩给事观毕给事画松石",
        "author": "皇甫冉",
        "content": "海峤微茫那得到，楚关迢递心空忆。\n夕郎善画岩间松，远意幽姿此何极。\n千条万叶纷异状，虎伏螭盘争劲力。\n扶疎半映晚天青，凝澹全和曙云黑。\n烟笼月照安可道，雨湿风吹未曾息。\n能将积雪辨晴光，每与连峰作寒色。\n龙楼不竞繁花吐，骑省偏宜遥夜直。\n罗浮道士访移来，少室山僧旧应识。\n掖垣深沈昼无事，终日亭亭在人侧。\n古槐衰柳宁足论，还对罘罳列行植。",
        "dynasty": "唐",
        "collection_info": null
    },
    {
        "uuid": "92e50430be6f6b64ddcdf3bb6e41cae6",
        "title": "送从侄栖闲律师",
        "author": "皇甫冉",
        "content": "能知出世法，讵有在家心。\n南院开门送，东山策杖寻。\n经年期故里，及夏到空林。\n念远长劳望，朝朝草色深。",
        "dynasty": "唐",
        "collection_info": null
    },
    {
        "uuid": "211039e861ea56699e9fe15ebd45eb93",
        "title": "舟中送李观",
        "author": "皇甫冉",
        "content": "江南近别亦依依，山晚川长客伴稀。\n独坐相思计行日，出门临水望君归。",
        "dynasty": "唐",
        "collection_info": null
    },
    {
        "uuid": "0fd0ca742754e79e9e3406c7c81924fb",
        "title": "金山",
        "author": "皇甫冉",
        "content": "中江一柱碧崚嶒，壁立千寻我独登。\n梵呗波随招过客，钟声船载送归僧。\n窗前白上浪三尺，岭上青堆云几层。\n六代风流衰歇尽，慿栏感喟意难胜。\n（见丹徒陶绍莱辑《润州唐人集》卷七，云：「见凈谈《金山志》及缪潜《新志》。\n」）。",
        "dynasty": "唐",
        "collection_info": null
    },
    {
        "uuid": "31ea74668776e2ee2f1685ef582f38ac",
        "title": "送韩司直",
        "author": "皇甫冉",
        "content": "（见宋赵师秀《众妙集》，并见宋周弼《唐三体诗》卷六。\n按《全唐诗》卷一百八十四作刘长卿诗，诗同，校其异文如下：首句「游吴还适越」，「适」，《全唐诗》作「入」。\n五句「山明残雪在」，「山」，《全唐诗》作「岸」。\n七句「季子留遗庙」，《全唐诗》作「季子杨柳庙」。\n又《唐三体诗》本元释圆至于此句下注曰：「皇览《冢墓记》：季子冢在毘陵县暨阳乡，至今吏唐民祀事。\n」〖唐姚合《极玄集》、宋计有功《唐诗纪事》卷二七均作皇甫冉诗，《文苑英华》卷二七二作皇甫曾诗，《四部丛刊》影明正德本《刘随州文集》卷三则作刘诗。\n似亦皇甫冉所作为是。\n〗）。",
        "dynasty": "唐",
        "collection_info": null
    },
    {
        "uuid": "a60ff358cf626ded00c0f83f81c24989",
        "title": "送韦判官赴闽中",
        "author": "皇甫冉",
        "content": "空（《全唐诗》二一○作皇甫诗。\n第四句「伤」《文苑英华》作「惊」《文苑英华》二七二《送行》）。",
        "dynasty": "唐",
        "collection_info": null
    },
    {
        "uuid": "08f92a392ae83055292bc03645cc8a50",
        "title": "寄（一作「赠」）章司直",
        "author": "皇甫冉",
        "content": "空（原注：「《百家诗选》作郎士元诗。\n」《全唐诗》二四八作郎士元《赠韦司直》同上二五四《寄赠》）。",
        "dynasty": "唐",
        "collection_info": null
    },
    {
        "uuid": "4fd96b6c3111f39bcd2b0ece3a798fb3",
        "title": "三月三日后亭泛舟",
        "author": "皇甫冉",
        "content": "越中山水高且深，兴来无处不登临。\n永和九年刺海郡，暮春三月醉山阴。\n（桑世昌《兰亭考》十二）。",
        "dynasty": "唐",
        "collection_info": null
    },
    {
        "uuid": "6d822351856666406d107a9d93c1b498",
        "title": "顺心上人山池",
        "author": "皇甫冉",
        "content": "南荣对庐{冯/廾}，宴坐日于斯。\n细草汀洲色，轻风杨柳枝。\n磬声催暮鸟，泉影入春池。\n则异人间世，唯当幽客知。",
        "dynasty": "唐",
        "collection_info": null
    },
    {
        "uuid": "63d2d2cf25997b14600a4ad9fc95f2da",
        "title": "题陈胜林园",
        "author": "皇甫冉",
        "content": "闭门不肯偶时人，荒竹闲园莫厌贫。\n腊后春风能几日？家中芳草自相亲。\n（均见日本藏唐抄本《新撰类林抄》卷四）。",
        "dynasty": "唐",
        "collection_info": null
    },
    {
        "uuid": "3faa34fdde0028d1fda1bb611609f265",
        "title": "乐府杂曲：鼓吹曲辞：巫山高",
        "author": "皇甫冉",
        "content": "巫峡见巴东，迢迢半出空。\n云藏神女馆，雨到楚王宫。\n朝暮泉声落，寒暄树色同。\n清猿不可听，偏在九秋中。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "7a17ca504ccbe126482d3a106d0eb9ff",
        "title": "横吹曲辞：出塞",
        "author": "皇甫冉",
        "content": "吹角出塞门，前瞻即胡地。\n三军尽回首，皆洒望乡泪。\n转念关山长，行看风景异。\n由来征戍客，各负轻生义。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "uuid": "1feca3bd6ab165c79bd7897865dd8d77",
        "title": "相和歌辞：婕妤怨",
        "author": "皇甫冉",
        "content": "由来咏团扇，今与值秋风。\n事逐时皆往，恩无日再中。\n早鸿闻上苑，寒露下深宫。\n颜色年年谢，相如赋岂工。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "7ea6de3df262aaf1180361930fd0ec79",
        "title": "润州南郭留别",
        "author": "皇甫冉",
        "content": "萦回枫叶岸，留滞木兰桡。\n吴岫新经雨，江天正落潮。\n故人劳见爱，行客自无聊。\n君问前程事，孤云入剡遥。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "ae3bbf2c80ded10552dc8f8dd4e45847",
        "title": "祭张公洞二首",
        "author": "皇甫冉",
        "content": "尧心知稼穑，精意绕山川。\n风雨神祇应，笙镛诏命传。\n沐兰祇扫地，酌桂伫灵仙。\n拂雾陈金策，焚香拜玉筵。\n云开小有洞，日出大罗天。\n三鸟随王母，双童翊子先。\n何时种桃核，几度看桑田。\n倏忽烟霞散，空岩骑吏旋。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "ac2fe0bf453338c7de1f03a9a171f414",
        "title": "长安路",
        "author": "皇甫冉",
        "content": "长安九城路，戚裏五侯家。\n结束趋平乐，联翩抵狭斜。\n高楼临远水，复道出繁花。\n唯见相如宅，蓬门度岁华。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "8e4e970f68d21e7f387bd8895ee7fa90",
        "title": "送朱逸人",
        "author": "皇甫冉",
        "content": "时人多不见，出入五湖间。\n寄酒全吾道，移家爱远山。\n更看秋草暮，欲共白云还。\n虽在风尘裏，陶潜身自闲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "a8472fe530d2bb5db89fa8ed9c7ff029",
        "title": "西陵寄灵一上人",
        "author": "皇甫冉",
        "content": "西陵遇风处，自古是通津。\n终日空江上，云山若待人。\n汀洲寒事早，鱼鸟兴情新。\n回望山阴路，心中有所亲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "17cf5501e6414e424c5ee6b4e91ec1ae",
        "title": "赴无锡寄别灵一净虚二上人云门所居",
        "author": "皇甫冉",
        "content": "高僧本姓竺，开士旧名林。\n一入春山裏，千峰不可寻。\n新年芳草遍，终日白云深。\n欲徇微官去，悬知讶此心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "a1134054d9dc88c257e2240c3eefb814",
        "title": "舟中送李八",
        "author": "皇甫冉",
        "content": "词客金门未有媒，游吴适越任舟回。\n远水迢迢分手去，天边山色待人来。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "9cdbb20e6ff33b405da0f50f607a2fc6",
        "title": "与张补阙王炼师自徐方清路同舟南下于台头寺留别赵员外裴补阙同赋杂题一首",
        "author": "皇甫冉",
        "content": "朝朝春事晚，泛泛行舟远。\n淮海思无穷，悠扬烟景中。\n幸将仙子去，复与故人同。\n高枕随流水，轻帆任远风。\n钟声野寺迥，草色故城空。\n送别高台上，裴回共惆怅。\n悬知白日斜，定是犹相望。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "e279a3961de8bb8d5d070c0f68d32524",
        "title": "三月三日义兴李明府后亭泛舟",
        "author": "皇甫冉",
        "content": "江南烟景复如何，闻道新亭更可过。\n处处艺兰春浦绿，更使轻桡徐转去，微风落日水增波。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "eeef1ad7df73b026c0e1a2486ea8841b",
        "title": "少室山韦炼师升仙歌",
        "author": "皇甫冉",
        "content": "红霞紫气昼氲氲，绛节青幢迎少君。\n忽从林下升天去，空使时人礼白云。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "318133cc36d6708ce0427271d4067921",
        "title": "独孤中丞筵陪饯韦君赴升州",
        "author": "皇甫冉",
        "content": "中司龙节贵，上客虎符新。\n地控吴襟带，才高汉缙绅。\n泛舟应度腊，入境便行春。\n处处歌来暮，长江建业人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "307e67622d8dccfa8f06a85fc540bcec",
        "title": "送王绪剡中",
        "author": "皇甫冉",
        "content": "不见关山去，何时到剡中。\n已闻成竹木，更道长儿童。\n篱落云常聚，村墟水自通。\n朝朝忆玄度，非是对清风。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "2edb9e91793cf44d5815fbddbb09eaf6",
        "title": "酬李郎中侍御秋夜登福州城楼见寄",
        "author": "皇甫冉",
        "content": "辛勤万里道，萧索九秋残。\n月照闽中夜，天凝海上寒。\n王程无地远，主意在人安。\n遥寄登楼作，空知行路难。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "2c5f159374aa19679c9dd2406130f908",
        "title": "同李司直诸公暑夜南余馆",
        "author": "皇甫冉",
        "content": "何处多明月，津亭暑夜深。\n烟霞不可望，云树更沉沉。\n好是吴中隐，仍为洛下吟。\n微官朝复夕，牵强亦何心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "0616774160f4ee8bcdd93037bf673894",
        "title": "赠普门上人",
        "author": "皇甫冉",
        "content": "支公身欲老，长在沃州多。\n慧力堪传教，禅功久伏魔。\n山云随坐夏，江草伴头陀。\n借问回心后，贤愚去几何。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "d2cfe0ea3f50437146388e5d133b80eb",
        "title": "与诸公同登无锡北楼",
        "author": "皇甫冉",
        "content": "秋兴因危堞，归心过远山。\n风霜征雁早，江海旅人闲。\n驿树寒仍密，渔舟晚自还。\n仲宣何所赋，只叹在荆蛮。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "96cb354b038979a8f5b9a73ff8f3ba1e",
        "title": "送李录事赴饶州",
        "author": "皇甫冉",
        "content": "北人南去雪纷纷，雁叫汀沙不可闻。\n积水长天随远客，借问督邮才弱冠，府中年少不如君。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "b975ab08c9e050df66202ac51f8751fb",
        "title": "送顾苌往新安",
        "author": "皇甫冉",
        "content": "由来山水客，复道向新安。\n半是乘潮便，全非行路难。\n晨装林月在，野饭浦沙寒。\n严子千年后，何人钓旧滩。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "0807dc552997d8685583f0e17d07bd6f",
        "title": "秋夜有怀高三十五兼呈空和尚",
        "author": "皇甫冉",
        "content": "晚节闻君趋道深，结茅栽树近东林。\n大师几度曾摩顶，不见支公与玄度，相思拥膝坐长吟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "7289b51ad87ce75b34ec7b4eeb480667",
        "title": "途中送权三兄弟",
        "author": "皇甫冉",
        "content": "淮海风涛起，江关忧思长。\n同悲鹊绕树，独作雁随阳。\n山晚云初雪，汀寒月照霜。\n由来濯缨处，渔父爱沧浪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "a0421d1b68ad65cbd551f7ef98975f9a",
        "title": "杂言湖山歌送许鸣谦",
        "author": "皇甫冉",
        "content": "湖中之山兮波上青，桂飒飒兮雨冥冥。\n君归兮春早，东岭西峰兮同白云，鸡鸣犬吠兮时相闻。\n幽芳媚景兮当嘉月，践石扪萝兮恣超忽。\n空山寂寂兮颍阳人，旦夕孤云随一身。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "2905eb744f7f3f5051adab6d0e84434e",
        "title": "杂言迎神词二首：迎神",
        "author": "皇甫冉",
        "content": "启庭户，列芳鲜；目眇眇，心绵绵，因风托雨降琼筵。\n纷下拜，屡加笾，人心望岁祈丰年。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "70aade9a4cc848e633a6b5e4ef654dfa",
        "title": "杂言迎神词二首：送神",
        "author": "皇甫冉",
        "content": "露沾衣，月隐壁；气凄凄，人寂寂，风回雨度虚瑶席。\n来无声，去无迹，神心降和福远客。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "458c6187bba198a919f20e6e8a9c3e93",
        "title": "屏风上各赋一物得携琴客",
        "author": "皇甫冉",
        "content": "不是向空林，应当就盘石。\n白云知隐处，芳草迷行迹。\n如何祗役心，见尔携琴客。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "9a7a662fc3de41f97e9ddf1863dea0d4",
        "title": "江草歌送卢判官",
        "author": "皇甫冉",
        "content": "江皋兮春早，江上兮芳草。\n杂蘼芜兮杜蘅，目眇眇兮增愁，步迟迟兮堪搴。\n澧之浦兮湘之滨，新月能分裛露时，夕阳照见连天处。\n问君行迈将何之，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "9a16688e8d59cb0ef1bbb5e152205025",
        "title": "题画帐二首：山水",
        "author": "皇甫冉",
        "content": "桂水饶枫杉，荆南足烟雨。\n犹疑黛色中，复是雒阳岨。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "f8d5aa2a69ef4c300a145822aed1df5d",
        "title": "题画帐二首：远帆",
        "author": "皇甫冉",
        "content": "朝见巴江客，暮见巴江客。\n云帆傥暂停，中路阳台夕。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "53b18cc3986fcb12a7327e054cfd0b52",
        "title": "杂言月洲歌送赵冽还襄阳",
        "author": "皇甫冉",
        "content": "汉之广矣中有洲，洲如月兮水环流。\n流聒聒兮湍与濑，万山飞雨一川来，巴客归船傍洲去。\n归人不可迟，家住洲头定近远，朝泛轻桡暮当返。\n不能随尔卧芳洲，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "4f9a1e172138eb1ab36e06bd1d575500",
        "title": "寄刘八山中",
        "author": "皇甫冉",
        "content": "东皋若近远，苦雨隔还期。\n闰岁风霜晚，山田收穫迟。\n茅檐燕去后，樵路菊黄时。\n平子游都久，知君坐见嗤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "af9729d0a59898a3fec9f2114513f7db",
        "title": "答张諲、刘方平兼呈贺兰广",
        "author": "皇甫冉",
        "content": "野性难驯狎，荒郊自闭门。\n心闲同海鸟，日夕恋山村。\n屡枉琼瑶赠，如今道术存。\n远峰时振策，春雨耐香源。\n复有故人在，宁闻卢鹊喧。\n青青草色绿，终是待王孙。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "c8d8402f9ceaaa17b616f3b852140993",
        "title": "沣水送郑丰鄠县读书",
        "author": "皇甫冉",
        "content": "麦秋中夏凉风起，送君西郊及沣水。\n孤烟远树动离心，上古全经皆在口，秦人如见济南生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "aa1f924e2873386d009ea7d0865ca69c",
        "title": "酬包评事壁画山水见寄",
        "author": "皇甫冉",
        "content": "一官知所傲，本意在云泉。\n濡翰生新兴，群峰忽眼前。\n黛中分远近，笔下起风烟。\n岩翠深樵路，湖光出钓船。\n寒侵赤城顶，日照武陵川。\n若览名山志，仍闻招隐篇。\n遂令江海客，惆怅忆閒田。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "db7f60525504881cda16f7d246b902af",
        "title": "渡汝水向太和山",
        "author": "皇甫冉",
        "content": "落日事搴陟，西南投一峰。\n诚知秋水浅，但怯无人踪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "2f6565ea2e93c05324936b3d5fa982be",
        "title": "赠郑山人",
        "author": "皇甫冉",
        "content": "白首沧洲客，陶然得此生。\n庞公采药去，莱氏与妻行。\n乍见还州裏，全非隐姓名。\n枉帆临海峤，贳酒秣陵城。\n伐木吴山晓，持竿越水清。\n家人恣贫贱，物外任衰荣。\n忽尔辞林壑，高歌至上京。\n避喧心已惯，念远梦频成。\n石路寒花发，江田腊雪明。\n玄纁倘有命，何以遂躬耕。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "01a47caf27569c4a024836095508c0a5",
        "title": "刘方平西斋对雪",
        "author": "皇甫冉",
        "content": "对酒闲斋晚，开轩腊雪时。\n花飘疑节候，色净润帘帷。\n委树寒枝弱，萦空去雁迟。\n自然堪访戴，无复四愁诗。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "0a9f77e6581322e3c83ea5e4f353fbdc",
        "title": "福先寺寻湛然寺主不见",
        "author": "皇甫冉",
        "content": "寂然空伫立，往往报疏钟。\n高馆谁留客，东南二室峰。\n川原通霁色，田野变春容。\n惆怅层城暮，犹言归路逢。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "5a0894b509dfaf256424181148c8aaa5",
        "title": "登玄元庙",
        "author": "皇甫冉",
        "content": "古庙川原迥，重门禁籞连。\n海童纷翠盖，羽客事琼筵。\n御路分疏柳，离宫出苑田。\n兴新无向背，望久辨山川。\n物外将遗老，区中誓绝缘。\n函关若远近，紫气独依然。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "afb24e51a74a4729a4cb1598ebc63f01",
        "title": "玄元观送李源李风还奉先华阴",
        "author": "皇甫冉",
        "content": "此去那知道路遥，寒原紫府上迢迢。\n莫辞别酒和琼液，华山秦塞长相忆，无使音尘顿寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "bb774a778e1918e8c795226084a0f795",
        "title": "刘方平壁画山",
        "author": "皇甫冉",
        "content": "墨妙无前，性生笔先。\n回溪已失，远嶂犹连。\n侧径樵客，长林野烟。\n青峰之外，何处云天。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "53ae26b34d84b21f6cc32a579d8629e3",
        "title": "登山歌",
        "author": "皇甫冉",
        "content": "青山前，青山后，登高望两处，两处今何有。\n烟景满川原，离人堪白首。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "e3d7c8455a1e5e261db9460a01420236",
        "title": "和郑少尹祭中岳寺北访萧居士越上方",
        "author": "皇甫冉",
        "content": "肃寺祠灵境，寻真到隐居。\n夤缘幽谷远，萧散白云余。\n晚节持僧律，他年着道书。\n海边曾狎鸟，濠上正观鱼。\n寂静求无相，淳和睹太初。\n一峰绵岁月，万性任盈虚。\n篱隔溪钟度，窗临涧木疏。\n谢公怀旧壑，回驾复何如。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "8446daa197d89ab0bc06259ce6013d56",
        "title": "秋夜寄所思",
        "author": "皇甫冉",
        "content": "寂寞坐遥夜，清风何处来。\n天高散骑省，月冷建章台。\n邻笛哀声急，城砧朔气催。\n芙蓉已委绝，谁复可为媒。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "555c5b5438a97a4880cf5c60695913dd",
        "title": "赋得郢路悲猿",
        "author": "皇甫冉",
        "content": "悲猿何处发，郢路第三声。\n远客知秋暮，空山益夜清。\n啾啾深众木，噭噭入孤城。\n坐觉盈心耳，翛然适楚情。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "85232557e53c89ee36510c1529bfd9d8",
        "title": "杂言无锡惠山寺流泉歌",
        "author": "皇甫冉",
        "content": "寺有泉兮泉在山，锵金鸣玉兮长潺潺。\n作潭镜兮澄寺内，处处萦回石磴喧，朝朝盥漱山僧老。\n僧自老，松自新。\n流活活，无冬春。\n任疏凿兮与汲引，若有意兮山中人。\n偏依佛界通仙境，明灭玲珑媚林岭。\n宛如太室临九潭，且复迟回犹未去，此心只为灵泉留。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "ff8db57cd57c79ccb4a6456aa0857a83",
        "title": "清明日青龙寺上方赋得多字",
        "author": "皇甫冉",
        "content": "上方偏可适，季月况堪过。\n远近水声至，东西山色多。\n夕阳留径草，新叶变庭柯。\n已度清明节，春秋如客何。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "a9d67a4a805baa4f45064cf885823950",
        "title": "曾东游以诗寄之",
        "author": "皇甫冉",
        "content": "出郭离言多，回车始知远。\n寂然层城暮，更念前山转。\n总辔越成皋，浮舟背梁苑。\n朝朝劳延首，往往若在眼。\n落日孤云还，边愁迷楚关。\n如何溆花发，复对游子颜。\n古寺杉栝裏，连樯洲渚间。\n烟生海西岸，云见吴南山。\n惊风扫芦荻，翻浪连天白。\n正是扬帆时，偏逢江上客。\n由来许佳句，况乃惬所适。\n嵯峨天姥峰，翠色春更碧。\n气凄湖上雨，月净剡中夕。\n钓艇或相逢，江蓠又堪摘。\n迢迢始宁墅，芜没谢公宅。\n朱槿列摧墉，苍苔遍幽石。\n顾予任疏懒，期尔振羽翮。\n沧洲未可行，须售金门策。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "164d12af8577ce91993bc0936d3a9084",
        "title": "适荆州途次南阳赠何明府",
        "author": "皇甫冉",
        "content": "千里独游日，有怀谁与同。\n言过细阳令，一遇朗陵公。\n清节迈多士，斯文传古风。\n闾阎知俗变，原野识年丰。\n吾道方在此，前程殊未穷。\n江天经岘北，客思满巴东。\n梦渚夕愁远，山丘晴望通。\n应嗟出处异，流荡楚云中。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "22d71c930466aa20c14d5c7d20b8061d",
        "title": "山中五咏：门柳",
        "author": "皇甫冉",
        "content": "接影武昌城，分行汉南道。\n何事闲门外，空对青山老。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "3023c03f1af46ef91271393f21b0a6b0",
        "title": "山中五咏：远山",
        "author": "皇甫冉",
        "content": "少室尽西峰，鸣皋隐南面。\n柴门纵复关，终日窗中见。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "c652ab1881f29a88b8dde4c8908f5ec4",
        "title": "山中五咏：南涧",
        "author": "皇甫冉",
        "content": "上路各乘轩，高明尽鸣玉。\n宁知涧下人，自爱轻波渌。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "44d9a54a6f6113aa686eddab5d6297c2",
        "title": "山中五咏：春早",
        "author": "皇甫冉",
        "content": "草遍颍阳山，花开武陵水。\n春色既已同，人心亦相似。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "049c27bbde23309a3e069b154cfe0400",
        "title": "山中五咏：山馆",
        "author": "皇甫冉",
        "content": "山馆长寂寂，闲云朝夕来。\n空庭复何有，落日照青苔。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "4d86587ff7e55f09dd781a50cdf84377",
        "title": "送蒋评事往福州",
        "author": "皇甫冉",
        "content": "江上春常早，闽中客去稀。\n登山怨迢递，临水惜芳菲。\n烟树何时尽，风帆几日归。\n还看复命处，盛府有光辉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "dc1e8a2ba56cb86c30f57fc4fdc47fba",
        "title": "送从弟豫贬远州",
        "author": "皇甫冉",
        "content": "何事成迁客，思归不见乡。\n游吴经万里，吊屈过三湘。\n水与荆巫接，山通鄢郢长。\n名嗟黄绶系，才是白眉良。\n独结南枝恨，应思北雁行。\n忧来沽楚酒，玄鬓莫凝霜。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "7d293f9fac6e6f0eb5754748fc644b61",
        "title": "送钱唐路少府赴制举",
        "author": "皇甫冉",
        "content": "公车待诏赴长安，客裏新正阻旧欢。\n迟日未能销野雪，共许郄诜工射策，恩荣请向一枝看。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "c77dacb3fb5c512b0e3273083931d7a0",
        "title": "赋得荆溪夜湍送蒋逸人归义兴山",
        "author": "皇甫冉",
        "content": "惊湍流不极，夜度识云岑。\n长带溪沙浅，时因山雨深。\n方同七裏路，更遂五湖心。\n揭厉朝将夕，潺湲古至今。\n花源君若许，虽远亦相寻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "7cee6e73ad5177a13285098e38d6a6e4",
        "title": "齐郎中筵赋得的的帆向浦留别",
        "author": "皇甫冉",
        "content": "一帆何处去，正在望中微。\n浦迥摇空色，汀回见落晖。\n每争高鸟度，能送远人归。\n偏似南浮客，悠扬无所依。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "a090371bd6651f2076185d0dacef7eb3",
        "title": "送陆鸿渐栖霞寺采茶",
        "author": "皇甫冉",
        "content": "采茶非采菉，远远上层崖。\n布叶春风暖，盈筐白日斜。\n旧知山寺路，时宿野人家。\n借问王孙草，何时泛碗花。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "804e7961a4671814d753916976911f3e",
        "title": "泊丹阳与诸人同舟至马林溪遇雨",
        "author": "皇甫冉",
        "content": "云林不可望，溪水更悠悠。\n共载人皆客，离家春是秋。\n远山方对枕，细雨莫回舟。\n来往南徐路，多为芳草留。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "b4f4e365ab2a44674a00d616dfb0331b",
        "title": "太常魏博士远出贼庭江外相逢因叙其事",
        "author": "皇甫冉",
        "content": "烽火惊戎塞，豺狼犯帝畿。\n川原无稼穑，日月翳光辉。\n裏社枌榆毁，宫城骑吏非。\n群生被惨毒，杂虏耀轻肥。\n多士从芳饵，唯君识祸机。\n心同合浦叶，命寄首阳薇。\n耻作纤鳞喣，方随高鸟飞。\n山经商岭出，水泛汉池归。\n离别霜凝鬓，逢迎泪迸衣。\n京华长路绝，江海故人稀。\n秉节身常苦，求仁志不违。\n只应穷野外，耕种且相依。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "0f41b6189ae45a6e47773d691bddde1a",
        "title": "送包佶赋得天津桥",
        "author": "皇甫冉",
        "content": "洛阳岁暮作征客，□□□□□□□。\n相望依然一水间，岂无朝夕轩车度，其奈相逢非所亲。\n巩树甘陵愁远道，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "e4db3a56f072d11d5b723c888e7167eb",
        "title": "上礼部杨侍郎",
        "author": "皇甫冉",
        "content": "郢匠抡材日，辕轮必尽呈。\n敢言当一干，徒欲隶诸生。\n末学惭邹鲁，深仁录弟兄。\n余波知可挹，弱植更求荣。\n绩愧他年败，功期此日成。\n方因旧桃李，犹冀载飞鸣。\n道浅犹怀分，时移但自惊。\n关门惊暮节，林壑废春耕。\n十裏嵩峰近，千秋颍水清。\n烟花迷戍谷，墟落接阳城。\n渺默思乡梦，迟回知己情。\n劳歌终此曲，还是苦辛行。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "973279b2c6a54a71dc25b7e149cc6a2c",
        "title": "崔十四宅各赋一物得檐柳",
        "author": "皇甫冉",
        "content": "官渡老风烟，浔阳媚云日。\n汉将营前见，胡笳曲中出。\n复在此檐端，垂阴仲长室。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "7ba79d8d34a17ae9b29ed9a5ee2883fe",
        "title": "送段明府",
        "author": "皇甫冉",
        "content": "遥夜此何其，霜空残杳霭。\n方嗟异乡别，暂是同公会。\n海林秋更疏，野水寒犹大。\n离人转吴岫，旅雁从燕塞。\n日夕望前期，劳心白云外。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "d8cd6e554eade79357591d52d0eddc6a",
        "title": "送魏十六还苏州",
        "author": "皇甫冉",
        "content": "秋夜深深北送君，阴虫切切不堪闻。\n归舟明日毗陵道，回首姑苏是白云。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "0f73fb9fe7c3a27edf5b2c275aa30ae4",
        "title": "婕妤怨",
        "author": "皇甫冉",
        "content": "由来咏团扇，今已值秋风。\n事逐时皆往，恩无日再中。\n早鸿闻上苑，寒露下深宫。\n颜色年年谢，相如赋岂工。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "e0369aca1655177bbd237b833eaca7bc",
        "title": "秋日东郊作",
        "author": "皇甫冉",
        "content": "闲看秋水心无事，卧对寒松手自栽。\n庐岳高僧留偈别，浅薄将何称献纳，临岐终日自迟回。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "13ffb31cd10660ca23ae408e0bbdb94f",
        "title": "秋夜宿严维宅",
        "author": "皇甫冉",
        "content": "昔闻玄度宅，门向会稽峰。\n君住东湖下，清风继旧踪。\n秋深临水月，夜半隔山钟。\n世故多离别，良宵讵可逢。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "c258f125d3a3f507cb188629098f3d05",
        "title": "酬张二仓曹扬子所居见寄兼呈韩郎中",
        "author": "皇甫冉",
        "content": "孤云独鹤自悠悠，别后经年尚泊舟。\n渔父置词相借问，莫怪杜门频乞假，不堪扶病拜龙楼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "e459d684555d52be2b077c857c816f58",
        "title": "送陆澧郭郧",
        "author": "皇甫冉",
        "content": "才见吴洲百草春，已闻燕雁一声新。\n秋风何处催年急，偏逐山行水宿人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "d458198b2c473d5761803cd0601246a6",
        "title": "题裴二十一新园",
        "author": "皇甫冉",
        "content": "东郭访先生，西郊寻隐路。\n久为江南客，自有云阳树。\n已得閒园心，不知公府步。\n开门白日晚，倚杖青山暮。\n果熟任霜封，篱疏从水度。\n穷年无牵缀，往事惜沦误。\n唯见耦耕人，朝朝自来去。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "72f3e54ffc060e98cb9a9cdaac6c089b",
        "title": "寄高云",
        "author": "皇甫冉",
        "content": "南徐风日好，怅望毗陵道。\n毗陵有故人，一见恨无因。\n独恋青山久，唯令白髮新。\n每嫌持手板，时见着头巾。\n烟景临寒食，农桑接仲春。\n家贫仍嗜酒，生事今何有。\n芳草遍江南，劳心忆携手。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十九"
        }
    },
    {
        "uuid": "4da55afb737c316cb3c8885f3ee8d4ed",
        "title": "庐山歌送至弘法师兼呈薛江州",
        "author": "皇甫冉",
        "content": "释子去兮访名山，禅舟容与兮住仍前。\n猿啾啾兮怨月，连湘接楚饶桂花，事久年深无杏树。\n使君爱人兼爱山，",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "d65b70d640484d179b9b131e0dcfa8da",
        "title": "使往寿州淮路寄刘长卿",
        "author": "皇甫冉",
        "content": "榛草荒凉村落空，驱驰卒岁亦何功。\n蒹葭曙色苍苍远，日夕烟霜那可道，寿阳西去水无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "0f8e49c6908a05057125a724b399099b",
        "title": "酬李司兵直夜见寄",
        "author": "皇甫冉",
        "content": "江城闻鼓角，旅宿复何如。\n寒月此宵半，春风旧岁余。\n徒云资薄禄，未必胜閒居。\n见欲扁舟去，谁能畏简书。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "cfc2eb19cc6efbfcfa0ed68a290d8142",
        "title": "送薛判官之越",
        "author": "皇甫冉",
        "content": "时难自多务，职小亦求贤。\n道路无辞远，云山并在前。\n樟亭待潮处，已是越人烟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "87b8569247623758e6fd03607141407c",
        "title": "同温丹徒登万岁楼",
        "author": "皇甫冉",
        "content": "高楼独立思依依，极浦遥山合翠微。\n江客不堪频北顾，闻道王师犹转战，谁能谈笑解重围。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "6c2c5a679a887a111edfd4b4be6905a8",
        "title": "送李万州赴饶州觐省",
        "author": "皇甫冉",
        "content": "前程观拜庆，旧馆惜招携。\n荀氏风流远，胡家清白齐。\n川回吴岫失，塞阔楚云低。\n举目亲鱼鸟，惊心怯鼓鼙。\n人稀渔浦外，滩浅定山西。\n无限青青草，王孙去不迷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "549f8adf2954e43aaa57b0cd0f204269",
        "title": "宿淮阴南楼酬常伯能",
        "author": "皇甫冉",
        "content": "淮阴日落上南楼，乔木荒城古渡头。\n浦外野风初入户，伫立分宵绝来客，烦君步屐忽相求。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "6bf629055dd042eb6cb45ec12801a569",
        "title": "送归中丞使新罗",
        "author": "皇甫冉",
        "content": "诏使殊方远，朝仪旧典行。\n浮天无尽处，望日计前程。\n暂喜孤山出，长愁积水平。\n野风飘迭鼓，海雨湿危旌。\n异俗知文教，通儒有令名。\n还将大戴礼，方外授诸生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "a27cc6510d7563062440dbae5b67b706",
        "title": "送魏中丞还河北",
        "author": "皇甫冉",
        "content": "宁知贵公子，本是鲁诸生。\n上国风尘旧，中司印绶荣。\n辛勤戎旅事，雪下护羌营。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "2a8cce972971e9b632d127cdf507646f",
        "title": "寄振上人无碍寺所居",
        "author": "皇甫冉",
        "content": "恋亲时见在人群，多在东山就白云。\n独坐焚香诵经处，深山古寺雪纷纷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "b7c679481ac81c2875ba72b197d7c9b5",
        "title": "酬李补阙",
        "author": "皇甫冉",
        "content": "十年归客但心伤，三径无人已自荒。\n夕宿灵台伴烟月，纵有谏书犹未献，春风拂地日空长。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "66b0cdcb2672ec2e4863e344a9a4b368",
        "title": "送庐山人归林虑山",
        "author": "皇甫冉",
        "content": "无论行远近，归向旧烟林。\n寥落人家少，青冥鸟道深。\n白云长满目，芳草自知心。\n山色连东海，相思何处寻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "b1781730ee29e748da0f86045e8cd6ae",
        "title": "送荣别驾赴华州",
        "author": "皇甫冉",
        "content": "直到群峰下，应无累日程。\n高车入郡舍，流水出关城。\n草色田家迥，槐阴府吏迎。\n还将海沂咏，籍甚汉公卿。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "411731318b45785088ff52fb280b0294",
        "title": "赋长道一绝送陆邃潜夫",
        "author": "皇甫冉",
        "content": "高山迥欲登，远水深难渡。\n杳杳复漫漫，行人别家去。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "a01b81ac85627751beca5fbae2f18cc2",
        "title": "送陆潜夫往茅山赋得华阳洞",
        "author": "皇甫冉",
        "content": "游仙洞兮访真官，奠瑶席兮礼石坛。\n忽仿佛兮云扰，有昏嫁兮婴缠，绵归来兮已久。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "c025598db7f16a7bc0386270e55ab766",
        "title": "赋得越山三韵",
        "author": "皇甫冉",
        "content": "西陵犹隔水，北岸已春山。\n独鸟连天去，孤云伴客还。\n只应结茅宇，出入石林间。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "c3c4feaecc41bdf2ff22a8e9dfd3517e",
        "title": "送志弥师往淮南",
        "author": "皇甫冉",
        "content": "已能持律藏，复去礼禅亭。\n长老偏摩顶，时流尚诵经。\n独行寒野旷，旅宿远山青。\n眷属空相望，鸿飞已杳冥。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "abd648f2fa15ab27433df1f094048b44",
        "title": "问李二司直所居云山",
        "author": "皇甫冉",
        "content": "门外水流何处？天边树绕谁家？山色东西多少？朝朝几度云遮。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "8ecebae4fc02b9a80f817e51edb4dae6",
        "title": "刘侍御朝命许停官归侍",
        "author": "皇甫冉",
        "content": "孟孙唯问孝，莱子复辞官。\n幸遂温凊愿，其甘稼穑难。\n采芝供上药，拾槿奉晨餐。\n栋裏云藏雨，山中暑带寒。\n非时应有笋，闲地尽生兰。\n赐告承优诏，长筵永日欢。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "543371eb4cfb280d217a8f406d80b235",
        "title": "送窦叔向",
        "author": "皇甫冉",
        "content": "楚客怨逢秋，闲吟兴非一。\n弃官守贫病，作赋推文律。\n樵径未经霜，茅檐初负日。\n今看泛月去，偶见乘潮出。\n卜地会为邻，还依仲长室。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "a32b690026b583fa8a1ce3d5fc3e8283",
        "title": "题蒋道士房",
        "author": "皇甫冉",
        "content": "轩窗缥缈起烟霞，诵诀存思白日斜。\n闻道昆仑有仙籍，何时青鸟送丹砂。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "2dd5efe0e729faa7329445a53cfe932f",
        "title": "酬权器",
        "author": "皇甫冉",
        "content": "南望江南满山雪，此情惆怅将谁说。\n徒随群吏不曾闲，终日白云应自足，明年芳草又何如。\n人生有怀若不展，",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "20df4f500a2f29cfce2ec8263ab7f93b",
        "title": "寄刘方平大谷田家",
        "author": "皇甫冉",
        "content": "故山闻独往，樵路忆相从。\n冰结泉声绝，霜清野翠浓。\n篱边颍阳道，竹外少姨峰。\n日夕田家务，寒烟隔几重。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "f2aa37c09c3e6e779d8c683e2fc9b3d9",
        "title": "鲁山送别",
        "author": "皇甫冉",
        "content": "凄凄游子若飘蓬，明月清樽只暂同。\n南望千山如黛色，愁君客路在其中。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "b89691b1671b0d95fbbb4b908a394925",
        "title": "题高云客舍",
        "author": "皇甫冉",
        "content": "孤兴日自深，浮云非所仰。\n窗中西城峻，树外东川广。\n晏起簪葛巾，闲吟倚藜杖。\n阮公道在醉，庄子生常养。\n五柳转扶疏，千峰恣来往。\n清秋香粳获，白露寒菜长。\n吴国滞风烟，平陵延梦想。\n时人趋缨弁，高鸟违罗网。\n世事徒乱纷，吾心方浩荡。\n唯将山与水，处处谐真赏。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "d21b77a597a6bf72e28766ed9f430e9c",
        "title": "台头寺愿上人院古松下有小松裁毫末新生与纤草不辨重其有凌云干霄之志与赵八员外裴十补阙同赋之",
        "author": "皇甫冉",
        "content": "细草亦全高，秋毫乍堪比。\n及至干霄日，何人复居此。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "acfd7c72b1bb43d380c88f7e784acbc3",
        "title": "渔子沟寄赵员外裴补阙",
        "author": "皇甫冉",
        "content": "欲逐淮潮上，暂停渔子沟。\n相望知不见，终是屡回头。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "79c04bced7f08b9bdd00f8482ca6b553",
        "title": "送崔使君赴寿州",
        "author": "皇甫冉",
        "content": "列郡专城分国忧，彤幨皂盖古诸侯。\n仲华遇主年犹少，千里相思如可见，淮南木落早惊秋。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "ed80545dc060d8b97f64af5a56267148",
        "title": "送谢十二判官",
        "author": "皇甫冉",
        "content": "四牡驱驰千里余，越山稠迭海林疏。\n不辞终日离家远，应为刘公一纸书。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "e99bf18fcfbe3aa089a46cd43ded09f4",
        "title": "送处州裴使君赴京",
        "author": "皇甫冉",
        "content": "使君朝北阙，车骑发东方。\n别喜天书召，宁忧地脉长。\n山行朝复夕，水宿露为霜。\n秋草连秦塞，孤帆落汉阳。\n新衔趋建礼，旧位识文昌。\n唯有东归客，应随南雁翔。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "74cce8d36bd9821a20a8d84e2a0e9f11",
        "title": "送袁郎中破贼北归",
        "author": "皇甫冉",
        "content": "优诏亲贤时独稀，中途紫绂换征衣。\n黄香省闼登朝去，□□□□□□□，但将词赋奉恩辉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "7ea52f19e6c14bcf9d6147f74ea20e68",
        "title": "同李万晚望南岳寺怀普门上人",
        "author": "皇甫冉",
        "content": "释子身心无垢纷，独将衣钵去人群。\n相思晚望松林寺，唯有钟声出白云。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "837810ed681c78120aaea89fd79a3418",
        "title": "奉和独孤中丞游法华寺",
        "author": "皇甫冉",
        "content": "谢君临郡府，越国旧山川。\n访道三千界，当仁五百年。\n岩空驺驭响，树密旆旌连。\n阁影凌空壁，松声助乱泉。\n开门得初地，伏槛接诸天。\n向背春光满，楼台古制全。\n群峰争彩翠，百谷会风烟。\n香象随僧久，祥乌报客先。\n清心乘暇日，稽首慕良缘。\n法证无生偈，诗成大雅篇。\n苍生望已久，回驾独依然。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "67d3725cb54fccfb138fbe3b1115fb0c",
        "title": "之京留别刘方平",
        "author": "皇甫冉",
        "content": "客子慕俦侣，含凄整晨装。\n邀欢日不足，况乃前期长。\n离袂惜嘉月，远还劳折芳。\n迟回越二陵，回首但苍茫。\n乔木清宿雨，故关愁夕阳。\n人言长安乐，其奈缅相望。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "9199c90c18b9fb24f1b81ef010ca9854",
        "title": "出塞",
        "author": "皇甫冉",
        "content": "吹角出塞门，前瞻即胡地。\n三军尽回首，皆洒望乡泪。\n转念关山长，行看风景异。\n由来征戍客，负得轻生义。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "d6f24b872da43b0a33eab07b7d6bca86",
        "title": "馆陶李丞旧居",
        "author": "皇甫冉",
        "content": "盛名天下挹余芳，弃置终身不拜郎。\n词藻世传平子赋，日日青松成古木，只应来者为心伤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "89d9af4760c63fb519051a0df85a120e",
        "title": "送刘兵曹还陇山居",
        "author": "皇甫冉",
        "content": "离堂徒宴语，行子但悲辛。\n虽是还家路，终为陇上人。\n先秋雪已满，近夏草初新。\n唯有闻羌笛，梅花曲裏春。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "4ffd0c2c82082bc59673ca85dfe42b70",
        "title": "同李三月夜作",
        "author": "皇甫冉",
        "content": "霜风惊度雁，月露皓疏林。\n处处砧声发，星河秋夜深。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "9f92ab1f4409502c856cbcbf562d41ef",
        "title": "同裴少府安居寺对雨",
        "author": "皇甫冉",
        "content": "共结寻真会，还当退食初。\n炉烟云气合，林叶雨声余。\n溽暑销珍簟，浮凉入绮疏。\n归心从念远，怀此复何如。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "c068b2a33c8541193ee15cb2dac342d7",
        "title": "送元晟归潜山所居",
        "author": "皇甫冉",
        "content": "深山秋事早，君去复何如。\n裛露收新稼，迎寒葺旧庐。\n题诗即招隐，作赋是閒居。\n别后空相忆，嵇康懒寄书。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "95a4969125212eca0bf4246986b36df6",
        "title": "送康判官往新安赋得江路西南永",
        "author": "皇甫冉",
        "content": "不向新安去，那知江路长。\n猿声比庐霍，水色胜潇湘。\n驿树收残雨，渔家带夕阳。\n何须愁旅泊，使者有辉光。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "a2e80503cdf0837a407136f34b5fece5",
        "title": "酬卢十一过宿",
        "author": "皇甫冉",
        "content": "乞还方未遂，日夕望云林。\n况复逢春草，何劳问此心。\n闭门公务散，枉策故情深。\n遥夜他乡酒，同君梁甫吟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "95bb7c3d6426cb7b13f820ffd43bc614",
        "title": "酬裴十四",
        "author": "皇甫冉",
        "content": "淮海各联翩，三年方一见。\n素心终不易，玄发何须变。\n旧国想平陵，春山满阳羡。\n邻鸡莫遽唱，共惜良夜晏。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "7e3e7870be60b7ecb1a92d1c4a49ba82",
        "title": "彭祖井",
        "author": "皇甫冉",
        "content": "上公旌节在徐方，旧井莓苔近寝堂。\n访古因知彭祖宅，闻道延年如玉液，欲将调鼎献明光。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "447f68c5ef27cb2094fbd8cf9db5c368",
        "title": "送萧献士",
        "author": "皇甫冉",
        "content": "惆怅烟郊晚，依然此送君。\n长河隔旅梦，浮客伴孤云。\n淇上春山直，黎阳大道分。\n西陵倘一吊，应有士衡文。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "4108615b6d33e85fc83f126594f1c4b6",
        "title": "卖药人处得南阳朱山人书",
        "author": "皇甫冉",
        "content": "卖药何为者，逃名市井居。\n唯通远山信，因致逸人书。\n已报还丹效，全将世事疏。\n秋风景溪裏，萧散寄樵渔。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "506a84c2fff6605287f82db92d3a536a",
        "title": "初出沅江夜入湖",
        "author": "皇甫冉",
        "content": "放溜出江口，回瞻松栝深。\n不知舟中月，更引湖间心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "c8ca8211cb3741add4acd44813b7e1ea",
        "title": "奉和王相公早春登徐州城",
        "author": "皇甫冉",
        "content": "落日凭危堞，春风似故乡。\n川流通楚塞，山色绕徐方。\n壁垒依寒草，旌旗动夕阳。\n元戎资上策，南亩起耕桑。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "788ca1d2a10e8d69b3555f457d842425",
        "title": "和朝郎中扬子玩雪寄山阴严维",
        "author": "皇甫冉",
        "content": "凝阴晦长箔，积雪满通川。\n征客寒犹去，愁人昼更眠。\n谢家兴咏日，汉将出师年。\n闻有招寻兴，随君访戴船。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "64806f9abdd6173e8995ca7a3fe600e4",
        "title": "閒居作",
        "author": "皇甫冉",
        "content": "多病辞官罢，閒居作赋成。\n图书唯药箓，饮食止藜羹。\n学谢淹中术，诗无邺下名。\n不堪趋建礼，讵是厌承明。\n已辍金门步，方从石路行。\n远山期道士，高柳觅先生。\n性懒尤因疾，家贫自省营。\n种苗虽尚短，谷价幸全轻。\n篇咏投康乐，壶觞就步兵。\n何人肯相访，开户一逢迎。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "cf206b2779fc3011663e4c6f091f137a",
        "title": "送郑二员外",
        "author": "皇甫冉",
        "content": "置酒竟长宵，送君登远道。\n羁心看旅雁，晚泊依秋草。\n秋草尚芊芊，离忧亦渺然。\n元戎辟才彦，行子犯风烟。\n风烟积惆怅，淮海殊飘荡。\n明日是重阳，登高远相望。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "6fb0243d0e4681c797b3e10175e5acda",
        "title": "酬崔侍御期籍道士不至兼寄",
        "author": "皇甫冉",
        "content": "一心求妙道，几岁候真师。\n丹灶今何在，白云无定期。\n昆仑烟景绝，汗漫往还迟。\n君但焚香待，人间到有时。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "376deb36dc9d37faff495fe956fb84ee",
        "title": "和袁郎中破贼后经剡中山水",
        "author": "皇甫冉",
        "content": "武库分帷幄，儒衣事鼓鼙。\n兵连越徼外，寇尽海门西。\n节比全疏勒，功当雪会稽。\n旌旗回剡岭，士马濯耶溪。\n受律梅初发，班师草未齐。\n行看佩金印，岂得访丹梯。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "6e4cb49dc6ceae4ea304279a94e35f24",
        "title": "閒居",
        "author": "皇甫冉",
        "content": "桃红复含宿雨，柳绿更带春烟。\n花落家童未扫，莺啼山客犹眠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "6dd4ea9b47c2bfcf5f7db429184f3078",
        "title": "题昭上人房",
        "author": "皇甫冉",
        "content": "沃州传教后，百衲老空林。\n虑尽朝昏磬，禅随坐卧心。\n鹤飞湖草迥，门闭野云深。\n地与天台接，中峰早晚寻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "444870d31e5a0eec6606ac3c0c79f540",
        "title": "同樊润州游郡东山",
        "author": "皇甫冉",
        "content": "北固多陈迹，东山复盛游。\n铙声发大道，草色引行驺。\n此地何时有，长江自古流。\n频随公府步，南客寄徐州。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "1d534c58b525c6fd2ed82330f981f785",
        "title": "酬杨侍御寺中见招",
        "author": "皇甫冉",
        "content": "贫居依柳市，閒步在莲宫。\n高阁宜春雨，长廊好啸风。\n诚如双树下，岂比一丘中。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "c5a2e34458ee55bbcc57dbe913b482d7",
        "title": "送魏六侍御葬",
        "author": "皇甫冉",
        "content": "哭葬寒郊外，行将何所从。\n盛曹徒列柏，新墓已栽松。\n海月同千古，江云覆几重。\n旧书曾谏猎，遗草议登封。\n畴昔轻三事，尝期老一峰。\n门临商岭道，窗引洛城钟。\n应积泉中恨，无因世上逢。\n招寻偏见厚，疏慢亦相容。\n张范唯通梦，求羊永绝踪。\n谁知长卿疾，歌赋不还邛。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "5e4583eb6f13f09c3badb36c30250a69",
        "title": "送张道士归茅山谒李尊师",
        "author": "皇甫冉",
        "content": "向山独有一人行，近洞应逢双鹤迎。\n尝以素书传弟子，师事少君年岁久，欲随旄节往层城。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "fe78c2399526c965b8140b178f7e4f7b",
        "title": "酬裴补阙吴寺见寻",
        "author": "皇甫冉",
        "content": "东林初结构，已有晚钟声。\n窗户背流水，房廊半架城。\n远山重迭见，芳草浅深生。\n每与君携手，多烦长老迎。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "954311996d625f67ac3d4905d64e514a",
        "title": "题竹扇赠别",
        "author": "皇甫冉",
        "content": "湘竹殊堪制，齐纨且未工。\n幸亲芳袖日，犹带旧林风。\n掩笑歌筵裏，传书卧阁中。\n竟将为别赠，宁与合欢同。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "5f31249f552eadb7d05dfaaa5f7b8d64",
        "title": "归阳羡兼送刘八长卿",
        "author": "皇甫冉",
        "content": "湖上孤帆别，江南谪宦归。\n前程愁更远，临水泪沾衣。\n云梦春山遍，潇湘过客稀。\n武陵招我隐，岁晚闭柴扉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "93a37e134509fde7960a929c8b4437e2",
        "title": "东郊迎春",
        "author": "皇甫冉",
        "content": "晓见苍龙驾，东郊春已迎。\n彩云天仗合，玄象太阶平。\n佳气山川秀，和风政令行。\n句陈霜骑肃，御道雨师清。\n律向韶阳变，人随草木荣。\n遥观上林树，今日遇迁莺。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "de5f8da0a3a011a1eeb7824f93d12e9e",
        "title": "招隐寺送阎判官还江州",
        "author": "皇甫冉",
        "content": "离别那逢秋气悲，东林更作上方期。\n共知客路浮云外，借问浔阳在何处，每看潮落一相思。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "5b2c5bcd5d0d6436f2b6d49eec163801",
        "title": "送孔巢父赴河南军",
        "author": "皇甫冉",
        "content": "江城相送阻烟波，况复新秋一雁过。\n闻道全师征北虏，共许陈琳工奏记，知君名宦未蹉跎。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "7518c8aedfa3cdbcaaef355ae781e70a",
        "title": "李二侍御丹阳东去新亭",
        "author": "皇甫冉",
        "content": "姑苏东望海陵间，几度裁书信未还。\n长在府中持白简，旧日新亭更携手，他乡风景亦相关。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "b26b536d51c58648d389dd5b51822df9",
        "title": "夜发沅江寄李颍川刘侍郎",
        "author": "皇甫冉",
        "content": "半夜回舟入楚乡，月明山水共苍苍。\n孤猿更发秋风裏，不是愁人亦断肠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "12c0914e9585668531d61a0e97ae1151",
        "title": "浪淘沙二首",
        "author": "皇甫冉",
        "content": "蛮歌豆蔻北人愁，松雨蒲风野艇秋。\n浪起鵁鶄眠不得，寒沙细细入江流。\n濑头细草接疏林，恶浪罾船半欲沈。\n宿鹭眠洲非旧浦，去年沙觜是江心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "bf70f42c38c20ead0b7759a5f3211cac",
        "title": "春思",
        "author": "皇甫冉",
        "content": "莺啼燕语报新年，马邑龙堆路几千。\n家住秦城邻汉苑，为问元戎窦车骑，何时反旆勒燕然。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "4bccf4d0430d244858f942c30631e1d5",
        "title": "送韦山人归钟山所居",
        "author": "皇甫冉",
        "content": "逸人归路远，弟子出山迎。\n服药颜虽驻，耽书癖已成。\n柴扉度岁月，藜杖见公卿。\n更作儒林传，还应有姓名。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "7507aa2971178cac3011f83f40caebae",
        "title": "怨回纥歌二首",
        "author": "皇甫冉",
        "content": "白首南朝女，愁听异域歌。\n收兵颉利国，饮马胡芦河。\n毳布腥膻久，穹庐岁月多。\n雕巢城上宿，吹笛泪滂沱。\n祖席驻征棹，开帆信候潮。\n隔烟桃叶泣，吹管杏花飘。\n船去鸥飞阁，人归尘上桥。\n别离惆怅泪，江路湿红蕉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "12cf70b6ea7164742231f195d4c440a1",
        "title": "句",
        "author": "皇甫冉",
        "content": "微官同侍苍龙阙，直谏偏推白马生。\n。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十"
        }
    },
    {
        "uuid": "1a7a9bdd53bae921db94512c35ee8b7f",
        "title": "田家作",
        "author": "皇甫冉",
        "content": "卧见高原烧，闲寻空谷泉。\n土膏消腊后，麦陇发春前。\n药验桐君录，心齐庄子篇。\n荒村三数处，衰柳百余年。\n好就山僧去，时过野舍眠。\n汲流宁厌远，卜地本求偏。\n向子谙樵路，陶家置黍田。\n雪峰明晚景，风雁急寒天。\n且复冠名鹖，宁知冕戴蝉。\n问津夫子倦，荷莜丈人贤。\n顾物皆从尔，求心正傥然。\n稽康懒慢性，只自恋风烟。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十二"
        }
    },
    {
        "uuid": "47778d8f9a450c36865feedcc510a815",
        "title": "寄刘方平",
        "author": "皇甫冉",
        "content": "十年不出蹊林中，一朝结束甘从戎。\n严子持竿心寂历，每望南峰如对君，昨来不见多黄云。\n石径幽人何所在，天畔三秋空复情，袖中一字无由得。\n世人易合复易离，",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十二"
        }
    },
    {
        "uuid": "9231c3d310d530d1af2118143d130f33",
        "title": "和中丞奉使承恩，还终南旧居",
        "author": "皇甫冉",
        "content": "轩车寻旧隐，宾从满郊园。\n萧散烟霞兴，殷勤故老言。\n谢公山不改，陶令菊犹存。\n苔藓侵垂钓，松篁长闭门。\n风霜清吏事，江海谕君恩。\n祗召趋宣室，沉冥在一论。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十二"
        }
    },
    {
        "uuid": "e9231051f99cff62db912f76e6cbb37e",
        "title": "同韩给事观毕给事画松石",
        "author": "皇甫冉",
        "content": "海峤微茫那得到，楚关迢递心空忆。\n夕郎善画岩间松，扶疏半映晚天青，凝澹全和曙云黑。\n烟笼月照安可道，龙楼不竞繁花吐，骑省偏宜遥夜直。\n罗浮道士访移来，古槐衰柳宁足论，还对罘罳列行植。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十二"
        }
    }
]