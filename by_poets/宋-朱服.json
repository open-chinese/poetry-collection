[
    {
        "uuid": "04a6e4c9675f910fbc520911593a307d",
        "title": "渔家傲 小雨廉纤风细细",
        "author": "朱服",
        "content": "小雨廉纤风细细。\n万家杨柳轻烟里。\n恋树湿花飞不起。\n愁无比。\n和春付与西流水。\n九十光阴能有几。\n金龟解尽留无计。\n寄语东城沽酒市。\n拼一醉。\n而今乐事他年泪。",
        "dynasty": "宋",
        "collection_info": null
    },
    {
        "uuid": "fd9ba09f3c783c0fd2f0b25a65af2271",
        "title": "合肥书怀",
        "author": "朱服",
        "content": "历尽风波老境侵，一麾重寄蜀山阴。\n时清不復崇诗禁，更向淮西续旧吟。",
        "dynasty": "宋",
        "collection_info": null
    },
    {
        "uuid": "2139db88d8649e8c9c2825ed8fe7c315",
        "title": "庐州三首  其一",
        "author": "朱服",
        "content": "晴湖列远岫，万迭来骏奔。\n横入小蜀冈，金友依玉昆。",
        "dynasty": "宋",
        "collection_info": null
    },
    {
        "uuid": "13015049e795fd0b8f36d586b7859e21",
        "title": "庐州三首  其二",
        "author": "朱服",
        "content": "将军荡寇力能任，陈迹依然得重寻。\n血绕楼船龙战息，水摇城堞雉飞深。",
        "dynasty": "宋",
        "collection_info": null
    },
    {
        "uuid": "b445a794299792bdcd3c893ad6bd3344",
        "title": "庐州三首  其三",
        "author": "朱服",
        "content": "肥川胜赏冠他州，浦口扬舲得俊游。\n梅雨正迷江国路，萍风未破洞庭秋。",
        "dynasty": "宋",
        "collection_info": null
    },
    {
        "uuid": "f0b3a9622de543d6d981fa6fa0178e39",
        "title": "巢湖",
        "author": "朱服",
        "content": "平湖压郡境，血食等灵媪。\n岂无升斗水，活此车中薧。",
        "dynasty": "宋",
        "collection_info": null
    },
    {
        "uuid": "fed526d512f0d31906e14bf803ff4280",
        "title": "过庐州",
        "author": "朱服",
        "content": "昔年吴魏交兵地，今日承平会府开。\n沃壤欲包淮甸尽，坚城犹抱蜀山迴。\n柳塘春水藏舟浦，兰若秋风教弩台。\n独有无情原上草，青青还入烧痕来。",
        "dynasty": "宋",
        "collection_info": null
    },
    {
        "uuid": "dec7c67682b655517470e9f07633dc1e",
        "title": "九日",
        "author": "朱服",
        "content": "一见黄花只自羞，萧然短髮不禁秋。\n谁人为整乌纱帽，独倚西风满眼愁。",
        "dynasty": "宋",
        "collection_info": null
    },
    {
        "uuid": "a7b0c22197bfbd21b192cda2381316f5",
        "title": "柳絮",
        "author": "朱服",
        "content": "随风逐浪事轻狷，巧占人间欲夏天。\n只恐障空飞似雪，从教糁径白于绵。",
        "dynasty": "宋",
        "collection_info": null
    },
    {
        "uuid": "43cab21755d5ebb856a5a7b4242ab02b",
        "title": "次韵桃花菊",
        "author": "朱服",
        "content": "篱边不语自成蹊，红入秋丛见亦稀。\n乱插乌巾酬老健，轻浮白酒惜春归。\n刘郎一去花何晚，陶令重来色已非。\n蝶散蜂藏无足怪，冷香寒艷不堪依。",
        "dynasty": "宋",
        "collection_info": null
    },
    {
        "uuid": "da586a0fa4e5c1832a0c18a3760a7fb9",
        "title": "梅花",
        "author": "朱服",
        "content": "幽香淡淡影疏疏，雪虐风飞亦自如。\n正是花中巢许辈，人间富贵不关渠。",
        "dynasty": "宋",
        "collection_info": null
    },
    {
        "uuid": "ddca8a38dd83ffa76f62ee6abb982190",
        "title": "元丰盛事",
        "author": "朱服",
        "content": "冠带桥门路，雍容俊士关。\n微言尊噩噩，小道屏閒閒。\n礼乐高千古，诗书到百蛮。\n斯文知未泯，璧水尚如环。",
        "dynasty": "宋",
        "collection_info": null
    },
    {
        "uuid": "59bd56081f356dc863d2a783186580ae",
        "title": "汨罗弔屈原",
        "author": "朱服",
        "content": "委命仇雠事可知，章华荆棘国人悲。\n恨公无寿如金石，不见秦婴繫颈时。",
        "dynasty": "宋",
        "collection_info": null
    },
    {
        "uuid": "42e4c5b848e6e31366556fe4860c7589",
        "title": "题东老庵",
        "author": "朱服",
        "content": "收拾精神归卷内，了无非誉入怀中。\n祇因庭树藏春色，更有琴书继古风。\n学道固非原宪病，好贤谁信孟尝穷。\n清尊犹剩回仙酒，万家悠然一醉空。",
        "dynasty": "宋",
        "collection_info": null
    },
    {
        "uuid": "1cccb667588a23825ab5278a3c9c7351",
        "title": "句  其一",
        "author": "朱服",
        "content": "孤臣正泣龙髯草，游子空簪凤尾花。",
        "dynasty": "宋",
        "collection_info": null
    },
    {
        "uuid": "a315b244e14a8c177d8f3153d12c5a66",
        "title": "句  其二",
        "author": "朱服",
        "content": "相逢尽欲倾家酿，久客谁能散橐金。",
        "dynasty": "宋",
        "collection_info": null
    },
    {
        "uuid": "f14aa4e240200a99948b9d4c5a36100b",
        "title": "句  其三",
        "author": "朱服",
        "content": "水无涓滴不为用，山到崔嵬犹力耕。",
        "dynasty": "宋",
        "collection_info": null
    },
    {
        "uuid": "49937ac60d0db24955f4c3aa8930a5a6",
        "title": "句  其四",
        "author": "朱服",
        "content": "鷄鸣分水绕肥城。",
        "dynasty": "宋",
        "collection_info": null
    },
    {
        "uuid": "2560237133a7d48d4ad4b0dbe25908b0",
        "title": "句  其五",
        "author": "朱服",
        "content": "琉璃十顷浸旻苍，此境淮南自少双。",
        "dynasty": "宋",
        "collection_info": null
    },
    {
        "uuid": "0d5919d1a2ebdb24a6fd2e0d4bdbb7dc",
        "title": "句  其六",
        "author": "朱服",
        "content": "睠恋肥城讵忍还，每贪公退枕书眠。",
        "dynasty": "宋",
        "collection_info": null
    },
    {
        "uuid": "d2f37657475cba966b39eb3812786cb4",
        "title": "句  其七",
        "author": "朱服",
        "content": "九韶先幸舜，五岭后通秦。",
        "dynasty": "宋",
        "collection_info": null
    },
    {
        "uuid": "f79211da3ad23a0ec87ae991da968393",
        "title": "句  其八",
        "author": "朱服",
        "content": "遥看一树凌霜叶，好似衰颜醉裏红。",
        "dynasty": "宋",
        "collection_info": null
    },
    {
        "uuid": "6811e06a641b38128cf71a729e79190d",
        "title": "句  其九",
        "author": "朱服",
        "content": "西清迩英阁，密勿侍经筵。\n昼漏逾三鼓，宸居近玉砖。\n多闻资学殖，清问发真筌。",
        "dynasty": "宋",
        "collection_info": null
    }
]