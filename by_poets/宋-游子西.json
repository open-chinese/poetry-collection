[
    {
        "uuid": "536f2680757f11969116c72a09323745",
        "title": "念奴娇 暑尘收尽",
        "author": "游子西",
        "content": "暑尘收尽，快晚来急雨，一番初过。\n是处凉飙回爽气，直把残云吹破。\n星律飞流，银河摇荡，只恐冰轮堕。\n云梯稳上，琼楼今夜无锁。\n便觉浮世卑沈，回翔偃薄，似蚁空旋磨。\n想得九天高绝处，不比人间更火。\n独立干坤，浩歌春雪，可惜无人和。\n广寒宫里，有谁潇洒如我。",
        "dynasty": "宋",
        "collection_info": null
    }
]