[
    {
        "uuid": "a25760d65f85b2b0a22bcbd1578f3cbc",
        "title": "望远行·碧砌花光照眼",
        "author": "李璟",
        "content": "碧砌花光照眼明，朱扉长日镇长扃。\n馀寒欲去梦难成，炉香烟冷自亭亭。\n辽阳月、秣陵砧，不传消息但传情。\n黄金台下忽然惊，征人归日二毛生！",
        "dynasty": null,
        "collection_info": null
    },
    {
        "uuid": "31fa2203c5715f7d549d4798098f484d",
        "title": "摊破浣溪沙·手卷真珠上玉钩",
        "author": "李璟",
        "content": "手卷真珠上玉钩，依前春恨锁重楼。\n风里落花谁是主？思悠悠。\n青鸟不传云外信，丁香空结雨中愁。\n回首绿波三楚暮，接天流。",
        "dynasty": null,
        "collection_info": null
    },
    {
        "uuid": "01485ba528636f30c48454d94425f653",
        "title": "摊破浣溪沙·菡萏香销翠叶残",
        "author": "李璟",
        "content": "菡萏香销翠叶残，西风愁起绿波间。\n还与韶光共憔悴，不堪看！细雨梦回鸡塞远，小楼吹彻玉笙寒。\n多少泪珠无限恨，倚栏杆。",
        "dynasty": null,
        "collection_info": null
    }
]