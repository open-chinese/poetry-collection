[
    {
        "uuid": "e74850aa226a64f1570b4cc8d8c07248",
        "title": "拟陶",
        "author": "冯坦",
        "content": "茅檐入幽径，风雨聊可栖。\n喜无车马喧，而有耒耜随。",
        "dynasty": "宋",
        "collection_info": null
    },
    {
        "uuid": "532ac945411c29f81ae0ce42579b20e3",
        "title": "咏云",
        "author": "冯坦",
        "content": "石何有于云，云乃生于石。\n拂石讯云踪，苔深无处觅。",
        "dynasty": "宋",
        "collection_info": null
    },
    {
        "uuid": "82dd50cd7ff5e7634457b946a00c65b6",
        "title": "桐庐暑夜",
        "author": "冯坦",
        "content": "中流有行舟，似亦得清致。\n只恐乘舟人，未识月中意。",
        "dynasty": "宋",
        "collection_info": null
    },
    {
        "uuid": "bc0b556344fbbe4627dd99c4f6a208d0",
        "title": "谢虞司户钟乳粉",
        "author": "冯坦",
        "content": "仙家仙药不易得，颇为鬼神所爱惜。\n道人入山因采出，轻如鹅管如蝉翼。\n多君用心穷药谱，能辨始兴最良处。\n合入梁公药笼贮，嗟乎，嗟乎，世上伏苓多老芋。",
        "dynasty": "宋",
        "collection_info": null
    },
    {
        "uuid": "04637ff408897a0f0d036488ba10e79d",
        "title": "绝句  其一",
        "author": "冯坦",
        "content": "夜静山寒渐透衣，旋煨松火拥炉围。\n忽听竹外篱门响，知是小童买酒归。",
        "dynasty": "宋",
        "collection_info": null
    },
    {
        "uuid": "71082eaedeb142e88873f197663cbf4a",
        "title": "绝句  其二",
        "author": "冯坦",
        "content": "向晚闲行步夕阳，归来松径已昏黄。\n隔林风度钟声细，认得庵中炷夜香。",
        "dynasty": "宋",
        "collection_info": null
    },
    {
        "uuid": "ec70f71bb2082f567d49587709253aea",
        "title": "绝句  其三",
        "author": "冯坦",
        "content": "莫道经霜不见花，小春风景属山家。\n满山红叶斜阳映，却似桃源一片霞。",
        "dynasty": "宋",
        "collection_info": null
    },
    {
        "uuid": "375ca4a0776895857888b94755e03644",
        "title": "小池",
        "author": "冯坦",
        "content": "岩上层层迭翠苔，小池巧凿近岩隈。\n就岩引得清泉满，便有前山月入来。",
        "dynasty": "宋",
        "collection_info": null
    },
    {
        "uuid": "83d6a9552f7f5bf19753fb72024a054e",
        "title": "鸬鷀源樵歌",
        "author": "冯坦",
        "content": "绮罗巷陌总成尘，那识担柴老买臣。\n自笑卖柴元似旧，买柴却换旧时人。",
        "dynasty": "宋",
        "collection_info": null
    },
    {
        "uuid": "5b181a24abad12c0c268dbf7e7e00e53",
        "title": "句  其一",
        "author": "冯坦",
        "content": "终日无人到，隔林惟鸟啼。",
        "dynasty": "宋",
        "collection_info": null
    },
    {
        "uuid": "4f67d739eb59ed00256f99300e079a2b",
        "title": "句  其二",
        "author": "冯坦",
        "content": "雀舌收先雨，猫头掘带泥。",
        "dynasty": "宋",
        "collection_info": null
    },
    {
        "uuid": "1ec99c78d6fe7008a464796f29efa5ef",
        "title": "句  其三",
        "author": "冯坦",
        "content": "因听敲竹雨，便碎赏花心。",
        "dynasty": "宋",
        "collection_info": null
    },
    {
        "uuid": "831a99ac09b66e25223ee342b2466610",
        "title": "句  其四",
        "author": "冯坦",
        "content": "一春多是雨，四壁半生苔。",
        "dynasty": "宋",
        "collection_info": null
    },
    {
        "uuid": "bdd74344880ec8d998959d96f8ccdfd3",
        "title": "句  其五",
        "author": "冯坦",
        "content": "飘风惊日月，落叶满干坤。",
        "dynasty": "宋",
        "collection_info": null
    },
    {
        "uuid": "c0546ed387973db79f1c69fb482e677b",
        "title": "句  其六",
        "author": "冯坦",
        "content": "井在丹谁炼，碑残墨欲枯。",
        "dynasty": "宋",
        "collection_info": null
    },
    {
        "uuid": "7c8c19ed3ff4c2fdaa00ba98c80dd50b",
        "title": "句  其七",
        "author": "冯坦",
        "content": "多应河畔骨，便是屋中人。",
        "dynasty": "宋",
        "collection_info": null
    },
    {
        "uuid": "5a85131e6fa3eba45682edf6368ad193",
        "title": "句  其八",
        "author": "冯坦",
        "content": "无钱难得酒，有菊自开花。",
        "dynasty": "宋",
        "collection_info": null
    },
    {
        "uuid": "c761c84efc25adf1ad4bfe0d154e1171",
        "title": "句  其九",
        "author": "冯坦",
        "content": "鸥趁湍流下，鱼藏石罅间。",
        "dynasty": "宋",
        "collection_info": null
    },
    {
        "uuid": "114a1da20f2b53d668114e40f7d795e0",
        "title": "句  其一○",
        "author": "冯坦",
        "content": "郡乘纪春申，山因号曰君。",
        "dynasty": "宋",
        "collection_info": null
    },
    {
        "uuid": "1288027e7ebbf676c5eaba383118e005",
        "title": "句  其一一",
        "author": "冯坦",
        "content": "非关前哲真难及，自是今人不肯高。",
        "dynasty": "宋",
        "collection_info": null
    },
    {
        "uuid": "fd605b66666e299bb94ffb50a7c9fbbc",
        "title": "句  其一二",
        "author": "冯坦",
        "content": "道人已是九分清，双鹤飞来凑十分。",
        "dynasty": "宋",
        "collection_info": null
    },
    {
        "uuid": "081c49f19b205f4c3e3dce075a02b438",
        "title": "句  其一三",
        "author": "冯坦",
        "content": "万里远来寻屋住，四边先问有梅无。",
        "dynasty": "宋",
        "collection_info": null
    },
    {
        "uuid": "05746c8d2644b4713c46fb7bdfe6a574",
        "title": "句  其一四",
        "author": "冯坦",
        "content": "古庙荧荧多鬼火，荒村寂寂少人烟。",
        "dynasty": "宋",
        "collection_info": null
    },
    {
        "uuid": "ee9ac1b532c90d177e0c304fb3cc82c6",
        "title": "句  其一五",
        "author": "冯坦",
        "content": "可怜门外新归燕，不见堂前旧主人。",
        "dynasty": "宋",
        "collection_info": null
    },
    {
        "uuid": "391962a94b089574ce170a5a245a525d",
        "title": "句  其一六",
        "author": "冯坦",
        "content": "店荒任客来争席，郊迥无人可问程。",
        "dynasty": "宋",
        "collection_info": null
    },
    {
        "uuid": "3f83d59901b4adc2cb559f68b13fee2f",
        "title": "句  其一七",
        "author": "冯坦",
        "content": "每向宋清求善药，闲从詹尹卜新年。",
        "dynasty": "宋",
        "collection_info": null
    },
    {
        "uuid": "4d6770685b35514e325f7542b05255ec",
        "title": "句  其一八",
        "author": "冯坦",
        "content": "灯影照残孤枕梦，雨声滴碎两年心。",
        "dynasty": "宋",
        "collection_info": null
    },
    {
        "uuid": "c812b6d86285576895911f6e14098426",
        "title": "句  其一九",
        "author": "冯坦",
        "content": "兴亡有数从千古，寒暑无情又一年。",
        "dynasty": "宋",
        "collection_info": null
    },
    {
        "uuid": "e79ec5739093e93139aabc9eebc3310c",
        "title": "句  其二○",
        "author": "冯坦",
        "content": "问天底是资身策，度日应收卖卜钱。",
        "dynasty": "宋",
        "collection_info": null
    }
]