[
    {
        "uuid": "773c76766836d4747abf0c040cc73349",
        "title": "拟陶",
        "author": "冯坦",
        "content": "茅檐入幽径，风雨聊可栖。\n喜无车马喧，而有耒耜随。",
        "dynasty": "宋",
        "collection_info": null
    },
    {
        "uuid": "d4517719b0c6e05f356647b6a52ee38a",
        "title": "咏云",
        "author": "冯坦",
        "content": "石何有于云，云乃生于石。\n拂石讯云踪，苔深无处觅。",
        "dynasty": "宋",
        "collection_info": null
    },
    {
        "uuid": "9e03b6973c14212d9dc26e4e48cc8656",
        "title": "桐庐暑夜",
        "author": "冯坦",
        "content": "中流有行舟，似亦得清致。\n只恐乘舟人，未识月中意。",
        "dynasty": "宋",
        "collection_info": null
    },
    {
        "uuid": "ac7e8cd203925e27569920627be26a40",
        "title": "谢虞司户钟乳粉",
        "author": "冯坦",
        "content": "仙家仙药不易得，颇为鬼神所爱惜。\n道人入山因采出，轻如鹅管如蝉翼。\n多君用心穷药谱，能辨始兴最良处。\n合入梁公药笼贮，嗟乎，嗟乎，世上伏苓多老芋。",
        "dynasty": "宋",
        "collection_info": null
    },
    {
        "uuid": "928fdf57fe8a897ef6ed07aedbad461c",
        "title": "绝句  其一",
        "author": "冯坦",
        "content": "夜静山寒渐透衣，旋煨松火拥炉围。\n忽听竹外篱门响，知是小童买酒归。",
        "dynasty": "宋",
        "collection_info": null
    },
    {
        "uuid": "f52b186617ea1191b49da320965357d5",
        "title": "绝句  其二",
        "author": "冯坦",
        "content": "向晚闲行步夕阳，归来松径已昏黄。\n隔林风度钟声细，认得庵中炷夜香。",
        "dynasty": "宋",
        "collection_info": null
    },
    {
        "uuid": "c0609c059c62830d5cf66f3eedac2b6a",
        "title": "绝句  其三",
        "author": "冯坦",
        "content": "莫道经霜不见花，小春风景属山家。\n满山红叶斜阳映，却似桃源一片霞。",
        "dynasty": "宋",
        "collection_info": null
    },
    {
        "uuid": "56b06315f3866aefee0524fb93417068",
        "title": "小池",
        "author": "冯坦",
        "content": "岩上层层迭翠苔，小池巧凿近岩隈。\n就岩引得清泉满，便有前山月入来。",
        "dynasty": "宋",
        "collection_info": null
    },
    {
        "uuid": "2ee926557d81407cb455760263791c73",
        "title": "鸬鷀源樵歌",
        "author": "冯坦",
        "content": "绮罗巷陌总成尘，那识担柴老买臣。\n自笑卖柴元似旧，买柴却换旧时人。",
        "dynasty": "宋",
        "collection_info": null
    },
    {
        "uuid": "8c641b02713adb491e660c93b36e7a48",
        "title": "句  其一",
        "author": "冯坦",
        "content": "终日无人到，隔林惟鸟啼。",
        "dynasty": "宋",
        "collection_info": null
    },
    {
        "uuid": "9216133d37f9007b3120d3bd3e201f54",
        "title": "句  其二",
        "author": "冯坦",
        "content": "雀舌收先雨，猫头掘带泥。",
        "dynasty": "宋",
        "collection_info": null
    },
    {
        "uuid": "17ea273e13e9558202e706baac800fcb",
        "title": "句  其三",
        "author": "冯坦",
        "content": "因听敲竹雨，便碎赏花心。",
        "dynasty": "宋",
        "collection_info": null
    },
    {
        "uuid": "74dd79eb8241806a1492c6d6198187b8",
        "title": "句  其四",
        "author": "冯坦",
        "content": "一春多是雨，四壁半生苔。",
        "dynasty": "宋",
        "collection_info": null
    },
    {
        "uuid": "d4868c8761411810af516ae3135cf723",
        "title": "句  其五",
        "author": "冯坦",
        "content": "飘风惊日月，落叶满干坤。",
        "dynasty": "宋",
        "collection_info": null
    },
    {
        "uuid": "ca9031503b3bf84dfebbf83dffcefd15",
        "title": "句  其六",
        "author": "冯坦",
        "content": "井在丹谁炼，碑残墨欲枯。",
        "dynasty": "宋",
        "collection_info": null
    },
    {
        "uuid": "5fe0ce230c2f1180ad886f518390d810",
        "title": "句  其七",
        "author": "冯坦",
        "content": "多应河畔骨，便是屋中人。",
        "dynasty": "宋",
        "collection_info": null
    },
    {
        "uuid": "caae3c06b6c50c05ce4158005cc2b26d",
        "title": "句  其八",
        "author": "冯坦",
        "content": "无钱难得酒，有菊自开花。",
        "dynasty": "宋",
        "collection_info": null
    },
    {
        "uuid": "4d287ae8ec54f03be6cb9b4898c9e4b6",
        "title": "句  其九",
        "author": "冯坦",
        "content": "鸥趁湍流下，鱼藏石罅间。",
        "dynasty": "宋",
        "collection_info": null
    },
    {
        "uuid": "461d0ae7a7587eec6a38fd99741afdea",
        "title": "句  其一○",
        "author": "冯坦",
        "content": "郡乘纪春申，山因号曰君。",
        "dynasty": "宋",
        "collection_info": null
    },
    {
        "uuid": "adc24291e1baf0ca83cfa2a3c1939e42",
        "title": "句  其一一",
        "author": "冯坦",
        "content": "非关前哲真难及，自是今人不肯高。",
        "dynasty": "宋",
        "collection_info": null
    },
    {
        "uuid": "324ae3721290a18938aebf3123ec170c",
        "title": "句  其一二",
        "author": "冯坦",
        "content": "道人已是九分清，双鹤飞来凑十分。",
        "dynasty": "宋",
        "collection_info": null
    },
    {
        "uuid": "d86075c3c44a3f6105f222c7c97b26ab",
        "title": "句  其一三",
        "author": "冯坦",
        "content": "万里远来寻屋住，四边先问有梅无。",
        "dynasty": "宋",
        "collection_info": null
    },
    {
        "uuid": "d94a84db93a2fc5d00304fac89e3dd72",
        "title": "句  其一四",
        "author": "冯坦",
        "content": "古庙荧荧多鬼火，荒村寂寂少人烟。",
        "dynasty": "宋",
        "collection_info": null
    },
    {
        "uuid": "49610d0f63b63d240d07581354112030",
        "title": "句  其一五",
        "author": "冯坦",
        "content": "可怜门外新归燕，不见堂前旧主人。",
        "dynasty": "宋",
        "collection_info": null
    },
    {
        "uuid": "2d57c7c0aa30a9d2a2cae5b659416e14",
        "title": "句  其一六",
        "author": "冯坦",
        "content": "店荒任客来争席，郊迥无人可问程。",
        "dynasty": "宋",
        "collection_info": null
    },
    {
        "uuid": "7304e80bee99b3e254957b7f6c855f04",
        "title": "句  其一七",
        "author": "冯坦",
        "content": "每向宋清求善药，闲从詹尹卜新年。",
        "dynasty": "宋",
        "collection_info": null
    },
    {
        "uuid": "afb30d6d71440863366cd9b7a6435a9f",
        "title": "句  其一八",
        "author": "冯坦",
        "content": "灯影照残孤枕梦，雨声滴碎两年心。",
        "dynasty": "宋",
        "collection_info": null
    },
    {
        "uuid": "5c6a3fd564e5d53685bbef2e40534b1b",
        "title": "句  其一九",
        "author": "冯坦",
        "content": "兴亡有数从千古，寒暑无情又一年。",
        "dynasty": "宋",
        "collection_info": null
    },
    {
        "uuid": "0f5957c89a97d90be27f246ae3366df1",
        "title": "句  其二○",
        "author": "冯坦",
        "content": "问天底是资身策，度日应收卖卜钱。",
        "dynasty": "宋",
        "collection_info": null
    }
]