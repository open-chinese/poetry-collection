[
    {
        "uuid": "3013f92e3c7885e4e1577c25b69397f5",
        "title": "游老君洞  其一",
        "author": "刘子荐",
        "content": "第一真岩岂浪名，高明洞达窈而深。\n冠天下神仙胜境，副我生山水知音。\n崖激湍流腾雪玉，灯摇石莹灿星金。\n少焉月出东山上，何必蓬莱海上寻。",
        "dynasty": "宋",
        "collection_info": null
    },
    {
        "uuid": "be7b0dd066ed58f72592b16c31271bdb",
        "title": "游老君洞  其二",
        "author": "刘子荐",
        "content": "怪怪奇奇画不如，最难得者近城郛。\n他仙皆逊老君有，此洞可知天下无。\n徐甲青牛骖左侍，六丁白鹤导前驱。\n老仙笑我来何晚，一样鬚眉一样臞。",
        "dynasty": "宋",
        "collection_info": null
    }
]