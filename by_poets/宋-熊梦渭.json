[
    {
        "uuid": "87117e87f6f8fe30b374f94ea770ae77",
        "title": "挽徐吏部  其一",
        "author": "熊梦渭",
        "content": "南浦簪缨盛，西山衣钵传。\n纯忱仪后进，达德迈前贤。\n静默尝闻道，安怡偶似禅。\n嗟哉游汗漫，不使侍甘泉。",
        "dynasty": "宋",
        "collection_info": null
    },
    {
        "uuid": "22aa62fca8a98896a634408e53e2708b",
        "title": "挽徐吏部  其二",
        "author": "熊梦渭",
        "content": "安车驾夷路，佩玉造明庭。\n天定归郎位，云开出使星。\n心尝思绿野，梦不恋青冥。\n千古行藏际，丰碑定有铭。",
        "dynasty": "宋",
        "collection_info": null
    }
]