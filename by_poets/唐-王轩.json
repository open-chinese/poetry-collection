[
    {
        "title": "附：王轩题西施石诗",
        "author": "王轩",
        "content": "岭上千峰秀，江边细草春。今逢浣纱石，不见浣纱人。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十六"
        }
    },
    {
        "title": "附：轩诗",
        "author": "王轩",
        "content": "佳人去千载，溪山久寂寞。野水浮白烟，岩花自开落。\n猿鸟旧清音，风月闲楼阁。无语立斜阳，幽情入天幕。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十六"
        }
    },
    {
        "title": "附：轩诗",
        "author": "王轩",
        "content": "当时计拙笑将军，何事安邦赖美人。\n一自仙葩入吴国，从兹越国更无春。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十六"
        }
    }
]