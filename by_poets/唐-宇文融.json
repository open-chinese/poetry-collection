[
    {
        "uuid": "275269260293e40b39c9331cba8de7c6",
        "title": "奉和圣制左丞相说右丞相璟太子少傅干曜同日上官命宴都堂赐诗",
        "author": "宇文融",
        "content": "申甫生周日，宣慈举舜年。\n何如偶昌运，比德迈前贤。\n宠获元良密，荣瞻端揆迁。\n职优三事老，位在百僚先。\n北极迴宸渥，南宫饰御筵。\n飞文瑶札降，赐酒玉杯传。\n谬列台衡重，俱承雨露偏。\n誓将同竭力，相与效尘涓。",
        "dynasty": "唐",
        "collection_info": null
    },
    {
        "uuid": "0df289cb43f691aeef8683f29704c57e",
        "title": "奉和圣制左丞相说右丞相璟太子少傅干曜同日上官命宴都堂赐诗",
        "author": "宇文融",
        "content": "申甫生周日，宣慈举舜年。\n何如偶昌运，比德迈前贤。\n宠获元良密，荣瞻端揆迁。\n职优三事老，位在百僚先。\n北极回宸渥，南宫饰御筵。\n飞文瑶札降，赐酒玉杯传。\n谬列台衡重，俱承雨露偏。\n誓将同竭力，相与郊尘涓。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零八"
        }
    }
]