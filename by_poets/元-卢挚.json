[
    {
        "uuid": "55e9dd9c907572d6213a378fede2fd47",
        "title": "黄钟・节节高题洞庭鹿角庙壁",
        "author": "卢挚",
        "content": "雨晴云散，满江明月。\n风微浪息，扁舟一叶。\n半夜心，三生梦，万里别，闷倚篷窗睡些。",
        "dynasty": "元",
        "collection_info": null
    },
    {
        "uuid": "cac57d8ac51af374fcf4fc4bb1f7dce7",
        "title": "正宫・黑漆弩",
        "author": "卢挚",
        "content": "晚泊采石，醉歌田不伐。",
        "dynasty": "元",
        "collection_info": null
    },
    {
        "uuid": "119d6965c3baa3675466d54dba1e3d79",
        "title": "黑漆弩・，因次其韵，寄蒋长卿佥司、刘芜湖巨川。",
        "author": "卢挚",
        "content": "湘南长忆嵩南住，只怕失约了巢父。\n舣归舟唤醒湖光，听我篷窗春雨。\n故人倾倒襟期，我亦载愁东去。\n记朝来黯别江滨，又弭棹蛾眉晚处。",
        "dynasty": "元",
        "collection_info": null
    },
    {
        "uuid": "5448f2769611a278c22aadd84d2d3bd3",
        "title": "南吕・金字经嵩南秋晚",
        "author": "卢挚",
        "content": "谢公东山卧，有时携妓游，老我嵩南画满楼。\n楼外头，乱峰云锦秋。\n谁为寿，绿鬟双玉舟。\n宿邯郸驿梦中邯郸道，又来走这遭，须不是山人索价高。\n时自嘲，虚名无处逃。\n谁惊觉，晓霜侵鬓毛。",
        "dynasty": "元",
        "collection_info": null
    },
    {
        "uuid": "e01876d2e7b7477930b63eb9e1f44803",
        "title": "中吕・普天乐湘阳道中",
        "author": "卢挚",
        "content": "岳阳来，湘阳路。\n望炊烟田舍，掩映沟渠。\n山远近，云来去。\n溪上招提烟中树，看时见三两樵渔。\n凭谁画出，行人得句，不用前驱。",
        "dynasty": "元",
        "collection_info": null
    },
    {
        "uuid": "ab51f62e0d77b46231fa242bf3432576",
        "title": "商调・梧叶儿赠歌妓",
        "author": "卢挚",
        "content": "红绡皱，眉黛愁，明艳信清秋。\n文章守，令素侯，最风流，送花与疏斋病叟。\n席间戏作四章花间坐，竹外歌，颦翠黛转秋波。\n你自在空踌躇，我如何肯恁么，却又可信着他，没倒断痴心儿为我。\n低声语，娇唱歌，韵远更情多。\n筵席上，疑怪他，怎生呵，眼挫里频频地觑我。\n新来瘦，忒闷过，非酒病为诗魔。\n纤腰舞，皓齿歌，便俏些个，待有甚风流罪过。\n全不见白髭鬓，才四十整，有家珍无半点儿心肠硬。\n醇一味，庞道儿，□锦片也似好前程，到健如青春后生。\n邯郸道，不再游，豪气傲王侯。\n琴三弄，酒数瓯，醉时休，缄口抽头袖手。\n平安过，无事居，金紫待何如？低檐屋，粗布裾，黍禾熟，是我平生愿足。",
        "dynasty": "元",
        "collection_info": null
    },
    {
        "uuid": "cfa18f9274a94d4f325abfce3abed289",
        "title": "越调・小桃红",
        "author": "卢挚",
        "content": "寿筵添上小桃红，妆点壶天供，茜蕊冰痕半浮动。\n彩云中，生香唤醒罗浮梦。\n银杯绿蚁，琼枝清唱，金胜醉鳌峰。",
        "dynasty": "元",
        "collection_info": null
    },
    {
        "uuid": "440f272285a5368bfdd247f17f3b38bb",
        "title": "双调・寿阳曲",
        "author": "卢挚",
        "content": "银台烛，金兽烟，夜方阑画堂开宴。\n管弦停玉杯斟较浅，听春风遏云歌遍。\n金蕉叶，银萼花，卷长江酒杯低亚。\n醉书生且休扶上马，听春风玉箫吹罢。\n诗难咏，画怎描，欠渔翁玉蓑独钓。\n低唱浅斟金帐晓，胜烹茶党家风调。\n攒江酒，味转佳，刻春宵古今无价。\n约寻盟绿杨中闲系马，醉春风碧纱窗下。\n别珠帘秀才欢悦，早间别，痛煞煞好难割舍！画船儿载将春去也，空留下半江明月。\n夜忆窗间月，檐外铁，这凄凉对谁分说？剔银灯欲将心事写，长吁气把灯吹灭！灯将残，人睡也，空留得半窗明月。\n孤眠心硬熬浑似铁，这凄凉怎捱今夜？灯将灭，人睡些，照离愁半窗残月。\n多情直恁的心似铁，辜负了好天良夜。\n灯下词，寄与伊，都道是二人心事。\n是必你来会一遭儿，抵多少梦中景致。",
        "dynasty": "元",
        "collection_info": null
    },
    {
        "uuid": "a722b438ac911935d1f62f6e766ae3c0",
        "title": "双调・湘妃怨西湖",
        "author": "卢挚",
        "content": "湖山佳处那些儿，恰到轻寒微雨时。\n东风懒倦催春事，嗔垂杨袅绿丝，海棠花偷抹胭脂。\n任吴岫眉尖恨，厌钱塘江上词，是个妒色的西施。\n朱帘画舫那人儿，林影荷香雨霁时。\n樽前歌舞多才思，紫云英琼树枝，对波光山色参差。\n切香脆江瑶脍，擘轻红新荔枝，是个好客的西施。\n苏堤鞭影半痕儿，常记吴山月上时。\n闲寻灵鹫西岩寺，冷泉亭偏费诗，看烟鬟尘外丰姿。\n染绛绡裁霜叶，酿清香飘桂子，是个百巧的西施。\n梅梢雪霁月芽儿，点破湖烟雪落时。\n朝来亭树琼瑶似，笑渔蓑学鹭鸶，照歌台玉镜冰姿。\n谁亻孱亻愁鸱夷子，也新添两鬓丝，是个淡净的西施。",
        "dynasty": "元",
        "collection_info": null
    }
]