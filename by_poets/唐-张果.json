[
    {
        "uuid": "e64bf35a4a3092dd2d3fb4668ec7c72d",
        "title": "题登真洞",
        "author": "张果",
        "content": "修成金骨炼归真，洞锁遗踪不计春。\n野草谩随青岭秀，闲花长对白云新。\n风摇翠篠敲寒玉，水激丹砂走素鳞。\n自是神仙多变异，肯教踪迹掩红尘。",
        "dynasty": "唐",
        "collection_info": null
    },
    {
        "uuid": "e1e71147edb827ee89d264414013b9bd",
        "title": "玄珠歌 一",
        "author": "张果",
        "content": "解采玄珠万恶除，尽令得道入清虚。\n干符显出真金行，备在逍遥三卷书。",
        "dynasty": "唐",
        "collection_info": null
    },
    {
        "uuid": "4ef3e1f0b8ee30ebe064b6b656968094",
        "title": "玄珠歌 二",
        "author": "张果",
        "content": "宫阙楼台表道躯，不留命本敌洪炉。\n元神散走枯庭在，抛尽玄珠一物无。",
        "dynasty": "唐",
        "collection_info": null
    },
    {
        "uuid": "aab6932a0297470960bb58e9e4dc0cc3",
        "title": "玄珠歌 三",
        "author": "张果",
        "content": "尘心不识体中天，空敬灵仪拟觅仙。\n自有玄珠不知处，何年归命入丹田。",
        "dynasty": "唐",
        "collection_info": null
    },
    {
        "uuid": "09e3e4256ff01ebed7a4bf50715fc862",
        "title": "玄珠歌 四",
        "author": "张果",
        "content": "多恃聪明强是非，纵闻法要亦相违。\n若能不出长生宝，结作玄珠透紫微。",
        "dynasty": "唐",
        "collection_info": null
    },
    {
        "uuid": "ffc994617b17817ed4637085416080da",
        "title": "玄珠歌 五",
        "author": "张果",
        "content": "谩求土塑及丹青，空看经文道岂成。\n自有玄珠无价宝，几时觉悟驻神精。",
        "dynasty": "唐",
        "collection_info": null
    },
    {
        "uuid": "fcc8f3043723bafa488c1f5f5a2037d7",
        "title": "玄珠歌 六",
        "author": "张果",
        "content": "明暗同源人不知，若能晓了自幽奇。\n玄珠定是含光主，永住金宫月魄池。",
        "dynasty": "唐",
        "collection_info": null
    },
    {
        "uuid": "f9409fada28cbdcd174f552c6bcd6e3f",
        "title": "玄珠歌 七",
        "author": "张果",
        "content": "落崖溪畔整神机，能把金光闭命扉。\n为得玄珠镇灵府，一真行处一光辉。",
        "dynasty": "唐",
        "collection_info": null
    },
    {
        "uuid": "1bb6fd6dc97f24883c9d689461ad14e1",
        "title": "玄珠歌 八",
        "author": "张果",
        "content": "元真散走不能扃，积毒纵横坏百灵。\n豁尽玄珠无上宝，醉中生死几时醒。",
        "dynasty": "唐",
        "collection_info": null
    },
    {
        "uuid": "422c6a9c1ec8008115a0c16853e7c896",
        "title": "玄珠歌 九",
        "author": "张果",
        "content": "冲和海裏育元精，中有玄珠寿命成。\n不炼不凝抛欲尽，何如黑处顿教明。",
        "dynasty": "唐",
        "collection_info": null
    },
    {
        "uuid": "8c0e8cd9a3484da52ca133dd6386b8a8",
        "title": "玄珠歌 十",
        "author": "张果",
        "content": "解通神息体藏珍，与道相违便失真。\n若遇玄珠结中道，自然成就化金巾。",
        "dynasty": "唐",
        "collection_info": null
    },
    {
        "uuid": "f10ce7788cf88b8b1e89efc9532ed052",
        "title": "玄珠歌 十一",
        "author": "张果",
        "content": "凡情激浊污天门，岂识玄珠性命根。\n生处莫令流浪去，当时清净不迷昏。",
        "dynasty": "唐",
        "collection_info": null
    },
    {
        "uuid": "4fdb1fec7a2d5065ad0bc4f96d89e93c",
        "title": "玄珠歌 十二",
        "author": "张果",
        "content": "玄珠振动被魔羣，照着生门白黑分。\n向裏修持坚固后，道成方识九霄君。",
        "dynasty": "唐",
        "collection_info": null
    },
    {
        "uuid": "e4c6276b741efab6fcee73fe0991c0ed",
        "title": "玄珠歌 十三",
        "author": "张果",
        "content": "欲采玄珠日月奔，先须火发制灵根。\n朝元万过金精结，此是登真第一门。\n。",
        "dynasty": "唐",
        "collection_info": null
    },
    {
        "uuid": "f71215b4cfcefe1a2c733c8583b34469",
        "title": "玄珠歌 十四",
        "author": "张果",
        "content": "玄珠常处洞房居，日月融来浑太虚。\n真遣琼环随液化，光明不绝照神庐。",
        "dynasty": "唐",
        "collection_info": null
    },
    {
        "uuid": "fe54ba5429154f29ec986721f23fd61d",
        "title": "玄珠歌 十五",
        "author": "张果",
        "content": "玄珠玉树有根苗，水际连天永不凋。\n真火含虚如赤日，金华结魄六时潮。",
        "dynasty": "唐",
        "collection_info": null
    },
    {
        "uuid": "57f675d2e69eebde9a6076936692fe49",
        "title": "玄珠歌 十六",
        "author": "张果",
        "content": "早须烹取太阳酥，吃着元神永不枯。\n若要形超化金骨，玄珠向裏有醍醐。",
        "dynasty": "唐",
        "collection_info": null
    },
    {
        "uuid": "452cddb6ddb00c6984aeade620beffec",
        "title": "玄珠歌 十七",
        "author": "张果",
        "content": "逍遥常饮月魂津，灌溉灵根道德新。\n留宝去尘光不散，玄珠照耀五通身。",
        "dynasty": "唐",
        "collection_info": null
    },
    {
        "uuid": "c3e9d9cbc65e925b040a29fcc78ec7e7",
        "title": "玄珠歌 十八",
        "author": "张果",
        "content": "往来出入改婴孩，顺逆参差致祸灾。\n尽有玄珠同一处，因师与指住灵台。",
        "dynasty": "唐",
        "collection_info": null
    },
    {
        "uuid": "dae83c6282ec21937814a19cbae93877",
        "title": "玄珠歌 十九",
        "author": "张果",
        "content": "玄珠鼓吹法雷霆，雨满中池变八琼。\n从此光明彻天上，五云行驾到蓬瀛。",
        "dynasty": "唐",
        "collection_info": null
    },
    {
        "uuid": "da00c05e26f5a310b73750454a032a0d",
        "title": "玄珠歌 二十",
        "author": "张果",
        "content": "用心万种事多端，何以归元向裏观。\n捉得玄珠令换骨，形超碧落驾金鸾。",
        "dynasty": "唐",
        "collection_info": null
    },
    {
        "uuid": "e5f509e2f878c398ad76e756105804b7",
        "title": "玄珠歌 二十一",
        "author": "张果",
        "content": "安闲日夜不曾奔，裏有玄珠开一门。\n荡尽尘劳分日月，直交至宝入昆崙。",
        "dynasty": "唐",
        "collection_info": null
    },
    {
        "uuid": "0abde41cf317ea26be2c43edaa92e2cd",
        "title": "玄珠歌 二十二",
        "author": "张果",
        "content": "因师传秘顿无争，抽却玄珠一道明。\n天乐至今声不绝，玄珠果满赤龙迎。",
        "dynasty": "唐",
        "collection_info": null
    },
    {
        "uuid": "2fdc47b2ba501333e67228c89c2a5fff",
        "title": "玄珠歌 二十三",
        "author": "张果",
        "content": "点检光芒八道分，解吞真火体中焚。\n玄珠开决三清界，待了齐驱五色云。",
        "dynasty": "唐",
        "collection_info": null
    },
    {
        "uuid": "d039125b93cd1c08cb132c49599130bb",
        "title": "玄珠歌 二十四",
        "author": "张果",
        "content": "未悟真元恍惚惊，任心贪慾恣三彭。\n玄珠到处无能染，宝满琼池达上清。",
        "dynasty": "唐",
        "collection_info": null
    },
    {
        "uuid": "57c12ef1da6a9fb0d2e43f5ec41d0ffd",
        "title": "玄珠歌 二十五",
        "author": "张果",
        "content": "玄珠得了永无争，不出丹元结实成。\n因转淘澄轮似月，寻常清净颗中明。",
        "dynasty": "唐",
        "collection_info": null
    },
    {
        "uuid": "71190442964e2d425e44b8e7ada4fe31",
        "title": "玄珠歌 二十六",
        "author": "张果",
        "content": "玄珠失却落坵墟，流浪轮迴错卷舒。\n魂魄若凝如日月，体同天地合清虚。",
        "dynasty": "唐",
        "collection_info": null
    },
    {
        "uuid": "f7ad7eda1fb15acd4518d661c708ef36",
        "title": "玄珠歌 二十七",
        "author": "张果",
        "content": "玄珠结魄一时冲，送入琼楼最上宫。\n恰似蟾光能出没，自然轻举入云中。",
        "dynasty": "唐",
        "collection_info": null
    },
    {
        "uuid": "dfdc578b636902b4b3da74c08bcf0e0c",
        "title": "玄珠歌 二十八",
        "author": "张果",
        "content": "从前搬运几多人，只把凡形顿出尘。\n千万天仙行此术，玄珠照耀一元真。",
        "dynasty": "唐",
        "collection_info": null
    },
    {
        "uuid": "06e5e22d12d0eafcf02cf7a2bed096a6",
        "title": "玄珠歌 二十九",
        "author": "张果",
        "content": "因师指动日光随，解把玄珠化羽衣。\n功满得成天上道，未登云路没人知。\n。",
        "dynasty": "唐",
        "collection_info": null
    },
    {
        "uuid": "7d710922e9f53a60bfa2fa600d1cb0e9",
        "title": "玄珠歌 三十",
        "author": "张果",
        "content": "逍遥着述显虚无，不出身田指道躯。\n内秘分为上中下，寻踪尽道得玄珠。\n（按：《崇文总目》卷四着录《玄珠歌》一卷，不题撰人。\n《通志·艺文略》署通玄先生。\n）。",
        "dynasty": "唐",
        "collection_info": null
    },
    {
        "uuid": "42a923c9203f189c5a07bf21d0c6eaae",
        "title": "金虎白龙诗 一",
        "author": "张果",
        "content": "铅汞传法百万秋，几人认得几人修。\n若教世上知灵药，天上神仙似水流。",
        "dynasty": "唐",
        "collection_info": null
    },
    {
        "uuid": "f6ada640d0c88a7ed465db637a53ef6f",
        "title": "金虎白龙诗 二",
        "author": "张果",
        "content": "大道分明在目前，时人不会谩求铅。\n黄芽本是干坤气，神水根基与汞连。",
        "dynasty": "唐",
        "collection_info": null
    },
    {
        "uuid": "c1353ff1c814c44bebdbe87869b20baa",
        "title": "金虎白龙诗 三",
        "author": "张果",
        "content": "姹女初生醉似泥，千朝暗室不东西。\n虔心日夜勤调火，莫遣灵丹气不齐。",
        "dynasty": "唐",
        "collection_info": null
    },
    {
        "uuid": "457ded6946c8a467bc047f70c6bd3f73",
        "title": "金虎白龙诗 四",
        "author": "张果",
        "content": "天地初生日月高，状如鸡子状如桃。\n阴阳真气知时节，直待三年始脱胞。",
        "dynasty": "唐",
        "collection_info": null
    },
    {
        "uuid": "d1bf66ac157ce28b9e7e91e47f37eeaf",
        "title": "金虎白龙诗 五",
        "author": "张果",
        "content": "世人何处觅黄芽，此物铅中是我家。\n铅汞共成真地气，脱胞方始见灵砂。",
        "dynasty": "唐",
        "collection_info": null
    },
    {
        "uuid": "171d54f5c1ad0a6caeeb630e26c22ff1",
        "title": "金虎白龙诗 六",
        "author": "张果",
        "content": "满世黄芽人不识，识得黄芽家不贫。\n黄芽岂使世人识，纵识黄芽不得门。",
        "dynasty": "唐",
        "collection_info": null
    },
    {
        "uuid": "fd642c1c860a3bea52190ae0210eebf7",
        "title": "金虎白龙诗 七",
        "author": "张果",
        "content": "二气丹砂不足灵，真成真气用黄轻。\n铅中有物丹中汞，人自迷津落路行。",
        "dynasty": "唐",
        "collection_info": null
    },
    {
        "uuid": "915875f1ca936ca0a7cd41f4dfc77651",
        "title": "金虎白龙诗 八",
        "author": "张果",
        "content": "合于天地合于玄，子母相幷不敢言。\n先汞后铅真大道，莫教失伴鹤归天。",
        "dynasty": "唐",
        "collection_info": null
    },
    {
        "uuid": "76248dd586573ebfe421e976d524b817",
        "title": "金虎白龙诗 九",
        "author": "张果",
        "content": "此物从分二八传，吉年吉月入炉安。\n千朝火候知时节，莫遣芽成汞不干。",
        "dynasty": "唐",
        "collection_info": null
    },
    {
        "uuid": "f47f91f17aee861c83b8ca8efe783ae4",
        "title": "金虎白龙诗 十",
        "author": "张果",
        "content": "汞在中宫芽在南，先须斟酌莫教参。\n黄芽不是难求药，人自无知口不缄。",
        "dynasty": "唐",
        "collection_info": null
    },
    {
        "uuid": "65ed86c95922bf1104fb31ef784514dc",
        "title": "金虎白龙诗 十一",
        "author": "张果",
        "content": "满市黄芽无不归，世人轻宴治尘微。\n公卿尽识真灵药，至死贪婪鬬晓晖。",
        "dynasty": "唐",
        "collection_info": null
    },
    {
        "uuid": "50da7ee70c7900b71c602a0a0155647b",
        "title": "金虎白龙诗 十二",
        "author": "张果",
        "content": "日月延人人自忙，分明真道不穷阳。\n家家尽有铅和汞，使得迷人人渺茫。",
        "dynasty": "唐",
        "collection_info": null
    },
    {
        "uuid": "c8287063709d866e6afa44a18e027772",
        "title": "金虎白龙诗 十三",
        "author": "张果",
        "content": "明明五运自推寻，汞中铅中理最深。\n铅汞既知人世有，坚须穷道莫沉吟。\n。",
        "dynasty": "唐",
        "collection_info": null
    },
    {
        "uuid": "1107adab73c8881316a98c4416feb66d",
        "title": "金虎白龙诗 十四",
        "author": "张果",
        "content": "大道遗留一卷经，自然匹配作仪形。\n天生铅汞人间有，何得他州问药名。",
        "dynasty": "唐",
        "collection_info": null
    },
    {
        "uuid": "b7bf8b457f38fc5c8c1616c562ee12f1",
        "title": "金虎白龙诗 十五",
        "author": "张果",
        "content": "用铅须得汞相和，二姓为亲女唱歌。\n炼到紫河车半地，白云相伴鹤回过。",
        "dynasty": "唐",
        "collection_info": null
    },
    {
        "uuid": "60c9f3734dc5d142caa8a4c91462a701",
        "title": "金虎白龙诗 十六",
        "author": "张果",
        "content": "甲乙神驱造化图，潜龙知是好铅酥。\n分明制出何难会，却道仙家谜语浮。",
        "dynasty": "唐",
        "collection_info": null
    },
    {
        "uuid": "cb2a1e3bf278fed4690c03cc095b602c",
        "title": "金虎白龙诗 十七",
        "author": "张果",
        "content": "青龙白虎合为胎，十月炉中满始开。\n此是黄芽亲口诀，世人何处觅三才。",
        "dynasty": "唐",
        "collection_info": null
    },
    {
        "uuid": "03026b73dc3a2f8e4aa1b67dfb8c9350",
        "title": "金虎白龙诗 十八",
        "author": "张果",
        "content": "铅汞居干不在山，三关昼夜好追攀。\n少年纵却疎狂性，渐觉尫羸作鬼颜。",
        "dynasty": "唐",
        "collection_info": null
    },
    {
        "uuid": "cd9bd52c468355fba6e58f82af971756",
        "title": "金虎白龙诗 十九",
        "author": "张果",
        "content": "道须心向北方穷，黄芽生长在铅中。\n丹砂姹女真灵药，得伴相将去大蓬。",
        "dynasty": "唐",
        "collection_info": null
    },
    {
        "uuid": "7a95bec09df43f2d78cb3b3fc43e6aa5",
        "title": "金虎白龙诗 二十",
        "author": "张果",
        "content": "大道从来不负人，分明铅汞弃如尘。\n莫言世上无灵药，二气丹砂水火真。",
        "dynasty": "唐",
        "collection_info": null
    },
    {
        "uuid": "2ad7c5e18caaf5f42cd710339dcf217d",
        "title": "金虎白龙诗 二十一",
        "author": "张果",
        "content": "此物天生人不知，阴阳真气兑为离。\n坎宫五世求名姓，认得黄芽作圣基。\n（《正统道藏》本宋佚名《内丹秘诀》引）（按：《通志·艺文略》道类收张果〖通玄先生〗《玄珠歌逍遥歌内指黄芽歌》一卷。\n《玄珠歌》已见前录。\n本组诗多述黄芽，疑即《内指黄芽歌》。\n）。",
        "dynasty": "唐",
        "collection_info": null
    },
    {
        "uuid": "4399810ddc1a726d6d9e060e04e1cacc",
        "title": "五子守仙丸歌",
        "author": "张果",
        "content": "返老成少是还丹，不得守仙亦大难。\n愁见鬓斑令却黑，一日但服三十丸。\n松竹本自无艷色，金液因从火制干。\n五子可定千秋旨，百岁如同一万年。\n（《正统道藏》本《悬解录》。\n又《云笈七籤》卷六四）（按：《悬解录》卷首有唐大中九年序。\n据《新唐书·艺文志》、《通志·艺文略》，并参陈国符先生所考，此序为纥干臮作。\n）。",
        "dynasty": "唐",
        "collection_info": null
    },
    {
        "uuid": "0f865aa910f067d0932b63191a1b672e",
        "title": "题登真洞",
        "author": "张果",
        "content": "修成金骨炼归真，洞锁遗踪不计春。\n野草谩随青岭秀，自是神仙多变异，肯教踪迹掩红尘。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十"
        }
    }
]