[
    {
        "uuid": "0071f770a462e689005b90523761f222",
        "title": "题登真洞",
        "author": "张果",
        "content": "修成金骨炼归真，洞锁遗踪不计春。\n野草谩随青岭秀，闲花长对白云新。\n风摇翠篠敲寒玉，水激丹砂走素鳞。\n自是神仙多变异，肯教踪迹掩红尘。",
        "dynasty": "唐",
        "collection_info": null
    },
    {
        "uuid": "647b1e572046372129476d0656cf12b9",
        "title": "玄珠歌 一",
        "author": "张果",
        "content": "解采玄珠万恶除，尽令得道入清虚。\n干符显出真金行，备在逍遥三卷书。",
        "dynasty": "唐",
        "collection_info": null
    },
    {
        "uuid": "edf4bca6ea3c14e1374081993db9f8c7",
        "title": "玄珠歌 二",
        "author": "张果",
        "content": "宫阙楼台表道躯，不留命本敌洪炉。\n元神散走枯庭在，抛尽玄珠一物无。",
        "dynasty": "唐",
        "collection_info": null
    },
    {
        "uuid": "70deb008027ca02e30aad6b0c5556d83",
        "title": "玄珠歌 三",
        "author": "张果",
        "content": "尘心不识体中天，空敬灵仪拟觅仙。\n自有玄珠不知处，何年归命入丹田。",
        "dynasty": "唐",
        "collection_info": null
    },
    {
        "uuid": "724476608aeb4ecf2e4f3fcc06767ba0",
        "title": "玄珠歌 四",
        "author": "张果",
        "content": "多恃聪明强是非，纵闻法要亦相违。\n若能不出长生宝，结作玄珠透紫微。",
        "dynasty": "唐",
        "collection_info": null
    },
    {
        "uuid": "330bb75cf13e482a0fb7abe6343ecf0d",
        "title": "玄珠歌 五",
        "author": "张果",
        "content": "谩求土塑及丹青，空看经文道岂成。\n自有玄珠无价宝，几时觉悟驻神精。",
        "dynasty": "唐",
        "collection_info": null
    },
    {
        "uuid": "d93e21d8955650f1ec1d2afbebed069e",
        "title": "玄珠歌 六",
        "author": "张果",
        "content": "明暗同源人不知，若能晓了自幽奇。\n玄珠定是含光主，永住金宫月魄池。",
        "dynasty": "唐",
        "collection_info": null
    },
    {
        "uuid": "f83dadc4b69f47045d736550043e7f5e",
        "title": "玄珠歌 七",
        "author": "张果",
        "content": "落崖溪畔整神机，能把金光闭命扉。\n为得玄珠镇灵府，一真行处一光辉。",
        "dynasty": "唐",
        "collection_info": null
    },
    {
        "uuid": "b22f4f98f6d89d9b6123e3452ab23b62",
        "title": "玄珠歌 八",
        "author": "张果",
        "content": "元真散走不能扃，积毒纵横坏百灵。\n豁尽玄珠无上宝，醉中生死几时醒。",
        "dynasty": "唐",
        "collection_info": null
    },
    {
        "uuid": "af95f41e4e57f25209dab68a58d03b2c",
        "title": "玄珠歌 九",
        "author": "张果",
        "content": "冲和海裏育元精，中有玄珠寿命成。\n不炼不凝抛欲尽，何如黑处顿教明。",
        "dynasty": "唐",
        "collection_info": null
    },
    {
        "uuid": "5debab720e1d2718e9d2ea47a5f18c50",
        "title": "玄珠歌 十",
        "author": "张果",
        "content": "解通神息体藏珍，与道相违便失真。\n若遇玄珠结中道，自然成就化金巾。",
        "dynasty": "唐",
        "collection_info": null
    },
    {
        "uuid": "1894807f4afa0da2ed7752fc26c2e11e",
        "title": "玄珠歌 十一",
        "author": "张果",
        "content": "凡情激浊污天门，岂识玄珠性命根。\n生处莫令流浪去，当时清净不迷昏。",
        "dynasty": "唐",
        "collection_info": null
    },
    {
        "uuid": "439f6ed5e92b9620b22347b66b017ed8",
        "title": "玄珠歌 十二",
        "author": "张果",
        "content": "玄珠振动被魔羣，照着生门白黑分。\n向裏修持坚固后，道成方识九霄君。",
        "dynasty": "唐",
        "collection_info": null
    },
    {
        "uuid": "7272cfed64fac5d5c3584a2db19da17d",
        "title": "玄珠歌 十三",
        "author": "张果",
        "content": "欲采玄珠日月奔，先须火发制灵根。\n朝元万过金精结，此是登真第一门。\n。",
        "dynasty": "唐",
        "collection_info": null
    },
    {
        "uuid": "61198c2435ab04c8c1673192fc80955a",
        "title": "玄珠歌 十四",
        "author": "张果",
        "content": "玄珠常处洞房居，日月融来浑太虚。\n真遣琼环随液化，光明不绝照神庐。",
        "dynasty": "唐",
        "collection_info": null
    },
    {
        "uuid": "46d99237d2ad08d8029bfeadeea49dc9",
        "title": "玄珠歌 十五",
        "author": "张果",
        "content": "玄珠玉树有根苗，水际连天永不凋。\n真火含虚如赤日，金华结魄六时潮。",
        "dynasty": "唐",
        "collection_info": null
    },
    {
        "uuid": "0495c7ffcc624ce4d0c9a1db1ba138e5",
        "title": "玄珠歌 十六",
        "author": "张果",
        "content": "早须烹取太阳酥，吃着元神永不枯。\n若要形超化金骨，玄珠向裏有醍醐。",
        "dynasty": "唐",
        "collection_info": null
    },
    {
        "uuid": "985ae2e1a7b698f51a59b24216046b22",
        "title": "玄珠歌 十七",
        "author": "张果",
        "content": "逍遥常饮月魂津，灌溉灵根道德新。\n留宝去尘光不散，玄珠照耀五通身。",
        "dynasty": "唐",
        "collection_info": null
    },
    {
        "uuid": "f65b6dbbcc3dd89beefed7fbbf180ac5",
        "title": "玄珠歌 十八",
        "author": "张果",
        "content": "往来出入改婴孩，顺逆参差致祸灾。\n尽有玄珠同一处，因师与指住灵台。",
        "dynasty": "唐",
        "collection_info": null
    },
    {
        "uuid": "639c73e3ab4171b3ef0a8c880a42009a",
        "title": "玄珠歌 十九",
        "author": "张果",
        "content": "玄珠鼓吹法雷霆，雨满中池变八琼。\n从此光明彻天上，五云行驾到蓬瀛。",
        "dynasty": "唐",
        "collection_info": null
    },
    {
        "uuid": "d5c5d04b563a77fe50bb80cb88da2d53",
        "title": "玄珠歌 二十",
        "author": "张果",
        "content": "用心万种事多端，何以归元向裏观。\n捉得玄珠令换骨，形超碧落驾金鸾。",
        "dynasty": "唐",
        "collection_info": null
    },
    {
        "uuid": "d6aa749806593b7ece268a0f7ee874ef",
        "title": "玄珠歌 二十一",
        "author": "张果",
        "content": "安闲日夜不曾奔，裏有玄珠开一门。\n荡尽尘劳分日月，直交至宝入昆崙。",
        "dynasty": "唐",
        "collection_info": null
    },
    {
        "uuid": "80aac9de33ee4ae6bbbb986153ae87d8",
        "title": "玄珠歌 二十二",
        "author": "张果",
        "content": "因师传秘顿无争，抽却玄珠一道明。\n天乐至今声不绝，玄珠果满赤龙迎。",
        "dynasty": "唐",
        "collection_info": null
    },
    {
        "uuid": "6b8458a83e281224c3c8caa318c52e10",
        "title": "玄珠歌 二十三",
        "author": "张果",
        "content": "点检光芒八道分，解吞真火体中焚。\n玄珠开决三清界，待了齐驱五色云。",
        "dynasty": "唐",
        "collection_info": null
    },
    {
        "uuid": "96b6f16f4e75dcbf29e497ef878f2ba3",
        "title": "玄珠歌 二十四",
        "author": "张果",
        "content": "未悟真元恍惚惊，任心贪慾恣三彭。\n玄珠到处无能染，宝满琼池达上清。",
        "dynasty": "唐",
        "collection_info": null
    },
    {
        "uuid": "cc1dc5617349e872230a7fcfc135b61f",
        "title": "玄珠歌 二十五",
        "author": "张果",
        "content": "玄珠得了永无争，不出丹元结实成。\n因转淘澄轮似月，寻常清净颗中明。",
        "dynasty": "唐",
        "collection_info": null
    },
    {
        "uuid": "00c6f991cd5736a298c261bc4269f433",
        "title": "玄珠歌 二十六",
        "author": "张果",
        "content": "玄珠失却落坵墟，流浪轮迴错卷舒。\n魂魄若凝如日月，体同天地合清虚。",
        "dynasty": "唐",
        "collection_info": null
    },
    {
        "uuid": "9cdf0792453faf6266f7d10bd00c9a7a",
        "title": "玄珠歌 二十七",
        "author": "张果",
        "content": "玄珠结魄一时冲，送入琼楼最上宫。\n恰似蟾光能出没，自然轻举入云中。",
        "dynasty": "唐",
        "collection_info": null
    },
    {
        "uuid": "d5be3f0d0fc6b299d081b3e64969fad5",
        "title": "玄珠歌 二十八",
        "author": "张果",
        "content": "从前搬运几多人，只把凡形顿出尘。\n千万天仙行此术，玄珠照耀一元真。",
        "dynasty": "唐",
        "collection_info": null
    },
    {
        "uuid": "dacc06b49852579d87b5cb145a68924f",
        "title": "玄珠歌 二十九",
        "author": "张果",
        "content": "因师指动日光随，解把玄珠化羽衣。\n功满得成天上道，未登云路没人知。\n。",
        "dynasty": "唐",
        "collection_info": null
    },
    {
        "uuid": "dfdcbc719f366b6ee5dfb7e74c88bf86",
        "title": "玄珠歌 三十",
        "author": "张果",
        "content": "逍遥着述显虚无，不出身田指道躯。\n内秘分为上中下，寻踪尽道得玄珠。\n（按：《崇文总目》卷四着录《玄珠歌》一卷，不题撰人。\n《通志·艺文略》署通玄先生。\n）。",
        "dynasty": "唐",
        "collection_info": null
    },
    {
        "uuid": "e17d934175845168d8b1c42da7ebe528",
        "title": "金虎白龙诗 一",
        "author": "张果",
        "content": "铅汞传法百万秋，几人认得几人修。\n若教世上知灵药，天上神仙似水流。",
        "dynasty": "唐",
        "collection_info": null
    },
    {
        "uuid": "e3c88a95eb74bb523325674f990673ae",
        "title": "金虎白龙诗 二",
        "author": "张果",
        "content": "大道分明在目前，时人不会谩求铅。\n黄芽本是干坤气，神水根基与汞连。",
        "dynasty": "唐",
        "collection_info": null
    },
    {
        "uuid": "5b9efd947a3563a567fc6224fc27be1d",
        "title": "金虎白龙诗 三",
        "author": "张果",
        "content": "姹女初生醉似泥，千朝暗室不东西。\n虔心日夜勤调火，莫遣灵丹气不齐。",
        "dynasty": "唐",
        "collection_info": null
    },
    {
        "uuid": "dd4f36ce3887d13ceacd638f7d829167",
        "title": "金虎白龙诗 四",
        "author": "张果",
        "content": "天地初生日月高，状如鸡子状如桃。\n阴阳真气知时节，直待三年始脱胞。",
        "dynasty": "唐",
        "collection_info": null
    },
    {
        "uuid": "85647d22f7ea63d9fd2ecff3ab4449ae",
        "title": "金虎白龙诗 五",
        "author": "张果",
        "content": "世人何处觅黄芽，此物铅中是我家。\n铅汞共成真地气，脱胞方始见灵砂。",
        "dynasty": "唐",
        "collection_info": null
    },
    {
        "uuid": "702bdfcef7c53e12e5d3e9875476103d",
        "title": "金虎白龙诗 六",
        "author": "张果",
        "content": "满世黄芽人不识，识得黄芽家不贫。\n黄芽岂使世人识，纵识黄芽不得门。",
        "dynasty": "唐",
        "collection_info": null
    },
    {
        "uuid": "076f386e31ff9e10109684e10fa1321f",
        "title": "金虎白龙诗 七",
        "author": "张果",
        "content": "二气丹砂不足灵，真成真气用黄轻。\n铅中有物丹中汞，人自迷津落路行。",
        "dynasty": "唐",
        "collection_info": null
    },
    {
        "uuid": "c03630dbc1249de1a2bc39491b7e65d0",
        "title": "金虎白龙诗 八",
        "author": "张果",
        "content": "合于天地合于玄，子母相幷不敢言。\n先汞后铅真大道，莫教失伴鹤归天。",
        "dynasty": "唐",
        "collection_info": null
    },
    {
        "uuid": "4e95ee5e58717ccb36714573bfaa3344",
        "title": "金虎白龙诗 九",
        "author": "张果",
        "content": "此物从分二八传，吉年吉月入炉安。\n千朝火候知时节，莫遣芽成汞不干。",
        "dynasty": "唐",
        "collection_info": null
    },
    {
        "uuid": "bfb2244bf2e5c1d74ef648b7129ca2e7",
        "title": "金虎白龙诗 十",
        "author": "张果",
        "content": "汞在中宫芽在南，先须斟酌莫教参。\n黄芽不是难求药，人自无知口不缄。",
        "dynasty": "唐",
        "collection_info": null
    },
    {
        "uuid": "881d49c2fd9124db80fe808b3ff75c58",
        "title": "金虎白龙诗 十一",
        "author": "张果",
        "content": "满市黄芽无不归，世人轻宴治尘微。\n公卿尽识真灵药，至死贪婪鬬晓晖。",
        "dynasty": "唐",
        "collection_info": null
    },
    {
        "uuid": "10bad99e09612d6c3ef04bbf61c4ab15",
        "title": "金虎白龙诗 十二",
        "author": "张果",
        "content": "日月延人人自忙，分明真道不穷阳。\n家家尽有铅和汞，使得迷人人渺茫。",
        "dynasty": "唐",
        "collection_info": null
    },
    {
        "uuid": "155a17e421c47a35bc6f7e0a1b84f6b4",
        "title": "金虎白龙诗 十三",
        "author": "张果",
        "content": "明明五运自推寻，汞中铅中理最深。\n铅汞既知人世有，坚须穷道莫沉吟。\n。",
        "dynasty": "唐",
        "collection_info": null
    },
    {
        "uuid": "ff0e93dd733ab4fe4358a21cf1e7d8de",
        "title": "金虎白龙诗 十四",
        "author": "张果",
        "content": "大道遗留一卷经，自然匹配作仪形。\n天生铅汞人间有，何得他州问药名。",
        "dynasty": "唐",
        "collection_info": null
    },
    {
        "uuid": "ff5429c44128f4b84ee03ff04d17e2a9",
        "title": "金虎白龙诗 十五",
        "author": "张果",
        "content": "用铅须得汞相和，二姓为亲女唱歌。\n炼到紫河车半地，白云相伴鹤回过。",
        "dynasty": "唐",
        "collection_info": null
    },
    {
        "uuid": "6f109185011cd1d1da88cfd0b49a6881",
        "title": "金虎白龙诗 十六",
        "author": "张果",
        "content": "甲乙神驱造化图，潜龙知是好铅酥。\n分明制出何难会，却道仙家谜语浮。",
        "dynasty": "唐",
        "collection_info": null
    },
    {
        "uuid": "119e8f9139cb6d6abef157f35c49e248",
        "title": "金虎白龙诗 十七",
        "author": "张果",
        "content": "青龙白虎合为胎，十月炉中满始开。\n此是黄芽亲口诀，世人何处觅三才。",
        "dynasty": "唐",
        "collection_info": null
    },
    {
        "uuid": "20902c3b26b9dbe623e3a48c05ee8421",
        "title": "金虎白龙诗 十八",
        "author": "张果",
        "content": "铅汞居干不在山，三关昼夜好追攀。\n少年纵却疎狂性，渐觉尫羸作鬼颜。",
        "dynasty": "唐",
        "collection_info": null
    },
    {
        "uuid": "fdd95682319d847de298cf1284c4ae5a",
        "title": "金虎白龙诗 十九",
        "author": "张果",
        "content": "道须心向北方穷，黄芽生长在铅中。\n丹砂姹女真灵药，得伴相将去大蓬。",
        "dynasty": "唐",
        "collection_info": null
    },
    {
        "uuid": "8c0899276f1bee21aed5eade54efab8a",
        "title": "金虎白龙诗 二十",
        "author": "张果",
        "content": "大道从来不负人，分明铅汞弃如尘。\n莫言世上无灵药，二气丹砂水火真。",
        "dynasty": "唐",
        "collection_info": null
    },
    {
        "uuid": "522c38bfe404f5aef178bcf377a17033",
        "title": "金虎白龙诗 二十一",
        "author": "张果",
        "content": "此物天生人不知，阴阳真气兑为离。\n坎宫五世求名姓，认得黄芽作圣基。\n（《正统道藏》本宋佚名《内丹秘诀》引）（按：《通志·艺文略》道类收张果〖通玄先生〗《玄珠歌逍遥歌内指黄芽歌》一卷。\n《玄珠歌》已见前录。\n本组诗多述黄芽，疑即《内指黄芽歌》。\n）。",
        "dynasty": "唐",
        "collection_info": null
    },
    {
        "uuid": "4e950a14cbc116f6b2728b4897ed0baf",
        "title": "五子守仙丸歌",
        "author": "张果",
        "content": "返老成少是还丹，不得守仙亦大难。\n愁见鬓斑令却黑，一日但服三十丸。\n松竹本自无艷色，金液因从火制干。\n五子可定千秋旨，百岁如同一万年。\n（《正统道藏》本《悬解录》。\n又《云笈七籤》卷六四）（按：《悬解录》卷首有唐大中九年序。\n据《新唐书·艺文志》、《通志·艺文略》，并参陈国符先生所考，此序为纥干臮作。\n）。",
        "dynasty": "唐",
        "collection_info": null
    },
    {
        "uuid": "a6b2f88954a9271c5f0ee348ced77ffb",
        "title": "题登真洞",
        "author": "张果",
        "content": "修成金骨炼归真，洞锁遗踪不计春。\n野草谩随青岭秀，自是神仙多变异，肯教踪迹掩红尘。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十"
        }
    }
]