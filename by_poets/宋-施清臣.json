[
    {
        "title": "诗二首  其一",
        "author": "施清臣",
        "content": "花裏蝶，花裏休。\n蓼中虫，蓼中死。\n人生甜苦皆是缘，法只可随顺应之。",
        "dynasty": "宋",
        "collection_info": null
    },
    {
        "title": "诗二首  其二",
        "author": "施清臣",
        "content": "一蓑一笠一孤舟，万里江山独自游。\n有人问我红尘事，笑入芦花不点头。",
        "dynasty": "宋",
        "collection_info": null
    },
    {
        "title": "绯桃",
        "author": "施清臣",
        "content": "衣裁缃缬态纤秾，犹在瑶池半醉中。\n嫌近清明时节冷，趁渠新火一番红。",
        "dynasty": "宋",
        "collection_info": null
    },
    {
        "title": "湖景",
        "author": "施清臣",
        "content": "一曲新腔紫玉箫，护晴檐幙窣兰桡。\n柳迷远近花张锦，小泊危红第六桥。",
        "dynasty": "宋",
        "collection_info": null
    },
    {
        "title": "牵牛花",
        "author": "施清臣",
        "content": "一泓天水染朱衣，生怕红埃透日飞。\n急整离离苍玉佩，晓云光裏渡河归。",
        "dynasty": "宋",
        "collection_info": null
    },
    {
        "title": "夜蛾儿",
        "author": "施清臣",
        "content": "碧服银鬚粉扑衣，又随雪柳趁灯辉。\n怕寒还恋南华梦，凝伫钗头未肯飞。",
        "dynasty": "宋",
        "collection_info": null
    }
]