[
    {
        "uuid": "3bf8d70c8d4d04d8674c85261b438333",
        "title": "题张子正观察溪风亭二首  其一",
        "author": "张偁",
        "content": "亭临流水上，地接古城隈。\n日永檐楹静，春深锦绣开。\n鸥随清漾远，风杂乱香来。\n怀咏北山檄，招邀翠作堆。",
        "dynasty": "宋",
        "collection_info": null
    },
    {
        "uuid": "028ae1712ecf429bb59557d78f23306b",
        "title": "题张子正观察溪风亭二首  其二",
        "author": "张偁",
        "content": "碧水通三径，高风重五侯。\n知深丹扆眷，未许赤松游。\n山简暂为郡，齐公晚得周。\n会攽滨海诏，再运钓鳌鈎。",
        "dynasty": "宋",
        "collection_info": null
    }
]