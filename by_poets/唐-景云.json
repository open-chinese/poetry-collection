[
    {
        "uuid": "296689f46d06eac1336d0f4565ba3b0e",
        "title": "老僧",
        "author": "景云",
        "content": "日照西山雪，老僧门始开。\n冻瓶粘柱础，宿火陷炉灰。\n童子病归去，鹿麑寒入来。\n斋钟知渐近，枝鸟下生台。",
        "dynasty": "唐",
        "collection_info": null
    },
    {
        "uuid": "01d3122c34c2bf8a86b9727c77c4f2e4",
        "title": "溪叟",
        "author": "景云",
        "content": "溪翁居处静，溪鸟入门飞。\n早起钓鱼去，夜深乘月归。\n露香菰米熟，烟暖荇丝肥。\n潇洒尘埃外，扁舟一草衣。",
        "dynasty": "唐",
        "collection_info": null
    },
    {
        "uuid": "97617a906a6656c619f3aa08deb1bf7e",
        "title": "画松",
        "author": "景云",
        "content": "画松一似真松树，且待寻思记得无。\n曾在天台山上见，石桥南畔第三株。",
        "dynasty": "唐",
        "collection_info": null
    },
    {
        "uuid": "46382d07b91d05eeade950e8f6ab12a3",
        "title": "老僧",
        "author": "景云",
        "content": "日照西山雪，老僧门始开。\n冻瓶粘柱础，宿火焰炉灰。\n童子病归去，鹿麑寒入来。\n斋钟知渐近，枝鸟下生台。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零八"
        }
    }
]