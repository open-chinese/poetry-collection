[
    {
        "uuid": "6f4914defbbdeb36c5e33710acf74fbd",
        "title": "琵琶泓石壁诗刻（按《山西通志》《山右金石记》卷九着录《》，谓「诗七古一首，见《鳯台县志》。」检《全唐诗》无考卷有权澈五言《题沈黎城》一首。此七古《琵琶泓诗》，盖未收。）",
        "author": "权澈",
        "content": "咨予白髪年，始佐丹水曲。\n夙愿解尘组，幸兹洗烦欲。\n琵琶翠泓湛且清，屏风画壁势相迎。\n柽柏飕飗杂风雨，龟龙睗睒游虚明。\n北行七里有灵迹，潭中圣字看历历。\n一符君德应明时，一契吾真誓幽适。\n由来此泓□□传，今夕覩之信可怜。\n夷犹顿使宦积薄，日暮濯缨心浩然。\n（见干隆四十八年官刊本《鳯台县志》卷十七）（此诗又见胡聘之《山右石刻丛编》卷七，诗题作《琵琶泓作幷序》。\n诗前有序，录如次：「予顷尝秉宪，负谴而迁，才散数奇，屡移邦国。\n爰初至止，即闻有兹胜，迨今一游，果觏殊绝。\n澄湾纳溜，激射成雷，峭壁迴景，周流如画，嘉木潜鳞，又不可名也。\n北去七里復有石潭焉，潭中有圣字，了了可覩，峰峦相属，宛似屏障。\n閒行其中，潜洞幽窟，信为灵异。\n予超然有独往之意，而赋是诗。\n」诗中有二处稍异。\n第六句「相迎」作「相适」，疑误。\n第十五句琵琶泓石壁诗刻「宦积」作「宣清」，疑原应作「宦情」。\n）（〖1〗《鳯台县志》〖姚学甲等纂修〗卷十九《辑录部》谓：「唐清九壁诗序石刻在琵琶泓，朝议大夫高平郡别驾权澈词，钱塘县尉琅琊王纾书，天宝五载夏五月二十日。\n从末行逆读自序，其秉宪被谴，来佐丹曲，访兹胜游，诗字俱佳。\n考天宝五载、元宗丙戌。\n权澈名，新旧《唐书》俱不载。\n权氏，《宰相世系表》及姓族诸书并无其人，或非天水一族也。\n郡人王纾，想以琅琊地望而系之。\n」）。",
        "dynasty": "唐",
        "collection_info": null
    }
]