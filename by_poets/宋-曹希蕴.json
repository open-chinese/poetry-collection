[
    {
        "uuid": "66caf41ec6d4cf9926a1d0bc1b9ff58e",
        "title": "西江月 零落不因春雨",
        "author": "曹希蕴",
        "content": "零落不因春雨，吹嘘何假东风。\n纱窗一点自然红。\n费尽工夫怎种。\n有艳难寻腻粉，无香不惹游蜂。\n更阑人静画堂中。\n相伴玉人春梦。",
        "dynasty": "宋",
        "collection_info": null
    },
    {
        "uuid": "07952c08c7f578b5c6715cb8c8b8008b",
        "title": "踏莎行 解遣愁人",
        "author": "曹希蕴",
        "content": "解遣愁人，能添喜气。\n些儿好事先施力。\n画堂深处伴妖娆，绛纱笼里丹砂赤。\n有艳难留，无根怎觅。\n几回不忍轻轻别。\n玉人曾向耳边言，花有信、人无的。",
        "dynasty": "宋",
        "collection_info": null
    }
]