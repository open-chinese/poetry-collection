[
    {
        "uuid": "8f8eaeeeaef7a1f8e3351ad6e8a9db6c",
        "title": "公无渡河",
        "author": "陈标",
        "content": "阴云飒飒浪花愁，半度惊湍半挂舟。\n声尽云天君不住，命悬鱼鳖妾同休。\n黛娥芳脸垂珠泪，罗袜香裾赴碧流。\n余魄岂能衔木石，独将遗恨付箜篌。",
        "dynasty": "唐",
        "collection_info": null
    },
    {
        "uuid": "b6e7cb1b2f493b3ee4a01feeacf9f472",
        "title": "秦王卷衣",
        "author": "陈标",
        "content": "秦王宫阙霭春烟，珠树琼枝近碧天。\n御气馨香苏合启，帘光浮动水精悬。\n霏微罗縠随芳袖，宛转鲛鮹逐宝筵。\n从此咸阳一回首，暮云愁色已千年。",
        "dynasty": "唐",
        "collection_info": null
    },
    {
        "uuid": "4b35af3ba8e9732d28dcb4592859ca40",
        "title": "倢伃怨",
        "author": "陈标",
        "content": "掌上恩移玉帐空，香珠满眼泣春风。\n飘零怨柳凋眉翠，狼籍愁桃坠脸红。\n凤辇祗应三殿北，鸾声不向五湖中。\n笙歌处处迴天睠，独自无情长信宫。",
        "dynasty": "唐",
        "collection_info": null
    },
    {
        "uuid": "bce48d168417f5c70dc84c8b7b8f0019",
        "title": "饮马长城窟",
        "author": "陈标",
        "content": "日日风吹虏骑尘，年年饮马汉营人。\n千堆战骨那知主，万里枯沙不辨春。\n浴谷气寒愁坠指，断崖冰滑恐伤神。\n金鞍玉勒无颜色，泪满征衣怨暴秦。",
        "dynasty": "唐",
        "collection_info": null
    },
    {
        "uuid": "7eff1aee4d09d223fb5536dbd6fa01c9",
        "title": "江南行",
        "author": "陈标",
        "content": "水光春色满江天，苹叶风吹荷叶钱。\n香蚁翠旗临岸市，艳娥红袖渡江船。\n晓惊白鹭联翩雪，浪蹙青茭潋滟烟。\n不怕江洲芳草暮，待将秋兴折湖莲。",
        "dynasty": "唐",
        "collection_info": null
    },
    {
        "uuid": "26fe5a1eed14508722dc3d7ac9ae364a",
        "title": "长安秋思",
        "author": "陈标",
        "content": "吴女秋机织曙霜，冰蚕吐丝月盈筐。\n金刀玉指裁缝促，水殿花楼弦管长。\n舞袖慢移凝瑞雪，歌尘微动避雕梁。\n唯愁陌上芳菲度，狼籍风池荷叶黄。",
        "dynasty": "唐",
        "collection_info": null
    },
    {
        "uuid": "b0c9321c55e03daeb3abb30aa847c1dc",
        "title": "赠元和十三年登第进士",
        "author": "陈标",
        "content": "春官南院粉墙东，地色初分月色红。\n文字一千重马拥，喜欢三十二人同。\n眼看鱼变辞凡水，心逐鹦飞出瑞风。\n莫怪云泥从此别，总曾惆怅去年中。",
        "dynasty": "唐",
        "collection_info": null
    },
    {
        "uuid": "4b38b58bf9c01efbd0851a392cec2860",
        "title": "焦桐树",
        "author": "陈标",
        "content": "江上烹鱼采野樵，鸾枝摧折半曾烧。\n未经良匠材虽散，待得知音尾已焦。\n若使琢磨徽白玉，便来风律轸青瑶。\n还能万里传山水，三峡泉声岂寂寥。",
        "dynasty": "唐",
        "collection_info": null
    },
    {
        "uuid": "cb64b7b42735eb5a236fd456bcc6b969",
        "title": "寄友人",
        "author": "陈标",
        "content": "杜甫在时贪入蜀，孟郊生处却归秦。\n如今始会麻姑意，借问山川与后人。",
        "dynasty": "唐",
        "collection_info": null
    },
    {
        "uuid": "3cbde614a55668a3d6aa71fce6fdd48e",
        "title": "啄木谣",
        "author": "陈标",
        "content": "丁丁向晚急还稀，啄徧庭槐未肯归。\n终日与君除蠹害，莫嫌无事不频飞。",
        "dynasty": "唐",
        "collection_info": null
    },
    {
        "uuid": "a97b7f0994f5ac9f30d334a020a64e47",
        "title": "僧院牡丹",
        "author": "陈标",
        "content": "琉璃地上开红艳，碧落天头散晓霞。\n应是向西无地种，不然争肯重莲花。",
        "dynasty": "唐",
        "collection_info": null
    },
    {
        "uuid": "dff5a9035976ed1c74854d7c4d627174",
        "title": "蜀葵",
        "author": "陈标",
        "content": "眼前无奈蜀葵何，浅紫深红数百窠。\n能共牡丹争几许，得人嫌处祗缘多。",
        "dynasty": "唐",
        "collection_info": null
    },
    {
        "uuid": "f8877ee30353e7675e338db6240e2645",
        "title": "句",
        "author": "陈标",
        "content": "长把酒杯凭夜月，每将诗思泥春风。\n襄阳乐事经过尽，岘首烟花倒泻空。\n犹疑波底鲛人泪，滴在衣裳半欲零。\n春明门外襄阳路，落日秋风送客归。",
        "dynasty": "唐",
        "collection_info": null
    },
    {
        "uuid": "efab4e3389f6d694c6427fd3be35fad1",
        "title": "公无渡河",
        "author": "陈标",
        "content": "阴云飒飒浪花愁，半度惊湍半挂舟。\n声尽云天君不住，余魄岂能衔木石，独将遗恨付箜篌。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    },
    {
        "uuid": "080e6ebe441fc14b7a129d468845d8a6",
        "title": "秦王卷衣",
        "author": "陈标",
        "content": "秦王宫阙霭春烟，珠树琼枝近碧天。\n御气馨香苏合启，从此咸阳一回首，暮云愁色已千年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    },
    {
        "uuid": "199cff007739e076b76ae4e7a9ecf1a4",
        "title": "婕妤怨",
        "author": "陈标",
        "content": "掌上恩移玉帐空，香珠满眼泣春风。\n飘零怨柳凋眉翠，笙歌处处回天眷，独自无情长信宫。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    },
    {
        "uuid": "8b07f733e398b8532cfa775cf58d0d4f",
        "title": "饮马长城窟",
        "author": "陈标",
        "content": "日日风吹虏骑尘，年年饮马汉营人。\n千堆战骨那知主，金鞍玉勒无颜色，泪满征衣怨暴秦。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    },
    {
        "uuid": "37482be13f05942ec62b88f823073703",
        "title": "江南行",
        "author": "陈标",
        "content": "水光春色满江天，苹叶风吹荷叶钱。\n香蚁翠旗临岸市，不怕江洲芳草暮，待将秋兴折湖莲。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    },
    {
        "uuid": "2a8a3e1c177809dc9cdd0f8716437c66",
        "title": "长安秋思",
        "author": "陈标",
        "content": "吴女秋机织曙霜，冰蚕吐丝月盈筐。\n金刀玉指裁缝促，唯愁陌上芳菲度，狼藉风池荷叶黄。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    },
    {
        "uuid": "dec4b3bc5d47715464c063cd4a74c51c",
        "title": "赠元和十三年登第进士",
        "author": "陈标",
        "content": "春官南院粉墙东，地色初分月色红。\n文字一千重马拥，莫怪云泥从此别，总曾惆怅去年中。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    },
    {
        "uuid": "6e44176159834a7ef217b48b1287370f",
        "title": "焦桐树",
        "author": "陈标",
        "content": "江上烹鱼采野樵，鸾枝摧折半曾烧。\n未经良匠材虽散，还能万里传山水，三峡泉声岂寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    },
    {
        "uuid": "0b7880ddc9258d77dbac3737b1fbdabf",
        "title": "啄木谣",
        "author": "陈标",
        "content": "丁丁向晚急还稀，啄遍庭槐未肯归。\n终日与君除蠹害，莫嫌无事不频飞。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    },
    {
        "uuid": "f26c27bbb00e2ca826065d9bca6527fa",
        "title": "蜀葵",
        "author": "陈标",
        "content": "眼前无奈蜀葵何，浅紫深红数百窠。\n能共牡丹争几许，得人嫌处只缘多。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    }
]