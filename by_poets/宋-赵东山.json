[
    {
        "uuid": "b6de9baf6634876c54af136a93c71f12",
        "title": "题海月岩  其一",
        "author": "赵东山",
        "content": "踏尽崔嵬倚石门，海风山月满岩峦。\n自然仙室依蓬岛，不觉人寰变广寒。\n千载扬尘安可测，一杯对景且为欢。\n崖前浴日皆诗境，唤醒东坡仔细看。",
        "dynasty": "宋",
        "collection_info": null
    },
    {
        "uuid": "1f6d38626ba8f7d5a84a836258d33f2a",
        "title": "题海月岩  其二",
        "author": "赵东山",
        "content": "架岩凿石有规模，不学桃源旧画图。\n亭豁人稀林鸟乐，锡飞天老野云孤。\n雨余石井泉深浅，烟淡虎门山有无。\n说与山灵莫分别，从教仙窟着浮屠。",
        "dynasty": "宋",
        "collection_info": null
    },
    {
        "uuid": "a255c7c882eb11d6aa039a6e0d13818f",
        "title": "句",
        "author": "赵东山",
        "content": "风雨送迎地，别离多少人。",
        "dynasty": "宋",
        "collection_info": null
    }
]