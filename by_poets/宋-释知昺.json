[
    {
        "uuid": "bd46c821381b3c33bbc498584ad053d2",
        "title": "偈四首  其一",
        "author": "释知昺",
        "content": "此事最希奇，不碍当头说。\n东邻田舍翁，随例得一橛。\n非唯贯声色，亦乃应时节。\n若问是何宗，八字不着丿。",
        "dynasty": "宋",
        "collection_info": null
    },
    {
        "uuid": "533f4481f097e560bedf6cc2d5907881",
        "title": "偈四首  其二",
        "author": "释知昺",
        "content": "日日说，时时举，似地擎山争几许。\n陇西鹦鹉得人怜，大都祇为能言语。\n休思惟，带伴侣，智者聊闻猛提取。\n更有一般也大奇，猫儿偏解捉老鼠。",
        "dynasty": "宋",
        "collection_info": null
    },
    {
        "uuid": "c77a41449fcac78d009c26f858a80401",
        "title": "偈四首  其三",
        "author": "释知昺",
        "content": "春光烂熳华争发，子规啼落西山月。\n憍梵钵提长吐舌，底事分明向谁说。",
        "dynasty": "宋",
        "collection_info": null
    },
    {
        "uuid": "b930e4e7b97389fbaa32fa5f7cab0ad1",
        "title": "偈四首  其四",
        "author": "释知昺",
        "content": "迷不自迷，对悟立迷。\n悟不自悟，因迷说悟。\n所以悟为迷之体，迷为悟之用。\n迷悟两无从，箇中无别共。\n无别共，拨不动。\n祖师不将来，鼻孔千斤重。",
        "dynasty": "宋",
        "collection_info": null
    },
    {
        "uuid": "aa50c16fe4548829130cd9f4bb9cc5d7",
        "title": "颂古二首 僧问清平有漏无漏。",
        "author": "释知昺",
        "content": "笊篱木杓，钱买井索。\n打瓦钻龟，徒劳卜度。\n休卜度，麒麟只有一隻角。",
        "dynasty": "宋",
        "collection_info": null
    },
    {
        "uuid": "8553a5ab3999d25d159716d32358c88b",
        "title": "颂古二首 僧问雪窦明觉如何是佛，曰四山围绕。",
        "author": "释知昺",
        "content": "狂狗逐块，瞎馿趁队。\n只许我知，不许你会。",
        "dynasty": "宋",
        "collection_info": null
    }
]