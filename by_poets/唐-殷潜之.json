[
    {
        "uuid": "6ecd186ced0da47d9c29fa6176b8931d",
        "title": "题筹笔驿",
        "author": "殷潜之",
        "content": "江东矜割据，邺下夺孤嫠。\n霸畧非匡汉，宏图欲佐谁。\n奏书辞后主，仗劒出全师。\n重袭襃斜路，悬开反正旗。\n欲将苞有截，必使举无遗。\n沈虑经谋际，挥毫决胜时。\n圜觚当分画，前箸此操持。\n山秀扶英气，川流入妙思。\n算成功在彀，运去事终亏。\n命屈天方厌，人亡国自随。\n艰难推旧姓，开创极初基。\n总叹曾过地，宁探作教资。\n若归新历数，谁復顾衰危。\n报德兼明道，长留识者知。",
        "dynasty": "唐",
        "collection_info": null
    },
    {
        "uuid": "57a95cc1d864bab18ba07720cad684e3",
        "title": "题筹笔驿",
        "author": "殷潜之",
        "content": "江东矜割据，邺下夺孤嫠。\n霸略非匡汉，宏图欲佐谁。\n奏书辞后主，仗剑出全师。\n重袭褒斜路，悬开反正旗。\n欲将苞有截，必使举无遗。\n沈虑经谋际，挥毫决胜时。\n圜觚当分画，前箸此操持。\n山秀扶英气，川流入妙思。\n算成功在彀，运去事终亏。\n命屈天方厌，人亡国自随。\n艰难推旧姓，开创极初基。\n总叹曾过地，宁探作教资。\n若归新历数，谁复顾衰危。\n报德兼明道，长留识者知。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十六"
        }
    }
]