[
    {
        "title": "满江红 法在先天",
        "author": "莫起炎",
        "content": "法在先天，玄妙处、无言可说。\n其要在、守乎中正，灵台莹彻。\n太极神居黄谷内，先天气在玄关穴。\n寂然不动感而通，凭刚烈。\n运风雷，祈雨雪。\n役鬼神，驱妖孽。\n只此是、非咒非符非罡诀。\n寂定神归元谷府，功成行满仙班列。\n玩太虚、稳稳驾祥云，朝金阙。",
        "dynasty": "宋",
        "collection_info": null
    }
]