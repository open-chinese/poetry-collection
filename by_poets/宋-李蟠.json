[
    {
        "uuid": "5630c2d089b2b1b902bfd5c24b36b50c",
        "title": "送德基",
        "author": "李蟠",
        "content": "单阏多余庆，清时得伟人。\n德隆荀氏操，学慕孟轲醇。\n久媿沟中断，常亲席上珍。\n征帆忽西去，怅望宛溪滨。",
        "dynasty": "宋",
        "collection_info": null
    },
    {
        "uuid": "290fb0741efaa6ea93876fb549856a40",
        "title": "辰光门",
        "author": "李蟠",
        "content": "北林苍翠拱岩闉，中起红楼迥照人。\n四面山河千古在，百年城市一朝新。\n夜深灯火明沙路，秋冷笙歌拥画轮。\n莫讶使君频宴乐，欲令盍郡物皆春。",
        "dynasty": "宋",
        "collection_info": null
    }
]