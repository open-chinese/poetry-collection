[
    {
        "title": "青云干吕 一",
        "author": "彭伉",
        "content": "祥辉上干吕，郁郁又纷纷。\n远示无为化，将明至道君。\n势凝千里静，色向九霄分。\n已见从龙意，宁知触石文。\n状烟殊散漫，捧日更氛氲。\n自使来宾国，西瞻仰瑞云。",
        "dynasty": "唐",
        "collection_info": null
    },
    {
        "title": "青云干吕 二",
        "author": "彭伉",
        "content": "圣布中区化，祥符异域云。\n含春初应吕，晕碧已成文。\n东起随风暖，西流共日曛。\n升时嘉异月，为庆等凝汾。\n轻与晴烟比，高将晓雾分。\n飘飘如可致，愿此翊明君。",
        "dynasty": "唐",
        "collection_info": null
    },
    {
        "title": "寄妻",
        "author": "彭伉",
        "content": "莫讶相如献赋迟，锦书谁道泪沾衣。\n不须化作山头石，待我堂前折桂枝。",
        "dynasty": "唐",
        "collection_info": null
    },
    {
        "title": "青云干吕",
        "author": "彭伉",
        "content": "祥辉上干吕，郁郁又纷纷。远示无为化，将明至道君。\n势凝千里静，色向九霄分。已见从龙意，宁知触石文。\n状烟殊散漫，捧日更氛氲。自使来宾国，西瞻仰瑞云。\n圣布中区化，祥符异域云。含春初应吕，晕碧已成文。\n东起随风暖，西流共日曛。升时嘉异月，为庆等凝汾。\n轻与晴烟比，高将晓雾分。飘飘如可致，愿此翊明君。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十九"
        }
    }
]