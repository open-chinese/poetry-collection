[
    {
        "uuid": "cf8501835b4847ed57f1a39657ebb85f",
        "title": "访杨云卿淮上别墅",
        "author": "释惠崇",
        "content": "地近得频到，相携向野亭。\n河分冈势断，春入烧退青。\n望久人收钓，吟余鹤振翎。\n不愁归路晚，明月上前汀。",
        "dynasty": "宋",
        "collection_info": null
    },
    {
        "uuid": "74abcb8ad0b2e7d95a37da8d18fee987",
        "title": "塞上赠王太尉",
        "author": "释惠崇",
        "content": "飞将是嫖姚，行营已近辽。\n河冰坚度马，塞雪密藏雕。\n败虏残旗在，全军列帐遥。\n传呼更号令，今夜取天骄。",
        "dynasty": "宋",
        "collection_info": null
    },
    {
        "uuid": "8398adafcefc5239cf6d1cafc22275f7",
        "title": "赠文兆",
        "author": "释惠崇",
        "content": "偶依京寺住，谁復得相寻。\n独鹤窥朝讲，邻僧听夜琴。\n注瓶沙井远，鸣磬雪房深。\n久与松萝别，空悬王屋心。",
        "dynasty": "宋",
        "collection_info": null
    },
    {
        "uuid": "b2a76fc8d8c606950d179f895a544c3c",
        "title": "送安学士守睦州",
        "author": "释惠崇",
        "content": "白浪满遥程，公衙□□声。\n海帆通夜市，山雨徧春耕。\n古意随琴远，离愁对酒轻。\n三吴窥列宿，知傍隼旟明。",
        "dynasty": "宋",
        "collection_info": null
    },
    {
        "uuid": "9694b5e511a18da1504924234ed9af5f",
        "title": "赠吴黔山人",
        "author": "释惠崇",
        "content": "三年不下岳，衣屦古苔侵。\n石涧探幽步，风泉得句心。\n黄猿知日暝，青树觉春深。\n又向南峰住，时时许我寻。",
        "dynasty": "宋",
        "collection_info": null
    },
    {
        "uuid": "139c1f4477222c0864786c6a5d0b6064",
        "title": "晚夏夜简程至",
        "author": "释惠崇",
        "content": "中夕坐清簟，繁星时復流。\n扇声微变暑，井气忽生秋。\n为客方经楚，思乡欲上楼。\n云山殊未返，相顾两悠悠。",
        "dynasty": "宋",
        "collection_info": null
    },
    {
        "uuid": "a1eb7d9eb1e25928c9eb0fc1425d89ee",
        "title": "书林逸人壁",
        "author": "释惠崇",
        "content": "诗语动惊众，谁知慕隐沦。\n水烟常似暝，林雪乍如春。\n薄酒懒邀客，好书愁借人。\n豕时行药去，忘却戴纱巾。",
        "dynasty": "宋",
        "collection_info": null
    },
    {
        "uuid": "92fd823c3244e139518a0e6935ff7285",
        "title": "古塞曲",
        "author": "释惠崇",
        "content": "边烽久不息，戍鼓何鼟鼟。\n五月无青草，滂沱流断冰。\n胡儿昧形胜，汉骑恣凭陵。\n出号朔风起，受降沙垒崩。\n楼烦已纳款，天意□威棱。\n归佩封侯印，喧然世所称。",
        "dynasty": "宋",
        "collection_info": null
    },
    {
        "uuid": "472d6d5d7b6297d3be9594f4a38f27c5",
        "title": "剡中秋怀昼师",
        "author": "释惠崇",
        "content": "秋生剡江濆，清气日泱漭。\n云归树欲无，潮落山疑长。\n偶坐还独谣，故人在遐想。\n夕景孤屿明，暗虫四邻响。\n神会如目存，安知途路广。",
        "dynasty": "宋",
        "collection_info": null
    },
    {
        "uuid": "d5d1a0210b21f4203b2a554d347ad36b",
        "title": "拟古",
        "author": "释惠崇",
        "content": "幽禽迎曙响，佳木含春荣。\n独有绮窗妇，耿耿万里情。\n尘色皓鸳幌，日华明风筝。\n高盖久不返，中宵自怀贞。",
        "dynasty": "宋",
        "collection_info": null
    },
    {
        "uuid": "7d6e64340f6a73b5a668bb87b1dbfa4f",
        "title": "中夜起",
        "author": "释惠崇",
        "content": "初月不到晓，夜色何冥冥。\n独立秋江上，风波卷寒星。",
        "dynasty": "宋",
        "collection_info": null
    },
    {
        "uuid": "eb5c94be013ce58d604a0c2cf7208fc5",
        "title": "池上鹭分赋得明字",
        "author": "释惠崇",
        "content": "雨绝方塘溢，迟徊不復惊。\n曝翎沙日暖，引步岛风清。\n照水千寻迥，栖烟一点明。\n主人池上凤，见尔忆蓬瀛。",
        "dynasty": "宋",
        "collection_info": null
    },
    {
        "uuid": "8212c9e43369632edb4f2025e778117d",
        "title": "题石桥",
        "author": "释惠崇",
        "content": "千寻亘绝险，危步想仙翁。\n日上霞纹断，春生雪溜空。\n虹形离碧水，轮势入青穹。\n人世何由及，唯应天汉通。",
        "dynasty": "宋",
        "collection_info": null
    },
    {
        "uuid": "c7c7b702bd1ee8e922ceb1ceb5262857",
        "title": "效古",
        "author": "释惠崇",
        "content": "清都绿玉树，灼烁瑶台春。\n攀花弄秀色，远赠天仙人。\n香风送紫蕊，直到扶桑津。\n取掇世上艷，所贵心之珍。\n相思传一笑，聊欲示情亲。",
        "dynasty": "宋",
        "collection_info": null
    },
    {
        "uuid": "a4b356584bc7da6e2a50bf7eef655bd3",
        "title": "句  其一",
        "author": "释惠崇",
        "content": "阴井生秋早，明河转曙迟。",
        "dynasty": "宋",
        "collection_info": null
    },
    {
        "uuid": "a7e6c3e4c3e4c5d39bd29c3490dc1ecf",
        "title": "句  其二",
        "author": "释惠崇",
        "content": "地形吞蜀尽，江势抱蛮迴。",
        "dynasty": "宋",
        "collection_info": null
    },
    {
        "uuid": "b3318ced63885b551b5ef85f50c96402",
        "title": "句  其三",
        "author": "释惠崇",
        "content": "岭暮清猿急，江寒白鸟稀。",
        "dynasty": "宋",
        "collection_info": null
    },
    {
        "uuid": "5945213a69543ea76ec2fe4980090b33",
        "title": "句  其四",
        "author": "释惠崇",
        "content": "归禽动疏竹，落果响寒塘。",
        "dynasty": "宋",
        "collection_info": null
    },
    {
        "uuid": "34357e6b9abe4536347a36e16077240b",
        "title": "句  其五",
        "author": "释惠崇",
        "content": "野人传相鹤，山叟学弹琴。",
        "dynasty": "宋",
        "collection_info": null
    },
    {
        "uuid": "b4e1c5980678184b3118d2a65639a2b4",
        "title": "句  其六",
        "author": "释惠崇",
        "content": "春浅冰生井，宵分月上轩。",
        "dynasty": "宋",
        "collection_info": null
    },
    {
        "uuid": "0f7e05204070c08e5a74e2849b792178",
        "title": "句  其七",
        "author": "释惠崇",
        "content": "掩门青桧老，山寺白髭长。",
        "dynasty": "宋",
        "collection_info": null
    },
    {
        "uuid": "5b9645905d290c7ac15beecde19be90b",
        "title": "句  其八",
        "author": "释惠崇",
        "content": "浪经蛟浦阔，山入鬼门寒。",
        "dynasty": "宋",
        "collection_info": null
    },
    {
        "uuid": "d7cc1da348c1f23580faca85a6dbaa69",
        "title": "句  其九",
        "author": "释惠崇",
        "content": "遗偈传诸国，留真在一峰。",
        "dynasty": "宋",
        "collection_info": null
    },
    {
        "uuid": "9177fee8bc34a974ad38c1a4a8642794",
        "title": "句  其一○",
        "author": "释惠崇",
        "content": "久别年颜改，相逢夜话长。",
        "dynasty": "宋",
        "collection_info": null
    },
    {
        "uuid": "3c425da0649492a74b17f3d823a2144b",
        "title": "句  其一一",
        "author": "释惠崇",
        "content": "多年不道姓，几日旋移家。",
        "dynasty": "宋",
        "collection_info": null
    },
    {
        "uuid": "78b257144067b682ecc237e7c322b887",
        "title": "句  其一二",
        "author": "释惠崇",
        "content": "鸟归杉随雪，僧去石沉云。",
        "dynasty": "宋",
        "collection_info": null
    },
    {
        "uuid": "1955a69f0cdff3f0ec5a7ce5f21cb8fc",
        "title": "句  其一三",
        "author": "释惠崇",
        "content": "露寒金掌重，天近玉绳低。",
        "dynasty": "宋",
        "collection_info": null
    },
    {
        "uuid": "6819afe2b96acb9731527dac20a4030a",
        "title": "句  其一四",
        "author": "释惠崇",
        "content": "着书惊日短，弹剑惜春深。",
        "dynasty": "宋",
        "collection_info": null
    },
    {
        "uuid": "04c3de3c40b175ef4bf835237685e329",
        "title": "句  其一五",
        "author": "释惠崇",
        "content": "探骑通番垒，降兵逐汉旗。",
        "dynasty": "宋",
        "collection_info": null
    },
    {
        "uuid": "472c07b404e58cd6eb83ff9321f9c4fc",
        "title": "句  其一六",
        "author": "释惠崇",
        "content": "露下牛羊静，河明桑柘空。",
        "dynasty": "宋",
        "collection_info": null
    },
    {
        "uuid": "50a12b11a2dfcc69788bcbac1ea29b11",
        "title": "句  其一七",
        "author": "释惠崇",
        "content": "林断城隍出，江分岛屿迴。",
        "dynasty": "宋",
        "collection_info": null
    },
    {
        "uuid": "9f0653616a3967e2cd63815c4c8d0eee",
        "title": "句  其一八",
        "author": "释惠崇",
        "content": "锁城山月上，吹角海鸥惊。",
        "dynasty": "宋",
        "collection_info": null
    },
    {
        "uuid": "2b9c2ba1c1db88c274d11fa3ef9b596d",
        "title": "句  其一九",
        "author": "释惠崇",
        "content": "卷幔来风远，移床得月多。",
        "dynasty": "宋",
        "collection_info": null
    },
    {
        "uuid": "5224fc51cd87fe167c1d70c66ea157cb",
        "title": "句  其二○",
        "author": "释惠崇",
        "content": "白浪分吴国，青山隔楚天。",
        "dynasty": "宋",
        "collection_info": null
    },
    {
        "uuid": "0203fa77e59041316671647403db3fbf",
        "title": "句  其二一",
        "author": "释惠崇",
        "content": "空潭闻鹿饮，疏树见僧行。",
        "dynasty": "宋",
        "collection_info": null
    },
    {
        "uuid": "75cd14c52b5b763c07e2cb443e868233",
        "title": "句  其二二",
        "author": "释惠崇",
        "content": "剑佩明山雪，旌旗湿海云。",
        "dynasty": "宋",
        "collection_info": null
    },
    {
        "uuid": "8eff91e9ce8fb76cf1d74581141624cf",
        "title": "句  其二三",
        "author": "释惠崇",
        "content": "旷野行人少，长河去鸟平。",
        "dynasty": "宋",
        "collection_info": null
    },
    {
        "uuid": "676f51af78ba9aa06a107baa6be24685",
        "title": "句  其二四",
        "author": "释惠崇",
        "content": "月高山舍迥，霜落石门深。",
        "dynasty": "宋",
        "collection_info": null
    },
    {
        "uuid": "caea6abe94fbcabb6cd44025518e5c96",
        "title": "句  其二五",
        "author": "释惠崇",
        "content": "霜多秦木迥，云尽汉山孤。",
        "dynasty": "宋",
        "collection_info": null
    },
    {
        "uuid": "f4a90805627edf05d2d6a444836e307d",
        "title": "句  其二六",
        "author": "释惠崇",
        "content": "夜阑潮动舸，秋迥月临城。",
        "dynasty": "宋",
        "collection_info": null
    },
    {
        "uuid": "d099987e64cf2291e5f5248198367328",
        "title": "句  其二七",
        "author": "释惠崇",
        "content": "叶影风中尽，虫声月下多。",
        "dynasty": "宋",
        "collection_info": null
    },
    {
        "uuid": "6df0279511a108838828facb574e7faa",
        "title": "句  其二八",
        "author": "释惠崇",
        "content": "行县山迎舸，论兵云绕旗。",
        "dynasty": "宋",
        "collection_info": null
    },
    {
        "uuid": "1dba3e36cc57cb9bfb29e655a816a2ce",
        "title": "句  其二九",
        "author": "释惠崇",
        "content": "繁霜衣上积，残月马前低。",
        "dynasty": "宋",
        "collection_info": null
    },
    {
        "uuid": "71becd473762eab7b1f6dc04b19cbd27",
        "title": "句  其三○",
        "author": "释惠崇",
        "content": "磬断虫声出，峰迥鹤影沉。",
        "dynasty": "宋",
        "collection_info": null
    },
    {
        "uuid": "8d51de3909173e566f340632f7c88777",
        "title": "句  其三一",
        "author": "释惠崇",
        "content": "移家临丑石，阻地得灵泉。",
        "dynasty": "宋",
        "collection_info": null
    },
    {
        "uuid": "db303852b6b21b50c39ee7f1ed9621b4",
        "title": "句  其三二",
        "author": "释惠崇",
        "content": "秋近草虫乱，夜遥霜月低。",
        "dynasty": "宋",
        "collection_info": null
    },
    {
        "uuid": "1bf9012daec5ebeee424c0317a853381",
        "title": "句  其三三",
        "author": "释惠崇",
        "content": "海鸥听舜乐，山鬼醉尧觞。",
        "dynasty": "宋",
        "collection_info": null
    },
    {
        "uuid": "0b0016cdcbd71b3fbbf4a4ad0f592e1c",
        "title": "句  其三四",
        "author": "释惠崇",
        "content": "中食下林狖，夜禅移冢狐。",
        "dynasty": "宋",
        "collection_info": null
    },
    {
        "uuid": "6dc231a38703655ac1ae1911d3a8394a",
        "title": "句  其三五",
        "author": "释惠崇",
        "content": "扇声犹泛暑，井气忽生秋。",
        "dynasty": "宋",
        "collection_info": null
    },
    {
        "uuid": "f8d418509d7d757fd1ba384e6a999a66",
        "title": "句  其三六",
        "author": "释惠崇",
        "content": "残月楚山晓，孤烟江庙春。",
        "dynasty": "宋",
        "collection_info": null
    },
    {
        "uuid": "7d0f9d8eab151e51a9546715409c3760",
        "title": "句  其三七",
        "author": "释惠崇",
        "content": "梵容分古像，唐语入新经。",
        "dynasty": "宋",
        "collection_info": null
    },
    {
        "uuid": "30261f2968cdd57274cde6cfe2e63e83",
        "title": "句  其三八",
        "author": "释惠崇",
        "content": "鹤传沧海信，僧和白云诗。",
        "dynasty": "宋",
        "collection_info": null
    },
    {
        "uuid": "0cd6c86a89004adc7ff7bd753f5e498d",
        "title": "句  其三九",
        "author": "释惠崇",
        "content": "寒禽栖古柳，破月入微云。",
        "dynasty": "宋",
        "collection_info": null
    },
    {
        "uuid": "f067784e2753232876d6be96f350d5ff",
        "title": "句  其四○",
        "author": "释惠崇",
        "content": "花漏沉山月，云衣起海风。",
        "dynasty": "宋",
        "collection_info": null
    },
    {
        "uuid": "4a1c989446c5d2063adfca015af29075",
        "title": "句  其四一",
        "author": "释惠崇",
        "content": "楼中天姥月，座上杜陵人。",
        "dynasty": "宋",
        "collection_info": null
    },
    {
        "uuid": "4554a2663f2a794ee454559f4f106de2",
        "title": "句  其四二",
        "author": "释惠崇",
        "content": "人归冈舍迥，雁遇诸田遥。",
        "dynasty": "宋",
        "collection_info": null
    },
    {
        "uuid": "37915ba4f224faf9c93e34ca637416ff",
        "title": "句  其四三",
        "author": "释惠崇",
        "content": "山色临巴迥，江流入汉清。",
        "dynasty": "宋",
        "collection_info": null
    },
    {
        "uuid": "dc7f9a08f5830b4fa575f81e0e83b94d",
        "title": "句  其四四",
        "author": "释惠崇",
        "content": "湘云随雁断，楚路背人遥。",
        "dynasty": "宋",
        "collection_info": null
    },
    {
        "uuid": "4ae29675fabd8d46b255df050e7fbfc4",
        "title": "句  其四五",
        "author": "释惠崇",
        "content": "松风吹髪乱，岩溜溅棋寒。",
        "dynasty": "宋",
        "collection_info": null
    },
    {
        "uuid": "17d56ce557cc49b6b712c495f140926a",
        "title": "句  其四六",
        "author": "释惠崇",
        "content": "境闲僧渡水，云尽鹤盘空。",
        "dynasty": "宋",
        "collection_info": null
    },
    {
        "uuid": "42f4278e524dc18dfc8543c373897e1b",
        "title": "句  其四七",
        "author": "释惠崇",
        "content": "古路随岗起，秋帆转浦斜。",
        "dynasty": "宋",
        "collection_info": null
    },
    {
        "uuid": "2a2a7b48342698ef9c3c6cb14a507f72",
        "title": "句  其四八",
        "author": "释惠崇",
        "content": "禽寒时动竹，露重忽翻荷。",
        "dynasty": "宋",
        "collection_info": null
    },
    {
        "uuid": "b0a6b96c8fce09b80df29bdcb0df0252",
        "title": "句  其四九",
        "author": "释惠崇",
        "content": "岚重琴棋湿，风长枕簟寒。",
        "dynasty": "宋",
        "collection_info": null
    },
    {
        "uuid": "fe93d97a10b2116e93476baeb1f6a873",
        "title": "句  其五○",
        "author": "释惠崇",
        "content": "离碛雁衝雪，渡河人上冰。",
        "dynasty": "宋",
        "collection_info": null
    },
    {
        "uuid": "821862d97648e2272658abe0ffc39674",
        "title": "句  其五一",
        "author": "释惠崇",
        "content": "夜梵通云窦，秋香满石丛。",
        "dynasty": "宋",
        "collection_info": null
    },
    {
        "uuid": "a9dbac52f9b0639f62f6b481222750c9",
        "title": "句  其五二",
        "author": "释惠崇",
        "content": "关河双鬓白，风雪一灯青。",
        "dynasty": "宋",
        "collection_info": null
    },
    {
        "uuid": "58ce868d07d4c1c867a58eb4b3d384ea",
        "title": "句  其五三",
        "author": "释惠崇",
        "content": "杀气生龙剑，威风动虎旗。",
        "dynasty": "宋",
        "collection_info": null
    },
    {
        "uuid": "4ea6954879c05325894cd2c6738ba160",
        "title": "句  其五四",
        "author": "释惠崇",
        "content": "落潮鸣下岸，飞雪暗中峰。",
        "dynasty": "宋",
        "collection_info": null
    },
    {
        "uuid": "6d68c207070a9c4b289523c62c02eecc",
        "title": "句  其五五",
        "author": "释惠崇",
        "content": "日躔黄道迥，春入紫微深。",
        "dynasty": "宋",
        "collection_info": null
    },
    {
        "uuid": "5c439b2942ea46a42d3b88d458380a6a",
        "title": "句  其五六",
        "author": "释惠崇",
        "content": "寒灯催腊尽，晓角唤春归。",
        "dynasty": "宋",
        "collection_info": null
    },
    {
        "uuid": "faa839cb106752055025f3a8ff88ead5",
        "title": "句  其五七",
        "author": "释惠崇",
        "content": "雁行沈古戍，雕影转寒沙。",
        "dynasty": "宋",
        "collection_info": null
    },
    {
        "uuid": "b046d0e35ba04cb4a96cdb1d877ab393",
        "title": "句  其五八",
        "author": "释惠崇",
        "content": "景霁云回合，秋生树动摇。",
        "dynasty": "宋",
        "collection_info": null
    },
    {
        "uuid": "7ea6c81e16dc8f77397b4462aec991d6",
        "title": "句  其五九",
        "author": "释惠崇",
        "content": "乱水僧频过，荒林鹤不还。",
        "dynasty": "宋",
        "collection_info": null
    },
    {
        "uuid": "b323ea56eddff7aae386e5d43b07a782",
        "title": "句  其六○",
        "author": "释惠崇",
        "content": "露馆涛惊枕，空庭月伴琴。",
        "dynasty": "宋",
        "collection_info": null
    },
    {
        "uuid": "aac81689631e36f403211fb82ce28452",
        "title": "句  其六一",
        "author": "释惠崇",
        "content": "马渡冰河阔，雕盘喷日高。",
        "dynasty": "宋",
        "collection_info": null
    },
    {
        "uuid": "c2477d92eed7fd13864adf09a6014239",
        "title": "句  其六二",
        "author": "释惠崇",
        "content": "惊蝉移古柳，鬬雀堕寒庭。",
        "dynasty": "宋",
        "collection_info": null
    },
    {
        "uuid": "11011040e38f460844887402e8e375a9",
        "title": "句  其六三",
        "author": "释惠崇",
        "content": "松风传夕磬，溪雾拥春灯。",
        "dynasty": "宋",
        "collection_info": null
    },
    {
        "uuid": "0644a046f0d2a69b73e6c44fb452920e",
        "title": "句  其六四",
        "author": "释惠崇",
        "content": "霓旌摇曙景，凤吹绕春云。",
        "dynasty": "宋",
        "collection_info": null
    },
    {
        "uuid": "ebffa2424360681ee01314ab5135e337",
        "title": "句  其六五",
        "author": "释惠崇",
        "content": "坐石云生袖，添泉月入瓶。",
        "dynasty": "宋",
        "collection_info": null
    },
    {
        "uuid": "f53ba241504c32ca48a57121e22cf3a5",
        "title": "句  其六六",
        "author": "释惠崇",
        "content": "万国无刑治，三边不战平。",
        "dynasty": "宋",
        "collection_info": null
    },
    {
        "uuid": "6e11b32b7dd4f0d9514867654a3b2a65",
        "title": "句  其六七",
        "author": "释惠崇",
        "content": "暝鹤栖金剎，秋僧过石桥。",
        "dynasty": "宋",
        "collection_info": null
    },
    {
        "uuid": "c40357a8fb185a7f67ab7d33184cbbe6",
        "title": "句  其六八",
        "author": "释惠崇",
        "content": "云残僧扫石，风动鹤归松。",
        "dynasty": "宋",
        "collection_info": null
    },
    {
        "uuid": "5db6fddbf30ef542ec6ce83f948d7341",
        "title": "句  其六九",
        "author": "释惠崇",
        "content": "风暖鸟巢木，日高人灌园。",
        "dynasty": "宋",
        "collection_info": null
    },
    {
        "uuid": "cc39d9218e356bf55113fcca726e8184",
        "title": "句  其七○",
        "author": "释惠崇",
        "content": "竹风惊宿鹤，潭月戏春鹥。",
        "dynasty": "宋",
        "collection_info": null
    },
    {
        "uuid": "7928e343b16ee2a9ce28bf9888b6fedb",
        "title": "句  其七一",
        "author": "释惠崇",
        "content": "圭窦先知晓，盆池别见天。",
        "dynasty": "宋",
        "collection_info": null
    },
    {
        "uuid": "6c8d7deccfdd54e386ae2251fd1afb75",
        "title": "句  其七二",
        "author": "释惠崇",
        "content": "月露疏寒析，云涛闪画旗。",
        "dynasty": "宋",
        "collection_info": null
    },
    {
        "uuid": "21e0c2ecafe6c3fda954be48ae67346b",
        "title": "句  其七三",
        "author": "释惠崇",
        "content": "鹤惊金剎露，龙蛰玉瓶泉。",
        "dynasty": "宋",
        "collection_info": null
    },
    {
        "uuid": "7a96aa4b5f0186fa11c1d27bdeb7ddc2",
        "title": "句  其七四",
        "author": "释惠崇",
        "content": "喧风生木末，迟景入泉心。",
        "dynasty": "宋",
        "collection_info": null
    },
    {
        "uuid": "80276a53b6ffb40100ab76421957fb51",
        "title": "句  其七五",
        "author": "释惠崇",
        "content": "河来天上阔，云度月边轻。",
        "dynasty": "宋",
        "collection_info": null
    },
    {
        "uuid": "61d7a3307ffc7d45f319f0e80a094b2b",
        "title": "句  其七六",
        "author": "释惠崇",
        "content": "海人来相鹤，山狖下听琴。",
        "dynasty": "宋",
        "collection_info": null
    },
    {
        "uuid": "542b90043e8db08d3a89a17dd9ddca4a",
        "title": "句  其七七",
        "author": "释惠崇",
        "content": "画鹢浮秋浪，金铙响夕云。",
        "dynasty": "宋",
        "collection_info": null
    },
    {
        "uuid": "6c1baf41e0c958492027122eebc5e868",
        "title": "句  其七八",
        "author": "释惠崇",
        "content": "丹枫映郭迥，绿屿背江深。",
        "dynasty": "宋",
        "collection_info": null
    },
    {
        "uuid": "c0d10870acb10c4670d2c38353f6c26b",
        "title": "句  其七九",
        "author": "释惠崇",
        "content": "危溜含清瑟，飞花点玉觞。",
        "dynasty": "宋",
        "collection_info": null
    },
    {
        "uuid": "660f5d2f330d13671f11508f28a157d0",
        "title": "句  其八○",
        "author": "释惠崇",
        "content": "朱旗凌雪卷，画角入云吹。",
        "dynasty": "宋",
        "collection_info": null
    },
    {
        "uuid": "aab8a5b314e909cf0c050a5d1c5e7b82",
        "title": "句  其八一",
        "author": "释惠崇",
        "content": "围棋分雪石，汲井动金沙。",
        "dynasty": "宋",
        "collection_info": null
    },
    {
        "uuid": "5b2ace9558cca3579a6dbf29579058b4",
        "title": "句  其八二",
        "author": "释惠崇",
        "content": "井含春气碧，楼转夕阴清。",
        "dynasty": "宋",
        "collection_info": null
    },
    {
        "uuid": "be1e523ff92207f49dfd013e1cfd8c95",
        "title": "句  其八三",
        "author": "释惠崇",
        "content": "鸟暝风沉角，天清月上旗。",
        "dynasty": "宋",
        "collection_info": null
    },
    {
        "uuid": "30ec4baa7f5b47cb8d74ffb80b5351af",
        "title": "句  其八四",
        "author": "释惠崇",
        "content": "斜吹鸣金锡，归云拥石床。",
        "dynasty": "宋",
        "collection_info": null
    },
    {
        "uuid": "e8a7728703e801e0fb45e47db5d8396a",
        "title": "句  其八五",
        "author": "释惠崇",
        "content": "古戍生烟直，平沙落日迟。",
        "dynasty": "宋",
        "collection_info": null
    },
    {
        "uuid": "6060251cd871489d42f3eff958a1474e",
        "title": "句  其八六",
        "author": "释惠崇",
        "content": "拂石云离箒，尝茶月入铛。",
        "dynasty": "宋",
        "collection_info": null
    },
    {
        "uuid": "2022d1447e264dc61eb367930a7505b3",
        "title": "句  其八七",
        "author": "释惠崇",
        "content": "远屿迎樯出，寒林带岸迴。",
        "dynasty": "宋",
        "collection_info": null
    },
    {
        "uuid": "c508cab8c65190476c6658511c22f10a",
        "title": "句  其八八",
        "author": "释惠崇",
        "content": "来时云拥衲，别夜月随筇。",
        "dynasty": "宋",
        "collection_info": null
    },
    {
        "uuid": "7c35a0ea75bc8084dbe3c8ffe9bc6e79",
        "title": "句  其八九",
        "author": "释惠崇",
        "content": "路横岗烧断，风转浦帆斜。",
        "dynasty": "宋",
        "collection_info": null
    },
    {
        "uuid": "ddd565b445adb82cb8d3bb6a8006e790",
        "title": "句  其九○",
        "author": "释惠崇",
        "content": "剑静龙归匣，旗闲虎绕竿。",
        "dynasty": "宋",
        "collection_info": null
    },
    {
        "uuid": "c8cc4bcc217ad30df52766a9f9aa9c52",
        "title": "句  其九一",
        "author": "释惠崇",
        "content": "品画逢名岳，横琴忆古贤。",
        "dynasty": "宋",
        "collection_info": null
    },
    {
        "uuid": "b0906094b186e7291d34901eb9b444dd",
        "title": "句  其九二",
        "author": "释惠崇",
        "content": "云阴移汉塞，石色入秦天。",
        "dynasty": "宋",
        "collection_info": null
    },
    {
        "uuid": "528f2c0191b1648f0657395aa131ee9c",
        "title": "句  其九三",
        "author": "释惠崇",
        "content": "地遥羣马小，天阔一雕平。",
        "dynasty": "宋",
        "collection_info": null
    },
    {
        "uuid": "ac70351eeba255433ef7cad0879ce196",
        "title": "句  其九四",
        "author": "释惠崇",
        "content": "江花凌霰发，山溜入池深。",
        "dynasty": "宋",
        "collection_info": null
    },
    {
        "uuid": "cf8e13ba314afcd68b2cb28c34534e07",
        "title": "句  其九五",
        "author": "释惠崇",
        "content": "长风跃马路，小雪射雕天。",
        "dynasty": "宋",
        "collection_info": null
    },
    {
        "uuid": "085ad9458d4e5aaabc880db1fa99de11",
        "title": "句  其九六",
        "author": "释惠崇",
        "content": "古木风烟尽，寒潭星斗深。",
        "dynasty": "宋",
        "collection_info": null
    },
    {
        "uuid": "133757de790340cdeab80a1ba08f85bb",
        "title": "句  其九七",
        "author": "释惠崇",
        "content": "渡河风动旆，巡部雨霑车。",
        "dynasty": "宋",
        "collection_info": null
    },
    {
        "uuid": "32fa54666f5c3a6064a12dc582642133",
        "title": "句  其九八",
        "author": "释惠崇",
        "content": "对酒淮潮起，题诗楚月新。",
        "dynasty": "宋",
        "collection_info": null
    },
    {
        "uuid": "a6c87851c3e27daabc4378d9c753ce75",
        "title": "句  其九九",
        "author": "释惠崇",
        "content": "门掩前朝树，心垂别郡峰。",
        "dynasty": "宋",
        "collection_info": null
    },
    {
        "uuid": "52e66a6061e0d1ef4b9f069573907626",
        "title": "句  其一○○",
        "author": "释惠崇",
        "content": "秋声动羣木，暮色起千山。",
        "dynasty": "宋",
        "collection_info": null
    },
    {
        "uuid": "6ba12d4e3da9e59de2cd6fe2ded392e0",
        "title": "句  其一○一",
        "author": "释惠崇",
        "content": "人游曲江少，草入未央深。",
        "dynasty": "宋",
        "collection_info": null
    },
    {
        "uuid": "70eba6e8bfeebd7177491d8d7030bfa9",
        "title": "句  其一○二",
        "author": "释惠崇",
        "content": "晓风飘磬远，暮雪入廊深。",
        "dynasty": "宋",
        "collection_info": null
    },
    {
        "uuid": "da76966ce5814c8c68c0a91473efa5b6",
        "title": "句  其一○三",
        "author": "释惠崇",
        "content": "潏潏药泉来石窦，霏霏茶霭出林梢。",
        "dynasty": "宋",
        "collection_info": null
    },
    {
        "uuid": "3d50bb3ccfd18663cf4e34285838fec5",
        "title": "句  其一○四",
        "author": "释惠崇",
        "content": "花月病怀看酒谱，云萝幽信着茶经。",
        "dynasty": "宋",
        "collection_info": null
    },
    {
        "uuid": "e6894621b0550129806bbe206da918ea",
        "title": "句  其一○五",
        "author": "释惠崇",
        "content": "峰后月明秋啸去，水边林影晚樵还。",
        "dynasty": "宋",
        "collection_info": null
    }
]