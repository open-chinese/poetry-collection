[
    {
        "uuid": "5a9f264dc95b84a4408adc8bc2f92dfa",
        "title": "访杨云卿淮上别墅",
        "author": "释惠崇",
        "content": "地近得频到，相携向野亭。\n河分冈势断，春入烧退青。\n望久人收钓，吟余鹤振翎。\n不愁归路晚，明月上前汀。",
        "dynasty": "宋",
        "collection_info": null
    },
    {
        "uuid": "7be53f98d08f5f538b70205c8810398d",
        "title": "塞上赠王太尉",
        "author": "释惠崇",
        "content": "飞将是嫖姚，行营已近辽。\n河冰坚度马，塞雪密藏雕。\n败虏残旗在，全军列帐遥。\n传呼更号令，今夜取天骄。",
        "dynasty": "宋",
        "collection_info": null
    },
    {
        "uuid": "d64724b8293aabddeace22c69face93b",
        "title": "赠文兆",
        "author": "释惠崇",
        "content": "偶依京寺住，谁復得相寻。\n独鹤窥朝讲，邻僧听夜琴。\n注瓶沙井远，鸣磬雪房深。\n久与松萝别，空悬王屋心。",
        "dynasty": "宋",
        "collection_info": null
    },
    {
        "uuid": "834987d1f8beb216a5b230a92b1b1662",
        "title": "送安学士守睦州",
        "author": "释惠崇",
        "content": "白浪满遥程，公衙□□声。\n海帆通夜市，山雨徧春耕。\n古意随琴远，离愁对酒轻。\n三吴窥列宿，知傍隼旟明。",
        "dynasty": "宋",
        "collection_info": null
    },
    {
        "uuid": "627dc6f3ef196a2993b77d9688428ea3",
        "title": "赠吴黔山人",
        "author": "释惠崇",
        "content": "三年不下岳，衣屦古苔侵。\n石涧探幽步，风泉得句心。\n黄猿知日暝，青树觉春深。\n又向南峰住，时时许我寻。",
        "dynasty": "宋",
        "collection_info": null
    },
    {
        "uuid": "dcb68c48a66d7e3f06849c68c645f683",
        "title": "晚夏夜简程至",
        "author": "释惠崇",
        "content": "中夕坐清簟，繁星时復流。\n扇声微变暑，井气忽生秋。\n为客方经楚，思乡欲上楼。\n云山殊未返，相顾两悠悠。",
        "dynasty": "宋",
        "collection_info": null
    },
    {
        "uuid": "d4740bffa6f29c3826741fbf6de2008f",
        "title": "书林逸人壁",
        "author": "释惠崇",
        "content": "诗语动惊众，谁知慕隐沦。\n水烟常似暝，林雪乍如春。\n薄酒懒邀客，好书愁借人。\n豕时行药去，忘却戴纱巾。",
        "dynasty": "宋",
        "collection_info": null
    },
    {
        "uuid": "73ffa420904e4a6c93df192ffe018583",
        "title": "古塞曲",
        "author": "释惠崇",
        "content": "边烽久不息，戍鼓何鼟鼟。\n五月无青草，滂沱流断冰。\n胡儿昧形胜，汉骑恣凭陵。\n出号朔风起，受降沙垒崩。\n楼烦已纳款，天意□威棱。\n归佩封侯印，喧然世所称。",
        "dynasty": "宋",
        "collection_info": null
    },
    {
        "uuid": "1f8dbb14663fe5d011b82cabb0c4ec03",
        "title": "剡中秋怀昼师",
        "author": "释惠崇",
        "content": "秋生剡江濆，清气日泱漭。\n云归树欲无，潮落山疑长。\n偶坐还独谣，故人在遐想。\n夕景孤屿明，暗虫四邻响。\n神会如目存，安知途路广。",
        "dynasty": "宋",
        "collection_info": null
    },
    {
        "uuid": "066c55d48ac882c6ad3ccebb2b85d76e",
        "title": "拟古",
        "author": "释惠崇",
        "content": "幽禽迎曙响，佳木含春荣。\n独有绮窗妇，耿耿万里情。\n尘色皓鸳幌，日华明风筝。\n高盖久不返，中宵自怀贞。",
        "dynasty": "宋",
        "collection_info": null
    },
    {
        "uuid": "28438f8c60916398dc19e7c99f476d44",
        "title": "中夜起",
        "author": "释惠崇",
        "content": "初月不到晓，夜色何冥冥。\n独立秋江上，风波卷寒星。",
        "dynasty": "宋",
        "collection_info": null
    },
    {
        "uuid": "4f9fee2fe8f385a5addbd9fc10554497",
        "title": "池上鹭分赋得明字",
        "author": "释惠崇",
        "content": "雨绝方塘溢，迟徊不復惊。\n曝翎沙日暖，引步岛风清。\n照水千寻迥，栖烟一点明。\n主人池上凤，见尔忆蓬瀛。",
        "dynasty": "宋",
        "collection_info": null
    },
    {
        "uuid": "240ec92c00e8057d19e7a84065d6675e",
        "title": "题石桥",
        "author": "释惠崇",
        "content": "千寻亘绝险，危步想仙翁。\n日上霞纹断，春生雪溜空。\n虹形离碧水，轮势入青穹。\n人世何由及，唯应天汉通。",
        "dynasty": "宋",
        "collection_info": null
    },
    {
        "uuid": "c1a6ea01ccbdc435dd0b92749a0fcf2e",
        "title": "效古",
        "author": "释惠崇",
        "content": "清都绿玉树，灼烁瑶台春。\n攀花弄秀色，远赠天仙人。\n香风送紫蕊，直到扶桑津。\n取掇世上艷，所贵心之珍。\n相思传一笑，聊欲示情亲。",
        "dynasty": "宋",
        "collection_info": null
    },
    {
        "uuid": "e79602a22c4be04870fae00268be775f",
        "title": "句  其一",
        "author": "释惠崇",
        "content": "阴井生秋早，明河转曙迟。",
        "dynasty": "宋",
        "collection_info": null
    },
    {
        "uuid": "382cbc1138e8db54e118c81ca3240bc0",
        "title": "句  其二",
        "author": "释惠崇",
        "content": "地形吞蜀尽，江势抱蛮迴。",
        "dynasty": "宋",
        "collection_info": null
    },
    {
        "uuid": "f99df05f0606cb75190666ce1e46e451",
        "title": "句  其三",
        "author": "释惠崇",
        "content": "岭暮清猿急，江寒白鸟稀。",
        "dynasty": "宋",
        "collection_info": null
    },
    {
        "uuid": "646800f4876d1affa359fdd5b45e80f7",
        "title": "句  其四",
        "author": "释惠崇",
        "content": "归禽动疏竹，落果响寒塘。",
        "dynasty": "宋",
        "collection_info": null
    },
    {
        "uuid": "47a7b8df654e68e7fdedf21333eb68b0",
        "title": "句  其五",
        "author": "释惠崇",
        "content": "野人传相鹤，山叟学弹琴。",
        "dynasty": "宋",
        "collection_info": null
    },
    {
        "uuid": "db90e35008ba75a4f461e982ca5e5065",
        "title": "句  其六",
        "author": "释惠崇",
        "content": "春浅冰生井，宵分月上轩。",
        "dynasty": "宋",
        "collection_info": null
    },
    {
        "uuid": "75c31902b0c7982a84691a753e64d89b",
        "title": "句  其七",
        "author": "释惠崇",
        "content": "掩门青桧老，山寺白髭长。",
        "dynasty": "宋",
        "collection_info": null
    },
    {
        "uuid": "e3904b42292dbe265f41e3d3749a10d0",
        "title": "句  其八",
        "author": "释惠崇",
        "content": "浪经蛟浦阔，山入鬼门寒。",
        "dynasty": "宋",
        "collection_info": null
    },
    {
        "uuid": "14dcc6a7898e24960387fd45d57aa596",
        "title": "句  其九",
        "author": "释惠崇",
        "content": "遗偈传诸国，留真在一峰。",
        "dynasty": "宋",
        "collection_info": null
    },
    {
        "uuid": "beccc660871e1ef2a9a4daae0343fff2",
        "title": "句  其一○",
        "author": "释惠崇",
        "content": "久别年颜改，相逢夜话长。",
        "dynasty": "宋",
        "collection_info": null
    },
    {
        "uuid": "e9eac592f84eb9db9b67da922f7ebd04",
        "title": "句  其一一",
        "author": "释惠崇",
        "content": "多年不道姓，几日旋移家。",
        "dynasty": "宋",
        "collection_info": null
    },
    {
        "uuid": "795fcec5ac3ed46b2758453b5c7ff61b",
        "title": "句  其一二",
        "author": "释惠崇",
        "content": "鸟归杉随雪，僧去石沉云。",
        "dynasty": "宋",
        "collection_info": null
    },
    {
        "uuid": "240314d5215380d875e29fd2a4b8eddd",
        "title": "句  其一三",
        "author": "释惠崇",
        "content": "露寒金掌重，天近玉绳低。",
        "dynasty": "宋",
        "collection_info": null
    },
    {
        "uuid": "6fab6e6071576569af159eb4561c94d0",
        "title": "句  其一四",
        "author": "释惠崇",
        "content": "着书惊日短，弹剑惜春深。",
        "dynasty": "宋",
        "collection_info": null
    },
    {
        "uuid": "03f42a0f71f716033e5f9b09ad2f6224",
        "title": "句  其一五",
        "author": "释惠崇",
        "content": "探骑通番垒，降兵逐汉旗。",
        "dynasty": "宋",
        "collection_info": null
    },
    {
        "uuid": "3e86e42384e29d11abd2e7e68210537d",
        "title": "句  其一六",
        "author": "释惠崇",
        "content": "露下牛羊静，河明桑柘空。",
        "dynasty": "宋",
        "collection_info": null
    },
    {
        "uuid": "1e2d63750b7988452220b706b83d9147",
        "title": "句  其一七",
        "author": "释惠崇",
        "content": "林断城隍出，江分岛屿迴。",
        "dynasty": "宋",
        "collection_info": null
    },
    {
        "uuid": "74e2818cd576ff4926d24cfb523ba8e8",
        "title": "句  其一八",
        "author": "释惠崇",
        "content": "锁城山月上，吹角海鸥惊。",
        "dynasty": "宋",
        "collection_info": null
    },
    {
        "uuid": "915b27a22b2daec6fb551d4572c8f0a9",
        "title": "句  其一九",
        "author": "释惠崇",
        "content": "卷幔来风远，移床得月多。",
        "dynasty": "宋",
        "collection_info": null
    },
    {
        "uuid": "08b9eb8dc90593a1b3e28ab9a3a2f4e4",
        "title": "句  其二一",
        "author": "释惠崇",
        "content": "空潭闻鹿饮，疏树见僧行。",
        "dynasty": "宋",
        "collection_info": null
    },
    {
        "uuid": "956afd66b813dd0a2d05e4580d0e83dd",
        "title": "句  其二二",
        "author": "释惠崇",
        "content": "剑佩明山雪，旌旗湿海云。",
        "dynasty": "宋",
        "collection_info": null
    },
    {
        "uuid": "413cbfddfad908083ccf285b9078e7b8",
        "title": "句  其二三",
        "author": "释惠崇",
        "content": "旷野行人少，长河去鸟平。",
        "dynasty": "宋",
        "collection_info": null
    },
    {
        "uuid": "7e1f417e2c502d90d7d7acbe9cf70224",
        "title": "句  其二四",
        "author": "释惠崇",
        "content": "月高山舍迥，霜落石门深。",
        "dynasty": "宋",
        "collection_info": null
    },
    {
        "uuid": "e8cf92d7540088ff69bbc9e5ac9b6237",
        "title": "句  其二五",
        "author": "释惠崇",
        "content": "霜多秦木迥，云尽汉山孤。",
        "dynasty": "宋",
        "collection_info": null
    },
    {
        "uuid": "2ef09bdbc506486d8489b40beb72f0c2",
        "title": "句  其二六",
        "author": "释惠崇",
        "content": "夜阑潮动舸，秋迥月临城。",
        "dynasty": "宋",
        "collection_info": null
    },
    {
        "uuid": "85f8842f57f81e85d0059610245da77e",
        "title": "句  其二七",
        "author": "释惠崇",
        "content": "叶影风中尽，虫声月下多。",
        "dynasty": "宋",
        "collection_info": null
    },
    {
        "uuid": "55287ec71da8e38423214b74fcf84719",
        "title": "句  其二八",
        "author": "释惠崇",
        "content": "行县山迎舸，论兵云绕旗。",
        "dynasty": "宋",
        "collection_info": null
    },
    {
        "uuid": "fb320d42a6776fb34e72863029c7aef5",
        "title": "句  其二九",
        "author": "释惠崇",
        "content": "繁霜衣上积，残月马前低。",
        "dynasty": "宋",
        "collection_info": null
    },
    {
        "uuid": "4086e7e73e887357867ba44acb45d994",
        "title": "句  其三○",
        "author": "释惠崇",
        "content": "磬断虫声出，峰迥鹤影沉。",
        "dynasty": "宋",
        "collection_info": null
    },
    {
        "uuid": "ecd2e3e3f9a14738de717d1cb460cf44",
        "title": "句  其三一",
        "author": "释惠崇",
        "content": "移家临丑石，阻地得灵泉。",
        "dynasty": "宋",
        "collection_info": null
    },
    {
        "uuid": "a065dc7e628a8138b88ecfec1a748c55",
        "title": "句  其三二",
        "author": "释惠崇",
        "content": "秋近草虫乱，夜遥霜月低。",
        "dynasty": "宋",
        "collection_info": null
    },
    {
        "uuid": "3545a5ab66187e4e1333cd78c50aff23",
        "title": "句  其三三",
        "author": "释惠崇",
        "content": "海鸥听舜乐，山鬼醉尧觞。",
        "dynasty": "宋",
        "collection_info": null
    },
    {
        "uuid": "bac5c5027c0755b8cc1692417ab47e67",
        "title": "句  其三四",
        "author": "释惠崇",
        "content": "中食下林狖，夜禅移冢狐。",
        "dynasty": "宋",
        "collection_info": null
    },
    {
        "uuid": "7166c2ffad0a7d913fba4f154d9a2c07",
        "title": "句  其三五",
        "author": "释惠崇",
        "content": "扇声犹泛暑，井气忽生秋。",
        "dynasty": "宋",
        "collection_info": null
    },
    {
        "uuid": "b22bf9bec6d085324fb2a06364fd9e68",
        "title": "句  其三六",
        "author": "释惠崇",
        "content": "残月楚山晓，孤烟江庙春。",
        "dynasty": "宋",
        "collection_info": null
    },
    {
        "uuid": "68850893360581bc5af1611aad655214",
        "title": "句  其三七",
        "author": "释惠崇",
        "content": "梵容分古像，唐语入新经。",
        "dynasty": "宋",
        "collection_info": null
    },
    {
        "uuid": "f9d174e905852f13b37cbdcc513e4483",
        "title": "句  其三八",
        "author": "释惠崇",
        "content": "鹤传沧海信，僧和白云诗。",
        "dynasty": "宋",
        "collection_info": null
    },
    {
        "uuid": "3e71c88a30bf95117c2d9c3e73717eef",
        "title": "句  其三九",
        "author": "释惠崇",
        "content": "寒禽栖古柳，破月入微云。",
        "dynasty": "宋",
        "collection_info": null
    },
    {
        "uuid": "3b8b3a42effacc39f8be59449262d0bf",
        "title": "句  其四○",
        "author": "释惠崇",
        "content": "花漏沉山月，云衣起海风。",
        "dynasty": "宋",
        "collection_info": null
    },
    {
        "uuid": "b906b002aa946c72857231590e5fb078",
        "title": "句  其四一",
        "author": "释惠崇",
        "content": "楼中天姥月，座上杜陵人。",
        "dynasty": "宋",
        "collection_info": null
    },
    {
        "uuid": "97557c4a0676b5542d507cef53fe9190",
        "title": "句  其四二",
        "author": "释惠崇",
        "content": "人归冈舍迥，雁遇诸田遥。",
        "dynasty": "宋",
        "collection_info": null
    },
    {
        "uuid": "8a74dfa7153c2fad41e595a4f635351c",
        "title": "句  其四三",
        "author": "释惠崇",
        "content": "山色临巴迥，江流入汉清。",
        "dynasty": "宋",
        "collection_info": null
    },
    {
        "uuid": "e0753428ca5acf402f0e3beb0146a2fe",
        "title": "句  其四四",
        "author": "释惠崇",
        "content": "湘云随雁断，楚路背人遥。",
        "dynasty": "宋",
        "collection_info": null
    },
    {
        "uuid": "74cd8cc04919e0b16191451ab1f34968",
        "title": "句  其四五",
        "author": "释惠崇",
        "content": "松风吹髪乱，岩溜溅棋寒。",
        "dynasty": "宋",
        "collection_info": null
    },
    {
        "uuid": "4cffa14ae53c1a8aa21160b4d4deef3e",
        "title": "句  其四六",
        "author": "释惠崇",
        "content": "境闲僧渡水，云尽鹤盘空。",
        "dynasty": "宋",
        "collection_info": null
    },
    {
        "uuid": "3e4fc43a4e70533594f01fb4783ff71a",
        "title": "句  其四七",
        "author": "释惠崇",
        "content": "古路随岗起，秋帆转浦斜。",
        "dynasty": "宋",
        "collection_info": null
    },
    {
        "uuid": "8c5de9f0a0dacc592dd565bcedf5fdb5",
        "title": "句  其四八",
        "author": "释惠崇",
        "content": "禽寒时动竹，露重忽翻荷。",
        "dynasty": "宋",
        "collection_info": null
    },
    {
        "uuid": "02c8d64beb9dd3302285ded6dc2f7557",
        "title": "句  其四九",
        "author": "释惠崇",
        "content": "岚重琴棋湿，风长枕簟寒。",
        "dynasty": "宋",
        "collection_info": null
    },
    {
        "uuid": "44bb1ca80d91bf0453973f940fb65f6a",
        "title": "句  其五○",
        "author": "释惠崇",
        "content": "离碛雁衝雪，渡河人上冰。",
        "dynasty": "宋",
        "collection_info": null
    },
    {
        "uuid": "7db65537b4f109c0d045d5c8e00c7bb9",
        "title": "句  其五一",
        "author": "释惠崇",
        "content": "夜梵通云窦，秋香满石丛。",
        "dynasty": "宋",
        "collection_info": null
    },
    {
        "uuid": "b08959c8f6d8f76a0fe81961195f242a",
        "title": "句  其五二",
        "author": "释惠崇",
        "content": "关河双鬓白，风雪一灯青。",
        "dynasty": "宋",
        "collection_info": null
    },
    {
        "uuid": "7bf86e5c8d0bf63e007ff55423c567ca",
        "title": "句  其五三",
        "author": "释惠崇",
        "content": "杀气生龙剑，威风动虎旗。",
        "dynasty": "宋",
        "collection_info": null
    },
    {
        "uuid": "0af51bbb78e62f15c32a89da3c2a09f3",
        "title": "句  其五四",
        "author": "释惠崇",
        "content": "落潮鸣下岸，飞雪暗中峰。",
        "dynasty": "宋",
        "collection_info": null
    },
    {
        "uuid": "24bcb4ceb3585d7e8776a98a1354ee3b",
        "title": "句  其五五",
        "author": "释惠崇",
        "content": "日躔黄道迥，春入紫微深。",
        "dynasty": "宋",
        "collection_info": null
    },
    {
        "uuid": "9d75d941d212f0ee62a9b87926c8ac88",
        "title": "句  其五六",
        "author": "释惠崇",
        "content": "寒灯催腊尽，晓角唤春归。",
        "dynasty": "宋",
        "collection_info": null
    },
    {
        "uuid": "4b3e4ab9b6664670a636f151d10895a8",
        "title": "句  其五七",
        "author": "释惠崇",
        "content": "雁行沈古戍，雕影转寒沙。",
        "dynasty": "宋",
        "collection_info": null
    },
    {
        "uuid": "0e8da6448039345419e921ee67a98cbe",
        "title": "句  其五八",
        "author": "释惠崇",
        "content": "景霁云回合，秋生树动摇。",
        "dynasty": "宋",
        "collection_info": null
    },
    {
        "uuid": "444f0274cad4c65e5f0dd1d8a3b47ba4",
        "title": "句  其五九",
        "author": "释惠崇",
        "content": "乱水僧频过，荒林鹤不还。",
        "dynasty": "宋",
        "collection_info": null
    },
    {
        "uuid": "127dcb8a8c0c68e91d6dfa64f0311bc7",
        "title": "句  其六○",
        "author": "释惠崇",
        "content": "露馆涛惊枕，空庭月伴琴。",
        "dynasty": "宋",
        "collection_info": null
    },
    {
        "uuid": "c45e9474d8cadb800e2af0134f905c16",
        "title": "句  其六一",
        "author": "释惠崇",
        "content": "马渡冰河阔，雕盘喷日高。",
        "dynasty": "宋",
        "collection_info": null
    },
    {
        "uuid": "84a365e9ca47d94a4c3fa5dd5568a52b",
        "title": "句  其六二",
        "author": "释惠崇",
        "content": "惊蝉移古柳，鬬雀堕寒庭。",
        "dynasty": "宋",
        "collection_info": null
    },
    {
        "uuid": "c60b4f64a237e6dcdb4231d163304095",
        "title": "句  其六三",
        "author": "释惠崇",
        "content": "松风传夕磬，溪雾拥春灯。",
        "dynasty": "宋",
        "collection_info": null
    },
    {
        "uuid": "77775180dc1c4d4bf1bc7765dcd48936",
        "title": "句  其六四",
        "author": "释惠崇",
        "content": "霓旌摇曙景，凤吹绕春云。",
        "dynasty": "宋",
        "collection_info": null
    },
    {
        "uuid": "c7dbf891f15294b708dcf1401fd61064",
        "title": "句  其六五",
        "author": "释惠崇",
        "content": "坐石云生袖，添泉月入瓶。",
        "dynasty": "宋",
        "collection_info": null
    },
    {
        "uuid": "910d9bc0b267290b631ff849004bec92",
        "title": "句  其六六",
        "author": "释惠崇",
        "content": "万国无刑治，三边不战平。",
        "dynasty": "宋",
        "collection_info": null
    },
    {
        "uuid": "0fbdc22aa51d0d6042aa69cb5cad00b2",
        "title": "句  其六七",
        "author": "释惠崇",
        "content": "暝鹤栖金剎，秋僧过石桥。",
        "dynasty": "宋",
        "collection_info": null
    },
    {
        "uuid": "dba2565a39384cc68dba63ab7a1bd63a",
        "title": "句  其六八",
        "author": "释惠崇",
        "content": "云残僧扫石，风动鹤归松。",
        "dynasty": "宋",
        "collection_info": null
    },
    {
        "uuid": "0814261bb8747953e9cbf31c5b47d51b",
        "title": "句  其六九",
        "author": "释惠崇",
        "content": "风暖鸟巢木，日高人灌园。",
        "dynasty": "宋",
        "collection_info": null
    },
    {
        "uuid": "cadc48aff6dbb9055b9aea260a562d81",
        "title": "句  其七○",
        "author": "释惠崇",
        "content": "竹风惊宿鹤，潭月戏春鹥。",
        "dynasty": "宋",
        "collection_info": null
    },
    {
        "uuid": "666626089cbfcd7793ad7834d88781ac",
        "title": "句  其七二",
        "author": "释惠崇",
        "content": "月露疏寒析，云涛闪画旗。",
        "dynasty": "宋",
        "collection_info": null
    },
    {
        "uuid": "00ca002a7d60247cd8100e76d23e052f",
        "title": "句  其七三",
        "author": "释惠崇",
        "content": "鹤惊金剎露，龙蛰玉瓶泉。",
        "dynasty": "宋",
        "collection_info": null
    },
    {
        "uuid": "f35dfa3c20eeceb694b2a758564bbf6d",
        "title": "句  其七四",
        "author": "释惠崇",
        "content": "喧风生木末，迟景入泉心。",
        "dynasty": "宋",
        "collection_info": null
    },
    {
        "uuid": "441aa93422083c5348ff91f81dbf052b",
        "title": "句  其七五",
        "author": "释惠崇",
        "content": "河来天上阔，云度月边轻。",
        "dynasty": "宋",
        "collection_info": null
    },
    {
        "uuid": "6e98154bbff5c58aca0f1fd087369b0e",
        "title": "句  其七六",
        "author": "释惠崇",
        "content": "海人来相鹤，山狖下听琴。",
        "dynasty": "宋",
        "collection_info": null
    },
    {
        "uuid": "a758b18f82fad19e5c218a3f0f12bf02",
        "title": "句  其七七",
        "author": "释惠崇",
        "content": "画鹢浮秋浪，金铙响夕云。",
        "dynasty": "宋",
        "collection_info": null
    },
    {
        "uuid": "7463c298e2720cb3b90c33a5cf57df58",
        "title": "句  其七八",
        "author": "释惠崇",
        "content": "丹枫映郭迥，绿屿背江深。",
        "dynasty": "宋",
        "collection_info": null
    },
    {
        "uuid": "f553813f5e12dc7c1cc39df4ada42a06",
        "title": "句  其七九",
        "author": "释惠崇",
        "content": "危溜含清瑟，飞花点玉觞。",
        "dynasty": "宋",
        "collection_info": null
    },
    {
        "uuid": "983dff32a5d4cd36ff9244c4235decd7",
        "title": "句  其八○",
        "author": "释惠崇",
        "content": "朱旗凌雪卷，画角入云吹。",
        "dynasty": "宋",
        "collection_info": null
    },
    {
        "uuid": "418376cd2da8de0cead139c7fd81078a",
        "title": "句  其八一",
        "author": "释惠崇",
        "content": "围棋分雪石，汲井动金沙。",
        "dynasty": "宋",
        "collection_info": null
    },
    {
        "uuid": "6681e4127e8608ffa9b047c055dda017",
        "title": "句  其八二",
        "author": "释惠崇",
        "content": "井含春气碧，楼转夕阴清。",
        "dynasty": "宋",
        "collection_info": null
    },
    {
        "uuid": "4f74989fb81e4704e4ea3d4693d0555c",
        "title": "句  其八三",
        "author": "释惠崇",
        "content": "鸟暝风沉角，天清月上旗。",
        "dynasty": "宋",
        "collection_info": null
    },
    {
        "uuid": "fc0b345214ff7c6c6214f6fbeb7de9f7",
        "title": "句  其八四",
        "author": "释惠崇",
        "content": "斜吹鸣金锡，归云拥石床。",
        "dynasty": "宋",
        "collection_info": null
    },
    {
        "uuid": "69c4e04b97dd11cdf96d4947e6120d62",
        "title": "句  其八五",
        "author": "释惠崇",
        "content": "古戍生烟直，平沙落日迟。",
        "dynasty": "宋",
        "collection_info": null
    },
    {
        "uuid": "11252a954aada557deb6aaf3950d33eb",
        "title": "句  其八六",
        "author": "释惠崇",
        "content": "拂石云离箒，尝茶月入铛。",
        "dynasty": "宋",
        "collection_info": null
    },
    {
        "uuid": "4e7f351a4a63da0a34bc69cfa145fca4",
        "title": "句  其八七",
        "author": "释惠崇",
        "content": "远屿迎樯出，寒林带岸迴。",
        "dynasty": "宋",
        "collection_info": null
    },
    {
        "uuid": "49803246c57eb873ad301ac896fd17b4",
        "title": "句  其八八",
        "author": "释惠崇",
        "content": "来时云拥衲，别夜月随筇。",
        "dynasty": "宋",
        "collection_info": null
    },
    {
        "uuid": "7e777e2171e61d4968e5693733a2f525",
        "title": "句  其八九",
        "author": "释惠崇",
        "content": "路横岗烧断，风转浦帆斜。",
        "dynasty": "宋",
        "collection_info": null
    },
    {
        "uuid": "5bcd4f385132e52156cddb9dffa0bda5",
        "title": "句  其九○",
        "author": "释惠崇",
        "content": "剑静龙归匣，旗闲虎绕竿。",
        "dynasty": "宋",
        "collection_info": null
    },
    {
        "uuid": "e65c2883ee0d54493004263d8c3fcb48",
        "title": "句  其九一",
        "author": "释惠崇",
        "content": "品画逢名岳，横琴忆古贤。",
        "dynasty": "宋",
        "collection_info": null
    },
    {
        "uuid": "578b1676383982c5a960508b3dece0aa",
        "title": "句  其九二",
        "author": "释惠崇",
        "content": "云阴移汉塞，石色入秦天。",
        "dynasty": "宋",
        "collection_info": null
    },
    {
        "uuid": "5e8b0289bf31276058382bf5a43ff707",
        "title": "句  其九三",
        "author": "释惠崇",
        "content": "地遥羣马小，天阔一雕平。",
        "dynasty": "宋",
        "collection_info": null
    },
    {
        "uuid": "ee4beb195b6dc1369d8e469d1f1fcfbe",
        "title": "句  其九四",
        "author": "释惠崇",
        "content": "江花凌霰发，山溜入池深。",
        "dynasty": "宋",
        "collection_info": null
    },
    {
        "uuid": "260e2fdbe3e5cfec68f2cea8f2fee800",
        "title": "句  其九五",
        "author": "释惠崇",
        "content": "长风跃马路，小雪射雕天。",
        "dynasty": "宋",
        "collection_info": null
    },
    {
        "uuid": "c6202a6e5416c9d21b3894b4a007aaa6",
        "title": "句  其九六",
        "author": "释惠崇",
        "content": "古木风烟尽，寒潭星斗深。",
        "dynasty": "宋",
        "collection_info": null
    },
    {
        "uuid": "8624e12607ff21caf8071eb0fa7ba780",
        "title": "句  其九七",
        "author": "释惠崇",
        "content": "渡河风动旆，巡部雨霑车。",
        "dynasty": "宋",
        "collection_info": null
    },
    {
        "uuid": "a292df95c2fe907d71581a028539b6da",
        "title": "句  其九八",
        "author": "释惠崇",
        "content": "对酒淮潮起，题诗楚月新。",
        "dynasty": "宋",
        "collection_info": null
    },
    {
        "uuid": "87eb17377fbfddb4c3c71b5495bee9a9",
        "title": "句  其九九",
        "author": "释惠崇",
        "content": "门掩前朝树，心垂别郡峰。",
        "dynasty": "宋",
        "collection_info": null
    },
    {
        "uuid": "06f97d414fe36fd0f8e7883c77549ea9",
        "title": "句  其一○一",
        "author": "释惠崇",
        "content": "人游曲江少，草入未央深。",
        "dynasty": "宋",
        "collection_info": null
    },
    {
        "uuid": "087971e6ffd5c379668eda03abf93ff2",
        "title": "句  其一○二",
        "author": "释惠崇",
        "content": "晓风飘磬远，暮雪入廊深。",
        "dynasty": "宋",
        "collection_info": null
    },
    {
        "uuid": "2ceea8edc62d67000e0468b7143b83b5",
        "title": "句  其一○三",
        "author": "释惠崇",
        "content": "潏潏药泉来石窦，霏霏茶霭出林梢。",
        "dynasty": "宋",
        "collection_info": null
    },
    {
        "uuid": "e448c113b82879b2e094f96aaca5e619",
        "title": "句  其一○四",
        "author": "释惠崇",
        "content": "花月病怀看酒谱，云萝幽信着茶经。",
        "dynasty": "宋",
        "collection_info": null
    },
    {
        "uuid": "eda3c1ff259f10d0bd8b556b651b46d6",
        "title": "句  其一○五",
        "author": "释惠崇",
        "content": "峰后月明秋啸去，水边林影晚樵还。",
        "dynasty": "宋",
        "collection_info": null
    }
]