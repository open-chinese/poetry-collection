[
    {
        "uuid": "5e6de16309e4faca907ad7f2c06be749",
        "title": "春台晴望",
        "author": "郑蕡",
        "content": "追赏层台迥，登临四望频。\n熙熙山雨霁，处处柳条新。\n草长秦城夕，花明汉苑春。\n晴林翻去鸟，紫陌阅行人。\n旅客风尘厌，山家梦寐亲。\n迁莺思出谷，鶱翥待芳辰。",
        "dynasty": "唐",
        "collection_info": null
    },
    {
        "uuid": "b15fbd4ddf6c179c23b829fe313d00e3",
        "title": "天骥呈材",
        "author": "郑蕡",
        "content": "毛骨合天经，拳奇步骤轻。\n曾邀于阗驾，新出贰师营。\n喷勒金铃响，追风汗血生。\n酒亭留去迹，吴坂认嘶声。\n力可通衢试，材堪圣代呈。\n王良如故盻，垂耳欲长鸣。",
        "dynasty": "唐",
        "collection_info": null
    },
    {
        "uuid": "eb15f5c20fb3ed76ec1a8cd849d70486",
        "title": "天骥呈材",
        "author": "郑蕡",
        "content": "毛骨合天经，拳奇步骤轻。\n曾邀于阗驾，新出贰师营。\n喷勒金铃响，追风汗血生。\n酒亭留去迹，吴阪认嘶声。\n力可通衢试，材堪圣代呈。\n王良如顾盻，垂耳欲长鸣。",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十"
        }
    }
]