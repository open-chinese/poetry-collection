[
    {
        "uuid": "f8201096eec6a7c7c43649e1c844d3dd",
        "title": "尚书省门吟",
        "author": "祖咏",
        "content": "落去他，两两三三戴帽子。\n日暮祖侯吟一声，长安竹柏皆枯死。",
        "dynasty": "唐",
        "collection_info": null
    },
    {
        "uuid": "d079b9a658a9070cb7fdf91ba67ebef3",
        "title": "谒河上公庙（伯三六一九）",
        "author": "祖咏",
        "content": "河上公遗迹，迹凉在道边。\n草生空庙裏，□□□□□。\n□□□知圣，腾空更表仙。\n孝文皇帝后，《章句》至今传。",
        "dynasty": "唐",
        "collection_info": null
    },
    {
        "uuid": "64fc7dcd27200be09bd1739ad4b6981c",
        "title": "句",
        "author": "祖咏",
        "content": "搘颐笑来客，头上有朝簪。\n（《诗式》卷四）。",
        "dynasty": "唐",
        "collection_info": null
    },
    {
        "uuid": "f35bf4eceb2477f3ed194439fbe42032",
        "title": "古意二首 一",
        "author": "祖咏",
        "content": "夫差日淫放，举国求妃嫔。\n自谓得王宠，代间无美人。\n碧罗象天阁，坐辇乘芳春。\n宫女数千骑，常游江水滨。\n年深玉颜老，时薄花妆新。\n拭泪下金殿，娇多不顾身。\n生前妬歌舞，死后同灰尘。\n冢墓令人哀，哀于铜雀台。",
        "dynasty": "唐",
        "collection_info": null
    },
    {
        "uuid": "1c1bcec76af5f7c536059f229ceda62c",
        "title": "古意二首 二",
        "author": "祖咏",
        "content": "楚王竟何去，独自留巫山。\n偏使世人见，迢迢江汉间。\n驻舟春溪裏，誓愿拜灵颜。\n梦寐覩神女，金沙鸣佩环。\n闲艳绝世姿，令人气力微。\n含笑默不语，化作朝云飞。",
        "dynasty": "唐",
        "collection_info": null
    },
    {
        "uuid": "b95ceba4f4221bba22792406868cb4c4",
        "title": "渡淮河寄平一",
        "author": "祖咏",
        "content": "天色混波涛，岸阴匝村墅。\n微微汉祖庙，隐隐江陵渚。\n云树森已重，时明郁相拒。",
        "dynasty": "唐",
        "collection_info": null
    },
    {
        "uuid": "e73d7bd34a661a056cfab78617c13941",
        "title": "归汝坟山庄留别卢象",
        "author": "祖咏",
        "content": "淹留岁将[晏]，久废南山期。\n旧业不见弃，还山从此辞。\n沤麻入南涧，刈麦向东菑。\n对酒鸡黍熟，闭门风雪时。\n非君一延首，谁慰遥相思。",
        "dynasty": "唐",
        "collection_info": null
    },
    {
        "uuid": "647cde2fe4e16d4bebfe45dab6e4f550",
        "title": "夕次圃田店",
        "author": "祖咏",
        "content": "前路入郑郊，尚经百余里。\n马烦时欲歇，客归程未已。\n落日桑柘阴，遥村烟火起。\n西还不遑宿，中夜渡泾水。",
        "dynasty": "唐",
        "collection_info": null
    },
    {
        "uuid": "9cf1a4e3ac98175581d7b281e22f26ba",
        "title": "田家即事",
        "author": "祖咏",
        "content": "旧居东皋上，左右俯荒村。\n樵路前傍岭，田家遥对门。\n欢娱始披拂，惬意在郊原。\n余霁荡川雾，新秋仍昼昏。\n攀条憩林麓，引水开泉源。\n稼穑岂云倦，桑麻今正繁。\n方求静者赏，偶与潜夫论。\n鸡黍何必具，吾心知道尊。",
        "dynasty": "唐",
        "collection_info": null
    },
    {
        "uuid": "89583dd5ca94645004b3c1ba0a64831d",
        "title": "扈从御宿池",
        "author": "祖咏",
        "content": "君王既巡狩，辇道入秦京。\n远树低枪垒，孤峯入幔城。\n寒疎清禁漏，夜警羽林兵。\n谁念迷方客，长怀魏阙情。",
        "dynasty": "唐",
        "collection_info": null
    },
    {
        "uuid": "8fa53fe6aadfd7042f94840e9094eb70",
        "title": "赠苗发员外",
        "author": "祖咏",
        "content": "宿雨朝来歇，空山天气清。\n盘云双鹤下，隔水一蝉鸣。\n古道黄花落，平芜赤烧生。\n茂陵虽有病，犹得伴君行。",
        "dynasty": "唐",
        "collection_info": null
    },
    {
        "uuid": "6670a87bc5f9bb1983bb9dbe50103cb0",
        "title": "答王维留宿",
        "author": "祖咏",
        "content": "四年不相见，相见復何为。\n握手言未毕，却令伤别离。\n升堂还驻马，酌醴便呼儿。\n语嘿自相对，安用傍人知。",
        "dynasty": "唐",
        "collection_info": null
    },
    {
        "uuid": "344e945d715185c72d9e62f14bb29eb0",
        "title": "长乐驿留别卢象裴总",
        "author": "祖咏",
        "content": "朝来已握手，宿别更伤心。\n灞水行人渡，商山驿路深。\n故情君且足，谪宦我难任。\n直道皆如此，谁能泪满襟。",
        "dynasty": "唐",
        "collection_info": null
    },
    {
        "uuid": "776c74d5ca344963464c950044f354d1",
        "title": "送刘高邮棁使入都",
        "author": "祖咏",
        "content": "常闻积归思，昨夜又兼秋。\n乡路京华远，王程江水流。\n吴歌喧两岸，楚客醉孤舟。\n渐觉潮初上，悽然多暮愁。",
        "dynasty": "唐",
        "collection_info": null
    },
    {
        "uuid": "dbf551480d2d6af496a202ae9b24a46f",
        "title": "宴吴王宅",
        "author": "祖咏",
        "content": "吴王承国宠，列第禁城东。\n连夜征词客，当春试舞童。\n砌分池水岸，牕度竹林风。\n更待西园月，金尊乐未终。",
        "dynasty": "唐",
        "collection_info": null
    },
    {
        "uuid": "b17b640b721eeb79409a6c1f5fb6c3fa",
        "title": "观华岳",
        "author": "祖咏",
        "content": "西入秦关口，南瞻驿路连。\n彩云生阙下，松树到祠边。\n作镇当官道，雄都俯大川。\n莲峯径上处，彷佛有神仙。",
        "dynasty": "唐",
        "collection_info": null
    },
    {
        "uuid": "4f26297217c636f43779f83440a36934",
        "title": "泗上冯使君南楼作",
        "author": "祖咏",
        "content": "井邑连淮泗，南楼向晚过。\n望滩沙鹭起，寻岸浴童歌。\n近海云偏出，兼秋雨更多。\n明晨拟回棹，乡思恨风波。",
        "dynasty": "唐",
        "collection_info": null
    },
    {
        "uuid": "5deaf9a9cd9f8cb6e0787c9c9785498e",
        "title": "苏氏别业",
        "author": "祖咏",
        "content": "别业居幽处，到来生隐心。\n南山当户牖，沣水映园林。\n屋覆经冬雪，庭昏未夕阴。\n寥寥人境外，闲坐听春禽。",
        "dynasty": "唐",
        "collection_info": null
    },
    {
        "uuid": "02a114022f91121b6f0f560fe265adc9",
        "title": "汝坟别业",
        "author": "祖咏",
        "content": "失路农为业，移家到汝坟。\n独愁常废卷，多病久离羣。\n鸟雀垂窻柳，虹霓出涧云。\n山中无外事，樵唱有时闻。",
        "dynasty": "唐",
        "collection_info": null
    },
    {
        "uuid": "953328f5dec074faddbacdc612c7ecc6",
        "title": "陆浑水亭",
        "author": "祖咏",
        "content": "昼眺伊川曲，岩间霁色明。\n浅沙平有路，流水漫无声。\n浴鸟沿波聚，潜鱼触钓惊。\n更怜春岸绿，幽意满前楹。",
        "dynasty": "唐",
        "collection_info": null
    },
    {
        "uuid": "806746fa6bb53915ba5c53946c0d957a",
        "title": "过郑曲",
        "author": "祖咏",
        "content": "路向荣川谷，晴来望尽通。\n细烟生水上，圆月在舟中。\n岸势迷行客，秋声乱草虫。\n旅怀劳自慰，淅淅有凉风。",
        "dynasty": "唐",
        "collection_info": null
    },
    {
        "uuid": "041aaa7d42c3ccd0c1a02fed236876dd",
        "title": "宿陈留李少府揆厅",
        "author": "祖咏",
        "content": "相知有叔卿，讼简夜弥清。\n旅泊倦愁卧，堂空闻曙更。\n风帘摇烛影，秋雨带虫声。\n归思那堪说，悠悠限洛城。",
        "dynasty": "唐",
        "collection_info": null
    },
    {
        "uuid": "c5d21c592ecdf55c60666225d24b77d3",
        "title": "题韩少府水亭",
        "author": "祖咏",
        "content": "梅福幽栖处，佳期不忘还。\n鸟吟当户竹，花绕傍池山。\n水气侵阶冷，松阴覆座闲。\n宁知武陵趣，宛在市朝间。",
        "dynasty": "唐",
        "collection_info": null
    },
    {
        "uuid": "8b5723969b65e3489ed3be48bc8c3c9d",
        "title": "题远公经台",
        "author": "祖咏",
        "content": "兰若无人到，真僧出復稀。\n苔侵行道席，云湿坐禅衣。\n涧鼠缘香案，山蝉噪竹扉。\n世间长不见，宁止暂忘归。",
        "dynasty": "唐",
        "collection_info": null
    },
    {
        "uuid": "de2b04b793f05fe0500a3f292b777e2c",
        "title": "中峯居喜见苗发",
        "author": "祖咏",
        "content": "自得中峰住，深林亦闭关。\n经秋无客到，入夜有僧还。\n暗涧泉声小，荒冈树影闲。\n高窻不可望，星月满空山。",
        "dynasty": "唐",
        "collection_info": null
    },
    {
        "uuid": "4f205b906a0766f122d2cb50d17146bd",
        "title": "江南旅情",
        "author": "祖咏",
        "content": "楚山不可极，归路但萧条。\n海色晴看雨，江声夜听潮。\n劒留南斗近，书寄北风遥。\n为报空潭橘，无媒寄洛桥。",
        "dynasty": "唐",
        "collection_info": null
    },
    {
        "uuid": "e74fa6d4f39322447de300d70df700f5",
        "title": "泊扬子津",
        "author": "祖咏",
        "content": "纔入维扬郡，乡关此路遥。\n林藏初过雨，风退欲归潮。\n江火明沙岸，云帆碍浦桥。\n客衣今日薄，寒气近来饶。",
        "dynasty": "唐",
        "collection_info": null
    },
    {
        "uuid": "97e39e7ce91d0c79173ce01588f2874e",
        "title": "晚泊金陵水亭",
        "author": "祖咏",
        "content": "江亭当废国，秋景倍萧骚。\n夕照明残垒，寒潮涨古濠。\n就田看鹤大，隔水见僧高。\n无限前朝事，醒吟易觉劳。",
        "dynasty": "唐",
        "collection_info": null
    },
    {
        "uuid": "12d1436ed5136c0795942a8d0b56bf6e",
        "title": "七夕",
        "author": "祖咏",
        "content": "闺女求天女，更阑意未阑。\n玉庭开粉席，罗袖捧金盘。\n向月穿针易，临风整线难。\n不知谁得巧，明旦试相看。",
        "dynasty": "唐",
        "collection_info": null
    },
    {
        "uuid": "5826d761abbcc51164f72ac8bdebebe4",
        "title": "望蓟门",
        "author": "祖咏",
        "content": "燕台一望客心惊，箫鼓喧喧汉将营。\n万里寒光生积雪，三边曙色动危旌。\n沙场烽火连胡月，海畔云山拥蓟城。\n少小虽非投笔吏，论功还欲请长缨。",
        "dynasty": "唐",
        "collection_info": null
    },
    {
        "uuid": "d468cd2f0a629a1a2e115865eb75743a",
        "title": "家园夜坐寄郭微",
        "author": "祖咏",
        "content": "前阶微雨歇，开户散窥林。\n月出夜方浅，水凉池更深。\n余风生竹树，清露薄衣襟。\n遇物遂遥叹，怀人滋远心。\n依稀成梦想，影响绝徽音。\n谁念穷居者，明时嗟陆沈。",
        "dynasty": "唐",
        "collection_info": null
    },
    {
        "uuid": "046adb410fe53bf3a2394cc2eca07c67",
        "title": "酬汴州李别驾赠",
        "author": "祖咏",
        "content": "秋风多客思，行旅厌艰辛。\n自洛非才子，游梁得主人。\n文章参末议，荣贱岂同伦。\n叹逝逢三演，怀贤忆四真。\n情因恩旧好，契託死生亲。\n所媿能投赠，清言益润身。",
        "dynasty": "唐",
        "collection_info": null
    },
    {
        "uuid": "3e710480e4c86c10e40833fd0d9bbc67",
        "title": "清明宴司勋刘郎中别业",
        "author": "祖咏",
        "content": "田家復近臣，行乐不违亲。\n霁日园林好，清明烟火新。\n以文长会友，唯德自成邻。\n池照窻阴晚，杯香药味春。\n檐前花覆地，竹外鸟窥人。\n何必桃源裏，深居作隐沦。",
        "dynasty": "唐",
        "collection_info": null
    },
    {
        "uuid": "cbad2db1f46e2fc8096e640f58cbc168",
        "title": "汝坟秋同仙州王长史翰闻百舌鸟",
        "author": "祖咏",
        "content": "秋天闻好鸟，惊起出帘帷。\n却念殊方月，能鸣已后时。\n迁乔诚可早，出谷此何迟。\n顾影惭无对，怀羣空所思。\n凄凉岁欲晚，萧索燕将辞。\n留听未终曲，弥令心独悲。\n高飞凭力致，巧啭任天姿。\n返覆知而静，间关断若遗。\n花繁上林路，霜落汝川湄。\n且长凌风翮，乘春自有期。",
        "dynasty": "唐",
        "collection_info": null
    },
    {
        "uuid": "66ea1a460a99c3e0027ca369817d7fdd",
        "title": "送丘为下第",
        "author": "祖咏",
        "content": "沧江一身客，献赋空十年。\n明主岂能好，今人谁举贤。\n国门税征驾，旅食谋归旋。\n皦日媚春水，绿苹香客船。\n无媒既不达，予亦思归田。",
        "dynasty": "唐",
        "collection_info": null
    },
    {
        "uuid": "b264afbbb567f23ab7ec1b3836987f82",
        "title": "赠苗发员外",
        "author": "祖咏",
        "content": "朱户敞高扉，青槐碍落晖。\n八龙乘庆重，三虎递朝归。\n坐竹人声绝，横琴鸟语稀。\n花惭潘岳貌，年称老莱衣。\n叶暗朱樱熟，丝长粉蝶飞。\n应怜鲁儒贱，空与故山违。",
        "dynasty": "唐",
        "collection_info": null
    },
    {
        "uuid": "9d59d4ac5e91b135b19633acd720ae23",
        "title": "寄王长史",
        "author": "祖咏",
        "content": "汝颍俱宿好，往来託层峦。\n终日何寂寞，绕篱生蕙兰。",
        "dynasty": "唐",
        "collection_info": null
    },
    {
        "uuid": "71e496f0aa7f6a1207aeb7585b74f899",
        "title": "别怨",
        "author": "祖咏",
        "content": "送别到中流，秋船倚渡头。\n相看尚不远，未可即回舟。",
        "dynasty": "唐",
        "collection_info": null
    },
    {
        "uuid": "d70067dfeb4d7631cf299f0c501dce9f",
        "title": "终南望余雪",
        "author": "祖咏",
        "content": "终南阴岭秀，积雪浮云端。\n林表明霁色，城中增暮寒。",
        "dynasty": "唐",
        "collection_info": null
    },
    {
        "uuid": "40d98a6f6b1dbdb9653b23d0d8a7bc86",
        "title": "句",
        "author": "祖咏",
        "content": "不知迭嶂夜来雨，清晓石楠花乱流。",
        "dynasty": "唐",
        "collection_info": null
    },
    {
        "uuid": "58fc859cb2487166093e7c2ad40d9071",
        "title": "古意二首",
        "author": "祖咏",
        "content": "夫差日淫放，举国求妃嫔。\n自谓得王宠，代间无美人。\n碧罗象天阁，坐辇乘芳春。\n宫女数千骑，常游江水滨。\n年深玉颜老，时薄花妆新。\n拭泪下金殿，娇多不顾身。\n生前妒歌舞，死后同灰尘。\n冢墓令人哀，哀于铜雀台。\n楚王竟何去，独自留巫山。\n偏使世人见，迢迢江汉间。\n驻舟春溪裏，誓愿拜灵颜。\n梦寐睹神女，金沙鸣佩环。\n闲艳绝世姿，令人气力微。\n含笑默不语，化作朝云飞。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "b05b0e945547647470bbfd1053f95e4b",
        "title": "归汝坟山庄留别卢象",
        "author": "祖咏",
        "content": "淹留岁将晏，久废南山期。\n旧业不见弃，还山从此辞。\n沤麻入南涧，刈麦向东菑。\n对酒鸡黍熟，闭门风雪时。\n非君一延首，谁慰遥相思。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "58cace30bb250b59c69cfe0db4dc6bff",
        "title": "夕次圃田店",
        "author": "祖咏",
        "content": "前路入郑郊，尚经百余裏。\n马烦时欲歇，客归程未已。\n落日桑柘阴，遥村烟火起。\n西还不遑宿，中夜渡泾水。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "cef4a044bde56e48809301014a328ac3",
        "title": "扈从御宿池",
        "author": "祖咏",
        "content": "君王既巡狩，辇道入秦京。\n远树低枪垒，孤峰入幔城。\n寒疏清禁漏，夜警羽林兵。\n谁念迷方客，长怀魏阙情。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "f6855d08639b14b76a82b0f07ec667a1",
        "title": "答王维留宿",
        "author": "祖咏",
        "content": "四年不相见，相见复何为。\n握手言未毕，却令伤别离。\n升堂还驻马，酌醴便呼儿。\n语嘿自相对，安用傍人知。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "774e7c589e841acbd74ac42f7dedf128",
        "title": "送刘高邮棁使入都",
        "author": "祖咏",
        "content": "常闻积归思，昨夜又兼秋。\n乡路京华远，王程江水流。\n吴歌喧两岸，楚客醉孤舟。\n渐觉潮初上，凄然多暮愁。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "847aa846d0be81c1831aef4346bf8643",
        "title": "宴吴王宅",
        "author": "祖咏",
        "content": "吴王承国宠，列第禁城东。\n连夜征词客，当春试舞童。\n砌分池水岸，窗度竹林风。\n更待西园月，金尊乐未终。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "b8fec0809595a3e2bd8f539230b20aec",
        "title": "观华岳",
        "author": "祖咏",
        "content": "西入秦关口，南瞻驿路连。\n彩云生阙下，松树到祠边。\n作镇当官道，雄都俯大川。\n莲峰径上处，仿佛有神仙。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "f4ddf25f5a00f52fef18fe6a96706588",
        "title": "汝坟别业",
        "author": "祖咏",
        "content": "失路农为业，移家到汝坟。\n独愁常废卷，多病久离群。\n鸟雀垂窗柳，虹霓出涧云。\n山中无外事，樵唱有时闻。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "e8f0c3c6093248656970118308f5ba5b",
        "title": "题远公经台",
        "author": "祖咏",
        "content": "兰若无人到，真僧出复稀。\n苔侵行道席，云湿坐禅衣。\n涧鼠缘香案，山蝉噪竹扉。\n世间长不见，宁止暂忘归。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "c9f7e4c40448126c0716f708dbe77aef",
        "title": "中峰居喜见苗发",
        "author": "祖咏",
        "content": "自得中峰住，深林亦闭关。\n经秋无客到，入夜有僧还。\n暗涧泉声小，荒冈树影闲。\n高窗不可望，星月满空山。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "1fb87f00475b0685533752b7597c10e8",
        "title": "江南旅情",
        "author": "祖咏",
        "content": "楚山不可极，归路但萧条。\n海色晴看雨，江声夜听潮。\n剑留南斗近，书寄北风遥。\n为报空潭橘，无媒寄洛桥。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "88d97cde83598cf5a5ed6cfc7e4151d2",
        "title": "泊扬子津",
        "author": "祖咏",
        "content": "才入维扬郡，乡关此路遥。\n林藏初过雨，风退欲归潮。\n江火明沙岸，云帆碍浦桥。\n客衣今日薄，寒气近来饶。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "bf905964d21625229067a01a5a1b8ba5",
        "title": "望蓟门",
        "author": "祖咏",
        "content": "燕台一望客心惊，箫鼓喧喧汉将营。\n万里寒光生积雪，少小虽非投笔吏，论功还欲请长缨。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "9e3ec04f4ffc7b17a8fbd47498dc1605",
        "title": "家园夜坐寄郭微",
        "author": "祖咏",
        "content": "前阶微雨歇，开户散窥林。\n月出夜方浅，水凉池更深。\n余风生竹树，清露薄衣襟。\n遇物遂遥叹，怀人滋远心。\n依稀成梦想，影响绝徽音。\n谁念穷居者，明时嗟陆沉。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "cb2364b7528baeb4eed2c290d7338f07",
        "title": "酬汴州李别驾赠",
        "author": "祖咏",
        "content": "秋风多客思，行旅厌艰辛。\n自洛非才子，游梁得主人。\n文章参末议，荣贱岂同伦。\n叹逝逢三演，怀贤忆四真。\n情因恩旧好，契托死生亲。\n所愧能投赠，清言益润身。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "71483f7fe9702ad59cbb5ab2b721811f",
        "title": "清明宴司勋刘郎中别业",
        "author": "祖咏",
        "content": "田家复近臣，行乐不违亲。\n霁日园林好，清明烟火新。\n以文长会友，唯德自成邻。\n池照窗阴晚，杯香药味春。\n檐前花覆地，竹外鸟窥人。\n何必桃源裏，深居作隐沦。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "1c8d489289ac701ecb24e63eb66f3c78",
        "title": "汝坟秋同仙州王长史翰闻百舌鸟",
        "author": "祖咏",
        "content": "秋天闻好鸟，惊起出帘帷。\n却念殊方月，能鸣巳后时。\n迁乔诚可早，出谷此何迟。\n顾影惭无对，怀群空所思。\n凄凉岁欲晚，萧索燕将辞。\n留听未终曲，弥令心独悲。\n高飞凭力致，巧啭任天姿。\n返覆知而静，间关断若遗。\n花繁上林路，霜落汝川湄。\n且长凌风翮，乘春自有期。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    },
    {
        "uuid": "bcb83f88326fede90da56a87d72f96b0",
        "title": "寄王长史",
        "author": "祖咏",
        "content": "汝颍俱宿好，往来托层峦。\n终日何寂寞，绕篱生蕙兰。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十一"
        }
    }
]