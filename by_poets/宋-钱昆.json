[
    {
        "uuid": "90404dd2315012b67b2fbd4951674245",
        "title": "题淮阴侯庙",
        "author": "钱昆",
        "content": "筑台拜日恩虽厚，蹑足封时虑已深。\n隆准早知同鸟喙，将军应起五湖心。",
        "dynasty": "宋",
        "collection_info": null
    },
    {
        "uuid": "be9867460165c86f4d038ea43b61ef2a",
        "title": "宿延庆院",
        "author": "钱昆",
        "content": "水绕门墙竹绕堂，满窗春绿更山光。\n坐来苔藓侵衣润，吟处松花落砚香。\n汀鹭双双翻乱石，溪风袅袅弄修篁。\n游人暂得幽闲趣，时带茶烟下上方。",
        "dynasty": "宋",
        "collection_info": null
    },
    {
        "uuid": "8ccc67d902e4975af0e05fbea4655608",
        "title": "游铁岸",
        "author": "钱昆",
        "content": "晴红烟绿衬虚亭，公退因来得野情。\n落日东风懒归去，拟将薄禄换溪声。",
        "dynasty": "宋",
        "collection_info": null
    }
]