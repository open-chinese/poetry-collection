[
    {
        "uuid": "b7815a9c2d9ec72ac96d5df0c25a3142",
        "title": "咏钓台  其一",
        "author": "潘畤",
        "content": "不到危台久，重来恰十年。\n壮怀今扫尽，遗象只依然。\n老我从疎拙，微官合弃捐。\n归来营钓艇，长此卧风烟。",
        "dynasty": "宋",
        "collection_info": null
    },
    {
        "uuid": "3e1bba9aa0217a78023a711f6df632b3",
        "title": "咏钓台  其二",
        "author": "潘畤",
        "content": "古屋颠岩上，荒祠落叶中。\n乞灵无俗驾，垂世有高风。\n鸟语谷相答，鱼游溪若空。\n徘徊欲忘去，船背夕阳红。",
        "dynasty": "宋",
        "collection_info": null
    }
]