[
    {
        "title": "女冠子 一",
        "author": "鹿虔扆",
        "content": "凤楼琪树，惆怅刘郎一去，正春深。\n洞裏愁空结，人间信莫寻。\n竹疎斋殿迥，松密醮坛阴。\n倚云低首望，可知心。",
        "dynasty": "唐",
        "collection_info": null
    },
    {
        "title": "女冠子 二",
        "author": "鹿虔扆",
        "content": "步虚坛上，绛节霓旌相向，引真仙。\n玉佩摇蟾影，金炉袅麝烟。\n露浓霜简湿，风紧羽衣偏。\n欲留难得住，却归天。",
        "dynasty": "唐",
        "collection_info": null
    },
    {
        "title": "思越人",
        "author": "鹿虔扆",
        "content": "翠屏欹，银烛背，漏残清夜迢迢。\n双带绣窠盘锦荐，泪侵花暗香销。\n珊瑚枕腻鸦鬟乱，玉纤慵整云散。\n苦是适来新梦见，离肠争不千断。",
        "dynasty": "唐",
        "collection_info": null
    },
    {
        "title": "虞美人",
        "author": "鹿虔扆",
        "content": "卷荷香澹浮烟渚，绿嫩擎新雨。\n琐窗疎透晓风清，象床珍簟冷光轻，水文平。\n九疑黛色屏斜掩，枕上眉心敛。\n不堪相望病将成，钿昏檀粉泪纵横，不胜情。",
        "dynasty": "唐",
        "collection_info": null
    },
    {
        "title": "临江仙 一",
        "author": "鹿虔扆",
        "content": "金锁重门荒苑静，绮窗愁对秋空。\n翠华一去寂无踪。\n玉楼歌吹，声断已随风。\n烟月不知人事改，夜阑还照深宫。\n藕花相向野塘中。\n暗伤亡国，清露泣香红。",
        "dynasty": "唐",
        "collection_info": null
    },
    {
        "title": "临江仙 二",
        "author": "鹿虔扆",
        "content": "无赖晓莺惊梦断，起来残酒初醒。\n映窗丝柳袅烟青。\n翠帘慵卷，约砌杏花零。\n一自玉郎游冶去，莲凋月惨仪形。\n暮天微雨洒闲庭。\n手挼裙带，无语倚云屏。",
        "dynasty": "唐",
        "collection_info": null
    },
    {
        "title": "女冠子",
        "author": "鹿虔扆",
        "content": "凤楼琪树，惆怅刘郎一去。正春深，洞裏愁空结，\n竹疏斋殿迥，松密醮坛阴。倚云低首望，可知心。\n步虚坛上，绛节霓旌相向。引真仙，玉佩摇蟾影，\n露浓霜简湿，风紧羽衣偏。欲留难得住，却归天。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十四"
        }
    },
    {
        "title": "思越人",
        "author": "鹿虔扆",
        "content": "翠屏欹，银烛背，漏残清夜迢迢。双带绣窠盘锦荐，\n珊瑚枕腻鸦鬟乱，玉纤慵整云散。苦是适来新梦见，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十四"
        }
    },
    {
        "title": "虞美人",
        "author": "鹿虔扆",
        "content": "卷荷香澹浮烟渚，绿嫩擎新雨。琐窗疏透晓风清，\n九疑黛色屏斜掩，枕上眉心敛。不堪相望病将成，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十四"
        }
    },
    {
        "title": "临江仙",
        "author": "鹿虔扆",
        "content": "金锁重门荒苑静，绮窗愁对秋空。翠华一去寂无踪。\n玉楼歌吹，声断已随风。\n烟月不知人事改，夜阑还照深宫。藕花相向野塘中。\n暗伤亡国，清露泣香红。\n无赖晓莺惊梦断，起来残酒初醒。映窗丝柳袅烟青。\n翠帘慵卷，约砌杏花零。\n一自玉郎游冶去，莲凋月惨仪形。暮天微雨洒閒庭。\n手挪裙带，无语倚云屏。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十四"
        }
    }
]