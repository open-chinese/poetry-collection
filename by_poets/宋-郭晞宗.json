[
    {
        "title": "白纻词",
        "author": "郭晞宗",
        "content": "遥夜迢迢夜未央，井梧月色啼寒螀，感时念往谁不伤。\n婕妤宠绝辞昭阳，手中团扇箧中藏。\n吴姬织纻秋蝉翼，一丝往復千情积。\n金粟尺量金斗熨，为君裁袍为君惜，同盛同衰莫相失。",
        "dynasty": "宋",
        "collection_info": null
    },
    {
        "title": "姑苏台",
        "author": "郭晞宗",
        "content": "春花开，秋雁来，长风几度姑苏台。\n不见台上人，台下月徘徊，一树梧桐生绿苔。",
        "dynasty": "宋",
        "collection_info": null
    }
]