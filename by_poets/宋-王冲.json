[
    {
        "title": "次韵范公游云门",
        "author": "王冲",
        "content": "高蹑五云堆，平看万象开。\n樵风溪路远，华雨梵天来。\n剎倚三峰直，钟传万壑迴。\n叨陪上方燕，依约近中台。",
        "dynasty": "宋",
        "collection_info": null
    },
    {
        "title": "续寄一意",
        "author": "王冲",
        "content": "骀荡青郊祓禊辰，东池冠盖集嘉宾。\n逍遥共入华胥国，绰约谁逢洛浦神。\n展障露花长乐际，袍敧烟草曲江滨。\n遥知台旆行春暇，起作元钧辅弼人。",
        "dynasty": "宋",
        "collection_info": null
    }
]