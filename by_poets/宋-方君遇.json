[
    {
        "title": "风流子 春被雨禁持",
        "author": "方君遇",
        "content": "春被雨禁持。\n伤心事、仿佛去年时。\n记芳径暮归，褪妆微醉，暗帏先寝，闻笑佯痴。\n回首别离容易过，杨柳又依依。\n红烛怨歌，鬓花零落，青绫牵梦，屏影参差。\n桃源今何在，刘郎去，应念瘦损香肌。\n误约夜阑，从前怪我都疑。\n但怕收残泪，对人徐语，指弹新恨，推户潜窥。\n还是恹恹病也，无计怜伊。",
        "dynasty": "宋",
        "collection_info": null
    },
    {
        "title": "句",
        "author": "方君遇",
        "content": "是有命焉非倖致，不知我者谓何求。",
        "dynasty": "宋",
        "collection_info": null
    }
]