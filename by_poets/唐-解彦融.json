[
    {
        "uuid": "21f93fcf6b8842a1163eb523afc567b1",
        "title": "鴈塔",
        "author": "解彦融",
        "content": "峥嵘澈倒景，刻峭俯无地。\n勇进攀有缘，即崄恐迷坠。\n窅然丧五蕴，蠢尔怀万类。\n实际罔他寻，波罗必可致。\n南山缭上苑，祇树连岩翠。\n北斗临帝城，扶宫切太清。\n餐和裨日用，味道懿天明。\n绿野冷风浃，紫微佳气晶。\n驯禽演法要，忍草藉经行。\n本愿从兹适，方知物世轻。",
        "dynasty": "唐",
        "collection_info": null
    },
    {
        "uuid": "4f1b823069297ff96e9716e7cae042aa",
        "title": "雁塔",
        "author": "解彦融",
        "content": "峥嵘彻倒景，刻峭俯无地。\n勇进攀有缘，即崄恐迷坠。\n窅然丧五蕴，蠢尔怀万类。\n实际罔他寻，波罗必可致。\n南山缭上苑，祇树连岩翠。\n北斗临帝城，扶宫切太清。\n餐和裨日用，味道懿天明。\n绿野冷风浃，紫微佳气晶。\n驯禽演法要，忍草藉经行。\n本愿从兹适，方知物世轻。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十九"
        }
    }
]