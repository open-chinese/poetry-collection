[
    {
        "uuid": "db202092ac5f24e23e99a828087f1bfc",
        "title": "次林千之赠水帘洞黄秀才韵",
        "author": "龚日章",
        "content": "攀萝访山扉，极目穷海表。\n峯疑庐山高，岩若盘谷杳。\n药臼历穷凹，石楼迫天小。\n水帘云顶飞，丹叶天涯渺。\n古峒匝蝴蝶，闲庭喧百鸟。\n诵声杂石溜，炊烟出林杪。\n藜烛虽未辉，翠屏自环绕。\n内乐屏纷华，天机蔑胶扰。\n虀盐比膏粱，所得孰多少。\n会须携竹炉，一鸣听鷄晓。",
        "dynasty": "宋",
        "collection_info": null
    }
]