[
    {
        "uuid": "7691e46e9a2b25712efd9d189fa110a3",
        "title": "题兰亭帖",
        "author": "赵彦卫",
        "content": "生涯寄箪瓢，嗜古成传癖。\n胸蟠万卷书，禊帖究所出。\n三百七十五，异论溢编帙。\n更相自戈矛，又类相形色。\n我昔识诸老，高论聆侍侧。\n玉笔贵藏锋，真贋拚金锡。\n精神苟不具，徒尔致研席。\n搜访诸贤语，编类置丈室。\n使我心豁然，登山如得屐。\n妄意于斯文，庶可益涓滴。\n作诗谢来贶，持寄俟他日。",
        "dynasty": "宋",
        "collection_info": null
    },
    {
        "uuid": "d2c1b2118ed67640f7fbae75269061a7",
        "title": "吴下同年会诗",
        "author": "赵彦卫",
        "content": "鴈塔寻盟信不违，二星联璧世间稀。\n高情念旧何其厚，□客亲仁得所依。\n节操刚方范孟博，□□醖藉谢玄晖。\n沙堤已筑催归骑，怪底朝来喜鹊飞。",
        "dynasty": "宋",
        "collection_info": null
    }
]