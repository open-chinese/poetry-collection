[
    {
        "uuid": "b5d74005138307d97bbc37addc90faf7",
        "title": "菩萨蛮 春风春雨花经眼",
        "author": "谢明远",
        "content": "春风春雨花经眼。\n石泉槐火春容晚。\n流水自无情。\n回波聚落英。\n问春何处去。\n春向天边住。\n举酒欲销愁。\n酒阑愁更愁。",
        "dynasty": "宋",
        "collection_info": null
    },
    {
        "uuid": "3734168aa0ef7c7362ef07739e0b994e",
        "title": "踏莎行 楚树芊绵",
        "author": "谢明远",
        "content": "楚树芊绵，江云芜漫。\n晓风吹堕梅千片。\n惊禽飞去响春空，平沙月落光零乱。\n人意伤离，物华惊换。\n武夷此去如天远。\n临分为我少留连，柳条独在江南岸。",
        "dynasty": "宋",
        "collection_info": null
    }
]