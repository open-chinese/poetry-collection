[
    {
        "uuid": "72c6808db2537deaa62385d48ea4f8a0",
        "title": "超览堂",
        "author": "徐大忠",
        "content": "君侯雅有博大见，胸次不使倥偬蚀。\n一朝放步城东南，超然神会而心得。\n咄嗟高栋倚层空，振古奇观今未识。\n桃花春暖意如迷，冻雨声来云泼墨。\n天青一纸雁横书，雪白千林梅着色。\n四筵有客无留觞，万事不来咸得职。\n鸿笔昭代今文宗，危言劘上古遗直。\n愿冯英略决筹帷，凈扫妖氛清八极。\n缘知此景不须恋，留与邦人勤爱惜。",
        "dynasty": "宋",
        "collection_info": null
    }
]