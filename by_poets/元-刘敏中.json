[
    {
        "uuid": "232695f58be8b03aa1695ecdb9f98041",
        "title": "正宫・黑漆弩村居遣兴",
        "author": "刘敏中",
        "content": "长巾阔领深村住，不识我唤作伧父。\n掩白沙翠竹柴门，听彻秋来夜雨。\n闲将得失思量，往事水流东去。\n便宜教画却凌烟，甚是功名了处。\n吾庐却近江鸥住，更几个好事农父。\n对青山枕上诗成，一阵沙头风雨。\n酒旗只隔横塘，自过小桥沽去。\n尽疏狂不怕人嫌，是我生平喜处。",
        "dynasty": "元",
        "collection_info": null
    }
]