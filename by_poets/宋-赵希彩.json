[
    {
        "title": "旅中闻笛",
        "author": "赵希彩",
        "content": "清宵难独寐，谁把曲来讴。\n曲裏声声思，离人辗转愁。",
        "dynasty": "宋",
        "collection_info": null
    },
    {
        "title": "题狄梁公白云图",
        "author": "赵希彩",
        "content": "怅望登临日，大行山顶头。\n亲帏何处是，一片白云浮。",
        "dynasty": "宋",
        "collection_info": null
    },
    {
        "title": "哭宗兄崇涟",
        "author": "赵希彩",
        "content": "何事西风恶，天涯拆雁行。\n灵魂招未得，存稿睹难忘。\n感德空垂泪，闻哀欲断肠。\n相思无頼处，暮雨倍凄凉。",
        "dynasty": "宋",
        "collection_info": null
    }
]