[
    {
        "uuid": "c2635edd612c7eebe0104071637d6542",
        "title": "呈泐潭草堂清禅师偈三首  其一",
        "author": "本明道人",
        "content": "不识烦恼是菩提，若随烦恼是愚痴。\n起灭之时须要会，鹞过新罗人不知。",
        "dynasty": "宋",
        "collection_info": null
    },
    {
        "uuid": "dd0b7f8782fde45794b57e9583c82b81",
        "title": "呈泐潭草堂清禅师偈三首  其二",
        "author": "本明道人",
        "content": "不识烦恼是菩提，凈华生淤泥。\n人来问我若何为，吃粥吃饭了洗钵盂。",
        "dynasty": "宋",
        "collection_info": null
    },
    {
        "uuid": "486023f40079525036e5b9b95cffd492",
        "title": "呈泐潭草堂清禅师偈三首  其三",
        "author": "本明道人",
        "content": "莫管他，莫管他，终日痴憨筭海沙。\n要识本来真面目，便是祖师一木叉。",
        "dynasty": "宋",
        "collection_info": null
    }
]