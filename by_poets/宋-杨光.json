[
    {
        "title": "淳熙丁未初伏奉亲避暑中岩  其一",
        "author": "杨光",
        "content": "伽陀坐断碧岩阴，手眼无非利物心。\n借我初庚涤袢暑，泠风美荫木千寻。",
        "dynasty": "宋",
        "collection_info": null
    },
    {
        "title": "淳熙丁未初伏奉亲避暑中岩  其二",
        "author": "杨光",
        "content": "山下芙蕖云锦裳，宝瓶浄供坐生凉。\n南熏真是社中友，清润时飘衣袂香。",
        "dynasty": "宋",
        "collection_info": null
    },
    {
        "title": "淳熙丁未初伏奉亲避暑中岩  其三",
        "author": "杨光",
        "content": "禅榻阴森五月秋，井泉甘洌近林幽。\n助翁燕坐清凉境，茶具随行试一瓯。",
        "dynasty": "宋",
        "collection_info": null
    }
]