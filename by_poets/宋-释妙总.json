[
    {
        "title": "产难",
        "author": "释妙总",
        "content": "不迟一步，不疾一刻。\n明眼衲僧，如何会得。\n粉骨碎身未足酬，一句了然超百亿。",
        "dynasty": "宋",
        "collection_info": null
    },
    {
        "title": "狗子无佛性",
        "author": "释妙总",
        "content": "铁壁银山，一箭穿过。\n潦倒赵州，口能招祸。",
        "dynasty": "宋",
        "collection_info": null
    },
    {
        "title": "杲禅师以岩头婆子话相问作偈以答",
        "author": "释妙总",
        "content": "一叶扁舟泛渺落，呈桡舞棹别宫商。\n云山海月都抛却，嬴得庄周蝶梦长。",
        "dynasty": "宋",
        "collection_info": null
    },
    {
        "title": "偈",
        "author": "释妙总",
        "content": "日日是好日，佛法世法尽周毕。\n不须特地觅幽玄，祇管钵盂两度湿。",
        "dynasty": "宋",
        "collection_info": null
    }
]