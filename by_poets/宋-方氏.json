[
    {
        "title": "殉节诗  其一",
        "author": "方氏",
        "content": "昊天懵懵，四海汹汹。\n赵氏终衰，妖孽景从。",
        "dynasty": "宋",
        "collection_info": null
    },
    {
        "title": "殉节诗  其二",
        "author": "方氏",
        "content": "我生不辰，咨嗟风雨。\n一木难支，劝君解组。",
        "dynasty": "宋",
        "collection_info": null
    },
    {
        "title": "殉节诗  其三",
        "author": "方氏",
        "content": "妾身邀隠，君志尽忠。\n愿学仲连，甘蹈海东。",
        "dynasty": "宋",
        "collection_info": null
    },
    {
        "title": "殉节诗  其四",
        "author": "方氏",
        "content": "举世鬚眉，何殊巾帼。\n偏我妇人，尚知报国。",
        "dynasty": "宋",
        "collection_info": null
    },
    {
        "title": "殉节诗  其五",
        "author": "方氏",
        "content": "有女贞洁，有男才良。\n素解大义，不负纲常。",
        "dynasty": "宋",
        "collection_info": null
    }
]