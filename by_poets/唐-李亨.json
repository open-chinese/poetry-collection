[
    {
        "uuid": "da41fe36bbf8fa0a2b051f49dec26189",
        "title": "延英殿玉灵芝诗三章，章八句",
        "author": "李亨",
        "content": "玉殿肃肃，灵芝煌煌。\n重英发秀，连叶分房。\n宗庙之福，垂其耿光。\n元气产芝，明神合德。\n紫微间采，白蕣呈色。\n载启瑞图，庶符皇极。\n天心有眷，王道惟直。\n幸生芳本，当我扆旒。\n效此灵质，贲其王猷。\n神惟不爱，道亦无求。\n端拱思惟，永荷天休。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "uuid": "5d2e51f060f6b03053414650d08725b9",
        "title": "赐梨李泌与诸王联句",
        "author": "李亨",
        "content": "先生年几许，颜色似童儿。\n——颍王夜抱九仙骨，朝披一品衣。\n——信王不食千钟粟，唯餐两颗梨。\n——益王天生此间气，助我化无为。\n——李亨",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "uuid": "085878f534663c3d1a333f2afc4d9e7a",
        "title": "梦丹书",
        "author": "李亨",
        "content": "厥不云乎，惟其惟时。\n上天所保，福禄不亏。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十八"
        }
    }
]