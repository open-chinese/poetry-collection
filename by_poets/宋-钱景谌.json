[
    {
        "uuid": "0e62ecb08841fff1e81282e643e813d3",
        "title": "洞霄宫  其一",
        "author": "钱景谌",
        "content": "清夜宿瑶宫，云开天柱峰。\n千岩空洞月，万籁古坛松。\n仙驭闻鸣鹤，琅舆想六龙。\n朝元步虚罢，祥吹引林中。",
        "dynasty": "宋",
        "collection_info": null
    },
    {
        "uuid": "7436e397fa301b5c8f098bd251e4acc0",
        "title": "洞霄宫  其二",
        "author": "钱景谌",
        "content": "入谷初无路，山蹊九折回。\n紫庭藏玉室，碧落抱琼台。\n溪流人闲见，桃花源上开。\n只应有仙骨，得到洞天来。",
        "dynasty": "宋",
        "collection_info": null
    },
    {
        "uuid": "d1e829c3c038af402c678c2d3dbc8a9e",
        "title": "洞霄宫  其三",
        "author": "钱景谌",
        "content": "洞天三十六，大涤上清房。\n物外云烟古，仙家日月长。\n溪消分玉酝，岩穴产灵香。\n须信风尘表，栖真自有方。",
        "dynasty": "宋",
        "collection_info": null
    }
]