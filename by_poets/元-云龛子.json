[
    {
        "uuid": "74af1bf568e7357675c668a3c7128925",
        "title": "中吕・迎仙客",
        "author": "云龛子",
        "content": "混元珠，无价宝，赤水溪边收拾了。\n色浑浑，光皎皎，手中握定，占断人间俏。\n没机关，没做作，日月任催催不老。\n逆行船，翻拨棹，谁知这个，清净家风好。\n水深清，山色好，天下是非全不到。\n竹窗幽，茅屋小，个中真乐，莫向人间道。\n竹风轻，花影重，酩酊一瓯琴三弄。\n露玄机，藏妙用，槐坛将相，看破浮生梦。\n柳阴边，松影下，竖起脊梁诸缘罢。\n锁心猿，擒意马，明月清风，共谁说长生话。\n汉钟离，官极品，南柯梦断抛金印。\n草鞋轻，藜杖稳，笑携日月，独步长生境。\n吕洞宾，超物外，神光照破三千界。\n弃功名，同草芥，龟毛柱杖，一击干坤坏。\n混元初，张果老，白驴踏着虚空倒。\n紫云生，红雾绕，夜来一口，吞却蓬莱岛。\n蓝采和，离世俗，手中拍板敲寒玉。\n摆天关，摇地轴，清风明月，独唱长生曲。\n刘海蟾，燕宰相，梦回看破空花放。\n别人间，离海上，红炉片雪，打就黄金像。\n广成子，千二百，崆峒高卧寒云白。\n帝王师，天地宅，纵横自在，物外无名客。\n范蠡翁，曾佐越，五湖独泛扁舟月。\n是非忘，名利绝，一声短笛，受用芦花雪。\n张子房，扶大汉，功名掉去青山伴。\n咽龙肝，吞凤卵，金丹养就，没底篮儿满。\n圃田公，列御寇，乘风一撞干坤透。\n呼南辰，唤北斗，梦中得鹿，觉后还非有。\n朗然子，居洛下，金蟾飞去皮囊化。\n鬼神惊，天地怕，本来面目，不许丹青画。\n住华山，乐清闲，碧洞茅庵胡乱弯。\n日高时，造一餐，饱来藜杖，绕顶遥观看。\n谁羡他，做高官，一任穿绯挂绿礻阑，心无忧，身自安，世间少有，这个奸俏汉。\n世事休，甚清幽，无管无拘林下叟。\n翠岩前，风月友，狂歌醉舞，烂饮长生酒。\n醉时眠，醒扶头，倒在东西不识羞。\n亦无春，亦无秋，腾腾兀兀，且乐延年寿。\n采药归，白云飞，雾锁青山仙径迷。\n黑猿叫，青岛啼，仙鹤前舞，引俺归洞里。\n到洞中，掩柴扉，唤得仙童对着棋。\n闷来时，饮数杯，草鞋绊倒，不脱和衣睡。\n峭壁峰，甚希奇，桧柏青松四下围。\n悄无人，过客稀，寂寥潇洒，冷淡闲活计。\n面又酸，仓陈米，木碗缺唇破笊篱。\n又无盐，只有齑，甘心守分，胜如珍羞味。\n穿草履，系麻条，披片蓑衣挂个瓢。\n半如渔，半如樵，蓬头垢面，一任傍人笑。\n笑我侨，俺知道，明月清风为故交。\n卧白云，吹玉箫，这般滋味，世上人难晓。\n一顿饥，一顿饱，毡毯羊皮破衲袄。\n半头砖，一把草，横眠侧卧，惹得旁人笑。\n笑则笑，俺知道，万贯家缘都弃了。\n细寻思，无烦恼，逍遥路上，舞个蓬莱岛。",
        "dynasty": "元",
        "collection_info": null
    }
]