[
    {
        "uuid": "5e11fb63d659e9e35d623c48f9a82b1f",
        "title": "闲居即事",
        "author": "陆翱",
        "content": "衰柳迷隋苑，衡门啼暮鸦。\n茅厨烟不动，书牖日空斜。\n悔下东山石，贫于南阮家。\n沈忧损神虑，萱草自开花。",
        "dynasty": "唐",
        "collection_info": null
    },
    {
        "uuid": "e9985b16f8b5df5fcb49a4a272f07967",
        "title": "赵氏北楼",
        "author": "陆翱",
        "content": "慇懃赵公子，良夜竟相留。\n朗月生东海，仙娥在北楼。\n酒阑珠露滴，歌逈石城秋。\n本为愁人设，愁人到晓愁。",
        "dynasty": "唐",
        "collection_info": null
    },
    {
        "uuid": "f836b56573f93b7380c9193f3503a6a0",
        "title": "赵氏北楼",
        "author": "陆翱",
        "content": "殷勤赵公子，良夜竟相留。\n朗月生东海，仙娥在北楼。\n酒阑珠露滴，歌迥石城秋。\n本为愁人设，愁人到晓愁。",
        "dynasty": "唐",
        "collection_info": {
            "collection": "御定全唐诗",
            "volume": "卷六百八十八"
        }
    }
]