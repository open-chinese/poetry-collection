[
    {
        "uuid": "623d9b71deded5ca6568204a1e01e452",
        "title": "赠水帘洞黄秀才",
        "author": "林干之",
        "content": "读书避世喧，结庐五云表。\n澹泊足生涯，诘曲藏深杳。\n仰观红日近，俯视众山小。\n沧溟舞澎湃，云气度浩渺。\n乔松蔓翠萝，绝壁挂啼鸟。\n一派从天来，长练挂木杪。\n海鸥忘机智，峝蝶惊飞绕。\n亦知山房静，而被俗客扰。\n作诗寄殷勤，努力须壮少。\n他年腾踏去，蕙帐猿惊晓。",
        "dynasty": "宋",
        "collection_info": null
    }
]