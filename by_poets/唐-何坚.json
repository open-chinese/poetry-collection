[
    {
        "uuid": "f35923d0568c4cc46467617684748329",
        "title": "次韵答阳刺史城",
        "author": "何坚",
        "content": "素履衡门秉直忠，挂冠金阙回江东。\n戢羽应知非健翮，守雌或可谓知雄。\n午夜鸣琴餐玄露，深山弄月友赤松。\n多感君侯欢导引，临流遣兴醉碧筒。",
        "dynasty": "唐",
        "collection_info": null
    },
    {
        "uuid": "c2d6262928ac42e9abfbb7c2148b1351",
        "title": "除授太学国子监司籍之职因赋",
        "author": "何坚",
        "content": "九重天子重英豪，御殿传恩赐绿袍。\n乐道直欲学商尹，致君恒切佐唐尧。\n琼林日照宫花灿，金榜风摇姓字高。\n幸荷召颁入太学，相期联步觐天朝。\n（见同前书卷十一）。",
        "dynasty": "唐",
        "collection_info": null
    }
]