[
    {
        "uuid": "e8be6088ef1cdbef6d8ac8f49e0fd5d5",
        "title": "初出京邑有怀旧林",
        "author": "卢僎",
        "content": "赋生期独得，素业守微班。\n外忝文学知，鸿渐鹓鹭间。\n内倾水木趣，筑室依近山。\n晨趋天日[晏]，夕卧江海闲。\n松风生坐隅，仙禽舞亭湾。\n曙云林下客，霁月池上颜。\n虽曰坐郊园，静默非人寰。\n时步苍龙阙，宁异白云关。\n语济岂时顾，默善忘世攀。\n世网余何触，天涯谪南蛮。\n回首思洛阳，喟然悲贞艰。",
        "dynasty": "唐",
        "collection_info": null
    },
    {
        "uuid": "e5e096afa96a7c667e487f8a2c4ae6cf",
        "title": "稍秋晓坐阁遇舟东下扬州既事寄上族父江阳令",
        "author": "卢僎",
        "content": "虎啸山城晚，猨鸣江树秋。\n红林架落照，青峡送归流。\n归流赴淮海，征帆下扬州。\n族父江阳令，盛业继前修。\n文掩崔亭伯，德齐陈太丘。\n时哉惜未与，千载且为俦。\n忆昔山阳会，长怀东上游。\n称觞阮林下，赋雪谢庭幽。\n道浓礼自略，气舒文转遒。\n高情薄云汉，酣态坐芳洲。\n接席復连轸，出入陪华辀。\n独善与兼济，语默奉良筹。\n岁月欢无已，风雨暗飕飕。\n掌宪时持节，为邦邈海头。\n子人惠虽树，苍生望且留。\n微躬趋直道，神甸忝清猷。\n仙台适西步，蛮徼忽南浮。\n宇内皆安乐，天涯独远投。\n忠信徒坚仗，神明岂默詶。\n观生海漫漫，稽命天悠悠。\n云昏巴子峡，月远吴王楼。\n怀昔明不寐，悲令岁属周。\n喟无排云翮，暂得抒离忧。\n空洒霑红泪，万里逐行舟。",
        "dynasty": "唐",
        "collection_info": null
    },
    {
        "uuid": "6cf1e53a19119f4f341a4e25b78ead44",
        "title": "让帝挽歌词二首 一",
        "author": "卢僎",
        "content": "泰伯玄风远，延州德让行。\n阖棺追大节，树羽册鸿名。\n地户迎天仗，皇阶失帝兄。\n还闻汉明主，遗劒泣东平。",
        "dynasty": "唐",
        "collection_info": null
    },
    {
        "uuid": "09b8bcdfba98ea4384506a2f7b349a7c",
        "title": "让帝挽歌词二首 二",
        "author": "卢僎",
        "content": "朝天驰马绝，册帝□宫祖。\n恍惚陵庙新，萧条池馆古。\n万化一朝空，哀乐此路同。\n西园有明月，修竹韵悲风。",
        "dynasty": "唐",
        "collection_info": null
    },
    {
        "uuid": "b958990ee4e8cd75cb9fbecd5e6b4f05",
        "title": "十月梅花书赠",
        "author": "卢僎",
        "content": "君不见巴乡气候与华别，年年十月梅花发。\n上苑今应雪作花，宁知此地花为雪。\n自从迁播落黔巴，三见江上开新花。\n故园风花虚洛汭，穷峡凝雪度岁华。\n花情纵似河阳好，客心倍伤边候早。\n春候飒惊楼上梅，霜威未落江潭草。\n江水侵天去不还，楼花覆帘空坐攀。\n一向花前看白髮，几回梦裏忆红颜。\n红颜白髮云泥改，何异桑田移碧海。\n却想华年故国时，唯余一片空心在。\n空心弔影向谁陈，云台仙阁旧游人。\n傥知巴树连冬发，应怜南国气长春。",
        "dynasty": "唐",
        "collection_info": null
    },
    {
        "uuid": "e62f3e245d307aee0c4f04302811404f",
        "title": "岁晚还京台望城阙成口号先赠交亲",
        "author": "卢僎",
        "content": "紫陌开行树，朱城出晚霞。\n犹怜惯去国，疑是梦还家。\n风弱知催柳，林青觉待花。\n交亲望归骑，几处拥年华。",
        "dynasty": "唐",
        "collection_info": null
    },
    {
        "uuid": "44a51b560218e9ec144f505cc80124f0",
        "title": "送苏八给事出牧徐州用芳韵",
        "author": "卢僎",
        "content": "金鼎属元方，璅闱连季常。\n畏盈聊出守，分命乃维良。\n晓骑辞朝远，春帆向楚常。\n贤哉谦自牧，天下咏余芳。",
        "dynasty": "唐",
        "collection_info": null
    },
    {
        "uuid": "23e71944dc1257d17fc44257f7a00a5e",
        "title": "上幸皇太子新院应制",
        "author": "卢僎",
        "content": "佳气晓葱葱，干行入震宫。\n前星移北极，少海被南风。\n视膳铜楼下，吹笙玉座中。\n训深家以正，义举俗为公。\n父子成钊合，君臣禹启同。\n仰天歌圣道，犹愧乏雕虫。",
        "dynasty": "唐",
        "collection_info": null
    },
    {
        "uuid": "eafe0e1853ac1ed4a6f4766127c3a4de",
        "title": "奉和李令扈从温泉宫赐游骊山韦侍郎别业",
        "author": "卢僎",
        "content": "风后轩皇佐，云峰谢客居。\n承恩来翠岭，缔赏出丹除。\n飞盖松溪寂，清笳玉洞虚。\n窥岩详雾豹，过水略泉鱼。\n乡入无何有，时还上古初。\n伊皋羞过狭，魏丙服麤疎。\n白雪缘情降，青霞落卷舒。\n多惭郎署在，輙继国风余。",
        "dynasty": "唐",
        "collection_info": null
    },
    {
        "uuid": "b82a45a1933753d11fb7035c52ad9e45",
        "title": "季冬送户部郎中使黔府选补",
        "author": "卢僎",
        "content": "握镜均荒服，分衡得大同。\n征贤一台上，补吏五溪中。\n雨露将天泽，文章播国风。\n汉庭睽直谅，楚峡望清通。\n马逐霜鸿渐，帆沿晓月空。\n还期凤池拜，照耀列星宫。",
        "dynasty": "唐",
        "collection_info": null
    },
    {
        "uuid": "02eef4b6d92f5d03d2e76f254c91fbc6",
        "title": "途中口号",
        "author": "卢僎",
        "content": "抱玉三朝楚，怀书十上秦。\n年年洛阳陌，花鸟弄归人。",
        "dynasty": "唐",
        "collection_info": null
    },
    {
        "uuid": "09ffb0d80fec313c449f577f7620bae1",
        "title": "南望楼",
        "author": "卢僎",
        "content": "去国三巴远，登楼万里春。\n伤心江上客，不是故乡人。",
        "dynasty": "唐",
        "collection_info": null
    },
    {
        "uuid": "c8537772b763df24495d6c1da67f23cd",
        "title": "临川送别",
        "author": "卢僎",
        "content": "秋郊日半隐，野树烟初映。\n风水正萧条，那堪动离咏。",
        "dynasty": "唐",
        "collection_info": null
    },
    {
        "uuid": "29ab7298d286a68e34396bfcef4d9d01",
        "title": "题殿前桂叶",
        "author": "卢僎",
        "content": "桂树生南海，芳香隔楚山。\n今朝天上见，疑是月中攀。",
        "dynasty": "唐",
        "collection_info": null
    },
    {
        "uuid": "6e2b1e4534bd96f871d15f29d95a29d6",
        "title": "初出京邑有怀旧林",
        "author": "卢僎",
        "content": "赋生期独得，素业守微班。\n外忝文学知，鸿渐鹓鹭间。\n内倾水木趣，筑室依近山。\n晨趋天日晏，夕卧江海闲。\n松风生坐隅，仙禽舞亭湾。\n曙云林下客，霁月池上颜。\n虽曰坐郊园，静默非人寰。\n时步苍龙阙，宁异白云关。\n语济岂时顾，默善忘世攀。\n世网余何触，天涯谪南蛮。\n回首思洛阳，喟然悲贞艰。\n旧林日夜远，孤云何时还。",
        "dynasty": "唐",
        "collection_info": {
            "collection": "御定全唐诗",
            "volume": "卷九十九"
        }
    },
    {
        "uuid": "923d126e2e667c57eaceb170d54c6504",
        "title": "稍秋晓坐阁，遇舟东下扬州，即事寄上族父江阳令",
        "author": "卢僎",
        "content": "虎啸山城晚，猿鸣江树秋。\n红林架落照，青峡送归流。\n归流赴淮海，征帆下扬州。\n族父江阳令，盛业继前修。\n文掩崔亭伯，德齐陈太丘。\n时哉惜未与，千载且为俦。\n忆昔山阳会，长怀东上游。\n称觞阮林下，赋雪谢庭幽。\n道浓礼自略，气舒文转遒。\n高情薄云汉，酣态坐芳洲。\n接席复连轸，出入陪华辀。\n独善与兼济，语默奉良筹。\n岁月欢无已，风雨暗飕飕。\n掌宪时持节，为邦邈海头。\n子人惠虽树，苍生望且留。\n微躬趋直道，神甸忝清猷。\n仙台适西步，蛮徼忽南浮。\n宇内皆安乐，天涯独远投。\n忠信徒坚仗，神明岂默酬。\n观生海漫漫，稽命天悠悠。\n云昏巴子峡，月远吴王楼。\n怀昔明不寐，悲令岁属周。\n喟无排云翮，暂得抒离忧。\n空洒沾红泪，万里逐行舟。",
        "dynasty": "唐",
        "collection_info": {
            "collection": "御定全唐诗",
            "volume": "卷九十九"
        }
    },
    {
        "uuid": "863c86703c8f80fddef2eb4952be8b03",
        "title": "让帝挽歌词二首",
        "author": "卢僎",
        "content": "泰伯玄风远，延州德让行。\n阖棺追大节，树羽册鸿名。\n地户迎天仗，皇阶失帝兄。\n还闻汉明主，遗剑泣东平。\n朝天驰马绝，册帝□宫祖。\n恍惚陵庙新，萧条池馆古。\n万化一朝空，哀乐此路同。\n西园有明月，修竹韵悲风。",
        "dynasty": "唐",
        "collection_info": {
            "collection": "御定全唐诗",
            "volume": "卷九十九"
        }
    },
    {
        "uuid": "d526e485d6053097fc6e616a7b80d823",
        "title": "十月梅花书赠",
        "author": "卢僎",
        "content": "君不见巴乡气候与华别，年年十月梅花发。\n上苑今应雪作花，宁知此地花为雪。\n自从迁播落黔巴，花情纵似河阳好，客心倍伤边候早。\n春候飒惊楼上梅，一向花前看白髮，几回梦裏忆红颜。\n红颜白髮云泥改，空心吊影向谁陈，云台仙阁旧游人。\n傥知巴树连冬发，",
        "dynasty": "唐",
        "collection_info": {
            "collection": "御定全唐诗",
            "volume": "卷九十九"
        }
    },
    {
        "uuid": "aa295d99958eea1dda12767f5bac309c",
        "title": "送苏八给事出牧徐州用芳韵",
        "author": "卢僎",
        "content": "金鼎属元方，琐闱连季常。\n畏盈聊出守，分命乃维良。\n晓骑辞朝远，春帆向楚常。\n贤哉谦自牧，天下咏余芳。",
        "dynasty": "唐",
        "collection_info": {
            "collection": "御定全唐诗",
            "volume": "卷九十九"
        }
    },
    {
        "uuid": "93583155d35f748a3957f31c7f0e8c99",
        "title": "上幸皇太子新院应制",
        "author": "卢僎",
        "content": "佳气晓葱葱，干行入震宫。\n前星迎北极，少海被南风。\n视膳铜楼下，吹笙玉座中。\n训深家以正，义举俗为公。\n父子成钊合，君臣禹启同。\n仰天歌圣道，犹愧乏雕虫。",
        "dynasty": "唐",
        "collection_info": {
            "collection": "御定全唐诗",
            "volume": "卷九十九"
        }
    },
    {
        "uuid": "2e79603981960702610b852c9dd0b322",
        "title": "奉和李令扈从温泉宫赐游骊山韦侍郎别业",
        "author": "卢僎",
        "content": "风后轩皇佐，云峰谢客居。\n承恩来翠岭，缔赏出丹除。\n飞盖松溪寂，清笳玉洞虚。\n窥岩详雾豹，过水略泉鱼。\n乡入无何有，时还上古初。\n伊皋羞过狭，魏丙服粗疏。\n白雪缘情降，青霞落卷舒。\n多惭郎署在，辄继国风余。",
        "dynasty": "唐",
        "collection_info": {
            "collection": "御定全唐诗",
            "volume": "卷九十九"
        }
    },
    {
        "uuid": "bbcc7f65d1d95f8e93e54bc34b539277",
        "title": "季冬送户部郎中使黔府选补",
        "author": "卢僎",
        "content": "握镜均荒服，分衡得大同。\n征贤一台上，补吏五溪中。\n雨露将天泽，文章播国风。\n汉庭暌直谅，楚峡望清通。\n马逐霜鸿渐，帆沿晓月空。\n还期凤池拜，照耀列星宫。",
        "dynasty": "唐",
        "collection_info": {
            "collection": "御定全唐诗",
            "volume": "卷九十九"
        }
    },
    {
        "uuid": "566a0d10d2187e11158b87e29dac3ea2",
        "title": "临川送别",
        "author": "卢僎",
        "content": "秋郊日半隐，野树烟初映。\n风水正萧条，那甚动离咏。",
        "dynasty": "唐",
        "collection_info": {
            "collection": "御定全唐诗",
            "volume": "卷九十九"
        }
    }
]