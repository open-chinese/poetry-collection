[
    {
        "uuid": "f06542f231e52ea536cf84cce8ee40d8",
        "title": "送考亭朱夫子赴天台",
        "author": "陈邦钥",
        "content": "羸马踏残月，荷策登泮宫。\n入门见先生，先生何从容。\n循循善诱能启下，青蒿因得附长松。\n短檠相对三百六十夜，高谈雄辨磊落沃胸中。\n吾王求士苦匆匆，未许先生久卧龙。\n乘骢直上天台路，祗缘此去何由从。\n呜唏吁，小斋从此冷如水，虀盐朝暮怏怏尔。\n空留绛怅照孤灯，窗外西风寒起苇。",
        "dynasty": "宋",
        "collection_info": null
    }
]