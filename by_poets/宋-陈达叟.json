[
    {
        "uuid": "59b7e268e8eabcaf80ef042d5f1a1ae9",
        "title": "更漏子 妾倚门",
        "author": "陈达叟",
        "content": "妾倚门，君上马。\n残月晓星犹挂。\n眉黛敛，泪珠凝。\n别离多少情。\n翠翘横，云鬓乱。\n复入绮衾犹暖。\n人独自，枕成双。\n争教不断肠。",
        "dynasty": "宋",
        "collection_info": null
    },
    {
        "uuid": "b904885a231dd72fc72be22102ce889b",
        "title": "菩萨蛮 举头忽见衡阳雁",
        "author": "陈达叟",
        "content": "举头忽见衡阳雁。\n千声万字情何限。\n叵耐薄情夫。\n一行书也无。\n泣归香阁恨。\n和泪掩红粉。\n待雁却回时。\n也无书寄伊。",
        "dynasty": "宋",
        "collection_info": null
    }
]