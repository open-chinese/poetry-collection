[
    {
        "uuid": "6728f36f19d304f5c093ceb72e1141e5",
        "title": "诗一首",
        "author": "薛魁祥",
        "content": "霜风猎猎催寒冬，诸君马首将欲东。\n出门浩气如长虹，举手欲挂扶桑弓。\n君家渭阳盖世功，黄沙万里归兵戎。\n牙旗金甲照天红，江南草木皆春风。\n黄金筑台高巃嵷，三千珠履夸豪雄。\n君今联辔登仙篷，绿水依依泛芙蓉。\n貂蝉出自兜鍪中，猬锋螳斧一扫空。\n我忝吴下旧阿蒙，铁砚磨尽平生工。\n于山未见泰华峰，于人未见欧阳公。\n借君谈天荐口为先容，他日四方上下追逐如云龙。",
        "dynasty": "宋",
        "collection_info": null
    }
]