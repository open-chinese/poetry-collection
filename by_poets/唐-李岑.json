[
    {
        "uuid": "d6813d2c854a0504c6354ae028919e5c",
        "title": "东峰亭各赋一物得栖烟鸟",
        "author": "李岑",
        "content": "从来养毛羽，昔日曾飞迁。\n变转对朝阳，差池栖夕烟。\n遇此枝叶覆，夙举冀冲天。",
        "dynasty": "唐",
        "collection_info": null
    },
    {
        "uuid": "1cac661381eb7f86af5eb6a89a356887",
        "title": "西河郡太原守张夫人輓歌",
        "author": "李岑",
        "content": "鹊印庆仍传，鱼轩宠莫先。\n从夫元凯贵，训子孟轲贤。\n龙是双归日，鸾非独舞年。\n哀荣今共尽，悽怆杜陵田。",
        "dynasty": "唐",
        "collection_info": null
    },
    {
        "uuid": "dc2b971164eb02b2245a49af09dc6418",
        "title": "玄元皇帝应见贺圣祚无疆",
        "author": "李岑",
        "content": "皇纲归有道，帝系祖玄元。\n运表南山祚，神通北极尊。\n大同齐日月，兴废应干坤。\n圣后趋庭礼，宗臣稽首言。\n千官欣肆观，万国贺深恩。\n锡宴云天接，飞声雷地喧。\n祥光浮紫阁，喜气绕皇轩。\n未预承天命，空勤望帝门。",
        "dynasty": "唐",
        "collection_info": null
    }
]