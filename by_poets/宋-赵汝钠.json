[
    {
        "uuid": "99ad4c67feb96d7478ee547cd067d50f",
        "title": "水龙吟 露华洗尽凡妆",
        "author": "赵汝钠",
        "content": "露华洗尽凡妆，玉妃来侍瑶池宴。\n风裳水佩，冰肌雪艳，清凉不汗。\n解语情多，凌波步稳，酒容易散。\n想温泉浴罢，天然真态，浑疑是、宫妆浅。\n暗想凄愁别岸。\n粉痕消、香腮凝汗。\n雪空冰冷，此情唯许，鹭知鸥见。\n羽扇微摇，翠帷低拥，清凉庭院。\n待夜深，月上阑干，更邀取、姮娥伴。",
        "dynasty": "宋",
        "collection_info": null
    }
]