[
    {
        "uuid": "65021050e571f8f7e6bc6736747890a4",
        "title": "赋得芙蓉出水",
        "author": "陈至",
        "content": "菡萏迎秋吐，夭摇映水滨。\n剑芒开宝匣，峰影写蒲津。\n下覆差参荇，高辞苒弱苹。\n自当巢翠甲，非止戏頳鳞。\n莫以时先后，而言色故新。\n芳香正堪翫，谁报涉江人。",
        "dynasty": "唐",
        "collection_info": null
    },
    {
        "uuid": "2dd4c666d3c2cb1250a28cadfbe2b0a2",
        "title": "荐冰",
        "author": "陈至",
        "content": "凌寒开涸冱，寝庙致精诚。\n色静澄三酒，光寒肃两楹。\n形盐非近进，玉豆为潜英。\n礼自春分展，坚从北陆成。\n藉茅心共结，出鑑水渐明。\n幸得来观荐，灵台一小生。",
        "dynasty": "唐",
        "collection_info": null
    },
    {
        "uuid": "f9d1ec4dcbe194392619743aefbc0bc3",
        "title": "句",
        "author": "陈至",
        "content": "藻井尚寒龙迹在，红楼初施日光通。",
        "dynasty": "唐",
        "collection_info": null
    },
    {
        "uuid": "bba6c0b65995a2941fba221905e1fd28",
        "title": "赋得芙蓉出水",
        "author": "陈至",
        "content": "菡萏迎秋吐，夭摇映水滨。\n剑芒开宝匣，峰影写蒲津。\n下覆参差荇，高辞苒弱苹。\n自当巢翠甲，非止戏赪鳞。\n莫以时先后，而言色故新。\n芳香正堪玩，谁报涉江人。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十四"
        }
    },
    {
        "uuid": "2e1000c06cb2c73630c08ac4bc214eac",
        "title": "荐冰",
        "author": "陈至",
        "content": "凌寒开涸冱，寝庙致精诚。\n色静澄三酒，光寒肃两楹。\n形盐非近进，玉豆为潜英。\n礼自春分展，坚从北陆成。\n藉茅心共结，出鉴水渐明。\n幸得来观荐，灵台一小生。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十四"
        }
    }
]