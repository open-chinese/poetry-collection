[
    {
        "uuid": "70f5d047f46bce85a9dcda978e40f439",
        "title": "二风诗   一",
        "author": "元结",
        "content": "猗皇至圣兮，至惠至仁。\n德施蕴蕴，蕴蕴如何。\n不全不缺，莫知所贶。",
        "dynasty": "唐",
        "collection_info": null
    },
    {
        "uuid": "14b53e4d83947c838216aa6c4a360ece",
        "title": "二风诗   二",
        "author": "元结",
        "content": "猗皇至圣兮，至俭至明。\n化流瀛瀛，瀛瀛如何。\n不虢不赩，莫知其极。",
        "dynasty": "唐",
        "collection_info": null
    },
    {
        "uuid": "c32f2ad1800990d491d6803e4b67ed00",
        "title": "二风诗   一",
        "author": "元结",
        "content": "至化之深兮，猗猗娭娭。\n如煦如吹，如负如持。\n而不知其慈，故莫周莫止，静和而止。",
        "dynasty": "唐",
        "collection_info": null
    },
    {
        "uuid": "4c64601fa35250ad95c6d9d16eb125f7",
        "title": "二风诗   二",
        "author": "元结",
        "content": "至化之极兮，瀛瀛溶溶。\n如涵如封，如随如从。\n而不知其功，故莫由莫己，顺时而理。",
        "dynasty": "唐",
        "collection_info": null
    },
    {
        "uuid": "b52a89eb73f72095b706e41bb4952245",
        "title": "二风诗   一",
        "author": "元结",
        "content": "至哉勤绩，不盈不延。\n谁能颂之，我请颂焉。\n于戏劳王，勤亦何极。\n济尔九土，山川沟洫。",
        "dynasty": "唐",
        "collection_info": null
    },
    {
        "uuid": "22d7774177572a40b11878fccebf7510",
        "title": "二风诗   二",
        "author": "元结",
        "content": "至哉俭德，不丰不敷。\n谁能颂之，我请颂夫。\n于戏劳王，俭亦何深。\n戒尔万代，奢侈荒淫。",
        "dynasty": "唐",
        "collection_info": null
    },
    {
        "uuid": "524e86b0f77d9e7b9cb34e41429c05a7",
        "title": "二风诗   三",
        "author": "元结",
        "content": "至哉茂功，不升不圯。\n谁能颂之，我请颂矣。\n于戏劳王，功亦何大。\n去尔兆庶，洪湮灾害。",
        "dynasty": "唐",
        "collection_info": null
    },
    {
        "uuid": "0a4da35c65efc447e7346ccdb8adfe1f",
        "title": "二风诗",
        "author": "元结",
        "content": "为君之道，何以为明。\n功不滥赏，罪不滥刑。\n谠言则听，谄言不听。\n王至是然，可为明焉。",
        "dynasty": "唐",
        "collection_info": null
    },
    {
        "uuid": "9fbb72fedce00214c4d85f01621ca50a",
        "title": "二风诗",
        "author": "元结",
        "content": "理何为兮，系修文德。\n加之清一，莫不顺则。\n意彼刑法，设以化人。\n致使无之，而化益纯。\n所谓代刑，以道去杀。\n呜呼呜呼，人不斯察。",
        "dynasty": "唐",
        "collection_info": null
    },
    {
        "uuid": "787df8efd96a7202e1d8917cf6f522f0",
        "title": "二风诗",
        "author": "元结",
        "content": "国有世谟，仁信勤欤。\n王实惛荒，终亡此乎。\n焉有力恣谄惑，而不亡其国。\n呜呼亡王，忍为此心。\n敢正亡王，永为世箴。",
        "dynasty": "唐",
        "collection_info": null
    },
    {
        "uuid": "a4d6bb7717a4cb26751127de074411fd",
        "title": "二风诗   一",
        "author": "元结",
        "content": "嘻乎王家，曾有凶王。\n中世失国，岂非骄荒。\n復復之难，令则可忘。",
        "dynasty": "唐",
        "collection_info": null
    },
    {
        "uuid": "d326e7e4e0a7694a5adc1b89a13c09cb",
        "title": "二风诗   二",
        "author": "元结",
        "content": "嘻乎乱王，王心何思。\n暴淫虐惑，无思不为。\n生人冤怨，言何极之。",
        "dynasty": "唐",
        "collection_info": null
    },
    {
        "uuid": "6c3aad5aeaffd6ff2a3f096e4aa0a9c3",
        "title": "二风诗   一",
        "author": "元结",
        "content": "夫为君上兮，慈顺明恕。\n可以化人，忍行昏恣。\n独乐其身，一徇所欲。",
        "dynasty": "唐",
        "collection_info": null
    },
    {
        "uuid": "3a7b3a5c7b851229020f5eb697c6bf24",
        "title": "二风诗   二",
        "author": "元结",
        "content": "夫为君上兮，兢慎俭约。\n可以保身，忍行荒惑。\n虐暴于人，前世失国。",
        "dynasty": "唐",
        "collection_info": null
    },
    {
        "uuid": "814136ea02a52e9852c6483923c87cbf",
        "title": "二风诗   一",
        "author": "元结",
        "content": "贤圣为上兮，必俭约戒身。\n鉴察化人，所以保福也。\n如何不思，荒恣是为。\n上下隔塞，人神怨奰。\n敖恶无厌，不畏颠坠。",
        "dynasty": "唐",
        "collection_info": null
    },
    {
        "uuid": "7c58ae7c78079d2b294bfbb713faddc7",
        "title": "二风诗   二",
        "author": "元结",
        "content": "圣贤为上兮，必用贤正。\n黜姦佞之臣，所以长久也。\n如何反是，以为乱矣。\n宠邪信惑，近佞好谀。\n废嫡立庶，忍为祸谟。",
        "dynasty": "唐",
        "collection_info": null
    },
    {
        "uuid": "392d72917c03c22de8293c60f3659d65",
        "title": "二风诗",
        "author": "元结",
        "content": "夫何伤兮，伤王乎。\n欲何为乎，将蠹枯矣。\n无人救乎，蠹枯及矣。\n不可救乎，嗟伤王。\n自为人君，变为人奴。\n为人君者，忘戒乎。",
        "dynasty": "唐",
        "collection_info": null
    },
    {
        "uuid": "89ef20534f92c04f9e15e04793a039c2",
        "title": "补乐歌十首  一",
        "author": "元结",
        "content": "吾人苦兮，水深深。\n网罟设兮，水不深。",
        "dynasty": "唐",
        "collection_info": null
    },
    {
        "uuid": "de29691a5e63386f637ce9aef0283413",
        "title": "补乐歌十首  二",
        "author": "元结",
        "content": "吾人苦兮，山幽幽。\n网罟设兮，山不幽。",
        "dynasty": "唐",
        "collection_info": null
    },
    {
        "uuid": "e57967dfe85c63701354d7ebe0b3f7c3",
        "title": "补乐歌十首  一",
        "author": "元结",
        "content": "猗太帝兮，其智如神。\n分草实兮，济我生人。",
        "dynasty": "唐",
        "collection_info": null
    },
    {
        "uuid": "90f01731b47e225f25658ebccbf94f10",
        "title": "补乐歌十首  二",
        "author": "元结",
        "content": "猗太帝兮，其功如天。\n均四时兮，成我丰年。",
        "dynasty": "唐",
        "collection_info": null
    },
    {
        "uuid": "987be3c094277c54cd5d1efa2c976f5f",
        "title": "补乐歌十首  一",
        "author": "元结",
        "content": "玄云溶溶兮，垂雨蒙蒙。\n类我圣泽兮，涵濡不穷。",
        "dynasty": "唐",
        "collection_info": null
    },
    {
        "uuid": "0e57fc5db26a9f4588bdf083b5baf52f",
        "title": "补乐歌十首  二",
        "author": "元结",
        "content": "玄云漠漠兮，含暎逾光。\n类我圣德兮，溥被无方。",
        "dynasty": "唐",
        "collection_info": null
    },
    {
        "uuid": "6bf1b2496dcde4db5e57b9b54cf7fae2",
        "title": "补乐歌十首",
        "author": "元结",
        "content": "圣德至深兮，奫奫如渊。\n生类娭娭兮，孰知其然。",
        "dynasty": "唐",
        "collection_info": null
    },
    {
        "uuid": "995af1886b698d9c73d6055e9d5462eb",
        "title": "补乐歌十首",
        "author": "元结",
        "content": "植植万物兮，滔滔根茎。\n五德涵柔兮，沨沨而生。\n其生如何兮秞秞，天下皆自我君兮化成。",
        "dynasty": "唐",
        "collection_info": null
    },
    {
        "uuid": "6122249b5426dcc2ba4abc045edbd6c5",
        "title": "补乐歌十首  一",
        "author": "元结",
        "content": "我有金石兮，击考崇崇。\n与汝歌舞兮，上帝之风。\n由六合兮，英华沨沨。",
        "dynasty": "唐",
        "collection_info": null
    },
    {
        "uuid": "311998a544c9f37868b6c7aa81534770",
        "title": "补乐歌十首  二",
        "author": "元结",
        "content": "我有丝竹兮，韵和泠泠。\n与汝歌舞兮，上帝之声。\n由六合兮，根底嬴嬴。",
        "dynasty": "唐",
        "collection_info": null
    },
    {
        "uuid": "310a9630d0550965045a81eea2563b11",
        "title": "补乐歌十首  一",
        "author": "元结",
        "content": "元化油油兮，孰知其然。\n至德汨汨兮，顺之以先。",
        "dynasty": "唐",
        "collection_info": null
    },
    {
        "uuid": "42d2b64f98319e69780891d23a852c03",
        "title": "补乐歌十首  二",
        "author": "元结",
        "content": "元化浘浘兮，孰知其然。\n至道泱泱兮，由之以全。",
        "dynasty": "唐",
        "collection_info": null
    },
    {
        "uuid": "712842ddba5bcb6b6f1b472fb7d39e5d",
        "title": "补乐歌十首  一",
        "author": "元结",
        "content": "森森羣象兮，日见生成。\n欲闻朕初兮，玄封冥冥。",
        "dynasty": "唐",
        "collection_info": null
    },
    {
        "uuid": "edda57f15a3aae608c2b5fd08fc0f1c5",
        "title": "补乐歌十首  二",
        "author": "元结",
        "content": "洋洋至化兮，日见深柔。\n欲闻大濩兮，大渊油油。",
        "dynasty": "唐",
        "collection_info": null
    },
    {
        "uuid": "1881b8b676ef889ffad4ca135c51d734",
        "title": "补乐歌十首  一",
        "author": "元结",
        "content": "茫茫下土兮，乃生九州。\n山有长岑兮，川有深流。",
        "dynasty": "唐",
        "collection_info": null
    },
    {
        "uuid": "56ea5913e3372fc1d310bde9cf1b524c",
        "title": "补乐歌十首  二",
        "author": "元结",
        "content": "茫茫下土兮，乃均四方。\n国有安乂兮，野有封疆。",
        "dynasty": "唐",
        "collection_info": null
    },
    {
        "uuid": "3c35b2ab412bec91bff5823706639ad8",
        "title": "补乐歌十首  三",
        "author": "元结",
        "content": "茫茫下土兮，乃歌万年。\n上有茂功兮，下戴仁天。",
        "dynasty": "唐",
        "collection_info": null
    },
    {
        "uuid": "7e8e508083f79b7e50dbb415bed97162",
        "title": "补乐歌十首  一",
        "author": "元结",
        "content": "万姓苦兮，怨且哭。\n不有圣人兮，谁护育。",
        "dynasty": "唐",
        "collection_info": null
    },
    {
        "uuid": "cd09b7def4707fd28095329aa7367af9",
        "title": "补乐歌十首  二",
        "author": "元结",
        "content": "圣人生兮，天下和。\n万姓熙熙兮，舞且歌。",
        "dynasty": "唐",
        "collection_info": null
    },
    {
        "uuid": "c98e490d1ebf90b54155d1a3eeb34adb",
        "title": "系乐府十二首 思太古",
        "author": "元结",
        "content": "东南三千里，沅湘为太湖。\n湖上山谷深，有人多似愚。\n婴孩寄树颠，就水捕鷠鲈。\n所欢同鸟兽，身意復何拘。\n吾行遍九州，此风皆已无。\n吁嗟圣贤敎，不觉久踌蹰。",
        "dynasty": "唐",
        "collection_info": null
    },
    {
        "uuid": "5bbfba6d52d148f1eeacf684e64f3809",
        "title": "系乐府十二首 陇上叹",
        "author": "元结",
        "content": "援车登陇坂，穷高遂停驾。\n延望戎狄乡，巡迴復悲咤。\n滋移有情敎，草木犹可化。\n圣贤礼让风，何不遍西夏。\n父子忍猜害，君臣敢欺诈。\n所适今若斯，悠悠欲安舍。",
        "dynasty": "唐",
        "collection_info": null
    },
    {
        "uuid": "30773ff0f78b9324de9bc7360db1d7a3",
        "title": "系乐府十二首 颂东夷",
        "author": "元结",
        "content": "尝闻古天子，朝会张新乐。\n金石无全声，宫商乱清浊。\n东惊且悲叹，节变何烦数。\n始知中国人，耽此亡纯朴。\n尔为外方客，何为独能觉。\n其音若或在，蹈海吾将学。",
        "dynasty": "唐",
        "collection_info": null
    },
    {
        "uuid": "fe350d625f9dc17bde23421dd41c5843",
        "title": "系乐府十二首 贱士吟",
        "author": "元结",
        "content": "南风发天和，和气天下流。\n能使万物荣，不能变羁愁。\n为愁亦何尔，自请说此由。\n谄竞实多路，苟邪皆共求。\n尝闻古君子，指以为深羞。\n正方终莫可，江海有沧洲。",
        "dynasty": "唐",
        "collection_info": null
    },
    {
        "uuid": "f246a03602bb501119a90f9d1e26418e",
        "title": "系乐府十二首 欸乃曲",
        "author": "元结",
        "content": "谁能听欸乃，欸乃感人情。\n不恨湘波深，不怨湘水清。\n所嗟岂敢道，空羡江月明。\n昔闻扣断舟，引钓歌此声。\n始歌悲风起，歌竟愁云生。\n遗曲今何在，逸为渔父行。",
        "dynasty": "唐",
        "collection_info": null
    },
    {
        "uuid": "27d39644dec702f963b71401b695f504",
        "title": "系乐府十二首 贫妇词",
        "author": "元结",
        "content": "谁知苦贫夫，家有愁怨妻。\n请君听其词，能不为酸悽。\n所怜抱中儿，不如山下麑。\n空念庭前地，化为人吏蹊。\n出门望山泽，回头心復迷。\n何时见府主，长跪向之啼。",
        "dynasty": "唐",
        "collection_info": null
    },
    {
        "uuid": "de6489d360eea3ac34f1e16ad1893713",
        "title": "系乐府十二首 去乡悲",
        "author": "元结",
        "content": "踌蹰古塞关，悲歌为谁长。\n日行见孤老，羸弱相提将。\n闻其呼怨声，闻声问其方。\n方言无患苦，岂弃父母乡。\n非不见其心，仁惠诚所望。\n念之何可说，独立为悽伤。",
        "dynasty": "唐",
        "collection_info": null
    },
    {
        "uuid": "811b7ef46417d0a256059771f066ec07",
        "title": "系乐府十二首 寿翁兴",
        "author": "元结",
        "content": "借问多寿翁，何方自修育。\n惟云顺所然，忘情学草木。\n始知世上术，劳苦化金玉。\n不见充所求，空闻肆耽欲。\n清和存王母，潜濩无乱黩。\n谁正好长生，此言堪佩服。",
        "dynasty": "唐",
        "collection_info": null
    },
    {
        "uuid": "043ed6d5ec99b98a06f0b36b4ba7461d",
        "title": "系乐府十二首 农臣怨",
        "author": "元结",
        "content": "农臣何所怨，乃欲干人主。\n不识天地心，徒然怨风雨。\n将论草木患，欲说昆虫苦。\n巡迴宫阙傍，其意无由吐。\n一朝哭都市，泪尽归田亩。\n谣颂若采之，此言当可取。",
        "dynasty": "唐",
        "collection_info": null
    },
    {
        "uuid": "d0a0855a66649cfb298ebbf2880eb305",
        "title": "系乐府十二首 谢大龟",
        "author": "元结",
        "content": "客来自江汉，云得双大龟。\n且言龟甚灵，问我君何疑。\n自昔保方正，顾尝无妄私。\n顺和固鄙分，全守真常规。\n行之恐不及，此外将何为。\n惠恩如可谢，占问敢终辞。",
        "dynasty": "唐",
        "collection_info": null
    },
    {
        "uuid": "b9dd0badecc70b9e3a0af761e5d24495",
        "title": "系乐府十二首 古遗叹",
        "author": "元结",
        "content": "古昔有遗叹，所叹何所为。\n有国遗贤臣，万事为冤悲。\n所遗非遗望，所遗非可遗。\n所遗非遗用，所遗在遗之。\n嗟嗟山海客，全独竟何辞。\n心非膏濡类，安得无不遗。",
        "dynasty": "唐",
        "collection_info": null
    },
    {
        "uuid": "692899edbc7e2d6e13bf56eaeb87965e",
        "title": "系乐府十二首 下客谣",
        "author": "元结",
        "content": "下客无黄金，岂思主人怜。\n客言胜黄金，主人然不然。\n珠玉成彩翠，绮罗如婵娟。\n终恐见斯好，有时去君前。\n岂知保忠信，长使令德全。\n风声与时茂，歌颂万千年。",
        "dynasty": "唐",
        "collection_info": null
    },
    {
        "uuid": "471a21c2b3e55d67e3310f80afe5e07a",
        "title": "漫歌八曲 故城东",
        "author": "元结",
        "content": "漫惜故城东，良田野草生。\n说向县大夫，大夫劝我耕。\n耕者我为先，耕者相次焉。\n谁爱故城东，今为近郭田。",
        "dynasty": "唐",
        "collection_info": null
    },
    {
        "uuid": "20b4943d04e9594513ebd81abfc623d6",
        "title": "漫歌八曲 西阳城",
        "author": "元结",
        "content": "江北有大洲，洲上堪力耕。\n此中宜五谷，不及西阳城。\n城畔多野桑，城中多古荒。\n衣食可力求，此外何所望。",
        "dynasty": "唐",
        "collection_info": null
    },
    {
        "uuid": "0facd18b71cb1b70d603602cc2807edb",
        "title": "漫歌八曲 大回中",
        "author": "元结",
        "content": "樊水欲东流，大江又北来。\n樊山当其南，此中为大回。\n回中鱼好游，回中多钓舟。\n漫欲作渔人，终焉无所求。",
        "dynasty": "唐",
        "collection_info": null
    },
    {
        "uuid": "7d58f68e32a905c7c075b149a72637cf",
        "title": "漫歌八曲 小回中",
        "author": "元结",
        "content": "丛石横大江，人言是钓台。\n水石相衝激，此中为小回。\n回中浪不恶，復在武昌郭。\n来客去客船，皆向此中泊。",
        "dynasty": "唐",
        "collection_info": null
    },
    {
        "uuid": "653b3651d818af801b6e1aec57048b4f",
        "title": "漫歌八曲 将牛何处去二首 一",
        "author": "元结",
        "content": "将牛何处去，耕彼故城东。\n相伴有田父，相欢惟牧童。",
        "dynasty": "唐",
        "collection_info": null
    },
    {
        "uuid": "3489827f3b78182ae6ec8a2b958202ec",
        "title": "漫歌八曲 将牛何处去二首 二",
        "author": "元结",
        "content": "将牛何处去，耕彼西阳城。\n叔闲修农具，直者伴我耕。",
        "dynasty": "唐",
        "collection_info": null
    },
    {
        "uuid": "e9d4809e3e9f9b1d3cb45ccc1b808974",
        "title": "漫歌八曲 将船何处去二首 一",
        "author": "元结",
        "content": "将船何处去，钓彼大回中。\n叔静能鼓桡，正者随弱翁。",
        "dynasty": "唐",
        "collection_info": null
    },
    {
        "uuid": "69ab1f0806170646965fe89b5905a0e8",
        "title": "漫歌八曲 将船何处去二首 二",
        "author": "元结",
        "content": "将船何处去，送客小回南。\n有时逢恶客，还家亦少酣。",
        "dynasty": "唐",
        "collection_info": null
    },
    {
        "uuid": "3687fed62fa2331881e1c9cb53f00d62",
        "title": "引极三首 思元极",
        "author": "元结",
        "content": "天旷莽兮杳泱茫，气浩浩兮色苍苍。\n上何有兮人不测，积清寥兮成元极。\n彼元极兮灵且异，思一见兮藐难至。\n思不从兮空自伤，心慅𢜱兮意惶懹。\n思假翼兮鸾凤，乘长风兮上羾。\n揖元气兮本深实，餐至和兮永终日。",
        "dynasty": "唐",
        "collection_info": null
    },
    {
        "uuid": "4d632d5a19b85b1bc68c2a95501ef586",
        "title": "引极三首 望仙府",
        "author": "元结",
        "content": "山凿落兮眇嵚岑，云溶溶兮木棽棽。\n中何有兮人不覩，远欹差兮閟仙府。\n彼仙府兮深且幽，望一至兮藐无由。\n望不从兮知如何，心混混兮意浑和。\n思假足兮虎豹，超阻绝兮凌趠。\n诣仙府兮从羽人，饵五灵兮保清真。",
        "dynasty": "唐",
        "collection_info": null
    },
    {
        "uuid": "b96aca63f25410923eb52d88dacf72d9",
        "title": "引极三首 怀潜君",
        "author": "元结",
        "content": "海浩淼兮汩洪溶，流蕴蕴兮涛汹汹。\n下何有兮人不闻，深溢漭兮居潜君。\n彼潜君兮圣且神，思一见兮藐无因。\n思不从兮空踟蹰，心回迷兮意萦纡。\n思假鳞兮鲲龙，激沆浪兮奔从。\n拜潜君兮索玄宝，佩元符兮轨皇道。",
        "dynasty": "唐",
        "collection_info": null
    },
    {
        "uuid": "93dd5f72ba333eb3d7b0ea3c8aebdfb3",
        "title": "演兴四首 招太灵",
        "author": "元结",
        "content": "招太灵兮山之巅，山屹𡵉兮水沦涟。\n祠之櫴兮眇何年，木修修兮草鲜鲜。\n嗟魑魅兮淫厉，自古昔兮崇祭。\n禧太灵兮端清，予愿致夫精诚。\n久愵兮㤝㤝，招捃𢹝兮呼风。\n风之声兮起飔飔，吹玄云兮散而浮。\n望太灵兮俨而安，澹油溶兮都清闲。",
        "dynasty": "唐",
        "collection_info": null
    },
    {
        "uuid": "8fe9ed318d85a995d0807c48bf0fb6ae",
        "title": "演兴四首 初祀",
        "author": "元结",
        "content": "山之乳兮葺太祠，木孙为桷兮木母榱。\n云缨为𣓍兮愚木栭，洞渊禅兮揭巍巍。\n涂木兰兮莳糅蔫，被弱草兮禘礿联。\n仡浑洪兮馥阗阗，管化石兮洞刳天。\n翘修钐兮掉芜殳，灵巫𧮢兮舞颙干。\n荐天𩷨兮酒阳泉，献水芸兮饭霜籼，与太灵兮千万年。",
        "dynasty": "唐",
        "collection_info": null
    },
    {
        "uuid": "6322c45534ea87df7d01efc4c66ca459",
        "title": "演兴四首 讼木魅",
        "author": "元结",
        "content": "登高峰兮俯幽谷，心悴悴兮念羣木。\n见樗栲兮相阴覆，怜梫榕兮不丰茂。\n见榛梗之森梢，闵枞橎兮合蠹。\n槢桡桡兮未坚，椲桹桹兮可屈。\n櫁林樽兮不香，拔丰茸兮已实。\n岂元化之不均兮，非雨露之偏殊。\n谅理性之不等于顺时兮，不如瘗吾心以冥想。\n终念此兮不怡，佁予莫识天地之意兮。\n愿截恶木之根，倾枭獍之古巢。\n取囗童以为薪，割大木使飞焰。\n徯枯腐之烧焚，实非吾心之不仁惠也。\n岂耻夫善恶之相纷，且欲畚三河之膏壤。\n裨济水之清涟，将封灌乎善木。\n令橚橚以梴梴，尚畏乎众善之未茂兮。\n为众恶之所挑凌，思聚义以为曹。\n令敷扶以相胜，取方所以柯如兮。\n吾将出于南荒，求寿藤与蟠木。\n吾将出于东方，祈有德而来归。\n辅神柽与坚香，且忧颙之翩翩。\n又愁㺠奔驰，及阴阳兮不和。\n恶此土之失时，今神柽兮不茂。\n使坚香兮不滋，重嗟惋兮何补。\n每齐心以精意，切援祝于神明。\n冀感通于天地，犹恐众妖兮木魅。\n魍魉兮山精，山误惑于灵心。\n经绐于言兮不听，敢引佩以指水，誓吾心兮自明。",
        "dynasty": "唐",
        "collection_info": null
    },
    {
        "uuid": "92f9c617eab22da700ee96ae590cb8cb",
        "title": "演兴四首 闵岭中",
        "author": "元结",
        "content": "囗羣山以延想，吾独闵乎岭中。\n彼岭中兮何有，有天含之玉峰。\n殊閟绝之极颠，上闻产乎翠茸。\n欲采之以将寿，眇不知夫所从。\n大渊蕴蕴兮绝嶘岌岌，非梯梁以通险。\n当无路兮可入，彼猛毒兮曹聚。\n必凭託乎阻修，常儗儗兮伺人。\n又如何兮不愁，彼妖精兮变怪。\n必假见于风雨，常闪闪而伺人。\n又如何兮不苦，欲仗仁兮託信。\n将径往兮不难，久懹懹以㥄惋。\n却迟迴而永叹，惧大灵兮不知。\n以予心为永惟，若不可乎遂已。\n吾终保夫直方，则必蒙皮篥以为矢。\n弦毋筱以为弧，化毒铜以为戟。\n刺棘竹以为殳，得猛烈之材。\n获与之而并驱，且舂刺乎恶毒。\n又引射夫妖怪，尽羣类兮使无。\n令善仁兮不害，然后采梫榕以驾深。\n收枞橞兮梯险，跻予身之飘飘。\n承予步之𨁹𨁹，入岭中而登玉峰。\n极閟绝而求翠茸，将吾寿兮随所从。\n思未得兮马如龙，独翳蔽于山颠。\n久低迴而愠瘀，空仰讼于上玄。\n彼至精兮必应，宁古有而今无。\n将与身而皆亡，岂言之而已乎。",
        "dynasty": "唐",
        "collection_info": null
    },
    {
        "uuid": "421ffff001ed9bac6dc9a3f3150f48a4",
        "title": "闵荒诗一首",
        "author": "元结",
        "content": "炀皇嗣君位，隋德滋昏幽。\n日作及身祸，以为长世谋。\n居常耻前王，不思天子游。\n意欲出明堂，便登浮海舟。\n令行山川改，功与玄造侔。\n河淮可支合，峰𡻮生回沟。\n封陨下泽中，作山防逸流。\n船𦫃状龙鹢，若负宫阙浮。\n荒娱未央极，始到沧海头。\n忽见海门山，思作望海楼。\n不知新都城，已为征战丘。\n当时有遗歌，歌曲太冤愁。\n四海非天狱，何为非天囚。\n天囚正凶忍，为我万姓讐。\n人将引天钐，人将持天锼。\n所欲充其心，相与绝悲忧。\n自得隋人歌，每为隋君羞。\n欲歌当阳春，似觉天下秋。\n更歌曲未终，如有怨气浮。\n奈何昏王心，不觉此怨尤。\n遂令一夫唱，四海欣提矛。\n吾闻古贤君，其道常静柔。\n慈惠恐不足，端和忘所求。\n嗟嗟有隋氏，惛惛谁与俦。",
        "dynasty": "唐",
        "collection_info": null
    },
    {
        "uuid": "9ca16cb317fb7957984958953559cb85",
        "title": "忝官引",
        "author": "元结",
        "content": "天下昔无事，僻居养愚钝。\n山野性所安，熙然自全顺。\n忽逢暴兵起，闾巷见军阵。\n将家瀛海滨，自弃同刍粪。\n往在干元初，圣人启休运。\n公车诣魏阙，天子垂清问。\n敢诵王者箴，亦献当时论。\n朝廷爱方直，明主嘉忠信。\n屡授不次官，曾与专征印。\n兵家未曾学，荣利非所徇。\n偶得凶丑降，功劳媿方寸。\n尔来将四岁，惭耻言可尽。\n请取冤者辞，为吾忝官引。\n冤辞何者苦，万邑余灰烬。\n冤辞何者悲，生人尽锋刃。\n冤辞何者甚，力役遇劳困。\n冤辞何者深，孤弱亦哀恨。\n无谋救冤者，禄位安可近。\n而可爱轩裳，其心又干进。\n此言非所戒，此言敢贻训。\n实欲辞无能，归耕守吾分。",
        "dynasty": "唐",
        "collection_info": null
    },
    {
        "uuid": "ae229583c7daa6fabe9e6666975848fb",
        "title": "舂陵行",
        "author": "元结",
        "content": "军国多所需，切责在有司。\n有司临郡县，刑法竞欲施。\n供给岂不忧，徴敛又可悲。\n州小经乱亡，遗人实困疲。\n大乡无十家，大族命单羸。\n朝餐是草根，暮食仍木皮。\n出言气欲绝，意速行步迟。\n追呼尚不忍，况乃鞭扑之。\n邮亭传急符，来往迹相追。\n更无宽大恩，但有迫促期。\n欲令鬻儿女，言发恐乱随。\n悉使索其家，而又无生资。\n听彼道路言，怨伤谁復知。\n去冬山贼来，杀夺几无遗。\n所愿见王官，抚养以惠慈。\n奈何重驱逐，不使存活为。\n安人天子命，符节我所持。\n州县忽乱亡，得罪復是谁。\n逋缓违诏令，蒙责固其宜。\n前贤重守分，恶以祸福移。\n亦云贵守官，不爱能适时。\n顾惟孱弱者，正直当不亏。\n何人采国风，吾欲献此辞。",
        "dynasty": "唐",
        "collection_info": null
    },
    {
        "uuid": "c757fd45b83fee90a1003dc3b27537da",
        "title": "贼退示官吏",
        "author": "元结",
        "content": "昔岁逢太平，山林二十年。\n泉源在庭户，洞壑当门前。\n井税有常期，日[晏]犹得眠。\n忽然遭世变，数岁亲戎旃。\n今来典斯郡，山夷又纷然。\n城小贼不屠，人贫伤可怜。\n是以陷隣境，此州独见全。\n使臣将王命，岂不如贼焉。\n今彼徴敛者，迫之如火煎。\n谁能绝人命，以作时世贤。\n思欲委符节，引竿自刺船。\n将家就鱼麦，归老江湖边。",
        "dynasty": "唐",
        "collection_info": null
    },
    {
        "uuid": "77a0264c9d5fe5b86321f800c29b6794",
        "title": "寄源休",
        "author": "元结",
        "content": "天下未偃兵，儒生预戎事。\n功劳安可问，且有忝官累。\n昔常以荒浪，不敢学为吏。\n况当在兵家，言之岂容易。\n忽然向三岭，境外为偏帅。\n时多尚矫诈，进退多欺贰。\n纵有一直方，则上似姦智。\n谁为明信者，能辨此劳畏。",
        "dynasty": "唐",
        "collection_info": null
    },
    {
        "uuid": "320c792fab335c2bd6634ad24bbbe984",
        "title": "雪中怀孟武昌",
        "author": "元结",
        "content": "冬来三度雪，农者欢岁稔。\n我麦根已濡，各得在仓廪。\n天寒未能起，孺子惊人寝。\n云有山客来，篮中见冬簟。\n烧柴为温酒，煮鳜为作渖。\n客亦爱桮尊，思君共桮饮。\n所嗟山路闲，时节寒又甚。\n不能苦相邀，兴尽还就枕。",
        "dynasty": "唐",
        "collection_info": null
    },
    {
        "uuid": "d518e21f34534a08218a34db21937bf4",
        "title": "与党评事",
        "author": "元结",
        "content": "自顾无功劳，一岁官再迁。\n跼身班次中，常窃媿耻焉。\n加以久荒浪，惛愚性颇全。\n未知在冠冕，不合无拘牵。\n勤强所不及，于人或未然。\n岂忘惠君子，恕之识见偏。\n且欲因我心，顺为理化先。\n彼云万物情，有愿随所便。\n爱君得自遂，令我空渊禅。",
        "dynasty": "唐",
        "collection_info": null
    },
    {
        "uuid": "5e8f602b2aa8a71c227ca63ffb4e8ba5",
        "title": "与党侍御",
        "author": "元结",
        "content": "众坐吾独欢，或问欢为谁。\n高人党茂宗，復来官宪司。\n昔吾顺元和，与世行自遗。\n茂宗正作吏，日有趋走疲。\n及吾污冠冕，茂宗方矫时。\n诮吾顺让者，乃是干进资。\n今将问茂宗，茂宗欲何辞。\n若云吾无心，此来復何为。\n若云吾有羞，于此还见嗤。\n谁言万类心，闲之不可窥。\n吾欲喻茂宗，茂宗宜听之。\n长辕有修辙，驭者令尔驰。\n山谷安可怨，筋力当自悲。\n嗟嗟党茂宗，可为识者规。",
        "dynasty": "唐",
        "collection_info": null
    },
    {
        "uuid": "8dcf3b5f692d5e2286a188f2a1cce5e2",
        "title": "与瀼溪邻里",
        "author": "元结",
        "content": "昔年苦逆乱，举族来南奔。\n日行几十里，爱君此山村。\n峰谷呀回映，谁家无泉源。\n修竹多夹路，扁舟皆到门。\n瀼溪中曲滨，其阳有闲园。\n邻里昔赠我，许之及子孙。\n我尝有匮乏，邻里能相分。\n我尝有不安，邻里能相存。\n斯人转贫弱，力役非无冤。\n终以瀼滨讼，无令天下论。",
        "dynasty": "唐",
        "collection_info": null
    },
    {
        "uuid": "e4f30db05e733faf4c7b29aae186cd7d",
        "title": "招孟武昌",
        "author": "元结",
        "content": "风霜枯万物，退谷如春时。\n穷冬涸江海，桮湖澄清漪。\n湖尽到谷口，单船近阶墀。\n湖中更何好，坐见大江水。\n欹石为水涯，半山在湖裏。\n谷口更何好，绝壑流寒泉。\n松桂荫茅舍，白云生坐边。\n武昌不干进，武昌人不厌。\n退谷正可游，桮湖任来泛。\n湖上有水鸟，见人不飞鸣。\n谷口有山兽，往往随人行。\n莫将车马来，令我鸟兽惊。",
        "dynasty": "唐",
        "collection_info": null
    },
    {
        "uuid": "1e882dda620e50bbd2f7477b5228289a",
        "title": "招陶别驾家阳华作",
        "author": "元结",
        "content": "海内厌兵革，骚骚十二年。\n阳华洞中人，似不知乱焉。\n谁能家此地，终老可自全。\n草堂背岩洞，几峰轩户前。\n清渠匝庭堂，出门仍灌田。\n半崖盘石径，高亭临极巅。\n引望见何处，迤逶陇北川。\n杉松几万株，苍苍满前山。\n岩高瞹华阳，飞溜何潺潺。\n洞深迷远近，但觉多洄渊。\n昼游兴未尽，日暮不欲眠。\n探烛饮洞中，醉昏漱寒泉。\n始知天下心，耽爱各有偏。\n陶家世高逸，公忍不独然。\n无或毕婚嫁，竟为俗务牵。",
        "dynasty": "唐",
        "collection_info": null
    },
    {
        "uuid": "faf307dc0e175309704c8f2cd63f7046",
        "title": "游石溪示学者",
        "author": "元结",
        "content": "小溪在城下，形胜堪赏爱。\n尤宜春水满，水石更殊怪。\n长山势迴合，井邑相萦带。\n石林绕舜祠，西南正相对。\n阶庭无争讼，郊境罢守卫。\n时时溪上来，劝引辞学辈。\n今谁不务武，儒雅道将废。\n岂忘二三子，旦夕相勉励。",
        "dynasty": "唐",
        "collection_info": null
    },
    {
        "uuid": "6671755573c458d1c8f163de69040d3d",
        "title": "游潓泉示泉上学者",
        "author": "元结",
        "content": "顾吾漫浪久，不欲有所拘。\n每到潓泉上，情性可安舒。\n草堂在山曲，澄澜涵阶除。\n松竹阴幽径，清源涌坐隅。\n筑塘列圃畦，引流灌时蔬。\n復在郊郭外，正堪静者居。\n惬心则自适，喜尚人或殊。\n此中若可安，不服铜虎符。",
        "dynasty": "唐",
        "collection_info": null
    },
    {
        "uuid": "17d2e65101c84ecd764815d1b02c10de",
        "title": "喻瀼溪乡旧游",
        "author": "元结",
        "content": "往年在瀼滨，瀼人皆忘情。\n今来游瀼乡，瀼人见我惊。\n我心与瀼人，岂有辱与荣。\n瀼人异其心，应为我冠缨。\n昔贤恶如此，所以辞公卿。\n贫穷老乡里，自休还力耕。\n况曾经逆乱，日厌闻战争。\n尤爱一溪水，而能存让名。\n终当来其滨，饮啄全此生。",
        "dynasty": "唐",
        "collection_info": null
    },
    {
        "uuid": "1e433419de36adfa760d2fcf04a61071",
        "title": "喻旧部曲",
        "author": "元结",
        "content": "漫游樊水阴，忽见旧部曲。\n尚言军中好，犹望有所属。\n故令争者心，至死终不足。\n与之一桮酒，喻使烧戎服。\n兵兴向十年，所见堪叹哭。\n相逢是遗人，当合识荣辱。\n劝汝学全生，随我畬退谷。",
        "dynasty": "唐",
        "collection_info": null
    },
    {
        "uuid": "ffe1bcc79176370665f6fd587c1b2626",
        "title": "喻常吾直",
        "author": "元结",
        "content": "山泽多饥人，闾里多坏屋。\n战争且未息，徴敛何时足。\n不能救人患，不合食天粟。\n何况假一官，而苟求其禄。\n近年更长吏，数月未为速。\n来者罢而官，岂得不为辱。\n劝为辞府主，从我游退谷。\n谷中有寒泉，为尔洗尘服。",
        "dynasty": "唐",
        "collection_info": null
    },
    {
        "uuid": "9fca403b188c8b725157d514aa789fba",
        "title": "漫问相里黄州",
        "author": "元结",
        "content": "东邻有渔父，西邻有山僧。\n各问其性情，变之俱不能。\n公为二千石，我为山海客。\n志业岂不同，今已殊名迹。\n相里不相类，相友且相异。\n何况天下人，而欲同其意。\n人意苟不同，分寸不相容。\n漫问轩裳客，何如耕钓翁。",
        "dynasty": "唐",
        "collection_info": null
    },
    {
        "uuid": "0cff6e1f5f6128c18824de18fee7ee5d",
        "title": "詶裴云客",
        "author": "元结",
        "content": "自厌久荒浪，于时无所任。\n耕钓以为事，来家樊水阴。\n甚醉或漫歌，甚闲亦漫吟。\n不知愚僻意，称得云客心。\n云客方持斧，与人正相临。\n符印随坐起，守位常森森。\n纵能有相招，岂暇来山林。",
        "dynasty": "唐",
        "collection_info": null
    },
    {
        "uuid": "589e7cbd17c803062afa9f5967a86330",
        "title": "酬孟武昌苦雪",
        "author": "元结",
        "content": "积[雪]闲山路，有人到庭前。\n云是孟武昌，令献苦雪篇。\n长吟未及终，不觉为凄然。\n古之贤达者，与世竟何异。\n不能救时患，讽谕以全意。\n知公惜春物，岂非爱时和。\n知公苦阴雪，伤彼灾患多。\n姦凶正驱驰，不合问君子。\n林莺与野兽，无乃怨于此。\n兵兴向九岁，稼穑谁能忧。\n何时不发卒，何日不杀牛。\n耕者日已少，耕牛日已希。\n皇天復何忍，更又恐毙之。\n自经危乱来，触物堪伤叹。\n见君问我意，只益胸中乱。\n山禽饥不飞，山木冻皆折。\n悬泉化为冰，寒水近不热。\n出门望天地，天地皆昏昏。\n时见双峰下，雪中生白云。",
        "dynasty": "唐",
        "collection_info": null
    },
    {
        "uuid": "15ddd8220706245740800cf7e6f73a0e",
        "title": "漫酬贾沔州",
        "author": "元结",
        "content": "往年壮心在，尝欲济时难。\n奉诏举州兵，令得诛暴叛。\n上将屡颠覆，偏师尝救乱。\n未曾弛戈甲，终日领簿案。\n出入四五年，忧劳忘昏旦。\n无谋静凶丑，自觉愚且愞。\n岂欲皁枥中，争食麧与藖。\n去年辞职事，所惧贻忧患。\n天子许安亲，官又得闲散。\n自家樊水上，性情尤荒慢。\n云山与水木，似不憎吾漫。\n以兹忘时世，日益无畏惮。\n漫醉人不嗔，漫眠人不唤。\n漫游无远近，漫乐无早晏。\n漫中漫亦忘，名利谁能算。\n闻君劝我意，为君一长叹。\n人谁年八十，我已过其半。\n家中孤弱子，长子未及冠。\n且为儿童主，种药老溪涧。",
        "dynasty": "唐",
        "collection_info": null
    },
    {
        "uuid": "a56bdce1a370a8e08271b000276c405d",
        "title": "送孟校书往南海",
        "author": "元结",
        "content": "吾闻近南海，乃是魑魅乡。\n忽见孟夫子，欢然游此方。\n忽喜海风来，海帆又欲张。\n漂漂随所去，不念归路长。\n君有失母儿，爱之似阿阳。\n始解随人行，不欲离君傍。\n相劝早旋归，此言慎勿忘。",
        "dynasty": "唐",
        "collection_info": null
    },
    {
        "uuid": "26478dc72db530b3134e5a16fde4642a",
        "title": "别何员外",
        "author": "元结",
        "content": "谁能守清躅，谁能嗣世儒。\n吾见何君饶，为人有是夫。\n黜官二十年，未曾暂崎岖。\n终不病贫贱，寥寥无所拘。\n忽然逢知己，数月领官符。\n犹是尚书郎，收赋来江湖。\n人皆悉苍生，随意极所须。\n比盗无兵甲，似偷又不如。\n公能独宽大，使之力自输。\n吾欲探时谣，为公伏奏书。\n但恐抵忌讳，未知肯听无。\n不然且相送，醉欢于坐隅。",
        "dynasty": "唐",
        "collection_info": null
    },
    {
        "uuid": "8eb20ee2f2c633c9bf9c6f10d8754110",
        "title": "宴湖上亭作",
        "author": "元结",
        "content": "广亭盖小湖，湖亭实清旷。\n轩窗幽水石，怪异尤难状。\n石尊能寒酒，寒水宜初涨。\n岸曲坐客稀，桮浮上摇漾。\n远水入帘幕，淅[沥]吹酒舫。\n欲去未回时，飘飘正堪望。\n酣兴思共醉，促酒更相向。\n舫去若惊凫，溶瀛满湖浪。\n朝来暮忘返，暮归独惆怅。\n谁肯爱林泉，从吾老湖上。",
        "dynasty": "唐",
        "collection_info": null
    },
    {
        "uuid": "4cee21b218812a0c9429fc05be26606d",
        "title": "夜宴石鱼湖作",
        "author": "元结",
        "content": "风霜虽惨然，出游熙天正。\n登临日暮归，置酒湖上亭。\n高烛照泉深，光华溢轩楹。\n如见海底日，曈曈始欲生。\n夜寒闭窗户，石溜何清泠。\n若在深洞中，半崖闻水声。\n醉人疑舫影，呼指递相惊。\n何故有双鱼，随吾酒舫行。\n醉昏能诞语，劝醉能忘情。\n坐无拘忌人，勿限醉与醒。",
        "dynasty": "唐",
        "collection_info": null
    },
    {
        "uuid": "341a5e96a4705dfe50e04cc79f6c1dbc",
        "title": "刘侍御月夜讌会",
        "author": "元结",
        "content": "我从苍梧来，将耕旧山田。\n踟蹰为故人，且復停归船。\n日夕得相从，转觉和乐全。\n愚爱凉风来，明月正满天。\n河汉望不见，几星犹粲然。\n中夜兴欲酣，改坐临清川。\n未醉恐天旦，更歌促繁弦。\n欢娱不可逢，请君莫言旋。",
        "dynasty": "唐",
        "collection_info": null
    },
    {
        "uuid": "e98f4a3ddf1bea0d3239b3ef3c273b8a",
        "title": "樊上漫作",
        "author": "元结",
        "content": "漫家郎亭下，復在樊水边。\n去郭五六里，扁舟到门前。\n山竹绕茅舍，庭中有寒泉。\n西边双石峰，引望堪忘年。\n四邻皆渔父，近渚多闲田。\n且欲学耕钓，于斯求老焉。",
        "dynasty": "唐",
        "collection_info": null
    },
    {
        "uuid": "69d45cd1a5a575b94c037430d634c219",
        "title": "登殊亭作",
        "author": "元结",
        "content": "时节方大暑，试来登殊亭。\n凭轩未及息，忽若秋气生。\n主人既多闲，有酒共我倾。\n坐中不相异，岂恨醉与醒。\n漫歌无人听，浪语无人惊。\n时復一回望，心目出四溟。\n谁能守缨佩，日与灾患幷。\n请君诵此意，令彼惑者听。",
        "dynasty": "唐",
        "collection_info": null
    },
    {
        "uuid": "0a3fddf776d61aba5edaa486e555220a",
        "title": "石鱼湖上作",
        "author": "元结",
        "content": "吾爱石鱼湖，石鱼在湖裏。\n鱼背有酒樽，绕鱼是湖水。\n儿童坐小舫，载酒胜一桮。\n座中令酒舫，空去復满来。\n湖岸多欹石，石下流寒泉。\n醉中一盥漱，快意无比焉。\n金玉吾不须，轩冕吾不爱。\n且欲坐湖畔，石鱼长相对。",
        "dynasty": "唐",
        "collection_info": null
    },
    {
        "uuid": "3fe55b07a720f985d6edbe9fc1cc5ed5",
        "title": "引东泉作",
        "author": "元结",
        "content": "东泉人未知，在我左山东。\n引之傍山来，垂流落庭中。\n宿雾含朝光，掩映如残虹。\n有时散成雨，飘洒随清风。\n众源发渊窦，殊怪皆不同。\n此流又高悬，{汸番}{汸番}在长空。\n山林何处无，兹地不可逢。\n吾欲解缨佩，便为泉上翁。",
        "dynasty": "唐",
        "collection_info": null
    },
    {
        "uuid": "5bd4c52f7cc52f4e22594333b32082c2",
        "title": "登白云亭",
        "author": "元结",
        "content": "出门见南山，喜逐松径行。\n穷高欲极远，始到白云亭。\n长山绕井邑，登望宜新晴。\n州渚曲湘水，萦迴随郡城。\n九疑千万峰，嵺嵺天外青。\n烟云无远近，皆傍林岭生。\n俯视松竹间，石水何幽清。\n涵映满轩户，娟娟如镜明。\n何人病惛浓，积醉且未醒。\n与我一登临，为君安性情。",
        "dynasty": "唐",
        "collection_info": null
    },
    {
        "uuid": "b32eda35c78bc7893fd8209c92cb5e28",
        "title": "潓阳亭作",
        "author": "元结",
        "content": "问吾常讌息，泉上何处好。\n独有潓阳亭，令人可终老。\n前轩临潓泉，凭几漱清流。\n外物自相扰，渊渊还復休。\n有时出东户，更欲檐下坐。\n非我意不行，石渠能留我。\n峰石若鳞次，欹垂復旋迴。\n为我引潓泉，泠泠檐下来。\n天寒宜泉温，泉寒宜天暑。\n谁到潓阳亭，其心肯思去。",
        "dynasty": "唐",
        "collection_info": null
    },
    {
        "uuid": "bf3603f98e28892318e149e4e655bc8a",
        "title": "登九疑第二峰",
        "author": "元结",
        "content": "九疑第二峰，其上有仙坛。\n杉松映飞泉，苍苍在云端。\n何人居此处，云是鲁女冠。\n不知几百岁，燕坐饵金丹。\n相传羽化时，云鹤满峰峦。\n妇中有高人，相望空长叹。",
        "dynasty": "唐",
        "collection_info": null
    },
    {
        "uuid": "adbcd8cc5e4bded567bd6642ba198519",
        "title": "题孟中丞茅阁",
        "author": "元结",
        "content": "小山为郡城，随水能萦纡。\n亭亭最高处，今是西南隅。\n杉大老犹在，苍苍数十株。\n垂阴满城上，枝叶何扶疎。\n乃知四海中，遗事谁谓无。\n及观茅阁成，始觉形胜殊。\n凭轩望熊湘，云榭连苍梧。\n天下正炎热，此然冰雪俱。\n客有在中坐，颂歌復何如。\n公欲举遗材，如此佳木欤。\n公方庇苍生，又如斯阁乎。\n请达谣颂声，愿公且踟蹰。",
        "dynasty": "唐",
        "collection_info": null
    },
    {
        "uuid": "72e06b8445d7b8e1694833d23a2903d1",
        "title": "窊尊诗",
        "author": "元结",
        "content": "巉巉小山石，数峰对窊亭。\n窊石堪为樽，状类不可名。\n巡迴数尺间，如见小蓬瀛。\n尊中酒初涨，始有岛屿生。\n岂无日观峰，直下临沧溟。\n爱之不觉醉，醉卧还自醒。\n醒醉在尊畔，始为吾性情。\n若以形胜论，坐隅临郡城。\n平湖近阶砌，近山復青青。\n异木几十株，林条冒檐楹。\n盘根满石上，皆作龙蛇形。\n酒堂贮酿器，户牖皆罂缾。\n此尊可常满，谁是陶渊明。",
        "dynasty": "唐",
        "collection_info": null
    },
    {
        "uuid": "24add355876bbcb8dfc7e950a66268fd",
        "title": "朝阳岩下歌",
        "author": "元结",
        "content": "朝阳岩下湘水深，朝阳洞口寒泉清。\n零陵城郭夹湘岸，岩洞幽奇带郡城。\n荒芜自古人不见，零陵徒有先贤传。\n水石为娱安可羡，长歌一曲留相劝。",
        "dynasty": "唐",
        "collection_info": null
    },
    {
        "uuid": "bf9cade369808b7b5b95b0826c384fb3",
        "title": "无为洞口作",
        "author": "元结",
        "content": "无为洞口春水满，无为洞傍春云白。\n爱此踟蹰不能去，令人悔作衣冠客。\n洞傍山僧皆学禅，无求无欲亦忘年。\n欲问其心不能问，我到山中得无闷。",
        "dynasty": "唐",
        "collection_info": null
    },
    {
        "uuid": "d13c4cd03ded580c4012385134720181",
        "title": "宿无为观",
        "author": "元结",
        "content": "九疑山深几千里，峰谷崎岖人不到。\n山中旧有仙姥家，十里飞泉遶丹竈。\n如今道士三四人，茹芝炼玉学轻身。\n霓裳羽盖傍临壑，飘飖似欲来云鹤。",
        "dynasty": "唐",
        "collection_info": null
    },
    {
        "uuid": "46e5b09169ee7a344a95ac8f0103d265",
        "title": "宿洄溪翁宅",
        "author": "元结",
        "content": "长松万株遶茅舍，怪石寒泉近岩下。\n老翁八十犹能行，将领儿孙行拾稼。\n吾羡老翁居处幽，吾爱老翁无所求。\n时俗是非何足道，得似老翁吾即休。",
        "dynasty": "唐",
        "collection_info": null
    },
    {
        "uuid": "273d8f9339b9980bb2dc79aae78a5bf3",
        "title": "说洄溪招退者",
        "author": "元结",
        "content": "长松亭亭满四山，山间乳窦流清泉。\n洄溪正在此山裏，乳水松膏常灌田。\n松膏乳水田肥良，稻苗如蒲米粒长。\n糜色如珈玉液酒，酒熟犹闻松节香。\n溪边老翁年几许，长男头白孙嫁女。\n问言只食松田米，无药无方向人语。\n浯溪石下多泉源，盛暑大寒冬大温。\n屠苏宜在水中石，洄溪一曲自当门。\n吾今欲作洄溪翁，谁能住我舍西东。\n勿惮山深与地僻，罗浮尚有葛仙翁。",
        "dynasty": "唐",
        "collection_info": null
    },
    {
        "uuid": "df13b49131fca587e36452a37f1170ac",
        "title": "宿丹崖翁宅",
        "author": "元结",
        "content": "扁舟欲到泷口湍，春水湍泷上水难。\n投竿来泊丹崖下，得与崖翁尽一欢。\n丹崖之亭当石颠，破竹半山引寒泉。\n泉流掩映在木杪，有若白鸟飞林间。\n往往随风作雾雨，湿人巾履满庭前。\n丹崖翁，爱丹崖，弃官几年崖下家。\n儿孙棹船抱酒瓮，醉裏长歌挥钓车。\n吾将求退与翁游，学翁歌醉在鱼舟。\n官吏随人往未得，却望丹崖惭復羞。",
        "dynasty": "唐",
        "collection_info": null
    },
    {
        "uuid": "b47212f87a00773af09df3a07c144243",
        "title": "石鱼湖上醉歌",
        "author": "元结",
        "content": "石鱼湖，似洞庭，夏水欲满君山青。\n山为樽，水为沼，酒徒历历坐洲岛。\n长风连日作大浪，不能废人运酒舫。\n我持长瓢坐巴丘，酌饮四坐以散愁。",
        "dynasty": "唐",
        "collection_info": null
    },
    {
        "uuid": "d6dab8591e7577cf6aee1f6f006dfa79",
        "title": "橘井",
        "author": "元结",
        "content": "灵橘无根井有泉，世间如梦又千年。\n乡园不见重归鹤，姓字今为第几仙。\n风[泠]露坛人悄悄，地闲荒径草绵绵。\n如何蹑得苏君迹，白日霓旌拥上天。",
        "dynasty": "唐",
        "collection_info": null
    },
    {
        "uuid": "d88011c357303c8fa08d13fb246f68ea",
        "title": "石宫四咏 一",
        "author": "元结",
        "content": "石宫春云白，白云宜苍苔。\n拂云践石径，俗士谁能来。",
        "dynasty": "唐",
        "collection_info": null
    },
    {
        "uuid": "e389baba905d3c72bcf821d4436193e3",
        "title": "石宫四咏 二",
        "author": "元结",
        "content": "石宫夏水寒，寒水宜高林。\n远风吹萝蔓，野客熙清阴。",
        "dynasty": "唐",
        "collection_info": null
    },
    {
        "uuid": "04bab661953664048be15e2538c75f34",
        "title": "石宫四咏 三",
        "author": "元结",
        "content": "石宫秋气清，清气宜山谷。\n落叶逐霜风，幽人爱松竹。",
        "dynasty": "唐",
        "collection_info": null
    },
    {
        "uuid": "ad0625e8adf55509efe8fb4ad3036a8a",
        "title": "石宫四咏 四",
        "author": "元结",
        "content": "石宫冬日暖，暖日宜温泉。\n晨光静水雾，逸者犹安眠。",
        "dynasty": "唐",
        "collection_info": null
    },
    {
        "uuid": "209c3e2f4e0abea587e166746e5094e6",
        "title": "欸乃曲五首 一",
        "author": "元结",
        "content": "偶存名迹在人间，顺俗与时未安闲。\n来谒大官兼问政，扁舟却入九疑山。",
        "dynasty": "唐",
        "collection_info": null
    },
    {
        "uuid": "0f7e06b14018a60ed73c18c11a31b59d",
        "title": "欸乃曲五首 二",
        "author": "元结",
        "content": "湘江二月春水平，满月和风宜夜行。\n唱桡欲过平阳戍，守吏相呼问姓名。",
        "dynasty": "唐",
        "collection_info": null
    },
    {
        "uuid": "6bb3f06dd087739bf578f8df1bf236c2",
        "title": "欸乃曲五首 三",
        "author": "元结",
        "content": "千里枫林烟雨深，无朝无暮有猨吟。\n停桡静听曲中意，好是云山韶濩音。",
        "dynasty": "唐",
        "collection_info": null
    },
    {
        "uuid": "664a152a3d9a83c3cf2131b4c79ee34a",
        "title": "欸乃曲五首 四",
        "author": "元结",
        "content": "零陵郡北湘水东，浯溪形胜满湘中。\n溪口石颠堪自逸，谁能相伴作渔翁。",
        "dynasty": "唐",
        "collection_info": null
    },
    {
        "uuid": "02a1c59ee4bfa4298ba1b3ea614b2b94",
        "title": "欸乃曲五首 五",
        "author": "元结",
        "content": "下泷船似入深渊，上泷船似欲昇天。\n泷南始到九疑郡，应绝高人乘兴船。",
        "dynasty": "唐",
        "collection_info": null
    },
    {
        "uuid": "216dd0e577eac541b0ecabfb6df0cbe9",
        "title": "杂曲歌辞 欸乃曲 一",
        "author": "元结",
        "content": "偏存名迹在人间，顺俗与时未安闲。\n来谒大官兼问政，扁舟却入九疑山。",
        "dynasty": "唐",
        "collection_info": null
    },
    {
        "uuid": "65ecd234ceeae3ab450b49b884942c80",
        "title": "欸乃曲 三",
        "author": "元结",
        "content": "千里枫林烟雨深，无朝无暮有猨吟。\n倚桡静听曲中意，好似云山韶濩音。",
        "dynasty": "唐",
        "collection_info": null
    },
    {
        "uuid": "6f0a04b4bbb3a5ea022e9fe461512a52",
        "title": "欸乃曲 五",
        "author": "元结",
        "content": "下泷船似入深渊，上泷船似欲升天。\n泷南始到九疑郡，应绝高人乘兴船。",
        "dynasty": "唐",
        "collection_info": null
    },
    {
        "uuid": "30e74de467666e2e365112c43edc8e59",
        "title": "醉歌 一",
        "author": "元结",
        "content": "元子乐矣。\n（元子）何乐亦然，何乐亦然？（和者）我云我山，我林我泉（元子）。",
        "dynasty": "唐",
        "collection_info": null
    },
    {
        "uuid": "a4f97600dac0abb2e896ed57b99f5913",
        "title": "醉歌 二",
        "author": "元结",
        "content": "元子乐矣。\n（元子）何乐然尔，何乐然尔？（和者）我鼻我目，我口我耳。\n（元子）（见《唐文粹》卷四三元结《心规》）。",
        "dynasty": "唐",
        "collection_info": null
    },
    {
        "uuid": "6a2e7319f187c6050e1dd008d56d7daf",
        "title": "恶圆之士歌",
        "author": "元结",
        "content": "宁方为皁，不圆为卿。\n宁方为污辱，不圆为显荣。\n（见《唐文粹》卷四三元结《恶圆》）。",
        "dynasty": "唐",
        "collection_info": null
    },
    {
        "uuid": "b21f8d100da2825b5d8974a496a48d9e",
        "title": "桃花（题拟）",
        "author": "元结",
        "content": "桃源自有长生路，却是秦皇不得知。\n（见《全芳备祖前集》卷八「桃花」门）（按：《淳熙三山志》卷三十六收元结《赠灵石俱胝诗》云：「万计千谋总不真，虚将文字役心神。\n俱胝祇念三行咒，自得名超一世人。\n」元结平生未至闽中。\n《淳熙三山志》云：「灵石俱胝院，……唐武宗时僧元修始庵于此，诵七俱胝咒治疾祟。\n」事亦在元结身后。\n疑此诗为北宋官闽之元绛作。\n）。",
        "dynasty": "唐",
        "collection_info": null
    },
    {
        "uuid": "d69778dc96f2f2723a1ffeee91adaadf",
        "title": "杂曲歌辞：欸乃曲",
        "author": "元结",
        "content": "偏存名迹在人间，顺俗与时未安閒。\n来谒大官兼问政，扁舟却入九疑山。\n湘江二月春水准，满月和风宜夜行。\n唱桡欲过平阳戍，守吏相呼问姓名。\n千里枫林烟雨深，无朝无暮有猿吟。\n停桡静听曲中意，好是云山韶濩音。\n零陵郡北湘水东，浯溪形胜满湘中。\n溪口石颠堪自逸，谁能相伴作渔翁。\n下泷船似入深渊，上泷船似欲升天。\n泷南始到九疑郡，应绝高人乘兴船。",
        "dynasty": "唐",
        "collection_info": {
            "collection": "御定全唐诗",
            "volume": "卷二十八"
        }
    },
    {
        "uuid": "4fcaf5d8da3c182030ab5beeb3c105d3",
        "title": "二风诗：治风诗五篇：至仁",
        "author": "元结",
        "content": "（古有仁帝，能全仁明以封天下，故为《至仁》之诗二章四韵十二句）猗皇至圣兮，至惠至仁，德施蕴蕴。\n蕴蕴如何？不全不缺，莫知所贶。\n猗皇至圣兮，至俭至明，化流瀛瀛。\n瀛瀛如何？不虢不赩，莫知其极。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "5bdae01e8dffe452f1d147076743b988",
        "title": "二风诗：治风诗五篇：至慈",
        "author": "元结",
        "content": "（古有慈帝，能保静顺以涵万物，故为《至慈》之诗二章四韵十四句）至化之深兮，猗猗娭娭。\n如煦如吹，如负如持，至化之极兮，瀛瀛溶溶。\n如涵如封，如随如从，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "bda9c557652407f6e928d3aa458c5ba2",
        "title": "二风诗：治风诗五篇：至劳",
        "author": "元结",
        "content": "（古有劳王，能执劳俭以大功业，故为《至劳》之诗三章六韵二十四句）至哉勤绩，不盈不延；谁能颂之，我请颂焉。\n于戏劳王，勤亦何极；济尔九土，山川沟洫。\n至哉俭德，不丰不敷；谁能颂之，我请颂夫。\n于戏劳王，俭亦何深；戒尔万代，奢侈荒淫。\n至哉茂功，不升不圮；谁能颂之，我请颂矣。\n于戏劳王，功亦何大；去尔兆庶，洪湮灾害。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "064eba1731cdb3f7656654aa52c50668",
        "title": "二风诗：治风诗五篇：至正",
        "author": "元结",
        "content": "（古有正王，能正慎恭和以安上下，故为《至正》之诗一章四韵八句）为君之道，何以为明？功不滥赏，罪不滥刑；谠言则听，谄言不听；王至是然，可为明焉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "1b6220166f69fcb61ec696a40408c5fa",
        "title": "二风诗：治风诗五篇：至理",
        "author": "元结",
        "content": "（古有理王，能守清一以致无刑，故为《至理》之诗一章三韵十二句）理何为兮，系修文德。\n加之清一，莫不顺则。\n意彼刑法，呜呼呜呼！人不斯察。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "63b34a9e2a8214eacda9eb3e731a2f34",
        "title": "二风诗：乱风诗五篇：至荒",
        "author": "元结",
        "content": "（古有荒王，忘戒慎道，以逸豫失国，故为《至荒》之诗一章三韵十二句）国有世谟，仁信勤欤。\n王实惛荒，终亡此乎。\n焉有力恣谄惑，而不亡其国？呜呼亡王，忍为此心！敢正亡王，永为世箴。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "65427179849422c8e23d07acb136b1a3",
        "title": "二风诗：乱风诗五篇：至乱",
        "author": "元结",
        "content": "（古有乱王，肆极凶虐，乱亡乃已，故为《至乱》之诗二章二韵十二句）嘻乎王家，曾有凶王，中世失国，岂非骄荒。\n复复之难，令则可忘。\n嘻乎乱王，王心何思？暴淫虐惑，无思不为；生人冤怨，言何极之。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "660b2669f7be22c78579c753ddad9bac",
        "title": "二风诗：乱风诗五篇：至虐",
        "author": "元结",
        "content": "（古有虐王，昏毒狂忍，无恶不及，故为《至虐》之诗二章四韵十八句）夫为君上兮，慈顺明恕，可以化人。\n忍行昏恣，夫为君上兮，兢慎俭约，可以保身，忍行荒惑，虐暴于人；前世失国，如王者多。\n于斯不寤，当如之何。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "e38f1e6bd93bd9b561664a2cbe1610b6",
        "title": "二风诗：乱风诗五篇：至惑",
        "author": "元结",
        "content": "（古有惑王，用奸臣以虐外，宠妖女以乱内，内外用乱，贤圣为上兮，必俭约戒身，鉴察化人，所以保福也。\n如何不思，荒恣是为？上下隔塞，人神怨奰；敖恶无厌，不畏颠坠。\n圣贤为上兮，必用贤正，黜奸佞之臣，所以长久也。\n如何反是，以为乱矣？宠邪信惑，近佞好谀；废嫡立庶，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "283297901783b328265b52fd6b2375fc",
        "title": "二风诗：乱风诗五篇：至伤",
        "author": "元结",
        "content": "（古有伤王，以崩荡之余，无恶不为也。\n乱亡之由，夫可伤兮？伤王乎，欲何为乎？将蠹枯矣，无人救乎？蠹枯及矣，不可救乎？嗟伤王！自为人君，变为人奴！为人君者，忘戒乎。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "691cd3d4a361acdeb2f5a86ce231ae4b",
        "title": "补乐歌十首：网罟",
        "author": "元结",
        "content": "（《网罟》，伏羲氏之乐歌也。\n其义盖称伏羲能易人取禽兽之劳，凡二章，章四句）吾人苦兮，水深深。\n网罟设兮，水不深。\n吾人苦兮，山幽幽。\n网罟设兮，山不幽。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "2202a7ffdf9c27272d61d365a22c0282",
        "title": "补乐歌十首：丰年",
        "author": "元结",
        "content": "（《丰年》，神农氏之乐歌也，其义盖称神农教人种植之功。\n凡二章，章四句）猗太帝兮，其智如神；分草实兮，济我生人。\n猗太帝兮，其功如天；均四时兮，成我丰年。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "58e614a2c239b8d95caaac1967f41a36",
        "title": "补乐歌十首：云门",
        "author": "元结",
        "content": "（《云门》，轩辕氏之乐歌也，其义盖言云之出，润益万物，如帝之德，无所不施。\n凡二章，章四句）玄云溶溶兮，垂雨蒙蒙；类我圣泽兮，涵濡不穷。\n玄云漠漠兮，含映逾光；类我圣德兮，溥被无方。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "65f5222578468f40c3b63f8ae71bce7c",
        "title": "补乐歌十首：九渊",
        "author": "元结",
        "content": "（《九渊》，少昊氏之乐歌也，其义盖称少昊之德，圣德至深兮，奫奫如渊；生类娭娭兮，孰知其然。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "983222eb785ef51535efbc7d7a4bf200",
        "title": "补乐歌十首：五茎",
        "author": "元结",
        "content": "（《五茎》，颛顼氏之乐歌也，其义盖称颛顼得五德之根茎。\n凡一章，章八句）植植万物兮，滔滔根茎；五德涵柔兮，沨沨而生。\n其生如何兮秞秞，天下皆自我君兮化成。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "b0eedd1524689a9706aea8fa3129b54f",
        "title": "补乐歌十首：六英",
        "author": "元结",
        "content": "（《六英》，高辛氏之乐歌也，其义盖称帝喾能总六合之英华。\n凡二章，章六句）我有金石兮，击考崇崇。\n与汝歌舞兮，上帝之风。\n由六合兮，英华沨沨。\n我有丝竹兮，韵和泠泠。\n与汝歌舞兮，上帝之声。\n由六合兮，根底嬴嬴。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "af28de356d8540df877d9a3111f86a35",
        "title": "补乐歌十首：咸池",
        "author": "元结",
        "content": "（《咸池》，陶唐氏之乐歌也，其义盖称尧德至大，元化油油兮，孰知其然。\n至德汩汩兮，顺之以先。\n元化浘浘兮，孰知其然。\n至道泱泱兮，由之以全。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "bfc11ae34745010877c8a21b002a4513",
        "title": "补乐歌十首：大韶",
        "author": "元结",
        "content": "（《大韶》，有虞氏之乐歌也，其义盖称舜能绍先圣之德。\n凡二章，章四句）森森群象兮，日见生成。\n欲闻朕初兮，玄封冥冥。\n洋洋至化兮，日见深柔。\n欲闻大濩兮，大渊油油。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "62ca77e61ee1b64071f7d52e1fc8947b",
        "title": "补乐歌十首：大夏",
        "author": "元结",
        "content": "（《大夏》，有夏氏之乐歌也，其义盖称禹治水，茫茫下土兮，乃生九州。\n山有长岑兮，川有深流。\n茫茫下土兮，乃均四方。\n国有安乂兮，野有封疆。\n茫茫下土兮，乃歌万年。\n上有茂功兮，下戴仁天。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "c0f09fbdeda48644fc14f62e152440ed",
        "title": "补乐歌十首：大濩",
        "author": "元结",
        "content": "（《大濩》，有殷氏之乐歌也，其义盖称汤救天下，万姓苦兮，怨且哭，不有圣人兮，谁护育。\n圣人生兮，天下和。\n万姓熙熙兮，舞且歌。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "ec7d1ca77f0e0c0e1fd80b463811bf54",
        "title": "系乐府十二首：思太古",
        "author": "元结",
        "content": "东南三千里，沅湘为太湖。\n湖上山谷深，有人多似愚。\n婴孩寄树颠，就水捕鷠鲈。\n所欢同鸟兽，身意复何拘。\n吾行遍九州，此风皆已无。\n吁嗟圣贤教，不觉久踌蹰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "184d7fb914e341c77a86fe141931b9b0",
        "title": "系乐府十二首：陇上叹",
        "author": "元结",
        "content": "援车登陇阪，穷高遂停驾。\n延望戎狄乡，巡迴复悲咤。\n滋移有情教，草木犹可化。\n圣贤礼让风，何不遍西夏。\n父子忍猜害，君臣敢欺诈。\n所适今若斯，悠悠欲安舍。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "678f39fc30fc9e0066de622cb511c3d1",
        "title": "系乐府十二首：贫妇词",
        "author": "元结",
        "content": "谁知苦贫夫，家有愁怨妻。\n请君听其词，能不为酸凄。\n所怜抱中儿，不如山下麑。\n空念庭前地，化为人吏蹊。\n出门望山泽，回头心复迷。\n何时见府主，长跪向之啼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "783c0ec06d3a996da0cc13b90ea21847",
        "title": "系乐府十二首：去乡悲",
        "author": "元结",
        "content": "踌蹰古塞关，悲歌为谁长。\n日行见孤老，羸弱相提将。\n闻其呼怨声，闻声问其方。\n方言无患苦，岂弃父母乡。\n非不见其心，仁惠诚所望。\n念之何可说，独立为凄伤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "bae3c45dc9cd1f7485c2e2b3990169d3",
        "title": "漫歌八曲：小回中",
        "author": "元结",
        "content": "丛石横大江，人言是钓台。\n水石相冲激，此中为小回。\n回中浪不恶，复在武昌郭。\n来客去客船，皆向此中泊。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "b796aa6f3b2946d88d1afbcc580b96ee",
        "title": "漫歌八曲：将牛何处去二首",
        "author": "元结",
        "content": "将牛何处去，耕彼故城东。\n相伴有田父，相欢惟牧童。\n将牛何处去，耕彼西阳城。\n叔闲修农具，直者伴我耕。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "22e69a8de2bb45d6c6cdb74954f934fd",
        "title": "漫歌八曲：将船何处去二首",
        "author": "元结",
        "content": "将船何处去，钓彼大回中。\n叔静能鼓桡，正者随弱翁。\n将船何处去，送客小回南。\n有时逢恶客，还家亦少酣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "6b5a3d3184f87261b4d0926691fcf2df",
        "title": "引极三首：思元极",
        "author": "元结",
        "content": "天旷莽兮杳泱茫，气浩浩兮色苍苍。\n上何有兮人不测，思不从兮空自伤，心慅bj兮意惶懹。\n思假翼兮鸾凤，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "0478d12e45155125bc3bda853d0b824e",
        "title": "引极三首：望仙府",
        "author": "元结",
        "content": "山凿落兮眇嵚岑，云溶溶兮木棽棽。\n中何有兮人不睹，望不从兮知如何，心混混兮意浑和。\n思假足兮虎豹，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "1efa85f669b0484ce4a2fdf506aa0a05",
        "title": "引极三首：怀潜君",
        "author": "元结",
        "content": "海浩淼兮汩洪溶，流蕴蕴兮涛汹汹。\n下何有兮人不闻，思不从兮空踟蹰，心回迷兮意萦纡。\n思假鳞兮鲲龙，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "0cde984b37eb7b6789363207c3f7bef7",
        "title": "演兴四首：招太灵",
        "author": "元结",
        "content": "招太灵兮山之巅，山屹dB兮水沦涟。\n祠之襰兮眇何年，禧太灵兮端清，予愿致夫精诚。\n久愵兮cJ々，望太灵兮俨而安，澹油溶兮都清閒。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "47f00a041cdac409a129f207c238f848",
        "title": "演兴四首：初祀",
        "author": "元结",
        "content": "山之乳兮葺太祠，木孙为桷兮木母榱。\n云缨为dT兮愚木栭。\n洞渊禅兮揭巍巍。\n涂木兰兮莳糅蔫，翘修钐兮掉芜殳，灵巫rw兮舞颙干。\n荐天ed兮酒阳泉，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "04faa870fa557480cbe10885d100d62f",
        "title": "演兴四首：讼木魅",
        "author": "元结",
        "content": "登高峰兮俯幽谷，心悴悴兮念群木。\n见樗栲兮相阴覆，槢桡桡兮未坚，椲桹桹兮可屈。\n櫁du樽兮不香，拔丰茸兮已实。\n岂元化之不均兮，儓予莫识天地之意兮，愿截恶木之根，倾枭獍之古巢，实非吾心之不仁惠也，岂耻夫善恶之相纷。\n且欲畚三河之膏壤，裨济水之清涟。\n将封灌乎善木，取方所以柯如兮，吾将出于南荒。\n求寿藤与蟠木，且忧颙之翩翩，又愁狖之宾士。\n及阴阳兮不和，重嗟惋兮何补，每齐心以精意。\n切援祝于神明，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "7d2929073ab71190dad6d646e7f996cc",
        "title": "演兴四首：闵岭中",
        "author": "元结",
        "content": "□群山以延想，吾独闵乎岭中。\n彼岭中兮何有，欲采之以将寿，眇不知夫所从。\n大渊蕴蕴兮绝嶘岌岌，彼妖精兮变怪，必假见于风雨。\n常闪闪而伺人，久懹懹以ck惋，却迟回而永叹。\n惧大灵兮不知，则必蒙皮篻以为矢，弦毋筱以为弧。\n化毒铜以为戟，且舂刺乎恶毒，又引射夫妖怪。\n尽群类兮使无，入岭中而登玉峰，极閟绝而求翠茸。\n将吾寿兮随所从，空仰讼于上玄，彼至精兮必应。\n宁古有而今无，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十"
        }
    },
    {
        "uuid": "0f912ccaf9ff066c6599f03b501972bb",
        "title": "闵荒诗",
        "author": "元结",
        "content": "炀皇嗣君位，隋德滋昏幽。\n日作及身祸，以为长世谋。\n居常耻前王，不思天子游。\n意欲出明堂，便登浮海舟。\n令行山川改，功与玄造侔。\n河淮可支合，峰gH生回沟。\n封陨下泽中，作山防逸流。\n船舲状龙鹢，若负宫阙浮。\n荒娱未央极，始到沧海头。\n忽见海门山，思作望海楼。\n不知新都城，已为征战丘。\n当时有遗歌，歌曲太冤愁。\n四海非天狱，何为非天囚。\n天囚正凶忍，为我万姓雠。\n人将引天钐，人将持天锼。\n所欲充其心，相与绝悲忧。\n自得隋人歌，每为隋君羞。\n欲歌当阳春，似觉天下秋。\n更歌曲未终，如有怨气浮。\n奈何昏王心，不觉此怨尤。\n遂令一夫唱，四海欣提矛。\n吾闻古贤君，其道常静柔。\n慈惠恐不足，端和忘所求。\n嗟嗟有隋氏，惛惛谁与俦。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "926260ad9183514e2aea34b47d74cc70",
        "title": "忝官引",
        "author": "元结",
        "content": "天下昔无事，僻居养愚钝。\n山野性所安，熙然自全顺。\n忽逢暴兵起，闾巷见军阵。\n将家瀛海滨，自弃同刍粪。\n往在干元初，圣人启休运。\n公车诣魏阙，天子垂清问。\n敢诵王者箴，亦献当时论。\n朝廷爱方直，明主嘉忠信。\n屡授不次官，曾与专征印。\n兵家未曾学，荣利非所徇。\n偶得凶丑降，功劳愧方寸。\n尔来将四岁，惭耻言可尽。\n请取冤者辞，为吾忝官引。\n冤辞何者苦，万邑余灰烬。\n冤辞何者悲，生人尽锋刃。\n冤辞何者甚，力役遇劳困。\n冤辞何者深，孤弱亦哀恨。\n无谋救冤者，禄位安可近。\n而可爱轩裳，其心又干进。\n此言非所戒，此言敢贻训。\n实欲辞无能，归耕守吾分。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "e428eaabed38e69f073f6b070e822579",
        "title": "舂陵行",
        "author": "元结",
        "content": "军国多所需，切责在有司。\n有司临郡县，刑法竞欲施。\n供给岂不忧，征敛又可悲。\n州小经乱亡，遗人实困疲。\n大乡无十家，大族命单羸。\n朝餐是草根，暮食仍木皮。\n出言气欲绝，意速行步迟。\n追呼尚不忍，况乃鞭扑之。\n郭亭传急符，来往迹相追。\n更无宽大恩，但有迫促期。\n欲令鬻儿女，言发恐乱随。\n悉使索其家，而又无生资。\n听彼道路言，怨伤谁复知。\n去冬山贼来，杀夺几无遗。\n所愿见王官，抚养以惠慈。\n奈何重驱逐，不使存活为。\n安人天子命，符节我所持。\n州县忽乱亡，得罪复是谁。\n逋缓违诏令，蒙责固其宜。\n前贤重守分，恶以祸福移。\n亦云贵守官，不爱能适时。\n顾惟孱弱者，正直当不亏。\n何人采国风，吾欲献此辞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "6a194ffec972b46fb1cf93040e3489c5",
        "title": "贼退示官吏",
        "author": "元结",
        "content": "昔岁逢太平，山林二十年。\n泉源在庭户，洞壑当门前。\n井税有常期，日晏犹得眠。\n忽然遭世变，数岁亲戎旃。\n今来典斯郡，山夷又纷然。\n城小贼不屠，人贫伤可怜。\n是以陷邻境，此州独见全。\n使臣将王命，岂不如贼焉。\n今彼征敛者，迫之如火煎。\n谁能绝人命，以作时世贤。\n思欲委符节，引竿自刺船。\n将家就鱼麦，归老江湖边。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "94def2882654535c132a2be9ed07a0a3",
        "title": "寄源休",
        "author": "元结",
        "content": "天下未偃兵，儒生预戎事。\n功劳安可问，且有忝官累。\n昔常以荒浪，不敢学为吏。\n况当在兵家，言之岂容易。\n忽然向三岭，境外为偏帅。\n时多尚矫诈，进退多欺贰。\n纵有一直方，则上似奸智。\n谁为明信者，能辨此劳畏。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "002174f0c1c7950567a38ea3e24ac876",
        "title": "雪中怀孟武昌",
        "author": "元结",
        "content": "冬来三度雪，农者欢岁稔。\n我麦根已濡，各得在仓廪。\n天寒未能起，孺子惊人寝。\n云有山客来，篮中见冬簟。\n烧柴为温酒，煮鳜为作沈。\n客亦爱杯尊，思君共杯饮。\n所嗟山路闲，时节寒又甚。\n不能苦相邀，兴尽还就枕。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "291976b942cc07f8941ad7febf045e10",
        "title": "与党评事",
        "author": "元结",
        "content": "自顾无功劳，一岁官再迁。\n局身班次中，常窃愧耻焉。\n加以久荒浪，惛愚性颇全。\n未知在冠冕，不合无拘牵。\n勤强所不及，于人或未然。\n岂忘惠君子，恕之识见偏。\n且欲因我心，顺为理化先。\n彼云万物情，有愿随所便。\n爱君得自遂，令我空渊禅。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "572aa18026d09e20ff6309c76b895554",
        "title": "与党侍御",
        "author": "元结",
        "content": "众坐吾独欢，或问欢为谁。\n高人党茂宗，复来官宪司。\n昔吾顺元和，与世行自遗。\n茂宗正作吏，日有趋走疲。\n及吾污冠冕，茂宗方矫时。\n诮吾顺让者，乃是干进资。\n今将问茂宗，茂宗欲何辞。\n若云吾无心，此来复何为。\n若云吾有羞，于此还见嗤。\n谁言万类心，闲之不可窥。\n吾欲喻茂宗，茂宗宜听之。\n长辕有修辙，驭者令尔驰。\n山谷安可怨，筋力当自悲。\n嗟嗟党茂宗，可为识者规。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "52b36ce7c4d513fee6af593fa78fd0b7",
        "title": "与瀼溪邻里",
        "author": "元结",
        "content": "昔年苦逆乱，举族来南奔。\n日行几十裏，爱君此山村。\n峰谷呀回映，谁家无泉源。\n修竹多夹路，扁舟皆到门。\n瀼溪中曲滨，其阳有闲园。\n邻里昔赠我，许之及子孙。\n我尝有匮乏，邻里能相分。\n我尝有不安，邻里能相存。\n斯人转贫弱，力役非无冤。\n终以瀼滨讼，无令天下论。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "95b7d9c49d6892c6fbcb00a0be976cb3",
        "title": "招孟武昌",
        "author": "元结",
        "content": "风霜枯万物，退谷如春时。\n穷冬涸江海，杯湖澄清漪。\n湖尽到谷口，单船近阶墀。\n湖中更何好，坐见大江水。\n欹石为水涯，半山在湖裏。\n谷口更何好，绝壑流寒泉。\n松桂荫茅舍，白云生坐边。\n武昌不干进，武昌人不厌。\n退谷正可游，杯湖任来泛。\n湖上有水鸟，见人不飞鸣。\n谷口有山兽，往往随人行。\n莫将车马来，令我鸟兽惊。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "43056ba162f1e236a92ba8d048180137",
        "title": "招陶别驾家阳华作",
        "author": "元结",
        "content": "海内厌兵革，骚骚十二年。\n阳华洞中人，似不知乱焉。\n谁能家此地，终老可自全。\n草堂背岩洞，几峰轩户前。\n清渠匝庭堂，出门仍灌田。\n半崖盘石径，高亭临极巅。\n引望见何处，迤逶陇北川。\n杉松几万株，苍苍满前山。\n岩高暧华阳，飞溜何潺潺。\n洞深迷远近，但觉多洄渊。\n昼游兴未尽，日暮不欲眠。\n探烛饮洞中，醉昏漱寒泉。\n始知天下心，耽爱各有偏。\n陶家世高逸，公忍不独然。\n无或毕婚嫁，竟为俗务牵。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "fab525aec19a00ddfea8ee01cff9e6b8",
        "title": "游石溪示学者",
        "author": "元结",
        "content": "小溪在城下，形胜堪赏爱。\n尤宜春水满，水石更殊怪。\n长山势回合，井邑相萦带。\n石林绕舜祠，西南正相对。\n阶庭无争讼，郊境罢守卫。\n时时溪上来，劝引辞学辈。\n今谁不务武，儒雅道将废。\n岂忘二三子，旦夕相勉励。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "5ab80eb61db342ec09825424a425bc07",
        "title": "游潓泉示泉上学者",
        "author": "元结",
        "content": "顾吾漫浪久，不欲有所拘。\n每到潓泉上，情性可安舒。\n草堂在山曲，澄澜涵阶除。\n松竹阴幽径，清源涌坐隅。\n筑塘列圃畦，引流灌时蔬。\n复在郊郭外，正堪静者居。\n惬心则自适，喜尚人或殊。\n此中若可安，不服铜虎符。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "209ed939ce55ddb0b747b479987a7f44",
        "title": "喻瀼溪乡旧游",
        "author": "元结",
        "content": "往年在瀼滨，瀼人皆忘情。\n今来游瀼乡，瀼人见我惊。\n我心与瀼人，岂有辱与荣。\n瀼人异其心，应为我冠缨。\n昔贤恶如此，所以辞公卿。\n贫穷老乡裏，自休还力耕。\n况曾经逆乱，日厌闻战争。\n尤爱一溪水，而能存让名。\n终当来其滨，饮啄全此生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "9353fb5fc29ce619b94454e9689f793d",
        "title": "喻旧部曲",
        "author": "元结",
        "content": "漫游樊水阴，忽见旧部曲。\n尚言军中好，犹望有所属。\n故令争者心，至死终不足。\n与之一杯酒，喻使烧戎服。\n兵兴向十年，所见堪叹哭。\n相逢是遗人，当合识荣辱。\n劝汝学全生，随我畬退谷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "a7b08cdd5af6225b91f2336d495ac535",
        "title": "喻常吾直",
        "author": "元结",
        "content": "山泽多饥人，闾裏多坏屋。\n战争且未息，征敛何时足。\n不能救人患，不合食天粟。\n何况假一官，而苟求其禄。\n近年更长吏，数月未为速。\n来者罢而官，岂得不为辱。\n劝为辞府主，从我游退谷。\n谷中有寒泉，为尔洗尘服。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "d81b4d1fded3094a8056c09d12dcbdac",
        "title": "漫问相裏黄州",
        "author": "元结",
        "content": "东邻有渔父，西邻有山僧。\n各问其性情，变之俱不能。\n公为二千石，我为山海客。\n志业岂不同，今已殊名迹。\n相裏不相类，相友且相异。\n何况天下人，而欲同其意。\n人意苟不同，分寸不相容。\n漫问轩裳客，何如耕钓翁。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "ffcc1a86f4c17ec282bcf226cf422cbc",
        "title": "酬孟武昌苦雪",
        "author": "元结",
        "content": "积雪闲山路，有人到庭前。\n云是孟武昌，令献苦雪篇。\n长吟未及终，不觉为凄然。\n古之贤达者，与世竟何异。\n不能救时患，讽谕以全意。\n知公惜春物，岂非爱时和。\n知公苦阴雪，伤彼灾患多。\n奸凶正驱驰，不合问君子。\n林莺与野兽，无乃怨于此。\n兵兴向九岁，稼穑谁能忧。\n何时不发卒，何日不杀牛。\n耕者日已少，耕牛日已希。\n皇天复何忍，更又恐毙之。\n自经危乱来，触物堪伤叹。\n见君问我意，只益胸中乱。\n山禽饥不飞，山木冻皆折。\n悬泉化为冰，寒水近不热。\n出门望天地，天地皆昏昏。\n时见双峰下，雪中生白云。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "65810088d5d83b6c32a58073dbae2474",
        "title": "漫酬贾沔州",
        "author": "元结",
        "content": "往年壮心在，尝欲济时难。\n奉诏举州兵，令得诛暴叛。\n上将屡颠覆，偏师尝救乱。\n未曾弛戈甲，终日领簿案。\n出入四五年，忧劳忘昏旦。\n无谋静凶丑，自觉愚且懦。\n岂欲皂枥中，争食麧与藖。\n去年辞职事，所惧贻忧患。\n天子许安亲，官又得閒散。\n自家樊水上，性情尤荒慢。\n云山与水木，似不憎吾漫。\n以兹忘时世，日益无畏惮。\n漫醉人不嗔，漫眠人不唤。\n漫游无远近，漫乐无早晏。\n漫中漫亦忘，名利谁能算。\n闻君劝我意，为君一长叹。\n人谁年八十，我已过其半。\n家中孤弱子，长子未及冠。\n且为儿童主，种药老溪涧。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "72140395c38846861551c1d452d3aef3",
        "title": "宴湖上亭作",
        "author": "元结",
        "content": "广亭盖小湖，湖亭实清旷。\n轩窗幽水石，怪异尤难状。\n石尊能寒酒，寒水宜初涨。\n岸曲坐客稀，杯浮上摇漾。\n远水入帘幕，淅沥吹酒舫。\n欲去未回时，飘飘正堪望。\n酣兴思共醉，促酒更相向。\n舫去若惊凫，溶瀛满湖浪。\n朝来暮忘返，暮归独惆怅。\n谁肯爱林泉，从吾老湖上。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "4c3204cb498c147244e519327d7b243b",
        "title": "刘侍御月夜宴会",
        "author": "元结",
        "content": "我从苍梧来，将耕旧山田。\n踟蹰为故人，且复停归船。\n日夕得相从，转觉和乐全。\n愚爱凉风来，明月正满天。\n河汉望不见，几星犹粲然。\n中夜兴欲酣，改坐临清川。\n未醉恐天旦，更歌促繁弦。\n欢娱不可逢，请君莫言旋。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "6576a7a7851b7820ef90b9d4855e63ac",
        "title": "樊上漫作",
        "author": "元结",
        "content": "漫家郎亭下，复在樊水边。\n去郭五六裏，扁舟到门前。\n山竹绕茅舍，庭中有寒泉。\n西边双石峰，引望堪忘年。\n四邻皆渔父，近渚多閒田。\n且欲学耕钓，于斯求老焉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "8c2f44f9c2b6d732f1c5ec99a6e67a5a",
        "title": "登殊亭作",
        "author": "元结",
        "content": "时节方大暑，试来登殊亭。\n凭轩未及息，忽若秋气生。\n主人既多闲，有酒共我倾。\n坐中不相异，岂恨醉与醒。\n漫歌无人听，浪语无人惊。\n时复一回望，心目出四溟。\n谁能守缨佩，日与灾患并。\n请君诵此意，令彼惑者听。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "b381b508e8bf0d118454fd2ea966cdcd",
        "title": "石鱼湖上作",
        "author": "元结",
        "content": "吾爱石鱼湖，石鱼在湖裏。\n鱼背有酒樽，绕鱼是湖水。\n儿童作小舫，载酒胜一杯。\n座中令酒舫，空去复满来。\n湖岸多欹石，石下流寒泉。\n醉中一盥漱，快意无比焉。\n金玉吾不须，轩冕吾不爱。\n且欲坐湖畔，石鱼长相对。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "f67e7e83bee0d00cacdc19f2cb5aa96d",
        "title": "引东泉作",
        "author": "元结",
        "content": "东泉人未知，在我左山东。\n引之傍山来，垂流落庭中。\n宿雾含朝光，掩映如残虹。\n有时散成雨，飘洒随清风。\n众源发渊窦，殊怪皆不同。\n此流又高悬，rT々在长空。\n山林何处无，兹地不可逢。\n吾欲解缨佩，便为泉上翁。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "af8c0ba7539ac7745034bdd657f480b5",
        "title": "登白云亭",
        "author": "元结",
        "content": "出门见南山，喜逐松径行。\n穷高欲极远，始到白云亭。\n长山绕井邑，登望宜新晴。\n州渚曲湘水，萦回随郡城。\n九疑千万峰，嵺嵺天外青。\n烟云无远近，皆傍林岭生。\n俯视松竹间，石水何幽清。\n涵映满轩户，娟娟如镜明。\n何人病惛浓，积醉且未醒。\n与我一登临，为君安性情。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "7e7bcf3bb9547197efae07ee3484519f",
        "title": "潓阳亭作",
        "author": "元结",
        "content": "问吾常宴息，泉上何处好。\n独有潓阳亭，令人可终老。\n前轩临潓泉，凭几漱清流。\n外物自相扰，渊渊还复休。\n有时出东户，更欲檐下坐。\n非我意不行，石渠能留我。\n峰石若鳞次，欹垂复旋回。\n为我引潓泉，泠泠檐下来。\n天寒宜泉温，泉寒宜天暑。\n谁到潓阳亭，其心肯思去。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "e7347587f0969abe9234153eec33f1b5",
        "title": "登九疑第二峰",
        "author": "元结",
        "content": "九疑第二峰，其上有仙坛。\n杉松映飞泉，苍苍在云端。\n何人居此处，云是鲁女冠。\n不知几百岁，燕坐饵金丹。\n相传羽化时，云鹤满峰恋。\n妇中有高人，相望空长叹。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "20624b6cdbf354db74f1bc933082a62b",
        "title": "题孟中丞茅阁",
        "author": "元结",
        "content": "小山为郡城，随水能萦纡。\n亭亭最高处，今是西南隅。\n杉大老犹在，苍苍数十株。\n垂阴满城上，枝叶何扶疏。\n乃知四海中，遗事谁谓无。\n及观茅阁成，始觉形胜殊。\n凭轩望熊湘，云榭连苍梧。\n天下正炎热，此然冰雪俱。\n客有在中坐，颂歌复何如。\n公欲举遗材，如此佳木欤。\n公方庇苍生，又如斯阁乎。\n请达谣颂声，愿公且踟蹰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "24c553f8f84402733c2896ef56beeea9",
        "title": "窊尊诗",
        "author": "元结",
        "content": "巉巉小山石，数峰对窊亭。\n窊石堪为樽，状类不可名。\n巡迴数尺间，如见小蓬瀛。\n尊中酒初涨，始有岛屿生。\n岂无日观峰，直下临沧溟。\n爱之不觉醉，醉卧还自醒。\n醒醉在尊畔，始为吾性情。\n若以形胜论，坐隅临郡城。\n平湖近阶砌，近山复青青。\n异木几十株，林条冒檐楹。\n盘根满石上，皆作龙蛇形。\n酒堂贮酿器，户牖皆罂瓶。\n此尊可常满，谁是陶渊明。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "59816dce1298bf6b165f6a2ee3dc6afd",
        "title": "朝阳岩下歌",
        "author": "元结",
        "content": "朝阳岩下湘水深，朝阳洞口寒泉清。\n零陵城郭夹湘岸，水石为娱安可羡，长歌一曲留相劝。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "76945ae5bb700f0927faab4b52e24501",
        "title": "无为洞口作",
        "author": "元结",
        "content": "无为洞口春水满，无为洞傍春云白。\n爱此踟蹰不能去，欲问其心不能问，我到山中得无闷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "7a36ae1c73e493d8a32d4c56558a6911",
        "title": "宿无为观",
        "author": "元结",
        "content": "九疑山深几千里，峰谷崎岖人不到。\n山中旧有仙姥家，霓裳羽盖傍临壑，飘飖似欲来云鹤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "1eab22b2cb3284859dd430cc7d382bc3",
        "title": "宿洄溪翁宅",
        "author": "元结",
        "content": "长松万株绕茅舍，怪石寒泉近岩下。\n老翁八十犹能行，时俗是非何足道，得似老翁吾即休。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "9b994d3c2bf19aa53d7884fa6ccbc4a3",
        "title": "说洄溪招退者",
        "author": "元结",
        "content": "长松亭亭满四山，山间乳窦流清泉。\n洄溪正在此山裏，糜色如珈玉液酒，酒熟犹闻松节香。\n溪边老翁年几许，浯溪石下多泉源，盛暑大寒冬大温。\n屠苏宜在水中石，勿惮山深与地僻，罗浮尚有葛仙翁。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "a016f0c563910cee41618859f0b1b5f1",
        "title": "宿丹崖翁宅",
        "author": "元结",
        "content": "扁舟欲到泷口湍，春水湍泷上水难。\n投竿来泊丹崖下，泉流掩映在木杪。\n有若白鸟飞林间。\n往往随风作雾雨，儿孙棹船抱酒瓮，醉裏长歌挥钓车。\n吾将求退与翁游，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "8c131a8317eb07923d52c3655ad838c4",
        "title": "石鱼湖上醉歌",
        "author": "元结",
        "content": "石鱼湖，似洞庭，夏水欲满君山青。\n山为樽，水为沼，我持长瓢坐巴丘，酌饮四坐以散愁。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "d6b55b057af8622ec850352f7da07feb",
        "title": "橘井",
        "author": "元结",
        "content": "灵橘无根井有泉，世间如梦又千年。\n乡园不见重归鹤，如何蹑得苏君迹，白日霓旌拥上天。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "6a9758e3c8f038503054915e8690cea2",
        "title": "石宫四咏",
        "author": "元结",
        "content": "石宫春云白，白云宜苍苔。\n拂云践石径，俗士谁能来。\n石宫夏水寒，寒水宜高林。\n远风吹萝蔓，野客熙清阴。\n石宫秋气清，清气宜山谷。\n落叶逐霜风，幽人爱松竹。\n石宫冬日暖，暖日宜温泉。\n晨光静水雾，逸者犹安眠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "c68cc43968583ee4c87ab4da99844a8e",
        "title": "欸乃曲五首",
        "author": "元结",
        "content": "偶存名迹在人间，顺俗与时未安閒。\n来谒大官兼问政，扁舟却入九疑山。\n湘江二月春水准，满月和风宜夜行。\n唱桡欲过平阳戍，守吏相呼问姓名。\n千里枫林烟雨深，无朝无暮有猿吟。\n停桡静听曲中意，好是云山韶濩音。\n零陵郡北湘水东，浯溪形胜满湘中。\n溪口石颠堪自逸，谁能相伴作渔翁。\n下泷船似入深渊，上泷船似欲升天。\n泷南始到九疑郡，应绝高人乘兴船。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十一"
        }
    },
    {
        "uuid": "4a2681e082ae8b8cef1aeb22d0b430ad",
        "title": "欸乃曲",
        "author": "元结",
        "content": "偶存名迹在人间，顺俗与时未安閒。\n来谒大官兼问政，湘江二月春水准，满月和风宜夜行。\n唱桡欲过平阳戍，千里枫林烟雨深，无朝无暮有猿吟。\n倚桡静听曲中意，零陵郡北湘水东，浯溪形胜满湘中。\n溪口石颠堪自逸，下泷船似入深渊，上泷船似欲升天。\n泷南始到九疑郡，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十"
        }
    }
]