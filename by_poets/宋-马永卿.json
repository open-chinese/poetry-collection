[
    {
        "title": "萧何",
        "author": "马永卿",
        "content": "创业艰难尚尔为，太平奢侈可前知。\n欲令后世无能过，可笑萧何尔许痴。",
        "dynasty": "宋",
        "collection_info": null
    },
    {
        "title": "谒冯侍御  其一",
        "author": "马永卿",
        "content": "久知仕宦有升沉，此际门阑不觉深。\n半世人间初识面，一朝林下遽论心。\n依依落日催归骑，袅袅秋风动客襟。\n乡里小儿何太喜，异乡流落有知音。",
        "dynasty": "宋",
        "collection_info": null
    },
    {
        "title": "谒冯侍御  其二",
        "author": "马永卿",
        "content": "珍重吾乡有异人，后来谁可继前尘。\n久邀干竺为心友，未许巢由作外臣。\n桑梓荒残俱动念，衣冠零落合相亲。\n白□碧竹龙华路，茅屋三间愿卜邻。",
        "dynasty": "宋",
        "collection_info": null
    },
    {
        "title": "赠申孝子世宁",
        "author": "马永卿",
        "content": "六月烈日日正中，时有叛将号羣凶。\n平人血染大溪浪，比屋焰照鹅湖峰。\n白刃纷纷蔽行路，六合茫茫何处去。\n妻见夫亡不敢啼，母弃儿奔那忍顾。\n药市申翁鬓有霜，卧病经时不下床。\n平生未省见兵革，出门正尔逢豺狼。\n豺狼满市如流水，追索金缯心未已。\n可怜累世积阴功，今日将为兵死鬼。\n世宁孝行何高高，慨慷性命轻鸿毛。\n此时自欲赴黄壤，欣然延颈迎霜刀。\n至孝感兮天地动，白日在光百川涌。\n三刀不死古今稀，一命自月神灵拥。\n羣贤激赏争作歌，要使汝名长不磨。\n何时上书达天听，诏加旌表高嵯峨。",
        "dynasty": "宋",
        "collection_info": null
    }
]