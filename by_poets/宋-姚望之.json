[
    {
        "title": "汴京",
        "author": "姚望之",
        "content": "蛇豕腥膻经几年，故都宫阙尚巍然。\n八陵苍莽知何地，九庙英灵如在天。\n重整六军严宿卫，旋兴百堵慰氓编。\n微臣董役惭无补，拟绘新图献榻前。",
        "dynasty": "宋",
        "collection_info": null
    },
    {
        "title": "龟山禅寺",
        "author": "姚望之",
        "content": "万山深处远轮蹄，古寺雍熙诏赐题。\n坐望竺干诸佛近，徙凭菌阁十方低。\n灵岩频见玄猿度，琪树应招白鹤栖。\n不觉胜游天已晚，一痕新月印前溪。",
        "dynasty": "宋",
        "collection_info": null
    }
]