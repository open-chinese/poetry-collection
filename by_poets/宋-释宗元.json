[
    {
        "uuid": "55f48bc489234b38150ce57aa2821868",
        "title": "赞达磨大师",
        "author": "释宗元",
        "content": "十万里来卖口嘴，宜乎打落当门齿，面壁九年谁采你。\n深雪之中若不得救苦救难观世音菩萨，有甚面目归乡里。",
        "dynasty": "宋",
        "collection_info": null
    },
    {
        "uuid": "4445e900060ebd5e40f1aaf7353e6611",
        "title": "赞五祖和尚",
        "author": "释宗元",
        "content": "貌古而清，语俚而新。\n同乎流俗，大有径庭。\n常心是道，杀人活人。\n使当时磨下玉洁冰清，则杨岐一宗未必中兴者也。",
        "dynasty": "宋",
        "collection_info": null
    },
    {
        "uuid": "85591ed2e8f4e7d332b7eba1d9c691e1",
        "title": "赞大慧和尚",
        "author": "释宗元",
        "content": "世尊去世，二千余年，到此尊慈，恰五十代。\n渠以壁上安灯盏，雨前置酒台。\n闷来打三碗，何处得愁来。\n颂清浄行者不入涅槃，破戒比丘不堕地狱，佛法兴衰可见也。",
        "dynasty": "宋",
        "collection_info": null
    }
]