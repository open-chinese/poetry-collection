[
    {
        "uuid": "0387ad53debb06f032b4aea7e15c3e14",
        "title": "深静堂",
        "author": "叶抑",
        "content": "乱山苍苍溪曲盘，烟林漠漠风生寒。\n地幽景绝岂易到，中隠萧寺环峯峦。\n山僧淳朴寺亦古，筑室为堂蔽风雨。\n深静岂与众缘同，万法不传归妙处。\n堂前流水自涓涓，屋外松篁不计年。\n衲子一念俱已尽，不数岁月明晦迁。\n我来兹堂息尘虑，终日忘形得深趣。\n明朝缰锁西復东，谩写微言题所寓。",
        "dynasty": "宋",
        "collection_info": null
    },
    {
        "uuid": "3d38c107455c74f7d7877f074128ed0c",
        "title": "绿筠轩",
        "author": "叶抑",
        "content": "萧萧箨龙苍且绿，直节凌云长丛玉。\n高标自是绝尘埃，便使人间无点俗。",
        "dynasty": "宋",
        "collection_info": null
    }
]