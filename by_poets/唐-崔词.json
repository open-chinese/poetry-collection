[
    {
        "uuid": "75cc831676dbd011d8a7654467998ab1",
        "title": "谒禹庙",
        "author": "崔词",
        "content": "（按：崔词疑即与薛苹同题禹庙十七人之一。\n）惟舜禅功始，惟尧锡命初。\n九州方奠画，万壑遂横疏。\n受箓尝开洞，过门不下车。\n诸侯会玉帛，沧海荐图书。\n玄默将遗世，崇高亦厌居。\n耘田自有鸟，浚泽岂为鱼。\n家及三王嗣，殷囚百代如。\n灵容肃清宇，衮服闭荒墟。\n枣径愁云暮，松扉撤祭余。\n叨荣陵寝邑，怀古益踌躇。\n（见《会稽掇英总集》卷八）。",
        "dynasty": "唐",
        "collection_info": null
    }
]