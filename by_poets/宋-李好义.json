[
    {
        "title": "谒金门 花过雨",
        "author": "李好义",
        "content": "花过雨。\n又是一番红素。\n燕子归来衔绣幕。\n旧巢无觅处。\n谁在玉楼歌舞。\n谁在玉关辛苦。\n若使胡尘吹得去。\n东风侯万户。",
        "dynasty": "宋",
        "collection_info": null
    },
    {
        "title": "望江南・忆江南 思往事",
        "author": "李好义",
        "content": "思往事，白尽少年头。\n曾帅三军平蜀难，沿边四郡一齐收。\n逆党反封侯。\n元宵夜，灯火闹啾啾。\n厅上一员闲总管，门前几个纸灯球。\n箫鼓胜皇州。",
        "dynasty": "宋",
        "collection_info": null
    }
]