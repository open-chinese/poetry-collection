[
    {
        "title": "邵武  其一",
        "author": "叶仪凤",
        "content": "溪上千峰碧玉环，瞰溪台榭紫云间。\n鸟啼花落非人世，似在金鳌山上山。",
        "dynasty": "宋",
        "collection_info": null
    },
    {
        "title": "邵武  其二",
        "author": "叶仪凤",
        "content": "城南城北草如茵，绿水青山眼界新。\n更问樵溪何处是，满城桃李万家春。",
        "dynasty": "宋",
        "collection_info": null
    },
    {
        "title": "句",
        "author": "叶仪凤",
        "content": "天钟秀气魁文陛，地涌仙源接武夷。",
        "dynasty": "宋",
        "collection_info": null
    }
]