[
    {
        "uuid": "e1db8f18525ebc6a50f60a86c04a64c8",
        "title": "题式之诗卷后",
        "author": "李贾",
        "content": "矫首天地间，凄其望终古。\n前辈久零落，斯文日榛莽。\n戴君天台秀，忽向南方来。\n老气横九州，胸次何崔嵬。\n藻□晚更奇，崩腾豁高趣。\n疑是赤城霞，飘飖堕章句。\n白首一孤剑，谁人荐子虚。\n有时杯酒间，高论倾淮湖。\n既有四海名，何惭万钟乐。\n君看荣与贱，千载俱冥漠。",
        "dynasty": "宋",
        "collection_info": null
    }
]