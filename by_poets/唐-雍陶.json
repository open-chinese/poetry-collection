[
    {
        "uuid": "9cb193a5f8dac29bd0bfe8bac81b6d29",
        "title": "相和歌辞 明月照高楼",
        "author": "雍陶",
        "content": "朗月何高高，楼中帘影寒。\n一妇独含叹，四坐谁成欢。\n时节屡已移，游旅杳不还。\n沧溟倘未涸，妾泪终不干。\n君若无定云，妾若不动山。\n云行出山易，山逐云去难。\n愿为边塞尘，因风委君颜。\n君颜良洗多，荡妾浊水间。",
        "dynasty": "唐",
        "collection_info": null
    },
    {
        "uuid": "b856c0b6d4c43d7bac420479206dfddf",
        "title": "明月照高楼",
        "author": "雍陶",
        "content": "朗月何高高，楼中帘影寒。\n一妇独含叹，四坐谁成欢。\n时节屡已移，游旅杳不还。\n沧溟傥未涸，妾泪终不干。\n君若无定云，妾若不动山。\n云行出山易，山逐云去难。\n愿为边塞尘，因风委君颜。\n君颜良洗多，荡妾浊水间。",
        "dynasty": "唐",
        "collection_info": null
    },
    {
        "uuid": "353bff156fca61ee212f2cebd8603dd9",
        "title": "酬秘书王丞见寄",
        "author": "雍陶",
        "content": "朝下有闲思，南沟边水行。\n因来见寥落，转自嘆平生。\n白首丈夫气，赤心知己情。\n留诗本相慰，却忆苦吟声。",
        "dynasty": "唐",
        "collection_info": null
    },
    {
        "uuid": "befd8840aff916ad62e78100bee53a71",
        "title": "赠金河戍客",
        "author": "雍陶",
        "content": "惯猎金河路，曾逢雪不迷。\n射鵰青冢北，走马黑山西。\n戍远旌幡少，年深帐幕低。\n酬恩须尽敌，休说梦中闺。",
        "dynasty": "唐",
        "collection_info": null
    },
    {
        "uuid": "c39deb8941e744967f8c59425781ebad",
        "title": "孤桐",
        "author": "雍陶",
        "content": "疎桐余一干，风雨日萧条。\n岁晚琴材老，天寒桂叶凋。\n已悲根半死，復恐尾全焦。\n幸在龙门下，知音肯寂寥。",
        "dynasty": "唐",
        "collection_info": null
    },
    {
        "uuid": "e472cba5e28ad07e7dd1e16664296f2f",
        "title": "秋露",
        "author": "雍陶",
        "content": "白露暧秋色，月明清漏中。\n痕沾珠箔重，点落玉盘空。\n竹动时惊鸟，莎寒暗滴虫。\n满园生永夜，渐欲与霜同。",
        "dynasty": "唐",
        "collection_info": null
    },
    {
        "uuid": "a82a7f76be85d1f648213c951f359028",
        "title": "送徐使君赴岳州",
        "author": "雍陶",
        "content": "渺渺楚江上，风旗摇去舟。\n马归云梦晚，猨叫洞庭秋。\n别思满南渡，乡心生北楼。\n巴陵山水郡，应称谢公游。",
        "dynasty": "唐",
        "collection_info": null
    },
    {
        "uuid": "1e0ae70c56fd07afc17e9275bba725f4",
        "title": "送裴璋还蜀因亦怀归",
        "author": "雍陶",
        "content": "客在劒门外，新年音信稀。\n自为千里别，已送几人归。\n陌上月初落，马前花正飞。\n离言殊未尽，春雨满行衣。",
        "dynasty": "唐",
        "collection_info": null
    },
    {
        "uuid": "e05e9113b7a4384e1685d5a502b903f2",
        "title": "送前鄠县李少府",
        "author": "雍陶",
        "content": "近出圭峯下，还期又不赊。\n身闲多宿寺，官满未移家。\n罢钓临秋水，开尊对月华。\n自当蓬阁选，岂得卧烟霞。",
        "dynasty": "唐",
        "collection_info": null
    },
    {
        "uuid": "682ad948a52fafc80d5ed449170f43de",
        "title": "送宜春裴明府之任",
        "author": "雍陶",
        "content": "南行春已满，路半水茫然。\n楚望花当渡，湘阴橘满川。\n山横湖色上，帆出鸟行前。\n此任无辞远，亲人贵用还。",
        "dynasty": "唐",
        "collection_info": null
    },
    {
        "uuid": "2b0ca44a50713862072f02930e2e873d",
        "title": "赠宗静上人",
        "author": "雍陶",
        "content": "世上方传教，山中未得归。\n闲花飘讲席，驯鸽污禅衣。\n积雨谁过寺，残钟自掩扉。\n寒来垂顶帽，白髮剃应稀。",
        "dynasty": "唐",
        "collection_info": null
    },
    {
        "uuid": "0fbe89304d6aedcc304f810674546e27",
        "title": "同贾岛宿无可上人院",
        "author": "雍陶",
        "content": "何处销愁宿，携囊就远僧。\n中宵吟有雪，空屋语无灯。\n静境唯闻铎，寒床但枕肱。\n还因爱闲客，始得见南能。",
        "dynasty": "唐",
        "collection_info": null
    },
    {
        "uuid": "a22df7cc548a0b3143a45aa821aab219",
        "title": "和刘补阙秋园寓兴六首 一",
        "author": "雍陶",
        "content": "水木夕阴冷，池塘秋意多。\n庭风吹故叶，阶露净寒莎。\n愁燕窥灯语，情人见月过。\n砧声听已别，虫响復相和。",
        "dynasty": "唐",
        "collection_info": null
    },
    {
        "uuid": "bed449a9b4a076dcc6a026e9eec6a8d6",
        "title": "和刘补阙秋园寓兴六首 二",
        "author": "雍陶",
        "content": "闭门无事后，此地即山中。\n但觉鸟声异，不知人境同。\n晚花开为雨，残果落因风。\n独坐还吟酌，诗成酒已空。",
        "dynasty": "唐",
        "collection_info": null
    },
    {
        "uuid": "e6c3247d2bdb5af12b9a1dac22b34276",
        "title": "和刘补阙秋园寓兴六首 三",
        "author": "雍陶",
        "content": "自得家林趣，常时在外稀。\n对僧餐野食，迎客着山衣。\n雀鬬翻檐散，蝉惊出树飞。\n功成他日后，何必五湖归。",
        "dynasty": "唐",
        "collection_info": null
    },
    {
        "uuid": "fde9553c2e5833dceac7c92715fec75e",
        "title": "和刘补阙秋园寓兴六首 四",
        "author": "雍陶",
        "content": "秋色庭芜上，清朝见露华。\n疎篁抽晚笋，幽药吐寒芽。\n引水新渠净，登台小径斜。\n人来多爱此，萧爽似仙家。",
        "dynasty": "唐",
        "collection_info": null
    },
    {
        "uuid": "2e7b4f415b2919b73135ed256c1357f5",
        "title": "和刘补阙秋园寓兴六首 五",
        "author": "雍陶",
        "content": "禁掖朝回后，林园胜赏时。\n野人来辨药，庭鹤往看棊。\n晚日明丹枣，朝霜润紫棃。\n还因重风景，犹自有秋诗。",
        "dynasty": "唐",
        "collection_info": null
    },
    {
        "uuid": "ebd2771a465995aa95004e41455f2ce5",
        "title": "和刘补阙秋园寓兴六首 六",
        "author": "雍陶",
        "content": "圣代少封事，闲居方屏喧。\n漏寒云外阙，木落月中园。\n山鸟宿檐树，水萤流洞门。\n无人见清景，林下自开尊。",
        "dynasty": "唐",
        "collection_info": null
    },
    {
        "uuid": "df95914158754c062f140742f9d99e34",
        "title": "岳阳晚景",
        "author": "雍陶",
        "content": "汉阳无远寺，见说过汾城。\n云雨经春客，江山几日程。\n终随鸥鸟去，祗在海潮生。\n前路逢渔父，多愁问姓名。",
        "dynasty": "唐",
        "collection_info": null
    },
    {
        "uuid": "dbe568d4f8661fe08f1954664d99faf6",
        "title": "塞上宿野寺",
        "author": "雍陶",
        "content": "塞上蕃僧老，天寒疾上关。\n远烟平似水，高树暗如山。\n去马朝常急，行人夜始闲。\n更深听刁斗，时到磬声间。",
        "dynasty": "唐",
        "collection_info": null
    },
    {
        "uuid": "6575fa5605bb098a48b02c243a1a4e07",
        "title": "寒食夜池上对月怀友",
        "author": "雍陶",
        "content": "人间多别离，处处是相思。\n海内无烟夜，天涯有月时。\n跳鱼翻荇叶，惊鹊出花枝。\n亲友皆千里，三更独遶池。",
        "dynasty": "唐",
        "collection_info": null
    },
    {
        "uuid": "1860f18e3d18194ee32760e2c603ed69",
        "title": "自述",
        "author": "雍陶",
        "content": "万事谁能问，一名犹未知。\n贫当多累日，闲过少年时。\n灯下和愁睡，花前带酒悲。\n无谋常委命，转觉命堪疑。",
        "dynasty": "唐",
        "collection_info": null
    },
    {
        "uuid": "f7cd9edaa5b2f46d99591cf6d046b267",
        "title": "送契玄上人南游",
        "author": "雍陶",
        "content": "红叶落湘川，枫明映水天。\n寻钟过楚寺，拥锡上泷船。\n病客思留药，迷人待说禅。\n南中多古迹，应访虎溪泉。",
        "dynasty": "唐",
        "collection_info": null
    },
    {
        "uuid": "3bc890fe1be65b234c2eeea271f0675c",
        "title": "少年行",
        "author": "雍陶",
        "content": "不倚军功有侠名，可怜毬猎少年情。\n戴铃健鹘随声下，撼佩骄骢弄影行。\n觅匠重装燕客劒，对人新按越姬筝。\n岂知儒者心偏苦，吟向秋风白髮生。",
        "dynasty": "唐",
        "collection_info": null
    },
    {
        "uuid": "ccf2e5c6d1eb83e3e7d508e4b6210116",
        "title": "咏双白鹭",
        "author": "雍陶",
        "content": "双鹭应怜水满池，风飘不动顶丝垂。\n立当青草人先见，行傍白莲鱼未知。\n一足独拳寒雨裏，数声相叫早秋时。\n林塘得尔须增价，况与诗家物色宜。",
        "dynasty": "唐",
        "collection_info": null
    },
    {
        "uuid": "5dbd199f9b384dbe67328d6e657023a6",
        "title": "晴诗",
        "author": "雍陶",
        "content": "晚虹斜日塞天昏，一半山川带雨痕。\n新水乱侵青草路，残烟犹傍绿杨村。\n胡人羊马休南牧，汉将旌旗在北门。\n行子喜闻无战伐，闲看游骑猎秋原。",
        "dynasty": "唐",
        "collection_info": null
    },
    {
        "uuid": "b1ecbc8fa57596e9eb6a9444e7c64590",
        "title": "送徐山人归睦州旧隐",
        "author": "雍陶",
        "content": "君在桐庐何处住，草堂应与戴家邻。\n初归山犬翻惊主，久别江鸥却避人。\n终日欲为相逐计，临岐空羡独行身。\n秋风钓艇遥相忆，七里滩西片月新。",
        "dynasty": "唐",
        "collection_info": null
    },
    {
        "uuid": "da253714b892b8e3e1ea6588bd3e013c",
        "title": "到蜀后记途中经历",
        "author": "雍陶",
        "content": "劒峯重迭雪云漫，忆昨来时处处难。\n大散岭头春足雨，褒斜谷裏夏犹寒。\n蜀门去国三千里，巴路登山八十盘。\n自到成都烧酒熟，不思身更入长安。",
        "dynasty": "唐",
        "collection_info": null
    },
    {
        "uuid": "9a083899d8e7ff94f138e8de3410ab7f",
        "title": "忆山寄僧",
        "author": "雍陶",
        "content": "尘路谁知蹋雪踪，到来空认出云峯。\n天晴远见月中树，风便细听烟际钟。\n阅世数思僧并院，忆山长羡鹤归松。\n新愁旧恨多难说，半在眉间半在胸。",
        "dynasty": "唐",
        "collection_info": null
    },
    {
        "uuid": "dc8e14761a9fa6c96c50cca5d159ce43",
        "title": "赠玉芝观王尊师",
        "author": "雍陶",
        "content": "处处烟霞寻总遍，却来城市喜逢师。\n时流见说无人在，年纪唯应有鹤知。\n大药已成宁畏晚，小松初种不嫌迟。\n长忧一日归天去，未授灵方遣问谁。",
        "dynasty": "唐",
        "collection_info": null
    },
    {
        "uuid": "5621bf561cdce8f68f4448f4a2e4be9b",
        "title": "哭饶州吴谏议使君",
        "author": "雍陶",
        "content": "忽闻身谢满朝惊，俄感鄱阳罢市情。\n遗爱永存今似古，高名不朽死如生。\n神仙难见青骡事，谏议空留白马名。\n授馆曾为门下客，几迴垂泪过宣平。",
        "dynasty": "唐",
        "collection_info": null
    },
    {
        "uuid": "ece26b42086ab12110f440f4af216ab1",
        "title": "经杜甫旧宅",
        "author": "雍陶",
        "content": "浣花溪裏花多处，为忆先生在蜀时。\n万古只应留旧宅，千金无復换新诗。\n沙崩水槛鸥飞尽，树压村桥马过迟。\n山月不知人事变，夜来江上与谁期。",
        "dynasty": "唐",
        "collection_info": null
    },
    {
        "uuid": "1fbcdb6f33f3da5f7a44a5a9d0cc9b70",
        "title": "河阴新城",
        "author": "雍陶",
        "content": "高城新筑压长川，虎踞龙盘气色全。\n五里似云根不动，一重如月晕长圆。\n河流暗与沟池合，山色遥将睥睨连。\n自有此来当汴口，武牢何用锁风烟。",
        "dynasty": "唐",
        "collection_info": null
    },
    {
        "uuid": "73151586e9d24a6c0673856514ab276f",
        "title": "秋居病中",
        "author": "雍陶",
        "content": "幽居悄悄何人到，落日清凉满树梢。\n新句有时愁裏得，古方无效病来抛。\n荒檐数蝶悬蛛网，空屋孤萤入燕巢。\n独卧南窗秋色晚，一庭红叶掩衡茅。",
        "dynasty": "唐",
        "collection_info": null
    },
    {
        "uuid": "882d3451794b8d8e7282cff237763906",
        "title": "罢还边将",
        "author": "雍陶",
        "content": "白鬚虏将话边事，自失公权怨语多。\n汉主岂劳思李牧，赵王犹是用廉颇。\n新鹰饱肉唯闲猎，旧劒生衣懒更磨。\n百战无功身老去，羡他年少渡黄河。",
        "dynasty": "唐",
        "collection_info": null
    },
    {
        "uuid": "ce7a42ac83076ffed9e19f80bfeed7d2",
        "title": "永乐殷尧藩明府县池嘉莲咏",
        "author": "雍陶",
        "content": "青苹白石匝莲塘，水裏莲开带瑞光。\n露湿红芳双朵重，风飘绿蔕一枝长。\n同心栀子徒夸艳，合穗嘉禾岂解香。\n不独丰祥先有应，更宜花县对潘郎。",
        "dynasty": "唐",
        "collection_info": null
    },
    {
        "uuid": "5204389793d629641d92e5da89c6cd82",
        "title": "詶李绀岁除送酒",
        "author": "雍陶",
        "content": "岁尽贫生事事须，就中深恨酒钱无。\n故人充寿能分送，远客消愁免自沽。\n一夜四乘倾凿落，五更三点把屠苏。\n已供时节深珍重，况许今朝更挈壶。",
        "dynasty": "唐",
        "collection_info": null
    },
    {
        "uuid": "04c68856eba4e4df2adfa5119feb6d67",
        "title": "蜀路倦行因有所感",
        "author": "雍陶",
        "content": "乱峯碎石金牛路，过客应骑铁马行。\n白日欲斜催后乘，青云何处问前程？飞蝇一一皆先去，度鸟双双亦远鸣。\n蹇步不唯伤旅思，此中兼见宦途情。",
        "dynasty": "唐",
        "collection_info": null
    },
    {
        "uuid": "0daef3386cee6ba8c7de25322a4be9d2",
        "title": "寄永乐殷尧藩明府",
        "author": "雍陶",
        "content": "古县萧条秋景晚，昔年陶令亦如君。\n头巾漉酒临黄菊，手[板]支颐向白云。\n百里岂能容骥足，九霄终自别鸡羣。\n相思不恨书来少，佳句多从阙下闻。",
        "dynasty": "唐",
        "collection_info": null
    },
    {
        "uuid": "9721115910e52927b87209c708bfdc39",
        "title": "蜀中战后感事",
        "author": "雍陶",
        "content": "蜀道英灵地，山重水又回。\n文章四子盛，道路五丁开。\n词客题桥去，忠臣叱驭来。\n卧龙同骇浪，跃马比浮埃。\n已谓无妖土，那知有祸胎。\n蕃兵依𣾴柳，蛮斾指江梅。\n战后悲逢血，烧余恨见灰。\n空留犀厌怪，无復酒除灾。\n岁积苌弘怨，春深杜宇哀。\n家贫移未得，愁上望乡台。",
        "dynasty": "唐",
        "collection_info": null
    },
    {
        "uuid": "95eeb7e6fcfd348988438e13cbb10fc8",
        "title": "荅蜀中经蛮后友人马艾见寄",
        "author": "雍陶",
        "content": "茜马渡泸水，北来如鸟轻。\n几年朝凤阙，一日破龟城。\n此地有征战，谁家无死生。\n人悲还旧里，鸟喜下空营。\n弟侄意初定，交朋心尚惊。\n自从经难后，吟苦似猿声。",
        "dynasty": "唐",
        "collection_info": null
    },
    {
        "uuid": "e4727471a819d84cc3e1da9b1028c67f",
        "title": "卢岳闲居十韵",
        "author": "雍陶",
        "content": "扰扰走人寰，争如占得闲。\n防愁心付酒，求静力登山。\n见药芳时采，逢花好处攀。\n望云开病眼，临涧洗愁颜。\n春色流岩下，秋声碎竹间。\n锦文苔点点，钱样菊斑斑。\n路远朝无客，门深夜不关。\n鹤飞高缥缈，莺语巧绵蛮。\n养拙甘沈默，忘怀绝险艰。\n更怜云外路，空去又空还。",
        "dynasty": "唐",
        "collection_info": null
    },
    {
        "uuid": "bf6b4957a7e0335dfd25a3bc4440f457",
        "title": "送于中丞使北蕃",
        "author": "雍陶",
        "content": "朔将引双旌，山遥碛雪平。\n经年通国信，计日得蕃情。\n野次依泉宿，沙中望火行。\n远鵰秋有力，寒马夜无声。\n看猎临胡帐，思乡见汉城。\n来春拥边骑，新草满归程。",
        "dynasty": "唐",
        "collection_info": null
    },
    {
        "uuid": "e8dd4bb178098da2005359896de161b5",
        "title": "和河南白尹西池北新葺水斋招赏十二韵",
        "author": "雍陶",
        "content": "二室峯前水，三川府右亭。\n乱流深竹径，分遶小花汀。\n池角通泉脉，堂心豁地形。\n坐中寒瑟瑟，床下细泠泠。\n雨夜思巫峡，秋朝想洞庭。\n千年孤镜碧，一片远天青。\n鱼戏摇红尾，鸥闲退白翎。\n荷倾泻珠露，沙乱动金星。\n藤架如纱帐，苔墙似锦屏。\n龙门人少到，仙棹自多停。\n游忆高僧伴，吟招野客听。\n余波不能惜，便欲养浮萍。",
        "dynasty": "唐",
        "collection_info": null
    },
    {
        "uuid": "27cd0c6b3eebdea355a8b7489d6bef83",
        "title": "感兴",
        "author": "雍陶",
        "content": "贫女貌非丑，要须缘嫁迟。\n还似求名客，无媒不及时。",
        "dynasty": "唐",
        "collection_info": null
    },
    {
        "uuid": "3364722f526a4e75313a4d888c3a1f5c",
        "title": "长安客感",
        "author": "雍陶",
        "content": "日过千万家，一家非所依。\n不及行尘影，犹随马蹄归。",
        "dynasty": "唐",
        "collection_info": null
    },
    {
        "uuid": "96332682197c9519dda467b5fe00fa65",
        "title": "春怀旧游",
        "author": "雍陶",
        "content": "吟想旧经过，花时奈远何。\n别来长似见，春梦入关多。",
        "dynasty": "唐",
        "collection_info": null
    },
    {
        "uuid": "7257c047473e6cbb512e492f7b733ef8",
        "title": "离京城宿商山作",
        "author": "雍陶",
        "content": "山月吟声苦，春风引思长。\n无由及尘土，犹带杏花香。",
        "dynasty": "唐",
        "collection_info": null
    },
    {
        "uuid": "c10091a7a87dce568efa19239e3237b0",
        "title": "秋馆雨夜",
        "author": "雍陶",
        "content": "夜雨空馆静，幽人起裴回。\n长安醉眠客，岂知新鴈来。",
        "dynasty": "唐",
        "collection_info": null
    },
    {
        "uuid": "216cb4d8cffcaba61705322cac322859",
        "title": "闻子规",
        "author": "雍陶",
        "content": "百鸟有啼时，子规声不歇。\n春寒四邻静，独叫三更月。",
        "dynasty": "唐",
        "collection_info": null
    },
    {
        "uuid": "667e3cc54a1bc7ac8414e2d6902616d8",
        "title": "怀无可上人",
        "author": "雍陶",
        "content": "山寺秋时后，僧家夏满时。\n清凉多古迹，几处有新诗。",
        "dynasty": "唐",
        "collection_info": null
    },
    {
        "uuid": "f9ddc13365aefe8e184b6f2cf98232f9",
        "title": "长安客感",
        "author": "雍陶",
        "content": "客泪如危叶，长悬零落心。\n况是悲秋日，临风制不禁。",
        "dynasty": "唐",
        "collection_info": null
    },
    {
        "uuid": "49344459a538117731d5dc11846688ec",
        "title": "送客遥望",
        "author": "雍陶",
        "content": "别远心更苦，遥将目送君。\n光华不可见，孤鹤没秋云。",
        "dynasty": "唐",
        "collection_info": null
    },
    {
        "uuid": "04bb183f05558a1fcff714c7735d2b95",
        "title": "伤靡草",
        "author": "雍陶",
        "content": "靡草似客心，年年亦先死。\n无由伴花落，暂得因风起。",
        "dynasty": "唐",
        "collection_info": null
    },
    {
        "uuid": "14832f414f0d46a8e9c0a1b6db0f5b98",
        "title": "放鹤",
        "author": "雍陶",
        "content": "从今一去不须低，见说辽东好去栖。\n努力莫辞仙路远，白云飞处免羣鸡。",
        "dynasty": "唐",
        "collection_info": null
    },
    {
        "uuid": "2bcdd07d990d8f8cfe8ff531ed295241",
        "title": "早秋月夜",
        "author": "雍陶",
        "content": "身闲伴月夜深行，风触衣裳四体轻。\n为见近来天气好，几篇诗兴入秋成。",
        "dynasty": "唐",
        "collection_info": null
    },
    {
        "uuid": "19f53794e1891b4031be6e9ba02e552f",
        "title": "蝉",
        "author": "雍陶",
        "content": "高树蝉声入晚云，不唯愁我亦愁君。\n何时各得身无事，每到闻时似不闻。",
        "dynasty": "唐",
        "collection_info": null
    },
    {
        "uuid": "16c285bee1a1efc77bb520178addcbf2",
        "title": "公子行",
        "author": "雍陶",
        "content": "公子风流嫌锦绣，新裁白纻作春衣。\n金鞭留当谁家酒，拂柳穿花信马归。",
        "dynasty": "唐",
        "collection_info": null
    },
    {
        "uuid": "ee880eb6ba6e59e7eec3d9748ad142e4",
        "title": "题情尽桥",
        "author": "雍陶",
        "content": "从来只有情难尽，何事名为情尽桥。\n自此改名为折柳，任他离恨一条条。",
        "dynasty": "唐",
        "collection_info": null
    },
    {
        "uuid": "d390a79113bcabf4d8881b3517d209b5",
        "title": "峡中行",
        "author": "雍陶",
        "content": "两崖开尽水回环，一叶纔通石罅间。\n楚客莫言山势险，世人心更险于山。",
        "dynasty": "唐",
        "collection_info": null
    },
    {
        "uuid": "d4dffc94f991ee4d6b39f3621eee15e5",
        "title": "韦处士郊居",
        "author": "雍陶",
        "content": "满庭诗境飘红叶，绕砌琴声滴暗泉。\n门外晚晴秋色老，万条寒玉一溪烟。",
        "dynasty": "唐",
        "collection_info": null
    },
    {
        "uuid": "014e37a350bab968ed7e41f7cfa4c871",
        "title": "秋怀",
        "author": "雍陶",
        "content": "古槐烟薄晚鸦愁，独向黄昏立御沟。\n南国望中生远思，一行新鴈去汀洲。",
        "dynasty": "唐",
        "collection_info": null
    },
    {
        "uuid": "36b5d36a2d58c01f5198d388f67f9d6d",
        "title": "再下第将归荆楚上白舍人",
        "author": "雍陶",
        "content": "穷通应计一时间，今日甘从刖足还。\n长倚玉人心自醉，不辞归去哭荆山。",
        "dynasty": "唐",
        "collection_info": null
    },
    {
        "uuid": "7476e677e3e93272cd1112a31262c2da",
        "title": "春行武关作",
        "author": "雍陶",
        "content": "风香春暖展归程，全胜游仙入洞情。\n一路缘溪花覆水，不妨闲看不妨行。",
        "dynasty": "唐",
        "collection_info": null
    },
    {
        "uuid": "4250eab6ddbd459343995eefebfc392d",
        "title": "恨别二首 一",
        "author": "雍陶",
        "content": "知君饯酒深深意，图使行人涕不流。\n如今却恨酒中别，不得一言千里愁。",
        "dynasty": "唐",
        "collection_info": null
    },
    {
        "uuid": "bc474b80f5e5211bad7cdbbfd8a6a54d",
        "title": "恨别二首 二",
        "author": "雍陶",
        "content": "人言日远还疎索，别后都非未别心。\n唯我忆君千里意，一年不见一重深。",
        "dynasty": "唐",
        "collection_info": null
    },
    {
        "uuid": "3f865ebcf803699b94c5a35deb8ed634",
        "title": "送人归吴",
        "author": "雍陶",
        "content": "远爱春波正满湖，羡君东去是归途。\n吟诗好向月中宿，一叫水天沙鹤孤。",
        "dynasty": "唐",
        "collection_info": null
    },
    {
        "uuid": "3ff4fd52469111e1f269084cad6fa6a9",
        "title": "喜梦归",
        "author": "雍陶",
        "content": "旅馆岁阑频有梦，分明最似此宵希。\n觉来莫道还无益，未得归时且当归。",
        "dynasty": "唐",
        "collection_info": null
    },
    {
        "uuid": "ae8e58023c1710bf76fcf0e72c78f893",
        "title": "路中问程知欲达青云驿",
        "author": "雍陶",
        "content": "行愁驿路问来人，西去经过愿一闻。\n落日回鞭相指点，前程从此是青云。",
        "dynasty": "唐",
        "collection_info": null
    },
    {
        "uuid": "0c164bbf2237c23d93b6847efe7352fd",
        "title": "题君山",
        "author": "雍陶",
        "content": "风波不动影沈沈，翠色全微碧色深。\n应是水仙梳洗处，一螺青黛镜中心。",
        "dynasty": "唐",
        "collection_info": null
    },
    {
        "uuid": "8e16dcee9f1316619028eb57ecc134ac",
        "title": "离家后作",
        "author": "雍陶",
        "content": "世上无媒似我希，一身惟有影相随。\n出门便作焚舟计，生不成名死不归。",
        "dynasty": "唐",
        "collection_info": null
    },
    {
        "uuid": "2fb4bf87ff3fc2eaad4b98d8746115d1",
        "title": "寄题岘亭",
        "author": "雍陶",
        "content": "岘亭留恨为伤杯，未得醒醒看便回。\n却想醉游如梦见，直疑元本不曾来。",
        "dynasty": "唐",
        "collection_info": null
    },
    {
        "uuid": "b772c3ed98075d3d1f8ea0550b5148b4",
        "title": "病鹤",
        "author": "雍陶",
        "content": "忆得当时病未遭，身为仙驭雪为毛。\n今来沙上飞无力，羞见樯乌立处高。",
        "dynasty": "唐",
        "collection_info": null
    },
    {
        "uuid": "ebc5f2717c503ebcdd3037243f13d5a6",
        "title": "状春",
        "author": "雍陶",
        "content": "含春笑日花心艳，带雨牵风柳态妖。\n珍重两般堪比处，醉时红脸舞时腰。",
        "dynasty": "唐",
        "collection_info": null
    },
    {
        "uuid": "7fda2b86a09bcc87c2c95907c3fb370d",
        "title": "春咏",
        "author": "雍陶",
        "content": "风恼花枝不耐频，等闲飞落易愁人。\n殷勤最是章台柳，一树千条管带春。",
        "dynasty": "唐",
        "collection_info": null
    },
    {
        "uuid": "edbbb1a7338a8333142b70c466adbc03",
        "title": "非酒",
        "author": "雍陶",
        "content": "人人慢说酒消忧，我道翻为引恨由。\n一夜醒来灯火暗，不应愁事亦成愁。",
        "dynasty": "唐",
        "collection_info": null
    },
    {
        "uuid": "43310a470f815a70084d52e7ca2b8e5d",
        "title": "苦寒",
        "author": "雍陶",
        "content": "今年无异去年寒，何事朝来独忍难。\n应是渐为贫客久，锦衣着尽布衣单。",
        "dynasty": "唐",
        "collection_info": null
    },
    {
        "uuid": "4db676646a0fbba9e37e776951eeaee9",
        "title": "送客",
        "author": "雍陶",
        "content": "若论秋思人人苦，最觉愁多客又深。\n何况病来惆怅尽，不知争作送君心。",
        "dynasty": "唐",
        "collection_info": null
    },
    {
        "uuid": "80355da2c1d1caf4e96a41d3195c51db",
        "title": "人问应举",
        "author": "雍陶",
        "content": "莫惊西上独迟迴，只为衡门未有媒。\n惆怅赋成身不去，一名闲事逐秋回。",
        "dynasty": "唐",
        "collection_info": null
    },
    {
        "uuid": "e005aa15231b3909f728e27678ec0ce3",
        "title": "送客不及",
        "author": "雍陶",
        "content": "水阔江天两不分，行人两处更相闻。\n遥遥已失风帆影，半日虚销指点云。",
        "dynasty": "唐",
        "collection_info": null
    },
    {
        "uuid": "fa74ec84f78f55377609cb03b99bd178",
        "title": "闻杜鹃二首 一",
        "author": "雍陶",
        "content": "碧竿微露月玲珑，谢豹伤心独叫风。\n高处已应闻滴血，山榴一夜几枝红。",
        "dynasty": "唐",
        "collection_info": null
    },
    {
        "uuid": "79b7a099a1bad95e2ff20df0efe60e15",
        "title": "闻杜鹃二首 二",
        "author": "雍陶",
        "content": "蜀客春城闻蜀鸟，思归声引未归心。\n却知夜夜愁相似，尔正啼时我正吟。",
        "dynasty": "唐",
        "collection_info": null
    },
    {
        "uuid": "280e0751555cb4b9d533dc7a46ad277a",
        "title": "西归出斜谷",
        "author": "雍陶",
        "content": "行过险栈出褒斜，出尽平川似到家。\n万里客愁今日散，马前初见米囊花。",
        "dynasty": "唐",
        "collection_info": null
    },
    {
        "uuid": "0c0e1bd62f5231150f2addd58bf56013",
        "title": "宿嘉陵驿",
        "author": "雍陶",
        "content": "离思茫茫正值秋，每因风景却生愁。\n今宵难作刀州梦，月色江声共一楼。",
        "dynasty": "唐",
        "collection_info": null
    },
    {
        "uuid": "870edeeb985c25fff9976eb1be70aa20",
        "title": "旅怀",
        "author": "雍陶",
        "content": "旧里已悲无产业，故山犹恋有烟霞。\n自从为客归时少，旅馆僧房却是家。",
        "dynasty": "唐",
        "collection_info": null
    },
    {
        "uuid": "0ec1af39871d46f449eb31f6373dd10c",
        "title": "贫居春怨",
        "author": "雍陶",
        "content": "贫居尽日冷风烟，独向檐床看雨眠。\n寂寞春风花落尽，满庭榆荚似秋天。",
        "dynasty": "唐",
        "collection_info": null
    },
    {
        "uuid": "f3c282d6e0a5799d6fb8841d6fb8072c",
        "title": "忆江南旧居",
        "author": "雍陶",
        "content": "闲思往事在湖亭，亭上秋灯照月明。\n宿客尽眠眠不得，半牕窗残月带潮声。",
        "dynasty": "唐",
        "collection_info": null
    },
    {
        "uuid": "2420802c383b3f45a7edcd83e966fd5f",
        "title": "夷陵城",
        "author": "雍陶",
        "content": "世家曾览楚英雄，国破城荒万事空。\n唯有邮亭阶下柳，春来犹似细腰宫。",
        "dynasty": "唐",
        "collection_info": null
    },
    {
        "uuid": "fe871795d8eb795bf4c278e1e362ebe6",
        "title": "访友人幽居二首 一",
        "author": "雍陶",
        "content": "落花门外春将尽，飞絮庭前日欲高。\n深院客来人未起，黄鹂枝上啄樱桃。",
        "dynasty": "唐",
        "collection_info": null
    },
    {
        "uuid": "dcef12c70eea3066ddaf403e5139a0f2",
        "title": "访友人幽居二首 二",
        "author": "雍陶",
        "content": "莎深苔滑地无尘，竹冷花迟剩驻春。\n尽日弄琴谁共听，与君兼鹤是三人。",
        "dynasty": "唐",
        "collection_info": null
    },
    {
        "uuid": "4ac1dd03fb0b11b3a67323eda120ff0d",
        "title": "宿大彻禅师故院",
        "author": "雍陶",
        "content": "竹房谁继生前事，松月空悬过去心。\n秋磬数声天欲晓，影堂斜掩一灯深。",
        "dynasty": "唐",
        "collection_info": null
    },
    {
        "uuid": "2995b06c90b11b06b352366d3fc03f71",
        "title": "送蜀客",
        "author": "雍陶",
        "content": "劒南风景腊前春，山鸟江风得雨新。\n莫怪送君行较远，自缘身是忆归人。",
        "dynasty": "唐",
        "collection_info": null
    },
    {
        "uuid": "39836f78b11c75fbc5e603f0c65c35ec",
        "title": "题宝应县",
        "author": "雍陶",
        "content": "雪楼当日动晴寒，渭水梁山鸟外看。\n闻说德宗曾到此，吟诗不敢倚阑干。",
        "dynasty": "唐",
        "collection_info": null
    },
    {
        "uuid": "fa038892d846614c8f78b3375dd87e00",
        "title": "和孙明府怀旧山",
        "author": "雍陶",
        "content": "五柳先生本在山，偶然为客落人间。\n秋来见月多归思，自起开笼放白鷴。",
        "dynasty": "唐",
        "collection_info": null
    },
    {
        "uuid": "6379632bf19ec2f056506e41e3e9c269",
        "title": "城西访友人别墅",
        "author": "雍陶",
        "content": "澧水桥西小路斜，日高犹未到君家。\n村园门巷多相似，处处春风枳壳花。",
        "dynasty": "唐",
        "collection_info": null
    },
    {
        "uuid": "0805290955e9d1c6a203d35bf37e246f",
        "title": "题大安池亭",
        "author": "雍陶",
        "content": "幽岛曲池相隐映，小桥虚阁半高低。\n好风好月无人宿，夜夜水禽船上栖。",
        "dynasty": "唐",
        "collection_info": null
    },
    {
        "uuid": "c4fe2a18839fea609312b85c30894622",
        "title": "送春",
        "author": "雍陶",
        "content": "勿言春尽春还至，少壮看花復几回。\n今日已从愁裏去，明年更莫共愁来。",
        "dynasty": "唐",
        "collection_info": null
    },
    {
        "uuid": "ca7585b6072500accd82315da24c6879",
        "title": "武侯庙古柏",
        "author": "雍陶",
        "content": "密叶四时同一色，高枝千岁对孤峯。\n此中疑有精灵在，为见盘根似卧龙。",
        "dynasty": "唐",
        "collection_info": null
    },
    {
        "uuid": "fa5cae91f466f8d094744de43ab42f9b",
        "title": "哀蜀人为南蛮俘虏五章 初出成都闻哭声",
        "author": "雍陶",
        "content": "但见城池还汉将，岂知佳丽属蛮兵。\n锦江南度遥闻哭，尽是离家别国声。",
        "dynasty": "唐",
        "collection_info": null
    },
    {
        "uuid": "924e8493fc3c01d3820b6817cf1286ce",
        "title": "哀蜀人为南蛮俘虏五章 过大渡河蛮使许之泣望乡国",
        "author": "雍陶",
        "content": "大渡河边蛮亦愁，汉人将渡尽回头。\n此中剩寄思乡泪，南去应无水北流。",
        "dynasty": "唐",
        "collection_info": null
    },
    {
        "uuid": "5461ace82438cde9f5c74de29d7ff6fd",
        "title": "哀蜀人为南蛮俘虏五章 出青溪关有迟留之意",
        "author": "雍陶",
        "content": "欲出乡关行步迟，此生无復却回时。\n千冤万恨何人见，唯有空山鸟兽知。",
        "dynasty": "唐",
        "collection_info": null
    },
    {
        "uuid": "63497d8168ee72b64435928963ff057e",
        "title": "哀蜀人为南蛮俘虏五章 别巂州一时恸哭云日为之变色",
        "author": "雍陶",
        "content": "越巂城南无汉地，伤心从此便为蛮。\n冤声一恸悲风起，云暗青天日下山。",
        "dynasty": "唐",
        "collection_info": null
    },
    {
        "uuid": "4484afe877318b1319e767c1645f0130",
        "title": "哀蜀人为南蛮俘虏五章 入蛮界不许有悲泣之声",
        "author": "雍陶",
        "content": "云南路出陷河西，毒草长青瘴色低。\n渐近蛮城谁敢哭，一时收泪羡猨啼。",
        "dynasty": "唐",
        "collection_info": null
    },
    {
        "uuid": "0e85126bbfa0553b5c9a63c0d83a6006",
        "title": "宿石门山居",
        "author": "雍陶",
        "content": "牕灯欲灭夜愁生，萤火飞来促织鸣。\n宿客几回眠又起，一溪秋水枕边声。",
        "dynasty": "唐",
        "collection_info": null
    },
    {
        "uuid": "eeb92686ca8031dc23092e29191e0675",
        "title": "过旧宅看花",
        "author": "雍陶",
        "content": "山桃野杏两三栽，树树繁花去復开。\n今日主人相引看，谁知曾是客移来。",
        "dynasty": "唐",
        "collection_info": null
    },
    {
        "uuid": "6c1a3e4677d19d1b8b314cbaeb5ff13b",
        "title": "寄襄阳章孝标",
        "author": "雍陶",
        "content": "青油幕下白云边，日日空山夜夜泉。\n闻说小斋多野意，枳花阴裏麝香眠。",
        "dynasty": "唐",
        "collection_info": null
    },
    {
        "uuid": "539983a84925a7d9fdac6f1207004ed1",
        "title": "洛中感事",
        "author": "雍陶",
        "content": "洛城今古足繁华，最恨乔家似石家。\n行到窈娘身没处，水边愁见亚枝花。",
        "dynasty": "唐",
        "collection_info": null
    },
    {
        "uuid": "68f7124a0db26505bfed68b8520289f9",
        "title": "阴地关见入蕃公主石上手迹",
        "author": "雍陶",
        "content": "汉家公主昔和蕃，石上今余手迹存。\n风雨几年侵不灭，分明纤指印苔痕。",
        "dynasty": "唐",
        "collection_info": null
    },
    {
        "uuid": "a088454677e6b20228fb6b067ea8d071",
        "title": "美人春风怨",
        "author": "雍陶",
        "content": "澹荡春风满眼来，落花飞蝶共裴回。\n偏能飘散同心蔕，无那愁眉吹不开。",
        "dynasty": "唐",
        "collection_info": null
    },
    {
        "uuid": "54c72dfd6fed0f7b6c4420dcb2e4feaf",
        "title": "过南邻花园",
        "author": "雍陶",
        "content": "莫怪频过有酒家，多情长是惜年华。\n春风堪赏还堪恨，纔见开花又落花。",
        "dynasty": "唐",
        "collection_info": null
    },
    {
        "uuid": "b34614deff69618213dd56a8f0ece7b4",
        "title": "劝行乐",
        "author": "雍陶",
        "content": "老去风光不属身，黄金莫惜买青春。\n白头纵作花园主，醉折花枝是别人。",
        "dynasty": "唐",
        "collection_info": null
    },
    {
        "uuid": "a3b1aaef91de16ce40db4c6cbc8876ec",
        "title": "渡桑干河",
        "author": "雍陶",
        "content": "南客岂曾谙塞北，年年唯见鴈飞回。\n今朝忽渡桑干水，不似身来似梦来。",
        "dynasty": "唐",
        "collection_info": null
    },
    {
        "uuid": "617381d42ee285310ed437abfe70d18e",
        "title": "月下喜吕郎中除兵部",
        "author": "雍陶",
        "content": "北阙云间见碧天，南宫月似旧时圆。\n喜看列宿今朝正，休嘆参差十四年。",
        "dynasty": "唐",
        "collection_info": null
    },
    {
        "uuid": "743710de642726595f37ec069db85445",
        "title": "天津桥望春",
        "author": "雍陶",
        "content": "津桥春水浸红霞，烟柳风丝拂岸斜。\n翠辇不来金殿闭，宫莺衔出上阳花。",
        "dynasty": "唐",
        "collection_info": null
    },
    {
        "uuid": "3812765859481c1311ab960b085626d3",
        "title": "自蔚州南入真谷有似劒门因有归思",
        "author": "雍陶",
        "content": "我家蜀地身离久，忽见胡山似劒门。\n马上欲垂千里泪，耳边唯欠一声猨。",
        "dynasty": "唐",
        "collection_info": null
    },
    {
        "uuid": "4c932ea893c87c1c21889107233e88ae",
        "title": "再经天涯地角山",
        "author": "雍陶",
        "content": "每忆云山养短才，悔缘名利入尘埃。\n十年马足行多少，两度天涯地角来。",
        "dynasty": "唐",
        "collection_info": null
    },
    {
        "uuid": "b8ac7f658c447b3bee79db2852403e08",
        "title": "题等界寺二首 一",
        "author": "雍陶",
        "content": "吴蜀千年等界村，英雄无主岂长存。\n思量往事今何在，万里山中一寺门。",
        "dynasty": "唐",
        "collection_info": null
    },
    {
        "uuid": "94a97ac8093079e9e2fe2f66b7260f83",
        "title": "题等界寺二首 二",
        "author": "雍陶",
        "content": "两国道涂都万里，来从此地等平分。\n行人竞说东西利，事不关心耳不闻。",
        "dynasty": "唐",
        "collection_info": null
    },
    {
        "uuid": "4ad1d8c2c17a98d55b14edd2272fc0d8",
        "title": "洛源驿戏题",
        "author": "雍陶",
        "content": "柳阴春岭鸟新啼，暖色浓烟深处迷。\n如恨往来人不见，水声呦咽出花溪。",
        "dynasty": "唐",
        "collection_info": null
    },
    {
        "uuid": "ff2abd4d28f457baa557ac220f79490c",
        "title": "遣愁",
        "author": "雍陶",
        "content": "抛掷泥中一听沈，不能三嘆引愁深。\n莫言客子无愁易，须识愁多暗损心。",
        "dynasty": "唐",
        "collection_info": null
    },
    {
        "uuid": "f2e521ea793486fffecd608cd65085c9",
        "title": "送友人弃官归山居",
        "author": "雍陶",
        "content": "不爱人间紫与绯，却思松下着山衣。\n春郊雨尽多新草，一路青青蹋雨归。",
        "dynasty": "唐",
        "collection_info": null
    },
    {
        "uuid": "ecfe3f3a2f939f41356c03a608ca1d99",
        "title": "山行",
        "author": "雍陶",
        "content": "野花幽鸟几千般，头白山僧遍识难。\n世上游人无復见，一生唯向画图看。",
        "dynasty": "唐",
        "collection_info": null
    },
    {
        "uuid": "4fe420665506386b9f4106451bf47f60",
        "title": "送客二首 一",
        "author": "雍陶",
        "content": "与君同在少年场，知己萧条壮士伤。\n可惜报恩无处所，却提孤劒过咸阳。",
        "dynasty": "唐",
        "collection_info": null
    },
    {
        "uuid": "3b141357428d325c72a77b117467d352",
        "title": "送客二首 二",
        "author": "雍陶",
        "content": "行人立马强盘回，别字犹含未忍开。\n好去出门休落泪，不如前路早归来。",
        "dynasty": "唐",
        "collection_info": null
    },
    {
        "uuid": "9fef3d734335d5b51692f9b09945c905",
        "title": "安国寺赠广宣上人",
        "author": "雍陶",
        "content": "马急人忙尘路喧，几从朝出到黄昏。\n今来合掌听师语，一似敲冰清耳根。",
        "dynasty": "唐",
        "collection_info": null
    },
    {
        "uuid": "e81625d5a2e50fb480e60e9a5f2f58ba",
        "title": "初醒",
        "author": "雍陶",
        "content": "心中得胜暂抛愁，醉卧凉风拂簟秋。\n半夜觉来新酒醒，一条斜月到床头。",
        "dynasty": "唐",
        "collection_info": null
    },
    {
        "uuid": "4eb67322190a0b57a91bfbe359df2333",
        "title": "送客归襄阳旧居",
        "author": "雍陶",
        "content": "襄阳耆旧别来稀，此去何人共掩扉。\n唯有白铜鞮上月，水楼闲处待君归。",
        "dynasty": "唐",
        "collection_info": null
    },
    {
        "uuid": "1190fa7435a0dd44484a58637def9a17",
        "title": "夜闻方响",
        "author": "雍陶",
        "content": "方响闻时夜已深，声声敲着客愁心。\n不知正在谁家乐，月下犹疑是远砧。",
        "dynasty": "唐",
        "collection_info": null
    },
    {
        "uuid": "93025ae50186117362da2bd0f85a64cc",
        "title": "路逢有似亡友者恻然赋此",
        "author": "雍陶",
        "content": "吾友今生不可逢，风流空想旧仪容。\n朝来马上频回首，惆怅他人似蔡邕。",
        "dynasty": "唐",
        "collection_info": null
    },
    {
        "uuid": "9736340ff4aa9d4f529f348ae5611b1c",
        "title": "望月怀江上旧游",
        "author": "雍陶",
        "content": "往岁曾随江客船，秋风明月洞庭边。\n为看今夜天如水，忆得当时水似天。",
        "dynasty": "唐",
        "collection_info": null
    },
    {
        "uuid": "bf124447c81a76914b872ec3c01901cb",
        "title": "途中西望",
        "author": "雍陶",
        "content": "行行何处散离愁，长路无因暂上楼。\n唯到高原即西望，马知人意亦回头。",
        "dynasty": "唐",
        "collection_info": null
    },
    {
        "uuid": "c6d97f1334a8b7fbed0a238438227247",
        "title": "题友人所居",
        "author": "雍陶",
        "content": "亚尹故居经几主，只因君住有诗情。\n夜吟邻叟闻惆怅，七八年来无此声。",
        "dynasty": "唐",
        "collection_info": null
    },
    {
        "uuid": "9d871684d96e4eed65dca64cea7200dd",
        "title": "蔚州晏内遇新雪",
        "author": "雍陶",
        "content": "胡卢河畔逢秋雪，疑是风飘白鹤毛。\n坐客停杯看未定，将军已湿褐花袍。",
        "dynasty": "唐",
        "collection_info": null
    },
    {
        "uuid": "2ab8f89b4de77b1f18d98ced14b08230",
        "title": "蔚州晏内遇新雪 句",
        "author": "雍陶",
        "content": "古木闽州道，驱羸落照间。\n投村碍野水，问店隔荒山。",
        "dynasty": "唐",
        "collection_info": null
    },
    {
        "uuid": "0836ca514cf983539015a683c84f6823",
        "title": "送友人罢举归东海",
        "author": "雍陶",
        "content": "沧沧天堑外，何岛是新罗？舶主辞蕃远，碁僧入汉多。\n海风吹白鹘，沙日晒红螺。\n此去知提笔，须求利剑磨。\n（见韦庄《又玄集》卷下。\n熊飞云《全唐诗》卷五三一收此为许浑诗。\n今检《文苑英华》卷二八○收此为许诗，而许浑自书之乌丝栏诗真蹟及席刻本《丁卯诗集》、《四部丛刊》影宋钞《下卯集》中皆无此诗。\n应为谁作，尚难断定。\n）。",
        "dynasty": "唐",
        "collection_info": null
    },
    {
        "uuid": "fbe5fb2fda44d531a3ac6fcbec2f4edb",
        "title": "和兵部郑侍郎省中四松诗",
        "author": "雍陶",
        "content": "右相历兵署，四松皆手栽。\n斸时惊鹤去，移处带云来。\n根倍双桐植，花分八桂开。\n生成造化力，长作栋梁材。\n岂羡兰依省，犹嫌栢占台。\n出楼终百尺，入梦已三台。\n幽韵和宫漏，余香度酒杯。\n拂冠枝上雪，染履影中苔。\n高位相承地，新诗寡和才。\n何由比萝蔓，攀附在条[枚]（枝）。\n（从《全唐诗》卷四八八改。\n见《文苑英华》卷三二四）（按：《全唐诗》卷四八八收此诗作陶雍诗，系雍陶之误，今据中华书局影印本《文苑英华》新编目录移正。\n）。",
        "dynasty": "唐",
        "collection_info": null
    },
    {
        "uuid": "e00c6ab094c4f9d70b1d44a4677cfb14",
        "title": "小桃源诗 一",
        "author": "雍陶",
        "content": "学山云顶遍寻游，烟棹夷犹出简州。\n夜雨借公三日水，秋风送我一兰舟。",
        "dynasty": "唐",
        "collection_info": null
    },
    {
        "uuid": "f1d8e7657154e5d6726fd1b35eaf39fa",
        "title": "小桃源诗 二",
        "author": "雍陶",
        "content": "二水清浑合，三山锦绣张。\n迹况簿书冗，身在水云乡。\n（见《舆地纪胜》卷一四五《简州》）。",
        "dynasty": "唐",
        "collection_info": null
    },
    {
        "uuid": "5f8ef39c80c4196c6b102462bf1996bc",
        "title": "相和歌辞：明月照高楼",
        "author": "雍陶",
        "content": "朗月何高高，楼中帘影寒。\n一妇独含叹，四坐谁成欢。\n时节屡已移，游旅杳不还。\n沧溟倘未涸，妾泪终不干。\n君若无定云，妾若不动山。\n云行出山易，山逐云去难。\n愿为边塞尘，因风委君颜。\n君颜良洗多，荡妾浊水间。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "12102d37231ceea8b55493ec6d369b84",
        "title": "明月照高楼",
        "author": "雍陶",
        "content": "朗月何高高，楼中帘影寒。\n一妇独含叹，四坐谁成欢。\n时节屡已移，游旅杳不还。\n沧溟倘未涸，妾泪终不干。\n君若无定云，妾若不动山。\n云行出山易，山逐云去难。\n愿为边塞尘，因风委君颜。\n君颜良洗多，荡妾浊水间。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "a25a0be75fd1e9070abdf20c63f7e4fb",
        "title": "酬秘书王丞见寄",
        "author": "雍陶",
        "content": "朝下有闲思，南沟边水行。\n因来见寥落，转自叹平生。\n白首丈夫气，赤心知己情。\n留诗本相慰，却忆苦吟声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "1b598c17699c25aa928ea1683019a72f",
        "title": "僧金河戍客",
        "author": "雍陶",
        "content": "惯猎金河路，曾逢雪不迷。\n射雕青冢北，走马黑山西。\n戍远旌幡少，年深帐幕低。\n酬恩须尽敌，休说梦中闺。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "79d05de1b75661e5bd440f4e7d5cc710",
        "title": "孤桐",
        "author": "雍陶",
        "content": "疏桐余一干，风雨日萧条。\n岁晚琴材老，天寒桂叶凋。\n已悲根半死，复恐尾全焦。\n幸在龙门下，知音肯寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "ba6b6a76fce992cabf9d13643e58bbff",
        "title": "送徐使君赴岳州",
        "author": "雍陶",
        "content": "渺渺楚江上，风旗摇去舟。\n马归云梦晚，猿叫洞庭秋。\n别思满南渡，乡心生北楼。\n巴陵山水郡，应称谢公游。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "8adb73cc5b2ebb064b476a8103ffceb6",
        "title": "送裴璋还蜀因亦怀归",
        "author": "雍陶",
        "content": "客在剑门外，新年音信稀。\n自为千里别，已送几人归。\n陌上月初落，马前花正飞。\n离言殊未尽，春雨满行衣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "2777f86e35139df6f8d63ab0e76b8a2b",
        "title": "送前鄠县李少府",
        "author": "雍陶",
        "content": "近出圭峰下，还期又不赊。\n身闲多宿寺，官满未移家。\n罢钓临秋水，开尊对月华。\n自当蓬阁选，岂得卧烟霞。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "38244533c930059bb6dccba9c4fe2a9f",
        "title": "和刘补阙秋园寓兴六首",
        "author": "雍陶",
        "content": "水木夕阴冷，池塘秋意多。\n庭风吹故叶，阶露净寒莎。\n愁燕窥灯语，情人见月过。\n砧声听已别，虫响复相和。\n闭门无事后，此地即山中。\n但觉鸟声异，不知人境同。\n晚花开为雨，残果落因风。\n独坐还吟酌，诗成酒已空。\n自得家林趣，常时在外稀。\n对僧餐野食，迎客着山衣。\n雀斗翻檐散，蝉惊出树飞。\n功成他日后，何必五湖归。\n秋色庭芜上，清朝见露华。\n疏篁抽晚笋，幽药吐寒芽。\n引水新渠净，登台小径斜。\n人来多爱此，萧爽似仙家。\n禁掖朝回后，林园胜赏时。\n野人来辨药，庭鹤往看棋。\n晚日明丹枣，朝霜润紫梨。\n还因重风景，犹自有秋诗。\n圣代少封事，閒居方屏喧。\n漏寒云外阙，木落月中园。\n山鸟宿檐树，水萤流洞门。\n无人见清景，林下自开尊。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "2b365c1b5b10353551a0bcafafc87542",
        "title": "岳阳晚景",
        "author": "雍陶",
        "content": "汉阳无远寺，见说过汾城。\n云雨经春客，江山几日程。\n终随鸥鸟去，只在海潮生。\n前路逢渔父，多愁问姓名。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "93bb60c12d8a1ed44d16e01f423014ef",
        "title": "寒食夜池上对月怀友",
        "author": "雍陶",
        "content": "人间多别离，处处是相思。\n海内无烟夜，天涯有月时。\n跳鱼翻荇叶，惊鹊出花枝。\n亲友皆千里，三更独绕池。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "3e38f73140e5a01cd8f5ccb69a771635",
        "title": "少年行",
        "author": "雍陶",
        "content": "不倚军功有侠名，可怜球猎少年情。\n戴铃健鹘随声下，岂知儒者心偏苦，吟向秋风白髮生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "72054a6854c4841a760e6af971b025e8",
        "title": "咏双白鹭",
        "author": "雍陶",
        "content": "双鹭应怜水满池，风飘不动顶丝垂。\n立当青草人先见，林塘得尔须增价，况与诗家物色宜。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "cf6eb2db6219d01dabaad7a60aac1992",
        "title": "晴诗",
        "author": "雍陶",
        "content": "晚虹斜日塞天昏，一半山川带雨痕。\n新水乱侵青草路，行子喜闻无战伐，闲看游骑猎秋原。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "7e22b03a32f2c8d47aa665e789a21afb",
        "title": "送徐山人归睦州旧隐",
        "author": "雍陶",
        "content": "君在桐庐何处住，草堂应与戴家邻。\n初归山犬翻惊主，秋风钓艇遥相忆，七裏滩西片月新。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "bdf3fcbe219f83c6ea29b3560d8d03bd",
        "title": "到蜀后记途中经历",
        "author": "雍陶",
        "content": "剑峰重迭雪云漫，忆昨来时处处难。\n大散岭头春足雨，自到成都烧酒熟，不思身更入长安。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "d19ac266f279865ea5b3426de358ae3d",
        "title": "忆山寄僧",
        "author": "雍陶",
        "content": "尘路谁知蹋雪踪，到来空认出云峰。\n天晴远见月中树，新愁旧恨多难说，半在眉间半在胸。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "c1a72537816e2cb7e934ed6ba7292c95",
        "title": "赠玉芝观王尊师",
        "author": "雍陶",
        "content": "处处烟霞寻总遍，却来城市喜逢师。\n时流见说无人在，长忧一日归天去，未授灵方遣问谁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "992c86c32a1b56788d2e843140eb9c56",
        "title": "哭饶州吴谏议使君",
        "author": "雍陶",
        "content": "忽闻身谢满朝惊，俄感鄱阳罢市情。\n遗爱永存今似古，授馆曾为门下客，几回垂泪过宣平。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "bdbeaaf2b7a1dc562ad84324f1826d9a",
        "title": "经杜甫旧宅",
        "author": "雍陶",
        "content": "浣花溪裏花多处，为忆先生在蜀时。\n万古只应留旧宅，山月不知人事变，夜来江上与谁期。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "70229df13bece3c1ed6969ae870692fb",
        "title": "河阴新城",
        "author": "雍陶",
        "content": "高城新筑压长川，虎踞龙盘气色全。\n五裏似云根不动，自有此来当汴口，武牢何用锁风烟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "d7da49b9cfcd0ffd52e109d0d5f8df62",
        "title": "秋居病中",
        "author": "雍陶",
        "content": "幽居悄悄何人到，落日清凉满树梢。\n新句有时愁裏得，独卧南窗秋色晚，一庭红叶掩衡茅。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "05d203b8029daa81755b167b421fa311",
        "title": "罢还边将",
        "author": "雍陶",
        "content": "白须虏将话边事，自失公权怨语多。\n汉主岂劳思李牧，百战无功身老去，羡他年少渡黄河。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "223c72b2698f898af4b899cd21c18599",
        "title": "永乐殷尧藩明府县池嘉莲咏",
        "author": "雍陶",
        "content": "青苹白石匝莲塘，水裏莲开带瑞光。\n露湿红芳双朵重，不独丰祥先有应，更宜花县对潘郎。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "4e7abfd7a8eb49071d4807656fa4a904",
        "title": "酬李绀岁除送酒",
        "author": "雍陶",
        "content": "岁尽贫生事事须，就中深恨酒钱无。\n故人充寿能分送，已供时节深珍重，况许今朝更挈壶。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "314fa4d15e8e2b1041ba26197b3addf2",
        "title": "蜀路倦行因有所感",
        "author": "雍陶",
        "content": "乱峰碎石金牛路，过客应骑铁马行。\n白日欲斜催后乘，蹇步不唯伤旅思，此中兼见宦途情。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "445c97cbd2cc6b2cf8a7e41fadae0ced",
        "title": "寄永乐殷尧藩明府",
        "author": "雍陶",
        "content": "古县萧条秋景晚，昔年陶令亦如君。\n头巾漉酒临黄菊，相思不恨书来少，佳句多从阙下闻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "df045ff1b0180a193dad801adc769665",
        "title": "蜀中战后感事",
        "author": "雍陶",
        "content": "蜀道英灵地，山重水又回。\n文章四子盛，道路五丁开。\n词客题桥去，忠臣叱驭来。\n卧龙同骇浪，跃马比浮埃。\n已谓无妖土，那知有祸胎。\n蕃兵依濮柳，蛮旆指江梅。\n战后悲逢血，烧余恨见灰。\n空留犀厌怪，无复酒除灾。\n岁积苌弘怨，春深杜宇哀。\n家贫移未得，愁上望乡台。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "644ee2758dc895f58fd94b83852c0b38",
        "title": "答蜀中经蛮后友人马艾见寄",
        "author": "雍陶",
        "content": "茜马渡泸水，北来如鸟轻。\n几年朝凤阙，一日破龟城。\n此地有征战，谁家无死生。\n人悲还旧裏，鸟喜下空营。\n弟侄意初定，交朋心尚惊。\n自从经难后，吟苦似猿声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "0672e67c29d2fccd8dfa1d57115e76af",
        "title": "卢岳閒居十韵",
        "author": "雍陶",
        "content": "扰扰走人寰，争如占得閒。\n防愁心付酒，求静力登山。\n见药芳时采，逢花好处攀。\n望云开病眼，临涧洗愁颜。\n春色流岩下，秋声碎竹间。\n锦文苔点点，钱样菊斑斑。\n路远朝无客，门深夜不关。\n鹤飞高缥缈，莺语巧绵蛮。\n养拙甘沉默，忘怀绝险艰。\n更怜云外路，空去又空还。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "c06072ed15d4d10987352a8f185c4826",
        "title": "送于中丞使北蕃",
        "author": "雍陶",
        "content": "朔将引双旌，山遥碛雪平。\n经年通国信，计日得蕃情。\n野次依泉宿，沙中望火行。\n远雕秋有力，寒马夜无声。\n看猎临胡帐，思乡见汉城。\n来春拥边骑，新草满归程。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "8e744c66947a1c87e6f6d290502815bd",
        "title": "和河南白尹西池北新葺水斋招赏十二韵",
        "author": "雍陶",
        "content": "二室峰前水，三川府右亭。\n乱流深竹径，分绕小花汀。\n池角通泉脉，堂心豁地形。\n坐中寒瑟瑟，床下细泠泠。\n雨夜思巫峡，秋朝想洞庭。\n千年孤镜碧，一片远天青。\n鱼戏摇红尾，鸥闲退白翎。\n荷倾泻珠露，沙乱动金星。\n藤架如纱帐，苔墙似锦屏。\n龙门人少到，仙棹自多停。\n游忆高僧伴，吟招野客听。\n余波不能惜，便欲养浮萍。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "3d36f238227ff46284a24e5c81db423b",
        "title": "秋馆雨夜",
        "author": "雍陶",
        "content": "夜雨空馆静，幽人起裴回。\n长安醉眠客，岂知新雁来。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "cd080b2a9c2c5a2ab8958a893ef792d4",
        "title": "放鹤",
        "author": "雍陶",
        "content": "从今一去不须低，见说辽东好去栖。\n努力莫辞仙路远，白云飞处免群鸡。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "2e7863aa80d7db50a3dd012df76c538b",
        "title": "峡中行",
        "author": "雍陶",
        "content": "两崖开尽水回环，一叶才通石罅间。\n楚客莫言山势险，世人心更险于山。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "1c18bbca308bee7d487228f742b8e06c",
        "title": "秋怀",
        "author": "雍陶",
        "content": "古槐烟薄晚鸦愁，独向黄昏立御沟。\n南国望中生远思，一行新雁去汀洲。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "301168d2c37b671d16eaed2df34e14ca",
        "title": "恨别二首",
        "author": "雍陶",
        "content": "知君饯酒深深意，图使行人涕不流。\n如今却恨酒中别，不得一言千里愁。\n人言日远还疏索，别后都非未别心。\n唯我忆君千里意，一年不见一重深。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "cce0962a1b2df18edd899bc0e6af786c",
        "title": "题君山",
        "author": "雍陶",
        "content": "风波不动影沉沉，翠色全微碧色深。\n应是水仙梳洗处，一螺青黛镜中心。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "66f2e78128c1a81402e568d62be255f4",
        "title": "春咏",
        "author": "雍陶",
        "content": "风恼花枝不耐频，等閒飞落易愁人。\n殷勤最是章台柳，一树千条管带春。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "8946b28f547a417b65e30df8d6e9319b",
        "title": "人问应举",
        "author": "雍陶",
        "content": "莫惊西上独迟回，只为衡门未有媒。\n惆怅赋成身不去，一名閒事逐秋回。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "4c24713b0d6d5e98098fea0865daf915",
        "title": "闻杜鹃二首",
        "author": "雍陶",
        "content": "碧竿微露月玲珑，谢豹伤心独叫风。\n高处已应闻滴血，山榴一夜几枝红。\n蜀客春城闻蜀鸟，思归声引未归心。\n却知夜夜愁相似，尔正啼时我正吟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "2ab5ab5f6dc3872e378dc7a12776a215",
        "title": "旅怀",
        "author": "雍陶",
        "content": "旧裏已悲无产业，故山犹恋有烟霞。\n自从为客归时少，旅馆僧房却是家。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "eaa7d11057866e6eecbc6506bf47aea3",
        "title": "忆江南旧居",
        "author": "雍陶",
        "content": "闲思往事在湖亭，亭上秋灯照月明。\n宿客尽眠眠不得，半窗残月带潮声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "4c6d388e7493d7e277275c29319c6a22",
        "title": "访友人幽居二首",
        "author": "雍陶",
        "content": "落花门外春将尽，飞絮庭前日欲高。\n深院客来人未起，黄鹂枝上啄樱桃。\n莎深苔滑地无尘，竹冷花迟剩驻春。\n尽日弄琴谁共听，与君兼鹤是三人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "676dc57393a920413a34c9c8d03884b0",
        "title": "送蜀客",
        "author": "雍陶",
        "content": "剑南风景腊前春，山鸟江风得雨新。\n莫怪送君行较远，自缘身是忆归人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "9863e64729f61bbcd373b3a4d1eb75c3",
        "title": "和孙明府怀旧山",
        "author": "雍陶",
        "content": "五柳先生本在山，偶然为客落人间。\n秋来见月多归思，自起开笼放白鹇。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "bb2ab8e378037b530cdc320bab865182",
        "title": "送春",
        "author": "雍陶",
        "content": "勿言春尽春还至，少壮看花复几回。\n今日已从愁裏去，明年更莫共愁来。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "fcf49680103837798b42653b96f78869",
        "title": "武侯庙古柏",
        "author": "雍陶",
        "content": "密叶四时同一色，高枝千岁对孤峰。\n此中疑有精灵在，为见盘根似卧龙。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "f1d843e8de59d0f4c5ea92520553b6d3",
        "title": "哀蜀人为南蛮俘虏五章：初出成都闻哭声",
        "author": "雍陶",
        "content": "但见城池还汉将，岂知佳丽属蛮兵。\n锦江南度遥闻哭，尽是离家别国声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "dd1a4f0aef37dfd247dc3ce70501dc2c",
        "title": "哀蜀人为南蛮俘虏五章：过大渡河蛮使许之泣望乡国",
        "author": "雍陶",
        "content": "大渡河边蛮亦愁，汉人将渡尽回头。\n此中剩寄思乡泪，南去应无水北流。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "ff1fe51328823b685c0859a3c4786bd9",
        "title": "哀蜀人为南蛮俘虏五章：出青溪关有迟留之意",
        "author": "雍陶",
        "content": "欲出乡关行步迟，此生无复却回时。\n千冤万恨何人见，唯有空山鸟兽知。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "3c68f3410b9f377980eacdee7f61ee29",
        "title": "哀蜀人为南蛮俘虏五章：别巂州一时恸哭云日为之变色",
        "author": "雍陶",
        "content": "越巂城南无汉地，伤心从此便为蛮。\n冤声一恸悲风起，云暗青天日下山。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "9e31e7c50a6c2333760497e79e5d8fba",
        "title": "哀蜀人为南蛮俘虏五章：入蛮界不许有悲泣之声",
        "author": "雍陶",
        "content": "云南路出陷河西，毒草长青瘴色低。\n渐近蛮城谁敢哭，一时收泪羡猿啼。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "5c5d3325f06a33bf4ffd4a6c4688a220",
        "title": "宿石门山居",
        "author": "雍陶",
        "content": "窗灯欲灭夜愁生，萤火飞来促织鸣。\n宿客几回眠又起，一溪秋水枕边声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "ef664a9fc26d09c7dc025b2e3795f537",
        "title": "过旧宅看花",
        "author": "雍陶",
        "content": "山桃野杏两三栽，树树繁花去复开。\n今日主人相引看，谁知曾是客移来。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "c546df3c8d555b488d8e5519e17a9ff6",
        "title": "美人春风怨",
        "author": "雍陶",
        "content": "澹荡春风满眼来，落花飞蝶共裴回。\n偏能飘散同心蒂，无那愁眉吹不开。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "b39ef95889c882c018b123abb90cc0ae",
        "title": "过南邻花园",
        "author": "雍陶",
        "content": "莫怪频过有酒家，多情长是惜年华。\n春风堪赏还堪恨，才见开花又落花。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "fc39e944fb892c58f1631dc181d20583",
        "title": "渡桑干河",
        "author": "雍陶",
        "content": "南客岂曾谙塞北，年年唯见雁飞回。\n今朝忽渡桑干水，不似身来似梦来。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "e46e2e3ad18d5fa17067cbf6416d9f2d",
        "title": "月下喜吕郎中除兵部",
        "author": "雍陶",
        "content": "北阙云间见碧天，南宫月似旧时圆。\n喜看列宿今朝正，休叹参差十四年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "19ec1c1d82f5b765bc4f4cc807c97798",
        "title": "自蔚州南入真谷有似剑门，因有归思",
        "author": "雍陶",
        "content": "我家蜀地身离久，忽见胡山似剑门。\n马上欲垂千里泪，耳边唯欠一声猿。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "124e97f82e8f27f225f64a155354339c",
        "title": "题等界寺二首",
        "author": "雍陶",
        "content": "吴蜀千年等界村，英雄无主岂长存。\n思量往事今何在，万里山中一寺门。\n两国道涂都万里，来从此地等平分。\n行人竞说东西利，事不关心耳不闻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "9e309f9ed034edb060ff9238b4abc781",
        "title": "遣愁",
        "author": "雍陶",
        "content": "抛掷泥中一听沈，不能三叹引愁深。\n莫言客子无愁易，须识愁多暗损心。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "1b322b15177554a3833c84622c2b58ca",
        "title": "山行",
        "author": "雍陶",
        "content": "野花幽鸟几千般，头白山僧遍识难。\n世上游人无复见，一生唯向画图看。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "1dc2e40b753dc213d0be26ab55d57d50",
        "title": "送客二首",
        "author": "雍陶",
        "content": "与君同在少年场，知己萧条壮士伤。\n可惜报恩无处所，却提孤剑过咸阳。\n行人立马强盘回，别字犹含未忍开。\n好去出门休落泪，不如前路早归来。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "d3a4984a457ed4c54ab0910b8f7b90ce",
        "title": "初醒",
        "author": "雍陶",
        "content": "心中得胜暂抛愁，醉卧京风拂簟秋。\n半夜觉来新酒醒，一条斜月到床头。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "efa9f25f7f159866f801e0f82181041e",
        "title": "路逢有似亡友者，恻然赋此",
        "author": "雍陶",
        "content": "吾友今生不可逢，风流空想旧仪容。\n朝来马上频回首，惆怅他人似蔡邕。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    },
    {
        "uuid": "71d5df5b803c979b6e7dcd4c5cb72008",
        "title": "句",
        "author": "雍陶",
        "content": "古木闽州道，驱羸落照间。\n投村碍野水，问店隔荒山。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十八"
        }
    }
]