[
    {
        "title": "投节度邢公",
        "author": "褚载",
        "content": "西风昨夜坠红兰，一宿邮亭事万般。\n无地可耕归不得，有恩堪报死何难。\n流年怕老看将老，百计求安未得安。\n一卷新书满怀泪，频来门馆诉饥寒。",
        "dynasty": "唐",
        "collection_info": null
    },
    {
        "title": "贺赵观文重试及第",
        "author": "褚载",
        "content": "一枝仙桂两回春，始觉文章可致身。\n已把色丝要上第，又将彩笔冠羣伦。\n龙泉再淬方知利，火浣重烧转更新。\n今日街头看御牓，大能荣耀苦心人。",
        "dynasty": "唐",
        "collection_info": null
    },
    {
        "title": "赠道士",
        "author": "褚载",
        "content": "簪星曳月下蓬壶，曾见东皋种白榆。\n六甲威灵藏瑞检，五龙雷电遶霜都。\n惟教鹤探丹丘信，不使人窥太乙炉。\n闻说葛陂风浪恶，许骑青鹿从行无。",
        "dynasty": "唐",
        "collection_info": null
    },
    {
        "title": "晓发",
        "author": "褚载",
        "content": "贪路贪名须早发，枕前无计暂裴回。\n纔闻鸡唱呼童起，已有铃声过驿来。\n衣湿乍惊霑雾露，马行仍未见尘埃。\n朝朝陌上侵星去，待得酬身了便回。",
        "dynasty": "唐",
        "collection_info": null
    },
    {
        "title": "晓感",
        "author": "褚载",
        "content": "晓鼓冬冬星汉微，佩金鸣玉鬬光辉。\n出门各自争岐路，至老何人免是非。\n大道不应由曲取，浮生还要畧知机。\n故园华表高高在，可得不如丁令威。",
        "dynasty": "唐",
        "collection_info": null
    },
    {
        "title": "南徐晚望",
        "author": "褚载",
        "content": "芳草铺香晚岸晴，岸头含醉去来行。\n僧归岳外残钟寺，日下江边调角城。\n入浙孤帆知楚信，过淮疎雨带潮声。\n如今未免风尘役，宁敢怱怱便濯缨。",
        "dynasty": "唐",
        "collection_info": null
    },
    {
        "title": "移石",
        "author": "褚载",
        "content": "磷𥒘一片溪中石，恰称幽人弹素琴。\n浪侵多年苔色在，洗来今日碏痕深。\n磨看粹色何殊玉，敲有奇声直异金。\n不是不堪为器用，都缘良匠未留心。",
        "dynasty": "唐",
        "collection_info": null
    },
    {
        "title": "瀑布",
        "author": "褚载",
        "content": "泻雾倾烟撼撼雷，满山风雨助喧豗。\n争知不是青天阙，扑下银河一半来。",
        "dynasty": "唐",
        "collection_info": null
    },
    {
        "title": "定鼎门",
        "author": "褚载",
        "content": "郏鄏城高门倚天，九重踪迹尚依然。\n须知道德无关锁，一闭干坤一万年。",
        "dynasty": "唐",
        "collection_info": null
    },
    {
        "title": "陈仓驿",
        "author": "褚载",
        "content": "锦翼花冠安在哉，雄飞雌伏尽尘埃。\n一双童子应惆怅，不见真人更猎来。",
        "dynasty": "唐",
        "collection_info": null
    },
    {
        "title": "长城",
        "author": "褚载",
        "content": "秦筑长城比铁牢，蕃戎不敢过临洮。\n焉知万里连云色，不及尧阶三尺高。",
        "dynasty": "唐",
        "collection_info": null
    },
    {
        "title": "弔秦叟",
        "author": "褚载",
        "content": "市西楼店金千秤，渭北田园粟万钟。\n儿被杀伤妻被虏，一身随驾到三峰。",
        "dynasty": "唐",
        "collection_info": null
    },
    {
        "title": "云",
        "author": "褚载",
        "content": "尽日看云首不回，无心都大似无才。\n可怜光彩一片玉，万里晴天何处来。",
        "dynasty": "唐",
        "collection_info": null
    },
    {
        "title": "鹤",
        "author": "褚载",
        "content": "欲洗霜翎下涧边，却嫌菱刺汚香泉。\n沙鸥浦鴈应惊讶，一举扶摇直上天。",
        "dynasty": "唐",
        "collection_info": null
    },
    {
        "title": "句",
        "author": "褚载",
        "content": "相逢多是醉醺然，应有囊中子母钱。\n有兴欲沽红曲酒，无人同上翠旌楼。\n星斗离披烟霭收，玉蟾蜍耀海东头。\n鹿胎冠子水晶簪，长啸欹眠紫桂阴。\n躞蹀马摇金络脑，婵娟人坠玉搔头。\n狂歌放饮浑成性，知道逍遥出俗笼。\n除却洛阳才子后，更谁封恨弔怀沙。\n莲浦浪澄堪倚钓，柳堤风暖好垂鞭。\n上马等闲销白日，出门轻薄倚黄金。\n净名方丈虽然病，曼倩年涯未有多。",
        "dynasty": "唐",
        "collection_info": null
    },
    {
        "title": "投节度邢公",
        "author": "褚载",
        "content": "西风昨夜坠红兰，一宿邮亭事万般。无地可耕归不得，\n一卷新书满怀泪，频来门馆诉饥寒。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十四"
        }
    },
    {
        "title": "贺赵观文重试及第",
        "author": "褚载",
        "content": "一枝仙桂两回春。始觉文章可致身。已把色丝要上第，\n今日街头看御榜，大能荣耀苦心人。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十四"
        }
    },
    {
        "title": "赠道士",
        "author": "褚载",
        "content": "簪星曳月下蓬壶，曾见东皋种白榆。六甲威灵藏瑞检，\n闻说葛陂风浪恶，许骑青鹿从行无。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十四"
        }
    },
    {
        "title": "晓发",
        "author": "褚载",
        "content": "贪路贪名须早发，枕前无计暂裴回。才闻鸡唱呼童起，\n朝朝陌上侵星去，待得酬身了便回。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十四"
        }
    },
    {
        "title": "晓感",
        "author": "褚载",
        "content": "晓鼓冬冬星汉微，佩金鸣玉斗光辉。出门各自争岐路，\n故园华表高高在，可得不如丁令威。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十四"
        }
    },
    {
        "title": "南徐晚望",
        "author": "褚载",
        "content": "芳草铺香晚岸晴，岸头含醉去来行。僧归岳外残钟寺，\n如今未免风尘役，宁敢匆匆便濯缨。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十四"
        }
    },
    {
        "title": "移石",
        "author": "褚载",
        "content": "嶙峋一片溪中石，恰称幽人弹素琴。浪浸多年苔色在，\n不是不堪为器用，都缘良匠未留心。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十四"
        }
    },
    {
        "title": "瀑布",
        "author": "褚载",
        "content": "泻雾倾烟撼撼雷，满山风雨助喧豗。争知不是青天阙，扑下银河一半来。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十四"
        }
    },
    {
        "title": "吊秦叟",
        "author": "褚载",
        "content": "市西楼店金千秤，渭北田园粟万钟。\n儿被杀伤妻被虏，一身随驾到三峰。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十四"
        }
    },
    {
        "title": "云",
        "author": "褚载",
        "content": "尽日看云首不回，无心都大似无才。\n可怜光采一片玉，万里晴天何处来。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十四"
        }
    },
    {
        "title": "鹤",
        "author": "褚载",
        "content": "欲洗霜翎下涧边，却嫌菱刺污香泉。\n沙鸥浦雁应惊讶，一举扶摇直上天。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十四"
        }
    },
    {
        "title": "句",
        "author": "褚载",
        "content": "相逢多是醉醺然，应有囊中子母钱。\n有兴欲沽红曲酒，无人同上翠旌楼。\n星斗离披烟霭收，玉蟾蜍耀海东头。\n鹿胎冠子水晶簪，长啸欹眠紫桂阴。\n躞蹀马摇金络脑，婵娟人坠玉搔头。\n狂歌放饮浑成性，知道逍遥出俗笼。\n除却洛阳才子后，更谁封恨吊怀沙。\n莲浦浪澄堪倚钓，柳堤风暖好垂鞭。\n上马等閒销白日，出门轻薄倚黄金。\n净名方丈虽然病，曼倩年涯未有多。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十四"
        }
    }
]