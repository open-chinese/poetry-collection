[
    {
        "uuid": "2c7613bad9bdf56aa4d3e10dc8dcfee7",
        "title": "武夷山",
        "author": "范师孔",
        "content": "几与溪山绝世缘，重来猿鸟只依然。\n悬崖野瀑飘成雪，近午岚飞暗尽天。\n水尚未疏须识禹，山如深入定逢仙。\n洞中石鼎烹云处，此夜还来借榻眠。",
        "dynasty": "宋",
        "collection_info": null
    },
    {
        "uuid": "bf949513e4f19befba2bf3f1a6d449e7",
        "title": "高楼",
        "author": "范师孔",
        "content": "高楼高登天，美人美如玉。\n美人坐高楼，更弹天上曲。\n飞声落人间，谁不注耳目。\n安知妾此心，长恐昼夜促。\n莫羡高楼高，莫羡美女美。\n楼头瞻明月，楼下看流水。\n月明圆易缺，水流去如驶。\n独爱山中兰，幽香抱枝死。",
        "dynasty": "宋",
        "collection_info": null
    },
    {
        "uuid": "f6a15466621ef832b26ed90a48e6ba52",
        "title": "小浆舖",
        "author": "范师孔",
        "content": "一路经行处，盘溪绕僻原。\n蜂喧花外坞，犬吠竹边门。",
        "dynasty": "宋",
        "collection_info": null
    }
]