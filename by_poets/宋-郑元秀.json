[
    {
        "title": "水调歌头 富贵不难致",
        "author": "郑元秀",
        "content": "富贵不难致，名节几人全。\n渡江龙化，于今五十有三年。\n历数中兴诸老，谁似武夷仙伯，操行老弥坚。\n吾道方中否，一柱独擎天。\n江南北，湘左右，惠宣敷。\n见说韩公城下，米斗只三钱。\n人愿公归台鼎，我愿公归草隐，九老要齐肩。\n岁岁祝公寿，风月满梅川。",
        "dynasty": "宋",
        "collection_info": null
    },
    {
        "title": "水调歌头 园林夸富贵",
        "author": "郑元秀",
        "content": "园林夸富贵，红绿簇枝头。\n阳和毓秀，气劘屈贾压曹刘。\n翰墨场中独步，洒落胸中万卷，横截百川流。\n邈视青云侣，俯着看瀛洲。\n到如今，萦扃务，尚淹留。\n庙堂应得好语，早晚觐宸旒。\n从此立登要路，便可羽仪台阁，指日凤池游。\n岁岁蟠桃会，椿算八千秋。",
        "dynasty": "宋",
        "collection_info": null
    }
]