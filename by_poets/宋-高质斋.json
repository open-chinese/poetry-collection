[
    {
        "uuid": "bafd885eb818c8e26256fcbbbf46fb1d",
        "title": "田园偶兴",
        "author": "高质斋",
        "content": "绕檐风景接崆峒，生计年年乐岁丰。\n布谷声传红杏雨，□□调起绿杨风。\n桑麻远近千村裏，禾黍高低一望中。\n每与邻翁相庆社，醉歌不惜酒樽空。",
        "dynasty": "宋",
        "collection_info": null
    },
    {
        "uuid": "c2921c8e29ba54408d418706997d37fa",
        "title": "溪石呈李思道",
        "author": "高质斋",
        "content": "共坐溪边石，溪清心自凉。\n鱼惊烟艇过，鸥笑野人忙。\n细草侵衣绿，飞花点鬓香。\n东风尘暂息，拍手送斜阳。",
        "dynasty": "宋",
        "collection_info": null
    },
    {
        "uuid": "d0d0e641ecde36e7612a1a2bbbc42915",
        "title": "復和呈莫仲箎",
        "author": "高质斋",
        "content": "溪石绣苔绿，溪风飘晚凉。\n坐久得自若，物外知谁忙。\n渴饮竹泉冷，饥饭松花香。\n春光忽云暮，□□□□阳。",
        "dynasty": "宋",
        "collection_info": null
    },
    {
        "uuid": "2ce3246e473a03c6dc66d257c3b32721",
        "title": "纪兴",
        "author": "高质斋",
        "content": "湖上人家万木村，白云深护读书门。\n年来不管头颅白，自贺清风酒一樽。",
        "dynasty": "宋",
        "collection_info": null
    },
    {
        "uuid": "b8f8646a4f91cb9b251abdd60b911601",
        "title": "秋日溪亭",
        "author": "高质斋",
        "content": "帘捲柴桑晚，深山俗驾疏。\n荒苔留鹤迹，落叶带虫书。\n竹翠侵香案，泉声漱石渠。\n烟霞便一枕，应笑把犁锄。",
        "dynasty": "宋",
        "collection_info": null
    }
]