[
    {
        "uuid": "984d5c2071b45bcfcf0b046fffe924d4",
        "title": "被诏还阙过碧落洞观元伯兄留题怅然久之兼成拙诗以纪胜概",
        "author": "向宗旦",
        "content": "洞府穹隆罩碧津，云扃岫幌谢嚣尘。\n泉声激激撞羣玉，乳溜垂垂挂万巾。\n绝景多藏穷僻处，胜游少有放闲人。\n剥苔洗壁三遗刻，惆怅难兄笔尚新。",
        "dynasty": "宋",
        "collection_info": null
    },
    {
        "uuid": "cde6dab7389c781809f714f334c35b18",
        "title": "桐林驿",
        "author": "向宗旦",
        "content": "落日低垂一两竿，烟岚殊未厌跻攀。\n马头渐近铜林驿，误认真山做假山。",
        "dynasty": "宋",
        "collection_info": null
    }
]