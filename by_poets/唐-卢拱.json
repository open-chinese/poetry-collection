[
    {
        "title": "江亭寓目",
        "author": "卢拱",
        "content": "江郭带林峦，津亭倚槛看。\n水风蒲叶战，沙雨鹭鹚寒。\n晚木初凋柳，秋丛欲败兰。\n哀猨自相叫，乡泪好无端。",
        "dynasty": "唐",
        "collection_info": null
    },
    {
        "title": "中元日观法事",
        "author": "卢拱",
        "content": "四孟逢秋序，三元得气中。\n云迎碧落步，章奏玉皇宫。\n坛滴槐花露，香飘栢子风。\n羽衣凌缥缈，瑶毂辗虚空。\n久慕餐霞客，常悲习蓼虫。\n青囊如可授，从此访鸿蒙。",
        "dynasty": "唐",
        "collection_info": null
    },
    {
        "title": "句",
        "author": "卢拱",
        "content": "地甃如拳石，溪横似叶舟。",
        "dynasty": "唐",
        "collection_info": null
    },
    {
        "title": "江亭寓目",
        "author": "卢拱",
        "content": "江郭带林峦，津亭倚槛看。水风蒲叶战，沙雨鹭鸶寒。\n晚木初凋柳，秋丛欲败兰。哀猿自相叫，乡泪好无端。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十三"
        }
    },
    {
        "title": "中元日观法事",
        "author": "卢拱",
        "content": "西孟逢秋序，三元得气中。云迎碧落步，章奏玉皇宫。\n坛滴槐花露，香飘柏子风。羽衣凌缥缈，瑶毂转虚空。\n久慕餐霞客，常悲习蓼虫。青囊如可授，从此访鸿蒙。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十三"
        }
    }
]