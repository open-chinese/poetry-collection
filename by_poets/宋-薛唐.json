[
    {
        "title": "田舍作",
        "author": "薛唐",
        "content": "世业存五亩，家风守二南。\n适情无过睡，幽事不妨贪。\n母老厨增肉，朋来树选柑。\n每惭躬稼穑，未及野农谙。",
        "dynasty": "宋",
        "collection_info": null
    },
    {
        "title": "秋眠",
        "author": "薛唐",
        "content": "凉色正堪弄，新碪绝可怜。\n况兼梧叶响，槭槭到床边。\n群雁叫远渚，孤云停莫天。\n郊居迎送寡，秋日足高眠。",
        "dynasty": "宋",
        "collection_info": null
    },
    {
        "title": "书壁",
        "author": "薛唐",
        "content": "自甘藜藿不求鱼，大笑冯生出想车。\n才子座中悲邺下，高篇社裏厌黄初。\n不臣未遂忠臣志，生子犹能读父书。\n酒后放言挥秃管，元龙豪气本难除。",
        "dynasty": "宋",
        "collection_info": null
    }
]