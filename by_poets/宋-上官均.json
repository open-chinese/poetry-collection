[
    {
        "uuid": "cc96670b9423b9bf2f5f4ac0d7e2ed21",
        "title": "送程给事知越州",
        "author": "上官均",
        "content": "远民谁布上恩宽，一纸除书辍近班。\n候骑百城瞻使节，壶浆十里过乡关。\n云山缭绕讴吟外，铃阁从容指顾间。\n密诏未从疏傅请，追锋行看日边还。",
        "dynasty": "宋",
        "collection_info": null
    },
    {
        "uuid": "09054161a1fa7bdd22aa9ae069a221a9",
        "title": "题耿氏温凊堂",
        "author": "上官均",
        "content": "远山终日自清辉，缥渺乔林野气微。\n秋菊已开陶令径，春风好舞老莱衣。\n溪头钓艇资閒兴，松下归禽伴息机。\n吟倚醉登堪自慰，不须怅望白云飞。",
        "dynasty": "宋",
        "collection_info": null
    }
]