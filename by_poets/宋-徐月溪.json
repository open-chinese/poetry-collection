[
    {
        "uuid": "b50ac3d7a3a01875e8415c5f027447f5",
        "title": "含笑花",
        "author": "徐月溪",
        "content": "瓜香浓欲烂，莲莟碧初匀。\n含笑知何处，低头似愧人。",
        "dynasty": "宋",
        "collection_info": null
    },
    {
        "uuid": "b7f84219cce8fe5eca4e4a2c281df703",
        "title": "山茶花",
        "author": "徐月溪",
        "content": "山茶又晚出，旧不闻图经。\n花深嫌少态，曾入苏公评。\n迩来亦变怪，纷然着名称。\n黄香开最早，与菊为辈朋。\n纷红更妖艷，玉环带春酲。\n伟哉红百叶，花重枝不胜。\n犹爱并山茶，开花一尺盈。\n日丹又其亚，不减红带鞓。\n吐丝心抽鬚，锯齿叶剪棱。\n白茶亦数品，玉磬尤精明。\n桃叶何从来，派别疑武陵。\n愈出愈奇怪，一见一欲惊。",
        "dynasty": "宋",
        "collection_info": null
    },
    {
        "uuid": "a3835dd3d469cfbf3b33c8ab3877fb51",
        "title": "智果庵",
        "author": "徐月溪",
        "content": "居廛终是俗，饭罢即禅房。\n竹荫一庭绿，荷分两岸香。\n拙鸠呼雨缓，老衲补衣忙。\n不厌频来此，岩深风自凉。",
        "dynasty": "宋",
        "collection_info": null
    },
    {
        "uuid": "111378964d361d486def7dc154aea89c",
        "title": "句  其一",
        "author": "徐月溪",
        "content": "要是此花清绝处，端如醉面读离骚。",
        "dynasty": "宋",
        "collection_info": null
    },
    {
        "uuid": "90816007f5ee8eb1b186fcb616fa5224",
        "title": "句  其二",
        "author": "徐月溪",
        "content": "青蛟暖昼拏云上，白雪深春压架香。",
        "dynasty": "宋",
        "collection_info": null
    },
    {
        "uuid": "0acda6707637f86844dddf227a40d44b",
        "title": "句  其三",
        "author": "徐月溪",
        "content": "照眼粧新就，扶头酒半醒。\n妖姿随变化，薄命易飘零。",
        "dynasty": "宋",
        "collection_info": null
    },
    {
        "uuid": "51742d86d5407922056f09883148e733",
        "title": "句  其四",
        "author": "徐月溪",
        "content": "娇困扶头怜半醒，淡浓宜面鬬新粧。\n并肩罂粟多含怨，具体牡丹惟欠香。",
        "dynasty": "宋",
        "collection_info": null
    },
    {
        "uuid": "196710149c49f38fa7f6c1b7b2678a1d",
        "title": "句  其五",
        "author": "徐月溪",
        "content": "矾弟堕小白，梅兄怜老苍。\n仲氏似白眉，表表金玉相。",
        "dynasty": "宋",
        "collection_info": null
    },
    {
        "uuid": "7c5af1ebd63d701c98ed0f86900ad5c8",
        "title": "句  其六",
        "author": "徐月溪",
        "content": "鲜鲜金凤花，得时亦自媚。\n物生无贵贱，罕见乃为贵。",
        "dynasty": "宋",
        "collection_info": null
    },
    {
        "uuid": "68c3a99f08446e00ddcf20b77803fb89",
        "title": "句  其七",
        "author": "徐月溪",
        "content": "薤叶秀且耸，兰香细而幽。",
        "dynasty": "宋",
        "collection_info": null
    }
]