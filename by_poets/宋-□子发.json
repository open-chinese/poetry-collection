[
    {
        "uuid": "9d5a68494ab82a99476b0b50f1b4dd43",
        "title": "锦石岩  其一",
        "author": "□子发",
        "content": "巉巉怪石锦鲜明，不假人为自织成。\n频向水晶帘外立，泉声那更杂溪声。",
        "dynasty": "宋",
        "collection_info": null
    },
    {
        "uuid": "4bd2a85f68608bf7038eb25c03783e1d",
        "title": "锦石岩  其二",
        "author": "□子发",
        "content": "倚空峻壁列松杉，水色岚光总不凡。\n一段画图奇绝处，夕阳天际认归帆。",
        "dynasty": "宋",
        "collection_info": null
    },
    {
        "uuid": "c47966a84a416a190a84bb4fd4fd5fd9",
        "title": "锦石岩  其三",
        "author": "□子发",
        "content": "平昔曾闻锦水名，维舟特向此中行。\n只愁凡骨成仙去，寒却当年泉石盟。",
        "dynasty": "宋",
        "collection_info": null
    }
]