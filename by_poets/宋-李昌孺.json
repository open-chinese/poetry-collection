[
    {
        "uuid": "a5c72de0df93d43faf1ef780c8e8906d",
        "title": "留题少林寺  其一",
        "author": "李昌孺",
        "content": "少林来处岂无因，知有当年面壁人。\n五叶一花元会得，莫将消息问残春。",
        "dynasty": "宋",
        "collection_info": null
    },
    {
        "uuid": "ac1e0015d2bd05f3da45fae5f710d969",
        "title": "留题少林寺  其二",
        "author": "李昌孺",
        "content": "五乳峰前达磨居，徘徊山崦竹疏疏。\n自从隻履西归后，卓锡泉今问已无。",
        "dynasty": "宋",
        "collection_info": null
    },
    {
        "uuid": "a1ae018557ad9ba72d107783bc32903f",
        "title": "留题少林寺  其三",
        "author": "李昌孺",
        "content": "曾已香山作隐居，双泉风月自萧疏。\n不知小邓庵相近，余地还能待我无。",
        "dynasty": "宋",
        "collection_info": null
    },
    {
        "uuid": "3977d16440a630136c4043156c659182",
        "title": "示初公颂  其一",
        "author": "李昌孺",
        "content": "昔日曾闻师子音，清风匝地满丛林。\n不须更问西来意，晓月亭亭正露金。",
        "dynasty": "宋",
        "collection_info": null
    },
    {
        "uuid": "215ba8bca85f135d6924c4740d2c94f9",
        "title": "示初公颂  其二",
        "author": "李昌孺",
        "content": "一见师来契此心，更于何处问知音。\n要寻达磨当年事，只是如今旧少林。",
        "dynasty": "宋",
        "collection_info": null
    }
]