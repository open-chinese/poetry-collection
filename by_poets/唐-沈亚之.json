[
    {
        "uuid": "02648847e88869ad45f86fa996fe58d7",
        "title": "虎丘山真娘墓",
        "author": "沈亚之",
        "content": "金钗沦劒壑，兹地似花台。\n油壁何人值，钱塘度曲哀。\n翠余长染柳，香重欲熏梅。\n但道行云去，应随魂梦来。",
        "dynasty": "唐",
        "collection_info": null
    },
    {
        "uuid": "686d6b4de6046c8b2906358a1f0ac4dd",
        "title": "荅殷尧藩赠罢泾源记室",
        "author": "沈亚之",
        "content": "劳君辍雅话，听说事疆场。\n提笔从征虏，飞书始伏羌。\n河流辞马岭，节卧听龙骧。\n孤负平生劒，空怜射斗光。",
        "dynasty": "唐",
        "collection_info": null
    },
    {
        "uuid": "de0fbc97b29c61e1d435c37bc73620a4",
        "title": "五月六日发石头城步望前船示舍弟兼寄侯郎",
        "author": "沈亚之",
        "content": "客子去淮阳，逶迤别梦长。\n水关开夜锁，雾棹起晨凉。\n烟月期同赏，风波勿异行。\n隐山曾撼橹，转濑指遥樯。\n蒲叶吴刀绿，筠筒楚粽香。\n因书报惠远，为我忆檀郎。",
        "dynasty": "唐",
        "collection_info": null
    },
    {
        "uuid": "f0132feca3b456dbbcf04800880594de",
        "title": "别庞子肃",
        "author": "沈亚之",
        "content": "自为应仙才，丹砂炼几迴。\n山秋梦桂树，月晓忆瑶台。\n雨雪依岩避，烟云逐步开。\n今朝龙杖去，早晚鹤书来。",
        "dynasty": "唐",
        "collection_info": null
    },
    {
        "uuid": "9a747f3529ce3eab0f3882f919f38c63",
        "title": "春色满皇州",
        "author": "沈亚之",
        "content": "何处春辉好，偏宜在雍州。\n花明夹城道，柳暗曲江头。\n风软游丝重，光融瑞气浮。\n鬬鸡怜短草，乳燕傍高楼。\n绣毂盈香陌，新泉溢御沟。\n迴看日欲暮，还骑似川流。",
        "dynasty": "唐",
        "collection_info": null
    },
    {
        "uuid": "0139edf62ab97c37c8ac8adf0e36aab0",
        "title": "宿白马津寄寇立",
        "author": "沈亚之",
        "content": "客思听蛩嗟，秋怀似乱砂。\n劒头悬日影，蝇鼻落灯花。\n天外归鸿断，漳南别路赊。\n闻君同旅舍，几得梦还家。",
        "dynasty": "唐",
        "collection_info": null
    },
    {
        "uuid": "dca119be8a0fb5511b43672c2221096f",
        "title": "汴州船行赋岸傍所见",
        "author": "沈亚之",
        "content": "古木晓苍苍，秋林拂岸香。\n露珠虫网细，金缕兔丝长。\n秋浪时迴沫，惊鳞乍触航。\n蓬烟拈绿线，棘实缀红囊。\n乱穗摇鼯尾，出根挂凤肠。\n聊持一濯足，谁道比沧浪。",
        "dynasty": "唐",
        "collection_info": null
    },
    {
        "uuid": "ec73a346b72cc8e30478466714bbac2a",
        "title": "送文颕上人游天台",
        "author": "沈亚之",
        "content": "露花浮翠瓦，鲜思起芳丛。\n此际断客梦，况復别志公。\n既历天台去，言过赤城东。\n莫说人间事，崎岖尘土中。",
        "dynasty": "唐",
        "collection_info": null
    },
    {
        "uuid": "01c1ad28cd0d4754129a82b8b2d4ca54",
        "title": "宿后自华阳行次昭应寄王直方",
        "author": "沈亚之",
        "content": "重归能几日，物意早如春。\n暖色先骊岫，寒声别鴈羣。\n川光如戏劒，帆态似翔云。\n为报东园蝶，南枝日已曛。",
        "dynasty": "唐",
        "collection_info": null
    },
    {
        "uuid": "5c7d10aea4bbc3f69b5f057cedc285be",
        "title": "题海榴树呈八叔大人",
        "author": "沈亚之",
        "content": "曾在蓬壶伴众仙，文章枝叶五云边。\n几时奉宴瑶台下，何日移荣玉砌前。\n染日裁霞深雨露，凌寒送暖占风烟。\n应笑强如河畔柳，逢波逐浪送张骞。",
        "dynasty": "唐",
        "collection_info": null
    },
    {
        "uuid": "8c8fc1aaf033ec0d52ae0fcec3cf256a",
        "title": "西蕃请谒庙",
        "author": "沈亚之",
        "content": "肃肃层城裏，巍巍祖庙清。\n圣恩覃布濩，异域献精诚。\n冠盖分行列，戎夷辨姓名。\n礼终齐百拜，心洁表忠贞。\n瑞气千重色，箫韶九奏声。\n杖移迎日转，旌动逐风轻。\n休运威仪正，年推俎豆盈。\n不才惭圣泽，空此望华缨。",
        "dynasty": "唐",
        "collection_info": null
    },
    {
        "uuid": "423a99254da6226256302e0cfb92d9c2",
        "title": "劝政楼下观百官献寿",
        "author": "沈亚之",
        "content": "御气黄花节，临轩紫陌头。\n早阳生彩杖，霁色入仙楼。\n献寿皆鸳鹭，瞻天在冕旒。\n菊尊开九日，凤历启千秋。\n乐阕祥烟起，杯酣瑞影收。\n年年歌舞夕，此地庆皇休。",
        "dynasty": "唐",
        "collection_info": null
    },
    {
        "uuid": "e3d07acd56dd470f73605fcb1fa4e72c",
        "title": "山出云",
        "author": "沈亚之",
        "content": "片云朝出岫，孤色逈难亲。\n盖小辞山早，根轻触石新。\n飘扬经绿野，明丽照青春。\n拂树疑舒叶，临江似结鳞。\n从龙方有感，捧日岂无因。\n看助为霖去，恩沾雨露均。",
        "dynasty": "唐",
        "collection_info": null
    },
    {
        "uuid": "242c015ae7f733122bc7ecf7ac81f0f6",
        "title": "曲江亭望慈恩杏花发",
        "author": "沈亚之",
        "content": "曲台晴好望，近接梵王家。\n十亩开金地，千株发杏花。\n带云犹误雪，映日欲欺霞。\n紫陌传香远，红泉落影斜。\n园中春尚早，亭上路非赊。\n芳景偏堪赏，其如积岁华。",
        "dynasty": "唐",
        "collection_info": null
    },
    {
        "uuid": "1b77583331042869ce2c3d14631a37f2",
        "title": "村居",
        "author": "沈亚之",
        "content": "有树巢宿鸟，无酒共客醉。\n月上蝉韵残，梧桐阴绕地。\n独出村舍门，吟剧微风起。\n萧萧芦荻丛，呌啸如山鬼。\n应缘我憔悴，为我哭秋思。",
        "dynasty": "唐",
        "collection_info": null
    },
    {
        "uuid": "a6662106b6cd6ba0a4f4b7a4a1e7b924",
        "title": "春词酬元微之",
        "author": "沈亚之",
        "content": "黄莺啼时春日高，红芳发尽井边桃。\n美人手暖裁衣易，片片轻花落翦刀。",
        "dynasty": "唐",
        "collection_info": null
    },
    {
        "uuid": "cc471ddb4e0ea90e3f9324a7cab3de03",
        "title": "题侯仙亭",
        "author": "沈亚之",
        "content": "新创仙亭覆石坛，雕梁峻宇入云端。\n岭北啸猨高枕听，湖南山色捲帘看。",
        "dynasty": "唐",
        "collection_info": null
    },
    {
        "uuid": "d8574e04c9d995c6e8f36a4ec71f2c75",
        "title": "送庞子肃",
        "author": "沈亚之",
        "content": "三年游宦也迷津，马困长安九陌尘。\n都作无成不归去，古来妻嫂笑苏秦。",
        "dynasty": "唐",
        "collection_info": null
    },
    {
        "uuid": "91055ab7de0868b18d0a96d79d54f24e",
        "title": "梦輓秦弄玉",
        "author": "沈亚之",
        "content": "泣葬一枝红，生同死不同。\n金钿坠芳草，香绣满春风。\n旧日闻箫处，高楼当月中。\n梨花寒食夜，深闭翠微宫。",
        "dynasty": "唐",
        "collection_info": null
    },
    {
        "uuid": "fb4463cd46b7d4549ef02c864356daf3",
        "title": "梦别秦穆公",
        "author": "沈亚之",
        "content": "击髆舞，恨满烟光无处所。\n泪如雨，欲拟着辞不成语。\n金凤衔红旧绣衣，几度宫中同看舞。\n人间春日正欢乐，日暮东风何处去。",
        "dynasty": "唐",
        "collection_info": null
    },
    {
        "uuid": "7c7dc0d65bddfb8cd9d33fb70463ac0b",
        "title": "梦游秦宫",
        "author": "沈亚之",
        "content": "君王多感放东归，从此秦宫不復期。\n春景似伤秦丧主，落花如雨泪臙脂。",
        "dynasty": "唐",
        "collection_info": null
    },
    {
        "uuid": "f1d35628228988fe6ec4310b2f086c8c",
        "title": "湘中怨 一",
        "author": "沈亚之",
        "content": "隆佳秀兮昭盛时，播熏绿兮淑华归。\n顾室荑与处蕚兮，潜重房以饰姿。\n见稚态之韶羞兮，蒙长霭以为帏。\n醉融光兮渺渺瀰瀰，迷千里兮涵烟眉。\n晨陶陶兮暮熙熙，舞婑那之秾条兮。\n骋盈盈以披迟，酡游颜兮倡蔓卉縠，流蒨霓兮石髮髓旎。",
        "dynasty": "唐",
        "collection_info": null
    },
    {
        "uuid": "42a3c069efa3c7346d696ea2eceeb553",
        "title": "湘中怨 二",
        "author": "沈亚之",
        "content": "泝青山兮江之隅，拖湘波兮褭绿裾。\n荷拳拳兮未舒，匪同归兮将焉[如]。",
        "dynasty": "唐",
        "collection_info": null
    },
    {
        "uuid": "c65b32711d1371874d6d1fc3cf8fd8be",
        "title": "文祝延二阕 一",
        "author": "沈亚之",
        "content": "闽山之杭杭兮水堋堋，吞荒抱大兮香迭层。\n腾气清浑兮朝昏，神生其中兮宅幽凝。\n居如山兮惠如水，处端卓兮赴下而忘鄙。\n集人之祈兮从人之所市，攀清明兮叩髣髴。\n我民清兮期吉日，愿听诚兮陈所当。\n侯临我兮恩如光，照导兮天覆。\n惠流吾兮乐且康，恭闻侯兮饮食失常。\n民萦忧兮心苦疮，饱我之饥兮侯由有谷。\n神有泽兮宜荫沃，脱侯之恙兮归侯之多福。\n羣卑勤之恭洁兮，鉴贞盟乎山竹。",
        "dynasty": "唐",
        "collection_info": null
    },
    {
        "uuid": "d474bfebbf2447d685d8cd477f0e244e",
        "title": "文祝延二阕 二",
        "author": "沈亚之",
        "content": "兕载吹兮音咿咿，铜铙呶兮睋呼𪾤睢。\n樟之盖兮麓下，云垂幄兮为帷。\n合吾民兮将安，维吾侯之康兮乐欣。\n肴盘列兮荅神，神摆渔篁兮降拂窣窣。\n右持妓兮左夫人，态修邃兮佻眇。\n调丹含琼兮瑳佳笑，馨炮羶燔兮溢按豆。\n爵盎无虚兮菓摭杂佑，秋云清醉兮流融光。\n巫裾旋兮觋袖翔，瞪虚凝兮览迴杨。\n语神欢兮酒云央，望吾侯兮遵赏事。\n朝马驾兮搦宝辔，千弭函弦兮森道骑。\n吾何乐兮神轩，维侯之康兮居游自遂。",
        "dynasty": "唐",
        "collection_info": null
    },
    {
        "uuid": "c0c10a025c0cefaf245c6ad06fddc99a",
        "title": "秦梦诗三首 三",
        "author": "沈亚之",
        "content": "君王多感放东归，从此秦宫不復期。\n春景似伤秦丧主，落花如雨泪燕脂。",
        "dynasty": "唐",
        "collection_info": null
    },
    {
        "uuid": "0a4438de1ad0d99e74b27b81970b32c3",
        "title": "传奇小说（诗句）",
        "author": "沈亚之",
        "content": "命笑无人笑，含娇何处娇。\n徘徊花上月，空（一作「虚」）度可怜宵。\n（《艺林伐山》十七。\n又《诗人玉屑》十二《品藻》引后二句（《太平广记》卷三二六《沈警》条引《异闻录》载此为沈警诗。\n《诗人玉屑》以为沈亚之作，未详所据。\n程毅中《〈异闻集〉考》因疑《沈警》篇为沈亚之作。\n惜尚乏他证佐定之。\n）。",
        "dynasty": "唐",
        "collection_info": null
    },
    {
        "uuid": "854fa70d5e3c8338b0d2f6f2f3b28710",
        "title": "梦游仙赋附诗 一",
        "author": "沈亚之",
        "content": "白日低兮春塘满，红华芳兮草芽短。\n菱结带兮荇含丝，设遨游兮遵佳期。",
        "dynasty": "唐",
        "collection_info": null
    },
    {
        "uuid": "7ea653c65350bf42d2ae04e0b62e19f6",
        "title": "梦游仙赋附诗 二",
        "author": "沈亚之",
        "content": "秾光醉兮，昏绵绵焉。\n与久乐万年春，留连兮其未央。\n（均见《沈下贤文集》卷一）。",
        "dynasty": "唐",
        "collection_info": null
    },
    {
        "uuid": "b010002bde5dcf68682ef092474f4c03",
        "title": "湘中怨解载郑生愁吟",
        "author": "沈亚之",
        "content": "情无垠兮荡洋洋，怀佳期兮属三湘。\n（见《沈下贤文集》卷二）。",
        "dynasty": "唐",
        "collection_info": null
    },
    {
        "uuid": "5283bad0a70b44fbd8d9888dd006fa33",
        "title": "虎丘山真娘墓",
        "author": "沈亚之",
        "content": "金钗沦剑壑，兹地似花台。\n油壁何人值，钱塘度曲哀。\n翠余长染柳，香重欲熏梅。\n但道行云去，应随魂梦来。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "ab3aadd00c03cc84df246d6e70eacca6",
        "title": "答殷尧藩赠罢泾源记室",
        "author": "沈亚之",
        "content": "劳君辍雅话，听说事疆场。\n提笔从征虏，飞书始伏羌。\n河流辞马岭，节卧听龙骧。\n孤负平生剑，空怜射斗光。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "b07564c48b1eab7e486d1a92a5392f21",
        "title": "别庞子肃",
        "author": "沈亚之",
        "content": "自为应仙才，丹砂炼几回。\n山秋梦桂树，月晓忆瑶台。\n雨雪依岩避，烟云逐步开。\n今朝龙仗去，早晚鹤书来。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "7c98b565883d86eb07c83ce8f3b36bfe",
        "title": "春色满皇州",
        "author": "沈亚之",
        "content": "何处春辉好，偏宜在雍州。\n花明夹城道，柳暗曲江头。\n风软游丝重，光融瑞气浮。\n斗鸡怜短草，乳燕傍高楼。\n绣毂盈香陌，新泉溢御沟。\n回看日欲暮，还骑似川流。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "d7841047ae2b38de597e239ca589c024",
        "title": "宿白马津寄寇立",
        "author": "沈亚之",
        "content": "客思听蛩嗟，秋怀似乱砂。\n剑头悬日影，蝇鼻落灯花。\n天外归鸿断，漳南别路赊。\n闻君同旅舍，几得梦还家。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "763d7d82ab8f73cd8ad20c79e9002610",
        "title": "汴州船行赋岸傍所见",
        "author": "沈亚之",
        "content": "古木晓苍苍，秋林拂岸香。\n露珠虫网细，金缕兔丝长。\n秋浪时回沫，惊鳞乍触航。\n蓬烟拈绿线，棘实缀红囊。\n乱穗摇鼯尾，出根挂凤肠。\n聊持一濯足，谁道比沧浪。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "bad65495109f24c2ec1da3d73defa065",
        "title": "送文颖上人游天台",
        "author": "沈亚之",
        "content": "露花浮翠瓦，鲜思起芳丛。\n此际断客梦，况复别志公。\n既历天台去，言过赤城东。\n莫说人间事，崎岖尘土中。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "1604d877a99cda1cf946810768f73f96",
        "title": "宿后自华阳行次昭应寄王直方",
        "author": "沈亚之",
        "content": "重归能几日，物意早如春。\n暖色先骊岫，寒声别雁群。\n川光如戏剑，帆态似翔云。\n为报东园蝶，南枝日已曛。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "edfaebe55dfcc6f1aaa278c24b254481",
        "title": "题海榴树呈八叔大人",
        "author": "沈亚之",
        "content": "曾在蓬壶伴众仙，文章枝叶五云边。\n几时奉宴瑶台下，应笑强如河畔柳，逢波逐浪送张骞。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "45603c27e33c2d708c3428317ca550e2",
        "title": "西蕃请谒庙",
        "author": "沈亚之",
        "content": "肃肃层城裏，巍巍祖庙清。\n圣恩覃布濩，异域献精诚。\n冠盖分行列，戎夷辨姓名。\n礼终齐百拜，心洁表忠贞。\n瑞气千重色，箫韶九奏声。\n仗移迎日转，旌动逐风轻。\n休运威仪正，年推俎豆盈。\n不才惭圣泽，空此望华缨。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "cec6912c4c15114e8d423d6a4b8ade8f",
        "title": "劝政楼下观百官献寿",
        "author": "沈亚之",
        "content": "御气黄花节，临轩紫陌头。\n早阳生彩仗，霁色入仙楼。\n献寿皆鸳鹭，瞻天在冕旒。\n菊尊开九日，凤历启千秋。\n乐阕祥烟起，杯酣瑞影收。\n年年歌舞夕，此地庆皇休。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "b874af5fac71cec520fc82769c39bd1e",
        "title": "山出云",
        "author": "沈亚之",
        "content": "片云朝出岫，孤色迥难亲。\n盖小辞山早，根轻触石新。\n飘扬经绿野，明丽照青春。\n拂树疑舒叶，临江似结鳞。\n从龙方有感，捧日岂无因。\n看助为霖去，恩沾雨露均。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "40095547b0c3a7983936da23f4568ad8",
        "title": "村居",
        "author": "沈亚之",
        "content": "有树巢宿鸟，无酒共客醉。\n月上蝉韵残，梧桐阴绕地。\n独出村舍门，吟剧微风起。\n萧萧芦荻丛，叫啸如山鬼。\n应缘我憔悴，为我哭秋思。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "b128b5c57ec8147f4fed70d60f0713db",
        "title": "题侯仙亭",
        "author": "沈亚之",
        "content": "新创仙亭覆石坛，雕梁峻宇入云端。\n岭北啸猿高枕听，湖南山色捲帘看。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "62fac264c4116de18f1e7c52f50ee2b9",
        "title": "梦别秦穆公",
        "author": "沈亚之",
        "content": "击髆舞，恨满烟光无处所。\n泪如雨，欲拟着辞不成语。\n金凤衔红旧绣衣，几度宫中同看舞。\n人间春日正欢乐，",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "0252097f973199638ca6d68f0bdb149c",
        "title": "梦游秦宫",
        "author": "沈亚之",
        "content": "君王多感放东归，从此秦宫不復期。\n春景似伤秦丧主，落花如雨泪胭脂。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "7840de1fd1fbacc7562744f23bbf9b17",
        "title": "湘中怨",
        "author": "沈亚之",
        "content": "隆佳秀兮昭盛时，播熏绿兮淑华归。\n顾室荑与处萼兮，醉融光兮渺渺弥弥，迷千里兮涵烟眉，晨陶陶兮暮熙熙。\n舞婑那之秾条兮，骋盈盈以披迟。\n酡游颜兮倡蔓卉縠，溯青山兮江之隅，拖湘波兮袅绿裾。\n荷拳拳兮未舒，",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    },
    {
        "uuid": "8493df3466415c173271776b59edd480",
        "title": "文祝延二阕",
        "author": "沈亚之",
        "content": "闽山之杭杭兮水堋堋，吞荒抱大兮香迭层。\n腾气清浑兮朝昏，神生其中兮宅幽凝。\n居如山兮惠如水，侯临我兮恩如光，照导兮天覆。\n惠流吾兮乐且康，神有泽兮宜荫沃，脱侯之恙兮归侯之多福。\n群卑勤之恭洁兮，鉴贞盟乎山竹。\n。\n兕载吹兮音咿咿，铜铙呶兮睋呼眓睢。\n樟之盖兮麓下，肴盘列兮答神，神摆渔篁兮降拂窣窣。\n右持妓兮左夫人，态修邃兮佻眇。\n调丹含琼兮瑳佳笑，朝马驾兮搦宝辔，千弭函弦兮森道骑。\n吾何乐兮神轩，",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十三"
        }
    }
]