[
    {
        "title": "霜天晓角 月淡风轻",
        "author": "楼",
        "content": "月淡风轻。\n黄昏未是清。\n吟到十分清处，也不啻、二三更。\n晓钟天未明。\n晓霜人未行。\n只有城头残角，说得尽、我平生。",
        "dynasty": "宋",
        "collection_info": null
    },
    {
        "title": "霜天晓角 翦雪裁冰",
        "author": "楼",
        "content": "翦雪裁冰。\n有人嫌太清。\n又有人嫌太瘦，都不是、我知音。\n谁是我知音。\n孤山人姓林。\n一自西湖别后，辜负我、到如今。",
        "dynasty": "宋",
        "collection_info": null
    }
]