[
    {
        "uuid": "60b0a1cd929bab7f1c9e0b6445abcea6",
        "title": "题武夷  其一",
        "author": "冯端荣",
        "content": "缲得春蚕不值钱，几时南亩解丰年。\n小臣无计纾民力，稽首虚皇一炷烟。",
        "dynasty": "宋",
        "collection_info": null
    },
    {
        "uuid": "37e8a735ccab3408060ebfc727e90557",
        "title": "题武夷  其二",
        "author": "冯端荣",
        "content": "花满晴烟树满云，我来宁是学仙人。\n愿将九曲溪头水，散作年年百里春。",
        "dynasty": "宋",
        "collection_info": null
    }
]