[
    {
        "title": "送新知永州陈秘丞瞻赴任",
        "author": "洪湛",
        "content": "零陵古郡枕湘川，太守南归得意年。\n茶味欲过衡岳寺，橘香先上洞庭船。\n锦衣照耀维桑地，石燕翻飞欲雨天。\n若到浯溪须舣棹，次山遗颂想依然。",
        "dynasty": "宋",
        "collection_info": null
    },
    {
        "title": "寄陈希夷",
        "author": "洪湛",
        "content": "华山高万丈，莲峰映初日。\n中有希夷子，默坐养神谧。\n芝朮无外求，巢由乃共匹。\n形迹任化迁，元枢守贞一。\n望岫羣息心，清谈讵能悉。",
        "dynasty": "宋",
        "collection_info": null
    }
]