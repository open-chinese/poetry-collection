[
    {
        "uuid": "112e83ecdf7aa45bd4c4d577a60653d9",
        "title": "正官・金殿喜重重南秋思",
        "author": "范居中",
        "content": "风雨秋堂，孤枕无眠，愁听雁南翔。\n风也凄凉，雨也凄凉，节序已过重阳。\n盼归期何期何事归未得，料天教暂尔参商。\n昼思乡，夜思乡，此情常是悒怏。",
        "dynasty": "元",
        "collection_info": null
    },
    {
        "uuid": "9c9fb6f372d2f08b198227d3cf2168d8",
        "title": "赛鸿秋北・想那人妒青山愁蹙在眉峰上，泣丹枫泪滴在香腮上，拔金钗划",
        "author": "范居中",
        "content": "损在雕阑上，托瑶琴哀诉在冰弦上。\n无事不思量，总为咱身上。\n争知我懒贪书，羞对酒，也只为他身上。",
        "dynasty": "元",
        "collection_info": null
    },
    {
        "uuid": "f8892178524a6d824b6f052ec48eebf0",
        "title": "金殿喜重重南・凄怆。望美人兮天一方，谩想像赋高唐。梦到他行，身到",
        "author": "范居中",
        "content": "他行，甫能得一霎成双。\n是谁将好梦都惊破？被西风吹起啼づ。\n恼刘郎害潘郎，折倒尽旧日豪放。",
        "dynasty": "元",
        "collection_info": null
    },
    {
        "uuid": "cffe3c31da1e7da3f2e92442f84241bc",
        "title": "货郎儿北・想着和他相偎厮傍，知他是千场万场？我怎比司空见惯当寻常。",
        "author": "范居中",
        "content": "才离了一时半刻，恰便是三暑十霜。",
        "dynasty": "元",
        "collection_info": null
    },
    {
        "uuid": "420b1a5a28c6ee938c360de265a408cc",
        "title": "赚南・终日悬望，恰原来捣虚撇抗。误我一向，到此才知言是谎。把当初",
        "author": "范居中",
        "content": "花前宴乐，星前誓约，真个崔张不让。\n命该凋丧，险些病染膏肓，此言非妄。",
        "dynasty": "元",
        "collection_info": null
    },
    {
        "uuid": "6d585c553f1fe4dc542ec0324f8d684f",
        "title": "怕春归北・白发陡然千丈，非关明镜无情，缘愁似个长。相别时多，相见",
        "author": "范居中",
        "content": "时难，天公自主张。\n若能够相见，我和他对着灯儿深讲。",
        "dynasty": "元",
        "collection_info": null
    },
    {
        "uuid": "a64ba2b297edaead0cee13cc9dc6dbd8",
        "title": "春归犯北・自想，但只愁年华老，容颜改，添惆怅。蓦然平地，反生波浪。",
        "author": "范居中",
        "content": "最莫把青春弃掷，他时难算风流帐，怎辜负银屏绣褥朱幌。\n才色相当，两情契合非强，怎割舍眉南面北成撇漾。",
        "dynasty": "元",
        "collection_info": null
    }
]