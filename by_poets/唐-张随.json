[
    {
        "uuid": "f56c1c8a5ea50544338ab45897fd4db9",
        "title": "勅赐三相马",
        "author": "张随",
        "content": "上苑骅骝出，中宫诏命传。\n九天班锡礼，三相代劳年。\n顾主声犹发，追风力正全。\n鸣珂龙阙下，喷玉凤池前。\n四足疑云灭，双瞳比镜悬。\n为因能致远，今日表求贤。",
        "dynasty": "唐",
        "collection_info": null
    },
    {
        "uuid": "ad40dec7aeecbce8b2c17c3385f2ceae",
        "title": "河中献捷",
        "author": "张随",
        "content": "叛将忘恩久，王师不战通。\n凯歌千里内，喜气二仪中。\n寇尽条山下，兵迴汉苑东。\n将军初执讯，明主欲论功。\n落日烟尘静，寒郊壁垒空。\n苍生幸无事，自此乐尧风。",
        "dynasty": "唐",
        "collection_info": null
    },
    {
        "uuid": "27f06247e9871e0455792d2ba660744c",
        "title": "无弦琴赋附歌",
        "author": "张随",
        "content": "乐无声兮情逾倍，琴无弦兮意弥在。\n天地同和有真宰，形声何为迭相待。\n（见《文苑英华》卷七七。\n）。",
        "dynasty": "唐",
        "collection_info": null
    },
    {
        "uuid": "6959d18dd4f2229f2f9af4c2031dc383",
        "title": "河中献捷",
        "author": "张随",
        "content": "叛将忘恩久，王师不战通。\n凯歌千里内，喜气二仪中。\n寇尽条山下，兵回汉苑东。\n将军初执讯，明主欲论功。\n落日烟尘静，寒郊壁垒空。\n苍生幸无事，自此乐尧风。",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十二"
        }
    }
]