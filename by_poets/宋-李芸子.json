[
    {
        "title": "木兰花慢 占西风早处",
        "author": "李芸子",
        "content": "占西风早处，一番雨，一番秋。\n记故国斜阳，去年今日，落叶林幽。\n悲歌几回激烈，寄疏狂、酒令与诗筹。\n遗恨清商易改，多情紫燕难留。\n嗟休。\n触绪茧丝抽。\n旧事续何由。\n奈予怀渺渺，羁愁郁郁，归梦悠悠。\n生平不如老杜，便如它、飘泊也风流。\n寄语庭柯径竹，甚时得棹孤舟。",
        "dynasty": "宋",
        "collection_info": null
    }
]