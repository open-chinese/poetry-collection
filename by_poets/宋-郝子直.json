[
    {
        "title": "喜迁莺 风云际会",
        "author": "郝子直",
        "content": "风云际会。\n自军兴勋业，唯公屈指。\n中镝红心，骄虏胆丧，中正已回天意。\n采石扶危鏖战，激励熊罴乘势。\n震天地，沮金狄百万，元颜诛毙。\n英卫。\n摅红气，寰海共欣，雪恨亡胡岁。\n宸眷褒功，华衮貂蝉，荣拜济时左揆。\n圣君用贤终始，肯使留侯谦退。\n后范蠡，愿永佐中兴，庄椿同纪。",
        "dynasty": "宋",
        "collection_info": null
    },
    {
        "title": "画堂春 华堂当日诞今辰",
        "author": "郝子直",
        "content": "华堂当日诞今辰。\n庆门人降西真。\n一杯千岁祝遐龄。\n莫厌频斟。\n不愿头白还黑，不愿齿落重生。\n但容艳只如今。\n寿等松椿。",
        "dynasty": "宋",
        "collection_info": null
    }
]