[
    {
        "uuid": "f57d5683f4ed00899ec8f7257d5c9d3c",
        "title": "题画 春景",
        "author": "李用",
        "content": "春水满四泽，浪暖鱼龙化。\n呼吸成风云，霖雨遍天下。",
        "dynasty": "宋",
        "collection_info": null
    },
    {
        "uuid": "0e28516ba89c40015e2a30b16a734222",
        "title": "题画 夏景",
        "author": "李用",
        "content": "夏云多奇峰，翠屏高列耸。\n瑞气负钟灵，羣低皆仰供。",
        "dynasty": "宋",
        "collection_info": null
    },
    {
        "uuid": "b8897b9a718089c36289102bcc497001",
        "title": "题画 秋景",
        "author": "李用",
        "content": "秋月扬明辉，芙蓉开朵朵。\n捲起水晶帘，明月清风我。",
        "dynasty": "宋",
        "collection_info": null
    },
    {
        "uuid": "ec12ec710c2448a5aa89ad087f72e895",
        "title": "题画 冬景",
        "author": "李用",
        "content": "冬岭秀孤松，松枝傲霜雪。\n不同桃李春，永抱岁寒节。",
        "dynasty": "宋",
        "collection_info": null
    }
]