[
    {
        "title": "奉别张岳州说二首 一",
        "author": "王熊",
        "content": "长沙辞旧国，洞庭逢故人。\n熏兰敦久要，披雾转相亲。\n岁月空嗟老，江山不惜春。\n忽闻黄鹤曲，更作白头新。",
        "dynasty": "唐",
        "collection_info": null
    },
    {
        "title": "奉别张岳州说二首 二",
        "author": "王熊",
        "content": "平生共风月，倏忽间山川。\n不期交淡水，暂得欵忘年。\n兴逸方罢钓，帆开欲解船。\n离心若危斾，朝夕为君悬。",
        "dynasty": "唐",
        "collection_info": null
    },
    {
        "title": "奉别张岳州说二首",
        "author": "王熊",
        "content": "长沙辞旧国，洞庭逢故人。熏兰敦久要，披雾转相亲。\n岁月空嗟老，江山不惜春。忽闻黄鹤曲，更作白头新。\n平生共风月，倏忽间山川。不期交淡水，暂得款忘年。\n兴逸方罢钓，帆开欲解船。离心若危旆，朝夕为君悬。",
        "dynasty": "唐",
        "collection_info": {
            "collection": "御定全唐诗",
            "volume": "卷九十八"
        }
    }
]