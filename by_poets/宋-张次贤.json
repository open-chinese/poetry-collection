[
    {
        "uuid": "0f7eb04414e3ccb7c2b5e895e0ae0868",
        "title": "山居杂兴",
        "author": "张次贤",
        "content": "深林树色翠重重，一枕蘧蘧蝶翅浓。\n好鸟乍啼惊梦觉，可人山色入帘栊。",
        "dynasty": "宋",
        "collection_info": null
    },
    {
        "uuid": "bf4ee78907c3cfbd17c2c59430c97493",
        "title": "同陈提举庸郭安抚睎宗玩月南峰",
        "author": "张次贤",
        "content": "山中有佳客，山上月增明。\n廊庙心同赤，江湖梦独清。\n半庭丛树影，万籁淡秋声。\n把手情何极，呼童问曲生。",
        "dynasty": "宋",
        "collection_info": null
    },
    {
        "uuid": "289b96747e456d18d9446df371422d35",
        "title": "过郭继一处士草堂",
        "author": "张次贤",
        "content": "爱寂尘轩冕，辞荣结草茨。\n午云封石磴，春鸟语花枝。\n茶熟琴三弄，诗成酒一卮。\n笑予长鞅掌，暂此共栖迟。",
        "dynasty": "宋",
        "collection_info": null
    }
]