[
    {
        "uuid": "dc0e4c76de5ea016775f2d4bdcf4d3b2",
        "title": "洞仙歌 洪崖仙裔",
        "author": "熊德修",
        "content": "洪崖仙裔，接武浮丘袂。\n佩玉长裾下尘世。\n东寻山水，独抱一琴来锦里。\n不犯人间宫祉。\n城山堂宇静，百丈楼高，湖海元龙浩然气。\n初度启初筵，昼永堂垂，笙鹤铿、轰出云际。\n问雅乐、何时献三雍，待汉殿明年，日长风细。",
        "dynasty": "宋",
        "collection_info": null
    }
]