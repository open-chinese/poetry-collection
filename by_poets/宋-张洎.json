[
    {
        "uuid": "d63b9c5fa42d00723338d355a24f4814",
        "title": "题越台",
        "author": "张洎",
        "content": "我爱真人居，高台倚寥泬。\n洞天开两扉，邈尔与世绝。\n缥缈乘鸾女，华颜映绿髮。\n举手拂烟虹，吹笙弄松月。\n森罗窥万象，境异趣亦别。\n何必服金丹，飞身向蓬阙。",
        "dynasty": "宋",
        "collection_info": null
    },
    {
        "uuid": "e697ca0d98fc8920ef76c6b0caee9dd8",
        "title": "暮春月内署书阁前海棠花盛开率尔七言八韵寄长卿谏议",
        "author": "张洎",
        "content": "去岁海棠花发日，曾将诗句咏芳妍。\n今来花发春依旧，君已雄飞玉案前。\n骤隔清尘枢要地，独攀红蘂艳阳天。\n疏枝高映银台月，嫩叶低含绮阁烟。\n花落花开怀胜赏，春来春去感流年。\n清辞早缀巴人唱，妙翰犹缄蜀国笺。\n共仰壮图方赫耳，自嗟衰鬓转皤然。\n因凭鶑蝶传消息，莫望蓬莱有病仙。",
        "dynasty": "宋",
        "collection_info": null
    },
    {
        "uuid": "e9ea1b12cc1fcf7a28469924f52af1e5",
        "title": "纪赠宣义大师梦英",
        "author": "张洎",
        "content": "几忆汤师役梦魂，醉吟想在落花村。\n背尘事见寻常说，出格诗曾子细论。\n书信寄凭虽有路，笑谈重约恨无门。\n今来鬓雪应多也，莫惜频频近酒罇。",
        "dynasty": "宋",
        "collection_info": null
    },
    {
        "uuid": "e68dfb469855c63b81f5b1e9070ebf4d",
        "title": "句  其一",
        "author": "张洎",
        "content": "眼昏书字大，耳重觉声高。",
        "dynasty": "宋",
        "collection_info": null
    },
    {
        "uuid": "81057995677c3e8304a53035f1c51498",
        "title": "句  其二",
        "author": "张洎",
        "content": "风物一堆灰。",
        "dynasty": "宋",
        "collection_info": null
    }
]