[
    {
        "uuid": "653108e0da9ab67d42a45a87d9517f35",
        "title": "冬夜寓居寄储太祝",
        "author": "綦毋潜",
        "content": "自为洛阳客，夫子吾知音。\n尽义能下士，时人无此心。\n奈何离居夜，巢鸟悲空林。\n愁坐至月上，復闻南邻砧。",
        "dynasty": "唐",
        "collection_info": null
    },
    {
        "uuid": "5b8baa8585ebaa094985cb78f9ebb7bd",
        "title": "春泛若耶溪",
        "author": "綦毋潜",
        "content": "幽意无断绝，此去随所偶。\n晚风吹行舟，花路入溪口。\n际夜转西壑，隔山望南斗。\n潭烟飞溶溶，林月低向后。\n生事且弥漫，愿为持竿叟。",
        "dynasty": "唐",
        "collection_info": null
    },
    {
        "uuid": "57ec12605cbfefe4c67f6dcc5766b05d",
        "title": "题鹤林寺",
        "author": "綦毋潜",
        "content": "道林隐形胜，向背临层霄。\n松覆山殿[冷]，花藏溪路遥。\n珊珊宝幡挂，焰焰明灯烧。\n迟日半空谷，春风连上潮。\n少凭水木兴，暂令身心调。\n愿谢携手客，兹山禅诵饶。",
        "dynasty": "唐",
        "collection_info": null
    },
    {
        "uuid": "136b51a80b8dc52db950adfb8e52f4b8",
        "title": "题栖霞寺",
        "author": "綦毋潜",
        "content": "南山势迴合，灵境依此住。\n殿转云崖阴，僧探石泉度。\n龙蛇争翕习，神鬼皆密护。\n万壑奔道场，羣峰向双树。\n天花飞不着，水月白成路。\n今日观身我，归心復何处。",
        "dynasty": "唐",
        "collection_info": null
    },
    {
        "uuid": "04c639e3e072fe2508137d7b76a6599a",
        "title": "送储十二还庄城",
        "author": "綦毋潜",
        "content": "西坂何缭绕，青林问子家。\n天寒噪野雀，日晚度城鸦。\n寂历道傍树，曈昽原上霞。\n兹情不可说，长恨隐沦赊。",
        "dynasty": "唐",
        "collection_info": null
    },
    {
        "uuid": "963d706ec2a26215db636bdc980c918c",
        "title": "送章彝下第",
        "author": "綦毋潜",
        "content": "长安渭桥路，行客别时心。\n献赋温泉毕，无媒魏阙深。\n黄莺啼就马，白日暗归林。\n三十名未立，君还惜寸阴。",
        "dynasty": "唐",
        "collection_info": null
    },
    {
        "uuid": "cb7a775089f2d6905e2361cbb1e8167b",
        "title": "送崔员外黔中监选",
        "author": "綦毋潜",
        "content": "持衡出帝畿，星指夜郎飞。\n神女云迎马，荆门雨湿衣。\n听猿收泪罢，繫鴈待书稀。\n蛮貊虽殊俗，知君肝胆微。",
        "dynasty": "唐",
        "collection_info": null
    },
    {
        "uuid": "37d8077a8c165c44a1b68d075b38eb99",
        "title": "送贾恆明府兼寄温张二司户",
        "author": "綦毋潜",
        "content": "越客新安别，秦人旧国情。\n舟乘晚风便，月带上潮平。\n花路西施石，云峰句践城。\n明州报两掾，相忆二毛生。",
        "dynasty": "唐",
        "collection_info": null
    },
    {
        "uuid": "f9a8c6521550754e99160ed80ad206ba",
        "title": "送宋秀才",
        "author": "綦毋潜",
        "content": "冠古积荣盛，当时数戟门。\n旧交丞相子，继世五侯孙。\n长劒倚天外，短书盈万言。\n秋风一送别，江上黯消魂。",
        "dynasty": "唐",
        "collection_info": null
    },
    {
        "uuid": "0dfe984d550890c3bf584dba772ab6b9",
        "title": "送平判官入秦",
        "author": "綦毋潜",
        "content": "谪远自安命，三年已忘归。\n同声愿执手，驿骑到门扉。\n云是帝乡去，军书谒紫微。\n曾为金马客，向日泪沾衣。",
        "dynasty": "唐",
        "collection_info": null
    },
    {
        "uuid": "fe9d17680dec798639c9b87cf5c3345f",
        "title": "送郑务拜伯父",
        "author": "綦毋潜",
        "content": "名公作逐臣，驱马拂行尘。\n旧国问郧子，劳歌过郢人。\n一川花送客，二月柳宜春。\n奉料竹林兴，宽怀此别晨。",
        "dynasty": "唐",
        "collection_info": null
    },
    {
        "uuid": "f5bd92b2fe5c8319887c0fcca25bf5b1",
        "title": "题招隐寺绚公房",
        "author": "綦毋潜",
        "content": "开士度人久，空岩花雾深。\n徒知燕坐处，不见有为心。\n兰若门对壑，田家路隔林。\n还言证法性，归去比黄金。",
        "dynasty": "唐",
        "collection_info": null
    },
    {
        "uuid": "3d761998e2d6f159e6c226545b8e88f3",
        "title": "宿太平观",
        "author": "綦毋潜",
        "content": "夕到玉京寝，窅冥云汉低。\n魂交仙室蝶，曙听羽人鸡。\n滴沥花上露，清泠松下溪。\n明当访真隐，挥手入无倪。",
        "dynasty": "唐",
        "collection_info": null
    },
    {
        "uuid": "51508d5cf8676f90cfa27a8f265444f4",
        "title": "题灵隐寺山顶禅院",
        "author": "綦毋潜",
        "content": "招提此山顶，下界不相闻。\n塔影挂清汉，钟声和白云。\n观空静室掩，行道众香焚。\n且驻西来驾，人天日未曛。",
        "dynasty": "唐",
        "collection_info": null
    },
    {
        "uuid": "b1bcfb0435207c3b1bf82e96ba9f615c",
        "title": "若耶溪逢孔九",
        "author": "綦毋潜",
        "content": "相逢此溪曲，胜託在烟霞。\n潭影竹间动，岩阴檐外斜。\n人言上皇代，犬吠武陵家。\n借问淹留日，春风满若耶。",
        "dynasty": "唐",
        "collection_info": null
    },
    {
        "uuid": "71223b41b4357a3794c6df913b51b0e6",
        "title": "宿龙兴寺",
        "author": "綦毋潜",
        "content": "香剎夜忘归，松青古殿扉。\n灯明方丈室，珠繫比丘衣。\n白日传心静，青莲喻法微。\n天花落不尽，处处鸟衔飞。",
        "dynasty": "唐",
        "collection_info": null
    },
    {
        "uuid": "b78c0c0e80505507a146907c369fb283",
        "title": "题沈东美员外山池",
        "author": "綦毋潜",
        "content": "仙郎偏好道，凿沼象瀛洲。\n鱼乐随情性，船行任去留。\n秦人辨鸡犬，尧日识巢由。\n归客衡门外，仍怜返景幽。",
        "dynasty": "唐",
        "collection_info": null
    },
    {
        "uuid": "98b0a4c4448215db999177b5ea3f5575",
        "title": "茅山洞口",
        "author": "綦毋潜",
        "content": "华阳仙洞口，半岭拂云看。\n窈窕穿苔壁，差池对石坛。\n方随地脉转，稍觉水晶寒。\n未果变金骨，归来兹路难。",
        "dynasty": "唐",
        "collection_info": null
    },
    {
        "uuid": "2f54a9ece4cf8f7056bc832c381c09b3",
        "title": "过方尊师院",
        "author": "綦毋潜",
        "content": "羽客北山寻，草堂松径深。\n养神宗示法，得道不知心。\n洞户逢双履，寥天有一琴。\n更登玄圃上，仍种杏成林。",
        "dynasty": "唐",
        "collection_info": null
    },
    {
        "uuid": "3b4f972fc0c3b29f48fb99f1e05054b5",
        "title": "经陆补阙隐居",
        "author": "綦毋潜",
        "content": "不敢要君征亦起，致君全得似唐虞。\n谠言昨叹离天听，新象今闻入县图。\n琴锁坏窗风自响，鹤归乔木隐难呼。\n学书弟子何人在，点检犹存谏草无。",
        "dynasty": "唐",
        "collection_info": null
    },
    {
        "uuid": "047b6deb82a7bf225279e0d7577c35a5",
        "title": "登天竺寺",
        "author": "綦毋潜",
        "content": "郡有化城最，西穷迭嶂深。\n松门当涧口，石路在峰心。\n幽见夕阳霁，高逢暮雨阴。\n佛身瞻绀髮，宝地践黄金。\n云向竹溪尽，月从花洞临。\n因物成真悟，遗世在兹岑。",
        "dynasty": "唐",
        "collection_info": null
    },
    {
        "uuid": "9fe547dce77ea2abbcc072af3b482a7d",
        "title": "满公房",
        "author": "綦毋潜",
        "content": "世界莲花藏，行人香火缘。\n灯王照不尽，中夜寂相传。",
        "dynasty": "唐",
        "collection_info": null
    },
    {
        "uuid": "b0e85e6558ad1e9a0b5bf244c656e9cc",
        "title": "过融上人兰若",
        "author": "綦毋潜",
        "content": "山头禅室挂僧衣，窗外无人溪鸟飞。\n黄昏半在下山路，却听钟声连翠微。",
        "dynasty": "唐",
        "collection_info": null
    },
    {
        "uuid": "11e9649f4688bbf9cc0f7a1ea818b97a",
        "title": "早发上东门",
        "author": "綦毋潜",
        "content": "十五能行西入秦，三十无家作路人。\n时命不将明主合，布衣空染洛阳尘。",
        "dynasty": "唐",
        "collection_info": null
    },
    {
        "uuid": "3adf207bf8148071ccea423099b346fa",
        "title": "祇园寺",
        "author": "綦毋潜",
        "content": "宝坊求往迹，神理驻沿洄。\n鴈塔酬前愿，王身更后来。\n加持将暝合，朗悟豁然开。\n两世分明见，余生復几哉。",
        "dynasty": "唐",
        "collection_info": null
    },
    {
        "uuid": "2ef8ff60bcb50f5f618322cbd4598292",
        "title": "送集贤学士伊阙史少府放归江东觐省",
        "author": "綦毋潜",
        "content": "墨客钟张侣，材高吴越珍。\n千门来谒帝，驷马去荣亲。\n吏邑沿清洛，乡山指白苹。\n归期应不远，当及未央春。",
        "dynasty": "唐",
        "collection_info": null
    },
    {
        "uuid": "f9057ff91addbf52e2a0ed638ae3644c",
        "title": "冬夜寓居寄储太祝",
        "author": "綦毋潜",
        "content": "自为洛阳客，夫子吾知音。\n尽义能下士，时人无此心。\n奈何离居夜，巢鸟悲空林。\n愁坐至月上，复闻南邻砧。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十五"
        }
    },
    {
        "uuid": "9dc6d00587fb589a4fe62fa9cbaf2cb9",
        "title": "题鹤林寺",
        "author": "綦毋潜",
        "content": "道林隐形胜，向背临层霄。\n松覆山殿冷，花藏溪路遥。\n珊珊宝幡挂，焰焰明灯烧。\n迟日半空谷，春风连上潮。\n少凭水木兴，暂令身心调。\n愿谢携手客，兹山禅诵饶。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十五"
        }
    },
    {
        "uuid": "0fe39c13ed206d85d24af4c564570f06",
        "title": "题栖霞寺",
        "author": "綦毋潜",
        "content": "南山势回合，灵境依此住。\n殿转云崖阴，僧探石泉度。\n龙蛇争翕习，神鬼皆密护。\n万壑奔道场，群峰向双树。\n天花飞不着，水月白成路。\n今日观身我，归心复何处。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十五"
        }
    },
    {
        "uuid": "f3b31c419245f0c8a0f95c08311fc255",
        "title": "送储十二还庄城",
        "author": "綦毋潜",
        "content": "西阪何缭绕，青林问子家。\n天寒噪野雀，日晚度城鸦。\n寂历道傍树，曈昽原上霞。\n兹情不可说，长恨隐沦赊。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十五"
        }
    },
    {
        "uuid": "1abf1cbff724b9ae32c635117cb54af8",
        "title": "送崔员外黔中监选",
        "author": "綦毋潜",
        "content": "持衡出帝畿，星指夜郎飞。\n神女云迎马，荆门雨湿衣。\n听猿收泪罢，系雁待书稀。\n蛮貊虽殊俗，知君肝胆微。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十五"
        }
    },
    {
        "uuid": "84d4de536813db2ffaeeaba7e40c413c",
        "title": "送宋秀才",
        "author": "綦毋潜",
        "content": "冠古积荣盛，当时数戟门。\n旧交丞相子，继世五侯孙。\n长剑倚天外，短书盈万言。\n秋风一送别，江上黯消魂。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十五"
        }
    },
    {
        "uuid": "73712ce5ef28c74e4ab86e5e3b82158b",
        "title": "若耶溪逢孔九",
        "author": "綦毋潜",
        "content": "相逢此溪曲，胜托在烟霞。\n潭影竹间动，岩阴檐外斜。\n人言上皇代，犬吠武陵家。\n借问淹留日，春风满若耶。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十五"
        }
    },
    {
        "uuid": "09a0fba6cfb6f8684222f79530729b4b",
        "title": "宿龙兴寺",
        "author": "綦毋潜",
        "content": "香刹夜忘归，松青古殿扉。\n灯明方丈室，珠系比丘衣。\n白日传心静，青莲喻法微。\n天花落不尽，处处鸟衔飞。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十五"
        }
    },
    {
        "uuid": "2c452e47a753566f323599b74b313131",
        "title": "经陆补阙隐居",
        "author": "綦毋潜",
        "content": "不敢要君征亦起，致君全得似唐虞。\n谠言昨叹离天听，学书弟子何人在，点检犹存谏草无。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十五"
        }
    },
    {
        "uuid": "bf719120818244dc316f489dc9e28e4b",
        "title": "登天竺寺",
        "author": "綦毋潜",
        "content": "郡有化城最，西穷迭嶂深。\n松门当涧口，石路在峰心。\n幽见夕阳霁，高逢暮雨阴。\n佛身瞻绀发，宝地践黄金。\n云向竹溪尽，月从花洞临。\n因物成真悟，遗世在兹岑。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十五"
        }
    },
    {
        "uuid": "e9b935c4dddcb589b5604d3a20e39bb6",
        "title": "祇园寺",
        "author": "綦毋潜",
        "content": "宝坊求往迹，神理驻沿洄。\n雁塔酬前愿，王身更后来。\n加持将暝合，朗悟豁然开。\n两世分明见，余生复几哉。",
        "dynasty": "唐",
        "collection_info": {
            "collection": "御定全唐诗",
            "volume": "卷一百三十五"
        }
    }
]