[
    {
        "uuid": "c33cd1980f9852d9c211e0d96f931ce8",
        "title": "思郭真人",
        "author": "马默",
        "content": "郭也三峰秀，文章似性淳。\n汶阳初识面，谓我旧相亲。\n题诗叙游隠，于今经几春。\n有家归未得，西望涕霑巾。",
        "dynasty": "宋",
        "collection_info": null
    },
    {
        "uuid": "e3d242c737b7a5678973f1ca4caca141",
        "title": "题华山图",
        "author": "马默",
        "content": "南山南面五千仞，瀑步飞来自山顶。\n真人言我昔曾登，争奈今生都不省。\n华山北面始披图，万壑千峰一一殊。\n长记真人言向我，曾登山顶看寰区。",
        "dynasty": "宋",
        "collection_info": null
    }
]