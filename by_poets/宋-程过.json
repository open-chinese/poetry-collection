[
    {
        "uuid": "5dab02732e35e0de26b6b3a7ab16b74e",
        "title": "昭君怨 试问愁来何处",
        "author": "程过",
        "content": "试问愁来何处。\n门外山无重数。\n芳草不知人。\n翠连云。\n欲看不忍重看。\n心事只堪肠断。\n肠断宿孤村。\n雨昏昏。",
        "dynasty": "宋",
        "collection_info": null
    },
    {
        "uuid": "6185c2141ac323c7bfa79a880a7cfd53",
        "title": "满江红 春欲来时",
        "author": "程过",
        "content": "春欲来时，长是与、江梅花约。\n又还向、竹林疏处，一枝开却。\n对酒渐惊身老大，看花应念人离索。\n但十分、沈醉祝东君，长如昨。\n芳草渡，孤舟泊。\n山敛黛，天垂幕。\n黯销魂、无奈暮云残角。\n便好折来和雪戴，莫教酒醒随风落。\n待殷勤、留此记相思，谁堪托。",
        "dynasty": "宋",
        "collection_info": null
    }
]