[
    {
        "uuid": "be428a4b0210fc363c1598a4c2628bdf",
        "title": "寄陈秋塘",
        "author": "张氏",
        "content": "五湖风雪分头去，千里淮山信脚行。\n涉世真成妄男子，谈诗长忆老先生。\n塘边瓜茹须频灌，郭外田畴粗可耕。\n莫倚瘦筇吟白髮，浪传新句入都城。",
        "dynasty": "宋",
        "collection_info": null
    },
    {
        "uuid": "44e99d0f1377f4f8e84d615ca05fe348",
        "title": "诗一首",
        "author": "张氏",
        "content": "罗幕泥金窣地垂，夜香烧尽二更时。\n不知帘外溶溶月，上到梅花第几枝。",
        "dynasty": "宋",
        "collection_info": null
    },
    {
        "uuid": "0befc348d4daba5cd40e99dd1970ba34",
        "title": "赠人",
        "author": "张氏",
        "content": "云鬓慵梳睡不忺，倚阑听燕语虚檐。\n春愁自是无重数，生怕东风揭绣帘。",
        "dynasty": "宋",
        "collection_info": null
    },
    {
        "uuid": "25bc89eabacf94ec4288b2d95b68dc5b",
        "title": "句  其一",
        "author": "张氏",
        "content": "莫讶泪频滴，都缘心未灰。",
        "dynasty": "宋",
        "collection_info": null
    },
    {
        "uuid": "b4ab0efd55b1f5c1423d880b33ef0a2b",
        "title": "句  其二",
        "author": "张氏",
        "content": "满目烟含芳草绿，倚兰露泣海棠红。",
        "dynasty": "宋",
        "collection_info": null
    },
    {
        "uuid": "caefd6eb297fc34a149d63c3954e433d",
        "title": "句  其三",
        "author": "张氏",
        "content": "尊前独垂泪，应为未灰心。",
        "dynasty": "宋",
        "collection_info": null
    }
]