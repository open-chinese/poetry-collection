[
    {
        "uuid": "b9977ff579d600cff1605f08c9a56501",
        "title": "同王右丞送瑗公南归",
        "author": "崔兴宗",
        "content": "行苦神亦秀，泠然溪上松。\n铜瓶与竹杖，来自祝融峯。\n常愿入灵岳，藏经访遗踪。\n南归见长老，且为说心胸。",
        "dynasty": "唐",
        "collection_info": null
    },
    {
        "uuid": "47d56b524203d925b756e8241cad3f44",
        "title": "青雀歌",
        "author": "崔兴宗",
        "content": "青扈绕青林，翩翾陋体一微禽。\n不应常在藩篱下，他日凌云谁见心。",
        "dynasty": "唐",
        "collection_info": null
    },
    {
        "uuid": "c31d71ee677f4d2898b70965210ab9bd",
        "title": "和王维敕赐百官樱桃",
        "author": "崔兴宗",
        "content": "未央朝谒正逶迤，天上樱桃锡此时。\n朱实初传九华殿，繁花旧杂万年枝。\n未胜晏子江南橘，莫比潘家大谷梨。\n闻道令人好颜色，神农本草自应知。",
        "dynasty": "唐",
        "collection_info": null
    },
    {
        "uuid": "427eb1ddc8894c9f2f41b3edcfaf9329",
        "title": "留别王维",
        "author": "崔兴宗",
        "content": "驻马欲分襟，清寒御沟上。\n前山景气佳，独往还惆怅。",
        "dynasty": "唐",
        "collection_info": null
    },
    {
        "uuid": "89da17ec3b91763331daf4343063ca93",
        "title": "酬王维卢象见过林亭",
        "author": "崔兴宗",
        "content": "穷巷空林常闭关，悠然独卧对前山。\n今朝忽枉嵇生驾，倒屣开门遥解颜。",
        "dynasty": "唐",
        "collection_info": null
    },
    {
        "uuid": "26f4315897ae3236e987c564bb3ee0de",
        "title": "同王右丞送瑗公南归",
        "author": "崔兴宗",
        "content": "行苦神亦秀，泠然溪上松。\n铜瓶与竹杖，来自祝融峰。\n常愿入灵岳，藏经访遗踪。\n南归见长老，且为说心胸。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "8e5c8b12678cf3cc71c4694ee703e8b8",
        "title": "和王维敕赐百官樱桃",
        "author": "崔兴宗",
        "content": "未央朝谒正逶迤，天上樱桃锡此时。\n朱实初传九华殿，闻道令人好颜色，神农本草自应知。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    }
]