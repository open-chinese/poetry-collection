[
    {
        "uuid": "35fde0e571d9c7aa2641cd07fb68a183",
        "title": "人不易知",
        "author": "郑昉",
        "content": "如面诚非一，深心岂易知。\n入秦书十上，投楚岁三移。\n和玉翻为泣，齐竽或滥吹。\n周行虽有寘，殷鉴在前规。\n寅亮推多士，清通固赏奇。\n病诸方号哲，敢相反成疵。\n冬日承余爱，霜云喜暂披。\n无令见瞻后，迴照復云疲。",
        "dynasty": "唐",
        "collection_info": null
    },
    {
        "uuid": "8fa9e81876d1954e902dfeaa27162c37",
        "title": "人不易知",
        "author": "郑昉",
        "content": "如面诚非一，深心岂易知。\n入秦书十上，投楚岁三移。\n和玉翻为泣，齐竽或滥吹。\n周行虽有寘，殷鉴在前规。\n寅亮推多士，清通固赏奇。\n病诸方号哲，敢相反成疵。\n冬日承余爱，霜云喜暂披。\n无令见瞻后，回照复云疲。",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十一"
        }
    }
]