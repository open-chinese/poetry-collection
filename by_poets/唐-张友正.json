[
    {
        "uuid": "3718cac8766c01ea04124fdd23f7fcf9",
        "title": "春草凝露",
        "author": "张友正",
        "content": "苍苍芳草色，含露对青春。\n已赖阳和长，仍惭润泽频。\n日临残未滴，风度欲成津。\n蕙叶垂偏重，兰丛洗转新。\n将行愁裛径，欲采畏濡身。\n独爱池塘畔，清华远袭人。",
        "dynasty": "唐",
        "collection_info": null
    },
    {
        "uuid": "2fdc794f2444d9c14ca3d00767baa640",
        "title": "锦带佩吴钩",
        "author": "张友正",
        "content": "带劒谁家子，春朝紫陌游。\n结边霞聚锦，悬处月随钩。\n綵缕迴文出，雄芒练影浮。\n叶依花裏艳，霜向锷中秋。\n的皪宜骢马，斓斒映绮裘。\n应须待报国，一刎月支头。",
        "dynasty": "唐",
        "collection_info": null
    },
    {
        "uuid": "d51b26331bf37ea5dea864f284d0a20d",
        "title": "锦带佩吴钩",
        "author": "张友正",
        "content": "带剑谁家子，春朝紫陌游。\n结边霞聚锦，悬处月随钩。\n彩缕回文出，雄芒练影浮。\n叶依花裏艳，霜向锷中秋。\n的皪宜骢马，斓斒映绮裘。\n应须待报国，一刎月支头。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十七"
        }
    }
]