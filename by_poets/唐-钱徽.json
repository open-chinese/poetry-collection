[
    {
        "uuid": "2551c671ffb4bc79c8a6813bd0a14ed7",
        "title": "小庭水植率尔成诗",
        "author": "钱徽",
        "content": "泓然一缶水，下与㘭堂接。\n青菰八九枝，圆荷四五叶。\n动摇香风至，顾盼野心惬。\n行可采芙蓉，长江讵云涉。\n（见钱仲联《韩昌黎诗繫年集释》卷九《奉和钱七兄曹长盆池所植》附）（按：宋方崧卿《韩集举正》卷三云：「钱徽也。\n唐本具钱诗于前。\n」）。",
        "dynasty": "唐",
        "collection_info": null
    },
    {
        "uuid": "5902172be1ecbce21163d40fe23f80f8",
        "title": "同乐天登青龙寺上方望蓝田山绝句（题拟）",
        "author": "钱徽",
        "content": "偶来上寺因高望，松雪分明见旧山。\n（见《白氏长庆集》卷十一《登龙昌上寺望江南山怀钱舍人》自注引）。",
        "dynasty": "唐",
        "collection_info": null
    }
]