[
    {
        "uuid": "0f3dfefa80d80bb6a97f43493163696a",
        "title": "疏山",
        "author": "曾渊子",
        "content": "草径蜿蜒十里间，云间若在画图看。\n万松密翠地无影，一水长清空自寒。",
        "dynasty": "宋",
        "collection_info": null
    },
    {
        "uuid": "7a69412c168d4a8f0ee496da7c86c887",
        "title": "九日登翰苑台",
        "author": "曾渊子",
        "content": "翰苑台边拂旧题，岁华荏苒壮心违。\n看萸喜得亲长健，对菊犹惭令未归。\n秋水一江鸥共瘦，云山千里雁初飞。\n宦情有暇无风雨，把酒相酬此会稀。",
        "dynasty": "宋",
        "collection_info": null
    },
    {
        "uuid": "a7dc5b5a66994cb9ff68d5c0ec1eee19",
        "title": "漳南示义军寄邑人谭野臣",
        "author": "曾渊子",
        "content": "漳州城南烟雾深，漳州城北氛气侵。\n忆从奸邪卖和议，汉廷君臣愁至今。\n乘舆播迁天地怒，残军掩泣眠星雾。\n黄金无收白骨多，指点枯骸拟亲故。\n昨夜羽书如电飞，报道三城又被围。\n皇家恩深重如山，英雄奋起披铁衣。\n万人同心猛如虎，关山震动挝鼙鼓。\n百战须当百胜归，凯歌唱满中原土。\n论功赏爵将宪章，汾阳异姓封侯王。\n鞠躬尽瘁固常事，愿教一涌歼豺狼。\n莫上高楼偶长望，壮怀忽忽思乡丈。\n琴台落日私语时，丹心耿耿今能忘。\n惜君忠义老无官，山河破裂泪欲干。\n衰容未画麒麟阁，目尽故园心转酸。",
        "dynasty": "宋",
        "collection_info": null
    },
    {
        "uuid": "9d8cdec48b583f05053180a4fa0614dd",
        "title": "客安南见进奉使回口占",
        "author": "曾渊子",
        "content": "安南莫道是天涯，岁岁人从蓟北回。\n江北江南亲故满，三年不寄一书来。",
        "dynasty": "宋",
        "collection_info": null
    }
]