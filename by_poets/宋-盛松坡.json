[
    {
        "uuid": "44c1fb217ed08269d11fce114c110ad7",
        "title": "闲居",
        "author": "盛松坡",
        "content": "地僻无人到，何缘有市声。\n醉中诗句健，闲裏梦魂清。\n涧水浓煎茗，畦蔬淡煮羹。\n读书犹懒在，何暇见公卿。",
        "dynasty": "宋",
        "collection_info": null
    },
    {
        "uuid": "ebbc73aa558b799b044cb5b8a04dc588",
        "title": "乌石山僧舍",
        "author": "盛松坡",
        "content": "小径通山寺，飞檐抹晓霞。\n松风惊蝶梦，梵磬杂蜂衙。\n僧腊菩提树，禅心菡萏花。\n诗成因抵掌，飞起欲栖鸦。",
        "dynasty": "宋",
        "collection_info": null
    }
]