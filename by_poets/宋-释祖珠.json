[
    {
        "uuid": "b912d63fbe89e7d65f0554a1d8fa4633",
        "title": "偈三首  其一",
        "author": "释祖珠",
        "content": "机前一句子，用处不留情。\n如撞幢子弩，箭箭中红心。",
        "dynasty": "宋",
        "collection_info": null
    },
    {
        "uuid": "0e12aa714d8842ef1e3553fd6feb6d1b",
        "title": "偈三首  其二",
        "author": "释祖珠",
        "content": "不是心，不是佛，不是物。\n沥尽野狐涎，趯翻山鬼窟。\n平田浅草裏，露出焦尾大虫。\n太虚寥廓中，放出辽天俊鹘。\n阿呵呵，露风骨。\n等闲拈出众人前，毕竟分明是何物。",
        "dynasty": "宋",
        "collection_info": null
    },
    {
        "uuid": "3e7e0f3f7fa1564b72e90fed9bcbf4eb",
        "title": "偈三首  其三",
        "author": "释祖珠",
        "content": "玉露垂青草，金风动白苹。\n一声寒雁叫，唤起未惶人。",
        "dynasty": "宋",
        "collection_info": null
    },
    {
        "uuid": "7588d3ef72e69d093b1d5104f1c28962",
        "title": "题出山相",
        "author": "释祖珠",
        "content": "半夜逾城往雪山，龙楼凤阁绝跻攀。\n如今辊出草窠裏，一箇闲人天地间。",
        "dynasty": "宋",
        "collection_info": null
    },
    {
        "uuid": "b396424a923b1074b22282774fedc0ca",
        "title": "自赞",
        "author": "释祖珠",
        "content": "月色照幽谷，泉声落断崖。\n水光山色裏，一块烂枯柴。",
        "dynasty": "宋",
        "collection_info": null
    }
]