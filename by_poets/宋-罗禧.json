[
    {
        "uuid": "fe7f711e96911a66bf56e6b0b61e7562",
        "title": "云岩次朱晦庵韵",
        "author": "罗禧",
        "content": "陟彼中和山，无人不感仰。\n庭中檀麝盈，洞裏珍珠满。\n两腋清风生，一腔春意爽。\n焚香祝圣回，袖带炉烟暖。",
        "dynasty": "宋",
        "collection_info": null
    },
    {
        "uuid": "9bcea7f7a1e5fa4667f197cb1c604af2",
        "title": "咏雪岩",
        "author": "罗禧",
        "content": "山迴百折路难跻，远望楼台烟树迷。\n满地白云封洞口，一轮红日照天梯。\n龟蛇伏气时难老，鸾鹤归来夜倦飞。\n万壑千岩游不尽，且将词句壁头题。",
        "dynasty": "宋",
        "collection_info": null
    },
    {
        "uuid": "0bf3073d5cd05087b3a78ff3bee85e1f",
        "title": "咏宗统",
        "author": "罗禧",
        "content": "豫章谱系派流长，积德贻谋百世昌。\n子孝臣忠昭史册，人文士义着名邦。\n根源有自支流盛，辞赋无穷翰墨香。\n一阅此书一兴嘆，令人千古仰余光。",
        "dynasty": "宋",
        "collection_info": null
    }
]