[
    {
        "uuid": "89dfc7bf10e22f07347d2022b37382f5",
        "title": "洗钵潭",
        "author": "邢允中",
        "content": "潭水澄初地，长为洗钵供。\n已能降虎豹，不问揽鱼龙。\n溅沫溪莎碧，疏流石濑重。\n此中清净理，继迹有禅宗。",
        "dynasty": "唐",
        "collection_info": null
    },
    {
        "uuid": "cbee96c5185daae0b220b57510944a66",
        "title": "驻锡峯",
        "author": "邢允中",
        "content": "高峯常驻锡，灵异见当年。\n卓立惊沙界，光辉动梵天。\n鹤飞青霭外，龙护赤岚边。\n丈室仍相对，重来果夙缘。\n（见董庆酉《四明诗干》卷中。\n邢允中诗承张靖龙同志录示）。",
        "dynasty": "唐",
        "collection_info": null
    }
]