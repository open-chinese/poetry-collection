[
    {
        "title": "题翠蛟亭",
        "author": "赵善革",
        "content": "未到康庐看玉渊，且来大涤掬飞泉。\n决流放闸虽人力，溅玉跳珠却自然。",
        "dynasty": "宋",
        "collection_info": null
    },
    {
        "title": "大涤洞  其一",
        "author": "赵善革",
        "content": "敲撑振策上嶙峋，乱石逢迎领略频。\n风窦静吟吹地籁，涧泉高泻曳天绅。\n云山胜景身无累，觞咏清怀笔有神。\n残梦惊回三十岁，琅玕芝草一时新。",
        "dynasty": "宋",
        "collection_info": null
    },
    {
        "title": "大涤洞  其二",
        "author": "赵善革",
        "content": "旧游风物转头非，只有青山不改移。\n深壑贮风驯虎啸，断崖飞瀑翠蛟驰。\n郭翁遗迹云烟锁，坡老清名草木知。\n笑问聚仙亭上月，风流应不减当时。",
        "dynasty": "宋",
        "collection_info": null
    },
    {
        "title": "大涤洞  其三",
        "author": "赵善革",
        "content": "冠盖初收见在身，来寻大涤涤尘氛。\n心如霜后凌虚月，迹是风前出岫云。\n仙姥定能赊瓮酒，华堂小憩看炉熏。\n甚思屏置人间事，韬养岩间雾雨文。",
        "dynasty": "宋",
        "collection_info": null
    }
]