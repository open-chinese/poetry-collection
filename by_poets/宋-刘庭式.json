[
    {
        "uuid": "6311b69af93e9b2b1a334f3a485babea",
        "title": "游西湖",
        "author": "刘庭式",
        "content": "胜地留连久，西湖得再游。\n芰荷围画舫，杨柳护红楼。\n风月苏堤夜，烟云葛岭秋。\n买鲜沽美酒，且莫计觥筹。",
        "dynasty": "宋",
        "collection_info": null
    },
    {
        "uuid": "ba444301b589dbfb453f22d06e637538",
        "title": "题松下老人图",
        "author": "刘庭式",
        "content": "古松苍髯枝屈缴，失笑相惊在岩穴。\n老翁手持绿玉杖，独立西风双鬓雪。\n修然野服山家容，平生我亦怀高风。\n彭泽归来入图画，真有人间靖节翁。",
        "dynasty": "宋",
        "collection_info": null
    }
]