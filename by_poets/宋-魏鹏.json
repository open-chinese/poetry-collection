[
    {
        "uuid": "91d980e796e19f58f3628d8e2b6830c5",
        "title": "闺情四首  其一",
        "author": "魏鹏",
        "content": "春闺晓起泪痕多，倦理青丝髪一窝。\n十八云鬟梳掠过，更将鸳镜照秋波。",
        "dynasty": "宋",
        "collection_info": null
    },
    {
        "uuid": "461e54ed08c0c2f680f91f4893ac4697",
        "title": "闺情四首  其二",
        "author": "魏鹏",
        "content": "侍女新倾盥水汤，轻装雪腕立牙床。\n都将隔宿残脂粉，洗在金盆彻底香。",
        "dynasty": "宋",
        "collection_info": null
    },
    {
        "uuid": "80b503377e7846b13fd3aefe19713687",
        "title": "闺情四首  其三",
        "author": "魏鹏",
        "content": "红绫拭镜照窗纱，画就双眉八字斜。\n莲步轻移何处去，阶前笑折石榴花。",
        "dynasty": "宋",
        "collection_info": null
    },
    {
        "uuid": "36e3c7e065d8bf181781385dd0e53c5d",
        "title": "闺情四首  其四",
        "author": "魏鹏",
        "content": "薫风无路入珠帘，三尺冰绡怕汗黏。\n低唤小鬟推绣户，双弯自濯玉纤纤。",
        "dynasty": "宋",
        "collection_info": null
    }
]