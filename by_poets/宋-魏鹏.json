[
    {
        "uuid": "5303c47c428526d55ed0ae5335249e99",
        "title": "闺情四首  其一",
        "author": "魏鹏",
        "content": "春闺晓起泪痕多，倦理青丝髪一窝。\n十八云鬟梳掠过，更将鸳镜照秋波。",
        "dynasty": "宋",
        "collection_info": null
    },
    {
        "uuid": "82719453507c16f16f75779a5d3dcea7",
        "title": "闺情四首  其二",
        "author": "魏鹏",
        "content": "侍女新倾盥水汤，轻装雪腕立牙床。\n都将隔宿残脂粉，洗在金盆彻底香。",
        "dynasty": "宋",
        "collection_info": null
    },
    {
        "uuid": "36a27b8c7f585200d1b6a8be65511695",
        "title": "闺情四首  其三",
        "author": "魏鹏",
        "content": "红绫拭镜照窗纱，画就双眉八字斜。\n莲步轻移何处去，阶前笑折石榴花。",
        "dynasty": "宋",
        "collection_info": null
    },
    {
        "uuid": "63dee3de04cfea5c26fd870e28af0db7",
        "title": "闺情四首  其四",
        "author": "魏鹏",
        "content": "薫风无路入珠帘，三尺冰绡怕汗黏。\n低唤小鬟推绣户，双弯自濯玉纤纤。",
        "dynasty": "宋",
        "collection_info": null
    }
]