[
    {
        "title": "宴边将",
        "author": "张乔",
        "content": "一曲梁州金石清，边风萧飒动江城。\n座中有老沙场客，横笛休吹塞上声。",
        "dynasty": "唐",
        "collection_info": null
    },
    {
        "title": "郢州即事",
        "author": "张乔",
        "content": "孤城临远水，千里见寒山。\n白雪无人唱，沧洲尽日闲。\n鸟归残烧外，帆出断云间。\n此地秋风起，应随计吏还。",
        "dynasty": "唐",
        "collection_info": null
    },
    {
        "title": "送宾贡金夷吾奉使归本国",
        "author": "张乔",
        "content": "渡海登仙籍，还家备汉仪。\n孤舟无岸泊，万里有星随。\n积水浮魂梦，流年半别离。\n东风未迴日，音信杳难期。",
        "dynasty": "唐",
        "collection_info": null
    },
    {
        "title": "华山",
        "author": "张乔",
        "content": "谁将倚天劒，削出倚天峰。\n众水背流急，他山相向重。\n树黏青霭合，崖夹白云浓。\n一夜盆倾雨，前湫起毒龙。",
        "dynasty": "唐",
        "collection_info": null
    },
    {
        "title": "滕王阁",
        "author": "张乔",
        "content": "昔人登览处，遗阁大江隅。\n迭浪有时有，闲云无日无。\n早凉先燕去，返照后帆孤。\n未得营归计，菱歌满旧湖。",
        "dynasty": "唐",
        "collection_info": null
    },
    {
        "title": "寄处士梁烛",
        "author": "张乔",
        "content": "贤哉君子风，讽与古人同。\n采药楚云裏，移家湘水东。\n星霜秋野阔，雨雹夜山空。\n早晚相招隐，深耕老此中。",
        "dynasty": "唐",
        "collection_info": null
    },
    {
        "title": "送许棠下第游蜀",
        "author": "张乔",
        "content": "天下猿多处，西南是蜀关。\n马登青壁瘦，人宿翠微闲。\n带雨逢残日，因江见断山。\n行歌风月好，莫老锦城间。",
        "dynasty": "唐",
        "collection_info": null
    },
    {
        "title": "题终南山白鹤观",
        "author": "张乔",
        "content": "上彻炼丹峰，求玄意未穷。\n古坛青草合，往事白云空。\n仙境日月外，帝乡烟雾中。\n人间足烦署，欲去恋松风。",
        "dynasty": "唐",
        "collection_info": null
    },
    {
        "title": "赠边将",
        "author": "张乔",
        "content": "将军夸胆气，功在杀人多。\n对酒擎钟饮，临风拔劒歌。\n翻师平碎叶，掠地取交河。\n应笑孔门客，年年羡四科。",
        "dynasty": "唐",
        "collection_info": null
    },
    {
        "title": "弔建州李员外",
        "author": "张乔",
        "content": "铭旌归故里，猿鸟亦悽然。\n已葬桐江月，空迴建水船。\n客传为郡日，僧说读书年。\n恐有吟魂在，深山古木边。",
        "dynasty": "唐",
        "collection_info": null
    },
    {
        "title": "送许棠及第归宣州",
        "author": "张乔",
        "content": "雅调一生吟，谁为晚达心。\n傍人贺及第，独自却霑襟。\n宴别喧天乐，家归碍日岑。\n青门许攀送，故里接云林。",
        "dynasty": "唐",
        "collection_info": null
    },
    {
        "title": "送庞百篇之任青阳县尉",
        "author": "张乔",
        "content": "都堂公试日，词翰独超羣。\n品秩台庭与，篇章圣主闻。\n乡连三楚树，县对九华云。\n多少青门客，临岐共羡君。",
        "dynasty": "唐",
        "collection_info": null
    },
    {
        "title": "曲江春",
        "author": "张乔",
        "content": "寻春与送春，多遶曲江滨。\n一片凫鹥水，千秋辇毂尘。\n岸凉随众木，波影逐游人。\n自是游人老，年年管吹新。",
        "dynasty": "唐",
        "collection_info": null
    },
    {
        "title": "秦原春望",
        "author": "张乔",
        "content": "无穷名利尘，轩盖逐年新。\n北阕东堂路，千山万水人。\n云离僧榻曙，燕远凤楼春。\n荏苒文明代，难归钓艇身。",
        "dynasty": "唐",
        "collection_info": null
    },
    {
        "title": "游华山云际寺",
        "author": "张乔",
        "content": "少华中峰寺，高秋众景归。\n地连秦塞起，河隔晋山微。\n晚木蝉相应，凉天鴈并飞。\n殷勤记岩石，秪恐再来稀。",
        "dynasty": "唐",
        "collection_info": null
    },
    {
        "title": "送碁待诏朴球归新罗",
        "author": "张乔",
        "content": "海东谁敌手，归去道应孤。\n阙下传新势，船中覆旧图。\n穷荒迴日月，积水载寰区。\n故国多年别，桑田復在无。",
        "dynasty": "唐",
        "collection_info": null
    },
    {
        "title": "送郑谷先辈赴汝州辟命",
        "author": "张乔",
        "content": "看花兴未休，已散曲江游。\n载笔离秦甸，从军过洛州。\n嵩云将雨去，汝水背城流。\n应念依门客，蒿莱满径秋。",
        "dynasty": "唐",
        "collection_info": null
    },
    {
        "title": "赠敬亭清越上人",
        "author": "张乔",
        "content": "海上独随缘，归来二十年。\n久闲时得句，渐老不离禅。\n砌木欹临水，窗峰直倚天。\n犹期向云裏，别扫石床眠。",
        "dynasty": "唐",
        "collection_info": null
    },
    {
        "title": "题灵山寺",
        "author": "张乔",
        "content": "树凉清岛寺，虚阁敞禅扉。\n四面闲云入，中流独鸟归。\n湖平幽径近，船泊夜灯微。\n一宿秋风裏，烟波隔捣衣。",
        "dynasty": "唐",
        "collection_info": null
    },
    {
        "title": "弔栖白上人",
        "author": "张乔",
        "content": "今古遰相送，几时无逝波。\n篇章名不朽，寂灭理如何。\n内殿留真影，闲房落贝多。\n从兹高塔寺，惆怅懒经过。",
        "dynasty": "唐",
        "collection_info": null
    },
    {
        "title": "北山书事",
        "author": "张乔",
        "content": "黄河一曲山，天半锁重关。\n圣日雄藩静，秋风老将闲。\n车舆穿谷口，市井响云间。\n大野无飞鸟，元戎校猎还。",
        "dynasty": "唐",
        "collection_info": null
    },
    {
        "title": "长安书事",
        "author": "张乔",
        "content": "出送乡人尽，沧洲未得还。\n秋风五陵树，晴日六街山。\n有景终年住，无机是处闲。\n何当向云外，免老别离间。",
        "dynasty": "唐",
        "collection_info": null
    },
    {
        "title": "送郑侍御赴汴州辟命",
        "author": "张乔",
        "content": "官从谏署清，暂去佐戎旌。\n朝客多相恋，吟僧欲伴行。\n河冰天际白，岳雪眼前明。\n即见东风起，梁园听早莺。",
        "dynasty": "唐",
        "collection_info": null
    },
    {
        "title": "弔造微上人",
        "author": "张乔",
        "content": "至人随化往，遗路自堪伤。\n白塔收真骨，青山闭影堂。\n钟残含细韵，烟灭有余香。\n松上斋乌在，迟迟立夕阳。",
        "dynasty": "唐",
        "collection_info": null
    },
    {
        "title": "经隐岩旧居",
        "author": "张乔",
        "content": "夜久村落静，徘徊杨柳津。\n青山犹有路，明月已无人。\n梦寐空前事，星霜倦此身。\n尝期结茅处，来往蹑遗尘。",
        "dynasty": "唐",
        "collection_info": null
    },
    {
        "title": "再题敬亭清越上人山房",
        "author": "张乔",
        "content": "重来访惠休，已是十年游。\n向水千松老，空山一磬秋。\n石窗清吹入，河汉夜光流。\n久别多新作，长吟洗俗愁。",
        "dynasty": "唐",
        "collection_info": null
    },
    {
        "title": "浮汴东归",
        "author": "张乔",
        "content": "日暖泗滨西，无穷岸草齐。\n薄烟衰草树，微月迥城鸡。\n水近沧浪急，山随绿野低。\n羞将旧名姓，还向旧游题。",
        "dynasty": "唐",
        "collection_info": null
    },
    {
        "title": "雨中宿僧院",
        "author": "张乔",
        "content": "千灯有宿因，长老许相亲。\n夜永楼台雨，更深江海人。\n劳生无了日，妄念起微尘。\n不是真如理，何门静此身。",
        "dynasty": "唐",
        "collection_info": null
    },
    {
        "title": "江行至沙浦",
        "author": "张乔",
        "content": "烟霞接杳冥，旅泊寄迴汀。\n夜雨雷电歇，春江蛟蜃腥。\n城侵潮影白，峤截鸟行青。\n徧欲探泉石，南须过洞庭。",
        "dynasty": "唐",
        "collection_info": null
    },
    {
        "title": "送友人归江南",
        "author": "张乔",
        "content": "辛勤同失意，迢递独还家。\n落日江边笛，残春岛上花。\n亲安诚可喜，道在亦何嗟。\n谁伴高吟处，晴天望九华。",
        "dynasty": "唐",
        "collection_info": null
    },
    {
        "title": "刘补阙自九华山拜官因以寄献",
        "author": "张乔",
        "content": "冥鸿久不羣，征拜动天文。\n地主迎过郡，山僧送出云。\n登车残月在，宿馆乱流分。\n若更思林下，还须共致君。",
        "dynasty": "唐",
        "collection_info": null
    },
    {
        "title": "岳阳即事",
        "author": "张乔",
        "content": "远色岳阳楼，湘帆数片愁。\n竹风山上路，沙月水中洲。\n力学桑田废，思归鬓髪秋。\n功名如不立，岂易狎汀鸥。",
        "dynasty": "唐",
        "collection_info": null
    },
    {
        "title": "题兴善寺僧道深院",
        "author": "张乔",
        "content": "江峰峰顶人，受法老西秦。\n法本无前业，禅非为后身。\n院栽他国树，堂展祖师真。\n甚愿依宗旨，求闲未有因。",
        "dynasty": "唐",
        "collection_info": null
    },
    {
        "title": "送龙门令刘沧",
        "author": "张乔",
        "content": "去宰龙门县，应思变化年。\n还将鲁儒政，又与晋人传。\n峭壁开中古，长河落半天。\n几乡因劝勉，耕稼满云烟。",
        "dynasty": "唐",
        "collection_info": null
    },
    {
        "title": "送友人往宜春",
        "author": "张乔",
        "content": "落花兼柳絮，无处不纷纷。\n远道空归去，流莺独自闻。\n野桥喧硙水，山郭入楼云。\n故里南陵曲，秋期更送君。",
        "dynasty": "唐",
        "collection_info": null
    },
    {
        "title": "书边事",
        "author": "张乔",
        "content": "调角断清秋，征人倚戍楼。\n春风对青冢，白日落梁州。\n大汉无兵阻，穷边有客游。\n蕃情似此水，长愿向南流。",
        "dynasty": "唐",
        "collection_info": null
    },
    {
        "title": "送僧雅觉归东海",
        "author": "张乔",
        "content": "山川心地内，一念即千重。\n老别关中寺，禅归海外峰。\n鸟行来有路，帆影去无踪。\n几夜波涛息，先闻本国钟。",
        "dynasty": "唐",
        "collection_info": null
    },
    {
        "title": "和薛监察题兴善寺古松",
        "author": "张乔",
        "content": "种在法王城，前朝古寺名。\n瘦根盘地远，香吹入云清。\n鹤动池台影，僧禅雨雪声。\n看来人旋老，因此叹浮生。",
        "dynasty": "唐",
        "collection_info": null
    },
    {
        "title": "听琴",
        "author": "张乔",
        "content": "清月转瑶轸，弄中湘水寒。\n能令坐来客，不语自相看。\n静恐鬼神出，急疑风雨残。\n几时归岭峤，更过洞庭弹。",
        "dynasty": "唐",
        "collection_info": null
    },
    {
        "title": "送友人游蜀",
        "author": "张乔",
        "content": "此心知者稀，欲别倍相依。\n无食拟同去，有家还未归。\n巴山开国远，劒道入天微。\n必恐临邛客，疑君学赋非。",
        "dynasty": "唐",
        "collection_info": null
    },
    {
        "title": "闻仰山禅师往曹溪因赠",
        "author": "张乔",
        "content": "曹溪松下路，猨鸟重相亲。\n四海求玄理，千峰遶定身。\n异花天上堕，灵草雪中春。\n自惜经行处，焚香礼旧真。",
        "dynasty": "唐",
        "collection_info": null
    },
    {
        "title": "蓝溪夜坐",
        "author": "张乔",
        "content": "蓝水警尘梦，夜吟开草堂。\n月临山霭薄，松滴露花香。\n诗外真风远，人间静兴长。\n明朝访禅侣，更上翠微房。",
        "dynasty": "唐",
        "collection_info": null
    },
    {
        "title": "题郑侍御蓝田别业",
        "author": "张乔",
        "content": "秋山清若水，吟客静于僧。\n小径通商岭，高窗见杜陵。\n云霞朝入镜，猨鸟夜窥灯。\n许作前峰侣，终来寄上层。",
        "dynasty": "唐",
        "collection_info": null
    },
    {
        "title": "送友人进士许棠",
        "author": "张乔",
        "content": "离乡积岁年，归路远依然。\n夜火山头市，春江树杪船。\n干戈愁鬓改，瘴疠喜家全。\n何处营甘旨，潮涛浸薄田。",
        "dynasty": "唐",
        "collection_info": null
    },
    {
        "title": "秘省伴直",
        "author": "张乔",
        "content": "乔枝聚暝禽，迭阁锁遥岑。\n待月当秋直，看书废夜吟。\n残薪留火细，古井下瓶深。\n纵欲抄前史，贫难遂此心。",
        "dynasty": "唐",
        "collection_info": null
    },
    {
        "title": "宿昭应",
        "author": "张乔",
        "content": "夜忆开元寺，凄凉里巷间。\n薄烟通魏阙，明月照骊山。\n半壁空宫闭，连天白道闲。\n清晨更回首，独向灞陵还。",
        "dynasty": "唐",
        "collection_info": null
    },
    {
        "title": "送陆处士",
        "author": "张乔",
        "content": "樽前放浩歌，便起泛烟波。\n舟楫故人少，江湖明月多。\n孤峰经宿上，僻寺共云过。\n若向仙岩住，还应着薜萝。",
        "dynasty": "唐",
        "collection_info": null
    },
    {
        "title": "送韩处士归少室山",
        "author": "张乔",
        "content": "江外历千岑，还归少室吟。\n地闲缑岭月，窗迥洛城砧。\n石窦垂寒乳，松枝长别琴。\n他年瀑泉下，亦拟置家林。",
        "dynasty": "唐",
        "collection_info": null
    },
    {
        "title": "赠初上人",
        "author": "张乔",
        "content": "竹色覆禅栖，幽禽遶院啼。\n空门无去住，行客自东西。\n井气春来歇，庭枝雪后低。\n相看念山水，尽日话曹溪。",
        "dynasty": "唐",
        "collection_info": null
    },
    {
        "title": "送新罗僧",
        "author": "张乔",
        "content": "东来此学禅，多病念佛缘。\n把锡离岩寺，收经上海船。\n落帆敲石火，宿岛汲瓶泉。\n永向扶桑老，知无再少年。",
        "dynasty": "唐",
        "collection_info": null
    },
    {
        "title": "题山僧院",
        "author": "张乔",
        "content": "溪路曾来日，年多与旧同。\n地寒松影裏，僧老磬声中。\n远水清风落，闲云别院通。\n心源若无碍，何必更论空。",
        "dynasty": "唐",
        "collection_info": null
    },
    {
        "title": "书梅福殿壁二首 一",
        "author": "张乔",
        "content": "梅真从羽化，万古是须臾。\n此地名空在，西山云亦孤。\n井痕平野水，坛级上春芜。\n纵有双飞鹤，年多松已枯。",
        "dynasty": "唐",
        "collection_info": null
    },
    {
        "title": "书梅福殿壁二首 二",
        "author": "张乔",
        "content": "一自白云去，千秋坛月明。\n我来思往事，谁更得长生。\n雅韵磬钟远，真风楼殿清。\n今来为尉者，天下有仙名。",
        "dynasty": "唐",
        "collection_info": null
    },
    {
        "title": "荆楚道中",
        "author": "张乔",
        "content": "前程曾未到，岐路拟何为。\n返照行人急，荒郊去鸟迟。\n春宵多旅梦，夏闰远秋期。\n处处牵愁绪，无穷是柳丝。",
        "dynasty": "唐",
        "collection_info": null
    },
    {
        "title": "送南陵尉李频",
        "author": "张乔",
        "content": "重作东南尉，生涯尚似僧。\n客程淮馆月，乡思海船灯。\n晚雾看春毂，晴天见朗陵。\n不应三考足，先授诏书征。",
        "dynasty": "唐",
        "collection_info": null
    },
    {
        "title": "将归江淮书",
        "author": "张乔",
        "content": "东风摇众木，即有看花期。\n紫陌频来日，沧洲独去时。\n郡因兵役苦，家为海翻移。\n未老多如此，那堪鬓不衰。",
        "dynasty": "唐",
        "collection_info": null
    },
    {
        "title": "沿汉东归",
        "author": "张乔",
        "content": "北去穷秦塞，南归遶汉川。\n深山逢古迹，远道见新年。\n绝壁云衔寺，空江雪洒船。\n萦迴还此景，多坐夜灯前。",
        "dynasty": "唐",
        "collection_info": null
    },
    {
        "title": "送蜀客",
        "author": "张乔",
        "content": "劒阁缘空去，西南转几州。\n丹霄行客语，明月杜鹃愁。\n露带山花落，云随野水流。\n相如曾醉地，莫滞少年游。",
        "dynasty": "唐",
        "collection_info": null
    },
    {
        "title": "塞上",
        "author": "张乔",
        "content": "勒兵辽水边，风急卷旌旃。\n绝塞寒无树，平沙势尽天。\n雪晴迴探骑，月落控鸣弦。\n永定山河誓，南归改汉年。",
        "dynasty": "唐",
        "collection_info": null
    },
    {
        "title": "送友人归袁州",
        "author": "张乔",
        "content": "袁江猨鸟清，曾向此中行。\n才子登科去，诸侯扫榻迎。\n山藏明月浦，树遶白云城。\n远想安亲后，秋风梦不惊。",
        "dynasty": "唐",
        "collection_info": null
    },
    {
        "title": "赠别李山人",
        "author": "张乔",
        "content": "分合老西秦，年年梦白苹。\n曾为洞庭客，还送洞庭人。\n语别惜残夜，思归愁见春。\n遥知泊舟处，沙月自相亲。",
        "dynasty": "唐",
        "collection_info": null
    },
    {
        "title": "思宜春寄友人",
        "author": "张乔",
        "content": "胜游虽隔年，魂梦亦依然。\n瀑水喧秋思，孤灯动夜船。\n断虹全岭雨，斜月半溪烟。\n旧日吟诗侣，何人更不眠。",
        "dynasty": "唐",
        "collection_info": null
    },
    {
        "title": "江行夜雨",
        "author": "张乔",
        "content": "江风木落天，游子感流年。\n万里波连蜀，三更雨到船。\n梦残灯影外，愁积苇业边。\n不及樵渔客，全家住岛田。",
        "dynasty": "唐",
        "collection_info": null
    },
    {
        "title": "赠仰大师",
        "author": "张乔",
        "content": "仰山因久住，天下仰山名。\n井邑身虽到，林泉性本清。\n野云居处尽，江月定中明。\n髣髴曾相识，今来隔几生。",
        "dynasty": "唐",
        "collection_info": null
    },
    {
        "title": "江南逢洛下友人",
        "author": "张乔",
        "content": "洛下吟诗侣，南游只有君。\n波涛归路见，蟋蟀在船闻。\n晓月江城出，晴霞岛树分。\n无穷怀古意，岂独遶湘云。",
        "dynasty": "唐",
        "collection_info": null
    },
    {
        "title": "东湖赠僧子兰",
        "author": "张乔",
        "content": "名利了无时，何人暂访师。\n道情闲外见，心地语来知。\n竹落穿窗叶，松寒荫井枝。\n匡山许同社，愿卜挂帆期。",
        "dynasty": "唐",
        "collection_info": null
    },
    {
        "title": "隐岩陪郑少师夜坐",
        "author": "张乔",
        "content": "幸喜陪驺驭，频来向此宵。\n砚磨清涧石，厨爨白云樵。\n竹外村烟细，灯中禁漏遥。\n衣冠与文理，静语对前朝。",
        "dynasty": "唐",
        "collection_info": null
    },
    {
        "title": "送三传赴长城尉",
        "author": "张乔",
        "content": "登科精鲁史，为尉及良时。\n高论穷诸国，长才併几司。\n地倾流水疾，山迭过云迟。\n暇日琴书畔，何人对手棋。",
        "dynasty": "唐",
        "collection_info": null
    },
    {
        "title": "送李道士归南岳",
        "author": "张乔",
        "content": "千峰隔湘水，迢遰挂帆归。\n扫月眠苍壁，和云着褐衣。\n洞虚悬溜滴，径狭长松围。\n只恐相寻日，人间旧识稀。",
        "dynasty": "唐",
        "collection_info": null
    },
    {
        "title": "延福里秋怀",
        "author": "张乔",
        "content": "终年九陌行，要路迹皆生。\n苦学犹难至，甘贫岂有成。\n病携秋卷重，闲着暑衣轻。\n一别林泉久，中宵御水声。",
        "dynasty": "唐",
        "collection_info": null
    },
    {
        "title": "题玄哲禅师影堂",
        "author": "张乔",
        "content": "吾师视化身，一念即遗尘。\n岩谷藏虚塔，江湖散学人。\n云迷禅处石，院掩写来真。\n寂寞焚香后，闲阶细草生。",
        "dynasty": "唐",
        "collection_info": null
    },
    {
        "title": "登慈恩寺塔",
        "author": "张乔",
        "content": "窗户几层风，清凉碧落中。\n世人来往别，烟景古今同。\n列岫横秦断，长河极塞空。\n斜阳越乡思，天末见归鸿。",
        "dynasty": "唐",
        "collection_info": null
    },
    {
        "title": "送友人东归",
        "author": "张乔",
        "content": "远涉期秋卷，将行不废吟。\n故乡芳草路，来往别离心。\n挂席春风尽，开斋夏景深。\n子规谁共听，江月上清岑。",
        "dynasty": "唐",
        "collection_info": null
    },
    {
        "title": "送僧鸾归蜀宁亲",
        "author": "张乔",
        "content": "歌诗精外学，天子是知音。\n坐夏宫钟近，宁亲劒阁深。\n高名彻西国，旧迹寄东林。\n自此栖禅者，因师满蜀今。",
        "dynasty": "唐",
        "collection_info": null
    },
    {
        "title": "送人归江南",
        "author": "张乔",
        "content": "贫归无定程，水宿与山行。\n未有安亲计，难为去国情。\n岛烟孤寺磬，江月远船筝。\n思苦秋迴日，多应吟更清。",
        "dynasty": "唐",
        "collection_info": null
    },
    {
        "title": "将离江上作",
        "author": "张乔",
        "content": "白衣归树下，青草恋江边。\n三楚足深隐，五陵多少年。\n寂寥闻蜀魄，清绝怨湘弦。\n岐路在何处，西行心渺然。",
        "dynasty": "唐",
        "collection_info": null
    },
    {
        "title": "别李参军",
        "author": "张乔",
        "content": "王孙游不遇，况我五湖人。\n野店难投宿，渔家独问津。\n岭分中夜月，江隔两乡春。\n静想青云路，还应寄此身。",
        "dynasty": "唐",
        "collection_info": null
    },
    {
        "title": "送睦州张参军",
        "author": "张乔",
        "content": "重禄轻身日，清资近故乡。\n因知送君后，转自惜年芳。\n远水分林影，层峰起鸟行。\n扁舟此中去，溪月有余光。",
        "dynasty": "唐",
        "collection_info": null
    },
    {
        "title": "赠棋僧侣",
        "author": "张乔",
        "content": "机谋时未有，多向弈棋销。\n已与山僧敌，无令海客饶。\n静驱云阵起，疎点鴈行遥。\n夜雨如相忆，松窗更见招。",
        "dynasty": "唐",
        "collection_info": null
    },
    {
        "title": "题湖上友人居",
        "author": "张乔",
        "content": "岂得恋樵渔，全家湖畔居。\n远无潮客信，闲寄岳僧书。\n野白梅繁后，山明雨散初。\n逍遥向云水，莫与宦情疎。",
        "dynasty": "唐",
        "collection_info": null
    },
    {
        "title": "送友人归宣州",
        "author": "张乔",
        "content": "失计復离愁，君归我独游。\n乱花藏道发，春水遶乡流。\n暝火丛桥市，晴山迭郡楼。\n无为谢公恋，吟过晓蝉秋。",
        "dynasty": "唐",
        "collection_info": null
    },
    {
        "title": "题古观",
        "author": "张乔",
        "content": "急景遰衰老，此经谁养真。\n松留千载鹤，碑隔六朝人。\n洞水流花早，壶天闭雪春。\n其如为名利，归踏五陵尘。",
        "dynasty": "唐",
        "collection_info": null
    },
    {
        "title": "送友人及第归江南",
        "author": "张乔",
        "content": "岂易及归荣，辛勤致此名。\n登车思往事，迴首勉诸生。\n路遶山光晓，帆通海气清。\n秋期却闲坐，林下听江声。",
        "dynasty": "唐",
        "collection_info": null
    },
    {
        "title": "送朴充侍御归海东",
        "author": "张乔",
        "content": "天涯离二纪，阙下历三朝。\n涨海虽然阔，归帆不觉遥。\n惊波时失侣，举火夜相招。\n来往寻遗事，秦皇有断桥。",
        "dynasty": "唐",
        "collection_info": null
    },
    {
        "title": "弔前水部贾员外",
        "author": "张乔",
        "content": "笼中江海禽，日夕有归心。\n魏阙长谣久，吴山独往深。\n别时羣木落，终处乱猨吟。\n李白坟前路，溪僧送入林。",
        "dynasty": "唐",
        "collection_info": null
    },
    {
        "title": "题小松",
        "author": "张乔",
        "content": "松子落何年，纤枝长水边。\n斸开深涧雪，移出远林烟。\n带月栖幽鸟，兼花灌冷泉。\n微风动清韵，闲听罢琴眠。",
        "dynasty": "唐",
        "collection_info": null
    },
    {
        "title": "寄中岳颛顼先生",
        "author": "张乔",
        "content": "先生颛顼后，得道自何人。\n松柏卑于寿，儿孙老却身。\n夜窗峰顶曙，寒涧洞中春。\n恋此逍遥境，云间不可亲。",
        "dynasty": "唐",
        "collection_info": null
    },
    {
        "title": "送沈先辈尉昭应",
        "author": "张乔",
        "content": "余才不废诗，佐邑喜闲司。\n丹陛终须去，青山未可期。\n叶凋温谷晚，云出古宫迟。\n若草东封疏，君王到有时。",
        "dynasty": "唐",
        "collection_info": null
    },
    {
        "title": "送友人游湖南",
        "author": "张乔",
        "content": "所投非旧知，亦似有前期。\n路向长江上，帆扬细雨时。\n春生南岳早，日转大荒迟。\n尽采潇湘句，重来会近期。",
        "dynasty": "唐",
        "collection_info": null
    },
    {
        "title": "江上送友人南游",
        "author": "张乔",
        "content": "何处积乡愁，天涯聚乱流。\n岸长羣岫晚，湖阔片帆秋。\n买酒过渔舍，分灯与钓舟。\n潇湘见来鴈，应念独边游。",
        "dynasty": "唐",
        "collection_info": null
    },
    {
        "title": "江南别友人",
        "author": "张乔",
        "content": "劳生故白头，头白未应休。\n阙下难孤立，天涯尚旅游。\n听猨吟岛寺，待月上江楼。\n醉别醒惆怅，云帆满乱流。",
        "dynasty": "唐",
        "collection_info": null
    },
    {
        "title": "商山道中",
        "author": "张乔",
        "content": "春去计秋期，长安在梦思。\n多逢山好处，少值客行时。\n云起争峰势，花交隐涧枝。\n停骖一惆怅，应秪岭猨知。",
        "dynasty": "唐",
        "collection_info": null
    },
    {
        "title": "吴江旅次",
        "author": "张乔",
        "content": "行人愁落日，去鸟倦遥林。\n旷野鸣流水，空山响暮砧。\n旅途归计晚，乡树别年深。\n寂寞逢村酒，渔家一醉吟。",
        "dynasty": "唐",
        "collection_info": null
    },
    {
        "title": "寄南中友人",
        "author": "张乔",
        "content": "相梦如相见，相思去后频。\n旧时行处断，华髪别来新。\n浪动三湘月，烟藏五岭春。\n又无归北客，书札寄何人。",
        "dynasty": "唐",
        "collection_info": null
    },
    {
        "title": "寄绩溪陈明府",
        "author": "张乔",
        "content": "古邑猨声裏，空城只半存。\n岸移无旧路，沙涨别成村。\n鼓角喧京口，江山尽汝濆。\n六朝兴废地，行子一销魂。",
        "dynasty": "唐",
        "collection_info": null
    },
    {
        "title": "试月中桂",
        "author": "张乔",
        "content": "与月转洪蒙，扶疎万古同。\n根非生下土，叶不坠秋风。\n每以圆时足，还随缺处空。\n影高羣木外，香满一轮中。\n未种丹霄日，应虚玉兔宫。\n何当因羽化，细得问玄功。",
        "dynasty": "唐",
        "collection_info": null
    },
    {
        "title": "游歙州兴唐寺",
        "author": "张乔",
        "content": "山桥通绝境，到此忆天台。\n竹裏寻幽径，云边上古台。\n鸟归残照出，钟断细泉来。\n为爱澄溪月，因成隔宿迴。",
        "dynasty": "唐",
        "collection_info": null
    },
    {
        "title": "题诠律师院",
        "author": "张乔",
        "content": "院凉松雨声，相对有山情。\n未许溪边老，犹思岳顶行。\n纱灯留火细，石井灌瓶清。\n欲问吾师外，何人得此生。",
        "dynasty": "唐",
        "collection_info": null
    },
    {
        "title": "金山寺空上人院",
        "author": "张乔",
        "content": "已老金山顶，无心上石桥。\n讲移三楚遍，梵译五天遥。\n板阁禅秋月，铜瓶汲夜潮。\n自惭昏醉客，来坐亦通宵。",
        "dynasty": "唐",
        "collection_info": null
    },
    {
        "title": "题广信寺",
        "author": "张乔",
        "content": "亭北敞灵溪，林梢与槛齐。\n野云来影远，沙鸟去行低。\n晚渡明村火，晴山响郡鼙。\n思乡值摇落，赖不有猨啼。",
        "dynasty": "唐",
        "collection_info": null
    },
    {
        "title": "兴善寺贝多树",
        "author": "张乔",
        "content": "还应毫末长，始见拂丹霄。\n得子从西国，成阴见昔朝。\n势随双剎直，寒出四墻遥。\n带月啼春鸟，连空噪暝蜩。\n远根穿古井，高顶起凉飙。\n影动悬灯夜，声繁过雨朝。\n静迟松桂老，坚任雪霜凋。\n永共终南在，应随劫火烧。",
        "dynasty": "唐",
        "collection_info": null
    },
    {
        "title": "华山",
        "author": "张乔",
        "content": "青苍河一隅，气状杳难图。\n卓杰三峰出，高奇四岳无。\n力疑擎上界，势独压中区。\n众水东西走，羣山远近趋。\n天迴诸宿照，地耸百灵扶。\n石壁烟霞丽，龙潭雨雹麤。\n澄凝临甸服，险固束神都。\n浅觉川原异，深应日月殊。\n鹤归青霭合，仙去白云孤。\n瀑漏斜飞冻，松长倒挂枯。\n每来寻洞穴，不拟返江湖。\n傥有芝田种，岩间老一夫。",
        "dynasty": "唐",
        "collection_info": null
    },
    {
        "title": "送何道士归山",
        "author": "张乔",
        "content": "身非绝粒本清羸，束挂仙经杖一枝。\n落叶独寻流水去，深山长与白云期。\n树临丹竈寒花疾，坛近清岚夜月迟。\n樵客若能随洞裏，迴归人世始应悲。",
        "dynasty": "唐",
        "collection_info": null
    },
    {
        "title": "城东寓居寄知己",
        "author": "张乔",
        "content": "花木闲门苔藓生，浐川特去得吟情。\n病来久绝洞庭信，年长却思庐岳耕。\n落日独归林下宿，暮云多遶水边行。\n干时退出长如此，频愧相忧道姓名。",
        "dynasty": "唐",
        "collection_info": null
    },
    {
        "title": "再书边事",
        "author": "张乔",
        "content": "万里沙西寇已平，犬羊羣外筑空城。\n分营夜火烧云远，校猎秋鵰掠草轻。\n秦将力随胡马竭，蕃河流入汉家清。\n羌戎不识干戈老，须贺当时圣主明。",
        "dynasty": "唐",
        "collection_info": null
    },
    {
        "title": "游边感怀二首 一",
        "author": "张乔",
        "content": "贫游缭绕困边沙，却被辽阳战士嗟。\n不是无家归不得，有家归去似无家。",
        "dynasty": "唐",
        "collection_info": null
    },
    {
        "title": "游边感怀二首 二",
        "author": "张乔",
        "content": "兄弟江南身塞北，鴈飞犹自半年余。\n夜来因得思乡梦，重读前秋转海书。",
        "dynasty": "唐",
        "collection_info": null
    },
    {
        "title": "无题",
        "author": "张乔",
        "content": "九霄无诏下，何事触清尘。\n宅带松萝僻，身惟猨鸟亲。\n吟看仙掌月，期有洞庭人。\n莫问烟霞句，悬知见岳神。",
        "dynasty": "唐",
        "collection_info": null
    },
    {
        "title": "蝉",
        "author": "张乔",
        "content": "先秋蝉一悲，长是客行时。\n曾感去年者，又鸣何处枝。\n细听残韵在，迴望旧声迟。\n断续谁家树，凉风送别离。",
        "dynasty": "唐",
        "collection_info": null
    },
    {
        "title": "江上逢进士许棠",
        "author": "张乔",
        "content": "诗人推上第，新榜又无君。\n鹤髪他乡老，渔歌故国闻。\n平江流晓月，独鸟伴余云。\n且了髫年志，沙鸥未可羣。",
        "dynasty": "唐",
        "collection_info": null
    },
    {
        "title": "送河西从事",
        "author": "张乔",
        "content": "结束佐戎旃，河西住几年。\n陇头随日去，碛裏寄星眠。\n水近沙连帐，程遥马入天。\n圣朝思上策，重待奏安边。",
        "dynasty": "唐",
        "collection_info": null
    },
    {
        "title": "河湟旧卒",
        "author": "张乔",
        "content": "少年随将讨河湟，头白时清返故乡。\n十万汉军零落尽，独吹边曲向残阳。",
        "dynasty": "唐",
        "collection_info": null
    },
    {
        "title": "促织",
        "author": "张乔",
        "content": "念尔无机自有情，迎寒辛苦弄梭声。\n椒房金屋何曾识，偏向贫家壁下鸣。",
        "dynasty": "唐",
        "collection_info": null
    },
    {
        "title": "猨",
        "author": "张乔",
        "content": "挂月栖云向楚林，取来全是为清音。\n谁知繫在黄金索，翻畏侯家不敢吟。",
        "dynasty": "唐",
        "collection_info": null
    },
    {
        "title": "寄荐福寺栖白大师",
        "author": "张乔",
        "content": "高塔六街无不见，塔边名出秪吾师。\n尝闻朝客多相□，记得□□数句诗。",
        "dynasty": "唐",
        "collection_info": null
    },
    {
        "title": "越中赠别",
        "author": "张乔",
        "content": "东越相逢几醉眠，满楼明月镜湖边。\n别离吟断西陵渡，杨柳秋风两岸蝉。",
        "dynasty": "唐",
        "collection_info": null
    },
    {
        "title": "寄清越上人",
        "author": "张乔",
        "content": "大道本来无所染，白云那得有心期。\n远公独刻莲花漏，犹向空山礼六时。",
        "dynasty": "唐",
        "collection_info": null
    },
    {
        "title": "宿齐山僧舍",
        "author": "张乔",
        "content": "一宿经窗卧白波，万重归梦隔烟萝。\n若言不得南宗要，长在禅床事更多。",
        "dynasty": "唐",
        "collection_info": null
    },
    {
        "title": "宿齐山僧舍",
        "author": "张乔",
        "content": "一宿经窗望白波，晓随山月出烟萝。\n若言不得南宗要，长在禅床事更多。",
        "dynasty": "唐",
        "collection_info": null
    },
    {
        "title": "春日游曲江",
        "author": "张乔",
        "content": "日暖鸳鸯拍浪春，蒹葭浦际聚青苹。\n若论来往乡心切，须是烟波岛上人。",
        "dynasty": "唐",
        "collection_info": null
    },
    {
        "title": "渔家",
        "author": "张乔",
        "content": "拥棹思悠悠，更深泛积流。\n唯将一星火，何处宿芦洲。",
        "dynasty": "唐",
        "collection_info": null
    },
    {
        "title": "送人及第归海东",
        "author": "张乔",
        "content": "东风日边起，草木一时春。\n自笑中华路，年年送远人。",
        "dynasty": "唐",
        "collection_info": null
    },
    {
        "title": "题河中鹳雀楼",
        "author": "张乔",
        "content": "高楼怀古动悲歌，鹳雀今无野燕过。\n树隔五陵秋色早，水连三晋夕阳多。\n渔人遗火成寒烧，牧笛吹风起夜波。\n十载重来值摇落，天涯归计欲如何。",
        "dynasty": "唐",
        "collection_info": null
    },
    {
        "title": "宿洛都门",
        "author": "张乔",
        "content": "山川马上度边禽，一宿都门永夜吟。\n客路不归秋又晚，西风吹动洛阳砧。",
        "dynasty": "唐",
        "collection_info": null
    },
    {
        "title": "对月二首 一",
        "author": "张乔",
        "content": "圆魄上寒空，皆言四海同。\n安知千里外，不有雨兼风。",
        "dynasty": "唐",
        "collection_info": null
    },
    {
        "title": "对月二首 二",
        "author": "张乔",
        "content": "盈缺青冥外，东风万古吹。\n何人种丹桂，不长出轮枝。",
        "dynasty": "唐",
        "collection_info": null
    },
    {
        "title": "赠友人",
        "author": "张乔",
        "content": "自说安贫归未得，竹边门掩小池冰。\n典琴赊酒吟过寺，送客思乡上灞陵。\n待月夜留烟岛客，忆云闲访翠微僧。\n几时献了相如赋，共向嵩山采茯苓。",
        "dynasty": "唐",
        "collection_info": null
    },
    {
        "title": "笛",
        "author": "张乔",
        "content": "剪雨裁烟一节秋，落梅杨柳曲中愁。\n尊前暂借殷勤看，明日曾闻向陇头。",
        "dynasty": "唐",
        "collection_info": null
    },
    {
        "title": "渔者",
        "author": "张乔",
        "content": "首戴圆荷髪不梳，叶舟为宅水为居。\n沙头聚看人如市，钓得澄江一丈鱼。",
        "dynasty": "唐",
        "collection_info": null
    },
    {
        "title": "宿潺湲亭",
        "author": "张乔",
        "content": "走月流烟迭树西，听来愁甚听猨啼。\n几时御水声边住，却梦潺湲宿此溪。",
        "dynasty": "唐",
        "collection_info": null
    },
    {
        "title": "台城",
        "author": "张乔",
        "content": "宫殿余基长草花，景阳宫树噪村鸦。\n云屯雉堞依然在，空绕渔樵四五家。",
        "dynasty": "唐",
        "collection_info": null
    },
    {
        "title": "寄山僧",
        "author": "张乔",
        "content": "闲倚蒲团向日眠，不能归老岳云边。\n旧时僧侣无人在，惟有长松见少年。",
        "dynasty": "唐",
        "collection_info": null
    },
    {
        "title": "题上元许棠所任王昌龄厅",
        "author": "张乔",
        "content": "瑠璃堂裏当时客，久绝吟声继后尘。\n百四十年庭树老，如今重得见诗人。",
        "dynasty": "唐",
        "collection_info": null
    },
    {
        "title": "自诮",
        "author": "张乔",
        "content": "每到花时恨道穷，一生光景半成空。\n只应抱璞非良玉，岂得年年不至公。",
        "dynasty": "唐",
        "collection_info": null
    },
    {
        "title": "赠河南诗友",
        "author": "张乔",
        "content": "山东令族玉无尘，裁剪烟花笔下春。\n不把瑶华借风月，洛阳才子更何人。",
        "dynasty": "唐",
        "collection_info": null
    },
    {
        "title": "寄维扬故人",
        "author": "张乔",
        "content": "离别河边绾柳条，千山万水玉人遥。\n月明记得相寻处，城锁东风十五桥。",
        "dynasty": "唐",
        "collection_info": null
    },
    {
        "title": "孤云",
        "author": "张乔",
        "content": "舒卷因风何所之，碧天孤影势迟迟。\n莫言长是无心物，还有随龙作雨时。",
        "dynasty": "唐",
        "collection_info": null
    },
    {
        "title": "咏棋子赠弈僧",
        "author": "张乔",
        "content": "黑白谁能用入玄，千回生死体方圆。\n空门说得恆沙劫，应笑终年为一先。",
        "dynasty": "唐",
        "collection_info": null
    },
    {
        "title": "谷口作",
        "author": "张乔",
        "content": "巴客青冥过岭尘，雪崖交映一川春。\n晴朝采药寻源去，必恐云深见异人。",
        "dynasty": "唐",
        "collection_info": null
    },
    {
        "title": "寄弟",
        "author": "张乔",
        "content": "故里行人战后疎，青崖萍寄白云居。\n那堪又是伤春日，把得长安落第书。",
        "dynasty": "唐",
        "collection_info": null
    },
    {
        "title": "春日有怀",
        "author": "张乔",
        "content": "高下寻花春景迟，汾阳台榭白云诗。\n看山怀古翻惆怅，未胜遥传不到时。",
        "dynasty": "唐",
        "collection_info": null
    },
    {
        "title": "鹭鸶障子",
        "author": "张乔",
        "content": "剪得机中如雪素，画为江上带丝禽。\n闲来相对茅堂下，引出烟波万里心。",
        "dynasty": "唐",
        "collection_info": null
    },
    {
        "title": "甘露寺僧房",
        "author": "张乔",
        "content": "临水登山路，重寻旅思劳。\n竹阴行处密，僧腊别来高。\n远岫明寒火，危楼响夜涛。\n悲秋不成寐，明月上千舠。",
        "dynasty": "唐",
        "collection_info": null
    },
    {
        "title": "宿江叟岛居",
        "author": "张乔",
        "content": "一家烟岛隈，竹裏夜窗开。\n数派分潮去，千樯聚月来。\n石楼云断续，涧渚鴈徘徊。\n了得平生志，还归筑钓台。",
        "dynasty": "唐",
        "collection_info": null
    },
    {
        "title": "江村",
        "author": "张乔",
        "content": "贫游无定踪，乡信转难逢。\n寒渚暮烟阔，去帆归思重。\n潮平低戍火，木落远山钟。\n况是渔家宿，疎篱响夜舂。",
        "dynasty": "唐",
        "collection_info": null
    },
    {
        "title": "赠进士顾云",
        "author": "张乔",
        "content": "潮槛烟波别钓津，西京同□荻□贫。\n不知守道归何日，相对无言尽几春。\n晴景远山花外暮，云边高盖水边□。\n与君愁寂无消处，赊酒青门送楚人。",
        "dynasty": "唐",
        "collection_info": null
    },
    {
        "title": "赠头陀僧",
        "author": "张乔",
        "content": "自说年深别石桥，遍游灵迹熟南朝。\n已知世路皆虚幻，不觉空门是寂寥。\n沧海附船浮浪久，碧山寻塔上云遥。\n如今竹院藏衰老，一点寒灯弟子烧。",
        "dynasty": "唐",
        "collection_info": null
    },
    {
        "title": "寻阳村舍",
        "author": "张乔",
        "content": "荒林寄远居，坐卧见樵渔。\n夜火随船远，寒更出郡疎。\n雪迷登岳路，风阻转江书。\n寂寞高窗下，思乡岁欲除。",
        "dynasty": "唐",
        "collection_info": null
    },
    {
        "title": "江楼作",
        "author": "张乔",
        "content": "凭槛见天涯，非秋亦可悲。\n晚天帆去疾，春雪燕来迟。\n山水分乡县，干戈足别离。\n南人废耕织，早晚罢王师。",
        "dynasty": "唐",
        "collection_info": null
    },
    {
        "title": "回鸾阁写望",
        "author": "张乔",
        "content": "古阁上空半，寥寥千里心。\n多年为客路，尽日倚栏吟。\n山压秦川重，河来虏塞深。\n回銮今不见，烟雾杳沉沉。",
        "dynasty": "唐",
        "collection_info": null
    },
    {
        "title": "题宣州开元寺",
        "author": "张乔",
        "content": "谁家烟径长莓苔，金碧虚栏竹上开。\n流水远分山色断，清猨时带角声来。\n六朝明月唯诗在，三楚空山有鴈迴。\n达理始应尽惆怅，僧闲应得话天台。",
        "dynasty": "唐",
        "collection_info": null
    },
    {
        "title": "题友人草堂",
        "author": "张乔",
        "content": "空山卜隐初，生计亦无余。\n三亩水边竹，一床琴畔书。\n深林收晚果，绝顶拾秋蔬。\n坚话长如此，何年献子虚。",
        "dynasty": "唐",
        "collection_info": null
    },
    {
        "title": "七松亭",
        "author": "张乔",
        "content": "七松亭上望秦川，高鸟闲云满目前。\n已比子真耕谷口，岂同陶令卧江边。\n临崖把卷惊迴烧，扫石留僧听远泉。\n明月影中宫漏近，佩声应宿使朝天。",
        "dynasty": "唐",
        "collection_info": null
    },
    {
        "title": "题友人林斋",
        "author": "张乔",
        "content": "乔木带凉蝉，来吟暑雨天。\n不离高枕上，似宿远山边。\n簟冷窗中月，茶香竹裏泉。\n吾庐近溪岛，忆别动经年。",
        "dynasty": "唐",
        "collection_info": null
    },
    {
        "title": "经宣城元员外山居",
        "author": "张乔",
        "content": "无人袭仙隐，石室闭空山。\n避烧猨犹到，随云鹤不还。\n涧荒岩影在，桥断树阴闲。\n但有黄河赋，长留在世间。",
        "dynasty": "唐",
        "collection_info": null
    },
    {
        "title": "经九华山费征君故居",
        "author": "张乔",
        "content": "草堂芜没后，来往问樵翁。\n断石荒林外，孤坟晚照中。\n数溪分大野，九子立寒空。\n烟壁曾行处，青云路不通。",
        "dynasty": "唐",
        "collection_info": null
    },
    {
        "title": "题贾岛吟诗台",
        "author": "张乔",
        "content": "吟魂不復游，台亦似荒丘。\n一径草中出，长江天外流。\n暝烟寒鸟集，残月夜虫愁。\n愿得生禾黍，锄平恨即休。",
        "dynasty": "唐",
        "collection_info": null
    },
    {
        "title": "游南岳",
        "author": "张乔",
        "content": "入岩仙境清，行尽復重行。\n若得闲无事，长来寄此生。\n涧松闲易老，笼烛晚生明。\n一宿泉声裏，思乡梦不成。",
        "dynasty": "唐",
        "collection_info": null
    },
    {
        "title": "寻桃源",
        "author": "张乔",
        "content": "武林春草齐，花影隔澄溪。\n路远无人去，山空有鸟啼。\n水垂青霭断，松偃绿萝低。\n世上迷途客，经兹尽不迷。",
        "dynasty": "唐",
        "collection_info": null
    },
    {
        "title": "青鸟泉",
        "author": "张乔",
        "content": "祗此沉仙翼，瑶池似不遥。\n有声悬翠壁，无势下丹霄。\n净濑烟霞古，寒原草木凋。\n山河几更变，幽咽到唐朝。",
        "dynasty": "唐",
        "collection_info": null
    },
    {
        "title": "望巫山",
        "author": "张乔",
        "content": "溪迭云深转谷迟，暝投孤店草虫悲。\n愁连远水波涛夜，梦断空山雨雹时。\n边海故园荒后买，入关玄髪夜来衰。\n东归未必胜羁旅，况是东归未有期。",
        "dynasty": "唐",
        "collection_info": null
    },
    {
        "title": "省中偶作",
        "author": "张乔",
        "content": "二转郎曹自勉旃，莎阶吟步想前贤。\n不如何逊无佳句，若比冯唐是壮年。\n捧制名题黄纸尾，约僧心在白云边。\n乳毛松雪春来好，直夜清闲且学禅。",
        "dynasty": "唐",
        "collection_info": null
    },
    {
        "title": "秋夕",
        "author": "张乔",
        "content": "春恨復秋悲，秋悲难到时。\n每逢明月夜，长起故山思。\n巷僻行吟远，蛩多独卧迟。\n溪僧与樵客，动别十年期。",
        "dynasty": "唐",
        "collection_info": null
    },
    {
        "title": "山中冬夜",
        "author": "张乔",
        "content": "寒叶风摇尽，空林鸟宿稀。\n涧冰妨鹿饮，山雪阻僧归。\n夜坐尘心定，长吟语力微。",
        "dynasty": "唐",
        "collection_info": null
    },
    {
        "title": "宿刘温书斋",
        "author": "张乔",
        "content": "不掩盈窗月，天然格调高。\n凉风移蟋蟀，落叶在离骚。\n迴笔挑灯烬，悬图见海涛。\n因论三国志，空载几英豪。",
        "dynasty": "唐",
        "collection_info": null
    },
    {
        "title": "归旧山",
        "author": "张乔",
        "content": "昔年山下结茅茨，村落重来野径移。\n樵客相逢悲往事，林僧闲坐问归期。\n异藤遍树无空处，幽草缘溪少歇时。\n此景一抛吟欲老，可能文字圣朝知。",
        "dynasty": "唐",
        "collection_info": null
    },
    {
        "title": "潭上作",
        "author": "张乔",
        "content": "竹岛残阳映翠微，雪翎禽过碧潭飞。\n人间未有关身事，每到渔家不欲归。",
        "dynasty": "唐",
        "collection_info": null
    },
    {
        "title": "杨花落",
        "author": "张乔",
        "content": "北斗南回春物老，红英落尽绿尚早。\n韶风澹荡无所依，偏惜垂杨作春好。\n此时可怜杨柳花，萦盈艳曳满人家。\n人家女儿出罗幕，净扫玉除看花落。\n宝环纤手捧更飞，翠羽轻裙承不着。\n历历瑶琴舞袖陈，飞红拂黛怜玉人。\n东园桃李芳已歇，犹有杨花娇暮春。",
        "dynasty": "唐",
        "collection_info": null
    },
    {
        "title": "九华楼晴望",
        "author": "张乔",
        "content": "一夜江潭风雨后，九华晴望倚天秋。\n重来此地知何日，欲别殷勤更上楼。",
        "dynasty": "唐",
        "collection_info": null
    },
    {
        "title": "终南山",
        "author": "张乔",
        "content": "带雪復衔春，横天占半秦。\n势奇看不定，景变写难真。\n洞远皆通岳，川多更有神。\n白云幽绝处，自古属樵人。",
        "dynasty": "唐",
        "collection_info": null
    },
    {
        "title": "哭陈陶",
        "author": "张乔",
        "content": "先生抱衰疾，不起茂陵间。\n夕临诸孤少，荒居弔客还。\n遗文禅东岳，留语葬乡山。\n多雨铭旌故，残灯素帐闲。\n乐章谁与集，陇树即堪攀。\n神理今难问，予将呌帝关。",
        "dynasty": "唐",
        "collection_info": null
    },
    {
        "title": "长门怨",
        "author": "张乔",
        "content": "御泉长绕凤皇楼，自是恩波别处流。\n闲揲舞衣归未得，夜来砧杵六宫秋。",
        "dynasty": "唐",
        "collection_info": null
    },
    {
        "title": "送友人北游",
        "author": "张乔",
        "content": "东归未遂心，北去几沉吟。\n把酒思乡远，投文入塞深。\n晋山擎白道，汾水截青林。\n想见连天雪，安知（一作「长安」）是积霖。\n（见《文苑英华》卷二八三、《唐音统籤》卷六四九《戊籤》六四）。",
        "dynasty": "唐",
        "collection_info": null
    },
    {
        "title": "郢州即事",
        "author": "张乔",
        "content": "孤城临远水，千里见寒山。白雪无人唱，沧洲尽日闲。\n鸟归残烧外，帆出断云间。此地秋风起，应随计吏还。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送宾贡金夷吾奉使归本国",
        "author": "张乔",
        "content": "渡海顿仙籍，还家备汉仪。孤舟无岸泊，万里有星随。\n积水浮魂梦，流年半别离。东风未回日，音信杳难期。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "华山",
        "author": "张乔",
        "content": "谁将倚天剑，削出倚天峰。众水背流急，他山相向重。\n树黏青霭合，崖夹白云浓。一夜盆倾雨，前湫起毒龙。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "滕王阁",
        "author": "张乔",
        "content": "昔人登览处，遗阁大江隅。迭浪有时有，闲云无日无。\n早凉先燕去，返照后帆孤。未得营归计，菱歌满旧湖。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "寄处士梁烛",
        "author": "张乔",
        "content": "贤哉君子风，讽与古人同。采药楚云裏，移家湘水东。\n星霜秋野阔，雨雹夜山空。早晚相招隐，深耕老此中。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送许棠下第游蜀",
        "author": "张乔",
        "content": "天下猿多处，西南是蜀关。马登青壁瘦，人宿翠微闲。\n带雨逢残日，因江见断山。行歌风月好，莫老锦城间。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "题终南山白鹤观",
        "author": "张乔",
        "content": "上彻炼丹峰，求玄意未穷。古坛青草合，往事白云空。\n仙境日月外，帝乡烟雾中。人间足烦暑，欲去恋松风。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "赠边将",
        "author": "张乔",
        "content": "将军夸胆气，功在杀人多。对酒擎钟饮，临风拔剑歌。\n翻师平碎叶，掠地取交河。应笑孔门客，年年羡四科。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "吊建州李员外",
        "author": "张乔",
        "content": "铭旌归故里，猿鸟亦凄然。已葬桐江月，空回建水船。\n客传为郡日，僧说读书年。恐有吟魂在，深山古木边。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送许棠及第归宣州",
        "author": "张乔",
        "content": "雅调一生吟，谁为晚达心。傍人贺及第，独自却沾襟。\n宴别喧天乐，家归碍日岑。青门许攀送，故里接云林。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送庞百篇之任青阳县尉",
        "author": "张乔",
        "content": "都堂公试日，词翰独超群。品秩台庭与，篇章圣主闻。\n乡连三楚树，县封九华云。多少青门客，临岐共羡君。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "曲江春",
        "author": "张乔",
        "content": "寻春与送春，多绕曲江滨。一片凫鹥水，千秋辇毂尘。\n岸凉随众木，波影逐游人。自是游人老，年年管吹新。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "秦原春望",
        "author": "张乔",
        "content": "无穷名利尘，轩盖逐年新。北阙东堂路，千山万水人。\n云离僧榻曙，燕远凤楼春。荏苒文明代，难归钓艇身。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "游华山云际寺",
        "author": "张乔",
        "content": "少华中峰寺，高秋众景归。地连秦塞起，河隔晋山微。\n晚木蝉相应，凉天雁并飞。殷勤记岩石，只恐再来稀。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送棋待诏朴球归新罗",
        "author": "张乔",
        "content": "海东谁敌手，归去道应孤。阙下传新势，船中覆旧图。\n穷荒回日月，积水载寰区。故国多年别，桑田复在无。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送郑谷先辈赴妆州辟命",
        "author": "张乔",
        "content": "看花兴未休，已散曲江游。载笔离秦甸，从军过洛州。\n嵩云将雨去，汝水背城流。应念依门客，蒿莱满径秋。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "赠敬亭清越上人",
        "author": "张乔",
        "content": "海上独随缘，归来二十年。久閒时得句，渐老不离禅。\n砌木欹临水，窗峰直倚天。犹期向云裏，别扫石床眠。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "题灵山寺",
        "author": "张乔",
        "content": "树凉清岛寺，虚阁敞禅扉。四面闲云入，中流独鸟归。\n湖平幽径近，船泊夜灯微。一宿秋风裏，烟波隔捣衣。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "吊栖白上人",
        "author": "张乔",
        "content": "今古递相送，几时无逝波。篇章名不朽，寂灭理如何。\n内殿留真影，閒房落贝多。从兹高塔寺，惆怅懒经过。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "北山书事",
        "author": "张乔",
        "content": "黄河一曲山，天半锁重关。圣日雄藩静，秋风老将闲。\n车舆穿谷口，市井响云间。大野无飞鸟，元戎校猎还。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "长安书事",
        "author": "张乔",
        "content": "出送乡人尽，沧洲未得还。秋风五陵树，晴日六街山。\n有景终年住，无机是处闲。何当向云外，免老别离间。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送郑侍御赴汴州辟命",
        "author": "张乔",
        "content": "官从谏署清，暂去佐戎旌。朝客多相恋，吟僧欲伴行。\n河冰天际白，岳雪眼前明。即见东风起，梁园听早莺。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "吊造微上人",
        "author": "张乔",
        "content": "至人随化往，遗路自堪伤。白塔收真骨，青山闭影堂。\n钟残含细韵，烟灭有余香。松上斋乌在，迟迟立夕阳。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "经隐岩旧居",
        "author": "张乔",
        "content": "夜久村落静，徘徊杨柳津。青山犹有路，明月已无人。\n梦寐空前事，星霜倦此身。尝期结茅处，来往蹑遗尘。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "再题敬亭清越上人山房",
        "author": "张乔",
        "content": "重来访惠休，已是十年游。向水千松老，空山一磬秋。\n石窗清吹入，河汉夜光流。久别多新作，长吟洗俗愁。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "浮汴东归",
        "author": "张乔",
        "content": "日暖泗滨西，无穷岸草齐。薄烟衰草树，微月迥城鸡。\n水近沧浪急，山随绿野低。羞将旧名姓，还向旧游题。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "雨中宿僧院",
        "author": "张乔",
        "content": "千灯有宿因，长老许相亲。夜永楼台雨，更深江海人。\n劳生无了日，妄念起微尘。不是真如理，何门静此身。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "江行至沙浦",
        "author": "张乔",
        "content": "烟霞接杳冥，旅泊寄回汀。夜雨雷电歇，春江蛟蜃腥。\n城侵潮影白，峤截鸟行青。遍欲探泉石，南须过洞庭。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送友人归江南",
        "author": "张乔",
        "content": "辛勤同失意，迢递独还家。落日江边笛，残春岛上花。\n亲安诚可喜，道在亦何嗟。谁伴高吟处，晴天望九华。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "刘补阙自九华山拜官因以寄献",
        "author": "张乔",
        "content": "冥鸿久不群，征拜动天文。地主迎过郡，山僧送出云。\n登车残月在，宿馆乱流分。若更思林下，还须共致君。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "岳阳即事",
        "author": "张乔",
        "content": "远色岳阳楼，湘帆数片愁。竹风山上路，沙月水中洲。\n力学桑田废，思归鬓髮秋。功名如不立，岂易狎汀鸥。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "题兴善寺僧道深院",
        "author": "张乔",
        "content": "江峰峰顶人，受法老西秦。法本无前业，禅非为后身。\n院栽他国树，堂展祖师真。甚愿依宗旨，求闲未有因。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送龙门令刘沧",
        "author": "张乔",
        "content": "去宰龙门县，应思变化年。还将鲁儒政，又与晋人传。\n峭壁开中古，长河落半天。几乡因劝勉，耕稼满云烟。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送友人往宜春",
        "author": "张乔",
        "content": "落花兼柳絮，无处不纷纷。远道空归去，流莺独自闻。\n野桥喧硙水，山郭入楼云。故里南陵曲，秋期更送君。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "书边事",
        "author": "张乔",
        "content": "调角断清秋，征人倚戍楼。春风对青冢，白日落梁州。\n大汉无兵阻，穷边有客游。蕃情似此水，长愿向南流。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送僧雅觉归东海",
        "author": "张乔",
        "content": "山川心地内，一念即千重。老别关中寺，禅归海外峰。\n鸟行来有路，帆影去无踪。几夜波涛息，先闻本国钟。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "和薛监察题兴善寺古松",
        "author": "张乔",
        "content": "种在法王城，前朝古寺名。瘦根盘地远，香吹入云清。\n鹤动池台影，僧禅雨雪声。看来人旋老，因此叹浮生。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "听琴",
        "author": "张乔",
        "content": "清月转瑶轸，弄中湘水寒。能令坐来客，不语自相看。\n静恐鬼神出，急疑风雨残。几时归岭峤，更过洞庭弹。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送友人游蜀",
        "author": "张乔",
        "content": "此心知者稀，欲别倍相依。无食拟同去，有家还未归。\n巴山开国远，剑道入天微。必恐临邛客，疑君学赋非。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "闻仰山禅师往曹溪因赠",
        "author": "张乔",
        "content": "曹溪松下路，猿鸟重相亲。四海求玄理，千峰绕定身。\n异花天上堕，灵草雪中春。自惜经行处，焚香礼旧真。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "蓝溪夜坐",
        "author": "张乔",
        "content": "蓝水警尘梦，夜吟开草堂。月临山霭薄，松滴露花香。\n诗外真风远，人间静兴长。明朝访禅侣，更上翠微房。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "题郑侍御蓝田别业",
        "author": "张乔",
        "content": "秋山清若水，吟客静于僧。小径通商岭，高窗见杜陵。\n云霞朝入镜，猿鸟夜窥灯。许作前峰侣，终来寄上层。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送友人进士许棠",
        "author": "张乔",
        "content": "离乡积岁年，归路远依然。夜火山头市，春江树杪船。\n干戈愁鬓改，瘴疠喜家全。何处营甘旨，潮涛浸薄田。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "秘省伴直",
        "author": "张乔",
        "content": "乔枝聚暝禽，迭阁锁遥岑。待月当秋直，看书废夜吟。\n残薪留火细，古井下瓶深。纵欲抄前史，贫难遂此心。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "宿昭应",
        "author": "张乔",
        "content": "夜忆开元寺，凄凉裏巷间。薄烟通魏阙，明月照骊山。\n半壁空宫闭，连天白道闲。清晨更回首，独向灞陵还。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送陆处士",
        "author": "张乔",
        "content": "樽前放浩歌，便起泛烟波。舟楫故人少，江湖明月多。\n孤峰经宿上，僻寺共云过。若向仙岩住，还应着薜萝。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送韩处士归少室山",
        "author": "张乔",
        "content": "江外历千岑，还归少室吟。地闲缑岭月，窗迥洛城砧。\n石窦垂寒乳，松枝长别琴。他年瀑泉下，亦拟置家林。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "赠初上人",
        "author": "张乔",
        "content": "竹色覆禅栖，幽禽绕院啼。空门无去住，行客自东西。\n井气春来歇，庭枝雪后低。相看念山水，尽日话曹溪。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送新罗僧",
        "author": "张乔",
        "content": "东来此学禅，多病念佛缘。把锡离岩寺，收经上海船。\n落帆敲石火，宿岛汲瓶泉。永向扶桑老，知无再少年。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "题山僧院",
        "author": "张乔",
        "content": "溪路曾来日，年多与旧同。地寒松影裏，僧老磬声中。\n远水清风落，闲云别院通。心源若无碍，何必更论空。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "书梅福殿壁二首",
        "author": "张乔",
        "content": "梅真从羽化，万古是须臾。此地名空在，西山云亦孤。\n井痕平野水，坛级上春芜。纵有双飞鹤，年多松已枯。\n一自白云去，千秋坛月明。我来思往事，谁更得长生。\n雅韵磬钟远，真风楼殿清。今来为尉者，天下有仙名。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "荆楚道中",
        "author": "张乔",
        "content": "前程曾未到，岐路拟何为。返照行人急，荒郊去鸟迟。\n春宵多旅梦，夏闰远秋期。处处牵愁绪，无穷是柳丝。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送南陵尉李频",
        "author": "张乔",
        "content": "重作东南尉，生涯尚似僧。客程淮馆月，乡思海船灯。\n晚雾看春毂，晴天见朗陵。不应三考足，先授诏书征。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "将归江淮书",
        "author": "张乔",
        "content": "东风摇众木，即有看花期。紫陌频来日，沧洲独去时。\n郡因兵役苦，家为海翻移。未老多如此，那堪鬓不衰。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "沿汉东归",
        "author": "张乔",
        "content": "北去穷秦塞，南归绕汉川。深山逢古迹，远道见新年。\n绝壁云衔寺，空江雪洒船。萦回还此景，多坐夜灯前。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送蜀客",
        "author": "张乔",
        "content": "剑阁缘空去，西南转几州。丹霄行客语，明月杜鹃愁。\n露带山花落，云随野水流。相如曾醉地，莫滞少年游。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "塞上",
        "author": "张乔",
        "content": "勒兵辽水边，风急卷旌旃。绝塞寒无树，平沙势尽天。\n雪晴回探骑，月落控鸣弦。永定山河誓，南归改汉年。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送友人归袁州",
        "author": "张乔",
        "content": "袁江猿鸟清，曾向此中行。才子登科去，诸侯扫榻迎。\n山藏明月浦，树绕白云城。远想安亲后，秋风梦不惊。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "赠别李山人",
        "author": "张乔",
        "content": "分合老西秦，年年梦白苹。曾为洞庭客，还送洞庭人。\n语别惜残夜，思归愁见春。遥知泊舟处，沙月自相亲。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "思宜春寄友人",
        "author": "张乔",
        "content": "胜游虽来年，魂梦亦依然。瀑水喧秋思，孤灯动夜船。\n断虹全岭雨，斜月半溪烟。旧日吟诗侣，何人更不眠。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "江行夜雨",
        "author": "张乔",
        "content": "江风木落天，游子感流年。万里波连蜀，三更雨到船。\n梦残灯影外，愁积苇丛边。不及樵渔客，全家住岛田。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "赠仰大师",
        "author": "张乔",
        "content": "仰山因久住，天下仰山名。井邑身虽到，林泉性本清。\n野云居处尽，江月定中明。仿佛曾相识，今来隔几生。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "江南逢洛下友人",
        "author": "张乔",
        "content": "洛下吟诗侣，南游只有君。波涛归路见，蟋蟀在船闻。\n晓月江城出，晴霞岛树分。无穷怀古意，岂独绕湘云。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "东湖赠僧子兰",
        "author": "张乔",
        "content": "名利了无时，何人暂访师。道情闲外见，心地语来知。\n竹落穿窗叶，松寒荫井枝。匡山许同社，愿卜挂帆期。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "隐岩陪郑少师夜坐",
        "author": "张乔",
        "content": "幸喜陪驺驭，频来向此宵。砚磨清涧石，厨爨白云樵。\n竹外村烟细，灯中禁漏遥。衣冠与文理，静语对前朝。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送三传赴长城尉",
        "author": "张乔",
        "content": "登科精鲁史，为尉及良时。高论穷诸国，长才并几司。\n地倾流水疾，山迭过云迟。暇日琴书畔，何人对手棋。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送李道士归南岳",
        "author": "张乔",
        "content": "千峰隔湘水，迢递挂帆归。扫月眠苍壁，和云着褐衣。\n洞虚悬溜滴，径狭长松围。只恐相寻日，人间旧识稀。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "延福裏秋怀",
        "author": "张乔",
        "content": "终年九陌行，要路迹皆生。苦学犹难至，甘贫岂有成。\n病携秋卷重，闲着暑衣轻。一别林泉久，中宵御水声。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "题玄哲禅师影堂",
        "author": "张乔",
        "content": "吾师视化身，一念即遗尘。岩谷藏虚塔，江湖散学人。\n云迷禅处石，院掩写来真。寂寞焚香后，闲阶细草生。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "登慈恩寺塔",
        "author": "张乔",
        "content": "窗户几层风，清凉碧落中。世人来往别，烟景古今同。\n列岫横秦断，长河极塞空。斜阳越乡思，天末见归鸿。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送友人东归",
        "author": "张乔",
        "content": "远涉期秋卷，将行不废吟。故乡芳草路，来往别离心。\n挂席春风尽，开斋夏景深。子规谁共听，江月上清岑。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送僧鸾归蜀宁亲",
        "author": "张乔",
        "content": "歌诗精外学，天子是知音。坐夏宫钟近，宁亲剑阁深。\n高名彻西国，旧迹寄东林。自此栖禅者，因师满蜀吟。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送人归江南",
        "author": "张乔",
        "content": "贫归无定程，水宿与山行。未有安亲计，难为去国情。\n岛烟孤寺磬，江月远船筝。思苦秋回日，多应吟更清。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "将离江上作",
        "author": "张乔",
        "content": "白衣归树下，青草恋江边。三楚足深隐，五陵多少年。\n寂寥闻蜀魄，清绝怨湘弦。岐路在何处，西行心渺然。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "别李参军",
        "author": "张乔",
        "content": "王孙游不遇，况我五湖人。野店难投宿，渔家独问津。\n岭分中夜月，江隔两乡春。静想青云路，还应寄此身。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送睦州张参军",
        "author": "张乔",
        "content": "重禄轻身日，清资近故乡。因知送君后，转自惜年芳。\n远水分林影，层峰起鸟行。扁舟此中去，溪月有余光。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "赠棋僧侣",
        "author": "张乔",
        "content": "机谋时未有，多向弈棋销。已与山僧敌，无令海客饶。\n静驱云阵起，疏点雁行遥。夜雨如相忆，松窗更见招。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "题湖上友人居",
        "author": "张乔",
        "content": "岂得恋樵渔，全家湖畔居。远无潮客信，闲寄岳僧书。\n野白梅繁后，山明雨散初。逍遥向云水，莫与宦情疏。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送友人归宣州",
        "author": "张乔",
        "content": "失计复离愁，君归我独游。乱花藏道发，春水绕乡流。\n暝火丛桥市，晴山迭郡楼。无为谢公恋，吟过晓蝉秋。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "题古观",
        "author": "张乔",
        "content": "急景递衰老，此经谁养真。松留千载鹤，碑隔六朝人。\n洞水流花早，壶天闭雪春。其如为名利，归踏五陵尘。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送友人及第归江南",
        "author": "张乔",
        "content": "岂易及归荣，辛勤致此名。登车思往事，回首勉诸生。\n路绕山光晓，帆通海气清。秋期却闲坐，林下听江声。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送朴充侍御归海东",
        "author": "张乔",
        "content": "天涯离二纪，阙下历三朝。涨海虽然阔，归帆不觉遥。\n惊波时失侣，举火夜相招。来往寻遗事，秦皇有断桥。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "吊前水部贾员外",
        "author": "张乔",
        "content": "笼中江海禽，日夕有归心。魏阙长谣久，吴山独往深。\n别时群木落，终处乱猿吟。李白坟前路，溪僧送入林。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "题小松",
        "author": "张乔",
        "content": "松子落何年，纤枝长水边。斫开深涧雪，移出远林烟。\n带月栖幽鸟，兼花灌冷泉。微风动清韵，闲听罢琴眠。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "寄中岳颛顼先生",
        "author": "张乔",
        "content": "先生颛顼后，得道自何人。松柏卑于寿，儿孙老却身。\n夜窗峰顶曙，寒涧洞中春。恋此逍遥境，云间不可亲。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送沈先辈尉昭应",
        "author": "张乔",
        "content": "余才不废诗，佐邑喜闲司。丹陛终须去，青山未可期。\n叶凋温谷晚，云出古宫迟。若草东封疏，君王到有时。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "送友人游湖南",
        "author": "张乔",
        "content": "所投非旧知，亦似有前期。路向长江上，帆扬细雨时。\n春生南岳早，日转大荒迟。尽采潇湘句，重来会近期。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "江上送友人南游",
        "author": "张乔",
        "content": "何处积乡愁，天涯聚乱流。岸长群岫晚，湖阔片帆秋。\n买酒过渔舍，分灯与钓舟。潇湘见来雁，应念独边游。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "江南别友人",
        "author": "张乔",
        "content": "劳生故白头，头白未应休。阙下难孤立，天涯尚旅游。\n听猿吟岛寺，待月上江楼。醉别醒惆怅，云帆满乱流。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "商山道中",
        "author": "张乔",
        "content": "春去计秋期，长安在梦思。多逢山好处，少值客行时。\n云起争峰势，花交隐涧枝。停骖一惆怅，应只岭猿知。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "吴江旅次",
        "author": "张乔",
        "content": "行人愁落日，去鸟倦遥林。旷野鸣流水，空山响暮砧。\n旅途归计晚，乡树别年深。寂寞逢村酒，渔家一醉吟。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "寄南中友人",
        "author": "张乔",
        "content": "相梦如相见，相思去后频。旧时行处断，华髮别来新。\n浪动三湘月，烟藏五岭春。又无归北客，书札寄何人。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "寄绩溪陈明府",
        "author": "张乔",
        "content": "古邑猿声裏，空城只半存。岸移无旧路，沙涨别成村。\n鼓角喧京口，江山尽汝濆。六朝兴废地，行子一销魂。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "试月中桂",
        "author": "张乔",
        "content": "与月转洪蒙，扶疏万古同。根非生下土，叶不坠秋风。\n每以圆时足，还随缺处空。影高群木外，香满一轮中。\n未种丹霄日，应虚玉兔宫。何当因羽化，细得问玄功。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "游歙州兴唐寺",
        "author": "张乔",
        "content": "山桥通绝境，到此忆天台。竹裏寻幽径，云边上古台。\n鸟归残照出，钟断细泉来。为爱澄溪月，因成隔宿回。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "题诠律师院",
        "author": "张乔",
        "content": "院凉松雨声，相对有山情。未许溪边老，犹思岳顶行。\n纱灯留火细，石井灌瓶清。欲问吾师外，何人得此生。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "金山寺空上人院",
        "author": "张乔",
        "content": "已老金山顶，无心上石桥。讲移三楚遍，梵译五天遥。\n板阁禅秋月，铜瓶汲夜潮。自惭昏醉客，来坐亦通宵。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "题广信寺",
        "author": "张乔",
        "content": "亭北敞灵溪，林梢与槛齐。野云来影远，沙鸟去行低。\n晚渡明村火，晴山响郡鼙。思乡值摇落，赖不有猿啼。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十八"
        }
    },
    {
        "title": "兴善寺贝多树",
        "author": "张乔",
        "content": "还应毫末长，始见拂丹霄。得子从西国，成阴见昔朝。\n势随双刹直，寒出四墙遥。带月啼春鸟，连空噪暝蜩。\n远根穿古井，高顶起凉飙。影动悬灯夜，声繁过雨朝。\n静迟松桂老，坚任雪霜凋。永共终南在，应随劫火烧。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "华山",
        "author": "张乔",
        "content": "青苍河一隅，气状杳难图。卓杰三峰出，高奇四岳无。\n力疑擎上界，势独压中区。众水东西走，群山远近趋。\n天回诸宿照，地耸百灵扶。石壁烟霞丽，龙潭雨雹粗。\n澄凝临甸服，险固束神都。浅觉川原异，深应日月殊。\n鹤归青霭合，仙去白云孤。瀑漏斜飞冻，松长倒挂枯。\n每来寻洞穴，不拟返江湖。傥有芝田种，岩间老一夫。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "送何道士归山",
        "author": "张乔",
        "content": "身非绝粒本清羸，束挂仙经杖一枝。落叶独寻流水去，\n樵客若能随洞裏，回归人世始应悲。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "城东寓居寄知己",
        "author": "张乔",
        "content": "花木闲门苔藓生，浐川特去得吟情。病来久绝洞庭信，\n干时退出长如此，频愧相忧道姓名。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "再书边事",
        "author": "张乔",
        "content": "万里沙西寇已平，犬羊群外筑空城。分营夜火烧云远，\n羌戎不识干戈老，须贺当时圣主明。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "游边感怀二首",
        "author": "张乔",
        "content": "贫游缭绕困边沙，却被辽阳战士嗟。\n不是无家归不得，有家归去似无家。\n兄弟江南身塞北，雁飞犹自半年余。\n夜来因得思乡梦，重读前秋转海书。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "无题",
        "author": "张乔",
        "content": "九霄无诏下，何事触清尘。宅带松萝僻，身惟猿鸟亲。\n吟看仙掌月，期有洞庭人。莫问烟霞句，悬知见岳神。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "蝉",
        "author": "张乔",
        "content": "先秋蝉一悲，长是客行时。曾感去年者，又鸣何处枝。\n细听残韵在，回望旧声迟。断续谁家树，凉风送别离。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "江上逢进士许棠",
        "author": "张乔",
        "content": "诗人推上第，新榜又无君。鹤发他乡老，渔歌故国闻。\n平江流晓月，独鸟伴余云。且了髫年志，沙鸥未可群。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "送河西从事",
        "author": "张乔",
        "content": "结束佐戎旃，河西住几年。陇头随日去，碛裏寄星眠。\n水近沙连帐，程遥马入天。圣朝思上策，重待奏安边。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "猿",
        "author": "张乔",
        "content": "挂月栖云向楚林，取来全是为清音。\n谁知系在黄金索，翻畏侯家不敢吟。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "寄荐福寺栖白大师",
        "author": "张乔",
        "content": "高塔六街无不见，塔边名出只吾师。\n尝闻朝客多相□，记得□□数句诗。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "春日游曲江",
        "author": "张乔",
        "content": "日暖鸳鸯拍浪春，蒹葭浦际聚青苹。若论来往乡心切，须是烟波岛上人。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "渔家",
        "author": "张乔",
        "content": "拥棹思悠悠，更深泛积流。唯将一星火，何处宿芦洲。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "送人及第归海东",
        "author": "张乔",
        "content": "东风日边起，草木一时春。自笑中华路，年年送远人。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "题河中鹳雀楼",
        "author": "张乔",
        "content": "高楼怀古动悲歌，鹳雀今无野燕过。树隔五陵秋色早，\n十载重来值摇落，天涯归计欲如何。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "对月二首",
        "author": "张乔",
        "content": "圆魄上寒空，皆言四海同。安知千裏外，不有雨兼风。\n盈缺青冥外，东风万古吹。何人种丹桂，不长出轮枝。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "赠友人",
        "author": "张乔",
        "content": "自说安贫归未得，竹边门掩小池冰。典琴赊酒吟过寺，\n几时献了相如赋，共向嵩山采茯苓。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "渔者",
        "author": "张乔",
        "content": "首戴圆荷发不梳，叶舟为宅水为居。\n沙头聚看人如市，钓得澄江一丈鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "宿潺湲亭",
        "author": "张乔",
        "content": "走月流烟迭树西，听来愁甚听猿啼。\n几时御水声边住，却梦潺湲宿此溪。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "题上元许棠所任王昌龄厅",
        "author": "张乔",
        "content": "琉璃堂裏当时客，久绝吟声继后尘。\n百四十年庭树老，如今重得见诗人。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "咏棋子赠弈僧",
        "author": "张乔",
        "content": "黑白谁能用入玄，千回生死体方圆。\n空门说得恒沙劫，应笑终年为一先。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "寄弟",
        "author": "张乔",
        "content": "故里行人战后疏，青崖萍寄白云居。\n那堪又是伤春日，把得长安落第书。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "甘露寺僧房",
        "author": "张乔",
        "content": "临水登山路，重寻旅思劳。竹阴行处密，僧腊别来高。\n远岫明寒火，危楼响夜涛。悲秋不成寐，明月上千舠。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "宿江叟岛居",
        "author": "张乔",
        "content": "一家烟岛隈，竹裏夜窗开。数派分潮去，千樯聚月来。\n石楼云断续，涧渚雁徘徊。了得平生志，还归筑钓台。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "江村",
        "author": "张乔",
        "content": "贫游无定踪，乡信转难逢。寒渚暮烟阔，去帆归思重。\n潮平低戌火，木落远山钟。况是渔家宿，疏篱响夜舂。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "赠进士顾云",
        "author": "张乔",
        "content": "潮槛烟波别钓津，西京同□荻□贫。不知守道归何日，\n与君愁寂无消处，赊酒青门送楚人。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "赠头陀僧",
        "author": "张乔",
        "content": "自说年深别石桥，遍游灵迹熟南朝。已知世路皆虚幻，\n如今竹院藏衰老，一点寒灯弟子烧。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "寻阳村舍",
        "author": "张乔",
        "content": "荒林寄远居，坐卧见樵渔。夜火随船远，寒更出郡疏。\n雪迷登岳路，风阻转江书。寂寞高窗下，思乡岁欲除。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "江楼作",
        "author": "张乔",
        "content": "凭槛见天涯，非秋亦可悲。晚天帆去疾，春雪燕来迟。\n山水分乡县，干戈足别离。南人废耕织，早晚罢王师。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "回鸾阁写望",
        "author": "张乔",
        "content": "古阁上空半，寥寥千里心。多年为客路，尽日倚栏吟。\n山压秦川重，河来虏塞深。回銮今不见，烟雾杳沉沉。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "题宣州开元寺",
        "author": "张乔",
        "content": "谁家烟径长莓苔，金碧虚栏竹上开。流水远分山色断，\n达理始应尽惆怅，僧闲应得话天台。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "题友人草堂",
        "author": "张乔",
        "content": "空山卜隐初，生计亦无余。三亩水边竹，一床琴畔书。\n深林收晚果，绝顶拾秋蔬。坚话长如此，何年献子虚。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "七松亭",
        "author": "张乔",
        "content": "七松亭上望秦川，高鸟闲云满目前。已比子真耕谷口，\n明月影中宫漏近，佩声应宿使朝天。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "题友人林斋",
        "author": "张乔",
        "content": "乔木带凉蝉，来吟暑雨天。不离高枕上，似宿远山边。\n簟冷窗中月，茶香竹裏泉。吾庐近溪岛，忆别动经年。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "经宣城元员外山居",
        "author": "张乔",
        "content": "无人袭仙隐，石室闭空山。避烧猿犹到，随云鹤不还。\n涧荒岩影在，桥断树阴闲。但有黄河赋，长留在世间。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "经九华山费征君故居",
        "author": "张乔",
        "content": "草堂芜没后，来往问樵翁。断石荒林外，孤坟晚照中。\n数溪分大野，九子立寒空。烟壁曾行处，青云路不通。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "题贾岛吟诗台",
        "author": "张乔",
        "content": "吟魂不復游，台亦似荒丘。一径草中出，长江天外流。\n暝烟寒鸟集，残月夜虫愁。愿得生禾黍，锄平恨即休。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "游南岳",
        "author": "张乔",
        "content": "入岩仙境清，行尽复重行。若得閒无事，长来寄此生。\n涧松闲易老，笼烛晚生明。一宿泉声裏，思乡梦不成。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "寻桃源",
        "author": "张乔",
        "content": "武林春草齐，花影隔澄溪。路远无人去，山空有鸟啼。\n水垂青霭断，松偃绿萝低。世上迷途客，经兹尽不迷。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "青鸟泉",
        "author": "张乔",
        "content": "只此沉仙翼，瑶池似不遥。有声悬翠壁，无势下丹霄。\n净濑烟霞古，寒原草木凋。山河几更变，幽咽到唐朝。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "望巫山",
        "author": "张乔",
        "content": "溪迭云深转谷迟，暝投孤店草虫悲。愁连远水波涛夜，\n东归未必胜羁旅，况是东归未有期。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "省中偶作",
        "author": "张乔",
        "content": "二转郎曹自勉旃，莎阶吟步想前贤。不如何逊无佳句，\n乳毛松雪春来好，直夜清閒且学禅。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "秋夕",
        "author": "张乔",
        "content": "春恨复秋悲，秋悲难到时。每逢明月夜，长起故山思。\n巷僻行吟远，蛩多独卧迟。溪僧与樵客，动别十年期。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "山中冬夜",
        "author": "张乔",
        "content": "寒叶风摇尽，空林鸟宿稀。涧冰妨鹿饮，山雪阻僧归。\n夜坐尘心定，长吟语力微。人间去多事，何处梦柴扉。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "宿刘温书斋",
        "author": "张乔",
        "content": "不掩盈窗月，天然格调高。凉风移蟋蟀，落叶在离骚。\n回笔挑灯烬，悬图见海涛。因论三国志，空载几英豪。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "归旧山",
        "author": "张乔",
        "content": "昔年山下结茅茨，村落重来野径移。樵客相逢悲往事，\n此景一抛吟欲老，可能文字圣朝知。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "杨花落",
        "author": "张乔",
        "content": "北斗南回春物老，红英落尽绿尚早。韶风澹荡无所依，\n人家女儿出罗幕，净扫玉除看花落。宝环纤手捧更飞，\n东园桃李芳已歇，犹有杨花娇暮春。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "终南山",
        "author": "张乔",
        "content": "带雪复衔春，横天占半秦。势奇看不定，景变写难真。\n洞远皆通岳，川多更有神。白云幽绝处，自古属樵人。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "哭陈陶",
        "author": "张乔",
        "content": "先生抱衰疾，不起茂陵间。夕临诸孤少，荒居吊客还。\n遗文禅东岳，留语葬乡山。多雨铭旌故，残灯素帐闲。\n乐章谁与集，陇树即堪攀。神理今难问，予将叫帝关。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    },
    {
        "title": "长门怨",
        "author": "张乔",
        "content": "御泉长绕凤凰楼，自是恩波别处流。\n闲揲舞衣归未得，夜来砧杵六宫秋。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十九"
        }
    }
]