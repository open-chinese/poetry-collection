[
    {
        "title": "黄山杂咏 桃花峰",
        "author": "邓宗度",
        "content": "刘阮辞世尘，桃花谁復主。\n无计殢春风，一夜零红雨。",
        "dynasty": "宋",
        "collection_info": null
    },
    {
        "title": "黄山杂咏 石床峰",
        "author": "邓宗度",
        "content": "原非人力建，造化琢磨成。\n一枕游仙梦，蟾波白昼生。",
        "dynasty": "宋",
        "collection_info": null
    },
    {
        "title": "黄山杂咏 祥符寺",
        "author": "邓宗度",
        "content": "云水最饶处，轮蹄无到时。\n夜蟾生佛面，春雪印僧眉。",
        "dynasty": "宋",
        "collection_info": null
    },
    {
        "title": "黄山杂咏 石门峰",
        "author": "邓宗度",
        "content": "暮云无意锁，春草岂能关。\n何事栖霞客，从兹去不还。",
        "dynasty": "宋",
        "collection_info": null
    },
    {
        "title": "黄山杂咏 丹霞峰",
        "author": "邓宗度",
        "content": "绮段堆青壁，点缀秋颜色。\n几使晓来风，纵横裁不得。",
        "dynasty": "宋",
        "collection_info": null
    },
    {
        "title": "黄山杂咏 滴水岩",
        "author": "邓宗度",
        "content": "石壁碎寒流，行人暮已愁。\n更倾风月耳，无水不生秋。",
        "dynasty": "宋",
        "collection_info": null
    },
    {
        "title": "黄山杂咏 苍豹",
        "author": "邓宗度",
        "content": "却隠他山雾，来眠此洞云。\n区区麛鹿辈，战栗敢子群。",
        "dynasty": "宋",
        "collection_info": null
    }
]