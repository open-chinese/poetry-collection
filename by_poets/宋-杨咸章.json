[
    {
        "uuid": "40c79a6bacd5c5f39d36cb13d10c9edd",
        "title": "梵安寺内浣溪四老唱和诗",
        "author": "杨咸章",
        "content": "闻说悬车三老儒，约为绘像访僧居。\n蟹螯杯酒欢无极，鼎足韬袭乐有余。\n暑簟共观岷岭雪，春盘同脍蜀江鱼。\n归来一榻如相许，须信逍遥倍二疏。",
        "dynasty": "宋",
        "collection_info": null
    },
    {
        "uuid": "e0122a3c96795af2300e3b2b7c150be1",
        "title": "甘露岩",
        "author": "杨咸章",
        "content": "屈曲山腰一径通，乱云芳草思无穷。\n尘埃从此去人远，我欲诛茅寄一峰。",
        "dynasty": "宋",
        "collection_info": null
    }
]