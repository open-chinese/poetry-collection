[
    {
        "uuid": "bd698a22a19d014459b83599049edc94",
        "title": "减字木兰花 江南二月",
        "author": "陈袭善",
        "content": "江南二月。\n犹有枝头千点雪。\n邀上芳尊。\n却占东君一半春。\n尊前眼底。\n南国风光都在此。\n移过江来。\n从此江南不复开。",
        "dynasty": "宋",
        "collection_info": null
    },
    {
        "uuid": "ae9c518b0a8a2a9857d426099cba08ed",
        "title": "渔家傲 鹫岭峰前阑独倚",
        "author": "陈袭善",
        "content": "鹫岭峰前阑独倚。\n愁眉蹙损愁肠碎。\n红粉佳人伤别袂。\n情何已。\n登山临水年年是。\n常记同来今独至。\n孤舟晚扬湖光里。\n衰草斜阳无限意。\n谁与寄。\n西湖水是相思泪。",
        "dynasty": "宋",
        "collection_info": null
    }
]