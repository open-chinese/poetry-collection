[
    {
        "uuid": "7e68e0f3a4fb070e76109ac0ce1a1e00",
        "title": "诗一首",
        "author": "赵顺孙",
        "content": "母在堂前为父忧，特令儿子谒公侯。\n大人若肯行方便，一点春风在笔头。",
        "dynasty": "宋",
        "collection_info": null
    },
    {
        "uuid": "49da7982233e8b90f5fa46a57d16d1d9",
        "title": "小松",
        "author": "赵顺孙",
        "content": "小小青松未透栏，枝枝叶叶傲霜寒。\n如今正好低头看，异日冲霄仰望难。",
        "dynasty": "宋",
        "collection_info": null
    },
    {
        "uuid": "94e1218a21ab97225d93ced7949c9323",
        "title": "建回吟",
        "author": "赵顺孙",
        "content": "烽火年来报虏尘，每回回首即长颦。\n明眸皓齿今何在，异服殊音不可亲。\n几树好花閒白昼，数株残柳不胜春。\n狂风落尽深红色，水远山长愁杀人。",
        "dynasty": "宋",
        "collection_info": null
    },
    {
        "uuid": "02d20c1eb87efc17ae881bdca0145915",
        "title": "染疾吟",
        "author": "赵顺孙",
        "content": "百年世事不胜悲，大厦原非一木支。\n慷慨西风泪横臆，此心唯有老天知。",
        "dynasty": "宋",
        "collection_info": null
    },
    {
        "uuid": "fe4b941a97836d7fbeb709245cf4edf2",
        "title": "伤景吟",
        "author": "赵顺孙",
        "content": "门前不改旧山河，莲渚愁红荡碧波。\n坠叶飘花难再復，浮云流水竟如何。\n鱼龙寂寞秋江冷，鸿雁不来风雨多。\n穷巷悄然车马绝，磬声深戛出烟霞。",
        "dynasty": "宋",
        "collection_info": null
    },
    {
        "uuid": "eec0e12b4807cd4393baa662136b6eeb",
        "title": "病笃吟",
        "author": "赵顺孙",
        "content": "不见人烟空见花，烟笼寒水月笼沙。\n人生自古谁无死，莫怨东风当自嗟。",
        "dynasty": "宋",
        "collection_info": null
    },
    {
        "uuid": "e9639a3b40f58b9c494407b874390ae8",
        "title": "感情吟",
        "author": "赵顺孙",
        "content": "豪杰消磨嘆五陵，髮衝乌帽气填膺。\n眼前不是无豪杰，身后何须论废兴。\n当道有蛇魂己断，渡江无马谶难凭。\n可怜一片中原地，虎啸龙腾几战争。",
        "dynasty": "宋",
        "collection_info": null
    }
]