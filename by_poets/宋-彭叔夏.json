[
    {
        "uuid": "2760b93a414db4d8a46a10f846a358d4",
        "title": "水调歌头 铜章纡墨绶",
        "author": "彭叔夏",
        "content": "铜章纡墨绶，茜服佩银鱼。\n慈闱一笑，全胜莱子彩衣裾。\n好事柿红萱草，长伴朱颜绿发，荣贵更谁如。\n轴锦装鸾诰，帘绣窣藤舆。\n龙为炙，麟作脯，倒琼壶。\n寿筵今年，邀请金母伴麻姑。\n缥渺飞琼舞罢，宛转双成歌彻，何物奉亲娱。\n探支长命缕，预借角蟾蜍。",
        "dynasty": "宋",
        "collection_info": null
    }
]