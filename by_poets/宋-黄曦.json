[
    {
        "uuid": "a6c0796f60aa169e0c22a2ae5538ca76",
        "title": "寄李先生",
        "author": "黄曦",
        "content": "久不见泰伯，中心频损和。\n近闻束书卷，更卜好山阿。\n学古成儒痴，敦风荡俗讹。\n周公法已矣，原宪事如何。\n母老禄未及，身闲鬓不皤。\n新文海裔播，旧业约竿拖。\n宁戚歌宁发，麻姑傁屡过。\n时人一握小，吾道片云多。\n友弟俱游宦，池樊自摭莎。\n闻猿诗兴逸，敲户酒徒罗。\n乡里名光也，朝廷礼后么。\n年来鱼信至，怪我客蹉跎。",
        "dynasty": "宋",
        "collection_info": null
    },
    {
        "uuid": "d94ad959313e5cbe87b28304abca7107",
        "title": "句",
        "author": "黄曦",
        "content": "春风桃李凤翔台。",
        "dynasty": "宋",
        "collection_info": null
    }
]