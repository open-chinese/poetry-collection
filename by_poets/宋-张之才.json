[
    {
        "title": "广野轩",
        "author": "张之才",
        "content": "城隅荒僻地，潇洒亦清虚。\n雅有林泉乐，閒同郊野居。\n小园春自好，幽径客来疏。\n不学樊迟稼，虞卿喜着书。",
        "dynasty": "宋",
        "collection_info": null
    },
    {
        "title": "浮云楼",
        "author": "张之才",
        "content": "安州水西寺，李白旧题诗。\n今古已堪嘆，风烟独昔时。",
        "dynasty": "宋",
        "collection_info": null
    },
    {
        "title": "去任辞汤庙",
        "author": "张之才",
        "content": "一官来此四经春，不愧苍天不愧民。\n神道有灵应信我，去时犹似到时贫。",
        "dynasty": "宋",
        "collection_info": null
    }
]