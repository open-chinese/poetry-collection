[
    {
        "uuid": "ca537c1d363a47d2324c37536d7e48ad",
        "title": "萍乡道中",
        "author": "黄昇",
        "content": "路入萍乡信马行，野花香好不知名。\n官卑无补公家事，时向田间问耦耕。",
        "dynasty": "宋",
        "collection_info": null
    },
    {
        "uuid": "301fd4b5be5b6366840d34cf55ef7510",
        "title": "游金精山",
        "author": "黄昇",
        "content": "曳履江城北，逍遥访仙乡。\n扫却千里恨，爱此六月凉。\n云根埋宿雨，木末酣斜阳。\n峭崖列岩窦，老树攀穹苍。\n地坼三关暗，天开一隙光。\n青霄丽太白，应此金之芒。\n双桃几日熟，冷笑痴吴王。\n洞开人已去，刚风舞霓裳。\n仙凡本相近，此理自可量。\n学诗未学仙，凡骨生惭惶。",
        "dynasty": "宋",
        "collection_info": null
    }
]