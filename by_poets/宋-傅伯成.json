[
    {
        "uuid": "8e9dedd3e9b9dd977a57a1ed2400c0e6",
        "title": "送留正知赣州",
        "author": "傅伯成",
        "content": "尚书镇章江，慈母怀婴儿。\n去年甫去郡，未觉棠阴移。\n如何失调驭，众目惊睽睽。\n诏书念前绩，趣起持州麾。\n重临亦云宠，去后良多思。",
        "dynasty": "宋",
        "collection_info": null
    },
    {
        "uuid": "ff617f035b847748a9e04076e2c9ffdb",
        "title": "素馨花",
        "author": "傅伯成",
        "content": "昔日云鬟锁翠屏，只今烟冢伴荒城。\n香魂断续无人问，空有幽花独擅名。",
        "dynasty": "宋",
        "collection_info": null
    },
    {
        "uuid": "aa89404e0429caca70308650bc622927",
        "title": "五峰岩",
        "author": "傅伯成",
        "content": "山中亦何有，烟云扶层梯。\n迭石抚空罅，洞水涵清漪。",
        "dynasty": "宋",
        "collection_info": null
    },
    {
        "uuid": "981a98409fd4796a577e5fac8c4a1904",
        "title": "拟和元夕御制",
        "author": "傅伯成",
        "content": "万户千门绣作团，未央宫阙耸巑岏。\n灯花无数排金粟，月魄当空倚扇纨。\n香绕御炉烟羃羃，玉瑶仙佩响珊珊。\n游人共说归来晚，一枕钧天好梦残。",
        "dynasty": "宋",
        "collection_info": null
    },
    {
        "uuid": "d169a1374233c39c1104d57621e67ff6",
        "title": "拟和元夕御诗",
        "author": "傅伯成",
        "content": "元夜新添一月春，曲轻花嫩未成尘。\n笙歌满地醉还醒，楼阁中天奂且轮。\n新乐妙如仪凤舞，远人动似塞鸿宾。\n不知湛露恩多少，但见三韩拜舞频。",
        "dynasty": "宋",
        "collection_info": null
    },
    {
        "uuid": "bc5cf2d0e82c6737f81f34a263d582ca",
        "title": "句",
        "author": "傅伯成",
        "content": "岁晚松篁期苦节，春光桃李任多情。",
        "dynasty": "宋",
        "collection_info": null
    }
]