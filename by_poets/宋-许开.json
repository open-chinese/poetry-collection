[
    {
        "title": "含笑花",
        "author": "许开",
        "content": "献笑佳人绝可怜，姿姿靥辅巧承欢。\n一枝不用千金买，雨洗风吹却粲然。",
        "dynasty": "宋",
        "collection_info": null
    },
    {
        "title": "水仙花",
        "author": "许开",
        "content": "定州红花瓷，块石艺灵苗。\n方苞茁水仙，厥名为玉霄。\n适从闽越来，绿绶拥翠条。\n十花冒其颠，一一振鹭翘。\n粉蕤间黄白，清香从风飘。\n回首天台山，更识胆瓶蕉。",
        "dynasty": "宋",
        "collection_info": null
    },
    {
        "title": "茉莉花",
        "author": "许开",
        "content": "火令行南国，彤云间丹霞。\n之子方热中，濯濯冰雪花。\n植根却月盘，趣驾七香车。",
        "dynasty": "宋",
        "collection_info": null
    },
    {
        "title": "洞霄宫",
        "author": "许开",
        "content": "珠宫梁柱太平年，福地从知接洞天。\n曲槛一峰飞怪石，幽亭三峡迸流泉。\n骊龙睡重时方旱，白鹤归来客欲仙。\n殿上红云西日映，此身如在玉皇前。",
        "dynasty": "宋",
        "collection_info": null
    }
]