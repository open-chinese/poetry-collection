[
    {
        "uuid": "8e58af1011c7f585f0abcf00682aa208",
        "title": "沁园春 一棹横江",
        "author": "杨元亨",
        "content": "一棹横江，问讯盟鸥，太守谓谁。\n道皇华使者，光风洒落。\n元宵三五，乐与民俱。\n宝榼金鞯，玉梅钗燕，斗鸭阑干花影嬉。\n人迎笑，似玉京春浅，长是灯时。\n风流不减人知。\n算岳牧词人谁似之。\n把南楼风月，渚宫丘壑，竹西歌舞，行乐濡须。\n万斛金莲，满城开遍，朵朵留迎学士归。\n明年宴，看柑传天上，月在云西。",
        "dynasty": "宋",
        "collection_info": null
    },
    {
        "uuid": "cb647289f92a2e28df95cd7f552bb01b",
        "title": "题半山寺",
        "author": "杨元亨",
        "content": "蹇馿挟策一苍头，罢相归来隠寂寥。\n看到半山三不足，依然野水漫青苗。",
        "dynasty": "宋",
        "collection_info": null
    }
]