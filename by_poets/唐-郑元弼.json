[
    {
        "title": "汀州定光南安岩诗二首（题拟） 一",
        "author": "郑元弼",
        "content": "石耸灵岩接太虚，百千年称定光居。\n未知天上何方有，应是人间别地无。",
        "dynasty": "唐",
        "collection_info": null
    },
    {
        "title": "汀州定光南安岩诗二首（题拟） 二",
        "author": "郑元弼",
        "content": "香风影裏迎新魄，梵贝声中见落晖。\n自幸劳生名利役，不能来此共忘机。\n路入云山几万层，豁然岩宇势峥嵘。\n地从物外嚣尘断，天到壶中日月明。\n（见《舆地纪胜》卷一三二《汀州》。\n）（按：《舆地纪胜》收二诗，列宋郭祥正诗前，署「郑弼」，应即郑元弼。\n同书卷一三五《舆化军》有其传云：「郑元弼，仙游人。\n唐昭宗景福二年献《白岩集》十卷，载《唐艺文志》。\n迁御史中丞。\n天復中𧊲伏于仙游之白岩。\n」可证。\n惟此传全部误录其父良士事迹，不免疏谬。\n《仙游志》卷四载郑氏父子事迹甚详，可参看。\n）。",
        "dynasty": "唐",
        "collection_info": null
    }
]