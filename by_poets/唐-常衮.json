[
    {
        "title": "奉和圣制麟德殿燕百僚应制",
        "author": "常衮",
        "content": "云闢御筵张，山呼圣寿长。\n玉阑丰瑞草，金陛立神羊。\n台鼎资庖膳，天星奉酒浆。\n蛮夷陪作位，犀象舞成行。\n网已袪三面，歌因守四方。\n千秋不可极，花发满宫香。",
        "dynasty": "唐",
        "collection_info": null
    },
    {
        "title": "晚秋集贤院即事寄徐薛二侍郎",
        "author": "常衮",
        "content": "穆穆上清居，沈沈中秘书。\n金铺深内殿，石甃净寒渠。\n花树台斜倚，空烟阁半虚。\n缥囊披锦绣，翠轴卷琼琚。\n墨润冰文茧，香销蠹字鱼。\n翻黄桐叶老，吐白桂花初。\n旧德双游处，聊芳十载余。\n北朝荣庾薛，西汉盛严徐。\n侍讲亲华扆，徴吟步绮疏。\n缀帘金翡翠，赐砚玉蟾蜍。\n序秩东南远，离忧岁月除。\n承明期重入，江海意何如。",
        "dynasty": "唐",
        "collection_info": null
    },
    {
        "title": "早秋望华清宫树因以成咏",
        "author": "常衮",
        "content": "可怜云木丛，满禁碧蒙蒙。\n色润灵泉近，险清辇路通。\n玉坛标八桂，金井识双桐。\n交映凝寒露，相和起夜风。\n数枝盘石上，几叶落云中。\n燕拂宜秋霁，蝉鸣觉昼空。\n翠屏更隐见，珠缀共玲珑。\n雷雨生成早，樵苏禁令雄。\n野藤高助绿，仙果迥呈红。\n惆怅缭垣暮，兹山闻暗虫。",
        "dynasty": "唐",
        "collection_info": null
    },
    {
        "title": "和考功员外杪秋忆终南旧宅之作",
        "author": "常衮",
        "content": "静忆溪边宅，知君许谢公。\n晓霜凝耒耜，初日照梧桐。\n涧鼠喧藤蔓，山禽窜石丛。\n白云当岭雨，黄叶绕阶风。\n野菓垂桥上，高泉落水中。\n欢荣来自间，羸贱赏曾通。\n月满珠藏海，天晴鹤在笼。\n余阴如可寄，愿得隐墙东。",
        "dynasty": "唐",
        "collection_info": null
    },
    {
        "title": "题金吾郭将军石洑茅堂",
        "author": "常衮",
        "content": "云戟曙沈沈，轩墀清且深。\n家传成栋美，尧宠结茅心。\n玉佩多依石，油幢亦在林。\n炉香诸洞暖，殿影众山阴。\n草奏风生笔，筵开雪满琴。\n客从龙阙至，僧自虎溪寻。\n潇洒延清赏，周流会素襟。\n终朝惜尘步，一醉见华簪。",
        "dynasty": "唐",
        "collection_info": null
    },
    {
        "title": "登栖霞寺",
        "author": "常衮",
        "content": "林香雨气新，山寺绿无尘。\n遂结云外侣，共游天上春。\n鹤鸣金阁丽，僧语竹房邻。\n待月水流急，惜花风起频。\n何方非坏境，此地有归人。\n迴首空门外，皤然一幻身。",
        "dynasty": "唐",
        "collection_info": null
    },
    {
        "title": "逢南中使寄岭外故人",
        "author": "常衮",
        "content": "见说南来处，苍梧指桂林。\n过秋天更暖，边海日长阴。\n巴路缘云出，蛮乡入洞深。\n信回人自老，梦到月应沈。\n碧水通春色，青山寄远心。\n炎方难久客，为尔一霑襟。",
        "dynasty": "唐",
        "collection_info": null
    },
    {
        "title": "代员将军罢战后归故里",
        "author": "常衮",
        "content": "结髮事疆场，全生到海乡。\n连云防铁岭，同日破渔阳。\n牧马胡天晚，移军碛路长。\n枕戈眠古戍，吹角立繁霜。\n归老勋仍在，酬恩虏未忘。\n独行过邑里，多病对农桑。\n雄劒依尘橐，兵符寄药囊。\n空余麾下将，犹逐羽林郎。",
        "dynasty": "唐",
        "collection_info": null
    },
    {
        "title": "咏冬瑰花",
        "author": "常衮",
        "content": "独鹤寄烟霜，双鸾思晚芳。\n旧阴依谢宅，新艳出萧墙。\n蝶散摇轻露，莺衔入夕阳。\n雨朝胜濯锦，风夜剧焚香。\n丽日千层艳，孤霞一片光。\n密来惊叶少，动处觉枝长。\n布影期高赏，留春为远方。\n尝闻赠琼玖，叨和愧升堂。",
        "dynasty": "唐",
        "collection_info": null
    },
    {
        "title": "句",
        "author": "常衮",
        "content": "风候已应同岭北，云山仍喜似终南。",
        "dynasty": "唐",
        "collection_info": null
    },
    {
        "title": "送薛县丞还家",
        "author": "常衮",
        "content": "之子一为别，秋霜万里心。\n野花山路冷，明月柳边阴。\n聚首情犹浅，垂鞭意更深。\n望君自珍重，幽赏託瑶琴。",
        "dynasty": "唐",
        "collection_info": null
    },
    {
        "title": "赴京旅次感怀",
        "author": "常衮",
        "content": "万里云烟绕画楼，客居无事转深愁。\n秋风翠阁看初动，玉露金茎望欲流。\n廿载承恩谁报主，一生僚属且封侯。\n明朝努力长安道，不为晴川恋旧游。\n（以上二诗见沁泉山馆郭柏苍校刊本《唐制诏集》。\n）。",
        "dynasty": "唐",
        "collection_info": null
    },
    {
        "title": "浮萍赋附歌",
        "author": "常衮",
        "content": "大江之水东西流，别有孤萍朝夕浮。\n莫言此中长泛泛，终当结实触王舟。\n（见《文苑英华》卷一四九）。",
        "dynasty": "唐",
        "collection_info": null
    },
    {
        "title": "奉和圣制麟德殿燕百僚应制",
        "author": "常衮",
        "content": "云辟御筵张，山呼圣寿长。玉阑丰瑞草，金陛立神羊。\n台鼎资庖膳，天星奉酒浆。蛮夷陪作位，犀象舞成行。\n网已祛三面，歌因守四方。千秋不可极，花发满宫香。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十四"
        }
    },
    {
        "title": "晚秋集贤院即事寄徐薛二侍郎",
        "author": "常衮",
        "content": "穆穆上清居，沉沉中秘书。金铺深内殿，石甃净寒渠。\n花树台斜倚，空烟阁半虚。缥囊披锦绣，翠轴卷琼琚。\n墨润冰文茧，香销蠹字鱼。翻黄桐叶老，吐白桂花初。\n旧德双游处，联芳十载余。北朝荣庾薛，西汉盛严徐。\n侍讲亲花扆，征吟步绮疏。缀帘金翡翠，赐砚玉蟾蜍。\n序秩东南远，离忧岁月除。承明期重入，江海意何如。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十四"
        }
    },
    {
        "title": "早秋望华清宫树因以成咏",
        "author": "常衮",
        "content": "可怜云木丛，满禁碧蒙蒙。色润灵泉近，阴清辇路通。\n玉坛标八桂，金井识双桐。交映凝寒露，相和起夜风。\n数枝盘石上，几叶落云中。燕拂宜秋霁，蝉鸣觉昼空。\n翠屏更隐见，珠缀共玲珑。雷雨生成早，樵苏禁令雄。\n野藤高助绿，仙果迥呈红。惆怅缭坦暮，兹山闻暗虫。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十四"
        }
    },
    {
        "title": "和考功员外杪秋忆终南旧宅之作",
        "author": "常衮",
        "content": "静忆溪边宅，知君许谢公。晓霜凝耒耜，初日照梧桐。\n涧鼠喧藤蔓，山禽窜石丛。白云当岭雨，黄叶绕阶风。\n野果垂桥上，高泉落水中。欢荣来自间，羸贱赏曾通。\n月满珠藏海，天晴鹤在笼。余阴如可寄，愿得隐墙东。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十四"
        }
    },
    {
        "title": "题金吾郭将军石洑茅堂",
        "author": "常衮",
        "content": "云戟曙沉沉，轩墀清且深。家传成栋美，尧宠结茅心。\n玉佩多依石，油幢亦在林。炉香诸洞暖，殿影众山阴。\n草奏风生笔，筵开雪满琴。客从龙阙至，僧自虎溪寻。\n潇洒延清赏，周流会素襟。终朝惜尘步，一醉见华簪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十四"
        }
    },
    {
        "title": "登栖霞寺",
        "author": "常衮",
        "content": "林香雨气新，山寺绿无尘。遂结云外侣，共游天上春。\n鹤鸣金阁丽，僧语竹房邻。待月水流急，惜花风起频。\n何方非坏境，此地有归人。回首空门外，皤然一幻身。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十四"
        }
    },
    {
        "title": "逢南中使寄岭外故人",
        "author": "常衮",
        "content": "见说南来处，苍梧指桂林。过秋天更暖，边海日长阴。\n巴路缘云出，蛮乡入洞深。信回人自老，梦到月应沈。\n碧水通春色，青山寄远心。炎方难久客，为尔一沾襟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十四"
        }
    },
    {
        "title": "代员将军罢战后归故里",
        "author": "常衮",
        "content": "结髮事疆场，全生到海乡。连云防铁岭，同日破渔阳。\n牧马胡天晚，移军碛路长。枕戈眠古戍，吹角立繁霜。\n归老勋仍在，酬恩虏未忘。独行过邑裏，多病对农桑。\n雄剑依尘橐，兵符寄药囊。空余麾下将，犹逐羽林郎。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十四"
        }
    },
    {
        "title": "咏冬瑰花",
        "author": "常衮",
        "content": "独鹤寄烟霜，双鸾思晚芳。旧阴依谢宅，新艳出萧墙。\n蝶散摇轻露，莺衔入夕阳。雨朝胜濯锦，风夜剧焚香。\n丽日千层艳，孤霞一片光。密来惊叶少，动处觉枝长。\n布影期高赏，留春为远方。尝闻赠琼玖，叨和愧升堂。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十四"
        }
    }
]