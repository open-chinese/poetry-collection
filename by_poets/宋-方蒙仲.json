[
    {
        "uuid": "6a453fd07c4089bbe602d6cf0b66d246",
        "title": "天基节当筵致语口号",
        "author": "方蒙仲",
        "content": "晓日金门气鬰葱，人间万里总祥风。\n再登况遇三登盛，独乐何如众乐同。\n行有玉觞陪迩列，岂无金鑑洞遗忠。\n天恩年寿何分别，尽在簪花舞蹈中。",
        "dynasty": "宋",
        "collection_info": null
    },
    {
        "uuid": "3a0c044d480720b0687f80ad5a77ef69",
        "title": "手种芙蓉入秋盛开  其一",
        "author": "方蒙仲",
        "content": "天然富贵又风流，簇簇湘妃起聚头。\n唤做牡丹何不可，高他一着见深秋。",
        "dynasty": "宋",
        "collection_info": null
    },
    {
        "uuid": "b39f486be43580e082c3dfed784248d0",
        "title": "手种芙蓉入秋盛开  其二",
        "author": "方蒙仲",
        "content": "空山寂寂朋游少，为爱风姿手自栽。\n九十日秋犹暖热，一枝谢又一枝开。",
        "dynasty": "宋",
        "collection_info": null
    },
    {
        "uuid": "e93728d8180b81a30b8c553df56b8035",
        "title": "手种芙蓉入秋盛开  其三",
        "author": "方蒙仲",
        "content": "留侯美好妇人然，楚汉功成更得仙。\n疑与拒霜同品格，生来质弱节高坚。",
        "dynasty": "宋",
        "collection_info": null
    },
    {
        "uuid": "0509a3a3abce63a4999c739af3216fb4",
        "title": "手种芙蓉入秋盛开  其四",
        "author": "方蒙仲",
        "content": "闹蓝政自亦不恶，冷局由来未易知。\n开又争他桃李分，何缘同得芷兰时。",
        "dynasty": "宋",
        "collection_info": null
    },
    {
        "uuid": "845f9034a6ae7c2cd639ad6a7766d2f3",
        "title": "早梅",
        "author": "方蒙仲",
        "content": "尚居阑菊殿，岂占杏桃先。\n梅自伤迟暮，人犹作早看。",
        "dynasty": "宋",
        "collection_info": null
    },
    {
        "uuid": "a930b00ea25c546f05b9200bfd0ae9f5",
        "title": "红梅",
        "author": "方蒙仲",
        "content": "不但色秾华，更觉香幽迥。\n笑杀海棠仙，死抱渊材恨。",
        "dynasty": "宋",
        "collection_info": null
    },
    {
        "uuid": "5c4451b668305709b956b2ed0ddb080f",
        "title": "消梅",
        "author": "方蒙仲",
        "content": "四月沙河市，青盆雪色盐。\n吴儿甘美饫，可是喜酸咸。",
        "dynasty": "宋",
        "collection_info": null
    },
    {
        "uuid": "e2ddf3f90612898bde02c9e5feb87b3d",
        "title": "绿蕚梅",
        "author": "方蒙仲",
        "content": "楚楚碧霞裳，轻轻青玉履。\n三千一太真，道粧侍天子。",
        "dynasty": "宋",
        "collection_info": null
    },
    {
        "uuid": "b9ec98defaaa41e0de2c911fdd136bf2",
        "title": "鸳鸯梅",
        "author": "方蒙仲",
        "content": "夜半长生殿，金钗恨最长。\n分明后身是，环子伴三郎。",
        "dynasty": "宋",
        "collection_info": null
    },
    {
        "uuid": "c8b99235c69fb0e6ef84ea02e7ee8cd1",
        "title": "层梅",
        "author": "方蒙仲",
        "content": "化工真是巧，玉蘂更层层。\n若使□□刻，千年犹未成。",
        "dynasty": "宋",
        "collection_info": null
    },
    {
        "uuid": "c08eaa138866c4131a6dd1f81972888e",
        "title": "黄香梅",
        "author": "方蒙仲",
        "content": "香清还耐久，粲粲镂金葩。\n想见蜂为蜡，单方采此花。",
        "dynasty": "宋",
        "collection_info": null
    },
    {
        "uuid": "1d11b02ce9ce67d038a4085b8b9831e8",
        "title": "黄梅",
        "author": "方蒙仲",
        "content": "双雀啅余芳，长记来时路。\n瞥见金弹丸，相呼远飞去。",
        "dynasty": "宋",
        "collection_info": null
    },
    {
        "uuid": "359057c84ae50a52ea5d964a511594bd",
        "title": "青梅如豆",
        "author": "方蒙仲",
        "content": "春去雨霏霏，青梅未接时。\n青青几万斛，可惜不充饥。",
        "dynasty": "宋",
        "collection_info": null
    },
    {
        "uuid": "da6a60247b0cbfe819e2be8207b5f62f",
        "title": "盐梅",
        "author": "方蒙仲",
        "content": "众口一酸调，佳处在味外。\n忽使水火争，谁令居鼎鼐。",
        "dynasty": "宋",
        "collection_info": null
    },
    {
        "uuid": "7b0df715b6fdbd1845685256697d09a1",
        "title": "墨梅",
        "author": "方蒙仲",
        "content": "补之敕谥村，简斋致公辅。\n未必画惭诗，只为遇不遇。",
        "dynasty": "宋",
        "collection_info": null
    },
    {
        "uuid": "a105d0dc0bf91c89407e22ca8d2ada34",
        "title": "兼山会食",
        "author": "方蒙仲",
        "content": "惯从客裏换春秋，愧见平生马少游。\n怀去仅赢一黄勅，传呼能得几苍头。\n浮沉冷宦存吾拙，梦寐清言写我忧。\n屡欲相从奏咸夏，怕惊俚耳又休休。",
        "dynasty": "宋",
        "collection_info": null
    },
    {
        "uuid": "8595e875b57fbd519f25c07fb0119596",
        "title": "木犀",
        "author": "方蒙仲",
        "content": "灵根久向月中栽，不信天香坠下来。\n自是人间与天上，一般种子一齐开。",
        "dynasty": "宋",
        "collection_info": null
    },
    {
        "uuid": "1e7f9ccd88a2e9df64794efbe88b9689",
        "title": "旋开梅",
        "author": "方蒙仲",
        "content": "邻笛不须吹，惊喷枝头雪。\n主人日日来，长见开时节。",
        "dynasty": "宋",
        "collection_info": null
    },
    {
        "uuid": "6ceeff950f3389702669f51657293d6f",
        "title": "半开梅",
        "author": "方蒙仲",
        "content": "含情笑不言，政是多情处。\n参得个中禅，此事尝分付。",
        "dynasty": "宋",
        "collection_info": null
    },
    {
        "uuid": "d2e829accc554afca449e517914848a3",
        "title": "盛开梅  其一",
        "author": "方蒙仲",
        "content": "烂熳不须怜，摇落尤佳致。\n身卧积藓中，受事天富贵。",
        "dynasty": "宋",
        "collection_info": null
    },
    {
        "uuid": "95a832d0f84013e3f8d8885a3781f15f",
        "title": "盛开梅  其二",
        "author": "方蒙仲",
        "content": "十分香色十分清，摇落都从盛处生。\n物理盈虚例如此，世间何事不浮荣。",
        "dynasty": "宋",
        "collection_info": null
    },
    {
        "uuid": "11e740f58ec3362534eec43e764bf18c",
        "title": "和刘后村梅花百咏  其一",
        "author": "方蒙仲",
        "content": "从来芳事无时歇，雨洒风飘且莫悲。\n收拾苍苔成艾紬，茶山后有放翁诗。",
        "dynasty": "宋",
        "collection_info": null
    },
    {
        "uuid": "0088ff6629f6fd893dee124a64473c01",
        "title": "和刘后村梅花百咏  其二",
        "author": "方蒙仲",
        "content": "莫恃千芳胜一莸，兰渐芝滫便休休。\n年来萧艾吁堪怕，剩拾天香置宝篝。",
        "dynasty": "宋",
        "collection_info": null
    },
    {
        "uuid": "05f21327292d226aed9b4587f429e9a2",
        "title": "和刘后村梅花百咏  其三",
        "author": "方蒙仲",
        "content": "紫府仙人水月英，绝嫌臭秽溷真清。\n玉尘月赋三千斛，一洗人间死鬼兄。",
        "dynasty": "宋",
        "collection_info": null
    },
    {
        "uuid": "c21764266103dd37c6e1d95bf56217f4",
        "title": "和刘后村梅花百咏  其四",
        "author": "方蒙仲",
        "content": "儿时两颔已生髭，一饱皇皇亟失时。\n索性断它烟火气，餐英汲润当朝炊。",
        "dynasty": "宋",
        "collection_info": null
    },
    {
        "uuid": "da3f54ce6d3e18801947512abd5678d8",
        "title": "和刘后村梅花百咏  其五",
        "author": "方蒙仲",
        "content": "参横月落梦何从，且领清香入盏中。\n一岁见梅须一醉，梅前有几百年翁。",
        "dynasty": "宋",
        "collection_info": null
    },
    {
        "uuid": "efcc21266fd0cabfa25724ac39dd86dc",
        "title": "和刘后村梅花百咏  其六",
        "author": "方蒙仲",
        "content": "拾遗当日醉于诗，江路寻梅兀似痴。\n花底柳边真梦事，居然短褐鬓如丝。",
        "dynasty": "宋",
        "collection_info": null
    },
    {
        "uuid": "03cb527eabc8677039e8dba2b735781d",
        "title": "和刘后村梅花百咏  其七",
        "author": "方蒙仲",
        "content": "岁岁年年花状头，瑶珰琼佩瑞光浮。\n玉螭赏遍三千界，不识珠帘十二楼。",
        "dynasty": "宋",
        "collection_info": null
    },
    {
        "uuid": "db2ebf4bb1581574a219beb12aab8242",
        "title": "和刘后村梅花百咏  其八",
        "author": "方蒙仲",
        "content": "惆怅庭前三树株，十年依旧一锥无。\n从今只作梅生活，底用江头千木奴。",
        "dynasty": "宋",
        "collection_info": null
    },
    {
        "uuid": "6af5885fe35a56cbae7915a706164f8d",
        "title": "和刘后村梅花百咏  其九",
        "author": "方蒙仲",
        "content": "百万瑶妃传粉酥，诗翁列屋世间无。\n江南穷相韩熙载，有甚歌姬画作图。",
        "dynasty": "宋",
        "collection_info": null
    },
    {
        "uuid": "36e2749ef88cc6253308a9fc73fbef9b",
        "title": "和刘后村梅花百咏  其一○",
        "author": "方蒙仲",
        "content": "凛凛冰清岩壑气，亭亭玉立庙廊身。\n从前误把瑶姬比，雌了梅花俗了人。",
        "dynasty": "宋",
        "collection_info": null
    },
    {
        "uuid": "591ef5a0a25202fadb3b2c10a9d133f5",
        "title": "和刘后村梅花百咏  其一一",
        "author": "方蒙仲",
        "content": "少陵前仅陆君诗，骚裏居多摭茝蓠。\n未必梅花非有待，不妨敲琢古人遗。",
        "dynasty": "宋",
        "collection_info": null
    },
    {
        "uuid": "0720fc8ff9664d2438f626592c5788df",
        "title": "和刘后村梅花百咏  其一二",
        "author": "方蒙仲",
        "content": "短篱疎竹自周遮，官舍过如野老家。\n不是陋儒太孤绝，自看梅后觉无花。",
        "dynasty": "宋",
        "collection_info": null
    },
    {
        "uuid": "c820e10fc0218b12a09cf76e524c642b",
        "title": "和刘后村梅花百咏  其一三",
        "author": "方蒙仲",
        "content": "三年朝露借恩光，剩种江梅作洞房。\n待得百年俱玉雪，冷官亦自有甘棠。",
        "dynasty": "宋",
        "collection_info": null
    },
    {
        "uuid": "ba2e5ae7e01c45f0b1ec34fcf8d05612",
        "title": "和刘后村梅花百咏  其一四",
        "author": "方蒙仲",
        "content": "一生梦不识愁台，口吻悲鸣有底哀。\n树上玉人应冷笑，从今不敢送愁来。",
        "dynasty": "宋",
        "collection_info": null
    },
    {
        "uuid": "aefc216e38065cfa460e634a85c1375e",
        "title": "和刘后村梅花百咏  其一五",
        "author": "方蒙仲",
        "content": "倚树静看成入定，巡檐对语似谈空。\n是花是雪都休问，但觉清香满袖风。",
        "dynasty": "宋",
        "collection_info": null
    },
    {
        "uuid": "57cf232704f33b8e8e8eb7648d4d596b",
        "title": "和刘后村梅花百咏  其一六",
        "author": "方蒙仲",
        "content": "青子成时殊苦淡，玉英嚼处更清酸。\n自缘芳洁盈腔裏，安肯甘甜转舌间。",
        "dynasty": "宋",
        "collection_info": null
    },
    {
        "uuid": "f3550f81fdcf1f125f7ec297ffc859e7",
        "title": "和刘后村梅花百咏  其一七",
        "author": "方蒙仲",
        "content": "从知枯淡芬芳远，自古荣华朽腐多。\n且作从容廊庙看，一丘一壑觉如何。",
        "dynasty": "宋",
        "collection_info": null
    },
    {
        "uuid": "b062200bc4a407713c256c407ee113dc",
        "title": "和刘后村梅花百咏  其一八",
        "author": "方蒙仲",
        "content": "无人可共倚雕栏，折得横枝独自看。\n梅癖难医君信否，东阳瘦损少陵酸。",
        "dynasty": "宋",
        "collection_info": null
    },
    {
        "uuid": "5e03cb2d747bdfbbbb40f0bef1752fcd",
        "title": "和刘后村梅花百咏  其一九",
        "author": "方蒙仲",
        "content": "帘围玉馆愁吟尽，锦藉瑶瓶怕摘残。\n姑息梅花讵须尔，山家何处有朱栏。",
        "dynasty": "宋",
        "collection_info": null
    },
    {
        "uuid": "56d71c380c12db69d6ca742d33b094f4",
        "title": "和刘后村梅花百咏  其二○",
        "author": "方蒙仲",
        "content": "雨霰潇潇天地宽，相看岛瘦与郊寒。\n埋腰立雪心良苦，拥鼻吟风事大难。",
        "dynasty": "宋",
        "collection_info": null
    },
    {
        "uuid": "a3d46f6117e86cf7cfb130d8728c3ef7",
        "title": "和刘后村梅花百咏  其二一",
        "author": "方蒙仲",
        "content": "吟人写物例浮夸，未易形容是此花。\n好事休刊和靖集，一联已足自成家。",
        "dynasty": "宋",
        "collection_info": null
    },
    {
        "uuid": "f98cad175f019c371e7d5509d46c3eee",
        "title": "和刘后村梅花百咏  其二二",
        "author": "方蒙仲",
        "content": "一气居然分冷暖，南枝开早北枝迟。\n都城巧力真堪羡，竞买梅花八月时。",
        "dynasty": "宋",
        "collection_info": null
    },
    {
        "uuid": "9df19a260c7d18230d40de47f08354d9",
        "title": "和刘后村梅花百咏  其二三",
        "author": "方蒙仲",
        "content": "玉羽江莲美莫当，酴醿缟袂雪为裳。\n白之谓白何分别，毕竟还梅是当行。",
        "dynasty": "宋",
        "collection_info": null
    },
    {
        "uuid": "5f5b94ba1e038f669c9d619e6ac561ce",
        "title": "和刘后村梅花百咏  其二四",
        "author": "方蒙仲",
        "content": "自是不容加染涴，看来良亦富才情。\n落羌女管声声怨，点寿阳粧片片轻。",
        "dynasty": "宋",
        "collection_info": null
    },
    {
        "uuid": "a0e8202d758892d2145dcf69948aaef4",
        "title": "和刘后村梅花百咏  其二五",
        "author": "方蒙仲",
        "content": "不把山林换市朝，鲜明自是一时标。\n便令大冶安能铸，傥有小山差可招。",
        "dynasty": "宋",
        "collection_info": null
    },
    {
        "uuid": "f6bb1ff8e750607114ebceada4463152",
        "title": "和刘后村梅花百咏  其二六",
        "author": "方蒙仲",
        "content": "肠断当年古吹台，酒酣欲叫谪仙回。\n夜深落月照颜色，端的宫袍入梦来。",
        "dynasty": "宋",
        "collection_info": null
    },
    {
        "uuid": "650253d2cce32b9cddd0b99efa3033e4",
        "title": "和刘后村梅花百咏  其二七",
        "author": "方蒙仲",
        "content": "智琼久已乘龙去，留得人间十二枝。\n插向瓦瓶伴孤枕，别无玉骨与冰肌。",
        "dynasty": "宋",
        "collection_info": null
    },
    {
        "uuid": "98f20a87bb573e40ff5f56943ce53f75",
        "title": "和刘后村梅花百咏  其二八",
        "author": "方蒙仲",
        "content": "託根岂解媚中珰，采蕨祇当慕首阳。\n未必木天无秽史，岂其枌省尽清郎。",
        "dynasty": "宋",
        "collection_info": null
    },
    {
        "uuid": "6cb7831e85474e35a1887060523cd6d5",
        "title": "和刘后村梅花百咏  其二九",
        "author": "方蒙仲",
        "content": "雪儿按瑟侯门妬，玉女偷花帝座嗔。\n彼美人兮笑林薄，风流别是一家春。",
        "dynasty": "宋",
        "collection_info": null
    },
    {
        "uuid": "544c8147f22661895879064b4a20638b",
        "title": "和刘后村梅花百咏  其三○",
        "author": "方蒙仲",
        "content": "綵叶如云观玚蘂，金盆照日品桃花。\n安知尤物真瓌特，落在西湖处士家。",
        "dynasty": "宋",
        "collection_info": null
    },
    {
        "uuid": "b48d3e205ec81fe58bd663538f11bdcd",
        "title": "和刘后村梅花百咏  其三一",
        "author": "方蒙仲",
        "content": "煮木石餐多药竈，断荤羶气独茶铛。\n诗人自合长年瘦，底事梅花更瘦生。",
        "dynasty": "宋",
        "collection_info": null
    },
    {
        "uuid": "a429655ddb502698b1688046211a6059",
        "title": "和刘后村梅花百咏  其三二",
        "author": "方蒙仲",
        "content": "刻玉琱琼费尽工，待看佳实绿阴中。\n早推花作羣芳首，谁道梨为百果宗。",
        "dynasty": "宋",
        "collection_info": null
    },
    {
        "uuid": "6b3522c5b209c5971be3d6723ca5a74a",
        "title": "和刘后村梅花百咏  其三三",
        "author": "方蒙仲",
        "content": "梅嘆知音少旷夔，政须我辈与伸眉。\n逋仙诗胜多多许，咀嚼无令一字遗。",
        "dynasty": "宋",
        "collection_info": null
    },
    {
        "uuid": "af71dff08cfe299a3910c0ab1e4a7086",
        "title": "和刘后村梅花百咏  其三四",
        "author": "方蒙仲",
        "content": "行吟坐想午忘饥，剔尽青灯睡失时。\n唐宋以来多作者，姑为汉魏补梅诗。",
        "dynasty": "宋",
        "collection_info": null
    },
    {
        "uuid": "89ddab54318f52e49f576e94d3a4b14d",
        "title": "和刘后村梅花百咏  其三五",
        "author": "方蒙仲",
        "content": "驿处徘徊磴处缘，任教人唤作梅颠。\n赊它陆凯二十字，唤起杜陵三百年。",
        "dynasty": "宋",
        "collection_info": null
    },
    {
        "uuid": "34d7d60f469448b7a97ec06681a2453c",
        "title": "和刘后村梅花百咏  其三六",
        "author": "方蒙仲",
        "content": "纯是沉檀和乳麝，许多珠瓅间金块。\n素娥亲捣摊成片，玉帝闲游撒下来。",
        "dynasty": "宋",
        "collection_info": null
    },
    {
        "uuid": "41b30017c9023bc38b5f74a24bff2ba7",
        "title": "和刘后村梅花百咏  其三七",
        "author": "方蒙仲",
        "content": "十分正色白为难，眼底红黄总热瞒。\n安得云英挥玉杵，臈余为合返魂丹。",
        "dynasty": "宋",
        "collection_info": null
    },
    {
        "uuid": "46e266e958da9058ef8d1b78ae70d0c9",
        "title": "和刘后村梅花百咏  其三八",
        "author": "方蒙仲",
        "content": "雪破白时惊臈早，雨肥红处已春归。\n到头不识东皇面，看尽蜂黄蝶粉飞。",
        "dynasty": "宋",
        "collection_info": null
    },
    {
        "uuid": "cd012f45ea207c787d6c63e27531ad91",
        "title": "和刘后村梅花百咏  其三九",
        "author": "方蒙仲",
        "content": "最堪避世有墙东，细别熏莸鼻观中。\n商皓芝香真可老，陶朱铜臭敢称公。",
        "dynasty": "宋",
        "collection_info": null
    },
    {
        "uuid": "7aad80349cae534d06cf5c4a6c55ad15",
        "title": "和刘后村梅花百咏  其四○",
        "author": "方蒙仲",
        "content": "俨然盛服对严宾，肯向花中作素臣。\n映彻九泉明一世，清言须让晋诸人。",
        "dynasty": "宋",
        "collection_info": null
    },
    {
        "uuid": "1e5d832af2208a8fd3ed9b131aade13d",
        "title": "和刘后村梅花百咏  其四一",
        "author": "方蒙仲",
        "content": "夜色朝光两莫知，树间但见白差差。\n江南到处名姝少，一律前村雪裏词。",
        "dynasty": "宋",
        "collection_info": null
    },
    {
        "uuid": "82b727f8170f9906ab3c4cc2510dc625",
        "title": "和刘后村梅花百咏  其四二",
        "author": "方蒙仲",
        "content": "百年老树半边枯，众卉难攀觉太孤。\n欲进素馨交茉莉，柰渠浪蘂欠根株。",
        "dynasty": "宋",
        "collection_info": null
    },
    {
        "uuid": "6249ec4670f9d97671c5bb1034e078ef",
        "title": "和刘后村梅花百咏  其四三",
        "author": "方蒙仲",
        "content": "鸥社同盟交最久，兔园授简事堪悲。\n开元才子多佳句，借向宫人笛裏吹。",
        "dynasty": "宋",
        "collection_info": null
    },
    {
        "uuid": "d2eed0c408a17988c0f3f21dd0376ad0",
        "title": "和刘后村梅花百咏  其四四",
        "author": "方蒙仲",
        "content": "童黄安足名天下，太白常疑在世间。\n生纵不陪振鹭列，死犹可葬伯鸾山。",
        "dynasty": "宋",
        "collection_info": null
    },
    {
        "uuid": "e0e0ccf2d603598dcdeaebd69e94f174",
        "title": "和刘后村梅花百咏  其四五",
        "author": "方蒙仲",
        "content": "方见横斜忽乱飞，噫其造物未昌时。\n点衣片片皆诗料，爱惜移时不敢吹。",
        "dynasty": "宋",
        "collection_info": null
    },
    {
        "uuid": "822dba3af3f9b30a62a6bd33cc660902",
        "title": "和刘后村梅花百咏  其四六",
        "author": "方蒙仲",
        "content": "后村画卷四方来，输与先生作袜材。\n貌就寒林差易事，玉堂云雾欠人裁。",
        "dynasty": "宋",
        "collection_info": null
    },
    {
        "uuid": "cd7ae93fa8f128976a75dea2ded1b66d",
        "title": "和刘后村梅花百咏  其四七",
        "author": "方蒙仲",
        "content": "香臭难逃万古评，白黄安得一般清。\n好看玉树临风立，羞杀金莲帖地行。",
        "dynasty": "宋",
        "collection_info": null
    },
    {
        "uuid": "6cc419c3d22fdc87aaf5dbbedce87544",
        "title": "和刘后村梅花百咏  其四八",
        "author": "方蒙仲",
        "content": "此花清绝畏人知，间许吟人嚥入脾。\n嚥去居然佳句少，谁云臭腐可神奇。",
        "dynasty": "宋",
        "collection_info": null
    },
    {
        "uuid": "3f516d8fc08829e9b12997ac0923bb90",
        "title": "和刘后村梅花百咏  其四九",
        "author": "方蒙仲",
        "content": "含章遗迹杳难详，汉苑唐都更可伤。\n说与诗人莫嘲咏，梅花眼见几兴亡。",
        "dynasty": "宋",
        "collection_info": null
    },
    {
        "uuid": "2494d88268baf1b1d6f68ec1ae4e34b9",
        "title": "和刘后村梅花百咏  其五○",
        "author": "方蒙仲",
        "content": "痴儿安得妄评弹，刚道空花用处难。\n最是香能蠲客醉，更如玉可灭人瘢。",
        "dynasty": "宋",
        "collection_info": null
    },
    {
        "uuid": "60fe3a466df8bf41c621af68abaa00d7",
        "title": "和刘后村梅花百咏  其五一",
        "author": "方蒙仲",
        "content": "香奁陋体实堪哀，惭谢诸公费輓推。\n铁石心肠元作赋，浮华讵足定人才。",
        "dynasty": "宋",
        "collection_info": null
    },
    {
        "uuid": "065584fed42bfe8412997486fb0b771b",
        "title": "和刘后村梅花百咏  其五二",
        "author": "方蒙仲",
        "content": "惜花心固凄凉矣，遶树身犹矍铄哉。\n且莫怨嗟难可口，和羹事只系时来。",
        "dynasty": "宋",
        "collection_info": null
    },
    {
        "uuid": "e54c28f5e93853f996fa75cc70ed559e",
        "title": "和刘后村梅花百咏  其五三",
        "author": "方蒙仲",
        "content": "老天机轴无停手，忙织千葩染万红。\n惟有一冬闲岁月，梅花专局不分功。",
        "dynasty": "宋",
        "collection_info": null
    },
    {
        "uuid": "219e0aa4aa0c50b688a4cd702dd3f530",
        "title": "和刘后村梅花百咏  其五四",
        "author": "方蒙仲",
        "content": "窗明不寐夜寥寥，恍惚珠幢跨玉桥。\n冷掾久严红妓禁，綵鸾莫误唤文箫。",
        "dynasty": "宋",
        "collection_info": null
    },
    {
        "uuid": "7849a3436e2623704420240a5d9ac356",
        "title": "和刘后村梅花百咏  其五五",
        "author": "方蒙仲",
        "content": "乐事赏心谁不有，可人胜士古来难。\n樽前莫怪同游少，恐被梅花白眼看。",
        "dynasty": "宋",
        "collection_info": null
    },
    {
        "uuid": "659170384a63eaed8d096a00bd532406",
        "title": "和刘后村梅花百咏  其五六",
        "author": "方蒙仲",
        "content": "千顷琼田徒手得，连云綵阁一朝成。\n平生富贵梅时健，肯作穷人冻饿声。",
        "dynasty": "宋",
        "collection_info": null
    },
    {
        "uuid": "574024169f1e591d8a1392d2db3b20e2",
        "title": "和刘后村梅花百咏  其五七",
        "author": "方蒙仲",
        "content": "禹锡当年出省台，玄都花谢转生哀。\n梅花不涉春风事，看取先生几度来。",
        "dynasty": "宋",
        "collection_info": null
    },
    {
        "uuid": "f47175ad18fb9c305a5a617ecd6e6205",
        "title": "和刘后村梅花百咏  其五八",
        "author": "方蒙仲",
        "content": "一生不信有金芝，今岁庭前碧玉枝。\n只恨相看无一语，怳如月下对桓伊。",
        "dynasty": "宋",
        "collection_info": null
    },
    {
        "uuid": "9c70cb8466bf97252809427f5a458bd2",
        "title": "和刘后村梅花百咏  其五九",
        "author": "方蒙仲",
        "content": "沸鼎干坤尘未消，椒菌杂袭少高标。\n君王曾梦商岩否，此物差堪与燮调。",
        "dynasty": "宋",
        "collection_info": null
    },
    {
        "uuid": "cc716f36e3abcc0060042920f1746e57",
        "title": "和刘后村梅花百咏  其六○",
        "author": "方蒙仲",
        "content": "简斋绝句天为笑，旋到调羹鼎伴来。\n只合拜梅为座主，画梅且尔况真梅。",
        "dynasty": "宋",
        "collection_info": null
    },
    {
        "uuid": "7ea051776587b23efec89d6569192687",
        "title": "和刘后村梅花百咏  其六一",
        "author": "方蒙仲",
        "content": "少豪放出旅枯槎，归橐垂垂返海涯。\n叔子诸公自佳耳，关人心事只梅花。",
        "dynasty": "宋",
        "collection_info": null
    },
    {
        "uuid": "e48745bc7a63311c349b48b210d729ba",
        "title": "和刘后村梅花百咏  其六二",
        "author": "方蒙仲",
        "content": "溪北溪南雪跨悬，琼楼玉宇照庭前。\n萸坪竹馆辛夷坞，肯与王维赌辋川。",
        "dynasty": "宋",
        "collection_info": null
    },
    {
        "uuid": "58c617552fc23f55f86fb8ee1f82301a",
        "title": "和刘后村梅花百咏  其六三",
        "author": "方蒙仲",
        "content": "披衣徙倚天方曙，秉烛吟哦夜忽中。\n不是被他驱使得，爱他意政与人同。",
        "dynasty": "宋",
        "collection_info": null
    },
    {
        "uuid": "7ec2e663e8eac78cee4a742296e74443",
        "title": "和刘后村梅花百咏  其六四",
        "author": "方蒙仲",
        "content": "心事芬芬流品胜，一生清友是梅臞。\n可怜介甫交游尽，岁晚钟山进二俞。",
        "dynasty": "宋",
        "collection_info": null
    },
    {
        "uuid": "37b55f739556d9b346baea76e4921034",
        "title": "和刘后村梅花百咏  其六五",
        "author": "方蒙仲",
        "content": "怀中黄敕墨犹新，曾尾羣贤步玉津。\n惆怅看花成昨梦，大输今岁赏梅人。",
        "dynasty": "宋",
        "collection_info": null
    },
    {
        "uuid": "f3876d7347b315db4a9d7d5bc0b72b3c",
        "title": "和刘后村梅花百咏  其六六",
        "author": "方蒙仲",
        "content": "生涯冷淡乐者少，声色希夷见若无。\n洛下只知海棠会，岭南竞作荔枝图。",
        "dynasty": "宋",
        "collection_info": null
    },
    {
        "uuid": "6b52f769f1b6d771c61dfc95ad19516a",
        "title": "和刘后村梅花百咏  其六七",
        "author": "方蒙仲",
        "content": "极知云月浩无边，所恨舂容欠大篇。\n宵立我犹嫌俗士，形臞尔可配儒仙。",
        "dynasty": "宋",
        "collection_info": null
    },
    {
        "uuid": "c532d76e13fd438db0bf649b98913dca",
        "title": "和刘后村梅花百咏  其六八",
        "author": "方蒙仲",
        "content": "一从香影句名佳，嗣响纔称竹外斜。\n千古梅诗三句好，何如阁笔只看花。",
        "dynasty": "宋",
        "collection_info": null
    },
    {
        "uuid": "0732594762def36b15951ebcffca35ed",
        "title": "和刘后村梅花百咏  其六九",
        "author": "方蒙仲",
        "content": "宝络珠璎佛子龛，荒原断磵隠君庵。\n清言悟法无人会，时有游蜂细细参。",
        "dynasty": "宋",
        "collection_info": null
    },
    {
        "uuid": "6a938d35ca2eb637b2e4d724e35c845f",
        "title": "和刘后村梅花百咏  其七○",
        "author": "方蒙仲",
        "content": "薜荔帷兮药作房，芳华底用浴兰汤。\n倾城梳洗祇招惎，且可随宜淡淡粧。",
        "dynasty": "宋",
        "collection_info": null
    },
    {
        "uuid": "b8359f109dc242bd6b5c15666bf791bc",
        "title": "和刘后村梅花百咏  其七一",
        "author": "方蒙仲",
        "content": "十分元得孤寒力，一点无关坱圠功。\n谁令春风来得晚，梅花也不傲春风。",
        "dynasty": "宋",
        "collection_info": null
    },
    {
        "uuid": "a680733d9914bd8bb8b28199dfb0b947",
        "title": "和刘后村梅花百咏  其七二",
        "author": "方蒙仲",
        "content": "和靖墓荒吟骨冷，孤山新庙尚危栏。\n便当纯用梅花祭，一洗蕉黄与荔丹。",
        "dynasty": "宋",
        "collection_info": null
    },
    {
        "uuid": "db63f78646d9250765771cc6e3c0fcb4",
        "title": "和刘后村梅花百咏  其七三",
        "author": "方蒙仲",
        "content": "懒入寿宫供贵主，难凭庾驿寄时贤。\n不如吹入霜天角，尚为君王戍北边。",
        "dynasty": "宋",
        "collection_info": null
    },
    {
        "uuid": "7ea01f671fc41e585aba67558050a776",
        "title": "和刘后村梅花百咏  其七四",
        "author": "方蒙仲",
        "content": "温柔乡苦不胜衣，端正楼嫌微有肌。\n安得花神供步辇，不肥不瘦美兼之。",
        "dynasty": "宋",
        "collection_info": null
    },
    {
        "uuid": "da64e11e063773cc0c9708a66b769843",
        "title": "和刘后村梅花百咏  其七五",
        "author": "方蒙仲",
        "content": "旧友凋零新友少，惟梅到处只依然。\n愿言白髮三千丈，饱看高花五百年。",
        "dynasty": "宋",
        "collection_info": null
    },
    {
        "uuid": "02d8e36fb9ad95bbea4f2996354f71e8",
        "title": "和刘后村梅花百咏  其七六",
        "author": "方蒙仲",
        "content": "西湖已死犹名世，东阁更佳何与人。\n但得心传清白事，不须足踏软红尘。",
        "dynasty": "宋",
        "collection_info": null
    },
    {
        "uuid": "ce77a6343b5c395aac00bb17698c9fe2",
        "title": "和刘后村梅花百咏  其七七",
        "author": "方蒙仲",
        "content": "树边久立任衣单，为爱天香彻骨寒。\n脑子斛量犹觉臭，安知人世有沉檀。",
        "dynasty": "宋",
        "collection_info": null
    },
    {
        "uuid": "841653646dfe4a621c14dd916b428c10",
        "title": "和刘后村梅花百咏  其七八",
        "author": "方蒙仲",
        "content": "花昔罗浮山下居，肌肤玉雪缟衣裾。\n冷斋不到朝云死，独与松风伴大苏。",
        "dynasty": "宋",
        "collection_info": null
    },
    {
        "uuid": "0727113031d5da31057edc5b5ad13e63",
        "title": "和刘后村梅花百咏  其七九",
        "author": "方蒙仲",
        "content": "初似穷儿观异宝，俄惊上帝锡嘉名。\n荒山底处生珠藏，蓬户居然扁玉清。",
        "dynasty": "宋",
        "collection_info": null
    },
    {
        "uuid": "ca2ac10d88119fbbae1cb06011b5c5bc",
        "title": "和刘后村梅花百咏  其八○",
        "author": "方蒙仲",
        "content": "雪裹空身无庇叶，风前妙质忽飞尘。\n一襦不着中寒去，莫是陈三辈行人。",
        "dynasty": "宋",
        "collection_info": null
    },
    {
        "uuid": "e4aa9700a571de6170eccd0f39512a32",
        "title": "和刘后村梅花百咏  其八一",
        "author": "方蒙仲",
        "content": "扫空习气尚余狂，岂不怀思拾众芳。\n花裏素王真足贵，橘中皓叟更无香。",
        "dynasty": "宋",
        "collection_info": null
    },
    {
        "uuid": "af1c7d98587ee644ff4d8cfcbb73fcaf",
        "title": "和刘后村梅花百咏  其八二",
        "author": "方蒙仲",
        "content": "玉英瑶圃美人家，宝璐琼芳兴绝佳。\n此是梅花真实相，谁云骚不品梅花。",
        "dynasty": "宋",
        "collection_info": null
    },
    {
        "uuid": "8e0ab8904605f30ed46a0d27c949e9f0",
        "title": "和刘后村梅花百咏  其八三",
        "author": "方蒙仲",
        "content": "不慕清官况热官，竹篱纸帐睡差安。\n却愁帝敕梅龙去，第一瑶台分外寒。",
        "dynasty": "宋",
        "collection_info": null
    },
    {
        "uuid": "0dda8977b0c4544f37eb8fd532ddb92c",
        "title": "和刘后村梅花百咏  其八四",
        "author": "方蒙仲",
        "content": "忍寒宁死饿宁僵，不去偷它贾女香。\n感嘆怀铅成底事，辛勤餐玉竟无方。",
        "dynasty": "宋",
        "collection_info": null
    },
    {
        "uuid": "326e6993c3abef3ad3d743873626373a",
        "title": "和刘后村梅花百咏  其八五",
        "author": "方蒙仲",
        "content": "无色无香应是画，雨珠雨玉柰何穷。\n素餐终老坐成晚，白业它生扫未空。",
        "dynasty": "宋",
        "collection_info": null
    },
    {
        "uuid": "3620c5650d9dc97224c8aa9103f39b3d",
        "title": "落梅",
        "author": "方蒙仲",
        "content": "青冢锁香魂，罗浮埋玉质。\n美人薄命多，临风空太息。",
        "dynasty": "宋",
        "collection_info": null
    },
    {
        "uuid": "da8e002e987baf6026d2465061d80860",
        "title": "残梅",
        "author": "方蒙仲",
        "content": "枝北復枝南，明星□□□。\n不用怨春风，且作初开看。",
        "dynasty": "宋",
        "collection_info": null
    },
    {
        "uuid": "62a24dd6bff3d6fd9230a3fffd464785",
        "title": "以诗句咏梅 残雪消迟月出蚤",
        "author": "方蒙仲",
        "content": "自嫌太奇绝，混以雪和月。\n却有一味香，教人细分别。",
        "dynasty": "宋",
        "collection_info": null
    },
    {
        "uuid": "67481a2e15c267fb175261f3433f6278",
        "title": "以诗句咏梅 点缀裙腰粉不扫",
        "author": "方蒙仲",
        "content": "慎勿扫苍苔，芳英堪藉地。\n丘壑足风流，欠得脂粉气。",
        "dynasty": "宋",
        "collection_info": null
    },
    {
        "uuid": "66b4c0632c156b1fe6e536cc7f74bf44",
        "title": "以诗句咏梅 妙意有在终无言",
        "author": "方蒙仲",
        "content": "梅曾无一语，人□不能休。\n觉得逋仙句，梅犹未点头。",
        "dynasty": "宋",
        "collection_info": null
    },
    {
        "uuid": "af16d417d514c78ad16126c19c628576",
        "title": "以诗句咏梅 十年花送诗人老",
        "author": "方蒙仲",
        "content": "花老几人来，人老花常少。\n安得似花人，年年陪一笑。",
        "dynasty": "宋",
        "collection_info": null
    },
    {
        "uuid": "e19698d77e459ab84188c335d2b9f5b3",
        "title": "以诗句咏梅 淡薄似龙知我意",
        "author": "方蒙仲",
        "content": "平生惟有梅，与语觉差可。\n此外岂无花，周旋宁作我。",
        "dynasty": "宋",
        "collection_info": null
    },
    {
        "uuid": "2867074b99b1925a10945264f2884495",
        "title": "以诗句咏梅 幽闲元不为人香",
        "author": "方蒙仲",
        "content": "道不为人香，其如人竞即。\n香外更多佳，人亦未易识。",
        "dynasty": "宋",
        "collection_info": null
    },
    {
        "uuid": "00aa205eb6cf2b1c28097de0384cc768",
        "title": "以诗句咏梅 疎影横斜水清浅",
        "author": "方蒙仲",
        "content": "甚处足横斜，孤山水一涯。\n从来个中水，只许照梅花。",
        "dynasty": "宋",
        "collection_info": null
    },
    {
        "uuid": "99999e766b162e06ec6572793f694bfa",
        "title": "以诗句咏梅 暗香浮动月黄昏",
        "author": "方蒙仲",
        "content": "但见白硙硙，香从何处来。\n广寒异人世，莫是桂花开。",
        "dynasty": "宋",
        "collection_info": null
    },
    {
        "uuid": "9ad4f702282c9fba83007a08a8935e16",
        "title": "以诗句咏梅 独立晚风香满袖",
        "author": "方蒙仲",
        "content": "有人善丹青，画我风满袖。\n其如香笔下，描不就□□。",
        "dynasty": "宋",
        "collection_info": null
    },
    {
        "uuid": "840738cda8a19460c4461269b160ad6f",
        "title": "以诗句咏梅 一枝犹傍故人香",
        "author": "方蒙仲",
        "content": "山林殊市朝，易隔故人面。\n珍重山中人，留面长相见。",
        "dynasty": "宋",
        "collection_info": null
    },
    {
        "uuid": "e1ecd1cff2a0c1a7b882999d2a8f5eb9",
        "title": "以诗句咏梅 绿阴青子明年事",
        "author": "方蒙仲",
        "content": "淡淡腊前花，离离夏初实。\n结裹若异然，不是东皇力。",
        "dynasty": "宋",
        "collection_info": null
    },
    {
        "uuid": "6cde25b0be097a76eb9e2182243ddc18",
        "title": "以诗句咏梅 及早归来带雪看",
        "author": "方蒙仲",
        "content": "南州雪易消，得春却差早。\n到处有梅花，不如在家好。",
        "dynasty": "宋",
        "collection_info": null
    },
    {
        "uuid": "db22150207fd9581b309042abb24301e",
        "title": "以诗句咏梅 折得寒香不露机",
        "author": "方蒙仲",
        "content": "天香无尽藏，参透古来希。\n便使露些子，犹为杜德机。",
        "dynasty": "宋",
        "collection_info": null
    },
    {
        "uuid": "38a8128c9fa00fd5b9b0df7879b9bdc7",
        "title": "以诗句咏梅 水边风日笑横枝",
        "author": "方蒙仲",
        "content": "人生贵德时，一笑亦足适。\n三冬冰雪辰，几遇佳风日。",
        "dynasty": "宋",
        "collection_info": null
    },
    {
        "uuid": "044aced8a6b9efc983dc202f091da861",
        "title": "以诗句咏梅 未害广平心铁似",
        "author": "方蒙仲",
        "content": "白叟醉杨柳，韩翁忆李桃。\n便令铁心者，其柰玉颜何。",
        "dynasty": "宋",
        "collection_info": null
    },
    {
        "uuid": "923c6cd577a61d67eb05953dc1551dd4",
        "title": "以诗句咏梅 屋帘斜入一枝低",
        "author": "方蒙仲",
        "content": "异时兰见锄，只以当门故。\n请君阳春看，少让梅一步。",
        "dynasty": "宋",
        "collection_info": null
    },
    {
        "uuid": "ba99f56a7d31cd0bfa3a2f46387a5026",
        "title": "以诗句咏梅 多情立马待黄昏",
        "author": "方蒙仲",
        "content": "清绝畏人知，幽香发深省。\n故用此时来，徘徊花下影。",
        "dynasty": "宋",
        "collection_info": null
    },
    {
        "uuid": "ebb2e911198a161819cc493793e287e1",
        "title": "以诗句咏梅 一树横斜独可人",
        "author": "方蒙仲",
        "content": "玉堂亦茅舍，未易得疎亲。\n且莫轻相可，梅非多可人。",
        "dynasty": "宋",
        "collection_info": null
    },
    {
        "uuid": "d6b3783de4f628de929d55a5ecf85160",
        "title": "以诗句咏梅 巡檐说尽心期事",
        "author": "方蒙仲",
        "content": "一生心下事，皆可对人言。\n独有这些子，难为世俗论。",
        "dynasty": "宋",
        "collection_info": null
    },
    {
        "uuid": "71b9fc64c95d3b4ac32ce34a2fa8dbbe",
        "title": "以诗句咏梅 玉立寒烟寂寞滨",
        "author": "方蒙仲",
        "content": "戎衍瑶林机，秀雪玉圃珍。\n向令能寂寞，岂不是佳人。",
        "dynasty": "宋",
        "collection_info": null
    },
    {
        "uuid": "0314030321c5fb2e39e400f6d7a3c003",
        "title": "以诗句咏梅 探请东皇第一机",
        "author": "方蒙仲",
        "content": "东皇第一机，谩道凭花寄。\n那知东皇来，已落第二义。",
        "dynasty": "宋",
        "collection_info": null
    },
    {
        "uuid": "640311e0e0726b58019cb589327b9a2c",
        "title": "以诗句咏梅 水边篱落忽横枝",
        "author": "方蒙仲",
        "content": "花疑天女现，根讶化人移。\n到眼如曾识，无心转见奇。",
        "dynasty": "宋",
        "collection_info": null
    },
    {
        "uuid": "7515670e2cbeecc69524e0bc5ac3c4ca",
        "title": "以诗句咏梅 林中笑破冰霜面",
        "author": "方蒙仲",
        "content": "澹寂自天姿，逢人借颜色。\n一笑比河清，希仁太孤特。",
        "dynasty": "宋",
        "collection_info": null
    },
    {
        "uuid": "9945e2cccfadaf28375b78230ca48a7d",
        "title": "以诗句咏梅 山意衝寒欲放梅",
        "author": "方蒙仲",
        "content": "逆境春容少，穷时节义难。\n此花小异处，却要十分寒。",
        "dynasty": "宋",
        "collection_info": null
    },
    {
        "uuid": "3cc0a0c610bee83a1c9f0258d2e84a70",
        "title": "以诗句咏梅 老枝横出数花新",
        "author": "方蒙仲",
        "content": "荒山俄积玉，老蚌忽明珠。\n惟是据枯槁，年来一字无。",
        "dynasty": "宋",
        "collection_info": null
    },
    {
        "uuid": "8472e7de7f30a7e974dfc24b2c4d79f2",
        "title": "以诗句咏梅 月地云阶谩一樽",
        "author": "方蒙仲",
        "content": "樽前酹花神，诗因酒转新。\n方知这奇事，不属独醒人。",
        "dynasty": "宋",
        "collection_info": null
    },
    {
        "uuid": "60a33ba381c6f884104041cb1f689fc9",
        "title": "以诗句咏梅 风清月落无人见",
        "author": "方蒙仲",
        "content": "佳则风月境，远而烟水乡。\n此花元本分，定不为人香。",
        "dynasty": "宋",
        "collection_info": null
    },
    {
        "uuid": "80ddca1b0796e0263f812e414508d9ad",
        "title": "以诗句咏梅 冷蘂疎枝半不禁",
        "author": "方蒙仲",
        "content": "梅亦有何好，花中偏得名。\n只为淡生活，不傍闹门庭。",
        "dynasty": "宋",
        "collection_info": null
    },
    {
        "uuid": "dfa40d656aa1f2b4246d2a86e00cbf1d",
        "title": "以诗句咏梅 雪后园林纔半树",
        "author": "方蒙仲",
        "content": "只见漫天雪，元来亦有花。\n两三花自好，半树太多些。",
        "dynasty": "宋",
        "collection_info": null
    },
    {
        "uuid": "0e4dd79d33d1aba4f14dea2c7b916ef9",
        "title": "以诗句咏梅 为君援笔赋梅花",
        "author": "方蒙仲",
        "content": "昔逋纔两句，共不用文章。\n援笔人皆是，写来当甚强。",
        "dynasty": "宋",
        "collection_info": null
    },
    {
        "uuid": "9ada8227eafade919f86f8b6798dcc8b",
        "title": "以诗句咏梅 疎枝的皪樽前影",
        "author": "方蒙仲",
        "content": "耻与俗同犀，惟有身随影。\n不谓世尘中，梅亦更此境。",
        "dynasty": "宋",
        "collection_info": null
    },
    {
        "uuid": "490637856f94f413e525562557c8696d",
        "title": "以诗句咏梅 微月黄昏句裏香",
        "author": "方蒙仲",
        "content": "千载几梅诗，难在道着处。\n便是武夷翁，亦赏西湖句。",
        "dynasty": "宋",
        "collection_info": null
    },
    {
        "uuid": "aea6451b64e18ca8a6d2f579fe4204ae",
        "title": "以诗句咏梅 孤山山下醉眠处",
        "author": "方蒙仲",
        "content": "佳句天所嗔，谪与水仙偶。\n樽酒酹逋翁，更道香影不。",
        "dynasty": "宋",
        "collection_info": null
    },
    {
        "uuid": "a4870625d7d395f85b0140b2a02f6c6c",
        "title": "以诗句咏梅 且撼长条餐落英",
        "author": "方蒙仲",
        "content": "玉尘固清俸，也莫大餐多。\n试问采薇子，而今还在么。",
        "dynasty": "宋",
        "collection_info": null
    },
    {
        "uuid": "505f013456854e7ead07c80d424f0d2e",
        "title": "以诗句咏梅 江头千树春欲暗",
        "author": "方蒙仲",
        "content": "世閒如此花，涉春便憔悴。\n不识青黄君，岁年管何事。",
        "dynasty": "宋",
        "collection_info": null
    },
    {
        "uuid": "bbfa649c8ec081ff63e437c0865db777",
        "title": "以诗句咏梅 万里春随远客来",
        "author": "方蒙仲",
        "content": "万里载梅归，道是春来路。\n那知春到时，梅已随风去。",
        "dynasty": "宋",
        "collection_info": null
    },
    {
        "uuid": "bdc2bcda072b846d26d4d538fc7ea1c3",
        "title": "以诗句咏梅 真与雪霜娱晚景",
        "author": "方蒙仲",
        "content": "难得雪成持，不柰风无頼。\n生来避闹蓝，行不超色界。",
        "dynasty": "宋",
        "collection_info": null
    },
    {
        "uuid": "ff54feeb0592288996e6baaae61c0a37",
        "title": "以诗句咏梅 一枝风物便清和",
        "author": "方蒙仲",
        "content": "尽是矜风日，谁能耐雪霜。\n难中见工巧，黑常胜青皇。",
        "dynasty": "宋",
        "collection_info": null
    },
    {
        "uuid": "dba12f7e91ef86a4f7504e374f9ddc0b",
        "title": "以诗句咏梅 未将梅蘂惊秋眼",
        "author": "方蒙仲",
        "content": "只言梅信末，不柰此愁何。\n莫待一枝折，撩人愁更多。",
        "dynasty": "宋",
        "collection_info": null
    },
    {
        "uuid": "ab8165ce2c615246f0a1d65916e8ab34",
        "title": "以诗句咏梅 谁寄寒斋雪夜春",
        "author": "方蒙仲",
        "content": "寒炉耿夜长，竦肩得文句。\n将以一枝春，逢人无寄处。",
        "dynasty": "宋",
        "collection_info": null
    },
    {
        "uuid": "36e5801ee8df02489ba3e5291b9bfee1",
        "title": "以诗句咏梅 玉笛冰滩索同赋",
        "author": "方蒙仲",
        "content": "笛谱久无传，冷落孤山社。\n觅得半个难，何况同赋者。",
        "dynasty": "宋",
        "collection_info": null
    },
    {
        "uuid": "2ddf41045ec9166a3f86b9b564354d2f",
        "title": "以诗句咏梅 小窗斜日两三枝",
        "author": "方蒙仲",
        "content": "窗非作梅地，梅雅与窗宜。\n未识日斜后，何如月落时。",
        "dynasty": "宋",
        "collection_info": null
    },
    {
        "uuid": "362c898930d308c159c2b4ae99704a97",
        "title": "以诗句咏梅 要尝雪月并明时",
        "author": "方蒙仲",
        "content": "雪月是花非，但觉夜成旦。\n世事忌分明，朦胧差好看。",
        "dynasty": "宋",
        "collection_info": null
    },
    {
        "uuid": "201aa5be0513d55f37a67044a37d4243",
        "title": "以诗句咏梅 竹外一枝斜更好",
        "author": "方蒙仲",
        "content": "梅岂必□竹，居何与梅事。\n政尔亦偶然，人自见之异。",
        "dynasty": "宋",
        "collection_info": null
    },
    {
        "uuid": "950224f629beb280b3b9eed71efd8377",
        "title": "以诗句咏梅 朔云为断蜂蝶信",
        "author": "方蒙仲",
        "content": "风月本无穷，台观亦□恶。\n妙处吾能言，却恐儿辈觉。",
        "dynasty": "宋",
        "collection_info": null
    },
    {
        "uuid": "f8b318453a258613a0b09eb72cc1046c",
        "title": "以诗句咏梅 为散冰花除热恼",
        "author": "方蒙仲",
        "content": "狂与豪倾酒，饥肠共索诗。\n为梅成热恼，除是把□医。",
        "dynasty": "宋",
        "collection_info": null
    },
    {
        "uuid": "25c703192fccee6ab01b16c6a9a6be9a",
        "title": "梅{艹撩}",
        "author": "方蒙仲",
        "content": "商家宰相羹，周代笾人供。\n自古实为先，唐后花始重。",
        "dynasty": "宋",
        "collection_info": null
    },
    {
        "uuid": "bd2ec32be61af5b1da827a8833d7c5ed",
        "title": "宜月梅",
        "author": "方蒙仲",
        "content": "人言广寒宫，合种梅花树。\n那知白玉容，自怕嫦娥妬。",
        "dynasty": "宋",
        "collection_info": null
    },
    {
        "uuid": "9d6a2521af272202bb46dd42012937ba",
        "title": "宜霜梅",
        "author": "方蒙仲",
        "content": "青女出骖鸾，负恃天然色。\n一等淡梳粧，太真迎虢国。",
        "dynasty": "宋",
        "collection_info": null
    },
    {
        "uuid": "c5e1ca484470060950656a34b77e4cf7",
        "title": "宜雪梅",
        "author": "方蒙仲",
        "content": "长愁花易开，倏被风吹尽。\n因爱雪花飞，枝头巧相映。",
        "dynasty": "宋",
        "collection_info": null
    },
    {
        "uuid": "e9dd284b2c9adf7987d066dd152543b3",
        "title": "雪花梅",
        "author": "方蒙仲",
        "content": "新样巧翻腾，淡粧尤出俗。\n说与莫轻飞，寿阳眠正熟。",
        "dynasty": "宋",
        "collection_info": null
    },
    {
        "uuid": "11d06a27e15eb7801ac9591a38e0491f",
        "title": "雨中梅",
        "author": "方蒙仲",
        "content": "瑶妃一念差，谪堕人间世。\n琼阙未忘情，时带盈盈泪。",
        "dynasty": "宋",
        "collection_info": null
    },
    {
        "uuid": "6204968506b5a283a5f624a5d6440304",
        "title": "孤山梅",
        "author": "方蒙仲",
        "content": "千古水仙玉，坡以逋仙配。\n山谷弟山矾，两事同一意。",
        "dynasty": "宋",
        "collection_info": null
    },
    {
        "uuid": "6adef93e3b43f0a6a004b5d395a1e513",
        "title": "溪桥梅",
        "author": "方蒙仲",
        "content": "一阵晓风寒，惊飞点去鞍。\n行人易愁绝，便作柳花看。",
        "dynasty": "宋",
        "collection_info": null
    },
    {
        "uuid": "d2829bc0fd6dd7d251dd59698427e6c8",
        "title": "隔溪梅",
        "author": "方蒙仲",
        "content": "美人隔秋水，伫立柰愁何。\n剪取灵均语，临风恍浩歌。",
        "dynasty": "宋",
        "collection_info": null
    },
    {
        "uuid": "34e8dae15c6a87abcdfd4e9fae995e9f",
        "title": "庾岭梅",
        "author": "方蒙仲",
        "content": "留樵五百诗，半为梅花赋。\n悔不庾岭游，天成诗一部。",
        "dynasty": "宋",
        "collection_info": null
    },
    {
        "uuid": "03227b40cacc32ce1a72c55d15e66cbf",
        "title": "罗浮梅",
        "author": "方蒙仲",
        "content": "坡翁短衫情，此语差足据。\n为爱松风亭，朝云已仙去。",
        "dynasty": "宋",
        "collection_info": null
    },
    {
        "uuid": "f10e6d31b99eb9b3199413755efc8a13",
        "title": "西湖梅",
        "author": "方蒙仲",
        "content": "忆昔跨吟鞍，花翁赏新句。\n回首十年强，肠断天竺路。",
        "dynasty": "宋",
        "collection_info": null
    },
    {
        "uuid": "e3706504742a799ef69e3e9a046ba6d6",
        "title": "桂林吟梅",
        "author": "方蒙仲",
        "content": "几回桂州梦，欠一桂州诗。\n何日万里外，吟梅真大奇。",
        "dynasty": "宋",
        "collection_info": null
    },
    {
        "uuid": "7b69c27c9da1d7701910ae29c0b426d6",
        "title": "前村梅",
        "author": "方蒙仲",
        "content": "何缘春信息，第一到田家。\n为甚笙歌院，重重绣幕遮。",
        "dynasty": "宋",
        "collection_info": null
    },
    {
        "uuid": "c1ecf56242cfd4d53a628df9727f485e",
        "title": "江路梅",
        "author": "方蒙仲",
        "content": "翁仲为余泣，江头负月明。\n一从少陵死，此路断人行。",
        "dynasty": "宋",
        "collection_info": null
    },
    {
        "uuid": "e9de52cbfdf065f3f5b8973ff1d1dcfa",
        "title": "咏西岭梅花",
        "author": "方蒙仲",
        "content": "雨后众崖碧，白处纷寒梅。\n遥遥迎客意，欲下山坡来。\n穷村受春晚，邂逅今日开。\n绛领承玉面，临风一低回。\n折归无可赠，孤赏心悠哉。",
        "dynasty": "宋",
        "collection_info": null
    },
    {
        "uuid": "f865948245943e21f436c2c884c616d6",
        "title": "春梅",
        "author": "方蒙仲",
        "content": "青皇手一陶，苦要牢笼去。\n不敢受恩多，桃李休相妬。",
        "dynasty": "宋",
        "collection_info": null
    },
    {
        "uuid": "fde6fb35d69c86785743082458d7c363",
        "title": "亭前梅",
        "author": "方蒙仲",
        "content": "相彼一长鬚，赤脚亦无有。\n二梅侍侧焉，岂不差胜不。",
        "dynasty": "宋",
        "collection_info": null
    },
    {
        "uuid": "7a13fc1320876687e48a979c8a3638b6",
        "title": "寄驿梅",
        "author": "方蒙仲",
        "content": "春色满梢头，所思尚千里。\n京洛贵人多，谁欤堪寄似。",
        "dynasty": "宋",
        "collection_info": null
    },
    {
        "uuid": "34bf865181b0114e199b6a88d5853711",
        "title": "隔墙梅",
        "author": "方蒙仲",
        "content": "寂寂度年光，坚贞玉雪香。\n冶容谁氏子，终日傍垂杨。",
        "dynasty": "宋",
        "collection_info": null
    },
    {
        "uuid": "d7d050988b88ed434c61c5bf6d3694eb",
        "title": "墙角梅",
        "author": "方蒙仲",
        "content": "整整復欹欹，微微褪玉肌。\n娇羞说不尽，露下月低时。",
        "dynasty": "宋",
        "collection_info": null
    },
    {
        "uuid": "bddb9be685b0257eddf0e9d5a8672a76",
        "title": "孤梅",
        "author": "方蒙仲",
        "content": "墙角老槎牙，槎牙阅岁华。\n谁知槁欲死，解出背时花。",
        "dynasty": "宋",
        "collection_info": null
    },
    {
        "uuid": "a9d4f6bf1119b3d7c76175eec2fcfc62",
        "title": "探梅",
        "author": "方蒙仲",
        "content": "短褐一枝筇，穿花云几重。\n日边花鸟使，定不到山中。",
        "dynasty": "宋",
        "collection_info": null
    },
    {
        "uuid": "d769137b8e72f423e55405e68390129e",
        "title": "四望梅",
        "author": "方蒙仲",
        "content": "摽梅其实七，此特损其三。\n风赋久不作，有诗谁共谈。",
        "dynasty": "宋",
        "collection_info": null
    },
    {
        "uuid": "6bcdf2224df78e819a6488fa5b84f7ed",
        "title": "见梅",
        "author": "方蒙仲",
        "content": "平生空四海，红紫委如尘。\n梅处生新敬，宁非具限人。",
        "dynasty": "宋",
        "collection_info": null
    },
    {
        "uuid": "b1e942c488b7788e5d92e2fbe4d9cf56",
        "title": "爱梅",
        "author": "方蒙仲",
        "content": "谩言同一嗜，世尽爱梅人。\n亦有行歌者，腰镰采作薪。",
        "dynasty": "宋",
        "collection_info": null
    },
    {
        "uuid": "34e1c1335550ca257d07f2c6c398ed1c",
        "title": "笑坐金鞍歌落梅",
        "author": "方蒙仲",
        "content": "谪仙豪放甚，小妾伴金鞍。\n未可将穷相，诗人一例看。",
        "dynasty": "宋",
        "collection_info": null
    },
    {
        "uuid": "a4333663b8bb65c81d65b9ccc82e837b",
        "title": "问梅",
        "author": "方蒙仲",
        "content": "夜月玉堂前，春风紫盖边。\n想君都看破，宁与我周旋。",
        "dynasty": "宋",
        "collection_info": null
    },
    {
        "uuid": "0302284ccd8a56fb656ab4cac951cd93",
        "title": "梅答",
        "author": "方蒙仲",
        "content": "人言是金屋，我见即柴门。\n但认安身处，区区何足论。",
        "dynasty": "宋",
        "collection_info": null
    },
    {
        "uuid": "07ec9bc4b4daa90c2cc155067440e737",
        "title": "折梅",
        "author": "方蒙仲",
        "content": "看梅如看画，由我不由他。\n千树江头少，一枝瓶裏多。",
        "dynasty": "宋",
        "collection_info": null
    },
    {
        "uuid": "bbfaf36cb7514dea98f9aad22a72b19b",
        "title": "此君室  其一",
        "author": "方蒙仲",
        "content": "人兮吾与游，竹兮吾与俱。\n世浊此独清，室小自有余。",
        "dynasty": "宋",
        "collection_info": null
    },
    {
        "uuid": "c78de0397a26f3ca84886342793689e5",
        "title": "此君室  其二",
        "author": "方蒙仲",
        "content": "环堵未可轻，足稽天下事。\n何必晋诸贤，自是周二子。",
        "dynasty": "宋",
        "collection_info": null
    },
    {
        "uuid": "e8c307d3eb47113f71c5ca076f613b61",
        "title": "此君室  其三",
        "author": "方蒙仲",
        "content": "为嫌太孤高，邂逅松梅友。\n忽与竹同评，是遇知音不。",
        "dynasty": "宋",
        "collection_info": null
    },
    {
        "uuid": "3dd4c6bb807e0ea57f556a21dc1e2757",
        "title": "此君室  其四",
        "author": "方蒙仲",
        "content": "清福造物悭，数竿自超俗。\n苦觅渭滨封，万此岂有足。",
        "dynasty": "宋",
        "collection_info": null
    },
    {
        "uuid": "c888e0b030e6d355db1513115af068ce",
        "title": "此君室  其五",
        "author": "方蒙仲",
        "content": "辈行有后先，志节无今古。\n君看锦䙀儿，楚楚已可数。",
        "dynasty": "宋",
        "collection_info": null
    },
    {
        "uuid": "8df685921069074409934b498c44358d",
        "title": "此君室  其六",
        "author": "方蒙仲",
        "content": "不入闹园林，雅媚佳山水。\n君子亦党乎，贤者后乐此。",
        "dynasty": "宋",
        "collection_info": null
    },
    {
        "uuid": "2ec6c3ec51e341c22fc04b8ceae51991",
        "title": "此君室  其七",
        "author": "方蒙仲",
        "content": "直节立人懦，清标爽吾惛。\n岂不益友哉，人中田承君。",
        "dynasty": "宋",
        "collection_info": null
    },
    {
        "uuid": "7342d0a2acc3ebf7899e7746b999fab1",
        "title": "此君室  其八",
        "author": "方蒙仲",
        "content": "风来声清圆，月明影婆娑。\n挺挺岩壑姿，时亦妩媚何。",
        "dynasty": "宋",
        "collection_info": null
    },
    {
        "uuid": "6536a4fa62c828289b98dba0fc669209",
        "title": "此君室  其九",
        "author": "方蒙仲",
        "content": "滔滔天地间，非我安知我。\n大儿王子猷，小儿文与可。",
        "dynasty": "宋",
        "collection_info": null
    },
    {
        "uuid": "7a934704fcedd2a07590214c0f0edd62",
        "title": "此君室  其一○",
        "author": "方蒙仲",
        "content": "泛菊秋始佳，爱莲夏方娱。\n不如交此君，清兴无时无。",
        "dynasty": "宋",
        "collection_info": null
    },
    {
        "uuid": "14762d1a83415f069ff0a331d615cb49",
        "title": "此君室  其一一",
        "author": "方蒙仲",
        "content": "仆也环堵人，公也钧天居。\n本出元子下，岂必竹马余。",
        "dynasty": "宋",
        "collection_info": null
    },
    {
        "uuid": "5b00ce95e41732304157710bf5d2673f",
        "title": "此君室  其一二",
        "author": "方蒙仲",
        "content": "先生啸诺余，尝欲访青士。\n门生可举舆，不必命儿子。",
        "dynasty": "宋",
        "collection_info": null
    },
    {
        "uuid": "89af56e2c41074d01721deec35b3c559",
        "title": "此君室  其一三",
        "author": "方蒙仲",
        "content": "此士党有挟，则不与之友。\n持此问秋崖，一笑见颔不。",
        "dynasty": "宋",
        "collection_info": null
    },
    {
        "uuid": "86074a457fb011064fcb73eaf5e3b560",
        "title": "此君室  其一四",
        "author": "方蒙仲",
        "content": "横厨先玉盘，羶荤鄙哉俗。\n竹谓高将军，汝手污吾足。",
        "dynasty": "宋",
        "collection_info": null
    },
    {
        "uuid": "5727a6b07cc15833ccef3e11b717f0f9",
        "title": "此君室  其一五",
        "author": "方蒙仲",
        "content": "矫矫不可羁，一节足千古。\n桃李闹漫山，岁寒谁汝数。",
        "dynasty": "宋",
        "collection_info": null
    },
    {
        "uuid": "2c5e3df305c445ce80aa90887b3faa30",
        "title": "此君室  其一六",
        "author": "方蒙仲",
        "content": "千载兰亭人，所乐在山水。\n等闲一笑间，风度乃如此。",
        "dynasty": "宋",
        "collection_info": null
    },
    {
        "uuid": "14e252ab7b138aeb7fe8802e9390e40b",
        "title": "此君室  其一七",
        "author": "方蒙仲",
        "content": "柳以柔故重，枣以弱故惛。\n凛凛首阳人，何頼东皇君。",
        "dynasty": "宋",
        "collection_info": null
    },
    {
        "uuid": "6fe961fa57a873f9eb1612f2dfbb273d",
        "title": "此君室  其一八",
        "author": "方蒙仲",
        "content": "不因排根人，安得兹婆娑。\n请赋淇奥诗，但恐居亡何。",
        "dynasty": "宋",
        "collection_info": null
    },
    {
        "uuid": "6f076691356b0ba2c5218fb6e90201df",
        "title": "此君室  其一九",
        "author": "方蒙仲",
        "content": "问卿自用卿，为我宁作我。\n道莫强项为，本见折腰可。",
        "dynasty": "宋",
        "collection_info": null
    },
    {
        "uuid": "558e40a1d6452bfa73a0f3df99754cd4",
        "title": "此君室  其二○",
        "author": "方蒙仲",
        "content": "风檐诵新句，绝胜丝竹娱。\n此竹古来有，此诗今时无。",
        "dynasty": "宋",
        "collection_info": null
    },
    {
        "uuid": "1461dfc8f412351a4eef479b59d7765c",
        "title": "采芹亭  其一",
        "author": "方蒙仲",
        "content": "百年亭子一朝新，三舍先生遇拂尘。\n城裏看花多处所，此中只待采芹人。",
        "dynasty": "宋",
        "collection_info": null
    },
    {
        "uuid": "b182dbd9e4489cb42566d4a479cd357c",
        "title": "采芹亭  其二",
        "author": "方蒙仲",
        "content": "叹息西湖湖上峯，几人看得少从容。\n任他万马羣中走，还我闲身伴雨龙。",
        "dynasty": "宋",
        "collection_info": null
    },
    {
        "uuid": "95825474979c82687a9b3b94d1a497b0",
        "title": "采芹亭  其三",
        "author": "方蒙仲",
        "content": "宜月宜风还宜雪，烟雨冥蒙景更宜。\n说与客来休剥啄，先生长是倚阑时。",
        "dynasty": "宋",
        "collection_info": null
    },
    {
        "uuid": "3a0194990b4c5ae762b6009494776507",
        "title": "采芹亭  其四",
        "author": "方蒙仲",
        "content": "便好时时具小槎，徧游水北水南涯。\n游时要拣山深处，恐有山人处士家。",
        "dynasty": "宋",
        "collection_info": null
    },
    {
        "uuid": "982e064271d1dabc2e7e7d451b02a349",
        "title": "采芹亭  其五",
        "author": "方蒙仲",
        "content": "年时桂子例先开，新岁芙蓉手自栽。\n不惜一春风雨过，许多好事待秋来。",
        "dynasty": "宋",
        "collection_info": null
    },
    {
        "uuid": "8464bd43a203f71c8dcaf497c07ff768",
        "title": "采芹亭  其六",
        "author": "方蒙仲",
        "content": "短帽轻衫亦復家，前村后陌柳初花。\n不须多学舞雩兴，随分春光管领些。",
        "dynasty": "宋",
        "collection_info": null
    },
    {
        "uuid": "b6a1004c2e8ad07c8d4c01455d2b3ede",
        "title": "采芹亭  其七",
        "author": "方蒙仲",
        "content": "洲墅楼前眼界新，杜园池馆更迴萦。\n是中一景偏真率，觉得溪山却浑成。",
        "dynasty": "宋",
        "collection_info": null
    },
    {
        "uuid": "30742eec036fd450c0a7b50902d1df0a",
        "title": "采芹亭  其八",
        "author": "方蒙仲",
        "content": "侧畔颓垣且莫支，也须别相草堂基。\n要知风月无边处，不着亭台更自奇。",
        "dynasty": "宋",
        "collection_info": null
    },
    {
        "uuid": "23f0285713b9d0bead4b16ee52871b73",
        "title": "采芹亭  其九",
        "author": "方蒙仲",
        "content": "老山代出买山钱，更贴前头碧玉环。\n报答风光无一句，不知更看几州山。",
        "dynasty": "宋",
        "collection_info": null
    },
    {
        "uuid": "1776615119a18a516d804c65dd1c8dda",
        "title": "采芹亭  其一○",
        "author": "方蒙仲",
        "content": "眼中光景几回新，无限英雄一窖尘。\n但说百年亭已老，不知曾有百年人。",
        "dynasty": "宋",
        "collection_info": null
    },
    {
        "uuid": "e8bdc061efb5e6983bbec6cbddcfd576",
        "title": "采芹亭  其一一",
        "author": "方蒙仲",
        "content": "人道西南三数峯，虽云峭拔欠雍容。\n嗟哉偃娈要何用，却学为蛇羞作龙。",
        "dynasty": "宋",
        "collection_info": null
    },
    {
        "uuid": "02d325328e6ac369c503d8ea4c0692e5",
        "title": "采芹亭  其一二",
        "author": "方蒙仲",
        "content": "野性于人投合少，惟山差与意中宜。\n专留一榻为渠下，绝似陈蕃见穉时。",
        "dynasty": "宋",
        "collection_info": null
    },
    {
        "uuid": "73881af90eaa57f12e53eb7192446c23",
        "title": "采芹亭  其一三",
        "author": "方蒙仲",
        "content": "武夷山顶足仙槎，欲徃从之天一涯。\n具唤小舟酹三谏，向来我祖是通家。",
        "dynasty": "宋",
        "collection_info": null
    },
    {
        "uuid": "00384f80d3b6677a9f01324889973c7b",
        "title": "采芹亭  其一四",
        "author": "方蒙仲",
        "content": "屈指夫容次第开，典衣去买海棠栽。\n溪边堪插荷花否，便可四时携酒来。",
        "dynasty": "宋",
        "collection_info": null
    },
    {
        "uuid": "5b5b1361181cf007e5349f71e7270c8d",
        "title": "采芹亭  其一五",
        "author": "方蒙仲",
        "content": "此中小住自为佳，无柰看山眼欲花。\n把作西湖风物看，不争多否也争些。",
        "dynasty": "宋",
        "collection_info": null
    },
    {
        "uuid": "128bc3d0520636bffce5273e1f07343b",
        "title": "采芹亭  其一六",
        "author": "方蒙仲",
        "content": "见说西湖又一新，小楼高阁巧相萦。\n江山何待人粧点，堪笑吴儿不老成。",
        "dynasty": "宋",
        "collection_info": null
    },
    {
        "uuid": "b206985fc664e26001fe8d2b028e72b2",
        "title": "采芹亭  其一七",
        "author": "方蒙仲",
        "content": "屋老知非一木支，待时胜似有镃基。\n安知好事无来者，幻出新亭愈崛奇。",
        "dynasty": "宋",
        "collection_info": null
    },
    {
        "uuid": "3b37087cc8690d5ec2b30e10eb1f42a7",
        "title": "采芹亭  其一八",
        "author": "方蒙仲",
        "content": "觅得广文沽酒钱，便须归隠四山环。\n岂无半幅鹅溪绢，貌取亭前一带山。",
        "dynasty": "宋",
        "collection_info": null
    },
    {
        "uuid": "2413272129c11802abaf9789df613a50",
        "title": "采芹亭  其一九",
        "author": "方蒙仲",
        "content": "佳处知音若不多，似将俚耳听云和。\n溪山无自不挂眼，亭乎亭乎如汝何。",
        "dynasty": "宋",
        "collection_info": null
    },
    {
        "uuid": "9f2ec23f977948f60610e9ba1002c406",
        "title": "学厅桃符  其一",
        "author": "方蒙仲",
        "content": "头胪如此可何官，习气居然简册间。\n似有宿缘吾士友，差强人意此溪山。\n青衿笑语非为冷，黄卷工夫可得闲。\n珍重相期进明德，莫教具素有惭颜。",
        "dynasty": "宋",
        "collection_info": null
    },
    {
        "uuid": "935c5ce4a5d133f586510e20672b7faf",
        "title": "学厅桃符  其二",
        "author": "方蒙仲",
        "content": "非民非吏一闲身，倏忽空山又见春。\n明月清风终岁有，浮云苍物几番新。\n不知世有弹冠事，但愿门多挟册人。\n畴昔东嘉子徐子，勉旃傥可嗣芳尘。",
        "dynasty": "宋",
        "collection_info": null
    },
    {
        "uuid": "98a3d5ec2644f479be2df5725cac8ce1",
        "title": "学厅桃符  其三",
        "author": "方蒙仲",
        "content": "而立之年不啻过，十分减尽少年豪。\n吃它官饭如何稳，着了朝衫说甚高。\n勤向溪山供日课，剩栽花木足年劳。\n客来不周嗟无肉，菜本新添数百窠。",
        "dynasty": "宋",
        "collection_info": null
    },
    {
        "uuid": "4c7cf259f5c868577bc43c944342a2e6",
        "title": "寿徐意一参政  其一",
        "author": "方蒙仲",
        "content": "红云朵裏紫霞杯，敕使今朝四度来。\n意一堂中开九袠，太微星裏现三台。",
        "dynasty": "宋",
        "collection_info": null
    },
    {
        "uuid": "2c14b8c54edf1aef2c9355e879672723",
        "title": "寿徐意一参政  其二",
        "author": "方蒙仲",
        "content": "吕氏早皆期正献，范家晚竟相忠宣。\n不成二十年声望，久坐难兄一旧毡。",
        "dynasty": "宋",
        "collection_info": null
    },
    {
        "uuid": "c56824b325b5b238de416b616f62d3d8",
        "title": "寿徐意一参政  其三",
        "author": "方蒙仲",
        "content": "众芳摇落此何时，争看江梅拆一枝。\n相去小春纔四日，调羹消息不应迟。",
        "dynasty": "宋",
        "collection_info": null
    },
    {
        "uuid": "098494cb906d308104b6e1bcdedbf828",
        "title": "寿徐意一参政  其四",
        "author": "方蒙仲",
        "content": "黄花晚节香愈劲，老圃秋容景更奇。\n欲侑瓣香无好语，且偷忠献一联诗。",
        "dynasty": "宋",
        "collection_info": null
    },
    {
        "uuid": "b4973cc9bcd5372d0ce881607ca59e0b",
        "title": "熙春朝阳",
        "author": "方蒙仲",
        "content": "山占樵城最上头，眼前历历记曾游。\n古来不少二千石，海内今谁第一流。\n小队未妨需隙暇，大书已觉振岩幽。\n于今幸际丰登日，满泛松觥剩句酬。",
        "dynasty": "宋",
        "collection_info": null
    },
    {
        "uuid": "cbc57a17aaf5f4943ba37c1e953aa240",
        "title": "信笔",
        "author": "方蒙仲",
        "content": "笔床茶竈答蛩吟，摇落秋风万里心。\n白髮萧萧酒初醒，一龛镫火四更深。",
        "dynasty": "宋",
        "collection_info": null
    }
]