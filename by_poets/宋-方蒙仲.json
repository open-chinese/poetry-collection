[
    {
        "uuid": "87f454feda696e8ab11fe03f9e1f3c66",
        "title": "天基节当筵致语口号",
        "author": "方蒙仲",
        "content": "晓日金门气鬰葱，人间万里总祥风。\n再登况遇三登盛，独乐何如众乐同。\n行有玉觞陪迩列，岂无金鑑洞遗忠。\n天恩年寿何分别，尽在簪花舞蹈中。",
        "dynasty": "宋",
        "collection_info": null
    },
    {
        "uuid": "2e0b5f47d0d92f5684e4beb07d7b2dbe",
        "title": "手种芙蓉入秋盛开  其一",
        "author": "方蒙仲",
        "content": "天然富贵又风流，簇簇湘妃起聚头。\n唤做牡丹何不可，高他一着见深秋。",
        "dynasty": "宋",
        "collection_info": null
    },
    {
        "uuid": "9b9a296fc1b8470e9480f284a0350561",
        "title": "手种芙蓉入秋盛开  其二",
        "author": "方蒙仲",
        "content": "空山寂寂朋游少，为爱风姿手自栽。\n九十日秋犹暖热，一枝谢又一枝开。",
        "dynasty": "宋",
        "collection_info": null
    },
    {
        "uuid": "ecfa212802cab1c1c5274f5514fdd629",
        "title": "手种芙蓉入秋盛开  其三",
        "author": "方蒙仲",
        "content": "留侯美好妇人然，楚汉功成更得仙。\n疑与拒霜同品格，生来质弱节高坚。",
        "dynasty": "宋",
        "collection_info": null
    },
    {
        "uuid": "4f699f34ee684c0ecfb0eb885a43ecdf",
        "title": "手种芙蓉入秋盛开  其四",
        "author": "方蒙仲",
        "content": "闹蓝政自亦不恶，冷局由来未易知。\n开又争他桃李分，何缘同得芷兰时。",
        "dynasty": "宋",
        "collection_info": null
    },
    {
        "uuid": "1a812a4224afc8b0a857ac043c66df66",
        "title": "早梅",
        "author": "方蒙仲",
        "content": "尚居阑菊殿，岂占杏桃先。\n梅自伤迟暮，人犹作早看。",
        "dynasty": "宋",
        "collection_info": null
    },
    {
        "uuid": "83eab3ebb4f83120c98faae7fd94eead",
        "title": "红梅",
        "author": "方蒙仲",
        "content": "不但色秾华，更觉香幽迥。\n笑杀海棠仙，死抱渊材恨。",
        "dynasty": "宋",
        "collection_info": null
    },
    {
        "uuid": "3a4c86240f8e665c35bd7cac45871eeb",
        "title": "消梅",
        "author": "方蒙仲",
        "content": "四月沙河市，青盆雪色盐。\n吴儿甘美饫，可是喜酸咸。",
        "dynasty": "宋",
        "collection_info": null
    },
    {
        "uuid": "f7cbb3dba96248f217fb211fb781e4e8",
        "title": "绿蕚梅",
        "author": "方蒙仲",
        "content": "楚楚碧霞裳，轻轻青玉履。\n三千一太真，道粧侍天子。",
        "dynasty": "宋",
        "collection_info": null
    },
    {
        "uuid": "99876423d203fc6bd17511f63251af49",
        "title": "鸳鸯梅",
        "author": "方蒙仲",
        "content": "夜半长生殿，金钗恨最长。\n分明后身是，环子伴三郎。",
        "dynasty": "宋",
        "collection_info": null
    },
    {
        "uuid": "459c7a1db309765e16eb4e79430f1007",
        "title": "层梅",
        "author": "方蒙仲",
        "content": "化工真是巧，玉蘂更层层。\n若使□□刻，千年犹未成。",
        "dynasty": "宋",
        "collection_info": null
    },
    {
        "uuid": "84aa7eb9382d80ce84faced726cd0d19",
        "title": "黄香梅",
        "author": "方蒙仲",
        "content": "香清还耐久，粲粲镂金葩。\n想见蜂为蜡，单方采此花。",
        "dynasty": "宋",
        "collection_info": null
    },
    {
        "uuid": "9d7e31d2d6d01c3bb7ed2ee30d6995fc",
        "title": "黄梅",
        "author": "方蒙仲",
        "content": "双雀啅余芳，长记来时路。\n瞥见金弹丸，相呼远飞去。",
        "dynasty": "宋",
        "collection_info": null
    },
    {
        "uuid": "e8c81ca3d70f681895ab5c72d5997810",
        "title": "青梅如豆",
        "author": "方蒙仲",
        "content": "春去雨霏霏，青梅未接时。\n青青几万斛，可惜不充饥。",
        "dynasty": "宋",
        "collection_info": null
    },
    {
        "uuid": "32c35cea0a7fd14b728d81cd76d0e89c",
        "title": "盐梅",
        "author": "方蒙仲",
        "content": "众口一酸调，佳处在味外。\n忽使水火争，谁令居鼎鼐。",
        "dynasty": "宋",
        "collection_info": null
    },
    {
        "uuid": "f737e2fe57b82403f947647513beb4a9",
        "title": "墨梅",
        "author": "方蒙仲",
        "content": "补之敕谥村，简斋致公辅。\n未必画惭诗，只为遇不遇。",
        "dynasty": "宋",
        "collection_info": null
    },
    {
        "uuid": "8673082c694daf06f247c40a2bbf4587",
        "title": "兼山会食",
        "author": "方蒙仲",
        "content": "惯从客裏换春秋，愧见平生马少游。\n怀去仅赢一黄勅，传呼能得几苍头。\n浮沉冷宦存吾拙，梦寐清言写我忧。\n屡欲相从奏咸夏，怕惊俚耳又休休。",
        "dynasty": "宋",
        "collection_info": null
    },
    {
        "uuid": "c66e9d42103a5707a9d13cbb3fd5a3b9",
        "title": "木犀",
        "author": "方蒙仲",
        "content": "灵根久向月中栽，不信天香坠下来。\n自是人间与天上，一般种子一齐开。",
        "dynasty": "宋",
        "collection_info": null
    },
    {
        "uuid": "80545b86a283c2102f17f987022119df",
        "title": "旋开梅",
        "author": "方蒙仲",
        "content": "邻笛不须吹，惊喷枝头雪。\n主人日日来，长见开时节。",
        "dynasty": "宋",
        "collection_info": null
    },
    {
        "uuid": "34ea4e243a1c034115db68a32f646836",
        "title": "半开梅",
        "author": "方蒙仲",
        "content": "含情笑不言，政是多情处。\n参得个中禅，此事尝分付。",
        "dynasty": "宋",
        "collection_info": null
    },
    {
        "uuid": "e98060b38eece424aa1d3515129e3794",
        "title": "盛开梅  其一",
        "author": "方蒙仲",
        "content": "烂熳不须怜，摇落尤佳致。\n身卧积藓中，受事天富贵。",
        "dynasty": "宋",
        "collection_info": null
    },
    {
        "uuid": "66422dcffa3aa7f54ad0fc2e08a3f665",
        "title": "盛开梅  其二",
        "author": "方蒙仲",
        "content": "十分香色十分清，摇落都从盛处生。\n物理盈虚例如此，世间何事不浮荣。",
        "dynasty": "宋",
        "collection_info": null
    },
    {
        "uuid": "bf06d09bd89b68c1a3d05b7160f1a6f9",
        "title": "和刘后村梅花百咏  其一",
        "author": "方蒙仲",
        "content": "从来芳事无时歇，雨洒风飘且莫悲。\n收拾苍苔成艾紬，茶山后有放翁诗。",
        "dynasty": "宋",
        "collection_info": null
    },
    {
        "uuid": "e78d3ce3b5410edf5f355bcbc5330e65",
        "title": "和刘后村梅花百咏  其二",
        "author": "方蒙仲",
        "content": "莫恃千芳胜一莸，兰渐芝滫便休休。\n年来萧艾吁堪怕，剩拾天香置宝篝。",
        "dynasty": "宋",
        "collection_info": null
    },
    {
        "uuid": "a4f7b0444d94ba1aeb192900dd8ea84f",
        "title": "和刘后村梅花百咏  其三",
        "author": "方蒙仲",
        "content": "紫府仙人水月英，绝嫌臭秽溷真清。\n玉尘月赋三千斛，一洗人间死鬼兄。",
        "dynasty": "宋",
        "collection_info": null
    },
    {
        "uuid": "bde4bee995d2186b6e68f67561721fd3",
        "title": "和刘后村梅花百咏  其四",
        "author": "方蒙仲",
        "content": "儿时两颔已生髭，一饱皇皇亟失时。\n索性断它烟火气，餐英汲润当朝炊。",
        "dynasty": "宋",
        "collection_info": null
    },
    {
        "uuid": "b9670e91bfd6fe637fb38bd569374332",
        "title": "和刘后村梅花百咏  其五",
        "author": "方蒙仲",
        "content": "参横月落梦何从，且领清香入盏中。\n一岁见梅须一醉，梅前有几百年翁。",
        "dynasty": "宋",
        "collection_info": null
    },
    {
        "uuid": "4a2555270f10243d82f9affb7d6f7e5c",
        "title": "和刘后村梅花百咏  其六",
        "author": "方蒙仲",
        "content": "拾遗当日醉于诗，江路寻梅兀似痴。\n花底柳边真梦事，居然短褐鬓如丝。",
        "dynasty": "宋",
        "collection_info": null
    },
    {
        "uuid": "6101c3003cae3a51d05dc544c244bdb7",
        "title": "和刘后村梅花百咏  其七",
        "author": "方蒙仲",
        "content": "岁岁年年花状头，瑶珰琼佩瑞光浮。\n玉螭赏遍三千界，不识珠帘十二楼。",
        "dynasty": "宋",
        "collection_info": null
    },
    {
        "uuid": "4f73e6bd24a63a8eabd5821a498a7b71",
        "title": "和刘后村梅花百咏  其八",
        "author": "方蒙仲",
        "content": "惆怅庭前三树株，十年依旧一锥无。\n从今只作梅生活，底用江头千木奴。",
        "dynasty": "宋",
        "collection_info": null
    },
    {
        "uuid": "e3473137bcda10478bb7148a6898f34e",
        "title": "和刘后村梅花百咏  其九",
        "author": "方蒙仲",
        "content": "百万瑶妃传粉酥，诗翁列屋世间无。\n江南穷相韩熙载，有甚歌姬画作图。",
        "dynasty": "宋",
        "collection_info": null
    },
    {
        "uuid": "9601d40fb53bc166d9741ab7fee78655",
        "title": "和刘后村梅花百咏  其一○",
        "author": "方蒙仲",
        "content": "凛凛冰清岩壑气，亭亭玉立庙廊身。\n从前误把瑶姬比，雌了梅花俗了人。",
        "dynasty": "宋",
        "collection_info": null
    },
    {
        "uuid": "113a606067c2600ff9bec63c5e73b4e1",
        "title": "和刘后村梅花百咏  其一一",
        "author": "方蒙仲",
        "content": "少陵前仅陆君诗，骚裏居多摭茝蓠。\n未必梅花非有待，不妨敲琢古人遗。",
        "dynasty": "宋",
        "collection_info": null
    },
    {
        "uuid": "a970795c8caad639eb19e576ea960469",
        "title": "和刘后村梅花百咏  其一二",
        "author": "方蒙仲",
        "content": "短篱疎竹自周遮，官舍过如野老家。\n不是陋儒太孤绝，自看梅后觉无花。",
        "dynasty": "宋",
        "collection_info": null
    },
    {
        "uuid": "ac594222ec3e80f02f736ba996b980c3",
        "title": "和刘后村梅花百咏  其一三",
        "author": "方蒙仲",
        "content": "三年朝露借恩光，剩种江梅作洞房。\n待得百年俱玉雪，冷官亦自有甘棠。",
        "dynasty": "宋",
        "collection_info": null
    },
    {
        "uuid": "8a68357bc67f4fdbbbb4fcd6296ada81",
        "title": "和刘后村梅花百咏  其一四",
        "author": "方蒙仲",
        "content": "一生梦不识愁台，口吻悲鸣有底哀。\n树上玉人应冷笑，从今不敢送愁来。",
        "dynasty": "宋",
        "collection_info": null
    },
    {
        "uuid": "b6bc51f497db1f2c6864aeb72efd2c75",
        "title": "和刘后村梅花百咏  其一五",
        "author": "方蒙仲",
        "content": "倚树静看成入定，巡檐对语似谈空。\n是花是雪都休问，但觉清香满袖风。",
        "dynasty": "宋",
        "collection_info": null
    },
    {
        "uuid": "a6279b065536c84b3ad5227c91db5489",
        "title": "和刘后村梅花百咏  其一六",
        "author": "方蒙仲",
        "content": "青子成时殊苦淡，玉英嚼处更清酸。\n自缘芳洁盈腔裏，安肯甘甜转舌间。",
        "dynasty": "宋",
        "collection_info": null
    },
    {
        "uuid": "985f7fd85bb59e3bb015cba15c7ec358",
        "title": "和刘后村梅花百咏  其一七",
        "author": "方蒙仲",
        "content": "从知枯淡芬芳远，自古荣华朽腐多。\n且作从容廊庙看，一丘一壑觉如何。",
        "dynasty": "宋",
        "collection_info": null
    },
    {
        "uuid": "42d66f566cb1fce1fa5fd23139fc6fab",
        "title": "和刘后村梅花百咏  其一八",
        "author": "方蒙仲",
        "content": "无人可共倚雕栏，折得横枝独自看。\n梅癖难医君信否，东阳瘦损少陵酸。",
        "dynasty": "宋",
        "collection_info": null
    },
    {
        "uuid": "58d1b03c665bdd0403474bdeda74b086",
        "title": "和刘后村梅花百咏  其一九",
        "author": "方蒙仲",
        "content": "帘围玉馆愁吟尽，锦藉瑶瓶怕摘残。\n姑息梅花讵须尔，山家何处有朱栏。",
        "dynasty": "宋",
        "collection_info": null
    },
    {
        "uuid": "ece90729739a4dc36eafa27e05d4dc56",
        "title": "和刘后村梅花百咏  其二○",
        "author": "方蒙仲",
        "content": "雨霰潇潇天地宽，相看岛瘦与郊寒。\n埋腰立雪心良苦，拥鼻吟风事大难。",
        "dynasty": "宋",
        "collection_info": null
    },
    {
        "uuid": "70141b0189ee8b92132ce4c49f1cfc40",
        "title": "和刘后村梅花百咏  其二一",
        "author": "方蒙仲",
        "content": "吟人写物例浮夸，未易形容是此花。\n好事休刊和靖集，一联已足自成家。",
        "dynasty": "宋",
        "collection_info": null
    },
    {
        "uuid": "8472e538e57a7701b866f89844b8b876",
        "title": "和刘后村梅花百咏  其二二",
        "author": "方蒙仲",
        "content": "一气居然分冷暖，南枝开早北枝迟。\n都城巧力真堪羡，竞买梅花八月时。",
        "dynasty": "宋",
        "collection_info": null
    },
    {
        "uuid": "72af258371d28feeada8cdabb33dbe9d",
        "title": "和刘后村梅花百咏  其二三",
        "author": "方蒙仲",
        "content": "玉羽江莲美莫当，酴醿缟袂雪为裳。\n白之谓白何分别，毕竟还梅是当行。",
        "dynasty": "宋",
        "collection_info": null
    },
    {
        "uuid": "53a041b718140ccd13161123ae161558",
        "title": "和刘后村梅花百咏  其二四",
        "author": "方蒙仲",
        "content": "自是不容加染涴，看来良亦富才情。\n落羌女管声声怨，点寿阳粧片片轻。",
        "dynasty": "宋",
        "collection_info": null
    },
    {
        "uuid": "6069c25a5ea448b65deedbc84b466e33",
        "title": "和刘后村梅花百咏  其二五",
        "author": "方蒙仲",
        "content": "不把山林换市朝，鲜明自是一时标。\n便令大冶安能铸，傥有小山差可招。",
        "dynasty": "宋",
        "collection_info": null
    },
    {
        "uuid": "e45f0bed3e3d75259ac0e2cef9a78ffc",
        "title": "和刘后村梅花百咏  其二六",
        "author": "方蒙仲",
        "content": "肠断当年古吹台，酒酣欲叫谪仙回。\n夜深落月照颜色，端的宫袍入梦来。",
        "dynasty": "宋",
        "collection_info": null
    },
    {
        "uuid": "e18ed4de3689881d337f1556b948621c",
        "title": "和刘后村梅花百咏  其二七",
        "author": "方蒙仲",
        "content": "智琼久已乘龙去，留得人间十二枝。\n插向瓦瓶伴孤枕，别无玉骨与冰肌。",
        "dynasty": "宋",
        "collection_info": null
    },
    {
        "uuid": "bd1a98c774ccfe7e55177a876a853530",
        "title": "和刘后村梅花百咏  其二八",
        "author": "方蒙仲",
        "content": "託根岂解媚中珰，采蕨祇当慕首阳。\n未必木天无秽史，岂其枌省尽清郎。",
        "dynasty": "宋",
        "collection_info": null
    },
    {
        "uuid": "e3ed0f0a12d6aaf62587aefb326c4f6f",
        "title": "和刘后村梅花百咏  其二九",
        "author": "方蒙仲",
        "content": "雪儿按瑟侯门妬，玉女偷花帝座嗔。\n彼美人兮笑林薄，风流别是一家春。",
        "dynasty": "宋",
        "collection_info": null
    },
    {
        "uuid": "a1fad31df8e8eaf655bb7c5ab527f6c2",
        "title": "和刘后村梅花百咏  其三○",
        "author": "方蒙仲",
        "content": "綵叶如云观玚蘂，金盆照日品桃花。\n安知尤物真瓌特，落在西湖处士家。",
        "dynasty": "宋",
        "collection_info": null
    },
    {
        "uuid": "65a6ff7dc6dcf7e0169aefa38456278d",
        "title": "和刘后村梅花百咏  其三一",
        "author": "方蒙仲",
        "content": "煮木石餐多药竈，断荤羶气独茶铛。\n诗人自合长年瘦，底事梅花更瘦生。",
        "dynasty": "宋",
        "collection_info": null
    },
    {
        "uuid": "46df508caafb923b201ed7cd1cd7b032",
        "title": "和刘后村梅花百咏  其三二",
        "author": "方蒙仲",
        "content": "刻玉琱琼费尽工，待看佳实绿阴中。\n早推花作羣芳首，谁道梨为百果宗。",
        "dynasty": "宋",
        "collection_info": null
    },
    {
        "uuid": "93d95ee8fa2dba51daa6127037a0c91d",
        "title": "和刘后村梅花百咏  其三三",
        "author": "方蒙仲",
        "content": "梅嘆知音少旷夔，政须我辈与伸眉。\n逋仙诗胜多多许，咀嚼无令一字遗。",
        "dynasty": "宋",
        "collection_info": null
    },
    {
        "uuid": "a17fc3de5345de4492ff41cde917ccfc",
        "title": "和刘后村梅花百咏  其三四",
        "author": "方蒙仲",
        "content": "行吟坐想午忘饥，剔尽青灯睡失时。\n唐宋以来多作者，姑为汉魏补梅诗。",
        "dynasty": "宋",
        "collection_info": null
    },
    {
        "uuid": "0e51374b2a81324b28429fbcb19b25e1",
        "title": "和刘后村梅花百咏  其三五",
        "author": "方蒙仲",
        "content": "驿处徘徊磴处缘，任教人唤作梅颠。\n赊它陆凯二十字，唤起杜陵三百年。",
        "dynasty": "宋",
        "collection_info": null
    },
    {
        "uuid": "41b58332d2b399217238c002d396253a",
        "title": "和刘后村梅花百咏  其三六",
        "author": "方蒙仲",
        "content": "纯是沉檀和乳麝，许多珠瓅间金块。\n素娥亲捣摊成片，玉帝闲游撒下来。",
        "dynasty": "宋",
        "collection_info": null
    },
    {
        "uuid": "4947154196704f36677a74c2734a2d95",
        "title": "和刘后村梅花百咏  其三七",
        "author": "方蒙仲",
        "content": "十分正色白为难，眼底红黄总热瞒。\n安得云英挥玉杵，臈余为合返魂丹。",
        "dynasty": "宋",
        "collection_info": null
    },
    {
        "uuid": "50027c780822275ab20e2d9922b59869",
        "title": "和刘后村梅花百咏  其三八",
        "author": "方蒙仲",
        "content": "雪破白时惊臈早，雨肥红处已春归。\n到头不识东皇面，看尽蜂黄蝶粉飞。",
        "dynasty": "宋",
        "collection_info": null
    },
    {
        "uuid": "3c5fcb9decbab0826a53e13c63aec4cf",
        "title": "和刘后村梅花百咏  其三九",
        "author": "方蒙仲",
        "content": "最堪避世有墙东，细别熏莸鼻观中。\n商皓芝香真可老，陶朱铜臭敢称公。",
        "dynasty": "宋",
        "collection_info": null
    },
    {
        "uuid": "905d1a944370e5f14e88f03801e4b2a9",
        "title": "和刘后村梅花百咏  其四○",
        "author": "方蒙仲",
        "content": "俨然盛服对严宾，肯向花中作素臣。\n映彻九泉明一世，清言须让晋诸人。",
        "dynasty": "宋",
        "collection_info": null
    },
    {
        "uuid": "5bf9aab70ad69f0071bc95077aadb924",
        "title": "和刘后村梅花百咏  其四一",
        "author": "方蒙仲",
        "content": "夜色朝光两莫知，树间但见白差差。\n江南到处名姝少，一律前村雪裏词。",
        "dynasty": "宋",
        "collection_info": null
    },
    {
        "uuid": "a355fdc152c9ea23fd1b1b5d725da522",
        "title": "和刘后村梅花百咏  其四二",
        "author": "方蒙仲",
        "content": "百年老树半边枯，众卉难攀觉太孤。\n欲进素馨交茉莉，柰渠浪蘂欠根株。",
        "dynasty": "宋",
        "collection_info": null
    },
    {
        "uuid": "d597458dc8416fe20c150d0e9c726854",
        "title": "和刘后村梅花百咏  其四三",
        "author": "方蒙仲",
        "content": "鸥社同盟交最久，兔园授简事堪悲。\n开元才子多佳句，借向宫人笛裏吹。",
        "dynasty": "宋",
        "collection_info": null
    },
    {
        "uuid": "50021cecac25d2e82b3d0417c83bb3da",
        "title": "和刘后村梅花百咏  其四四",
        "author": "方蒙仲",
        "content": "童黄安足名天下，太白常疑在世间。\n生纵不陪振鹭列，死犹可葬伯鸾山。",
        "dynasty": "宋",
        "collection_info": null
    },
    {
        "uuid": "07d42633bbc0ad2187d6dca31fca0cee",
        "title": "和刘后村梅花百咏  其四五",
        "author": "方蒙仲",
        "content": "方见横斜忽乱飞，噫其造物未昌时。\n点衣片片皆诗料，爱惜移时不敢吹。",
        "dynasty": "宋",
        "collection_info": null
    },
    {
        "uuid": "916589b47732ec477fe6752f6644e4b2",
        "title": "和刘后村梅花百咏  其四六",
        "author": "方蒙仲",
        "content": "后村画卷四方来，输与先生作袜材。\n貌就寒林差易事，玉堂云雾欠人裁。",
        "dynasty": "宋",
        "collection_info": null
    },
    {
        "uuid": "57507befa3238919797367e8cda0a2f0",
        "title": "和刘后村梅花百咏  其四七",
        "author": "方蒙仲",
        "content": "香臭难逃万古评，白黄安得一般清。\n好看玉树临风立，羞杀金莲帖地行。",
        "dynasty": "宋",
        "collection_info": null
    },
    {
        "uuid": "c4d9f70529beacc408663b38949172b3",
        "title": "和刘后村梅花百咏  其四八",
        "author": "方蒙仲",
        "content": "此花清绝畏人知，间许吟人嚥入脾。\n嚥去居然佳句少，谁云臭腐可神奇。",
        "dynasty": "宋",
        "collection_info": null
    },
    {
        "uuid": "3207862ca44426e7f77578c8bbd6a7e5",
        "title": "和刘后村梅花百咏  其四九",
        "author": "方蒙仲",
        "content": "含章遗迹杳难详，汉苑唐都更可伤。\n说与诗人莫嘲咏，梅花眼见几兴亡。",
        "dynasty": "宋",
        "collection_info": null
    },
    {
        "uuid": "5b862f8dabf65a41d36875567e25ee18",
        "title": "和刘后村梅花百咏  其五○",
        "author": "方蒙仲",
        "content": "痴儿安得妄评弹，刚道空花用处难。\n最是香能蠲客醉，更如玉可灭人瘢。",
        "dynasty": "宋",
        "collection_info": null
    },
    {
        "uuid": "61fcbb4d9c08cf953d995c53d1625a2a",
        "title": "和刘后村梅花百咏  其五一",
        "author": "方蒙仲",
        "content": "香奁陋体实堪哀，惭谢诸公费輓推。\n铁石心肠元作赋，浮华讵足定人才。",
        "dynasty": "宋",
        "collection_info": null
    },
    {
        "uuid": "ae5d0a75b4f8de048084d9c5a0bd15b2",
        "title": "和刘后村梅花百咏  其五二",
        "author": "方蒙仲",
        "content": "惜花心固凄凉矣，遶树身犹矍铄哉。\n且莫怨嗟难可口，和羹事只系时来。",
        "dynasty": "宋",
        "collection_info": null
    },
    {
        "uuid": "3da02db96de984899d7bb882a0585bb6",
        "title": "和刘后村梅花百咏  其五三",
        "author": "方蒙仲",
        "content": "老天机轴无停手，忙织千葩染万红。\n惟有一冬闲岁月，梅花专局不分功。",
        "dynasty": "宋",
        "collection_info": null
    },
    {
        "uuid": "733661402bc78921eb6edfc8f9589705",
        "title": "和刘后村梅花百咏  其五四",
        "author": "方蒙仲",
        "content": "窗明不寐夜寥寥，恍惚珠幢跨玉桥。\n冷掾久严红妓禁，綵鸾莫误唤文箫。",
        "dynasty": "宋",
        "collection_info": null
    },
    {
        "uuid": "cd503d06fbd6fbf97a7f8681fbd6dfc1",
        "title": "和刘后村梅花百咏  其五五",
        "author": "方蒙仲",
        "content": "乐事赏心谁不有，可人胜士古来难。\n樽前莫怪同游少，恐被梅花白眼看。",
        "dynasty": "宋",
        "collection_info": null
    },
    {
        "uuid": "b0a95686072e2a461a360cc960738b3f",
        "title": "和刘后村梅花百咏  其五六",
        "author": "方蒙仲",
        "content": "千顷琼田徒手得，连云綵阁一朝成。\n平生富贵梅时健，肯作穷人冻饿声。",
        "dynasty": "宋",
        "collection_info": null
    },
    {
        "uuid": "2cbf08ab503384426b16fa45ff72ffae",
        "title": "和刘后村梅花百咏  其五七",
        "author": "方蒙仲",
        "content": "禹锡当年出省台，玄都花谢转生哀。\n梅花不涉春风事，看取先生几度来。",
        "dynasty": "宋",
        "collection_info": null
    },
    {
        "uuid": "92aaf03dfe7e6368f23fad1f1f77728d",
        "title": "和刘后村梅花百咏  其五八",
        "author": "方蒙仲",
        "content": "一生不信有金芝，今岁庭前碧玉枝。\n只恨相看无一语，怳如月下对桓伊。",
        "dynasty": "宋",
        "collection_info": null
    },
    {
        "uuid": "e3aae028bc5dc82543018a77aaeab70b",
        "title": "和刘后村梅花百咏  其五九",
        "author": "方蒙仲",
        "content": "沸鼎干坤尘未消，椒菌杂袭少高标。\n君王曾梦商岩否，此物差堪与燮调。",
        "dynasty": "宋",
        "collection_info": null
    },
    {
        "uuid": "80edad587c1b239b4fb38b882137ecd2",
        "title": "和刘后村梅花百咏  其六○",
        "author": "方蒙仲",
        "content": "简斋绝句天为笑，旋到调羹鼎伴来。\n只合拜梅为座主，画梅且尔况真梅。",
        "dynasty": "宋",
        "collection_info": null
    },
    {
        "uuid": "ad1b2636745ab41040e395c7f5250f9f",
        "title": "和刘后村梅花百咏  其六一",
        "author": "方蒙仲",
        "content": "少豪放出旅枯槎，归橐垂垂返海涯。\n叔子诸公自佳耳，关人心事只梅花。",
        "dynasty": "宋",
        "collection_info": null
    },
    {
        "uuid": "c8fa4e06995f011c292df14619c13b08",
        "title": "和刘后村梅花百咏  其六二",
        "author": "方蒙仲",
        "content": "溪北溪南雪跨悬，琼楼玉宇照庭前。\n萸坪竹馆辛夷坞，肯与王维赌辋川。",
        "dynasty": "宋",
        "collection_info": null
    },
    {
        "uuid": "43026461581848f0f1f9ab5411a208af",
        "title": "和刘后村梅花百咏  其六三",
        "author": "方蒙仲",
        "content": "披衣徙倚天方曙，秉烛吟哦夜忽中。\n不是被他驱使得，爱他意政与人同。",
        "dynasty": "宋",
        "collection_info": null
    },
    {
        "uuid": "242fb86efe250d88a3e5e98be54c6b60",
        "title": "和刘后村梅花百咏  其六四",
        "author": "方蒙仲",
        "content": "心事芬芬流品胜，一生清友是梅臞。\n可怜介甫交游尽，岁晚钟山进二俞。",
        "dynasty": "宋",
        "collection_info": null
    },
    {
        "uuid": "98455cc8868ba28abd1347c6dbce9b10",
        "title": "和刘后村梅花百咏  其六五",
        "author": "方蒙仲",
        "content": "怀中黄敕墨犹新，曾尾羣贤步玉津。\n惆怅看花成昨梦，大输今岁赏梅人。",
        "dynasty": "宋",
        "collection_info": null
    },
    {
        "uuid": "e5055387443ba49b89412e9880812f62",
        "title": "和刘后村梅花百咏  其六六",
        "author": "方蒙仲",
        "content": "生涯冷淡乐者少，声色希夷见若无。\n洛下只知海棠会，岭南竞作荔枝图。",
        "dynasty": "宋",
        "collection_info": null
    },
    {
        "uuid": "2a8dc1155a5cd319f56f7ceb87484cf8",
        "title": "和刘后村梅花百咏  其六七",
        "author": "方蒙仲",
        "content": "极知云月浩无边，所恨舂容欠大篇。\n宵立我犹嫌俗士，形臞尔可配儒仙。",
        "dynasty": "宋",
        "collection_info": null
    },
    {
        "uuid": "6f11db4bef925a859908ffe850eda2a1",
        "title": "和刘后村梅花百咏  其六八",
        "author": "方蒙仲",
        "content": "一从香影句名佳，嗣响纔称竹外斜。\n千古梅诗三句好，何如阁笔只看花。",
        "dynasty": "宋",
        "collection_info": null
    },
    {
        "uuid": "94e1b67b48e0f8bfd0b41d68405327ed",
        "title": "和刘后村梅花百咏  其六九",
        "author": "方蒙仲",
        "content": "宝络珠璎佛子龛，荒原断磵隠君庵。\n清言悟法无人会，时有游蜂细细参。",
        "dynasty": "宋",
        "collection_info": null
    },
    {
        "uuid": "e087714574b177e4e604ac8a209e7f7b",
        "title": "和刘后村梅花百咏  其七○",
        "author": "方蒙仲",
        "content": "薜荔帷兮药作房，芳华底用浴兰汤。\n倾城梳洗祇招惎，且可随宜淡淡粧。",
        "dynasty": "宋",
        "collection_info": null
    },
    {
        "uuid": "0b36fe27aa79779be82af4f5d3273205",
        "title": "和刘后村梅花百咏  其七一",
        "author": "方蒙仲",
        "content": "十分元得孤寒力，一点无关坱圠功。\n谁令春风来得晚，梅花也不傲春风。",
        "dynasty": "宋",
        "collection_info": null
    },
    {
        "uuid": "3960989901e04caec03a96e3857ad107",
        "title": "和刘后村梅花百咏  其七二",
        "author": "方蒙仲",
        "content": "和靖墓荒吟骨冷，孤山新庙尚危栏。\n便当纯用梅花祭，一洗蕉黄与荔丹。",
        "dynasty": "宋",
        "collection_info": null
    },
    {
        "uuid": "82ad0aa328bd14018c7edbaaca171a03",
        "title": "和刘后村梅花百咏  其七三",
        "author": "方蒙仲",
        "content": "懒入寿宫供贵主，难凭庾驿寄时贤。\n不如吹入霜天角，尚为君王戍北边。",
        "dynasty": "宋",
        "collection_info": null
    },
    {
        "uuid": "272921e42b0f8893fb46e5cd5ac42101",
        "title": "和刘后村梅花百咏  其七四",
        "author": "方蒙仲",
        "content": "温柔乡苦不胜衣，端正楼嫌微有肌。\n安得花神供步辇，不肥不瘦美兼之。",
        "dynasty": "宋",
        "collection_info": null
    },
    {
        "uuid": "9cf9d212dcb1e5d23318dd7cca0af440",
        "title": "和刘后村梅花百咏  其七五",
        "author": "方蒙仲",
        "content": "旧友凋零新友少，惟梅到处只依然。\n愿言白髮三千丈，饱看高花五百年。",
        "dynasty": "宋",
        "collection_info": null
    },
    {
        "uuid": "c884d86125d1094d2e9e31673340c7ad",
        "title": "和刘后村梅花百咏  其七六",
        "author": "方蒙仲",
        "content": "西湖已死犹名世，东阁更佳何与人。\n但得心传清白事，不须足踏软红尘。",
        "dynasty": "宋",
        "collection_info": null
    },
    {
        "uuid": "200ed9a39d24a0137ecf2d4f8b2399bf",
        "title": "和刘后村梅花百咏  其七七",
        "author": "方蒙仲",
        "content": "树边久立任衣单，为爱天香彻骨寒。\n脑子斛量犹觉臭，安知人世有沉檀。",
        "dynasty": "宋",
        "collection_info": null
    },
    {
        "uuid": "288675ffc9c42cffe0de0416ee3f33c6",
        "title": "和刘后村梅花百咏  其七八",
        "author": "方蒙仲",
        "content": "花昔罗浮山下居，肌肤玉雪缟衣裾。\n冷斋不到朝云死，独与松风伴大苏。",
        "dynasty": "宋",
        "collection_info": null
    },
    {
        "uuid": "af9688a5af2ecd5f56456316298fc449",
        "title": "和刘后村梅花百咏  其七九",
        "author": "方蒙仲",
        "content": "初似穷儿观异宝，俄惊上帝锡嘉名。\n荒山底处生珠藏，蓬户居然扁玉清。",
        "dynasty": "宋",
        "collection_info": null
    },
    {
        "uuid": "42850bfc5fbbc0c38ec1dba54c82a1c1",
        "title": "和刘后村梅花百咏  其八○",
        "author": "方蒙仲",
        "content": "雪裹空身无庇叶，风前妙质忽飞尘。\n一襦不着中寒去，莫是陈三辈行人。",
        "dynasty": "宋",
        "collection_info": null
    },
    {
        "uuid": "e09316ab2557ccb8f4ae8cf5c49d2278",
        "title": "和刘后村梅花百咏  其八一",
        "author": "方蒙仲",
        "content": "扫空习气尚余狂，岂不怀思拾众芳。\n花裏素王真足贵，橘中皓叟更无香。",
        "dynasty": "宋",
        "collection_info": null
    },
    {
        "uuid": "7f65c7ca67eb1ca917927f61cbcd159a",
        "title": "和刘后村梅花百咏  其八二",
        "author": "方蒙仲",
        "content": "玉英瑶圃美人家，宝璐琼芳兴绝佳。\n此是梅花真实相，谁云骚不品梅花。",
        "dynasty": "宋",
        "collection_info": null
    },
    {
        "uuid": "5c8262b6d1a8bd686e3a5533e25eb390",
        "title": "和刘后村梅花百咏  其八三",
        "author": "方蒙仲",
        "content": "不慕清官况热官，竹篱纸帐睡差安。\n却愁帝敕梅龙去，第一瑶台分外寒。",
        "dynasty": "宋",
        "collection_info": null
    },
    {
        "uuid": "026e05c7d4dc0707a23734ba2f3d0c12",
        "title": "和刘后村梅花百咏  其八四",
        "author": "方蒙仲",
        "content": "忍寒宁死饿宁僵，不去偷它贾女香。\n感嘆怀铅成底事，辛勤餐玉竟无方。",
        "dynasty": "宋",
        "collection_info": null
    },
    {
        "uuid": "85b4851f69dfcaf039f12501cb8cea42",
        "title": "和刘后村梅花百咏  其八五",
        "author": "方蒙仲",
        "content": "无色无香应是画，雨珠雨玉柰何穷。\n素餐终老坐成晚，白业它生扫未空。",
        "dynasty": "宋",
        "collection_info": null
    },
    {
        "uuid": "c3e25b05199368085cb4fef6c67bd4ba",
        "title": "落梅",
        "author": "方蒙仲",
        "content": "青冢锁香魂，罗浮埋玉质。\n美人薄命多，临风空太息。",
        "dynasty": "宋",
        "collection_info": null
    },
    {
        "uuid": "376c820b87d1806df42c8f61223cdf9f",
        "title": "残梅",
        "author": "方蒙仲",
        "content": "枝北復枝南，明星□□□。\n不用怨春风，且作初开看。",
        "dynasty": "宋",
        "collection_info": null
    },
    {
        "uuid": "1f187c9afdea376afe464b3bacc0b48f",
        "title": "以诗句咏梅 残雪消迟月出蚤",
        "author": "方蒙仲",
        "content": "自嫌太奇绝，混以雪和月。\n却有一味香，教人细分别。",
        "dynasty": "宋",
        "collection_info": null
    },
    {
        "uuid": "63ac1f4514469e5d4563f23f823656fc",
        "title": "以诗句咏梅 点缀裙腰粉不扫",
        "author": "方蒙仲",
        "content": "慎勿扫苍苔，芳英堪藉地。\n丘壑足风流，欠得脂粉气。",
        "dynasty": "宋",
        "collection_info": null
    },
    {
        "uuid": "24d09a27f515456bb1283cda7ce8a585",
        "title": "以诗句咏梅 妙意有在终无言",
        "author": "方蒙仲",
        "content": "梅曾无一语，人□不能休。\n觉得逋仙句，梅犹未点头。",
        "dynasty": "宋",
        "collection_info": null
    },
    {
        "uuid": "4ec7c986db0ed5a6bd0753fea0639b05",
        "title": "以诗句咏梅 十年花送诗人老",
        "author": "方蒙仲",
        "content": "花老几人来，人老花常少。\n安得似花人，年年陪一笑。",
        "dynasty": "宋",
        "collection_info": null
    },
    {
        "uuid": "d18d5b0c49d300a19ba45f48d62c3404",
        "title": "以诗句咏梅 淡薄似龙知我意",
        "author": "方蒙仲",
        "content": "平生惟有梅，与语觉差可。\n此外岂无花，周旋宁作我。",
        "dynasty": "宋",
        "collection_info": null
    },
    {
        "uuid": "2dc104f114b1010aad2a72d91239ad8e",
        "title": "以诗句咏梅 幽闲元不为人香",
        "author": "方蒙仲",
        "content": "道不为人香，其如人竞即。\n香外更多佳，人亦未易识。",
        "dynasty": "宋",
        "collection_info": null
    },
    {
        "uuid": "acb060f18b9259d9d2a1f3cb58b78f30",
        "title": "以诗句咏梅 疎影横斜水清浅",
        "author": "方蒙仲",
        "content": "甚处足横斜，孤山水一涯。\n从来个中水，只许照梅花。",
        "dynasty": "宋",
        "collection_info": null
    },
    {
        "uuid": "d87975adc0c2fa798917fd1e2405b651",
        "title": "以诗句咏梅 暗香浮动月黄昏",
        "author": "方蒙仲",
        "content": "但见白硙硙，香从何处来。\n广寒异人世，莫是桂花开。",
        "dynasty": "宋",
        "collection_info": null
    },
    {
        "uuid": "626497ae947308f02bc5e2a16edcf51e",
        "title": "以诗句咏梅 独立晚风香满袖",
        "author": "方蒙仲",
        "content": "有人善丹青，画我风满袖。\n其如香笔下，描不就□□。",
        "dynasty": "宋",
        "collection_info": null
    },
    {
        "uuid": "0babf4d71373791a78f776cc9c61834d",
        "title": "以诗句咏梅 一枝犹傍故人香",
        "author": "方蒙仲",
        "content": "山林殊市朝，易隔故人面。\n珍重山中人，留面长相见。",
        "dynasty": "宋",
        "collection_info": null
    },
    {
        "uuid": "c401b743fd0c561c61f7084264a2a33f",
        "title": "以诗句咏梅 绿阴青子明年事",
        "author": "方蒙仲",
        "content": "淡淡腊前花，离离夏初实。\n结裹若异然，不是东皇力。",
        "dynasty": "宋",
        "collection_info": null
    },
    {
        "uuid": "ba4b221acefcb6ebf60ac90cd8029edc",
        "title": "以诗句咏梅 及早归来带雪看",
        "author": "方蒙仲",
        "content": "南州雪易消，得春却差早。\n到处有梅花，不如在家好。",
        "dynasty": "宋",
        "collection_info": null
    },
    {
        "uuid": "f768d0ebd722f83f43fc3708c7ce3398",
        "title": "以诗句咏梅 折得寒香不露机",
        "author": "方蒙仲",
        "content": "天香无尽藏，参透古来希。\n便使露些子，犹为杜德机。",
        "dynasty": "宋",
        "collection_info": null
    },
    {
        "uuid": "ebd7b11101b92640b304bc3e50e46ea7",
        "title": "以诗句咏梅 水边风日笑横枝",
        "author": "方蒙仲",
        "content": "人生贵德时，一笑亦足适。\n三冬冰雪辰，几遇佳风日。",
        "dynasty": "宋",
        "collection_info": null
    },
    {
        "uuid": "47c736df94f9bf2ec653c32084729a6d",
        "title": "以诗句咏梅 未害广平心铁似",
        "author": "方蒙仲",
        "content": "白叟醉杨柳，韩翁忆李桃。\n便令铁心者，其柰玉颜何。",
        "dynasty": "宋",
        "collection_info": null
    },
    {
        "uuid": "f6464f26385b26afa57a83af81b23fd7",
        "title": "以诗句咏梅 屋帘斜入一枝低",
        "author": "方蒙仲",
        "content": "异时兰见锄，只以当门故。\n请君阳春看，少让梅一步。",
        "dynasty": "宋",
        "collection_info": null
    },
    {
        "uuid": "db1158b6f7b8a7ef586f450cdd590f17",
        "title": "以诗句咏梅 多情立马待黄昏",
        "author": "方蒙仲",
        "content": "清绝畏人知，幽香发深省。\n故用此时来，徘徊花下影。",
        "dynasty": "宋",
        "collection_info": null
    },
    {
        "uuid": "0e1898d6cc10242bad5975264e98db28",
        "title": "以诗句咏梅 一树横斜独可人",
        "author": "方蒙仲",
        "content": "玉堂亦茅舍，未易得疎亲。\n且莫轻相可，梅非多可人。",
        "dynasty": "宋",
        "collection_info": null
    },
    {
        "uuid": "7078c22c7f9e850ed24ccade730be35f",
        "title": "以诗句咏梅 巡檐说尽心期事",
        "author": "方蒙仲",
        "content": "一生心下事，皆可对人言。\n独有这些子，难为世俗论。",
        "dynasty": "宋",
        "collection_info": null
    },
    {
        "uuid": "d904cdf934cb2c020b6c12205b40e68c",
        "title": "以诗句咏梅 玉立寒烟寂寞滨",
        "author": "方蒙仲",
        "content": "戎衍瑶林机，秀雪玉圃珍。\n向令能寂寞，岂不是佳人。",
        "dynasty": "宋",
        "collection_info": null
    },
    {
        "uuid": "34bab7d1683b46a00a8a4316e5faaba9",
        "title": "以诗句咏梅 探请东皇第一机",
        "author": "方蒙仲",
        "content": "东皇第一机，谩道凭花寄。\n那知东皇来，已落第二义。",
        "dynasty": "宋",
        "collection_info": null
    },
    {
        "uuid": "a700ec3aafc298e94ae99466c4964c63",
        "title": "以诗句咏梅 水边篱落忽横枝",
        "author": "方蒙仲",
        "content": "花疑天女现，根讶化人移。\n到眼如曾识，无心转见奇。",
        "dynasty": "宋",
        "collection_info": null
    },
    {
        "uuid": "a9c8d2d2e4d86c8cc35db91600823155",
        "title": "以诗句咏梅 林中笑破冰霜面",
        "author": "方蒙仲",
        "content": "澹寂自天姿，逢人借颜色。\n一笑比河清，希仁太孤特。",
        "dynasty": "宋",
        "collection_info": null
    },
    {
        "uuid": "35cb0a4f16d75513b2c898ee88468e8f",
        "title": "以诗句咏梅 山意衝寒欲放梅",
        "author": "方蒙仲",
        "content": "逆境春容少，穷时节义难。\n此花小异处，却要十分寒。",
        "dynasty": "宋",
        "collection_info": null
    },
    {
        "uuid": "c6358704e0f4c016ba13c0fb173309fd",
        "title": "以诗句咏梅 老枝横出数花新",
        "author": "方蒙仲",
        "content": "荒山俄积玉，老蚌忽明珠。\n惟是据枯槁，年来一字无。",
        "dynasty": "宋",
        "collection_info": null
    },
    {
        "uuid": "30f61a4389ee30693ebcbe76e914105f",
        "title": "以诗句咏梅 月地云阶谩一樽",
        "author": "方蒙仲",
        "content": "樽前酹花神，诗因酒转新。\n方知这奇事，不属独醒人。",
        "dynasty": "宋",
        "collection_info": null
    },
    {
        "uuid": "4f7c5d2fde295bbf9a326cffad040b54",
        "title": "以诗句咏梅 风清月落无人见",
        "author": "方蒙仲",
        "content": "佳则风月境，远而烟水乡。\n此花元本分，定不为人香。",
        "dynasty": "宋",
        "collection_info": null
    },
    {
        "uuid": "5a47b7599ab202f1b75226a7da002aa2",
        "title": "以诗句咏梅 冷蘂疎枝半不禁",
        "author": "方蒙仲",
        "content": "梅亦有何好，花中偏得名。\n只为淡生活，不傍闹门庭。",
        "dynasty": "宋",
        "collection_info": null
    },
    {
        "uuid": "2b3291c55f96665d1dd81fc6ff67581b",
        "title": "以诗句咏梅 雪后园林纔半树",
        "author": "方蒙仲",
        "content": "只见漫天雪，元来亦有花。\n两三花自好，半树太多些。",
        "dynasty": "宋",
        "collection_info": null
    },
    {
        "uuid": "f2e70c4cb7bccccd8712f9a6181776ec",
        "title": "以诗句咏梅 为君援笔赋梅花",
        "author": "方蒙仲",
        "content": "昔逋纔两句，共不用文章。\n援笔人皆是，写来当甚强。",
        "dynasty": "宋",
        "collection_info": null
    },
    {
        "uuid": "b48018476c2b455706a89e8eb6a6f5a3",
        "title": "以诗句咏梅 疎枝的皪樽前影",
        "author": "方蒙仲",
        "content": "耻与俗同犀，惟有身随影。\n不谓世尘中，梅亦更此境。",
        "dynasty": "宋",
        "collection_info": null
    },
    {
        "uuid": "10731f6929b6ad1c311d1dad7119c922",
        "title": "以诗句咏梅 微月黄昏句裏香",
        "author": "方蒙仲",
        "content": "千载几梅诗，难在道着处。\n便是武夷翁，亦赏西湖句。",
        "dynasty": "宋",
        "collection_info": null
    },
    {
        "uuid": "6187789353c21f225c5511b6539c6421",
        "title": "以诗句咏梅 孤山山下醉眠处",
        "author": "方蒙仲",
        "content": "佳句天所嗔，谪与水仙偶。\n樽酒酹逋翁，更道香影不。",
        "dynasty": "宋",
        "collection_info": null
    },
    {
        "uuid": "13f5fb66b80a67a076c6e5a8e6fdd8f9",
        "title": "以诗句咏梅 且撼长条餐落英",
        "author": "方蒙仲",
        "content": "玉尘固清俸，也莫大餐多。\n试问采薇子，而今还在么。",
        "dynasty": "宋",
        "collection_info": null
    },
    {
        "uuid": "98238d6bdabff3c9339ff11a036ffe10",
        "title": "以诗句咏梅 江头千树春欲暗",
        "author": "方蒙仲",
        "content": "世閒如此花，涉春便憔悴。\n不识青黄君，岁年管何事。",
        "dynasty": "宋",
        "collection_info": null
    },
    {
        "uuid": "e7fb894277e9ea12545ee8574ef9db4e",
        "title": "以诗句咏梅 万里春随远客来",
        "author": "方蒙仲",
        "content": "万里载梅归，道是春来路。\n那知春到时，梅已随风去。",
        "dynasty": "宋",
        "collection_info": null
    },
    {
        "uuid": "bf41aed549ad59c17f243da461a9ba74",
        "title": "以诗句咏梅 真与雪霜娱晚景",
        "author": "方蒙仲",
        "content": "难得雪成持，不柰风无頼。\n生来避闹蓝，行不超色界。",
        "dynasty": "宋",
        "collection_info": null
    },
    {
        "uuid": "67119da2039e6a182c60f1673a8c00e2",
        "title": "以诗句咏梅 一枝风物便清和",
        "author": "方蒙仲",
        "content": "尽是矜风日，谁能耐雪霜。\n难中见工巧，黑常胜青皇。",
        "dynasty": "宋",
        "collection_info": null
    },
    {
        "uuid": "a6bfcf94b68a9fca7847be412abfe781",
        "title": "以诗句咏梅 未将梅蘂惊秋眼",
        "author": "方蒙仲",
        "content": "只言梅信末，不柰此愁何。\n莫待一枝折，撩人愁更多。",
        "dynasty": "宋",
        "collection_info": null
    },
    {
        "uuid": "5e40e014a365f5f692658bd0cc6346c4",
        "title": "以诗句咏梅 谁寄寒斋雪夜春",
        "author": "方蒙仲",
        "content": "寒炉耿夜长，竦肩得文句。\n将以一枝春，逢人无寄处。",
        "dynasty": "宋",
        "collection_info": null
    },
    {
        "uuid": "7d730b322915670319a56044b6e47425",
        "title": "以诗句咏梅 玉笛冰滩索同赋",
        "author": "方蒙仲",
        "content": "笛谱久无传，冷落孤山社。\n觅得半个难，何况同赋者。",
        "dynasty": "宋",
        "collection_info": null
    },
    {
        "uuid": "5d7c176eb9470744b44c81b78884433c",
        "title": "以诗句咏梅 小窗斜日两三枝",
        "author": "方蒙仲",
        "content": "窗非作梅地，梅雅与窗宜。\n未识日斜后，何如月落时。",
        "dynasty": "宋",
        "collection_info": null
    },
    {
        "uuid": "3471f0833794b891d85edd1b21465502",
        "title": "以诗句咏梅 要尝雪月并明时",
        "author": "方蒙仲",
        "content": "雪月是花非，但觉夜成旦。\n世事忌分明，朦胧差好看。",
        "dynasty": "宋",
        "collection_info": null
    },
    {
        "uuid": "0a48ddb424cd065d13eb485f81ceba61",
        "title": "以诗句咏梅 竹外一枝斜更好",
        "author": "方蒙仲",
        "content": "梅岂必□竹，居何与梅事。\n政尔亦偶然，人自见之异。",
        "dynasty": "宋",
        "collection_info": null
    },
    {
        "uuid": "010842b279ac2ea03cd41e03926404a9",
        "title": "以诗句咏梅 朔云为断蜂蝶信",
        "author": "方蒙仲",
        "content": "风月本无穷，台观亦□恶。\n妙处吾能言，却恐儿辈觉。",
        "dynasty": "宋",
        "collection_info": null
    },
    {
        "uuid": "26b34af50b4c1cd146b675d4b37e02c0",
        "title": "以诗句咏梅 为散冰花除热恼",
        "author": "方蒙仲",
        "content": "狂与豪倾酒，饥肠共索诗。\n为梅成热恼，除是把□医。",
        "dynasty": "宋",
        "collection_info": null
    },
    {
        "uuid": "d98419945a8ee6f268c148b56025072a",
        "title": "梅{艹撩}",
        "author": "方蒙仲",
        "content": "商家宰相羹，周代笾人供。\n自古实为先，唐后花始重。",
        "dynasty": "宋",
        "collection_info": null
    },
    {
        "uuid": "662e08c23bf34359e4b03aadecd01594",
        "title": "宜月梅",
        "author": "方蒙仲",
        "content": "人言广寒宫，合种梅花树。\n那知白玉容，自怕嫦娥妬。",
        "dynasty": "宋",
        "collection_info": null
    },
    {
        "uuid": "313723b134a13c067019c54f4c4c7bb2",
        "title": "宜霜梅",
        "author": "方蒙仲",
        "content": "青女出骖鸾，负恃天然色。\n一等淡梳粧，太真迎虢国。",
        "dynasty": "宋",
        "collection_info": null
    },
    {
        "uuid": "656a88617a86de6dc4e881ae92320abc",
        "title": "宜雪梅",
        "author": "方蒙仲",
        "content": "长愁花易开，倏被风吹尽。\n因爱雪花飞，枝头巧相映。",
        "dynasty": "宋",
        "collection_info": null
    },
    {
        "uuid": "f22770387154d63beb93f307e4e8329e",
        "title": "雪花梅",
        "author": "方蒙仲",
        "content": "新样巧翻腾，淡粧尤出俗。\n说与莫轻飞，寿阳眠正熟。",
        "dynasty": "宋",
        "collection_info": null
    },
    {
        "uuid": "51265a28455ed54e4d39b7747d234974",
        "title": "雨中梅",
        "author": "方蒙仲",
        "content": "瑶妃一念差，谪堕人间世。\n琼阙未忘情，时带盈盈泪。",
        "dynasty": "宋",
        "collection_info": null
    },
    {
        "uuid": "f1d8ed30973f5744d1d08338b2eba57b",
        "title": "孤山梅",
        "author": "方蒙仲",
        "content": "千古水仙玉，坡以逋仙配。\n山谷弟山矾，两事同一意。",
        "dynasty": "宋",
        "collection_info": null
    },
    {
        "uuid": "ba641e47da41cc7795c835e33252a358",
        "title": "溪桥梅",
        "author": "方蒙仲",
        "content": "一阵晓风寒，惊飞点去鞍。\n行人易愁绝，便作柳花看。",
        "dynasty": "宋",
        "collection_info": null
    },
    {
        "uuid": "2cac5d440237766930d2d4848c2e8528",
        "title": "隔溪梅",
        "author": "方蒙仲",
        "content": "美人隔秋水，伫立柰愁何。\n剪取灵均语，临风恍浩歌。",
        "dynasty": "宋",
        "collection_info": null
    },
    {
        "uuid": "8b8e0f1bb508beeda4549be2a7b2f4d7",
        "title": "庾岭梅",
        "author": "方蒙仲",
        "content": "留樵五百诗，半为梅花赋。\n悔不庾岭游，天成诗一部。",
        "dynasty": "宋",
        "collection_info": null
    },
    {
        "uuid": "15b36113915dbb1144b4cbb2263c5c19",
        "title": "罗浮梅",
        "author": "方蒙仲",
        "content": "坡翁短衫情，此语差足据。\n为爱松风亭，朝云已仙去。",
        "dynasty": "宋",
        "collection_info": null
    },
    {
        "uuid": "07b15696500103a27026f06aedd0972f",
        "title": "西湖梅",
        "author": "方蒙仲",
        "content": "忆昔跨吟鞍，花翁赏新句。\n回首十年强，肠断天竺路。",
        "dynasty": "宋",
        "collection_info": null
    },
    {
        "uuid": "c1c0a34038543eccda3b196c1cf48b80",
        "title": "桂林吟梅",
        "author": "方蒙仲",
        "content": "几回桂州梦，欠一桂州诗。\n何日万里外，吟梅真大奇。",
        "dynasty": "宋",
        "collection_info": null
    },
    {
        "uuid": "f8e686dadcebadca240c4c2b3eb868e9",
        "title": "前村梅",
        "author": "方蒙仲",
        "content": "何缘春信息，第一到田家。\n为甚笙歌院，重重绣幕遮。",
        "dynasty": "宋",
        "collection_info": null
    },
    {
        "uuid": "54859575df1ec30f704435995bc475c6",
        "title": "江路梅",
        "author": "方蒙仲",
        "content": "翁仲为余泣，江头负月明。\n一从少陵死，此路断人行。",
        "dynasty": "宋",
        "collection_info": null
    },
    {
        "uuid": "e89ccc95717e5a255987375b6a22c40f",
        "title": "春梅",
        "author": "方蒙仲",
        "content": "青皇手一陶，苦要牢笼去。\n不敢受恩多，桃李休相妬。",
        "dynasty": "宋",
        "collection_info": null
    },
    {
        "uuid": "26afa6bda831727417ec6be5e877af41",
        "title": "亭前梅",
        "author": "方蒙仲",
        "content": "相彼一长鬚，赤脚亦无有。\n二梅侍侧焉，岂不差胜不。",
        "dynasty": "宋",
        "collection_info": null
    },
    {
        "uuid": "ef536817fdcb1c171fefbc709ed78029",
        "title": "寄驿梅",
        "author": "方蒙仲",
        "content": "春色满梢头，所思尚千里。\n京洛贵人多，谁欤堪寄似。",
        "dynasty": "宋",
        "collection_info": null
    },
    {
        "uuid": "c7df4d5588807d968a0e31cfae1bec0c",
        "title": "墙角梅",
        "author": "方蒙仲",
        "content": "整整復欹欹，微微褪玉肌。\n娇羞说不尽，露下月低时。",
        "dynasty": "宋",
        "collection_info": null
    },
    {
        "uuid": "7d5e35368306f9465085aa9288c4c8ef",
        "title": "孤梅",
        "author": "方蒙仲",
        "content": "墙角老槎牙，槎牙阅岁华。\n谁知槁欲死，解出背时花。",
        "dynasty": "宋",
        "collection_info": null
    },
    {
        "uuid": "1bc854b3065b7453d566a11dd4014ca5",
        "title": "探梅",
        "author": "方蒙仲",
        "content": "短褐一枝筇，穿花云几重。\n日边花鸟使，定不到山中。",
        "dynasty": "宋",
        "collection_info": null
    },
    {
        "uuid": "cfbd1d984af9a0c8e9fd01a931e8f20b",
        "title": "四望梅",
        "author": "方蒙仲",
        "content": "摽梅其实七，此特损其三。\n风赋久不作，有诗谁共谈。",
        "dynasty": "宋",
        "collection_info": null
    },
    {
        "uuid": "066a29a4b41ef514448c21d1daa49662",
        "title": "见梅",
        "author": "方蒙仲",
        "content": "平生空四海，红紫委如尘。\n梅处生新敬，宁非具限人。",
        "dynasty": "宋",
        "collection_info": null
    },
    {
        "uuid": "50d3be23a07c053c01d00328c2bf2c1f",
        "title": "爱梅",
        "author": "方蒙仲",
        "content": "谩言同一嗜，世尽爱梅人。\n亦有行歌者，腰镰采作薪。",
        "dynasty": "宋",
        "collection_info": null
    },
    {
        "uuid": "69df72b1ba4eaa2fa6637df100a63112",
        "title": "笑坐金鞍歌落梅",
        "author": "方蒙仲",
        "content": "谪仙豪放甚，小妾伴金鞍。\n未可将穷相，诗人一例看。",
        "dynasty": "宋",
        "collection_info": null
    },
    {
        "uuid": "e96ae62940007b52dfd7e56505d25691",
        "title": "问梅",
        "author": "方蒙仲",
        "content": "夜月玉堂前，春风紫盖边。\n想君都看破，宁与我周旋。",
        "dynasty": "宋",
        "collection_info": null
    },
    {
        "uuid": "8481c9d7cc566a6da11ccb6d5d5e2fc7",
        "title": "梅答",
        "author": "方蒙仲",
        "content": "人言是金屋，我见即柴门。\n但认安身处，区区何足论。",
        "dynasty": "宋",
        "collection_info": null
    },
    {
        "uuid": "d2c6850e4132b67c6554094b63a94afd",
        "title": "折梅",
        "author": "方蒙仲",
        "content": "看梅如看画，由我不由他。\n千树江头少，一枝瓶裏多。",
        "dynasty": "宋",
        "collection_info": null
    },
    {
        "uuid": "79974f8bfc2f05d4535a200bb1be7de6",
        "title": "此君室  其一",
        "author": "方蒙仲",
        "content": "人兮吾与游，竹兮吾与俱。\n世浊此独清，室小自有余。",
        "dynasty": "宋",
        "collection_info": null
    },
    {
        "uuid": "18c867c85bf02d844f2711e5a6711e0f",
        "title": "此君室  其二",
        "author": "方蒙仲",
        "content": "环堵未可轻，足稽天下事。\n何必晋诸贤，自是周二子。",
        "dynasty": "宋",
        "collection_info": null
    },
    {
        "uuid": "6d07ea119374ab75a1c28e4f8ca27494",
        "title": "此君室  其三",
        "author": "方蒙仲",
        "content": "为嫌太孤高，邂逅松梅友。\n忽与竹同评，是遇知音不。",
        "dynasty": "宋",
        "collection_info": null
    },
    {
        "uuid": "0333bf1d2c863a504235a892169a7dc8",
        "title": "此君室  其四",
        "author": "方蒙仲",
        "content": "清福造物悭，数竿自超俗。\n苦觅渭滨封，万此岂有足。",
        "dynasty": "宋",
        "collection_info": null
    },
    {
        "uuid": "5ee0ca62b80a5714db6c477b0148c0b9",
        "title": "此君室  其五",
        "author": "方蒙仲",
        "content": "辈行有后先，志节无今古。\n君看锦䙀儿，楚楚已可数。",
        "dynasty": "宋",
        "collection_info": null
    },
    {
        "uuid": "087c889ed1848de0baeaa0e4ee281245",
        "title": "此君室  其六",
        "author": "方蒙仲",
        "content": "不入闹园林，雅媚佳山水。\n君子亦党乎，贤者后乐此。",
        "dynasty": "宋",
        "collection_info": null
    },
    {
        "uuid": "088e7f99e65ecd7181966149202b463e",
        "title": "此君室  其七",
        "author": "方蒙仲",
        "content": "直节立人懦，清标爽吾惛。\n岂不益友哉，人中田承君。",
        "dynasty": "宋",
        "collection_info": null
    },
    {
        "uuid": "436182f0eb3af21cd7959d50acd904f1",
        "title": "此君室  其八",
        "author": "方蒙仲",
        "content": "风来声清圆，月明影婆娑。\n挺挺岩壑姿，时亦妩媚何。",
        "dynasty": "宋",
        "collection_info": null
    },
    {
        "uuid": "9387d0dc5812e225e52bdfc5736adad0",
        "title": "此君室  其九",
        "author": "方蒙仲",
        "content": "滔滔天地间，非我安知我。\n大儿王子猷，小儿文与可。",
        "dynasty": "宋",
        "collection_info": null
    },
    {
        "uuid": "3bec4f97596fe92ce4b1f1c9c2e03732",
        "title": "此君室  其一○",
        "author": "方蒙仲",
        "content": "泛菊秋始佳，爱莲夏方娱。\n不如交此君，清兴无时无。",
        "dynasty": "宋",
        "collection_info": null
    },
    {
        "uuid": "b7544800b3b6b00fb118985425e8b5a1",
        "title": "此君室  其一一",
        "author": "方蒙仲",
        "content": "仆也环堵人，公也钧天居。\n本出元子下，岂必竹马余。",
        "dynasty": "宋",
        "collection_info": null
    },
    {
        "uuid": "04653fb2edf2886189251e129bfead5f",
        "title": "此君室  其一二",
        "author": "方蒙仲",
        "content": "先生啸诺余，尝欲访青士。\n门生可举舆，不必命儿子。",
        "dynasty": "宋",
        "collection_info": null
    },
    {
        "uuid": "6e56ad0d60cc44f7e9522bfa1895d701",
        "title": "此君室  其一三",
        "author": "方蒙仲",
        "content": "此士党有挟，则不与之友。\n持此问秋崖，一笑见颔不。",
        "dynasty": "宋",
        "collection_info": null
    },
    {
        "uuid": "2a416186552e3d95ff944044895ab5fb",
        "title": "此君室  其一四",
        "author": "方蒙仲",
        "content": "横厨先玉盘，羶荤鄙哉俗。\n竹谓高将军，汝手污吾足。",
        "dynasty": "宋",
        "collection_info": null
    },
    {
        "uuid": "33610d5a1eed85bb1843f85d0794a54e",
        "title": "此君室  其一五",
        "author": "方蒙仲",
        "content": "矫矫不可羁，一节足千古。\n桃李闹漫山，岁寒谁汝数。",
        "dynasty": "宋",
        "collection_info": null
    },
    {
        "uuid": "c93d4181a9ebdbbb7d787f1ebd481e56",
        "title": "此君室  其一六",
        "author": "方蒙仲",
        "content": "千载兰亭人，所乐在山水。\n等闲一笑间，风度乃如此。",
        "dynasty": "宋",
        "collection_info": null
    },
    {
        "uuid": "6531e631689292f78512bbdb2a6b8d5a",
        "title": "此君室  其一七",
        "author": "方蒙仲",
        "content": "柳以柔故重，枣以弱故惛。\n凛凛首阳人，何頼东皇君。",
        "dynasty": "宋",
        "collection_info": null
    },
    {
        "uuid": "60158f034056556437b84ceab1d92015",
        "title": "此君室  其一八",
        "author": "方蒙仲",
        "content": "不因排根人，安得兹婆娑。\n请赋淇奥诗，但恐居亡何。",
        "dynasty": "宋",
        "collection_info": null
    },
    {
        "uuid": "13b6526210248b827c6abfad1eece25c",
        "title": "此君室  其一九",
        "author": "方蒙仲",
        "content": "问卿自用卿，为我宁作我。\n道莫强项为，本见折腰可。",
        "dynasty": "宋",
        "collection_info": null
    },
    {
        "uuid": "7d1b6a579497855d7bec981f5d9ba731",
        "title": "此君室  其二○",
        "author": "方蒙仲",
        "content": "风檐诵新句，绝胜丝竹娱。\n此竹古来有，此诗今时无。",
        "dynasty": "宋",
        "collection_info": null
    },
    {
        "uuid": "5e19bbda2def6e71309d3412e7380901",
        "title": "采芹亭  其一",
        "author": "方蒙仲",
        "content": "百年亭子一朝新，三舍先生遇拂尘。\n城裏看花多处所，此中只待采芹人。",
        "dynasty": "宋",
        "collection_info": null
    },
    {
        "uuid": "fab8f54ea6959dfa6f68e32c69b00ae8",
        "title": "采芹亭  其二",
        "author": "方蒙仲",
        "content": "叹息西湖湖上峯，几人看得少从容。\n任他万马羣中走，还我闲身伴雨龙。",
        "dynasty": "宋",
        "collection_info": null
    },
    {
        "uuid": "bcd8a0ddd57407cb808eb8b8e99f0102",
        "title": "采芹亭  其三",
        "author": "方蒙仲",
        "content": "宜月宜风还宜雪，烟雨冥蒙景更宜。\n说与客来休剥啄，先生长是倚阑时。",
        "dynasty": "宋",
        "collection_info": null
    },
    {
        "uuid": "6cd57dc821d21a70ab432e1c0de5bd5b",
        "title": "采芹亭  其四",
        "author": "方蒙仲",
        "content": "便好时时具小槎，徧游水北水南涯。\n游时要拣山深处，恐有山人处士家。",
        "dynasty": "宋",
        "collection_info": null
    },
    {
        "uuid": "d3d0bc6ca28932d0a6b3d9c5723ddd71",
        "title": "采芹亭  其五",
        "author": "方蒙仲",
        "content": "年时桂子例先开，新岁芙蓉手自栽。\n不惜一春风雨过，许多好事待秋来。",
        "dynasty": "宋",
        "collection_info": null
    },
    {
        "uuid": "e9b32fb3086fad22633ade83a1a3c268",
        "title": "采芹亭  其六",
        "author": "方蒙仲",
        "content": "短帽轻衫亦復家，前村后陌柳初花。\n不须多学舞雩兴，随分春光管领些。",
        "dynasty": "宋",
        "collection_info": null
    },
    {
        "uuid": "65b80a3c5cd1d6ff9e795a7b2f777f3b",
        "title": "采芹亭  其七",
        "author": "方蒙仲",
        "content": "洲墅楼前眼界新，杜园池馆更迴萦。\n是中一景偏真率，觉得溪山却浑成。",
        "dynasty": "宋",
        "collection_info": null
    },
    {
        "uuid": "715f9292e5421ea9df823109b23ee765",
        "title": "采芹亭  其八",
        "author": "方蒙仲",
        "content": "侧畔颓垣且莫支，也须别相草堂基。\n要知风月无边处，不着亭台更自奇。",
        "dynasty": "宋",
        "collection_info": null
    },
    {
        "uuid": "519d19a749f7aad33ab45dfd191e1a50",
        "title": "采芹亭  其九",
        "author": "方蒙仲",
        "content": "老山代出买山钱，更贴前头碧玉环。\n报答风光无一句，不知更看几州山。",
        "dynasty": "宋",
        "collection_info": null
    },
    {
        "uuid": "8cc81b0667c90f1b89bb10887c0c4b0b",
        "title": "采芹亭  其一○",
        "author": "方蒙仲",
        "content": "眼中光景几回新，无限英雄一窖尘。\n但说百年亭已老，不知曾有百年人。",
        "dynasty": "宋",
        "collection_info": null
    },
    {
        "uuid": "d0706319582a1f1ab8e715dd75761ac5",
        "title": "采芹亭  其一一",
        "author": "方蒙仲",
        "content": "人道西南三数峯，虽云峭拔欠雍容。\n嗟哉偃娈要何用，却学为蛇羞作龙。",
        "dynasty": "宋",
        "collection_info": null
    },
    {
        "uuid": "1920ef80a1d9a05a1c3f8edab226aa15",
        "title": "采芹亭  其一二",
        "author": "方蒙仲",
        "content": "野性于人投合少，惟山差与意中宜。\n专留一榻为渠下，绝似陈蕃见穉时。",
        "dynasty": "宋",
        "collection_info": null
    },
    {
        "uuid": "099441f2175ccd99e7bfb5a34bea8351",
        "title": "采芹亭  其一三",
        "author": "方蒙仲",
        "content": "武夷山顶足仙槎，欲徃从之天一涯。\n具唤小舟酹三谏，向来我祖是通家。",
        "dynasty": "宋",
        "collection_info": null
    },
    {
        "uuid": "c7aaaf1a6041004d6852f00b193f7343",
        "title": "采芹亭  其一四",
        "author": "方蒙仲",
        "content": "屈指夫容次第开，典衣去买海棠栽。\n溪边堪插荷花否，便可四时携酒来。",
        "dynasty": "宋",
        "collection_info": null
    },
    {
        "uuid": "5a81e435345e1fedd499bcacecee40a0",
        "title": "采芹亭  其一五",
        "author": "方蒙仲",
        "content": "此中小住自为佳，无柰看山眼欲花。\n把作西湖风物看，不争多否也争些。",
        "dynasty": "宋",
        "collection_info": null
    },
    {
        "uuid": "7efb23598f526ebb3826f81ca841c764",
        "title": "采芹亭  其一六",
        "author": "方蒙仲",
        "content": "见说西湖又一新，小楼高阁巧相萦。\n江山何待人粧点，堪笑吴儿不老成。",
        "dynasty": "宋",
        "collection_info": null
    },
    {
        "uuid": "4c7bd42d6291218e98d514beae318d48",
        "title": "采芹亭  其一七",
        "author": "方蒙仲",
        "content": "屋老知非一木支，待时胜似有镃基。\n安知好事无来者，幻出新亭愈崛奇。",
        "dynasty": "宋",
        "collection_info": null
    },
    {
        "uuid": "a8a07efd4ee41741f965f9031d22fe29",
        "title": "采芹亭  其一八",
        "author": "方蒙仲",
        "content": "觅得广文沽酒钱，便须归隠四山环。\n岂无半幅鹅溪绢，貌取亭前一带山。",
        "dynasty": "宋",
        "collection_info": null
    },
    {
        "uuid": "0083d0d4f4a1d4b7931bce8bc2e1006f",
        "title": "采芹亭  其一九",
        "author": "方蒙仲",
        "content": "佳处知音若不多，似将俚耳听云和。\n溪山无自不挂眼，亭乎亭乎如汝何。",
        "dynasty": "宋",
        "collection_info": null
    },
    {
        "uuid": "1bafcd780ed99b95d23ee92a4cf1b39b",
        "title": "学厅桃符  其一",
        "author": "方蒙仲",
        "content": "头胪如此可何官，习气居然简册间。\n似有宿缘吾士友，差强人意此溪山。\n青衿笑语非为冷，黄卷工夫可得闲。\n珍重相期进明德，莫教具素有惭颜。",
        "dynasty": "宋",
        "collection_info": null
    },
    {
        "uuid": "6d3032d1afe4cd644d8092cf9c90f809",
        "title": "学厅桃符  其二",
        "author": "方蒙仲",
        "content": "非民非吏一闲身，倏忽空山又见春。\n明月清风终岁有，浮云苍物几番新。\n不知世有弹冠事，但愿门多挟册人。\n畴昔东嘉子徐子，勉旃傥可嗣芳尘。",
        "dynasty": "宋",
        "collection_info": null
    },
    {
        "uuid": "8ecc5ed680673c2cf083aa78dbc84f49",
        "title": "学厅桃符  其三",
        "author": "方蒙仲",
        "content": "而立之年不啻过，十分减尽少年豪。\n吃它官饭如何稳，着了朝衫说甚高。\n勤向溪山供日课，剩栽花木足年劳。\n客来不周嗟无肉，菜本新添数百窠。",
        "dynasty": "宋",
        "collection_info": null
    },
    {
        "uuid": "027d7091d3655e64865f54f6f9a5d363",
        "title": "寿徐意一参政  其一",
        "author": "方蒙仲",
        "content": "红云朵裏紫霞杯，敕使今朝四度来。\n意一堂中开九袠，太微星裏现三台。",
        "dynasty": "宋",
        "collection_info": null
    },
    {
        "uuid": "066ced5cbe8a332ee7bab143b1b4ba5d",
        "title": "寿徐意一参政  其二",
        "author": "方蒙仲",
        "content": "吕氏早皆期正献，范家晚竟相忠宣。\n不成二十年声望，久坐难兄一旧毡。",
        "dynasty": "宋",
        "collection_info": null
    },
    {
        "uuid": "e46dc1d50a567f5930b61a021227a39a",
        "title": "寿徐意一参政  其三",
        "author": "方蒙仲",
        "content": "众芳摇落此何时，争看江梅拆一枝。\n相去小春纔四日，调羹消息不应迟。",
        "dynasty": "宋",
        "collection_info": null
    },
    {
        "uuid": "635dabb98397b841351966c7c917860c",
        "title": "寿徐意一参政  其四",
        "author": "方蒙仲",
        "content": "黄花晚节香愈劲，老圃秋容景更奇。\n欲侑瓣香无好语，且偷忠献一联诗。",
        "dynasty": "宋",
        "collection_info": null
    },
    {
        "uuid": "49200c398c35a89be61d5ee0cf25691e",
        "title": "熙春朝阳",
        "author": "方蒙仲",
        "content": "山占樵城最上头，眼前历历记曾游。\n古来不少二千石，海内今谁第一流。\n小队未妨需隙暇，大书已觉振岩幽。\n于今幸际丰登日，满泛松觥剩句酬。",
        "dynasty": "宋",
        "collection_info": null
    },
    {
        "uuid": "c57e71acd8b5759261265cb4e0765128",
        "title": "信笔",
        "author": "方蒙仲",
        "content": "笔床茶竈答蛩吟，摇落秋风万里心。\n白髮萧萧酒初醒，一龛镫火四更深。",
        "dynasty": "宋",
        "collection_info": null
    }
]