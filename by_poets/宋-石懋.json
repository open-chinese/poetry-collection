[
    {
        "uuid": "0d3a4167e27efe098f7b78dc21bce49d",
        "title": "杨花",
        "author": "石懋",
        "content": "来时万缕弄轻黄，去日飞球满路傍。\n我比杨花更飘荡，杨花只是一春忙。",
        "dynasty": "宋",
        "collection_info": null
    },
    {
        "uuid": "41915ada9df58b9e814ae3d291cfd1fe",
        "title": "金钱花",
        "author": "石懋",
        "content": "名贵已居三品上，价高仍在五铢先。\n春来买断深红色，烧得人心似火燃。",
        "dynasty": "宋",
        "collection_info": null
    },
    {
        "uuid": "918f7288f3499afb7df0bc7aed04f9b4",
        "title": "酴醾",
        "author": "石懋",
        "content": "不传人间玉奁粉，别有天上金炉烟。\n独清合作诸兰佩，深白未数杨花绵。\n春风烂漫倚墙角，一月不復烧龙涎。",
        "dynasty": "宋",
        "collection_info": null
    },
    {
        "uuid": "dc74cbe7eb76f802eac2e575a069ba66",
        "title": "柳絮",
        "author": "石懋",
        "content": "苦无筋力太轻柔，何物如今得自由。\n带雨飘来成坠雪，捲春归去作飞球。",
        "dynasty": "宋",
        "collection_info": null
    },
    {
        "uuid": "78262911d549ba23e1eeee326d75a2c5",
        "title": "雪",
        "author": "石懋",
        "content": "风云快约千丝雨，天地空无一点尘。\n晓树放开花意思，夜窗添起月精神。\n鹦鹉杯中未觉贫，寒凝酒面不成鳞。\n何如飞上参军鬓，与恼红楼歌舞人。",
        "dynasty": "宋",
        "collection_info": null
    },
    {
        "uuid": "1012fde7d1147ec8e2f6c45bf5ea0b56",
        "title": "岁除",
        "author": "石懋",
        "content": "索米长安久倦游，寂无杯盎洗牢愁。\n岁除借问除何事，除尽朱颜与黑头。",
        "dynasty": "宋",
        "collection_info": null
    },
    {
        "uuid": "0cbc312a04644f77269e5ee70b4bba7b",
        "title": "郡守",
        "author": "石懋",
        "content": "政成郛郭春千里，公退笙歌月一楼。\n犬吠花阴无旧警，麦翻云穗有新畴。",
        "dynasty": "宋",
        "collection_info": null
    },
    {
        "uuid": "3a611641d1aa8a0f8d6361bf165cb607",
        "title": "生日",
        "author": "石懋",
        "content": "只应门闼悬弧际，正是干坤和气中。\n寿语珠联千轴富，贺樽鲸吸百川空。",
        "dynasty": "宋",
        "collection_info": null
    },
    {
        "uuid": "1155228e38f6014c63ee4c9b2eb7e318",
        "title": "梅花",
        "author": "石懋",
        "content": "家是江南友是兰，水边月底怯新寒。\n画图省识惊春早，玉笛孤吹怨夜残。\n冷淡合教闲处着，清臞难遣俗人看。\n相逢剩作樽前恨，索笑情怀老新阑。",
        "dynasty": "宋",
        "collection_info": null
    },
    {
        "uuid": "0cc202c29c3cf448f2ae9d6254b11610",
        "title": "长至  其一",
        "author": "石懋",
        "content": "阳和散逐管灰浮，节物那知人倦游。\n无可奈何霜后冷，急推不去眼中愁。\n康衢结束新裳杂，飞盖追随贺客稠。\n犹有祢衡漫一刺，侯门如海未容投。",
        "dynasty": "宋",
        "collection_info": null
    },
    {
        "uuid": "4c182631afb99f80592cea1acafec198",
        "title": "长至  其二",
        "author": "石懋",
        "content": "笔墨如山宁疗饥，漫劳红日一丝迟。\n浊醪有理贫难醉，坐客无毡寒见欺。\n占岁丰凶云物动，漏春消息管灰知。\n江南梅使无恙否，肠断陇头花一枝。",
        "dynasty": "宋",
        "collection_info": null
    },
    {
        "uuid": "c08eec0f7e3d5dd368caa670e34aa601",
        "title": "成都岁暮始微寒小酌遣兴",
        "author": "石懋",
        "content": "革带频移纱帽宽，茶铛欲熟篆香残。\n疏梅已报先春信，小雨初成十月寒。\n身似野僧犹有髪，门如村舍强名官。\n鼠肝虫臂元无择，遇酒犹能罄一欢。",
        "dynasty": "宋",
        "collection_info": null
    },
    {
        "uuid": "ac3a08fabc9d72a49c9824be8dcf2913",
        "title": "句  其一",
        "author": "石懋",
        "content": "燕南雪花大于掌，冰柱悬檐一千丈。",
        "dynasty": "宋",
        "collection_info": null
    },
    {
        "uuid": "f8c8eaec16c67fc976f3d8a20bd9d097",
        "title": "句  其二",
        "author": "石懋",
        "content": "满身美荫抱高柳，问汝适从何处来。",
        "dynasty": "宋",
        "collection_info": null
    },
    {
        "uuid": "6d856518d9f5e3c21e51251a2ac6fafc",
        "title": "句  其三",
        "author": "石懋",
        "content": "翻成缟带车迷路，卷上珠帘人倚楼。",
        "dynasty": "宋",
        "collection_info": null
    },
    {
        "uuid": "e5fbf8fd46cd0c6b20840dca79985277",
        "title": "句  其四",
        "author": "石懋",
        "content": "浓开细细黄金蕊，间颇深深碧玉丛。",
        "dynasty": "宋",
        "collection_info": null
    },
    {
        "uuid": "cbfcf6a30d40cf22f455b2f563c9edc3",
        "title": "句  其五",
        "author": "石懋",
        "content": "弯环浅水碧依旧，自在好花红渐新。",
        "dynasty": "宋",
        "collection_info": null
    },
    {
        "uuid": "9e32bc5bbc1daf155d270ad405e44ca7",
        "title": "句  其六",
        "author": "石懋",
        "content": "欲问此根何处得。",
        "dynasty": "宋",
        "collection_info": null
    }
]