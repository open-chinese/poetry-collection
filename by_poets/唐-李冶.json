[
    {
        "uuid": "7b9212ddb24e576354af7c42f72986e9",
        "title": "湖上卧病喜陆鸿渐至",
        "author": "李冶",
        "content": "昔去繁霜月，今来苦雾时。\n相逢仍卧病，欲语泪先垂。\n强劝陶家酒，还吟谢客诗。\n偶然成一醉，此外更何之。",
        "dynasty": "唐",
        "collection_info": null
    },
    {
        "uuid": "e6e4cb8990529626f735161f2f0d4ee8",
        "title": "寄校书七兄",
        "author": "李冶",
        "content": "无事乌程县，蹉跎岁月余。\n不知芸阁吏，寂寞竟何如。\n远水浮仙棹，寒星伴使车。\n因过大雷岸，莫忘八行书。",
        "dynasty": "唐",
        "collection_info": null
    },
    {
        "uuid": "40f79c42264e0a7729636de954bf9b8b",
        "title": "寄朱放",
        "author": "李冶",
        "content": "望水试登山，山高湖又阔。\n相思无晓夕，相望经年月。\n郁郁山木荣，绵绵野花发。\n别后无限情，相逢一时说。",
        "dynasty": "唐",
        "collection_info": null
    },
    {
        "uuid": "6380fb73d4f80944f9f183433acebd09",
        "title": "送韩揆之江西",
        "author": "李冶",
        "content": "相看指杨柳，别恨转依依。\n万里江西水，孤舟何处归？湓城潮不到，夏口信应稀。\n唯有衡阳雁，年年来去飞。",
        "dynasty": "唐",
        "collection_info": null
    },
    {
        "uuid": "3a96ef4aaf99835cbd877599976b5559",
        "title": "道意寄崔侍郎",
        "author": "李冶",
        "content": "莫漫恋浮名，应须薄宦情。\n百年齐旦暮，前事尽虚盈。\n愁鬓行看白，童颜学未成。\n无过天竺国，依止古先生。",
        "dynasty": "唐",
        "collection_info": null
    },
    {
        "uuid": "240b813085193b31539fcfb06fedcb95",
        "title": "从萧叔子听弹琴赋得三峡流泉歌",
        "author": "李冶",
        "content": "妾家本住巫山云，巫山流泉常自闻。\n玉琴弹出转寥敻，直是当时梦裏听。\n三峡迢迢几千里，一时流入幽闺裏。\n巨石崩崖指下生，飞泉走浪弦中起。\n初疑愤怒含雷风，又似呜咽流不通。\n迴湍曲濑势将尽，时復滴沥平沙中。\n忆昔阮公为此曲，能令仲容听不足。\n一弹既罢復一弹，愿作流泉镇相续。",
        "dynasty": "唐",
        "collection_info": null
    },
    {
        "uuid": "3b68a0a698b2919c1e4e5050b40ddf9f",
        "title": "相思怨",
        "author": "李冶",
        "content": "人道海水深，不抵相思半。\n海水尚有涯，相思渺无畔。\n携琴上高楼，楼虚月华满。\n弹着相思曲，弦肠一时断。",
        "dynasty": "唐",
        "collection_info": null
    },
    {
        "uuid": "bfda2c5bc1de235e2a11869a154a3f9b",
        "title": "感兴",
        "author": "李冶",
        "content": "朝云暮雨镇相随，去雁来人有返期。\n玉枕秪知长下泪，银灯空照不眠时。\n仰看明月翻含意，俯眄流波欲寄词。\n却忆初闻凤楼曲，教人寂寞復相思。",
        "dynasty": "唐",
        "collection_info": null
    },
    {
        "uuid": "c7d3cd478ad16f19223567d215ab8447",
        "title": "恩命追入留别广陵故人",
        "author": "李冶",
        "content": "无才多病分龙钟，不料虚名达九重。\n仰媿弹冠上华髮，多惭拂镜理衰容。\n驰心北阙随芳草，极目南山望旧峰。\n桂树不能留野客，沙鸥出浦谩相逢。",
        "dynasty": "唐",
        "collection_info": null
    },
    {
        "uuid": "9baf3a05f44f40bddfd0dbac6f9a0546",
        "title": "八至",
        "author": "李冶",
        "content": "至近至远东西，至深至浅清溪。\n至高至明日月，至亲至疎夫妻。",
        "dynasty": "唐",
        "collection_info": null
    },
    {
        "uuid": "4782abbbe273e26ba14b6c44c465a933",
        "title": "送阎二十六赴剡县",
        "author": "李冶",
        "content": "流水阊门外，孤舟日復西。\n离情遍芳草，无处不萋萋。\n妾梦经吴苑，君行到剡溪。\n归来重相访，莫学阮郎迷。",
        "dynasty": "唐",
        "collection_info": null
    },
    {
        "uuid": "5d9c697303bd96a6349ed255d0bc2677",
        "title": "得阎伯钧书",
        "author": "李冶",
        "content": "情来对镜懒梳头，暮雨萧萧庭树秋。\n莫怪阑干垂玉筯，只缘惆怅对银钩。",
        "dynasty": "唐",
        "collection_info": null
    },
    {
        "uuid": "b175bcb1d882993f94c53ea256705070",
        "title": "结素鱼贻友人",
        "author": "李冶",
        "content": "尺素如残雪，结为双鲤鱼。\n欲知心裏事，看取腹中书。",
        "dynasty": "唐",
        "collection_info": null
    },
    {
        "uuid": "eb443417c94cd569685da27c8969ec7f",
        "title": "偶居",
        "author": "李冶",
        "content": "心远浮云知不还，心云併在有无间。\n狂风何事相摇荡，吹向南山復北山。",
        "dynasty": "唐",
        "collection_info": null
    },
    {
        "uuid": "0c407f79f27f67e41f854206691d8012",
        "title": "明月夜留别",
        "author": "李冶",
        "content": "离人无语月无声，明月有光人有情。\n别后相思人似月，云间水上到层城。",
        "dynasty": "唐",
        "collection_info": null
    },
    {
        "uuid": "ac9f9bbea56a5e2fba90fe213577dffb",
        "title": "春闺怨",
        "author": "李冶",
        "content": "百尺井栏上，数株桃已红。\n念君辽海北，抛妾宋家东。",
        "dynasty": "唐",
        "collection_info": null
    },
    {
        "uuid": "7738a1c37c10e006cf1b275d4ff14006",
        "title": "句",
        "author": "李冶",
        "content": "经时未架却，心绪乱纵横。\n已看云鬓散，更念木枯荣。\n鞞鼓喧行选，旌旗拂座隅。\n不覩河阳一县花，空见青山三两点。",
        "dynasty": "唐",
        "collection_info": null
    },
    {
        "uuid": "301262bd4ab07b3bc5251b4726c0c847",
        "title": "蔷薇花",
        "author": "李冶",
        "content": "翠融红绽浑无力，斜倚栏干似诧人。\n深处最宜香惹蝶，摘时兼恐焰烧春。\n当空巧结玲珑帐，着地能铺锦绣裀。\n最好凌晨和露看，碧纱窗外一枝新。",
        "dynasty": "唐",
        "collection_info": null
    },
    {
        "uuid": "3e8c580c407ffe23394dfc105fea7526",
        "title": "柳",
        "author": "李冶",
        "content": "最爱纤纤曲水滨，夕阳移影过青苹。\n东风又染一年绿，楚客更伤千里春。\n低叶已藏依岸棹，高枝应闭上楼人。\n舞腰渐重烟光老，散作飞绵惹翠裀。",
        "dynasty": "唐",
        "collection_info": null
    },
    {
        "uuid": "b08355f8a6ce9d379ad25b4ea9aa779a",
        "title": "送韩揆之江西",
        "author": "李冶",
        "content": "相看指杨柳，别恨转依依。\n万里江西水，孤舟何处归。\n湓城潮不到，夏口信应稀。\n唯有衡阳雁，年年来去飞。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零五"
        }
    },
    {
        "uuid": "ab4d4d65a6ef6710cf0bc3b6b6e2e6ab",
        "title": "从萧叔子听弹琴，赋得三峡流泉歌",
        "author": "李冶",
        "content": "妾家本住巫山云，巫山流泉常自闻。\n玉琴弹出转寥夐，巨石崩崖指下生，飞泉走浪弦中起。\n初疑愤怒含雷风，忆昔阮公为此曲，能令仲容听不足。\n一弹既罢复一弹，",
        "dynasty": "唐",
        "collection_info": {
            "collection": "御定全唐诗",
            "volume": "卷八百零五"
        }
    },
    {
        "uuid": "57130883353b65b5fddd3bfd9b6e644d",
        "title": "感兴",
        "author": "李冶",
        "content": "朝云暮雨镇相随，去雁来人有返期。\n玉枕只知长下泪，却忆初闻凤楼曲，教人寂寞复相思。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零五"
        }
    },
    {
        "uuid": "3556bf12070165e230615f4eeeaa39e3",
        "title": "恩命追入，留别广陵故人",
        "author": "李冶",
        "content": "无才多病分龙钟，不料虚名达九重。\n仰愧弹冠上华髮，桂树不能留野客，沙鸥出浦谩相逢。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零五"
        }
    },
    {
        "uuid": "ac90b9a6f3a508db09bdafc469f1077a",
        "title": "八至",
        "author": "李冶",
        "content": "至近至远东西，至深至浅清溪。\n至高至明日月，至亲至疏夫妻。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零五"
        }
    },
    {
        "uuid": "a735b4f7859830560a66aac7d0de62b0",
        "title": "送阎二十六赴剡县",
        "author": "李冶",
        "content": "流水阊门外，孤舟日复西。\n离情遍芳草，无处不萋萋。\n妾梦经吴苑，君行到剡溪。\n归来重相访，莫学阮郎迷。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零五"
        }
    },
    {
        "uuid": "07b33c9d82ae32407dc74f72272743f2",
        "title": "得阎伯钧书",
        "author": "李冶",
        "content": "情来对镜懒梳头，暮雨萧萧庭树秋。\n莫怪阑干垂玉箸，只缘惆怅对银钩。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零五"
        }
    },
    {
        "uuid": "de324e710bddf35f9bcc645185867bab",
        "title": "偶居",
        "author": "李冶",
        "content": "心远浮云知不还，心云并在有无间。\n狂风何事相摇荡，吹向南山复北山。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零五"
        }
    },
    {
        "uuid": "f705d290cb8cf14328b5b097e8916ff6",
        "title": "句",
        "author": "李冶",
        "content": "经时未架却，心绪乱纵横。\n（季兰五六岁时，其父抱于庭，已看云鬟散，更念木枯荣。\n鞞鼓喧行选，旌旗拂座隅。\n不睹河阳一县花，空见青山三两点。\n（《寄房明府》，",
        "dynasty": "唐",
        "collection_info": {
            "collection": "御定全唐诗",
            "volume": "卷八百零五"
        }
    },
    {
        "uuid": "9100ffab898428356dee8e017d7825ad",
        "title": "蔷薇花",
        "author": "李冶",
        "content": "翠融红绽浑无力，斜倚栏干似诧人。\n深处最宜香惹蝶，最好凌晨和露看，碧纱窗外一枝新。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十八"
        }
    },
    {
        "uuid": "27ebcf180471051380f9addfa7c6e00e",
        "title": "柳",
        "author": "李冶",
        "content": "最爱纤纤曲水滨，夕阳移影过青苹。\n东风又染一年绿，舞腰渐重烟光老，散作飞绵惹翠裀。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十八"
        }
    }
]