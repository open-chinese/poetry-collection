[
    {
        "uuid": "99dae515992a7e1539f93e82f2495e23",
        "title": "严真观",
        "author": "吕公弼",
        "content": "卜肆垂帘地，依然门径开。\n沈冥时已往，思慕客犹来。\n鸟啄虚檐坏，狐穿古井摧。\n空余旧矶石，岁岁长春苔。",
        "dynasty": "宋",
        "collection_info": null
    },
    {
        "uuid": "4290d09208caef3570d28e20ac569b69",
        "title": "琴台",
        "author": "吕公弼",
        "content": "烟树重城侧，琴台千古余。\n早为梁苑客，晚向茂陵居。\n赋给尚书笔，归乘使者车。\n清风觌旧隐，长日耸乡间。",
        "dynasty": "宋",
        "collection_info": null
    },
    {
        "uuid": "87d04841ee953ee99788cb232d88af6c",
        "title": "送桂州张田经略迁祠部",
        "author": "吕公弼",
        "content": "拂云楼观壮南城，符竹从来选择精。\n地压坤方诸国重，官迁汉省左曹清。\n霜严塞幕论兵略，春满农效劝火畊。\n王佐才高时望治，归来持橐上蓬瀛。",
        "dynasty": "宋",
        "collection_info": null
    }
]