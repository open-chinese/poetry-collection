[
    {
        "title": "山行书情呈王十四",
        "author": "武涉",
        "content": "悠悠一径入本来端，艰险千重渡转难。\n涧下厌听流咽水，岩间愁望古松寒。\n风沙终日情迷惑，霜雨侵宵梦不安。\n憔悴途中无镜照，却迴蓬鬓似君看。",
        "dynasty": "唐",
        "collection_info": null
    },
    {
        "title": "游花苑词 一",
        "author": "武涉",
        "content": "侍女相邀上苑游，笙歌嘹唳满花楼。\n玉颜自倚君王宠，无处金钗落不收。",
        "dynasty": "唐",
        "collection_info": null
    },
    {
        "title": "游花苑词 二",
        "author": "武涉",
        "content": "君游园苑百花新，花下红妆采白苹。\n竞将颜色比花色，花色无情不及人。\n（均见伯三八一二卷。\n）。",
        "dynasty": "唐",
        "collection_info": null
    }
]