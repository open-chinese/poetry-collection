[
    {
        "uuid": "554ebd409e0c18b342a8f609d2cc867c",
        "title": "赠淳于公归养",
        "author": "朱台符",
        "content": "通籍悬车不待年，綵衣归去奉晨昏。\n倚门且慰慈亲望，恋阙空衔圣主恩。\n天上芝泥新诰敕，海边芜没旧田园。\n会须引退追高躅，宦路悠悠岂足论。",
        "dynasty": "宋",
        "collection_info": null
    },
    {
        "uuid": "dd67fe3bb871e9a755d3b791d66e4c97",
        "title": "咏华林书院",
        "author": "朱台符",
        "content": "白云深处旧生涯，东指名都百里赊。\n万卷诗书惟曲槛，四方宾客到儒家。\n峰峦卓立多奇石，草木丛芳半异花。\n胜概无由一寻访，只凭幽梦绕烟霞。",
        "dynasty": "宋",
        "collection_info": null
    }
]