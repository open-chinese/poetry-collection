[
    {
        "title": "奉和郎中游仙山四瀑泉兼寄李吏部包秘监赵婺州齐处州",
        "author": "戴公怀",
        "content": "今日永嘉守，復追山水游。\n因寻莽苍野，遂得轩辕丘。\n访古事难究，览新情屡周。\n溪垂绿篠暗，岩度白云幽。\n过石奇不尽，出林香更浮。\n凭高拥虎节，搏险窥龙湫。\n淙潨泻三四，奔腾千万秋。\n寒惊殷雷动，暑骇繁霜流。\n沫溅羣鸟外，光摇数峰头。\n丛崖散滴沥，近谷藏飕飗。\n况此特形胜，自余非等俦。\n灵光掩五岳，仙气均十洲。\n书以谢羣彦，永将叙徽猷。\n当思共攀陟，东南看斗牛。",
        "dynasty": "唐",
        "collection_info": null
    },
    {
        "title": "奉和郎中游仙山四瀑泉兼寄李吏部包秘监赵婺州齐处州",
        "author": "戴公怀",
        "content": "今日永嘉守，复追山水游。因寻莽苍野，遂得轩辕丘。\n访古事难究，览新情屡周。溪垂绿筱暗，岩度白云幽。\n过石奇不尽，出林香更浮。凭高拥虎节，搏险窥龙湫。\n淙潈泻三四，奔腾千万秋。寒惊殷雷动，暑骇繁霜流。\n沫溅群鸟外，光摇数峰头。丛崖散滴沥，近谷藏飕飗。\n况此特形胜，自余非等俦。灵光掩五岳，仙气均十洲。\n书以谢群彦，永将叙徽猷。当思共攀陟，东南看斗牛。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十七"
        }
    }
]