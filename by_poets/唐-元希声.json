[
    {
        "uuid": "a9495727a62c50385652da4cf4bec568",
        "title": "赠皇甫侍御赴都八首 一",
        "author": "元希声",
        "content": "东南之美，生于会稽。\n牛斗之气，蓄于昆溪。\n有瑶者玉，连城是齐。\n有威者凤，非梧不栖。",
        "dynasty": "唐",
        "collection_info": null
    },
    {
        "uuid": "62d0900397135e60a407a007f97518f8",
        "title": "赠皇甫侍御赴都八首 二",
        "author": "元希声",
        "content": "猗嗟众珍，以况君子。\n公侯之胄，必復其始。\n利器长材，温仪峻峙。",
        "dynasty": "唐",
        "collection_info": null
    },
    {
        "uuid": "3c63ab837b772c64317116cd609f6288",
        "title": "赠皇甫侍御赴都八首 三",
        "author": "元希声",
        "content": "道心惟微，厥用允塞。\n德辉不泯，而映邦国。\n静以有神，动而作则。\n九皋千里，其声不忒。",
        "dynasty": "唐",
        "collection_info": null
    },
    {
        "uuid": "c5b00bb77f539720848d85d7a5c545eb",
        "title": "赠皇甫侍御赴都八首 四",
        "author": "元希声",
        "content": "粤在古昔，分官厥初。\n刺邪矫枉，非贤勿居。\n棱棱直指，烈烈方书。\n苍玉鸣佩，绣衣登车。",
        "dynasty": "唐",
        "collection_info": null
    },
    {
        "uuid": "acbcc660481e58e58a79ae979ae15160",
        "title": "赠皇甫侍御赴都八首 五",
        "author": "元希声",
        "content": "绰绰夫君，是膺柱下。\n准绳有望，名器无假。\n宠盖伯山，气雄公雅。\n立朝正色，俟我能者。",
        "dynasty": "唐",
        "collection_info": null
    },
    {
        "uuid": "16bf28d5adf14a623f30307bd5bfd5a6",
        "title": "赠皇甫侍御赴都八首 六",
        "author": "元希声",
        "content": "载怀朋情，尝接闲宴。\n好洽昆弟，官联州县。\n如彼松竹，春荣冬蒨。\n柯叶蔼然，不渝霜霰。",
        "dynasty": "唐",
        "collection_info": null
    },
    {
        "uuid": "1f25599850a230c8dcb24a6e23cf411e",
        "title": "赠皇甫侍御赴都八首 七",
        "author": "元希声",
        "content": "会合非我，关山坐违。\n离鸿晓引，别叶秋飞。\n騑骖徐动，尊饯相依。\n远情超忽，岐路光辉。",
        "dynasty": "唐",
        "collection_info": null
    },
    {
        "uuid": "b64046fef0387c3efea5879aefda943e",
        "title": "赠皇甫侍御赴都八首 八",
        "author": "元希声",
        "content": "金石其心，芝兰其室。\n言语方间，音徽自溢。\n肃子风威，严子霜质。\n赠言岁暮，以保贞吉。",
        "dynasty": "唐",
        "collection_info": null
    },
    {
        "uuid": "466b5688c540b7261e061ad31271fb86",
        "title": "宴卢十四南园得园韵（伯三七七一下同）",
        "author": "元希声",
        "content": "超遥乘暇景，洒散绝浮喧。\n写望峯云出，开襟夏木繁。\n野人怜狎鸟，游子爱芳荪。\n卧篠低临席，惊流注满园。\n□然林下意，琴酌坐忘言。",
        "dynasty": "唐",
        "collection_info": null
    },
    {
        "uuid": "dc868d7db6e77e2d36ee398dabb01169",
        "title": "赠皇甫侍御赴都（其二）",
        "author": "元希声",
        "content": "猗嗟众珍，以况君子。\n公侯之胄，必復其始。\n香器长材，温仪峻峙。\n显此元明，于斯备矣。\n（按此诗凡八首，已载《全唐诗》。\n惟「其二」缺末两句，故依《珠英集》补全之。\n）。",
        "dynasty": "唐",
        "collection_info": null
    },
    {
        "uuid": "0a855ecbcd23151a6dd0f2154de95dfd",
        "title": "赠皇甫侍御赴都八首",
        "author": "元希声",
        "content": "东南之美，生于会稽。\n牛斗之气，蓄于昆溪。\n有瑶者玉，连城是齐。\n有威者凤，非梧不栖。\n猗嗟众珍，以况君子。\n公侯之胄，必复其始。\n利器长材，温仪峻峙。\n道心惟微，厥用允塞。\n德辉不泯，而映邦国。\n静以有神，动而作则。\n九皋千里，其声不忒。\n粤在古昔，分官厥初。\n刺邪矫枉，非贤勿居。\n棱棱直指，烈烈方书。\n苍玉鸣佩，绣衣登车。\n绰绰夫君，是膺柱下。\n准绳有望，名器无假。\n宠盖伯山，气雄公雅。\n立朝正色，俟我能者。\n载怀朋情，尝接闲宴。\n好洽昆弟，官联州县。\n如彼松竹，春荣冬蒨。\n柯叶蔼然，下渝霜霰。\n会合非我，关山坐违。\n离鸿晓引，别叶秋飞。\n騑骖徐动，尊饯相依。\n远情超忽，岐路光辉。\n金石其心，芝兰其室。\n言语方间，音徽自溢。\n肃子风威，严子霜质。\n赠言岁暮，以保贞吉。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零一"
        }
    }
]