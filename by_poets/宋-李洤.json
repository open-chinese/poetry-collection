[
    {
        "uuid": "e76be5ed505a731e69e06e94304913f6",
        "title": "满庭芳 麦秀连云",
        "author": "李洤",
        "content": "麦秀连云，桑枝重绿，史君佳政流传。\n凤衔丹诏，来自九重天。\n千里欢腾祖帐，棠阴外、多少攀辕。\n津亭路，紞如五鼓，难驻邓侯船。\n光华，家世事，门中列戟，圯上遗编。\n况建炎勋业，图画凌烟。\n此去朝端济美，看平步、两两台躔。\n须知道，中兴盛治，主圣赖臣贤。",
        "dynasty": "宋",
        "collection_info": null
    },
    {
        "uuid": "b92096f814fed78b9c879610cdc7b348",
        "title": "西江月 可是江梅开晚",
        "author": "李洤",
        "content": "可是江梅开晚，从教蜡雪来迟。\n此花清绝胜南枝。\n搀过春风第一。\n蘸蜡女工斗巧，涂黄汉额偏宜。\n□腮相倚并开时。\n认取东君深意。",
        "dynasty": "宋",
        "collection_info": null
    }
]