[
    {
        "title": "隆山院",
        "author": "宋之才",
        "content": "危磴盘云杪，惊涛涨晚空。\n江山端有待，杖履偶相同。\n孤塔苍茫外，千帆杳霭中。\n谁知丘壑趣，未缚软尘红。",
        "dynasty": "宋",
        "collection_info": null
    },
    {
        "title": "观潮阁",
        "author": "宋之才",
        "content": "风烟未息倩诗催，小立栏桿亦快哉。\n江面贴天晴更好，涛头拍案去仍回。\n晚山过雨乱鬟拥，细舶点空浮雁来。\n坐待月明寒练凈，片槎直欲到蓬莱。",
        "dynasty": "宋",
        "collection_info": null
    },
    {
        "title": "石柱庵",
        "author": "宋之才",
        "content": "炼形仙入天聪洞，卓锡僧归石柱庵。\n穷胜不知天已晚，归来药径月盈篮。",
        "dynasty": "宋",
        "collection_info": null
    }
]