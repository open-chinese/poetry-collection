[
    {
        "title": "百字谣・念奴娇 中秋近也",
        "author": "禅峰",
        "content": "中秋近也，正于门瑞气，葱葱时节。\n隔岁维熊占吉梦，今夕天生英杰。\n仙籍流芳，瑞龙毓秀，应是非凡骨。\n诗书勋业，妙龄行见英发。\n好是日满三朝，剩陈汤饼，投辖留宾客。\n玉果犀钱排绮宴，窈窕歌珠舞雪。\n枕玉凉时，屏山深处，好事权休说。\n小蛮杨柳，迩来还可攀折。",
        "dynasty": "宋",
        "collection_info": null
    }
]