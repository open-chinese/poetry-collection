[
    {
        "uuid": "28fcd8f64e77e2c671a06afa27572117",
        "title": "徒相逢",
        "author": "曹邺",
        "content": "江边野花不须采，梁头野燕不用亲。\n西施本是越溪女，承恩不荐越溪人。",
        "dynasty": "唐",
        "collection_info": null
    },
    {
        "uuid": "03ea1dee86562bef2cb2d52d35123d17",
        "title": "杂诫",
        "author": "曹邺",
        "content": "带香入鲍肆，香气同鲍鱼。\n未入犹可悟，已入当何如。",
        "dynasty": "唐",
        "collection_info": null
    },
    {
        "uuid": "f419c96f924d9ac31605a9b3627dae8e",
        "title": "捕渔谣",
        "author": "曹邺",
        "content": "天子好征战，百姓不种桑。\n天子好年少，无人荐冯唐。\n天子好美女，夫妇不成双。",
        "dynasty": "唐",
        "collection_info": null
    },
    {
        "uuid": "fa0c83473ebf3fc6527274512a1daa7d",
        "title": "四怨三愁五情诗十二首 其一怨",
        "author": "曹邺",
        "content": "美人如新花，许嫁还独守。\n岂无青铜镜，终日自疑丑。",
        "dynasty": "唐",
        "collection_info": null
    },
    {
        "uuid": "7da8fc6bdde914e0dc4651a3f20937fe",
        "title": "四怨三愁五情诗十二首 其二怨",
        "author": "曹邺",
        "content": "庭花已结子，岩花犹弄色。\n谁令生处远，用尽春风力。",
        "dynasty": "唐",
        "collection_info": null
    },
    {
        "uuid": "e7bc9a18c73ad56500fabdafc4c68e2f",
        "title": "四怨三愁五情诗十二首 其三怨",
        "author": "曹邺",
        "content": "短鬟一如螓，长眉一如蛾。\n相共棹莲舟，得花不如他。",
        "dynasty": "唐",
        "collection_info": null
    },
    {
        "uuid": "a486e6dae5d4d8bb5a23c9cfcbb7807f",
        "title": "四怨三愁五情诗十二首 其四怨",
        "author": "曹邺",
        "content": "手推呕哑车，朝朝暮暮耕。\n未曾分得谷，空得老农名。",
        "dynasty": "唐",
        "collection_info": null
    },
    {
        "uuid": "7827ee6219023211ff56cc8c3d0af74f",
        "title": "四怨三愁五情诗十二首 其一愁",
        "author": "曹邺",
        "content": "远梦如水急，白髮如草新。\n归期待春至，春至还送人。",
        "dynasty": "唐",
        "collection_info": null
    },
    {
        "uuid": "a137985b6b3bfc4af61aa6312dde78f7",
        "title": "四怨三愁五情诗十二首 其二愁",
        "author": "曹邺",
        "content": "涧草短短青，山月朗朗明。\n此夜目不掩，屋头乌啼声。",
        "dynasty": "唐",
        "collection_info": null
    },
    {
        "uuid": "c133fcb246f4c9c40f5d4f59d7d74542",
        "title": "四怨三愁五情诗十二首 其三愁",
        "author": "曹邺",
        "content": "别家鬓未生，到城鬓似髪。\n朝朝临川望，灞水不入越。",
        "dynasty": "唐",
        "collection_info": null
    },
    {
        "uuid": "96614a2d0441407de2d45287c2fcf034",
        "title": "四怨三愁五情诗十二首 其一情",
        "author": "曹邺",
        "content": "东西是长江，南北是官道。\n牛羊不恋山，只恋山中草。",
        "dynasty": "唐",
        "collection_info": null
    },
    {
        "uuid": "e6b2d40ededc4e97aeee6936ec7918d5",
        "title": "四怨三愁五情诗十二首 其二情",
        "author": "曹邺",
        "content": "阿娇生汉宫，西施住南国。\n专房莫相妒，各自有颜色。",
        "dynasty": "唐",
        "collection_info": null
    },
    {
        "uuid": "da647e472ffb78388d5166b16080e527",
        "title": "四怨三愁五情诗十二首 其三情",
        "author": "曹邺",
        "content": "蛱蝶空中飞，夭桃庭中春。\n见他夫妇好，有女初嫁人。",
        "dynasty": "唐",
        "collection_info": null
    },
    {
        "uuid": "4c4f0344c37a313ab3ec0f123d5c8da1",
        "title": "四怨三愁五情诗十二首 其四情",
        "author": "曹邺",
        "content": "槟榔自无柯，椰叶自无阴。\n常羡庭边竹，生笋高于林。",
        "dynasty": "唐",
        "collection_info": null
    },
    {
        "uuid": "de59f86d4de13a88294795ff9d3bf997",
        "title": "四怨三愁五情诗十二首 其五情",
        "author": "曹邺",
        "content": "野雀空城饥，交交復飞飞。\n勿怪官仓粟，官仓无空时。",
        "dynasty": "唐",
        "collection_info": null
    },
    {
        "uuid": "529dfe2d5e92050dc5307af05bb6d8dd",
        "title": "寄刘驾",
        "author": "曹邺",
        "content": "一川草色青褭褭，遶屋水声如在家。\n怅望美人不携手，墙东又发数枝花。",
        "dynasty": "唐",
        "collection_info": null
    },
    {
        "uuid": "492792e0417cf3e0104190d4723a40c0",
        "title": "风人体",
        "author": "曹邺",
        "content": "出门行一步，形影便相失。\n何况大堤上，骢马如箭疾。\n夜夜如织妇，寻思待成匹。\n郎只不在家，在家亦如出。\n将金与卜人，谲道远行吉。\n念郎缘底事，不具天与日。",
        "dynasty": "唐",
        "collection_info": null
    },
    {
        "uuid": "00e74dbf3786d6b2ca576c1307a696b6",
        "title": "杏园即席上同年",
        "author": "曹邺",
        "content": "岐路不在天，十年行不至。\n一旦公道开，青云在平地。\n枕上数声鼓，衡门已如市。\n白日探得珠，不待骊龙睡。\n怱怱出九衢，僮仆颜色异。\n故衣未及换，尚有去年泪。\n晴阳照花影，落絮浮野翠。\n对酒时忽惊，犹疑梦中事。\n自怜孤飞鸟，得接鸾凤翅。\n永怀共济心，莫起胡越意。",
        "dynasty": "唐",
        "collection_info": null
    },
    {
        "uuid": "2455a744e14385f4b74e74352570115c",
        "title": "恃宠",
        "author": "曹邺",
        "content": "二月树色好，昭仪正骄奢。\n恐君爱阳艳，斫却园中花。\n三十六宫女，髻鬟各如鸦。\n君王心所怜，独自不见瑕。\n台上红灯尽，未肯下金车。\n一笑不得所，尘中悉无家。\n飞燕身更轻，何必恃容华。",
        "dynasty": "唐",
        "collection_info": null
    },
    {
        "uuid": "b7462d148fcfda940e8486dda8e665d9",
        "title": "题女郎庙",
        "author": "曹邺",
        "content": "数点烟香出庙门，女娥飞去影中存。\n年年岭上春无主，露泣花愁断客魂。",
        "dynasty": "唐",
        "collection_info": null
    },
    {
        "uuid": "cad06a55b13acc65b76a662b0a7a3d2c",
        "title": "四望楼",
        "author": "曹邺",
        "content": "背山见楼影，应合与山齐。\n座上日已出，城中未鸣鸡。\n无限燕赵女，吹笙上金梯。\n风起洛阳东，香过洛阳西。\n公子长夜醉，不闻子规啼。",
        "dynasty": "唐",
        "collection_info": null
    },
    {
        "uuid": "1366487ce9b6653352112e9a1cb6b0ce",
        "title": "筑城三首 一",
        "author": "曹邺",
        "content": "郎有蘼芜心，妾有芙蓉质。\n不辞嫁与郎，筑城无休日。",
        "dynasty": "唐",
        "collection_info": null
    },
    {
        "uuid": "ec055968ef54a5f76ec8cc1372dd6801",
        "title": "筑城三首 二",
        "author": "曹邺",
        "content": "呜呜啄人鸦，轧轧上城车。\n力尽土不尽，得归亦无家。",
        "dynasty": "唐",
        "collection_info": null
    },
    {
        "uuid": "302900c0fcba29ee2c2b111a18c96a86",
        "title": "筑城三首 三",
        "author": "曹邺",
        "content": "筑人非筑城，围秦岂围我。\n不知城上土，化作宫中火。",
        "dynasty": "唐",
        "collection_info": null
    },
    {
        "uuid": "3db075904e152ca2609c275802a94fce",
        "title": "奉命齐州推事毕寄本府尚书",
        "author": "曹邺",
        "content": "越鸟栖不定，孤飞入齐乡。\n日暮天欲雨，那兼羽翎伤。\n州民言刺史，蠹物甚于蝗。\n受命大执法，草草是行装。\n仆隶皆分散，单车驿路长。\n四顾无相识，奔驰若投荒。\n重门下长锁，树影空过墙。\n驱囚遶廊屋，𧥄𧥄如牛羊。\n狱吏相对语，簿书堆满床。\n敲枷打锁声，终日在目旁。\n既舍三山侣，来余五斗粮。\n忍学空城雀，潜身入官仓。\n国中天子令，头上白日光。\n曲木用处多，不如直为梁。\n恐孤食恩地，昼夜心不遑。\n仲夏天气热，鬓鬚忽成霜。\n社鼠不可灌，城狐不易防。\n偶于擒纵间，尽得见否臧。\n截断姦吏舌，擘开冤人肠。\n明朝向西望，走马归汶阳。",
        "dynasty": "唐",
        "collection_info": null
    },
    {
        "uuid": "3f44cc7ff5072246646b402ac93ba0b6",
        "title": "北郭闲思",
        "author": "曹邺",
        "content": "山前山后是青草，尽日出门还掩门。\n每思骨肉在天畔，来看野翁怜子孙。",
        "dynasty": "唐",
        "collection_info": null
    },
    {
        "uuid": "97c1d4bdc828380cb442f7423708270c",
        "title": "战城南",
        "author": "曹邺",
        "content": "千金画阵图，自为弓剑苦。\n杀尽田野人，将军犹爱武。\n性命换他恩，功成谁作主。\n凤皇楼上人，夜夜长歌舞。",
        "dynasty": "唐",
        "collection_info": null
    },
    {
        "uuid": "d75725e653b5770837ccc507ff12cca8",
        "title": "自退",
        "author": "曹邺",
        "content": "寒女面如花，空寂常对影。\n况我不嫁容，甘为瓶堕井。",
        "dynasty": "唐",
        "collection_info": null
    },
    {
        "uuid": "e45d57824e0ef468639c575eef92ea22",
        "title": "早起",
        "author": "曹邺",
        "content": "月堕沧浪西，门开树无影。\n此时归梦阑，立在梧桐井。",
        "dynasty": "唐",
        "collection_info": null
    },
    {
        "uuid": "37107858a2b733fb3c9bed945f959eea",
        "title": "古相送",
        "author": "曹邺",
        "content": "行人卜去期，白髮根已出。\n执君青松枝，空数别来日。\n心如七夕女，生死难再匹。\n且愿车声迫，莫使马行疾。\n巫山千丈高，亦恐梦相失。",
        "dynasty": "唐",
        "collection_info": null
    },
    {
        "uuid": "cc1bc74e86a412abd0b8eca8d32de319",
        "title": "甲第",
        "author": "曹邺",
        "content": "游人未入门，花影出门前。\n将军来此住，十里无荒田。",
        "dynasty": "唐",
        "collection_info": null
    },
    {
        "uuid": "831f7889ba05cc2596bed38b925d9bef",
        "title": "望不来",
        "author": "曹邺",
        "content": "见花忆郎面，常愿花色新。\n为郎容貌好，难有相似人。",
        "dynasty": "唐",
        "collection_info": null
    },
    {
        "uuid": "9781325cd18b3f1aac2aa83777ec4083",
        "title": "官仓鼠",
        "author": "曹邺",
        "content": "官仓老鼠大如斗，见人开仓亦不走。\n健儿无粮百姓饥，谁遣朝朝入君口。",
        "dynasty": "唐",
        "collection_info": null
    },
    {
        "uuid": "95a5043a1dafafc84f7feadaf496d3f6",
        "title": "题濮庙",
        "author": "曹邺",
        "content": "晓祭瑶斋夜扣钟，鳌头风起浪重重。\n人间直有仙桃种，海上应无肉马踪。\n赤水梦沈迷象罔，翠华恩断泣芙蓉。\n不知皇帝三宫驻，始向人间着衮龙。",
        "dynasty": "唐",
        "collection_info": null
    },
    {
        "uuid": "628a21b7421276cb767463bae208fc0e",
        "title": "偶题",
        "author": "曹邺",
        "content": "白玉先生多在市，青牛道士不居山。\n但能共得丹田语，正是忙时身亦闲。",
        "dynasty": "唐",
        "collection_info": null
    },
    {
        "uuid": "905f1a1331b3f25c279d9c1680fdbc33",
        "title": "登岳阳楼有怀寄座主相公",
        "author": "曹邺",
        "content": "南登岳阳楼，北眺长安道。\n不见昇平里，千山树如草。\n骨肉在南楚，沈忧起常早。\n白社愁成空，秋芜待谁扫。\n常闻诗人语，西子不宜老。\n赖识丹元君，时来语蓬岛。",
        "dynasty": "唐",
        "collection_info": null
    },
    {
        "uuid": "730212bfc1dd382adab342f69927326e",
        "title": "出关",
        "author": "曹邺",
        "content": "山上黄犊走避人，山下女郎歌满野。\n我独南征恨此身，更有无成出关者。",
        "dynasty": "唐",
        "collection_info": null
    },
    {
        "uuid": "d48823617c92fe1b67f9c02b3ee25662",
        "title": "将赴天平职书怀寄翰林从兄",
        "author": "曹邺",
        "content": "居处绝人事，门前雀罗施。\n谁遣辟书至，仆隶皆展眉。\n匹马渡河洛，西风飘路岐。\n手执王粲笔，闲吟向旌旗。\n香晚翠莲动，吟余红烛移。\n开口啖酒肉，将何报相知。\n况我魏公子，相愿不相疑。\n岂学官仓鼠，饱食无所为。\n白露霑碧草，芙蓉落清池。\n自小不到处，全家忽如归。\n吾宗处清切，立在白玉墀。\n方得一侍座，单车又星飞。\n愿将门底水，永託万顷陂。",
        "dynasty": "唐",
        "collection_info": null
    },
    {
        "uuid": "6605505185fa295db2c8bdce7569c6c7",
        "title": "贺雪寄本府尚书",
        "author": "曹邺",
        "content": "雨雪不顺时，阴阳失明晦。\n麦根半成土，农夫泣相对。\n我公诚诉天，天地忽已泰。\n长飙卷白云，散落羣峰外。\n拂砌花影明，交宫鹤翎碎。\n宿鸟晨不飞，犹疑月光在。\n碧树香尽发，蠹虫声渐退。\n有客怀兔园，吟诗遶城内。",
        "dynasty": "唐",
        "collection_info": null
    },
    {
        "uuid": "70b71bd2df926528f74c2f1428b9c967",
        "title": "寄嵩阳道人",
        "author": "曹邺",
        "content": "三山浮海倚蓬瀛，路入真元险尽平。\n华表千年孤鹤语，人间一梦晚蝉鸣。\n将龙逐虎神初王，积火焚心气渐清。\n见说嵩阳有仙客，欲持金简问长生。",
        "dynasty": "唐",
        "collection_info": null
    },
    {
        "uuid": "cc5381ae7a1474b2f59e8081f244397d",
        "title": "去不返",
        "author": "曹邺",
        "content": "寒女不自知，嫁为公子妻。\n亲情未识面，明日便东西。\n但得上马了，一去头不回。\n双轮如鸟飞，影尽东南街。\n九重十二门，一门四扇开。\n君从此路去，妾向此路啼。\n但得见君面，不辞插荆钗。",
        "dynasty": "唐",
        "collection_info": null
    },
    {
        "uuid": "583d19c1a51c7fdf5b6392de386ae25f",
        "title": "送进士下第归南海",
        "author": "曹邺",
        "content": "数片红霞映夕阳，揽君衣袂更移觞。\n行人莫叹碧云晚，上国每年春草芳。\n雪过蓝关寒气薄，鴈回湘浦怨声长。\n应无惆怅沧波远，十二玉楼非我乡。",
        "dynasty": "唐",
        "collection_info": null
    },
    {
        "uuid": "6a4f3a3706c46030536a4485a64bf8d9",
        "title": "送厉图南下第归澧州",
        "author": "曹邺",
        "content": "当春人尽归，我独无归计。\n送君自多感，不是缘下第。\n君看山上草，尽有干云势。\n结根既不然，何必更掩袂。\n澧水鲈鱼贱，荆门杨柳细。\n勿为阳艳留，此处有月桂。\n言毕尊未干，十二门欲闭。\n伫立望不见，登高更流涕。\n吟君别我诗，怅望水烟际。",
        "dynasty": "唐",
        "collection_info": null
    },
    {
        "uuid": "e77b4ac43bbb2f1b50aba29dbd8fb955",
        "title": "思不见",
        "author": "曹邺",
        "content": "但见出门踪，不见入门迹。\n却笑山头女，无端化为石。",
        "dynasty": "唐",
        "collection_info": null
    },
    {
        "uuid": "82a1dd8fe9acad1722ca988b3ff084e9",
        "title": "贵宅",
        "author": "曹邺",
        "content": "入门又到门，到门戟相对。\n玉箫声尚远，疑似人不在。\n公子厌花繁，买药栽庭内。\n望远不上楼，牕中见天外。\n此地日烹羊，无异我食菜。\n自是愁人眼，见之若奢泰。",
        "dynasty": "唐",
        "collection_info": null
    },
    {
        "uuid": "4347497a208fd3edf6095451aea3ab84",
        "title": "下第寄知己",
        "author": "曹邺",
        "content": "长安孟春至，枯树花亦发。\n忧人此时心，冷若松上雪。\n自知才不堪，岂敢频泣血。\n所痛无罪者，明时屡遭刖。\n故山秋草多，一卷成古辙。\n夜来远心起，梦见潇湘月。\n大贤冠盖高，何事怜屑屑。\n不令伤弓鸟，日暮飞向越。\n闻知感激语，胸中如有物。\n举头望青天，白日头上没。\n归来通济里，开户山鼠出。\n中庭广寂寥，但见薇与蕨。\n无虑数尺躯，委作泉下骨。\n唯愁揽清镜，不见昨日髪。\n愿怜闺中女，晚嫁唯守节。\n勿惜四座言，女巧难自说。",
        "dynasty": "唐",
        "collection_info": null
    },
    {
        "uuid": "f20c2f57c9bacf30cb049a82938cf9b5",
        "title": "吴宫宴",
        "author": "曹邺",
        "content": "吴宫城阙高，龙凤遥相倚。\n四面铿鼓钟，中央列罗绮。\n春风时一来，兰麝闻数里。\n三度明月落，青娥醉不起。\n江头銕剑鸣，玉座成荒垒。\n适来歌舞处，未知身是鬼。",
        "dynasty": "唐",
        "collection_info": null
    },
    {
        "uuid": "460a46183e963728bffc6eed42267724",
        "title": "长相思",
        "author": "曹邺",
        "content": "翦妾身上巾，赠郎伤妾神。\n郎车不暂停，妾貌宁长春。\n青天无停雪，沧海无停津。\n遣妾空床梦，夜夜随车轮。",
        "dynasty": "唐",
        "collection_info": null
    },
    {
        "uuid": "88948495b02b197edca52876a8698256",
        "title": "长城下",
        "author": "曹邺",
        "content": "远水犹归壑，征人合忆乡。\n泣多盈袖血，吟苦满头霜。\n楚国连天浪，衡门到海荒。\n何当生燕羽，时得近雕梁。",
        "dynasty": "唐",
        "collection_info": null
    },
    {
        "uuid": "3d2f9dfe36d420467ec635a1a114477a",
        "title": "成名后献恩门",
        "author": "曹邺",
        "content": "为物稍有香，心遭蠹虫嚙。\n平人登太行，万万车轮折。\n一辞桂岭猨，九泣东门月。\n年年孟春时，看花不如雪。\n僻居城南隅，颜子须泣血。\n沈埋若九泉，谁肯开口说。\n辛勤学机杼，坐对秋灯灭。\n织锦花不常，见之尽云拙。\n自怜孤生竹，出土便有节。\n每听浮竞言，喉中似无舌。\n忽然风雷至，惊起池中物。\n拔上青云巅，轻如一毫髪。\n珑珑金锁甲，稍稍城乌绝。\n名字如鸟飞，数日便到越。\n幽兰生虽晚，幽香亦难歇。\n何以保此身，终身事无缺。",
        "dynasty": "唐",
        "collection_info": null
    },
    {
        "uuid": "9f7969a46f29b209658c72fb22faa647",
        "title": "赠道师",
        "author": "曹邺",
        "content": "举世皆问人，唯师独求己。\n一马无四蹄，顷刻行千里。\n应笑北原上，丘坟乱如蚁。",
        "dynasty": "唐",
        "collection_info": null
    },
    {
        "uuid": "57264059ce188841bb65e03258027d6c",
        "title": "入关",
        "author": "曹邺",
        "content": "衡门亦无路，何况入西秦。\n灸病不得穴，徒为采艾人。",
        "dynasty": "唐",
        "collection_info": null
    },
    {
        "uuid": "90afbc7c5e7701082435afd7c1072e8a",
        "title": "听刘尊师弹琴",
        "author": "曹邺",
        "content": "曾于清海独闻蝉，又向空庭夜听泉。\n不似斋堂人静处，秋声长在七条弦。",
        "dynasty": "唐",
        "collection_info": null
    },
    {
        "uuid": "96048465adcfa296522f199455ac9a65",
        "title": "题山居",
        "author": "曹邺",
        "content": "扫叶煎茶摘叶书，心闲无梦夜窗虚。\n只应光武恩波晚，岂是严君恋钓鱼。",
        "dynasty": "唐",
        "collection_info": null
    },
    {
        "uuid": "d9cdec4f76e2ffedfeedab3edda0f02d",
        "title": "关试前送进士姚潜下第归南阳",
        "author": "曹邺",
        "content": "马嘶残日没残霞，二月东风便到家。\n莫羡长安占春者，明年始见故园花。",
        "dynasty": "唐",
        "collection_info": null
    },
    {
        "uuid": "6f7f696cd720f85c73bd4d3e841ee341",
        "title": "浐川寄进士刘驾",
        "author": "曹邺",
        "content": "我家不背水，君身不向越。\n自是相忆苦，忽如经年别。\n山家草木寒，石上有残雪。\n美人望不见，迢迢云中月。",
        "dynasty": "唐",
        "collection_info": null
    },
    {
        "uuid": "9931991c0d7bd42220f2ce0069faefa7",
        "title": "翠孤至渚宫寄座主相公",
        "author": "曹邺",
        "content": "万里一孤舟，春行夏方到。\n骨肉尽单羸，沈忧满怀抱。\n羁孤相对泣，性命不相保。\n开户山鼠惊，虫声乱秋草。\n白菌缘屋生，黄蒿拥篱倒。\n对此起长嗟，芳年亦须老。\n恩门为宰相，出入用天道。\n忽于摧落间，收得青松操。\n全家到江陵，屋虚风浩浩。\n中肠自相伐，日夕如寇盗。\n其下有孤侄，其上有孀嫂。\n黄粮贱于土，一饭常不饱。\n天斜日光薄，地湿虫呌噪。\n惟恐道忽消，形容益枯槁。\n古人于黄雀，岂望白环报。\n奉荅恩地恩，何惭以诚告。",
        "dynasty": "唐",
        "collection_info": null
    },
    {
        "uuid": "4b64c42b2effdcddcd7212e253c2bac6",
        "title": "早秋宿田舍",
        "author": "曹邺",
        "content": "涧草疎疎萤火光，山月朗朗枫树长。\n南村犊子夜声急，应是栏边新有霜。",
        "dynasty": "唐",
        "collection_info": null
    },
    {
        "uuid": "37609c96e75227cfe4fde741fa8c9353",
        "title": "旅次岳阳寄京中亲故",
        "author": "曹邺",
        "content": "君山南面浪连天，一客愁心两处悬。\n身逐片帆归楚泽，魂随流水向秦川。\n月回浦北千寻雪，树出湖东几点烟。\n更欲登楼向西望，北风催上洞庭船。",
        "dynasty": "唐",
        "collection_info": null
    },
    {
        "uuid": "c84d7a1ef7f07345220d42001696a82c",
        "title": "题舒乡",
        "author": "曹邺",
        "content": "功名若及鸱夷子，必拟将舟泛洞庭。\n柳色湖光好相待，我心非醉亦非醒。",
        "dynasty": "唐",
        "collection_info": null
    },
    {
        "uuid": "e4a658d4b8b0832e8660b8decd1c804e",
        "title": "碧寻宴上有怀知己",
        "author": "曹邺",
        "content": "荻花芦叶满溪流，一簇笙歌在水楼。\n金管曲长人尽醉，玉簪恩重独生愁。\n女萝力弱难逢地，桐树心孤易感秋。\n莫怪当欢却惆怅，全家欲上五湖舟。",
        "dynasty": "唐",
        "collection_info": null
    },
    {
        "uuid": "92dfbade414c86e46e75d73e913d2133",
        "title": "从天平节度使游平流园",
        "author": "曹邺",
        "content": "池塘静于寺，俗事不到眼。\n下马如在山，令人忽疎散。\n明公有高思，到此遂长返。\n乘兴挈一壶，折荷以为盏。\n入竹藤似虵，侵墙水成藓。\n幽鸟不识人，时来拂冠冕。\n沿流路若穷，及行路犹远。\n洞中已云夕，洞口天未晚。\n自怜不羁者，写物心常简。\n飜愁此兴多，引得嵇康懒。",
        "dynasty": "唐",
        "collection_info": null
    },
    {
        "uuid": "2018675ff03b77e23780290502604026",
        "title": "故人寄茶",
        "author": "曹邺",
        "content": "剑外九华英，缄题下玉京。\n开时微月上，碾处乱泉声。\n半夜招僧至，孤吟对月烹。\n碧沈霞脚碎，香泛乳花轻。\n六腑睡神去，数朝诗思清。\n月余不敢费，留伴肘书行。",
        "dynasty": "唐",
        "collection_info": null
    },
    {
        "uuid": "4c20628def2b40a89d2f93c222aec15d",
        "title": "东武吟",
        "author": "曹邺",
        "content": "心如山上虎，身若仓中鼠。\n惆怅倚市门，无人与之语。\n夜宴李将军，欲望心相许。\n何曾听我言，贪谑邯郸女。\n独上黄金台，凄凉泪如雨。",
        "dynasty": "唐",
        "collection_info": null
    },
    {
        "uuid": "358b4c54d92620498d64ebbaca3019e8",
        "title": "蓟北门行",
        "author": "曹邺",
        "content": "长河冻如石，征人夜中戍。\n但恐筋力尽，敢惮将军遇。\n古来死未歇，白骨碍官路。\n岂无一有功，可以高其墓。\n亲戚牵衣泣，悲号自相顾。\n死者虽无言，那堪生者悟。\n不如无手足，得见齿髪暮。\n乃知七尺躯，却是速死具。",
        "dynasty": "唐",
        "collection_info": null
    },
    {
        "uuid": "9a68d5b18748f5ad189073ad5b892bcf",
        "title": "金井怨",
        "author": "曹邺",
        "content": "西风吹急景，美人照金井。\n不见面上花，却恨井中影。",
        "dynasty": "唐",
        "collection_info": null
    },
    {
        "uuid": "e5a72cdba53831b871423dd18c8208e5",
        "title": "姑苏台",
        "author": "曹邺",
        "content": "南宫酒未销，又宴姑苏台。\n美人和泪去，半夜阊门开。\n相对正歌舞，笑中闻鼓鼙。\n星散九重门，血流十二街。\n一去成万古，台尽人不回。\n时闻野田中，拾得黄金钗。",
        "dynasty": "唐",
        "collection_info": null
    },
    {
        "uuid": "8924c079a497a579b8d13d47efd27215",
        "title": "夜坐有怀",
        "author": "曹邺",
        "content": "悄悄月出树，东南若微霜。\n愁人不成寐，五月夜亦长。\n佳期杳天末，骨肉不在旁。\n年华且有恨，厥体难久康。\n人言力耕者，岁旱亦有粮。\n吾道固如此，安得苦伥伥。",
        "dynasty": "唐",
        "collection_info": null
    },
    {
        "uuid": "737c95d56f0da10927b32d5d86a1cfcc",
        "title": "寄监察从兄",
        "author": "曹邺",
        "content": "我祖居邺地，邺人识文星。\n此地星已落，兼无古时城。\n古风既无根，千载难重生。\n空留建安书，传说七子名。\n贱子生桂州，桂州山水清。\n自觉心貌古，兼合古人情。\n因为二雅诗，出语有性灵。\n持来向长安，时得长者惊。\n芝草不为瑞，还共木叶零。\n恨如辙中土，终岁填不平。\n吾宗戴豸冠，忽然入西京。\n怜其羽翼单，抚若亲弟兄。\n松根已坚牢，松叶岂不荣。\n言罢眼无泪，心中如酒酲。",
        "dynasty": "唐",
        "collection_info": null
    },
    {
        "uuid": "6c01e38ba4429104662042d5ee35f40d",
        "title": "乐府体",
        "author": "曹邺",
        "content": "莲子房房嫩，菖蒲叶叶齐。\n共结池中根，不厌池中泥。",
        "dynasty": "唐",
        "collection_info": null
    },
    {
        "uuid": "477738565ed24ef08c548e356497c3f2",
        "title": "弃妇",
        "author": "曹邺",
        "content": "嫁来未曾出，此去长别离。\n父母亦有家，羞言何以归。\n此日年且少，事姑常有仪。\n见多自成丑，不待颜色衰。\n何人不识宠，所嗟无自非。\n将欲告此意，四邻已相疑。",
        "dynasty": "唐",
        "collection_info": null
    },
    {
        "uuid": "67a96c6ada4e9d792c6d577a751e964f",
        "title": "读李斯传",
        "author": "曹邺",
        "content": "一车致三毂，本图行地速。\n不知驾驭难，举足成颠覆。\n欺暗尚不然，欺明当自戮。\n难将一人手，掩得天下目。\n不见三尺坟，云阳草空绿。",
        "dynasty": "唐",
        "collection_info": null
    },
    {
        "uuid": "7a37132b39544f56abff4470770f17fe",
        "title": "文宗陵",
        "author": "曹邺",
        "content": "千年尧舜心，心成身已殁。\n始随苍梧云，不返苍龙阙。\n宫女衣不香，黄金赐白髮。\n留此奉天下，所以无征伐。\n至今汨罗水，不葬大夫骨。",
        "dynasty": "唐",
        "collection_info": null
    },
    {
        "uuid": "1aeace7328ee998e14aa70dfc778d226",
        "title": "偶怀",
        "author": "曹邺",
        "content": "开目不见路，常如夜中行。\n最贱不自勉，中涂与谁争。\n蓬为沙所危，还向沙上生。\n一年秋不熟，安得便废耕。\n颜子命未达，亦遇时人轻。",
        "dynasty": "唐",
        "collection_info": null
    },
    {
        "uuid": "6ca02741f41caf8538cac80bdd587535",
        "title": "代罗敷诮使君",
        "author": "曹邺",
        "content": "常言爱嵩山，别妾向东京。\n朝来见人说，却知在石城。\n未必菖蒲花，只向石城生。\n自是使君眼，见物皆有情。\n麋鹿同上山，莲藕同在泥。\n莫学天上日，朝东暮还西。",
        "dynasty": "唐",
        "collection_info": null
    },
    {
        "uuid": "7cf790af261656d4adc25adac87029d5",
        "title": "怨歌行",
        "author": "曹邺",
        "content": "丈夫好弓剑，行坐说金吾。\n喜闻有行役，结束不待车。\n官田赠倡妇，留妾待舅姑。\n舅姑皆已死，庭花半是芜。\n中妹寻适人，生女亦嫁夫。\n何曾寄消息，他处却有书。\n严风厉中野，女子心易孤。\n贫贱又相负，封侯意何如。",
        "dynasty": "唐",
        "collection_info": null
    },
    {
        "uuid": "bb25fac3d50dc8d541c1055f049c76a8",
        "title": "南征怨",
        "author": "曹邺",
        "content": "万浪东不回，昭王南征早。\n龙舟没何处，独树江上老。\n吾欲问水滨，宫殿已生草。",
        "dynasty": "唐",
        "collection_info": null
    },
    {
        "uuid": "8517d40d5c3edaaa929413bef3048d7c",
        "title": "和潘安仁金谷集",
        "author": "曹邺",
        "content": "太守龙为马，将军金作车。\n香飘十里风，风下绿珠歌。\n莫怪坐上客，叹君庭前花。\n明朝此池馆，不是石崇家。",
        "dynasty": "唐",
        "collection_info": null
    },
    {
        "uuid": "c317f6c056266329188d6074dd31c915",
        "title": "不可见",
        "author": "曹邺",
        "content": "常闻贫贱夫，头白终相待。\n自从嫁黔娄，终岁长不在。\n君梦有双影，妾梦空四邻。\n常思劲北风，吹折双车轮。",
        "dynasty": "唐",
        "collection_info": null
    },
    {
        "uuid": "6c3357134b3b9caab02c1aaac2c031ba",
        "title": "秦后作",
        "author": "曹邺",
        "content": "大道不居谦，八荒安苟得。\n木中不生火，高殿祸顷刻。\n谁将白帝子，践我礼义域。\n空持拔山志，欲夺天地德。\n轵道人不回，壮士断消息。\n父母骨成薪，虫蛇自相食。\n鼎乱阴阳疑，战尽鬼神力。\n东郊龙见血，九土玄黄色。\n鼙鼓裂二景，妖星动中国。\n圆丘无日月，旷野失南北。\n徒流杀人血，神器终不忒。\n一马渡空江，始知贤者贼。",
        "dynasty": "唐",
        "collection_info": null
    },
    {
        "uuid": "f02be25af1e769474c4cbb8806ac0fba",
        "title": "薄命妾",
        "author": "曹邺",
        "content": "薄命常恻恻，出门见南北。\n刘郎马蹄疾，何处去不得？泪珠不可收，虫丝不可织。\n知君绿桑下，更有新相识。",
        "dynasty": "唐",
        "collection_info": null
    },
    {
        "uuid": "dac6845d406b767ddb14918e0f223517",
        "title": "放歌行",
        "author": "曹邺",
        "content": "莫唱放歌行，此歌临楚水。\n人皆恶此声，唱者终不已。\n三闾有何罪，不向枕上死。",
        "dynasty": "唐",
        "collection_info": null
    },
    {
        "uuid": "98bc31b28aa1460c1d707c65572b94d5",
        "title": "江西送人",
        "author": "曹邺",
        "content": "八月江上楼，西风令人愁。\n携酒楼上别，尽见四山秋。\n但愁今日知，莫作他时疑。\n郎本不住此，无人泣望归。\n何水不生波，何木不改柯。\n遥知明日恨，不如今日多。\n将心速投人，路远人如何。",
        "dynasty": "唐",
        "collection_info": null
    },
    {
        "uuid": "2a8e42622b45fa75dc5b96e30abc8844",
        "title": "始皇陵下作",
        "author": "曹邺",
        "content": "千金买鱼灯，泉下照狐兔。\n行人上陵过，却弔扶苏墓。\n纍纍圹中物，多于养生具。\n若使山可移，应将秦国去。\n舜殁虽在前，今犹未封树。",
        "dynasty": "唐",
        "collection_info": null
    },
    {
        "uuid": "434296f903552656c7e95f53b999c6ff",
        "title": "洛原西望",
        "author": "曹邺",
        "content": "筑城畏不坚，城坚心自毁。\n秦树满平原，秦人不居此。\n犹为泣路者，无力报天子。",
        "dynasty": "唐",
        "collection_info": null
    },
    {
        "uuid": "a139460c383211a588ff2b291ce15672",
        "title": "赵城怀古",
        "author": "曹邺",
        "content": "邯郸旧公子，骑马又鸣珂。\n手挥白玉鞭，不避五侯车。\n闲愁春日短，沽酒入倡家。\n一笑千万金，醉中赠秦娥。\n如今高原上，树树白杨花。",
        "dynasty": "唐",
        "collection_info": null
    },
    {
        "uuid": "b6f24af7a3aebae41c43e518a0916779",
        "title": "代班姬",
        "author": "曹邺",
        "content": "宠极多妒容，乘车上金阶。\n歘然赵飞燕，不语到日西。\n手把菖蒲花，君王唤不来。\n常嫌鬓蝉重，乞人白玉钗。\n君心无定波，咫尺流不回。\n后宫门不掩，每夜黄鸟啼。\n买得千金赋，花颜已如灰。",
        "dynasty": "唐",
        "collection_info": null
    },
    {
        "uuid": "8a41fc90c84a92db42f76634eb8b56c5",
        "title": "庭草",
        "author": "曹邺",
        "content": "庭草根自浅，造化无遗功。\n低回一寸心，不敢怨春风。",
        "dynasty": "唐",
        "collection_info": null
    },
    {
        "uuid": "acef525756b469c108ee9ab5fa27d215",
        "title": "过白起墓",
        "author": "曹邺",
        "content": "[夷]陵火焰灭，长平生气低。\n将军临老病，赐剑咸阳西。",
        "dynasty": "唐",
        "collection_info": null
    },
    {
        "uuid": "e3235af892093d091fe628c18bfa9118",
        "title": "对酒",
        "author": "曹邺",
        "content": "爱酒知是僻，难与性相舍。\n未必独醒人，便是不饮者。\n晚岁无此物，何由住田野。",
        "dynasty": "唐",
        "collection_info": null
    },
    {
        "uuid": "76db6a87c6c41b5984d07f584b681e50",
        "title": "续幽愤",
        "author": "曹邺",
        "content": "繁霜作阴起，朱火乘夕发。\n清昼冷无光，兰膏坐销歇。\n惟公执天宪，身是台中杰。\n一逐楚大夫，何人为君雪。\n怱怱鬼方路，不许辞双阙。\n过门似他乡，举趾如遗辙。\n八月黄草生，洪涛入云热。\n危魂没太行，客弔空骨节。\n千年瘴江水，恨声流不绝。",
        "dynasty": "唐",
        "collection_info": null
    },
    {
        "uuid": "f82e5c24a50d8bda022162a2c296cdbc",
        "title": "古词",
        "author": "曹邺",
        "content": "高阙碍飞鸟，人言是君家。\n经年不归去，爱妾面上花。\n妾面虽有花，妾心非女萝。\n郎妻自不重，于妾欲如何。",
        "dynasty": "唐",
        "collection_info": null
    },
    {
        "uuid": "c4d08a8c7e40e80217916a960e7dfce1",
        "title": "和谢豫章从宋公戏马台送孔令谢病",
        "author": "曹邺",
        "content": "碧树杳云暮，朔风自西来。\n佳人忆山水，置酒在高台。\n不必问流水，坐来日已西。\n劝君速归去，正及鹧鸪啼。",
        "dynasty": "唐",
        "collection_info": null
    },
    {
        "uuid": "1f3a0d124ae6ec1270f157b4f2f12056",
        "title": "送进士李殷下第游汾河",
        "author": "曹邺",
        "content": "上国花照地，遣君向西征。\n旁人亦有恨，况復故人情。\n单车欲云去，别酒忽然醒。\n如何今夜梦，半作道路程。\n边士不好礼，全家住军城。\n城中鼓角严，旅客常夜惊。\n中有左记室，逢人眼光明。\n西门未归者，下马如到京。\n还应一开卷，为子心不平。\n慇懃说忠抱，壮志勿自轻。",
        "dynasty": "唐",
        "collection_info": null
    },
    {
        "uuid": "e0945def79a3d076acd315b621b1e398",
        "title": "相思极",
        "author": "曹邺",
        "content": "妾颜与日空，君心与日新。\n三年得一书，犹在湘之滨。\n料君相轻意，知妾无至亲。\n况当受明礼，不令再嫁人。\n愿君从此日，化质为妾身。",
        "dynasty": "唐",
        "collection_info": null
    },
    {
        "uuid": "2fb86fdc2b9ba9b8c2ec5f05a894dee4",
        "title": "代谢玄晖新亭送范零陵",
        "author": "曹邺",
        "content": "楚水洪无际，沧茫接天涯。\n相看不能语，独鸟下江蓠。\n蓬子悉有恋，蓬根却无期。\n车轮自不住，何必怨路岐。\n孟冬衣食薄，梦寐亦未遗。",
        "dynasty": "唐",
        "collection_info": null
    },
    {
        "uuid": "7c649460baaaacb4befa52d2dc810cb9",
        "title": "山中效陶",
        "author": "曹邺",
        "content": "落第非有罪，兹山聊归止。\n山猨隔云住，共饮山中水。\n读书时有兴，坐石忘却起。\n西山忽然暮，往往遗巾履。\n经时一出门，兼候僮仆喜。\n常被山翁笑，求名岂如此。\n齿髪老未衰，何如且求己。",
        "dynasty": "唐",
        "collection_info": null
    },
    {
        "uuid": "81c0d9fc51b7d2b31764e279a968044e",
        "title": "城南野居寄知己",
        "author": "曹邺",
        "content": "奔走未到我，在城如在村。\n出门既无意，岂如常闭门。\n作诗二十载，阙下名不闻。\n无人为开口，君子独有言。\n身为苦寒士，一笑亦感恩。\n慇懃中途上，勿使车无轮。",
        "dynasty": "唐",
        "collection_info": null
    },
    {
        "uuid": "5a4ad9fb6924954706b25601942da415",
        "title": "古莫买妾行",
        "author": "曹邺",
        "content": "千扉不当路，未似开一门。\n若遣绿珠丑，石家应尚存。",
        "dynasty": "唐",
        "collection_info": null
    },
    {
        "uuid": "17dfd2844fbdfc78f29a8534daa276ba",
        "title": "霁后作",
        "author": "曹邺",
        "content": "新霁辨草木，晚塘明衣衿。\n乳燕不归宿，双双飞向林。\n微照露花影，轻云浮麦阴。\n无人可招隐，尽日登山吟。",
        "dynasty": "唐",
        "collection_info": null
    },
    {
        "uuid": "8cac64a61be50d43bd68546fe910882d",
        "title": "田家効陶",
        "author": "曹邺",
        "content": "黑黍舂来酿酒饮，青禾刈了驱牛载。\n大姑小叔常在眼，却笑长安在天外。",
        "dynasty": "唐",
        "collection_info": null
    },
    {
        "uuid": "3fa1fc61ad542c3dc7d0c4e696883e04",
        "title": "寄贾驰先辈",
        "author": "曹邺",
        "content": "游子想万里，何必登高台。\n闻君燕女吟，如自蓟北来。\n长安高盖多，健马东西街。\n尽说蒿簪古，将钱买金钗。\n我祖西园事，言之独伤怀。\n如今数君子，如鸟无树栖。\n济水一入河，便与清流乖。\n闻君欲自持，勿使吾道低。",
        "dynasty": "唐",
        "collection_info": null
    },
    {
        "uuid": "fd07b79cfcc489dda1fe74add6af3cec",
        "title": "送友人入塞",
        "author": "曹邺",
        "content": "乱蓬无根日，送子入青塞。\n苍茫万里秋，如见原野大。\n鸟雀寒不下，山川迥相对。\n一马没黄云，登高望犹在。\n惊风忽然起，白日黯已晦。\n如何怨路长，出门天涯外。",
        "dynasty": "唐",
        "collection_info": null
    },
    {
        "uuid": "3f50cc350f6892461a7c2a29f190d0de",
        "title": "寄阳朔友人",
        "author": "曹邺",
        "content": "桂林须产千株桂，未解当天影日开。\n我到月中收得种，为君移向故园栽。",
        "dynasty": "唐",
        "collection_info": null
    },
    {
        "uuid": "d4dff2686a0545696b3fc6c2a55c94cb",
        "title": "题广福岩",
        "author": "曹邺",
        "content": "未有天地先融结，方广高深无丈尺。\n书言不尽画难成，留与人间作奇特。",
        "dynasty": "唐",
        "collection_info": null
    },
    {
        "uuid": "ea8a69991414144c8a7401785908b993",
        "title": "送曾德迈归宁宜春",
        "author": "曹邺",
        "content": "湘东山水有清辉，袁水词人得意归。\n几府争驰毛义檄，一乡看侍老莱衣。\n筵开灞岸临清浅，路去蓝关入翠微。\n想到宜阳更无事，併将欢庆奉庭闱。",
        "dynasty": "唐",
        "collection_info": null
    },
    {
        "uuid": "f5f12f28ce7c374ec19cbf53cda8a027",
        "title": "送郑谷归宜春",
        "author": "曹邺",
        "content": "无成归故国，上马亦高歌。\n况是飞鸣后，殊为喜庆多。\n暑销嵩岳雨，凉吹洞庭波。\n莫便闲吟去，须期接盛科。",
        "dynasty": "唐",
        "collection_info": null
    },
    {
        "uuid": "0d5791c2a8599aa1ee904cb3ea883adf",
        "title": "老圃堂",
        "author": "曹邺",
        "content": "邵平瓜地接吾庐，谷雨干时手自锄。\n昨日春风欺不在，就床吹落读残书。",
        "dynasty": "唐",
        "collection_info": null
    },
    {
        "uuid": "6d41e766af847257da784def22a518d6",
        "title": "东洲",
        "author": "曹邺",
        "content": "江城隔水是东洲，浑似金鰲水上浮。\n万顷颓波分泻去，一洲千古砥中流。\n。",
        "dynasty": "唐",
        "collection_info": null
    },
    {
        "uuid": "82e46ed8790a261c607b434a8e52d075",
        "title": "东郎山",
        "author": "曹邺",
        "content": "东郎矻立向东方，翘首朝朝候太阳。",
        "dynasty": "唐",
        "collection_info": null
    },
    {
        "uuid": "3a882a8e248cf6f245ad124dc83ed20a",
        "title": "西郎山",
        "author": "曹邺",
        "content": "西郎何事面西方？欲会东郎隔大江。\n自古朋良时一遇，东郎未会恨斜阳。\n（均见清汪森辑《粤西诗载》卷二二）（按：以上三诗，梁超然先生《曹邺诗注》已收入。\n《文学评论丛刊》第七辑刊同人《论晚唐诗人曹邺》云：「《东郎山》、《西郎山》二诗在阳朔东、西郎山有石刻。\n」）。",
        "dynasty": "唐",
        "collection_info": null
    },
    {
        "uuid": "69422a1a9b1e0f5eacae74af52da30a0",
        "title": "四怨三愁五情诗十二首：一怨",
        "author": "曹邺",
        "content": "美人如新花，许嫁还独守。\n岂无青铜镜，终日自疑丑。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "a11c66ea4853a3cc25aea50e85c78a57",
        "title": "四怨三愁五情诗十二首：二怨",
        "author": "曹邺",
        "content": "庭花已结子，岩花犹弄色。\n谁令生处远，用尽春风力。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "1d3f4d338e3740fadc4e7b0b8e43185d",
        "title": "四怨三愁五情诗十二首：三怨",
        "author": "曹邺",
        "content": "短鬟一如螓，长眉一如蛾。\n相共棹莲舟，得花不如他。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "00826277e501015a15345804aeacda85",
        "title": "四怨三愁五情诗十二首：四怨",
        "author": "曹邺",
        "content": "手推呕哑车，朝朝暮暮耕。\n未曾分得谷，空得老农名。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "d8a8a43ce7f7e63c77281abb6e0ac72d",
        "title": "四怨三愁五情诗十二首：一愁",
        "author": "曹邺",
        "content": "远梦如水急，白髮如草新。\n归期待春至，春至还送人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "62a04d0d0232aae8eee3492be443dddb",
        "title": "四怨三愁五情诗十二首：二愁",
        "author": "曹邺",
        "content": "涧草短短青，山月朗朗明。\n此夜目不掩，屋头乌啼声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "f5dbb81fd4dc9a94cc435f6905387b9a",
        "title": "四怨三愁五情诗十二首：三愁",
        "author": "曹邺",
        "content": "别家鬓未生，到城鬓似发。\n朝朝临川望，灞水不入越。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "21e3bd1b01f15b5806b3f7bb6b6aa067",
        "title": "四怨三愁五情诗十二首：一情",
        "author": "曹邺",
        "content": "东西是长江，南北是官道。\n牛羊不恋山，只恋山中草。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "8689640176ecc67272eae247b9608b1c",
        "title": "四怨三愁五情诗十二首：二情",
        "author": "曹邺",
        "content": "阿娇生汉宫，西施住南国。\n专房莫相妒，各自有颜色。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "03b884241478c5742777a275f1aa2f4a",
        "title": "四怨三愁五情诗十二首：三情",
        "author": "曹邺",
        "content": "蛱蝶空中飞，夭桃庭中春。\n见他夫妇好，有女初嫁人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "6943b63e6ed349d167680e1b23b2de66",
        "title": "四怨三愁五情诗十二首：四情",
        "author": "曹邺",
        "content": "槟榔自无柯，椰叶自无阴。\n常羡庭边竹，生笋高于林。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "2e523d8df19470d1e70c197092029825",
        "title": "四怨三愁五情诗十二首：五情",
        "author": "曹邺",
        "content": "野雀空城饥，交交复飞飞。\n勿怪官仓粟，官仓无空时。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "8b45f952e4e5d5415b10eea40059eb5d",
        "title": "寄刘驾",
        "author": "曹邺",
        "content": "一川草色青袅袅，绕屋水声如在家。\n怅望美人不携手，墙东又发数枝花。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "1431956594f5a26cd754d7e0cad530c3",
        "title": "杏园即席上同年",
        "author": "曹邺",
        "content": "岐路不在天，十年行不至。\n一旦公道开，青云在平地。\n枕上数声鼓，衡门已如市。\n白日探得珠，不待骊龙睡。\n匆匆出九衢，僮仆颜色异。\n故衣未及换，尚有去年泪。\n晴阳照花影，落絮浮野翠。\n对酒时忽惊，犹疑梦中事。\n自怜孤飞鸟，得接鸾凤翅。\n永怀共济心，莫起胡越意。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "c6453c0d432ae5efb15bab5156f47a05",
        "title": "筑城三首",
        "author": "曹邺",
        "content": "郎有蘼芜心，妾有芙蓉质。\n不辞嫁与郎，筑城无休日。\n呜呜啄人鸦，轧轧上城车。\n力尽土不尽，得归亦无家。\n筑人非筑城，围秦岂围我。\n不知城上土，化作宫中火。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "e732e8265b16c85c38169933dd917b86",
        "title": "奉命齐州推事毕寄本府尚书",
        "author": "曹邺",
        "content": "越鸟栖不定，孤飞入齐乡。\n日暮天欲雨，那兼羽翎伤。\n州民言刺史，蠹物甚于蝗。\n受命大执法，草草是行装。\n仆隶皆分散，单车驿路长。\n四顾无相识，宾士若投荒。\n重门下长锁，树影空过墙。\n驱囚绕廊屋，bb々如牛羊。\n狱吏相对语，簿书堆满床。\n敲枷打锁声，终日在目旁。\n既舍三山侣，来余五斗粮。\n忍学空城雀，潜身入官仓。\n国中天子令，头上白日光。\n曲木用处多，不如直为梁。\n恐孤食恩地，昼夜心不遑。\n仲夏天气热，鬓须忽成霜。\n社鼠不可灌，城狐不易防。\n偶于擒纵间，尽得见否臧。\n截断奸吏舌，擘开冤人肠。\n明朝向西望，走马归汶阳。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "9d04197e29423bae8e90cb7297ceafc4",
        "title": "战城南",
        "author": "曹邺",
        "content": "千金画阵图，自为弓剑苦。\n杀尽田野人，将军犹爱武。\n性命换他恩，功成谁作主。\n凤凰楼上人，夜夜长歌舞。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "97a42e9f4d282da2960653b278ede8df",
        "title": "甲第",
        "author": "曹邺",
        "content": "游人未入门，花影出门前。\n将军来此住，十裏无荒田。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "4e0f80b9bf5c34ad023c5fa81d438a58",
        "title": "题濮庙",
        "author": "曹邺",
        "content": "晓祭瑶斋夜扣钟，鳌头风起浪重重。\n人间直有仙桃种，不知皇帝三宫驻，始向人间着衮龙。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "896b6d3152cce23a3e24df4063284ba0",
        "title": "登岳阳楼有怀寄座主相公",
        "author": "曹邺",
        "content": "南登岳阳楼，北眺长安道。\n不见升平裏，千山树如草。\n骨肉在南楚，沈忧起常早。\n白社愁成空，秋芜待谁扫。\n常闻诗人语，西子不宜老。\n赖识丹元君，时来语蓬岛。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "c45eaf711b946320b6af22e448102b93",
        "title": "将赴天平职书怀寄翰林从兄",
        "author": "曹邺",
        "content": "居处绝人事，门前雀罗施。\n谁遣辟书至，仆隶皆展眉。\n匹马渡河洛，西风飘路岐。\n手执王粲笔，闲吟向旌旗。\n香晚翠莲动，吟余红烛移。\n开口啖酒肉，将何报相知。\n况我魏公子，相顾不相疑。\n岂学官仓鼠，饱食无所为。\n白露沾碧草，芙蓉落清池。\n自小不到处，全家忽如归。\n吾宗处清切，立在白玉墀。\n方得一侍座，单车又星飞。\n愿将门底水，永托万顷陂。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "f03b14d7ec573c56e4ccc414e79dfc6b",
        "title": "贺雪寄本府尚书",
        "author": "曹邺",
        "content": "雨雪不顺时，阴阳失明晦。\n麦根半成土，农夫泣相对。\n我公诚诉天，天地忽已泰。\n长飙卷白云，散落群峰外。\n拂砌花影明，交宫鹤翎碎。\n宿鸟晨不飞，犹疑月光在。\n碧树香尽发，蠹虫声渐退。\n有客怀兔园，吟诗绕城内。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "fc9fcac3a06ca10a796754011ae71957",
        "title": "寄嵩阳道人",
        "author": "曹邺",
        "content": "三山浮海倚蓬瀛，路入真元险尽平。\n华表千年孤鹤语，见说嵩阳有仙客，欲持金简问长生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "99a808a29007a4c4ebd62fe018fc3e63",
        "title": "送进士下第归南海",
        "author": "曹邺",
        "content": "数片红霞映夕阳，揽君衣袂更移觞。\n行人莫叹碧云晚，应无惆怅沧波远，十二玉楼非我乡。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "7d51613313146f4a7723ec771e09713b",
        "title": "贵宅",
        "author": "曹邺",
        "content": "入门又到门，到门戟相对。\n玉箫声尚远，疑似人不在。\n公子厌花繁，买药栽庭内。\n望远不上楼，窗中见天外。\n此地日烹羊，无异我食菜。\n自是愁人眼，见之若奢泰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "f2698a8a97bc523bb5683b4441dffe4c",
        "title": "下第寄知己",
        "author": "曹邺",
        "content": "长安孟春至，枯树花亦发。\n忧人此时心，冷若松上雪。\n自知才不堪，岂敢频泣血。\n所痛无罪者，明时屡遭刖。\n故山秋草多，一卷成古辙。\n夜来远心起，梦见潇湘月。\n大贤冠盖高，何事怜屑屑。\n不令伤弓鸟，日暮飞向越。\n闻知感激语，胸中如有物。\n举头望青天，白日头上没。\n归来通济裏，开户山鼠出。\n中庭广寂寥，但见薇与蕨。\n无虑数尺躯，委作泉下骨。\n唯愁揽清镜，不见昨日发。\n愿怜闺中女，晚嫁唯守节。\n勿惜四座言，女巧难自说。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "84119471e903807a78f9ee09ee7cc69d",
        "title": "吴宫宴",
        "author": "曹邺",
        "content": "吴宫城阙高，龙凤遥相倚。\n四面铿鼓钟，中央列罗绮。\n春风时一来，兰麝闻数裏。\n三度明月落，青娥醉不起。\n江头铁剑鸣，玉座成荒垒。\n适来歌舞处，未知身是鬼。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "2e9c771746766434d52c03a59a4d4c51",
        "title": "长相思",
        "author": "曹邺",
        "content": "翦妾身上巾，赠郎伤妾神。\n郎车不暂停，妾貌宁长春。\n春天无停雪，沧海无停津。\n遣妾空床梦，夜夜随车轮。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "b2b9f97e396a52d3b0c76016bd329629",
        "title": "成名后献恩门",
        "author": "曹邺",
        "content": "为物稍有香，心遭蠹虫啮。\n平人登太行，万万车轮折。\n一辞桂岭猿，九泣东门月。\n年年孟春时，看花不如雪。\n僻居城南隅，颜子须泣血。\n沉埋若九泉，谁肯开口说。\n辛勤学机杼，坐对秋灯灭。\n织锦花不常，见之尽云拙。\n自怜孤生竹，出土便有节。\n每听浮竞言，喉中似无舌。\n忽然风雷至，惊起池中物。\n拔上青云巅，轻如一毫髮。\n珑珑金锁甲，稍稍城乌绝。\n名字如鸟飞，数日便到越。\n幽兰生虽晚，幽香亦难歇。\n何以保此身，终身事无缺。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "8575862c8b113e026405be49a02ea43e",
        "title": "翠孤至渚宫寄座主相公",
        "author": "曹邺",
        "content": "万里一孤舟，春行夏方到。\n骨肉尽单羸，沉忧满怀抱。\n羁孤相对泣，性命不相保。\n开户山鼠惊，虫声乱秋草。\n白菌缘屋生，黄蒿拥篱倒。\n对此起长嗟，芳年亦须老。\n恩门为宰相，出入用天道。\n忽于摧落间，收得青松操。\n全家到江陵，屋虚风浩浩。\n中肠自相伐，日夕如寇盗。\n其下有孤侄，其上有孀嫂。\n黄粮贱于土，一饭常不饱。\n天斜日光薄，地湿虫叫噪。\n惟恐道忽消，形容益枯槁。\n古人于黄雀，岂望白环报。\n奉答恩地恩，何惭以诚告。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "1e9b3bba58142c6cd8c9cbe16f395eba",
        "title": "早秋宿田舍",
        "author": "曹邺",
        "content": "涧草疏疏萤火光，山月朗朗枫树长。\n南村犊子夜声急，应是栏边新有霜。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "0c31254caffe9046c00e1ead80a89faa",
        "title": "旅次岳阳寄京中亲故",
        "author": "曹邺",
        "content": "君山南面浪连天，一客愁心两处悬。\n身逐片帆归楚泽，更欲登楼向西望，北风催上洞庭船。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "ead0755641b7c27aecaa7f60bed65621",
        "title": "碧寻宴上有怀知己",
        "author": "曹邺",
        "content": "荻花芦叶满溪流，一簇笙歌在水楼。\n金管曲长人尽醉，莫怪当欢却惆怅，全家欲上五湖舟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "c015b2ad648f99bce0b1abc4b20fe3fc",
        "title": "从天平节度使游平流园",
        "author": "曹邺",
        "content": "池塘静于寺，俗事不到眼。\n下马如在山，令人忽疏散。\n明公有高思，到此遂长返。\n乘兴挈一壶，折荷以为盏。\n入竹藤似蛇，侵墙水成藓。\n幽鸟不识人，时来拂冠冕。\n沿流路若穷，及行路犹远。\n洞中已云夕，洞口天未晚。\n自怜不羁者，写物心常简。\n翻愁此兴多，引得嵇康懒。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十二"
        }
    },
    {
        "uuid": "a1918cefbc95dfbb580e595573e00965",
        "title": "蓟北门行",
        "author": "曹邺",
        "content": "长河冻如石，征人夜中戍。\n但恐筋力尽，敢惮将军遇。\n古来死未歇，白骨碍官路。\n岂无一有功，可以高其墓。\n亲戚牵衣泣，悲号自相顾。\n死者虽无言，那堪生者悟。\n不如无手足，得见齿发暮。\n乃知七尺躯，却是速死具。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十三"
        }
    },
    {
        "uuid": "3d8595a6ddaa9f83a42f98b0a5c68ca0",
        "title": "怨歌行",
        "author": "曹邺",
        "content": "丈夫好弓剑，行坐说金吾。\n喜闻有行役，结束不待车。\n官田赠倡妇，留妾侍舅姑。\n舅姑皆已死，庭花半是芜。\n中妹寻适人，生女亦嫁夫。\n何曾寄消息，他处却有书。\n严风厉中野，女子心易孤。\n贫贱又相负，封侯意何如。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十三"
        }
    },
    {
        "uuid": "b20a61e6a3831174818b3f6756d20129",
        "title": "和潘安仁金谷集",
        "author": "曹邺",
        "content": "太守龙为马，将军金作车。\n香飘十裏风，风下绿珠歌。\n莫怪坐上客，叹君庭前花。\n明朝此池馆，不是石崇家。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十三"
        }
    },
    {
        "uuid": "7dc958ba78fcff81a205d5538ada4e53",
        "title": "薄命妾",
        "author": "曹邺",
        "content": "薄命常恻恻，出门见南北。\n刘郎马蹄疾，何处去不得。\n泪珠不可收，虫丝不可织。\n知君绿桑下，更有新相识。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十三"
        }
    },
    {
        "uuid": "bcc255d9c43ccac5351720d6e93202e1",
        "title": "始皇陵下作",
        "author": "曹邺",
        "content": "千金买鱼灯，泉下照狐兔。\n行人上陵过，却吊扶苏墓。\n累累圹中物，多于养生具。\n若使山可移，应将秦国去。\n舜殁虽在前，今犹未封树。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十三"
        }
    },
    {
        "uuid": "926a84528501893f46e239f41e10485b",
        "title": "赵城怀古",
        "author": "曹邺",
        "content": "邯郸旧公子，骑马又鸣珂。\n手挥白玉鞭，不避五侯车。\n閒愁春日短，沽酒入倡家。\n一笑千万金，醉中赠秦娥。\n如今高原上，树树白杨花。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十三"
        }
    },
    {
        "uuid": "cde33c158012f2f0a6996e6659584a47",
        "title": "代班姬",
        "author": "曹邺",
        "content": "宠极多妒容，乘车上金阶。\n欻然赵飞燕，不语到日西。\n手把菖蒲花，君王唤不来。\n常嫌鬓蝉重，乞人白玉钗。\n君心无定波，咫尺流不回。\n后宫门不掩，每夜黄鸟啼。\n买得千金赋，花颜已如灰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十三"
        }
    },
    {
        "uuid": "87806b264cbf760d2b17c36918de550d",
        "title": "过白起墓",
        "author": "曹邺",
        "content": "夷陵火焰灭，长平生气低。\n将军临老病，赐剑咸阳西。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十三"
        }
    },
    {
        "uuid": "cf24539c0b0e451040793a9c50b6eb6e",
        "title": "续幽愤",
        "author": "曹邺",
        "content": "繁霜作阴起，朱火乘夕发。\n清昼冷无光，兰膏坐销歇。\n惟公执天宪，身是台中杰。\n一逐楚大夫，何人为君雪。\n匆匆鬼方路，不许辞双阙。\n过门似他乡，举趾如遗辙。\n八月黄草生，洪涛入云热。\n危魂没太行，客吊空骨节。\n千年瘴江水，恨声流不绝。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十三"
        }
    },
    {
        "uuid": "c9e40b241aedc02d2f3480d87ad5727f",
        "title": "送进士李殷下第游汾河",
        "author": "曹邺",
        "content": "上国花照地，遣君向西征。\n旁人亦有恨，况复故人情。\n单车欲云去，别酒忽然醒。\n如何今夜梦，半作道路程。\n边士不好礼，全家住军城。\n城中鼓角严，旅客常夜惊。\n中有左记室，逢人眼光明。\n西门未归者，下马如到京。\n还应一开卷，为子心不平。\n殷勤说忠抱，壮志勿自轻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十三"
        }
    },
    {
        "uuid": "b23f8b8a686b1dce2c3a62d33ef7db19",
        "title": "山中效陶",
        "author": "曹邺",
        "content": "落第非有罪，兹山聊归止。\n山猿隔云住，共饮山中水。\n读书时有兴，坐石忘却起。\n西山忽然暮，往往遗巾履。\n经时一出门，兼候僮仆喜。\n常被山翁笑，求名岂如此。\n齿发老未衰，何如且求己。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十三"
        }
    },
    {
        "uuid": "6367b46e9169472b8c14c646424483f8",
        "title": "城南野居寄知己",
        "author": "曹邺",
        "content": "奔走未到我，在城如在村。\n出门既无意，岂如常闭门。\n作诗二十载，阙下名不闻。\n无人为开口，君子独有言。\n身为苦寒士，一笑亦感恩。\n殷勤中途上，勿使车无轮。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十三"
        }
    },
    {
        "uuid": "696413e9ce8aad081c866fd3c738cf80",
        "title": "田家效陶",
        "author": "曹邺",
        "content": "黑黍舂来酿酒饮，青禾刈了驱牛载。\n大姑小叔常在眼，却笑长安在天外。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十三"
        }
    },
    {
        "uuid": "0c64853c52db0b51d2bd650098cacb4c",
        "title": "送友人入塞",
        "author": "曹邺",
        "content": "乱蓬无根日，送子入青塞。\n苍茫万里秋，如见原野大。\n鸟雀寒不下，山川迥相对。\n一马没黄云，登高望犹在。\n惊风忽然起，白日黯已晦。\n如何恨路长，出门天涯外。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十三"
        }
    },
    {
        "uuid": "18a0d5707d963939128ad92108b23755",
        "title": "送曾德迈归宁宜春",
        "author": "曹邺",
        "content": "湘东山水有清辉，袁水词人得意归。\n几府争驰毛义檄，想到宜阳更无事，并将欢庆奉庭闱。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十三"
        }
    }
]