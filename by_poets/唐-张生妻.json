[
    {
        "title": "梦中歌 一",
        "author": "张生妻",
        "content": "叹衰草，络纬声切切。\n良人一去不復还，今夕坐愁鬓如雪。",
        "dynasty": "唐",
        "collection_info": null
    },
    {
        "title": "梦中歌 二",
        "author": "张生妻",
        "content": "劝君酒，君莫辞。\n落花徒绕枝，流水无返期。",
        "dynasty": "唐",
        "collection_info": null
    },
    {
        "title": "梦中歌 三",
        "author": "张生妻",
        "content": "怨空闺，秋日亦难暮。\n夫壻断音书，遥天鴈空度。",
        "dynasty": "唐",
        "collection_info": null
    },
    {
        "title": "梦中歌 四",
        "author": "张生妻",
        "content": "切切夕风急，露滋庭草湿。\n良人去不回，焉知掩闺泣。",
        "dynasty": "唐",
        "collection_info": null
    },
    {
        "title": "梦中歌 五",
        "author": "张生妻",
        "content": "萤火穿白杨，悲风入荒草。\n疑是梦中游，愁迷故园道。",
        "dynasty": "唐",
        "collection_info": null
    },
    {
        "title": "梦中歌 六",
        "author": "张生妻",
        "content": "花前始相见，花下又相送。\n何必言梦中，人生尽如梦。",
        "dynasty": "唐",
        "collection_info": null
    },
    {
        "title": "梦中歌",
        "author": "张生妻",
        "content": "叹衰草，络纬声切切。良人一去不復还，\n劝君酒，君莫辞。落花徒绕枝，流水无返期。\n莫恃少年时，少年能几时。\n怨空闺，秋日亦难暮。夫婿断音书，遥天雁空度。\n切切夕风急，露滋庭草湿。良人去不回，焉知掩闺泣。\n萤火穿白杨，悲风入荒草。疑是梦中游，愁迷故园道。\n花前始相见，花下又相送。何必言梦中，人生尽如梦。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十八"
        }
    }
]