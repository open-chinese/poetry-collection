[
    {
        "uuid": "c6ef3fcbe15814894bb05ec35e8a2987",
        "title": "秋日杂兴  其一",
        "author": "谢隽伯",
        "content": "西风运金气，万籁含商声。\n寒蛩亦何为，微音最凄清。\n幽人倦长夜，拊枕难为情。\n朱门沸歌钟，醉卧鸳鸯屏。\n晨鷄唤不醒，况乃闻蛩鸣。\n蛩声自酸悽，頼有幽人听。",
        "dynasty": "宋",
        "collection_info": null
    },
    {
        "uuid": "4fc003d1aad3e098ccf9254cf16a44cb",
        "title": "秋日杂兴  其二",
        "author": "谢隽伯",
        "content": "高槐堕疏花，梁燕感时节。\n神飈驾轻翮，行计夙已决。\n飞鸣绕前檐，似与主人别。\n乌衣隔海云，去去避霜雪。\n故垒尚未归，相期杏花月。",
        "dynasty": "宋",
        "collection_info": null
    },
    {
        "uuid": "e0c932a52a6ea84d002803030aa0e3ff",
        "title": "西湖偶成",
        "author": "谢隽伯",
        "content": "思远楼西平屿东，会昌湖上藕花风。\n水亭隔岸湘帘捲，人倚阑干忆谢公。",
        "dynasty": "宋",
        "collection_info": null
    }
]