[
    {
        "uuid": "56e288e414783c2169461793efc4a801",
        "title": "咸阳  其一",
        "author": "刘棐",
        "content": "父老壶浆迓义旗，亡秦谁復为秦悲。\n不曾被虐曾蒙德，十二金人各泪垂。",
        "dynasty": "宋",
        "collection_info": null
    },
    {
        "uuid": "7055201503bbb621f288de9b94589da3",
        "title": "咸阳  其二",
        "author": "刘棐",
        "content": "玉殿珠楼二世中，楚人一炬逐烟空。\n却缘火是秦人火，只与焚书一样红。",
        "dynasty": "宋",
        "collection_info": null
    },
    {
        "uuid": "6656e0dd898e8b12bb10580517e46d7b",
        "title": "至石桥夜半风雨大作",
        "author": "刘棐",
        "content": "方广即真华藏界，自他不隔一毫端。\n庞眉大士常相见，猛雨豪风漫作难。",
        "dynasty": "宋",
        "collection_info": null
    },
    {
        "uuid": "646d9a1739d3d1b26a3bf63d4a6aef69",
        "title": "题惠众院",
        "author": "刘棐",
        "content": "云迷鸟道岭重重，松竹深藏释子宫。\n戎马不曾来尔界，太平元在乱山中。",
        "dynasty": "宋",
        "collection_info": null
    }
]