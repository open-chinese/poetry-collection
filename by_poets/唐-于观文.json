[
    {
        "uuid": "9ebed80cffb17107756f2237b5c56a7d",
        "title": "及第后作（题拟）",
        "author": "于观文",
        "content": "东堂令史报来时，仙桂云攀第九枝。\n乍听言音犹似梦，却思公道即无疑。\n寒门髣髴春将到，幽径朦胧月渐移。\n残漏声中鞭马去，纻袍重戴已相随。\n（见《新编分门古今类事》卷七引李畋《该闻录》。\n）（按：《该闻录》云观文「下第后，献主司《凤玉赋》，为时所称。\n」次年试，梦人告以当在榜末及第。\n「言讫，院吏报先辈第九人。\n是年只放进士九人，果符所梦。\n」据所述，当为唐五代间事。\n）。",
        "dynasty": "唐",
        "collection_info": null
    }
]