[
    {
        "title": "正宫・小梁州",
        "author": "曹德",
        "content": "侍马昂夫相公游柯山紫霞仙侣翠云裘，文彩风流。\n新诗题满凤凰楼，挥吟袖，来作烂柯游。",
        "dynasty": "元",
        "collection_info": null
    },
    {
        "title": "幺・王樵不管梅花瘦，教白鹤舞着相留。听我歌，为君寿。一杯",
        "author": "曹德",
        "content": "春酒，一曲小梁州。",
        "dynasty": "元",
        "collection_info": null
    },
    {
        "title": "中吕・喜春来和则明韵",
        "author": "曹德",
        "content": "骚坛坐遍诗魔退，步障行看肉阵迷。\n海棠开后燕飞回。\n喧暂息，爱月夜眠迟。\n春云巧似山翁帽，古柳横为独木桥。\n风微尘软落红飘，沙岸好，草色上罗袍。\n春来南国花如绣，雨过西湖水似油。\n小瀛洲外小红楼，人病酒，料自下帘钩。",
        "dynasty": "元",
        "collection_info": null
    },
    {
        "title": "双调・沉醉东风隐居",
        "author": "曹德",
        "content": "鸱夷革屈沉了伍胥，江鱼腹葬送了三闾。\n数间谏时，独醒处，岂是遭诛被放招伏？一舸秋风去五湖，也博个名传万古。\n村居新分下庭前竹栽，旋ド得缸面茅柴。\n犯弹鸡，和根菜，小杯盘曾惯留客。\n活泼刺鲜鱼米换来，则除了茶都是买。\n茅舍宽如钓舟，老夫闲似沙鸥。\n江清白发明，霜早黄花瘦，但开樽沉醉方休。\n江糯吹香满穗秋，又打够重阳酿酒。\n枫林晚家家步锦，菊篱秋处处分金。\n羞将宝剑看，醉把瑶琴枕，没三杯着甚消任。\n若论到机深祸亦深，却不是渊明好饮。",
        "dynasty": "元",
        "collection_info": null
    },
    {
        "title": "双调・清江引",
        "author": "曹德",
        "content": "长门柳丝千万结，风起花如雪。\n离别复离别，攀折更攀折，若无多旧时枝叶也。\n长门柳丝千万缕，总是伤心树。\n行人折嫩条，燕子衔轻絮，都不由风城春做主。",
        "dynasty": "元",
        "collection_info": null
    },
    {
        "title": "双调・庆东原江头即事",
        "author": "曹德",
        "content": "低茅舍，卖酒家，客来旋把朱帘挂。\n长天落霞，方池睡鸭，老树昏鸦。\n几句杜陵诗，一幅王维画。\n猿休怪，鹤莫猜，探春偶到南块外。\n池鱼就买，园蔬旋摘，村务新开。\n省下买花钱，拼却还诗债。\n闲乘兴，过小亭，没三杯着甚资谈柄。\n诗题小景，香销古鼎，曲换新声。\n标致似刘伶，受用如陶令。",
        "dynasty": "元",
        "collection_info": null
    },
    {
        "title": "不知宫调・三棒鼓声频题渊明醉归图",
        "author": "曹德",
        "content": "先生醉也，童子扶着。\n有诗便写，无酒重赊。\n山声野调欲唱些，俗事休说。\n问青天借得松间月，陪伴今夜。\n长安此时春梦热，多少豪杰。\n明朝镜中头似雪，乌帽难遮。\n星般大县儿难弃舍，晚入庐山社。\n比及眉未攒，腰曾折，迟了也去官陶靖节。",
        "dynasty": "元",
        "collection_info": null
    }
]