[
    {
        "uuid": "4b2ca82a0ba5ad347d80419836430336",
        "title": "题竹",
        "author": "玄览",
        "content": "（玄览，大历末住荆州陟岵寺，道高有风韵，人不可得而亲。\n张璪尝画古松于斋壁，符载讚之，卫象诗之，亦一时三绝，览悉加垩焉。\n问其故，曰：「无事疥吾壁也。\n」僧那即其甥，为寺之患，发瓦探鷇，坏墙熏鼠，览未尝责。\n有弟子义诠，布衣一食，览亦不称。\n或怪之，乃题诗于竹曰：）大海从鱼跃，长空任鸟飞。\n欲知吾道廓，不与物情违。\n（《酉阳杂俎前集》十二《语资》。\n又《诗话总龟》三十《道僧门》引《古今诗话》。\n又《万首唐人绝句》补本十，诗中前二句与后二句倒置。\n。\n）",
        "dynasty": "唐",
        "collection_info": null
    },
    {
        "uuid": "0dccadb0fd291576211a5384d2953fb1",
        "title": "投龙洞",
        "author": "玄览",
        "content": "水溜空沿石，云扃不见人。\n川源世上异，日月洞中春。\n（见《舆地纪胜》卷二《临安府·名胜》）。",
        "dynasty": "唐",
        "collection_info": null
    }
]