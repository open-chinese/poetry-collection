[
    {
        "uuid": "6a1e284e83e71ce306dc670cb4d99928",
        "title": "寄邢逸人",
        "author": "郑常",
        "content": "羡君无外事，日与世情违。\n地僻人难到，溪深鸟自飞。\n儒衣荷叶老，野饭药苗肥。\n畴昔江湖意，而今忆共归。",
        "dynasty": "唐",
        "collection_info": null
    },
    {
        "uuid": "9f5af3f02d290c733d39053cd4133a4d",
        "title": "送头陀上人赴庐山寺",
        "author": "郑常",
        "content": "僧家无住着，早晚出东林。\n得道非真相，头陀是苦心。\n持斋山果熟，倚锡野云深。\n溪寺谁相待，香花与梵音。",
        "dynasty": "唐",
        "collection_info": null
    },
    {
        "uuid": "b02034339b07dd55c217d922a78a9035",
        "title": "谪居汉阳白沙口阻雨因题驿亭",
        "author": "郑常",
        "content": "汉阳无远近，见说过湓城。\n云雨经春客，江山几日程。\n终随鸥鸟去，秖待海潮生。\n前路逢渔父，多惭问姓名。",
        "dynasty": "唐",
        "collection_info": null
    },
    {
        "uuid": "a5a3a7817d66999cfcfd261f60909151",
        "title": "谪居汉阳白沙口阻雨，因题驿亭",
        "author": "郑常",
        "content": "汉阳无远近，见说过湓城。\n云雨经春客，江山几日程。\n终随鸥鸟去，只待海潮生。\n前路逢渔父，多惭问姓名。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十一"
        }
    }
]