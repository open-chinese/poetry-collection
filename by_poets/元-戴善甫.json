[
    {
        "title": "陶学士醉写风光好・仙吕/点绛唇",
        "author": "戴善甫",
        "content": "凭着我雾鬓云鬟，黛眉星眼，寻衣饭。\n则向这酒社诗坛，多少家乔公案。",
        "dynasty": "元",
        "collection_info": null
    },
    {
        "title": "陶学士醉写风光好・混江龙",
        "author": "戴善甫",
        "content": "悲欢聚散，二三年经到有百千番。\n恰东楼饮宴，早西出阳关。\n兀的般弄月嘲风留客所，便是俺追欢买笑望夫山。\n这些时迎新送旧，执盏擎盘。\n怎倒颤钦钦惹的我心儿惮。\n怕只怕是那罗纰锦旧，莺老花残。",
        "dynasty": "元",
        "collection_info": null
    },
    {
        "title": "陶学士醉写风光好・后庭花",
        "author": "戴善甫",
        "content": "那学士若见了南唐秦弱兰，更不说西京白牡丹。\n则消得我席上歌金缕，管取他尊前倒玉山。\n(韩熙载云)劝的他尽醉，要他十分欢喜。\n(正旦唱)要欢喜不为难，则着这星眸略瞬盼，教他和骨头都软瘫。",
        "dynasty": "元",
        "collection_info": null
    },
    {
        "title": "陶学士醉写风光好・金盏儿",
        "author": "戴善甫",
        "content": "我这里觑容颜，待迫攀。\n嗨！畅好是冷丁丁沉默默无情汉。\n则见那冬凌霜雪都堆在两眉间，恰便似额颅上挂着紫塞，鼻凹里倘着蓝关。\n可知道秀才双脸冷，宰相五更寒。",
        "dynasty": "元",
        "collection_info": null
    },
    {
        "title": "陶学士醉写风光好・醉中天",
        "author": "戴善甫",
        "content": "他教莫把瑶筝按，只许凤箫闲。\n他道是何用霓裳翠袖弯，更休撒红牙板。\n不教放筵前过盏，几时得酒阑人散？直恁般见不得歌舞吹弹。\n(韩熙载云)俗语云：座上若有一点红，斗筲之器盛千钟。\n座上若无油木梳，烹龙炮凤总成虚。\n弱兰与学士递一杯。\n(正旦把盏科)(陶谷怒云)泼贱人靠后，小官一生不吃妇人手内饮食。\n(韩熙载云)学士饮一杯，怕做甚么？岂不闻将酒劝人，终无恶意。\n何怒之有？学士也与他接谈，略抬眼重他一看波。\n直恁般的，弱兰递酒。\n(正旦递酒科)(陶谷云)靠后！小官乃孔门弟子，放郑声，远佞人。\n郑声淫，佞人殆。\n小官平生目不视邪色，耳不听淫声。\n太守何故三回五次，侮弄小官，是何道理？(正旦唱)。",
        "dynasty": "元",
        "collection_info": null
    },
    {
        "title": "陶学士醉写风光好・金盏儿",
        "author": "戴善甫",
        "content": "他不把话头攀，唬的我毛骨寒，战兢兢把不住台和盏。\n我这里承欢奉喜两三番。\n太守见我退后来早台意怒，学士见我向前去早恶心烦。\n好教我左右没是处，来往做人难。",
        "dynasty": "元",
        "collection_info": null
    },
    {
        "title": "陶学士醉写风光好・后庭花",
        "author": "戴善甫",
        "content": "学士你只身在旅邸间，着个甚罗帏锦帐单。\n学士你德行如颜子，也索要风流仿谢安。\n我劝你且开颜，须不比寻常风范。\n你敢越聪明越挂眼。\n(陶谷云)兀那妇人靠后。\n我头顶儒冠，身穿儒服，乃正人君子。\n不得无礼。\n(正旦退科)(韩熙载云)歌者，可再劝酒。\n(陶谷云)太守，小官酒醉失礼。\n李太白有诗云：\"我醉欲眠君且去，明朝有意抱琴来。\n\"我待睡些儿咱。\n(做醉睡科)(韩熙载云)学士醉了也。\n您歌者且回去。\n(正旦云)理会的。\n(唱)。",
        "dynasty": "元",
        "collection_info": null
    },
    {
        "title": "陶学士醉写风光好・赚煞",
        "author": "戴善甫",
        "content": "几时捱得酒筵阑，官员散，恨不得目下天昏日晚。\n唬的那舞女歌儿似受战汗，难施逞乐艺熟闲。\n(韩熙载云)弱兰，则要你小心在意者。\n(正旦唱)这其间，春意相关，放着满眼芳菲纵心儿拣。\n争奈这寻芳人意懒，嬉游的心慢。\n哎！不是个惜花人休想肯凭栏。\n(众随下)。",
        "dynasty": "元",
        "collection_info": null
    },
    {
        "title": "陶学士醉写风光好・梁州第七",
        "author": "戴善甫",
        "content": "他则是惯受用玉堂金马，不思量月户云窗。\n则他那古忄敞心甚的唤做鸣珂巷，空那般衣冠济济，状貌堂堂。\n却为甚偏嫌俺妓女，怕见婆娘？莫不他净了身不辨阴阳？人道这秀才每都不荒唐，偏怎那洞庭湖柳毅传书，谢家庄崔护觅浆，贾充宅韩寿偷香。\n想我那往常，伎俩，播弄的子弟如翻掌。\n这个铁卧单我怎窝藏？我自寻思出这个风流俏智量，须要今夜成双。",
        "dynasty": "元",
        "collection_info": null
    },
    {
        "title": "陶学士醉写风光好・贺新郎",
        "author": "戴善甫",
        "content": "他去那无人处独步也气昂昂。\n这公则是阔论高谈，那里知浅斟低唱。\n我这里潜身躯迸定脸凝睛望：端的是风清月朗，可甚么软玉温香。\n(陶谷望北斗顶礼做笑科，云)月色团圆也。\n(正旦唱)他这般更深离馆舍，夜静步回廊。\n(陶谷吟诗云)月中桂子宜攀折，苑内凡花不耐看。\n(正旦唱)我猜他莫不劳魂役梦胡思想。\n(陶谷云)魏武帝有诗曰：\"月明星稀，乌鹊南飞。\n绕树三匝，无枝可依。\n\"看来正是小官。\n(正旦唱)原来他望天瞻北斗，却不肯和月待西厢。\n(云)梅香，我烧罢香回去，对此月色，口占一诗。\n(念科，云)\"隔窗疏雨送秋声，夜夜愁人睡不成。\n遇此良宵多感慨，清风明月又关情。\n\"(陶谷云)原来有人在柳阴深处吟诗。\n我过去看咱。\n(正旦云)梅香，咱回去来。\n(陶谷云)小娘子勿罪。\n(正旦拜科)(陶谷云)一个好女子也。\n小娘子高姓，谁氏之家，因甚在此官舍之中？(正旦唱)。",
        "dynasty": "元",
        "collection_info": null
    },
    {
        "title": "陶学士醉写风光好・牧羊关",
        "author": "戴善甫",
        "content": "俺夫主为驿吏身姓张。\n(陶谷云)元来是驿吏的妻子。\n你是那里人氏？(正旦唱)生长在雨浙苏杭。\n(陶谷云)如今你丈夫那里去了？(正旦唱)怎想他半路里情绝，他从那二年前身丧。\n(陶谷云)小娘子怎生在此住坐？(正旦唱)妾身见如今独自个持着服孝。\n(陶谷云)你多大年纪持服来。\n(正旦唱)我从二十六上守孤孀。\n(陶谷云)敢问小娘，为何这早晚对月吟诗？(正旦云)我自释闷而已，那里是诗。\n(唱)我也则诗句内题秋景，月明中烧夜香。",
        "dynasty": "元",
        "collection_info": null
    },
    {
        "title": "陶学士醉写风光好・隔尾",
        "author": "戴善甫",
        "content": "我则道他喜居苦志颜回巷，却元来爱近多情宋玉墙。\n这搭儿厮叙的言问那停当。\n想昨日在坐上，那些儿势况，苫眼铺眉尽都是谎。",
        "dynasty": "元",
        "collection_info": null
    },
    {
        "title": "陶学士醉写风光好・牧羊关",
        "author": "戴善甫",
        "content": "你见我心先顺随了，你可不气长。\n有句话须索商量：你休将容易恩情，等闲撇漾。\n(陶谷云)他日你做夫人县君哩。\n(正旦唱)我等驷马车为把定物，五花诰是撞门羊。\n你明日北去人千里，早变做南柯梦一场。",
        "dynasty": "元",
        "collection_info": null
    },
    {
        "title": "陶学士醉写风光好・三煞",
        "author": "戴善甫",
        "content": "我看了高才词翰华笺上，却为甚不肯烂醉佳人锦瑟傍？可知我把小未的郎君放。\n他兀的锦绣文章，更做着皇家卿相，被我着个小局段儿早打入天罗网。\n看这公古忄敞性从来无些雅况，我试与满捧瑶觞。",
        "dynasty": "元",
        "collection_info": null
    },
    {
        "title": "陶学士醉写风光好・二煞",
        "author": "戴善甫",
        "content": "你这般当歌对酒销金帐。\n煞强如扫雪烹茶破草堂。\n你许下我的休教无承望。\n此别后水远山长，把美缱绻则怕贵人多忘，则要你经板儿印在心上。\n当日也是我在尊前不容近傍，假妆好人家便引动情肠。",
        "dynasty": "元",
        "collection_info": null
    },
    {
        "title": "陶学士醉写风光好・煞尾",
        "author": "戴善甫",
        "content": "我想这歌台舞袖风流相，怎如大院深宅窈窕娘。\n也得今朝，这-场。\n想官司，也不枉。\n共学士，有情况。\n再开筵，敢说强。\n〔风光好〕，是招状。\n我明白，太守行，决将咱，断觑当。\n我把那段疋绫罗不希望。\n我本不乐作娼，则向那烟花簿上勾抹了我的名儿胜如赏。\n(下)。",
        "dynasty": "元",
        "collection_info": null
    },
    {
        "title": "陶学士醉写风光好・正宫/端正好",
        "author": "戴善甫",
        "content": "总然你富才华，高名分，谁不爱翠袖红裙。\n你看这般东风桃李香成阵，犹兀自难遣东君恨。",
        "dynasty": "元",
        "collection_info": null
    },
    {
        "title": "陶学士醉写风光好・滚绣球",
        "author": "戴善甫",
        "content": "人都道秀才每村，不会将女色亲。\n他每则是识廉耻正心不肯，但出语也做的个郎君。\n假若是夸谈俺好妇人，则着些俗言语便不真。\n他每用文章也道的来淹润，则着两句诗说尽精神。\n裙拖六幅湘江水，髻挽巫山一段云，休道不消魂。",
        "dynasty": "元",
        "collection_info": null
    },
    {
        "title": "陶学士醉写风光好・倘秀才",
        "author": "戴善甫",
        "content": "昨夜个横着片风月胆房中那亲，今日个幽。",
        "dynasty": "元",
        "collection_info": null
    },
    {
        "title": "陶学士醉写风光好・叨叨令",
        "author": "戴善甫",
        "content": "学士写时节有些腔儿韵，妾身讴时节有些词儿顺。\n(陶谷云)不知是何等无知之人，做下此等语句？(正旦唱)做时节难诉千般恨，写时节则是三更尽。\n(旦拜陶科，唱)学士你记得也么哥，你记得也么哥，(出词科，唱)兀的是亲笔写了牢收顿。\n(陶谷怒云)这个泼烟花赃诬人。\n我那里与你会面来？(正旦云)妾身不敢。\n昨夜蒙大人错爱。\n(唱)。",
        "dynasty": "元",
        "collection_info": null
    },
    {
        "title": "陶学士醉写风光好・滚绣球",
        "author": "戴善甫",
        "content": "那素衣服是妾身，诈做驿吏妻把香火焚。\n我诵情诗暗传芳信，向明月中独立黄昏。\n见学士下砌跟，瞻北辰，转身躯猛然惊问，便和咱燕尔新婚。\n咱正是武陵溪畔曾相识，今日佯推不认人。\n道的他满面似烧云。",
        "dynasty": "元",
        "collection_info": null
    },
    {
        "title": "陶学士醉写风光好・倘秀才",
        "author": "戴善甫",
        "content": "妾身本不肯舒心就亲，学士便做不的先奸后婚。\n(陶谷云)小官昨夜门也不曾出，那里会你来？(正旦唱)学士早回过灯光掩上门。\n(陶谷云)小官并无此事，你赃诬我哩！(正旦唱)妾身谋成不谋败，学士宜假不宜真，不信不自隐。",
        "dynasty": "元",
        "collection_info": null
    },
    {
        "title": "陶学士醉写风光好・三煞",
        "author": "戴善甫",
        "content": "贱妾煞是展污了个经天纬地真英俊，为国于民大宰臣。\n(陶谷云)酒后疏狂，惹此一场是非。\n(正旦唱)贱妾煞不识高低，不知远近，不辨贤愚，不别清浑。\n这的是天注定的是非，天指引的前程。\n天匹配的婚姻，咱兀的教太守主婚。\n(陶谷云)可着谁做媒人？(正旦唱)则这〔风光好〕是媒人。",
        "dynasty": "元",
        "collection_info": null
    },
    {
        "title": "陶学士醉写风光好・二煞",
        "author": "戴善甫",
        "content": "此别后我专想着你玉堂金马怀离恨，谁再与野草闲花作近邻。\n(陶谷云)我今别处寻个前程，便来取你。\n(正旦唱)我等你那取我的轩车，赠咱的官品。\n我也待显耀乡间，改换我这家门。\n学士怎肯似那等穷酸饿醋，得一个及第成名，却又早负德辜恩。\n则要你言而有信，休担阁了少年人。",
        "dynasty": "元",
        "collection_info": null
    },
    {
        "title": "陶学士醉写风光好・黄钟煞",
        "author": "戴善甫",
        "content": "你可休\"一春鱼雁无音信\"，却教我\"千里关山劳梦魂。\n\"我和你两情调两意肯，这谐合有气分。\n我觑了暗地哂，全不见没事狠，绸缪处直恁亲，临相别也怀恨。\n若还家独门身，被儿底少温存，怕不想旧日人，要圆成要寻问，则这续断鸾胶语句儿真，便是我锦片前程敢可也盼的准。\n(下)。",
        "dynasty": "元",
        "collection_info": null
    },
    {
        "title": "陶学士醉写风光好・中吕/粉蝶儿",
        "author": "戴善甫",
        "content": "一自当时，向烟花簿豁除了名氏。\n打叠起狂荡心儿，专等那七香车，五花诰，绝无人至。\n一路上寻思，莫不他翻悔了这门亲事？。",
        "dynasty": "元",
        "collection_info": null
    },
    {
        "title": "陶学士醉写风光好・醉春风",
        "author": "戴善甫",
        "content": "我则想学士寄音书，却早是钱王传令旨。\n他全然不知俺至诚心，消不得半张儿纸，纸。\n到今日如今，见时相见，是谁不是。",
        "dynasty": "元",
        "collection_info": null
    },
    {
        "title": "陶学士醉写风光好・迎仙客",
        "author": "戴善甫",
        "content": "我心恐恐入内门，战兢兢步阶址，这里错行了眼前轻是死。\n如今我也上丹墀，朝帝子。\n我暗暗地冷笑孜孜，兀良抵多少长亭畔迎宣使。\n(做见科，云)大王叩头。\n(钱王云)你是秦弱兰，当初怎生认的陆学士来？(正旦云)大王听妾身慢说一遍。\n(唱)。",
        "dynasty": "元",
        "collection_info": null
    },
    {
        "title": "陶学士醉写风光好・石榴花",
        "author": "戴善甫",
        "content": "他从去年宣命下京师，韩太守接着时。\n他则是冷丁丁清耿耿并无私，轩昂气志，捻断吟髭。\n妾身向筵前过盏无迁次，他面皮上刮下冰澌。\n那妖娆乐妓勤伏侍，他一件件尽推辞。",
        "dynasty": "元",
        "collection_info": null
    },
    {
        "title": "陶学士醉写风光好・斗鹌鹑",
        "author": "戴善甫",
        "content": "他见不的妙舞宫腰，听不的俺清歌皓齿。\n(钱王云)他席间怎生发怒来？(正旦唱)他袖拂了金杯，手推开玉卮。\n(钱王云)后来又怎生看上你来？(正旦唱)妾向馆驿里别妆个美貌姿。\n俺两个相见时，则他那旧性全无。\n共妾身新婚燕尔。",
        "dynasty": "元",
        "collection_info": null
    },
    {
        "title": "陶学士醉写风光好・上小楼",
        "author": "戴善甫",
        "content": "他许我夫人位次。\n妾除了烟花名字。\n再不曾披着带着。\n官员祗候，褙子冠儿。\n(钱王云)你自离了陶学士，再曾迎新送旧么？(正旦唱)我这些时，甚的是，茶坊酒肆，每日价冷清清为他守志。\n(钱王呼一净官上，指云)秦弱兰，这个是陶学士么？(净官悲云)小娘子，兀的不想杀我也。\n(正旦云)这不是陶学士。\n(唱)。",
        "dynasty": "元",
        "collection_info": null
    },
    {
        "title": "陶学士醉写风光好・幺篇",
        "author": "戴善甫",
        "content": "他生的端严相貌，尊崇举上。\n几曾见这般眼暗头昏，地惨天愁，抹泪揉眵。\n觑绝时，这君子，其实不是，却怎生没半星儿相似。",
        "dynasty": "元",
        "collection_info": null
    },
    {
        "title": "陶学士醉写风光好・鲍老作",
        "author": "戴善甫",
        "content": "则见他人丛里叠扑着个幽。",
        "dynasty": "元",
        "collection_info": null
    },
    {
        "title": "陶学士醉写风光好・哨遍",
        "author": "戴善甫",
        "content": "对着这千乘当今帝子，等教我一星星数说你乔行止。\n我为你截日离了官司，再不当火院家私，便弄针黹。\n每日价胭憔粉悴，玉减香消，专等你那音书至，今日全无一字。\n都泪淹破腮颊，病瘦损腰肢。\n则这腕儿上慢松子的金钏是相知，身儿上宽绰了罗衣是正明师。\n你这般背约违期，负德辜恩，怎生意思？。",
        "dynasty": "元",
        "collection_info": null
    },
    {
        "title": "陶学士醉写风光好・耍孩儿",
        "author": "戴善甫",
        "content": "枉了我一年独守冰霜志，指望你封妻荫子。\n我并不想东风卖笑倚门时，毕罗了采笔题诗。\n再不向泥金扇底歌新曲，日玉堂前舞柘枝。\n我自离了莺花市，无半星儿点污，一打儿瑕疵。",
        "dynasty": "元",
        "collection_info": null
    },
    {
        "title": "陶学士醉写风光好・三煞",
        "author": "戴善甫",
        "content": "你那些假古忄敞原来是妆谎子，你无诚无信无终始。\n我则道你是铺眉苦眼真君子。\n你最是昧己瞒心泼小儿，许下俺调琴瑟，今日似难鸣孤掌，不线的单丝。",
        "dynasty": "元",
        "collection_info": null
    },
    {
        "title": "陶学士醉写风光好・二煞",
        "author": "戴善甫",
        "content": "我正是忒坎坷，自怨咨，九重天忽有君恩至。\n正是一湾死水全无浪，也有春风摆动时。\n不甫能寻着尔。\n(出风光好词科，云)大王，这是他亲笔写下的。\n(唱)这是他诳君的招状，亲笔的情词。",
        "dynasty": "元",
        "collection_info": null
    },
    {
        "title": "陶学士醉写风光好・煞尾",
        "author": "戴善甫",
        "content": "公堂上坐着相公，阶直下列着武士。\n我这里尽场分说心间事，拚两个双棒儿阶前觅一个死。\n(做撞阶科)(钱王云)住、住、住！秦弱兰留性命，逗你耍哩。\n(陶谷云)姐姐，间别无恙。\n则被你想杀我也。\n(钱王云)秦弱兰，陶学士为你回不的汴京。\n你两口儿且在我杭州居住。\n等我朝京，见了大宋主人。\n奏过还着陶学士复旧职。\n那其间驷马轩车，五花官诰，都是你的。\n(正旦拜科，云)多谢了大王。\n(钱王云)古人有言：\"乐莫乐兮新相知，悲莫悲兮生别离。\n\"今日你两个夫妻会合，便当杀羊宰马，做个庆喜筵席。\n(词云)当日个有意江南降李主，故书隐语显文章。\n岂谓彼中有识者，独眠孤馆早参详。\n故教此女来狐媚，恼乱春风学士肠。\n驿亭巧把姻缘结，新词留下好风光。\n此心愧报难回汴，只得潜身且寄杭。\n专待君恩重召取，那其间同驾香车入画堂。\n半世孤高占仕路，一天风月动词场。\n若道钟情非我辈，因何千载说高唐。",
        "dynasty": "元",
        "collection_info": null
    }
]