[
    {
        "uuid": "3946578273d56c0e0963789fef2e7215",
        "title": "过玉林",
        "author": "魏庆之",
        "content": "一步离家是出尘，几重山色几重云。\n沙溪清浅桥边路，折得梅花又见君。",
        "dynasty": "宋",
        "collection_info": null
    },
    {
        "uuid": "534cbea83d018734a43075e1c6be8c52",
        "title": "答玉林示",
        "author": "魏庆之",
        "content": "一吟一咏一相思，满纸银鈎满纸诗。\n深院沈沈人悄悄，落花片片雨垂垂。\n蹉跎二月还三月，点检新枝□□□。\n愁绝问春春不语，见君何地会何时。",
        "dynasty": "宋",
        "collection_info": null
    },
    {
        "uuid": "cad2552742c3518227b1d2548de47b0c",
        "title": "题张敬仲寒岩瀑泉",
        "author": "魏庆之",
        "content": "朱絃莫余和，落指空琅然。\n天风远送将，去作碧岩泉。",
        "dynasty": "宋",
        "collection_info": null
    },
    {
        "uuid": "9b975f07f8eff4076790dd13c91524dc",
        "title": "偶题",
        "author": "魏庆之",
        "content": "庭夜酣红杏，墙阴染碧苔。\n吟翁醉未醒，啼鸟去还来。",
        "dynasty": "宋",
        "collection_info": null
    },
    {
        "uuid": "ca1a9b77c44a4991614c5c9341e50338",
        "title": "句",
        "author": "魏庆之",
        "content": "今宵方对月，何日结忘年。",
        "dynasty": "宋",
        "collection_info": null
    }
]