[
    {
        "title": "过洞庭",
        "author": "李屿",
        "content": "浩渺注横流，千潭合万湫。\n半洪侵楚翼，一汊属吴头。\n动轴当新霁，漫空正仲秋。\n势翻荆口迮，声拥岳阳浮。\n远脉滋衡岳，微凉散橘州。\n星辰连影动，岚翠逐隅收。\n渐落分行鴈，旋添趁伴舟。\n昇腾人莫测，安稳路何忧。\n气与尘中别，言堪象外搜。\n此身如麤了，来把一竿休。",
        "dynasty": "唐",
        "collection_info": null
    },
    {
        "title": "过洞庭",
        "author": "李屿",
        "content": "浩渺注横流，千潭合万湫。半洪侵楚翼，一汊属吴头。\n动轴当新霁，漫空正仲秋。势翻荆口迮，声拥岳阳浮。\n远脉滋衡岳，微凉散橘洲。星辰连影动，岚翠逐隅收。\n渐落分行雁，旋添趁伴舟。升腾人莫测，安稳路何忧。\n气与尘中别，言堪象外搜。此身如粗了，来把一竿休。",
        "dynasty": "唐",
        "collection_info": {
            "collection": "御定全唐诗",
            "volume": "卷六百六十七"
        }
    }
]