[
    {
        "uuid": "dd43c690aafbb36314924cbdd1fef548",
        "title": "啰唝曲六首 一",
        "author": "刘采春",
        "content": "不喜秦淮水，生憎江上船。\n载儿夫壻去，经岁又经年。",
        "dynasty": "唐",
        "collection_info": null
    },
    {
        "uuid": "c3957d6b0d900af86b60d518bb93ceaa",
        "title": "啰唝曲六首 二",
        "author": "刘采春",
        "content": "借问东园柳，枯来得几年。\n自无枝叶分，莫怨太阳偏。",
        "dynasty": "唐",
        "collection_info": null
    },
    {
        "uuid": "1da9f1c2cac4aadab054e7f4d6619daa",
        "title": "啰唝曲六首 三",
        "author": "刘采春",
        "content": "莫作商人妇，金钗当卜钱。\n朝朝江口望，错认几人船。",
        "dynasty": "唐",
        "collection_info": null
    },
    {
        "uuid": "19fd6986788e235d6d4c521168574608",
        "title": "啰唝曲六首 四",
        "author": "刘采春",
        "content": "那年离别日，只道住桐庐。\n桐庐人不见，今得广州书。",
        "dynasty": "唐",
        "collection_info": null
    },
    {
        "uuid": "61348c5578cdc50b565f37c1b0586d17",
        "title": "啰唝曲六首 五",
        "author": "刘采春",
        "content": "昨日胜今日，今年老去年。\n黄河清有日，白髮黑无缘。",
        "dynasty": "唐",
        "collection_info": null
    },
    {
        "uuid": "3edca32547d24728694e1456bb18ac3e",
        "title": "啰唝曲六首 六",
        "author": "刘采春",
        "content": "昨日北风寒，牵船浦裏安。\n潮来打缆断，摇橹始知难。",
        "dynasty": "唐",
        "collection_info": null
    },
    {
        "uuid": "f3afa25ae0b9026639aba725e56626d0",
        "title": "啰唝曲六首",
        "author": "刘采春",
        "content": "不喜秦淮水，生憎江上船。\n载儿夫婿去，经岁又经年。\n借问东园柳，枯来得几年。\n自无枝叶分，莫恐太阳偏。\n莫作商人妇，金钗当卜钱。\n朝朝江口望，错认几人船。\n那年离别日，只道住桐庐。\n桐庐人不见，今得广州书。\n昨日胜今日，今年老去年。\n黄河清有日，白发黑无缘。\n昨日北风寒，牵船浦里安。\n潮来打缆断，摇橹始知难。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零二"
        }
    }
]