[
    {
        "uuid": "b44de99234108d49742e57c98030d66f",
        "title": "",
        "author": "道镜　善导",
        "content": "。",
        "dynasty": "唐",
        "collection_info": null
    },
    {
        "uuid": "a9bce0855a0d0e10445557b8cab3b3f4",
        "title": "修西方十二时 一",
        "author": "道镜　善导",
        "content": "平旦寅，被衣出户整心神。\n合掌焚香请极乐，慇懃遥礼紫金身。",
        "dynasty": "唐",
        "collection_info": null
    },
    {
        "uuid": "70597a7cb9e9b623e62a8dde6b421cd0",
        "title": "修西方十二时 二",
        "author": "道镜　善导",
        "content": "日出卯，不应念佛论多少。\n安在专心击一缘，勿为妄境相侵扰。",
        "dynasty": "唐",
        "collection_info": null
    },
    {
        "uuid": "d2229af83d563bd31a08f9c0df5376f8",
        "title": "修西方十二时 三",
        "author": "道镜　善导",
        "content": "食时辰，念佛先须伏我人。\n若将念佛恃人我，何始何成净土因。",
        "dynasty": "唐",
        "collection_info": null
    },
    {
        "uuid": "dba70e03ecd4ae39ff99cf2c8a794587",
        "title": "修西方十二时 四",
        "author": "道镜　善导",
        "content": "禺中巳，进修净土须决志。\n如喰甘露自知甜，且莫谤人道不是。",
        "dynasty": "唐",
        "collection_info": null
    },
    {
        "uuid": "e83baf6ce07f48d2237561e64d6681e8",
        "title": "修西方十二时 五",
        "author": "道镜　善导",
        "content": "正南午，想念吾师如目覩。\n无边业障自然消，岂要云为枉辛苦。",
        "dynasty": "唐",
        "collection_info": null
    },
    {
        "uuid": "335e5a9c5fe1a12555bd28d48b971a4f",
        "title": "修西方十二时 六",
        "author": "道镜　善导",
        "content": "日昳未，浩浩生死诚堪畏。\n不取西方迷疾门，尘沙劫海须沉坠。",
        "dynasty": "唐",
        "collection_info": null
    },
    {
        "uuid": "d5393ceabe7c7f6f21dd7fe495f2c364",
        "title": "修西方十二时 七",
        "author": "道镜　善导",
        "content": "晡时申，急急须持净土因。\n阗健不能懃念佛，一朝虚作世间尘。",
        "dynasty": "唐",
        "collection_info": null
    },
    {
        "uuid": "0dc05f5a680ebfbfeb12331a4d3abac7",
        "title": "修西方十二时 八",
        "author": "道镜　善导",
        "content": "日没酉，想知光景何能久。\n看看无常即到来，莫教佛字离心口。",
        "dynasty": "唐",
        "collection_info": null
    },
    {
        "uuid": "dac6ceac21c124d4cfec37b999913685",
        "title": "修西方十二时 九",
        "author": "道镜　善导",
        "content": "黄昏戌，勿使身心多过失。\n十恶虽然亦往生，何如上品莲开疾。",
        "dynasty": "唐",
        "collection_info": null
    },
    {
        "uuid": "fe4bbdeb7af3f7f4fc6cf79b1cf2cdfc",
        "title": "修西方十二时 十",
        "author": "道镜　善导",
        "content": "人定亥，深心念佛真三昧。\n十地高人尚尔修，将知不信宁非罪。",
        "dynasty": "唐",
        "collection_info": null
    },
    {
        "uuid": "ba17c2c7266174591c988d9d830eec6a",
        "title": "修西方十二时 十一",
        "author": "道镜　善导",
        "content": "夜半子，朝朝念佛常如此。\n皆乘莲华一往生，从兹决定无生死。",
        "dynasty": "唐",
        "collection_info": null
    },
    {
        "uuid": "1b74e96f35e6325bf3183da07a7ee724",
        "title": "修西方十二时 十二",
        "author": "道镜　善导",
        "content": "鸡鸣丑，壮盛俄然即衰朽。\n忙忙剎海更无亲，唯有弥陀独招手。\n。",
        "dynasty": "唐",
        "collection_info": null
    },
    {
        "uuid": "74b303593641b94c7383ac3fc2d5b3e8",
        "title": "修西方十劝 一",
        "author": "道镜　善导",
        "content": "劝君一，长时念佛须真实。\n归依佛语莫生疑，制护心猿无放逸。",
        "dynasty": "唐",
        "collection_info": null
    },
    {
        "uuid": "23605ef42f1e5eb0b641d520f77aba43",
        "title": "修西方十劝 二",
        "author": "道镜　善导",
        "content": "劝君二，唯思念佛无余事。\n澄心决定愿西方，临终自见如来至。",
        "dynasty": "唐",
        "collection_info": null
    },
    {
        "uuid": "281b51bcbea0428044603db3091269a5",
        "title": "修西方十劝 三",
        "author": "道镜　善导",
        "content": "劝君三，念佛先须断爱贪。\n临终心净见如来，似月清光照碧潭。",
        "dynasty": "唐",
        "collection_info": null
    },
    {
        "uuid": "b7bb58bee187036c93afc5f8195e0833",
        "title": "修西方十劝 四",
        "author": "道镜　善导",
        "content": "劝君四，莫令念佛心移志。\n临终极乐宝华迎，观音势至俱来至。",
        "dynasty": "唐",
        "collection_info": null
    },
    {
        "uuid": "d80c7d2307d3f762659f3eab8acb787e",
        "title": "修西方十劝 五",
        "author": "道镜　善导",
        "content": "劝君五，莫辞念佛多辛苦。\n思惟长劫生死轮，更向何人求出路。",
        "dynasty": "唐",
        "collection_info": null
    },
    {
        "uuid": "bcf11e0cf9c96d7b74cabef0ac2c2471",
        "title": "修西方十劝 六",
        "author": "道镜　善导",
        "content": "劝君六，念佛时中恒相续。\n假使不念顺凡情，何日得离生死狱。",
        "dynasty": "唐",
        "collection_info": null
    },
    {
        "uuid": "5c7bb16b3aaeb7fd3707e3151b4533e7",
        "title": "修西方十劝 七",
        "author": "道镜　善导",
        "content": "劝君七，念佛莫令三业失。\n专专敬礼愿西方，去见弥陀无上日。",
        "dynasty": "唐",
        "collection_info": null
    },
    {
        "uuid": "405c3a6652b54173c9d6a4a868e6f290",
        "title": "修西方十劝 八",
        "author": "道镜　善导",
        "content": "劝君八，教修念佛牟尼法。\n应须遵奉本师言，命尽得往弥陀剎。",
        "dynasty": "唐",
        "collection_info": null
    },
    {
        "uuid": "fd2291124271a3219f2e23cb3aeb82c2",
        "title": "修西方十劝 九",
        "author": "道镜　善导",
        "content": "劝君九，念佛真心为上首。\n临终化佛共来迎，七宝莲华随愿诱。",
        "dynasty": "唐",
        "collection_info": null
    },
    {
        "uuid": "a2d22dbfbbdc193297d0f38784528b08",
        "title": "修西方十劝 十",
        "author": "道镜　善导",
        "content": "劝君十，念佛常须心口急。\n思量业海苦轮深，生死忙忙悔难及。\n（以上二十二首均见《大正新修大藏经》第四十七册唐道镜、善导共集《念佛镜》。\n参《续藏经》本）。",
        "dynasty": "唐",
        "collection_info": null
    }
]