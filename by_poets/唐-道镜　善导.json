[
    {
        "uuid": "a17bfee74e900acc39068c9f9065dd80",
        "title": "修西方十二时 一",
        "author": "道镜　善导",
        "content": "平旦寅，被衣出户整心神。\n合掌焚香请极乐，慇懃遥礼紫金身。",
        "dynasty": "唐",
        "collection_info": null
    },
    {
        "uuid": "d58a0200655b4f6060dc37ec2469d9de",
        "title": "修西方十二时 二",
        "author": "道镜　善导",
        "content": "日出卯，不应念佛论多少。\n安在专心击一缘，勿为妄境相侵扰。",
        "dynasty": "唐",
        "collection_info": null
    },
    {
        "uuid": "281d050689244acc18b4999877488f46",
        "title": "修西方十二时 三",
        "author": "道镜　善导",
        "content": "食时辰，念佛先须伏我人。\n若将念佛恃人我，何始何成净土因。",
        "dynasty": "唐",
        "collection_info": null
    },
    {
        "uuid": "0ab45d4a15e1de806255e106901533e0",
        "title": "修西方十二时 四",
        "author": "道镜　善导",
        "content": "禺中巳，进修净土须决志。\n如喰甘露自知甜，且莫谤人道不是。",
        "dynasty": "唐",
        "collection_info": null
    },
    {
        "uuid": "c8d7db890fa12b91769c8fb95e15476f",
        "title": "修西方十二时 五",
        "author": "道镜　善导",
        "content": "正南午，想念吾师如目覩。\n无边业障自然消，岂要云为枉辛苦。",
        "dynasty": "唐",
        "collection_info": null
    },
    {
        "uuid": "ab07eab5b43c0fc4bd17865c7e41ca53",
        "title": "修西方十二时 六",
        "author": "道镜　善导",
        "content": "日昳未，浩浩生死诚堪畏。\n不取西方迷疾门，尘沙劫海须沉坠。",
        "dynasty": "唐",
        "collection_info": null
    },
    {
        "uuid": "c0eabf95e4b55a217045f8e0c45e10de",
        "title": "修西方十二时 七",
        "author": "道镜　善导",
        "content": "晡时申，急急须持净土因。\n阗健不能懃念佛，一朝虚作世间尘。",
        "dynasty": "唐",
        "collection_info": null
    },
    {
        "uuid": "4499d349f4c7c6a41f7ccbb5277b384c",
        "title": "修西方十二时 八",
        "author": "道镜　善导",
        "content": "日没酉，想知光景何能久。\n看看无常即到来，莫教佛字离心口。",
        "dynasty": "唐",
        "collection_info": null
    },
    {
        "uuid": "115dc339a20533a6eecd75d6c1a8d766",
        "title": "修西方十二时 九",
        "author": "道镜　善导",
        "content": "黄昏戌，勿使身心多过失。\n十恶虽然亦往生，何如上品莲开疾。",
        "dynasty": "唐",
        "collection_info": null
    },
    {
        "uuid": "f0484acc20513d1e555dc498eb284d49",
        "title": "修西方十二时 十",
        "author": "道镜　善导",
        "content": "人定亥，深心念佛真三昧。\n十地高人尚尔修，将知不信宁非罪。",
        "dynasty": "唐",
        "collection_info": null
    },
    {
        "uuid": "4da006791fa137c9b0154de11d17b00f",
        "title": "修西方十二时 十一",
        "author": "道镜　善导",
        "content": "夜半子，朝朝念佛常如此。\n皆乘莲华一往生，从兹决定无生死。",
        "dynasty": "唐",
        "collection_info": null
    },
    {
        "uuid": "f1463ceab0435992d7ebb74d6b45783f",
        "title": "修西方十二时 十二",
        "author": "道镜　善导",
        "content": "鸡鸣丑，壮盛俄然即衰朽。\n忙忙剎海更无亲，唯有弥陀独招手。\n。",
        "dynasty": "唐",
        "collection_info": null
    },
    {
        "uuid": "dd55b64d0a24bacf47d750e78007c527",
        "title": "修西方十劝 一",
        "author": "道镜　善导",
        "content": "劝君一，长时念佛须真实。\n归依佛语莫生疑，制护心猿无放逸。",
        "dynasty": "唐",
        "collection_info": null
    },
    {
        "uuid": "8925f897c87c7739619d410c8e1700c4",
        "title": "修西方十劝 二",
        "author": "道镜　善导",
        "content": "劝君二，唯思念佛无余事。\n澄心决定愿西方，临终自见如来至。",
        "dynasty": "唐",
        "collection_info": null
    },
    {
        "uuid": "334e16ffe8d9e3bccb7550fa511ceda5",
        "title": "修西方十劝 三",
        "author": "道镜　善导",
        "content": "劝君三，念佛先须断爱贪。\n临终心净见如来，似月清光照碧潭。",
        "dynasty": "唐",
        "collection_info": null
    },
    {
        "uuid": "a658e7d15f43fde67ece504fb9b477b2",
        "title": "修西方十劝 四",
        "author": "道镜　善导",
        "content": "劝君四，莫令念佛心移志。\n临终极乐宝华迎，观音势至俱来至。",
        "dynasty": "唐",
        "collection_info": null
    },
    {
        "uuid": "0309598843eee96cdb918c79360f86bd",
        "title": "修西方十劝 五",
        "author": "道镜　善导",
        "content": "劝君五，莫辞念佛多辛苦。\n思惟长劫生死轮，更向何人求出路。",
        "dynasty": "唐",
        "collection_info": null
    },
    {
        "uuid": "d48c5c31cd2dbbe41454bee333bca8e2",
        "title": "修西方十劝 六",
        "author": "道镜　善导",
        "content": "劝君六，念佛时中恒相续。\n假使不念顺凡情，何日得离生死狱。",
        "dynasty": "唐",
        "collection_info": null
    },
    {
        "uuid": "3d87c236c0987d7ec1edda8b6e96bf29",
        "title": "修西方十劝 七",
        "author": "道镜　善导",
        "content": "劝君七，念佛莫令三业失。\n专专敬礼愿西方，去见弥陀无上日。",
        "dynasty": "唐",
        "collection_info": null
    },
    {
        "uuid": "453631195fe8da23628aa5eb2cdc2c05",
        "title": "修西方十劝 八",
        "author": "道镜　善导",
        "content": "劝君八，教修念佛牟尼法。\n应须遵奉本师言，命尽得往弥陀剎。",
        "dynasty": "唐",
        "collection_info": null
    },
    {
        "uuid": "5c5decf81bc1d5ba523c701641c6affd",
        "title": "修西方十劝 九",
        "author": "道镜　善导",
        "content": "劝君九，念佛真心为上首。\n临终化佛共来迎，七宝莲华随愿诱。",
        "dynasty": "唐",
        "collection_info": null
    },
    {
        "uuid": "3f6ca26fb498bc7833667ba4b4a9344c",
        "title": "修西方十劝 十",
        "author": "道镜　善导",
        "content": "劝君十，念佛常须心口急。\n思量业海苦轮深，生死忙忙悔难及。\n（以上二十二首均见《大正新修大藏经》第四十七册唐道镜、善导共集《念佛镜》。\n参《续藏经》本）。",
        "dynasty": "唐",
        "collection_info": null
    }
]