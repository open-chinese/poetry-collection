[
    {
        "uuid": "7357009832b258eeb85edd82edfc3fff",
        "title": "水龙吟 腰刀首帕从军",
        "author": "李璮",
        "content": "腰刀首帕从军，戍楼独倚闲凝眺。\n中原气象，狐居兔穴，暮烟残照。\n投笔书怀，枕戈待旦，陇西年少。\n叹光阴掣电，易生髀肉，不如易腔改调。\n世变沧海成田，奈群生、几番惊扰。\n干戈烂漫，无时休息，凭谁驱扫。\n眼底山河，胸中事业，一声长啸。\n太平时、相将近也，稳稳百年燕赵。",
        "dynasty": "宋",
        "collection_info": null
    }
]