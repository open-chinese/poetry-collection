[
    {
        "uuid": "76cbbc9aafc17a14dbc2b5332cce08c7",
        "title": "挽赵秋晓  其一",
        "author": "陈师善",
        "content": "风低健翮偶南翔，收敛虹霓万丈光。\n江左诸贤慕安石，贞元朝士独刘郎。\n尚期意气风云会，竟老英雄潦雾乡。\n如此典型今已矣，天乎莫诘意茫茫。",
        "dynasty": "宋",
        "collection_info": null
    },
    {
        "uuid": "a5df0295ace441d1963a8f9f68ad8332",
        "title": "挽赵秋晓  其二",
        "author": "陈师善",
        "content": "惊呼事定隔存亡，天地无情此恨长。\n冷落席门怜曲逆，凄凉诗法忆濠梁。\n此生结习缘犹浅，晚景追陪愿未偿。\n珍重韩公遗稿在，忍将展翫怕情伤。",
        "dynasty": "宋",
        "collection_info": null
    }
]