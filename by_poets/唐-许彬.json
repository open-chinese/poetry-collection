[
    {
        "title": "中秋夜有怀",
        "author": "许彬",
        "content": "趋驰早晚休，一岁又残秋。\n若只如今日，何难致白头。\n沧波归处远，旅舍向边愁。\n赖见前贤说，穷通不自由。",
        "dynasty": "唐",
        "collection_info": null
    },
    {
        "title": "寻白石山人涧",
        "author": "许彬",
        "content": "路穷川岛上，果值古仙家。\n阴洞长鸣磬，石泉寒泛花。\n莓苔深峭壁，烟霭积层崖。\n难见囊中术，人间有岁华。",
        "dynasty": "唐",
        "collection_info": null
    },
    {
        "title": "游头陀寺上方",
        "author": "许彬",
        "content": "高步陟崔嵬，吟闲路惜迴。\n寺从何代有，僧是梵宫来。\n暮霭连沙积，余霞逼槛开。\n更期招静者，长啸上方台。",
        "dynasty": "唐",
        "collection_info": null
    },
    {
        "title": "归山夜发湖中",
        "author": "许彬",
        "content": "广泽去无边，夜程风信偏。\n疎星遥抵浪，远烧似迎船。\n响岳猿相次，翻空雁接连。\n北归家业就，深处更踰年。",
        "dynasty": "唐",
        "collection_info": null
    },
    {
        "title": "同友人会裴明府县楼",
        "author": "许彬",
        "content": "开阁雨吹尘，陶家揖上宾。\n湖山万迭翠，汀树一行春。\n景逼归檐燕，歌喧已醉身。\n登临兴未足，喜有数年因。",
        "dynasty": "唐",
        "collection_info": null
    },
    {
        "title": "荆山夜泊与亲友遇",
        "author": "许彬",
        "content": "山海两分歧，停舟偶此期。\n别来何限意，相见却无词。\n坐永神疑梦，愁多鬓欲丝。\n趋名易迟晚，此去莫经时。",
        "dynasty": "唐",
        "collection_info": null
    },
    {
        "title": "北游夜怀",
        "author": "许彬",
        "content": "苦心终是否，舍此復无营。\n已致归成晚，非缘去有程。\n馆空吟向月，霜曙坐闻更。\n住久谁相问，驰羸又独行。",
        "dynasty": "唐",
        "collection_info": null
    },
    {
        "title": "重经汉南",
        "author": "许彬",
        "content": "分散多如此，人情岂自由。\n重来看月夕，不似去年秋。\n息虑虽孤寝，论空未识愁。\n须同醉乡者，万事付江流。",
        "dynasty": "唐",
        "collection_info": null
    },
    {
        "title": "湘江",
        "author": "许彬",
        "content": "孤舟方此去，嘉景称于闻。\n烟尽九峰雪，雨生诸派云。\n沙寒鸿鹄聚，底极龟鱼分。\n异日谁为侣，逍遥耕钓羣。",
        "dynasty": "唐",
        "collection_info": null
    },
    {
        "title": "黔中书事",
        "author": "许彬",
        "content": "巴蜀水南偏，山穷塞垒宽。\n岁时将近腊，草树未知寒。\n独狖啼朝雨，羣牛向暮滩。\n更闻蛮俗近，烽火不艰难。",
        "dynasty": "唐",
        "collection_info": null
    },
    {
        "title": "经李翰林庐山屏风迭所居",
        "author": "许彬",
        "content": "放逐非多罪，江湖偶不回。\n深居应有谓，济代岂无才。\n迭巘晴舒障，寒川暗动雷。\n谁能续高兴，醉死一千杯。",
        "dynasty": "唐",
        "collection_info": null
    },
    {
        "title": "酬简寂熊尊师以赵员外庐山草堂见借",
        "author": "许彬",
        "content": "岂易投居止，庐山得此峰。\n主人曾已许，仙客偶相逢。\n顾己恩难答，穷经业未慵。\n还能励僮仆，稍更补杉松。",
        "dynasty": "唐",
        "collection_info": null
    },
    {
        "title": "寄怀孙处士",
        "author": "许彬",
        "content": "生平酌与吟，谁是见君心。\n上国一归去，沧波闲至今。\n钟繁秋寺远，岸阔晚涛深。\n疎放长如此，何人更得寻。",
        "dynasty": "唐",
        "collection_info": null
    },
    {
        "title": "汉南怀友人",
        "author": "许彬",
        "content": "此身西復东，何计此相逢。\n梦尽吴越水，恨深湘汉钟。\n积云开去路，曙雪迭前峰。\n谁即知非旧，怜君忽见容。",
        "dynasty": "唐",
        "collection_info": null
    },
    {
        "title": "送人下第归江州",
        "author": "许彬",
        "content": "名高不俟召，操赋献君门。\n偶屈应缘数，他人尽为冤。\n新春城外路，旧隐水边村。\n归去无劳久，知音待更论。",
        "dynasty": "唐",
        "collection_info": null
    },
    {
        "title": "送苏处士归西山",
        "author": "许彬",
        "content": "南游何所为，一箧又空归。\n守道安清世，无心换白衣。\n深溪猿共暮，绝顶客来稀。\n早晚还相见，论诗更及微。",
        "dynasty": "唐",
        "collection_info": null
    },
    {
        "title": "送李处士归山",
        "author": "许彬",
        "content": "旧山来復去，不与世人论。\n得道书留箧，忘机酒满尊。\n溪轩松偃坐，石室水临门。\n应有频相访，相看坐到昏。",
        "dynasty": "唐",
        "collection_info": null
    },
    {
        "title": "送新罗客归",
        "author": "许彬",
        "content": "君家沧海外，一别见何因。\n风土难知教，程途自致贫。\n浸天波色晚，横吹鸟行春。\n明发千樯下，应为更远人。",
        "dynasty": "唐",
        "collection_info": null
    },
    {
        "title": "府试莱城晴日望三山",
        "author": "许彬",
        "content": "不易识蓬瀛，凭高望有程。\n盘根出巨浸，远色到孤城。\n隐隐排云峻，层层就日明。\n净收残霭尽，浮动嫩岚轻。\n纵目徒多暇，驰心累发诚。\n从容更何往，此路彻三清。",
        "dynasty": "唐",
        "collection_info": null
    },
    {
        "title": "题故李宾客庐山草堂",
        "author": "许彬",
        "content": "难穷林下趣，坐使致君恩。\n术业行当代，封章动谏垣。\n已明邪佞迹，几雪薜萝冤。\n报主深知此，忧民讵可论。\n名将山共古，迹与道俱存。\n为谢重来者，何人更及门。",
        "dynasty": "唐",
        "collection_info": null
    },
    {
        "title": "中秋夜有怀",
        "author": "许彬",
        "content": "趋驰早晚休，一岁又残秋。若只如今日，何难致白头。\n沧波归处远，旅舍向边愁。赖见前贤说，穷通不自由。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "寻白石山人涧",
        "author": "许彬",
        "content": "路穷川岛上，果值古仙家。阴洞长鸣磬，石泉寒泛花。\n莓苔深峭壁，烟霭积层崖。难见囊中术，人间有岁华。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "游头陀寺上方",
        "author": "许彬",
        "content": "高步陟崔嵬，吟闲路惜回。寺从何代有，僧是梵宫来。\n暮霭连沙积，余霞逼槛开。更期招静者，长啸上方台。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "归山夜发湖中",
        "author": "许彬",
        "content": "广泽去无边，夜程风信偏。疏星遥抵浪，远烧似迎船。\n响岳猿相次，翻空雁接连。北归家业就，深处更逾年。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "同友人会裴明府县楼",
        "author": "许彬",
        "content": "开阁雨吹尘，陶家揖上宾。湖山万迭翠，汀树一行春。\n景逼归檐燕，歌喧已醉身。登临兴未足，喜有数年因。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "荆山夜泊与亲友遇",
        "author": "许彬",
        "content": "山海两分歧，停舟偶此期。别来何限意，相见却无词。\n坐永神疑梦，愁多鬓欲丝。趋名易迟晚，此去莫经时。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "北游夜怀",
        "author": "许彬",
        "content": "苦心终是否，舍此复无营。已致归成晚，非缘去有程。\n馆空吟向月，霜曙坐闻更。住久谁相问，驰羸又独行。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "重经汉南",
        "author": "许彬",
        "content": "分散多如此，人情岂自由。重来看月夕，不似去年秋。\n息虑虽孤寝，论空未识愁。须同醉乡者，万事付江流。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "湘江",
        "author": "许彬",
        "content": "孤舟方此去，嘉景称于闻。烟尽九峰雪，雨生诸派云。\n沙寒鸿鹄聚，底极龟鱼分。异日谁为侣，逍遥耕钓群。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "黔中书事",
        "author": "许彬",
        "content": "巴蜀水南偏，山穷塞垒宽。岁时将近腊，草树未知寒。\n独狖啼朝雨，群牛向暮滩。更闻蛮俗近，烽火不艰难。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "经李翰林庐山屏风迭所居",
        "author": "许彬",
        "content": "放逐非多罪，江湖偶不回。深居应有谓，济代岂无才。\n迭巘晴舒障，寒川暗动雷。谁能续高兴，醉死一千杯。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "酬简寂熊尊师以赵员外庐山草堂见借",
        "author": "许彬",
        "content": "岂易投居止，庐山得此峰。主人曾已许，仙客偶相逢。\n顾己恩难答，穷经业未慵。还能励僮仆，稍更补杉松。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "寄怀孙处士",
        "author": "许彬",
        "content": "生平酌与吟，谁是见君心。上国一归去，沧波闲至今。\n钟繁秋寺远，岸阔晚涛深。疏放长如此，何人更得寻。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "汉南怀友人",
        "author": "许彬",
        "content": "此身西复东，何计此相逢。梦尽吴越水，恨深湘汉钟。\n积云开去路，曙雪迭前峰。谁即知非旧，怜君忽见容。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "送人下第归江州",
        "author": "许彬",
        "content": "名高不俟召，操赋献君门。偶屈应缘数，他人尽为冤。\n新春城外路，旧隐水边村。归去无劳久，知音待更论。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "送苏处士归西山",
        "author": "许彬",
        "content": "南游何所为，一箧又空归。守道安清世，无心换白衣。\n深溪猿共暮，绝顶客来稀。早晚还相见，论诗更及微。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "送李处士归山",
        "author": "许彬",
        "content": "旧山来复去，不与世人论。得道书留箧，忘机酒满尊。\n溪轩松偃坐，石室水临门。应有频相访，相看坐到昏。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "送新罗客归",
        "author": "许彬",
        "content": "君家沧海外，一别见何因。风土难知教，程途自致贫。\n浸天波色晚，横吹鸟行春。明发千樯下，应为更远人。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "府试莱城晴日望三山",
        "author": "许彬",
        "content": "不易识蓬瀛，凭高望有程。盘根出巨浸，远色到孤城。\n隐隐排云峻，层层就日明。净收残霭尽，浮动嫩岚轻。\n纵目徒多暇，驰心累发诚。从容更何往，此路彻三清。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    },
    {
        "title": "题故李宾客庐山草堂",
        "author": "许彬",
        "content": "难穷林下趣，坐使致君恩。术业行当代，封章动谏垣。\n已明邪佞迹，几雪薜萝冤。报主深知此，忧民讵可论。\n名将山共古，迹与道俱存。为谢重来者，何人更及门。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十八"
        }
    }
]