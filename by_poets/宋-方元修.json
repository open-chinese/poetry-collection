[
    {
        "uuid": "4eaedb3f22d8e6093f891f217997f5b2",
        "title": "奉同程致道着作次鲍溶冬夜答客韵送赵叔问奉议归南都",
        "author": "方元修",
        "content": "清秋不相借，白髮日更多。\n尘埃困烦促，原野怀经过。\n聊当倚滂润，资以生吾禾。\n岂不念离羣，惊鹊宁择窼。\n王孙别都去，澹若依松萝。\n暂别亦復难，赓诗饮无何。\n我行那尔尔，渺邈踰江河。\n剩须作佳句，相我沧浪歌。",
        "dynasty": "宋",
        "collection_info": null
    },
    {
        "uuid": "5acab5cad41baf0c952a78fe6771c35a",
        "title": "正月七日初见梅花",
        "author": "方元修",
        "content": "雪凈冰融溪作鳞，梅花经眼日当人。\n北枝风力顾不早，东阁诗情聊一新。\n烟并博山薫莫乱，色同衰鬓插宜新。\n一年好处得全尽，红绽雨肥犹弄春。",
        "dynasty": "宋",
        "collection_info": null
    }
]