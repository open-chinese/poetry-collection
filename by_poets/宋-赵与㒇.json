[
    {
        "title": "幸侍轺车敬赘严韵  其一",
        "author": "赵与㒇",
        "content": "男儿有志事竟成，好把功名竹帛垂。\n今日舆图当混一，谁能重拭□□碑。",
        "dynasty": "宋",
        "collection_info": null
    },
    {
        "title": "幸侍轺车敬赘严韵  其二",
        "author": "赵与㒇",
        "content": "细把中兴唐颂看，玉环遗恨记当年。\n自从拥马回灵武，整顿干坤岂偶然。",
        "dynasty": "宋",
        "collection_info": null
    },
    {
        "title": "即事口占",
        "author": "赵与㒇",
        "content": "生平梦不到浯溪，此日欣从使者来。\n天放一晴舒眼界，大江横上八罇罍。",
        "dynasty": "宋",
        "collection_info": null
    }
]