[
    {
        "title": "满江红 岳渎储精",
        "author": "刘浩",
        "content": "岳渎储精，冰壶里、精神可掬。\n三万卷、龙蛇落纸，琅玕撑腹。\n便合弹冠登要路。\n如何袖手缄空谷。\n又谁知、天独授先生，长生箓。\n鹤易怨，龟多缩。\n竹太瘦，梅偏独。\n算人间何物，可传心曲。\n但愿君如天上月，年年此夜团如玉。\n更有人、千里共蝉娟，偷香祝。",
        "dynasty": "宋",
        "collection_info": null
    },
    {
        "title": "句",
        "author": "刘浩",
        "content": "此中不醉又如何。",
        "dynasty": "宋",
        "collection_info": null
    }
]