[
    {
        "uuid": "e4c4c708327a6aaaba534ac3fac5c148",
        "title": "上元遇雨",
        "author": "淳佑士人",
        "content": "隠隠雷声天鼓吹，荧荧灯火夜星辰。\n风流太守明如镜，何用姮娥作主人。",
        "dynasty": "宋",
        "collection_info": null
    },
    {
        "uuid": "673649372490bd17e3951a6e2058f390",
        "title": "内司毁林建寺",
        "author": "淳佑士人",
        "content": "合抱长材卧壑深，于今惟恨不空林。\n谁知广厦千斤斧，斲尽人间孝子心。",
        "dynasty": "宋",
        "collection_info": null
    },
    {
        "uuid": "d0bb1296e8e4fc55e2547a9481c32e4f",
        "title": "讽临安试",
        "author": "淳佑士人",
        "content": "南省观图丧一名，补闱又试万人英。\n两重门阈如天险，十有七人倒地横。\n谁设秦阬来贡院，枉教唐士梦登瀛。\n云山万里家何在，月白风清鬼哭声。",
        "dynasty": "宋",
        "collection_info": null
    }
]