[
    {
        "uuid": "5b0093de7ff7311bd1ad230f405743c8",
        "title": "清风十韵",
        "author": "薛映",
        "content": "爽气乘秋至，凉飙荡暑初。\n泠泠含远籁，槭槭动轻裙。\n翠幕波无际，修篁韵有余。\n潜惊塞草绿，乍拂井桐疏。\n素髮悲郎将，霜纨感婕妤。\n窗光流熠耀，帘影乱蟾蜍。\n尘袭青丝骑，香飘绀幰车。\n故宫经馺娑，别馆度储胥。\n薄暮来金埒，凌晨上玉除。\n宁同起穷巷，剩欲赋愁予。",
        "dynasty": "宋",
        "collection_info": null
    },
    {
        "uuid": "f7599e2ab57dda751824158b34453e82",
        "title": "戊申年七夕五绝  其一",
        "author": "薛映",
        "content": "月放冰轮傍绛河，相期宝婺夜经过。\n嫦娥不惜宫中桂，乞与天香分外多。",
        "dynasty": "宋",
        "collection_info": null
    },
    {
        "uuid": "37d2e2c70c999f5c0eef91381b2a3453",
        "title": "戊申年七夕五绝  其二",
        "author": "薛映",
        "content": "碧天如水月如鈎，金露盘高玉殿秋。\n青鸟潜来报消息，一时西望九花虬。",
        "dynasty": "宋",
        "collection_info": null
    },
    {
        "uuid": "81c881c708d49497cac56d35da917c6a",
        "title": "戊申年七夕五绝  其三",
        "author": "薛映",
        "content": "汉殿初呈楚舞时，月台风榭镇相随。\n如何牛女佳期夕，又待銮舆百子池。",
        "dynasty": "宋",
        "collection_info": null
    },
    {
        "uuid": "8af96b812727ca82f662290790fe06ff",
        "title": "戊申年七夕五绝  其四",
        "author": "薛映",
        "content": "月露庭中锦绣筵，神光五色一何鲜。\n世间工巧如求得，四至卿曹亦偶然。",
        "dynasty": "宋",
        "collection_info": null
    },
    {
        "uuid": "85c939145138fcf26a3d6a25e90aa687",
        "title": "戊申年七夕五绝  其五",
        "author": "薛映",
        "content": "银河耿耿露漙漙，彩缕金针玉佩环。\n天媛贪忙为灵匹，几时留巧与人间。",
        "dynasty": "宋",
        "collection_info": null
    },
    {
        "uuid": "bca3006ca17f38af55917a4a8e23e4a0",
        "title": "送高学士知越",
        "author": "薛映",
        "content": "晋朝名理汉循良，胡粉宫闱紫界墙。\n得请仍辞史官笔，忆归重换会稽章。\n閒寻岳寺茶香细，盛会江楼鲙缕长。\n官是秋曹俱老大，异时同约棹沧浪。",
        "dynasty": "宋",
        "collection_info": null
    },
    {
        "uuid": "d2d1367390822c33443c2bad8f29e0c4",
        "title": "典水亭",
        "author": "薛映",
        "content": "台盘疏石渠，激流不四面。\n夏屋有余清，羽觞随意转。\n宾告醉言归，主称情未惓。\n虽非禊饮辰，岂谢兰亭讌。",
        "dynasty": "宋",
        "collection_info": null
    },
    {
        "uuid": "6f5f35c8a32ffff6f7b01e6f6e707a63",
        "title": "句",
        "author": "薛映",
        "content": "黄鹄晨霞傍楼起，头陀秋草绕碑荒。",
        "dynasty": "宋",
        "collection_info": null
    }
]