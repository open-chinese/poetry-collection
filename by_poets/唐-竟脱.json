[
    {
        "uuid": "3e48e4c7724e8dd3105e0e6d8e9895c6",
        "title": "入道浅深颂 一",
        "author": "竟脱",
        "content": "露柱声声唤，猢狲绳不断。\n中下莫知由，上士方堪看。\n。",
        "dynasty": "唐",
        "collection_info": null
    },
    {
        "uuid": "a8b5d47282daf65e21f1a6135ece198b",
        "title": "入道浅深颂 二",
        "author": "竟脱",
        "content": "露柱不声唤，猢狲绳子断。\n上士笑呵呵，中流若为见。",
        "dynasty": "唐",
        "collection_info": null
    },
    {
        "uuid": "5cd1eda8119e38d12d4760805fc4c833",
        "title": "入道浅深颂 三",
        "author": "竟脱",
        "content": "猢狲与露柱，未免东西步。\n任唱太平歌，徒话超佛祖。",
        "dynasty": "唐",
        "collection_info": null
    },
    {
        "uuid": "74e929adb9d296e504304b189f8f3d38",
        "title": "入道浅深颂 四",
        "author": "竟脱",
        "content": "我见匠者夸，语默玄妙句。\n不善本根源，巧布祗园事。",
        "dynasty": "唐",
        "collection_info": null
    },
    {
        "uuid": "bbf8a67115fae6ca66b1b9628452b761",
        "title": "入道浅深颂 五",
        "author": "竟脱",
        "content": "少室与摩竭，第代称扬许。\n我今问汝徒，谁作将来主。\n（见《景德传灯录》卷二十九，原署「敬脱和尚」。\n）。",
        "dynasty": "唐",
        "collection_info": null
    }
]