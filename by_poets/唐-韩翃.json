[
    {
        "uuid": "e0e49ec85e619dd631220f5fa650082d",
        "title": "相和歌辞 江南曲",
        "author": "韩翃",
        "content": "长乐花枝雨点消，江城日暮好相邀。\n春楼不闭葳蕤锁，绿水回通宛转桥。",
        "dynasty": "唐",
        "collection_info": null
    },
    {
        "uuid": "b7a321624e1e7d08187646c940131f6f",
        "title": "杂曲歌辞 少年行",
        "author": "韩翃",
        "content": "千点斓斒喷玉骢，青丝结尾绣缠騣。\n鸣鞭晚出章台路，叶叶春依杨柳风。",
        "dynasty": "唐",
        "collection_info": null
    },
    {
        "uuid": "39cd8c71babaf561a798cabbe07db352",
        "title": "令狐员外宅宴寄中丞",
        "author": "韩翃",
        "content": "寒色凝罗幕，同人清夜期。\n玉杯留醉处，银烛送归时。\n独坐隔千里，空吟对雪诗。",
        "dynasty": "唐",
        "collection_info": null
    },
    {
        "uuid": "2c663d3a39037263d5f25a9218f9185d",
        "title": "禇主簿宅会毕庶子钱员外郎使君",
        "author": "韩翃",
        "content": "开瓮腊酒熟，主人心赏同。\n斜阳疎竹上，残雪乱天中。\n更喜宣城印，朝廷与谢公。",
        "dynasty": "唐",
        "collection_info": null
    },
    {
        "uuid": "44402d75188e740919a89f0cc3ad055a",
        "title": "送李明府赴滑州",
        "author": "韩翃",
        "content": "渭城寒食罢，送客归远道。\n乌帽背斜晖，青骊踏春草。\n酒醒孤烛夜，衣冷千山早。\n去事沈尚书，应怜词赋好。",
        "dynasty": "唐",
        "collection_info": null
    },
    {
        "uuid": "c79860ed433767fd1fd91e8dbf2f4961",
        "title": "送李司直赴江西使幕",
        "author": "韩翃",
        "content": "敛版辞汉廷，进帆归楚幕。\n三江城上转，九里人家泊。\n好酒近宜城，能诗谢康乐。\n雨晴西山树，日出南昌郭。\n竹露点衣巾，湖烟湿扃钥。\n主人苍玉佩，后骑黄金络。\n高视领八州，相期同一鹗。\n行当报知己，从此飞寥廓。",
        "dynasty": "唐",
        "collection_info": null
    },
    {
        "uuid": "8187b3b171aa44f1f4f4561fc9040dee",
        "title": "祭岳回重赠孟都督",
        "author": "韩翃",
        "content": "封作天齐王，清祠太山下。\n鲁公秋赛毕，晓日回高驾。\n从骑尽幽幷，同人皆沈谢。\n自矜文武足，一醉寒溪夜。",
        "dynasty": "唐",
        "collection_info": null
    },
    {
        "uuid": "a3ee3a71baaebb73049cd4e3d09adaa9",
        "title": "送南少府归寿春",
        "author": "韩翃",
        "content": "人言寿春远，此去先秋到。\n孤客小翼舟，诸生高翅帽。\n淮风生竹簟，楚雨移茶竈。\n若在八公山，题诗一相报。",
        "dynasty": "唐",
        "collection_info": null
    },
    {
        "uuid": "a2f9c9cdf7d3ebe7413099940dbcd5b8",
        "title": "赠别崔司直赴江东兼简常州独孤使君",
        "author": "韩翃",
        "content": "爱君青袍色，芳草能相似。\n官重法家流，名高墨曹吏。\n春衣淮上宿，美酒江边醉。\n楚酪沃雕胡，湘羹糁香饵。\n前朝山水国，旧日风流地。\n苏山逐青骢，江家驱白鼻。\n右军尚少年，三领东方骑。\n亦过小丹阳，应知百城贵。",
        "dynasty": "唐",
        "collection_info": null
    },
    {
        "uuid": "b2f8a22c12a1dfabcc89524473c11d18",
        "title": "经月岩山",
        "author": "韩翃",
        "content": "驱车过闽越，路出饶阳西。\n仙山翠如画，簇簇生虹蜺。\n羣峯若侍从，众阜如婴提。\n岩峦互吞吐，岭岫相追携。\n中有月轮满，皎洁如圆珪。\n玉皇恣游览，到此神应迷。\n嫦娥曳霞帔，引我同攀跻。\n腾腾上天半，玉镜悬飞梯。\n瑶池何悄悄，鸾鹤烟中栖。\n回头望尘事，露下寒凄凄。",
        "dynasty": "唐",
        "collection_info": null
    },
    {
        "uuid": "d129dfdc3f5840661cee02aa94cbf33c",
        "title": "送客之江宁",
        "author": "韩翃",
        "content": "春流送客不应赊，南入徐州见柳花。\n朱雀桥边看淮水，乌衣巷裏问王家。\n千闾万井无多事，闢户开门向山翠。\n楚云朝下石头城，江燕双飞瓦棺寺。\n吴士风流甚可亲，相逢嘉赏日应新。\n从来此地夸羊酪，自有莼羹定却人。",
        "dynasty": "唐",
        "collection_info": null
    },
    {
        "uuid": "790b4caf7338a20b76590ee199e4da9b",
        "title": "送山阴姚丞携妓之任兼寄山阴苏少府",
        "author": "韩翃",
        "content": "东风香草路，南客心容与。\n白皙吴王孙，青蛾柳家女。\n都门数骑出，河口片帆举。\n夜簟眠橘洲，春衫傍枫屿。\n山阴政简甚从容，到罢唯求物外踪。\n落日花边剡溪水，晴烟竹裏会稽峯。\n才子风流苏伯玉，同官晓暮应相逐。\n加餐共爱鲈鱼肥，醒酒仍怜甘蔗熟。\n知君炼思本清新，季子如今德有邻。\n他日如寻始宁墅，题诗早晚寄西人。",
        "dynasty": "唐",
        "collection_info": null
    },
    {
        "uuid": "900b4452a943ae12b9453d491328eee0",
        "title": "和高平朱参军思归作",
        "author": "韩翃",
        "content": "髯参军，髯参军。\n身为北州吏，心寄东山云。\n坐见凄凄芳草绿，遥思往日晴江曲。\n刺船频向剡中回，捧被曾过越人宿。\n花裏莺啼白日高，春楼把酒送车螯。\n狂歌好爱陶彭泽，佳句唯称谢法曹。\n平生乐事多如此，忍为浮名隔千里。\n一雁南飞动客心，思归何待秋风起。",
        "dynasty": "唐",
        "collection_info": null
    },
    {
        "uuid": "7bccfb109938dcf06c90427759abf949",
        "title": "赠别成明府赴劒南",
        "author": "韩翃",
        "content": "朝为三室印，晚为三蜀人。\n遥知下车日，正及巴山春。\n县道橘花裏，驿流江水滨。\n公门輙无事，赏地能相亲。\n解衣初醉绿芳夕，应采蹲鸱荐佳客。\n霁水远暎西川时，闲望碧鸡飞古祠。\n爱君乐事佳兴发，天外铜梁多梦思。",
        "dynasty": "唐",
        "collection_info": null
    },
    {
        "uuid": "aed94f2ef4959986988a4541daa4c289",
        "title": "送孙泼赴云中",
        "author": "韩翃",
        "content": "黄骢少年舞双戟，目视旁人皆辟易。\n百战能夸陇上儿，一身復作云中客。\n寒风动地气苍茫，横吹先悲出塞长。\n敲石军中传夜火，斧冰河畔汲朝浆。\n前锋直指阴山外，虏骑纷纷胆应碎。\n匈奴破尽人看归，金印酬功如斗大。",
        "dynasty": "唐",
        "collection_info": null
    },
    {
        "uuid": "620b8c3e6c7336d9f2148e0aae96fff6",
        "title": "送客还江东",
        "author": "韩翃",
        "content": "还家不落春风后，数日应沽越人酒。\n池畔花深鬬鸭栏，桥边雨洗藏鸦柳。\n遥怜内舍着新衣，復向邻家醉落晖。\n把手闲歌香橘下，空山一望鹧鸪飞。",
        "dynasty": "唐",
        "collection_info": null
    },
    {
        "uuid": "574eedd6f2e0c3d19d775546870f05b0",
        "title": "送夏侯侍郎",
        "author": "韩翃",
        "content": "元戎车右早飞声，御史府中新正名。\n翰墨已齐钟大理，风流好继谢宣城。\n从军晓别龙骧幕，六骑先驱嘶近郭。\n前路应留白玉台，行人輙美黄金络。\n使君下马爱瀛洲，简贵将求物外游。\n听讼不闻乌布帐，迎宾暂着紫绨裘。\n公庭日夕罗山翠，功遂心闲无一事。\n移书或问岛边人，立仗时呼铃下吏。\n事业初传小夏侯，中年劒笏在西州。\n浮云飞鸟两相忘，他日依依城上楼。",
        "dynasty": "唐",
        "collection_info": null
    },
    {
        "uuid": "4ead4cd991da5be93df750860c735069",
        "title": "送李湜下第归卫州便游河北",
        "author": "韩翃",
        "content": "莫嗟太常屈，便入苏门啸。\n裏在应未迟，勿作我身料。\n轻云日下不成阴，出对流芳搅别心。\n万雉城东春水阔，千人乡北晚花深。\n旧竹青青常绕宅，到时疎旷应自适。\n佳期纵得上宫游，旅食还为北邙客。\n路出司州胜景长，西山翠色带清漳。\n仙人矶近茱萸涧，铜雀台临野马冈。\n屡道主人多爱士，何辞策马千余里。\n高谭魏国访先生，修刺平原过内史。\n一举青云在早秋，恐君从此便淹留。\n有钱莫向河间用，载笔须来阙下游。",
        "dynasty": "唐",
        "collection_info": null
    },
    {
        "uuid": "fd26ae83838e32b1d05f8c73206c2598",
        "title": "张山人草堂会王方士",
        "author": "韩翃",
        "content": "屿花晚，山日长，蕙带麻襦食草堂。\n一片水光飞入户，千竿竹影乱登墙。\n园梅熟，家酝香。\n新湿头巾不復篸，相看醉倒卧藜床。",
        "dynasty": "唐",
        "collection_info": null
    },
    {
        "uuid": "4810a7e4e2698f4baa63f0d55a137415",
        "title": "送蓨县刘主簿楚",
        "author": "韩翃",
        "content": "起家得事平原侯，晚出都门辞旧游。\n草色连绵几千里，青骊躞蹀路旁子。\n花深近县宿河阳，竹暎春舟渡淇水。\n邺下淹留佳赏新，羣公旧日心相亲。\n金盘晓鲙朱衣鲋，玉簟霄迎翠羽人。\n王程书使前期促，他日应知举鞭速。\n寒水浮瓜五月时，把君衣袖长河曲。",
        "dynasty": "唐",
        "collection_info": null
    },
    {
        "uuid": "bca95de35c219c17dbc876ae43784688",
        "title": "题玉山观禅师兰若",
        "author": "韩翃",
        "content": "玉山宴坐移年月，锡杖承恩诣丹阙。\n先朝亲与会龙华，紫禁鸣钟白日斜。\n宫女焚香把经卷，天人就席礼袈裟。\n禅床久卧虎溪水，兰若初开凤城裏。\n不出嚣尘见远公，道成何必青莲宫。\n朝持药钵千家近，暮倚绳床一室空。\n掖垣挥翰君称美，远客陪游问真理。\n薄宦深知误此心，回心愿学雷居士。",
        "dynasty": "唐",
        "collection_info": null
    },
    {
        "uuid": "87ee9a63ef9682ddbbf5d37e6139e9f3",
        "title": "赠别上元主簿张着",
        "author": "韩翃",
        "content": "上书一见平津侯，劒笏斜齐秣陵尉。\n朝垂绶带迎远客，暮锁印囊飞上吏。\n长乐花深万井时，同官无事有归期。\n回船对酒三生渚，繫马焚香五愿祠。\n日日澄江带山翠，绿芳都在经过地。\n行人看射领军堂，游女题诗光宅寺。\n风流才调爱君偏，此别相逢定几年。\n惆怅浮云迷远道，张侯楼上月娟娟。",
        "dynasty": "唐",
        "collection_info": null
    },
    {
        "uuid": "376386bbabd149ef4bfba32803761854",
        "title": "别氾水县尉",
        "author": "韩翃",
        "content": "未央宫殿金开钥，诏引贤良卷珠箔。\n花间赐食近丹墀，烟裏挥毫对青阁。\n万年枝影转斜光，三道先成君激昂。\n谷水直言身不顾，郄诜高第转名香。\n绿槐阴阴出关道，上有蝉声下秋草。\n奴子平头骏马肥，少年白皙登王畿。\n五侯客舍偏留宿，一县人家争看归。\n南向千峯北临水，佳期赏地应穷此。\n赋诗或送郑行人，举酒常陪魏公子。\n自怜寂寞会君稀，犹着前时博士衣。\n我欲低眉问知己，若将无用废东归。",
        "dynasty": "唐",
        "collection_info": null
    },
    {
        "uuid": "25c6768006c1fb028422aa713d66a71a",
        "title": "别李明府",
        "author": "韩翃",
        "content": "宠光五世要青组，出入珠宫引箫鼓。\n醉舞雄王玳瑁床，娇嘶骏马珊瑚柱。\n胡儿夹鼓越婢随，行捧玉盘尝荔枝。\n罗山道士请人送，林邑使臣调象骑。\n爱君一身游上国，阙下名公如旧识。\n万里初怀印绶归，湘江过尽岭花飞。\n五侯焦石烹江笋，千户沈香染客衣。\n别后想君难可见，苍梧云裏空山县。\n汗苑芳菲入夏阑，待君障日蒲葵扇。",
        "dynasty": "唐",
        "collection_info": null
    },
    {
        "uuid": "ea1181f98a6415af9b4e6827d6af7018",
        "title": "送中兄典邵州",
        "author": "韩翃",
        "content": "官骑连西向楚云，朱轩出饯昼纷纷。\n百城兼领安南国，双笔遥挥王左君。\n一路诸侯争馆谷，洪池高会荆台曲。\n玉颜送酒铜[鞮]歌，金管留人石头宿。\n北雁初回江燕飞，南湖春暖着春衣。\n湘君祠对空山掩，渔父焚香日暮归。\n百事无留到官后，重门寂寂垂高柳。\n零陵过赠石香溪，洞口人来饮醇酒。\n登楼暮结邵阳情，万里苍波烟霭生。\n他日新诗应见报，还如宣远在安城。",
        "dynasty": "唐",
        "collection_info": null
    },
    {
        "uuid": "59cd6943b252284530697bb5eeda9451",
        "title": "送万巨",
        "author": "韩翃",
        "content": "汉相见王陵，扬州事张禹。\n风帆木兰檝，水国莲花府。\n百丈清江十月天，寒城鼓角晓钟前。\n金炉促膝诸曹吏，玉管繁华美少年。\n有时过向长干地，远对湖光近山翠。\n好逢南苑看人归，也向西池留客醉。\n高柳垂烟橘带霜，朝游石渚暮横塘。\n红笺色夺风流座，白苎词倾翰墨场。\n夫子前年入朝后，高名籍籍时贤口。\n共怜诗兴转清新，继远家声在此身。\n屈指待为青琐客，回头莫羡白亭人。",
        "dynasty": "唐",
        "collection_info": null
    },
    {
        "uuid": "9bbcb958345effb09b40dbd9442d89a0",
        "title": "送巴州杨使君",
        "author": "韩翃",
        "content": "白云县北千山口，青岁欲开残雪后。\n前驱锦带鱼皮鞮，侧佩金璋虎头绶。\n南郑侯家醉落晖，东关陌上着鞭归。\n愁看野马随官骑，笑取秦人带客旗。\n使者下车忧疾苦，豪吏销声出公府。\n万里歌钟相庆时，巴童声节渝儿舞。",
        "dynasty": "唐",
        "collection_info": null
    },
    {
        "uuid": "f51b95312328a6ddfa1198006cf9745f",
        "title": "送王侍御赴江西兼寄李袁州",
        "author": "韩翃",
        "content": "中朝理章服，南国随旌旆。\n腊酒湘城隅，春衣楚江外。\n垂帘白角簟，下筯鲈鱼鲙。\n雄笔佐名公，虚舟应时辈。\n按俗承流几路清，平明山霭春江云。\n湓城诗赠鱼司马，汝水人逢王右军。\n绿苹白芷遥相引，孤兴幽寻知不近。\n井上铜人行见无，湖中石燕飞应尽。\n礼门前直事仙郎，腰垂青绶领咸阳。\n花间五马迎君日，雨霁烟开玉女冈。",
        "dynasty": "唐",
        "collection_info": null
    },
    {
        "uuid": "1e4e79ccb38bcf9ccb456e7142cd4b43",
        "title": "寄雍丘窦明府",
        "author": "韩翃",
        "content": "少年结绶骋金羁，许下如看琼树枝。\n入里亲过朗陵伯，出门高视颍川儿。\n西游太府东乘传，泗上诸侯谁不羡。\n时辈宁将白笔期，高流竚向丹霄见。\n何事飜飞不及羣，虎班突骑来纷纷。\n吴江垂钓楚山醉，身寄沧波心白云。\n中岁胡尘静如扫，一官又罢行将老。\n薛公荐士得君初，囗领黄金千室余。\n机尽独亲沙上鸟，家贫唯向釜中鱼。\n囗囗囗囗囗囗囗，囗出重门烟树裏。\n感物吟诗对暮天，怀人倚杖临秋水。\n别离几日问前期，鸣雁亭边人去时。\n独坐不堪朝与夕，高风萧索乱蝉悲。",
        "dynasty": "唐",
        "collection_info": null
    },
    {
        "uuid": "786d8fb05434da5a817be4a63b989d22",
        "title": "赠衮州孟都督",
        "author": "韩翃",
        "content": "少年亲事冠军侯，中岁仍迁北衮州。\n露冕宁夸汉车服，下帷常讨鲁春秋。\n后斋草色连高阁，车简人稀独行乐。\n闲心近掩陶使君，诗兴遥齐谢康乐。\n远山重迭水逶迤，落日东城闲望时。\n不见双亲办丰膳，能留五马尽佳期。\n北场争转黄金勒，爱客华亭赏秋色。\n卷帘满地铺氍毹，吹角鸣弦开玉壶。\n愿学平原十日饮，此时不忍歌骊驹。",
        "dynasty": "唐",
        "collection_info": null
    },
    {
        "uuid": "fe3fd6640343a84f3ed55a3eae118cde",
        "title": "别孟都督",
        "author": "韩翃",
        "content": "平芜霁色寒城下，美酒百壶争劝把。\n连呼宝劒锐头儿，少驻金羁大头马。\n一饮留欢分有余，寸心怀思復何如。\n他时相忆若相问，青琐门前开素书。",
        "dynasty": "唐",
        "collection_info": null
    },
    {
        "uuid": "a78e0b66e464e5bb078d070c4e5972be",
        "title": "送别郑明府",
        "author": "韩翃",
        "content": "长头大鼻鬓如雪，早岁连兵劒锋折。\n千金尽去无斗储，双袖破来空百结。\n独恋郊扉已十春，高阳酒徒连此身。\n路傍谁识郑公子，谷口应知汉逸人。\n儿女相悲探井臼，前功岂在他人后。\n劝君不得学渊明，且策驴车辞五柳。",
        "dynasty": "唐",
        "collection_info": null
    },
    {
        "uuid": "2bc6507057dee2099ee28d13963329bd",
        "title": "赠别王侍御赴上都",
        "author": "韩翃",
        "content": "翩翩马上郎，执简佩银章。\n西向洛阳归鄠杜，回头结念莲花府。\n朝辞芳草万岁街，暮宿春山一泉坞。\n青青树色傍行衣，乳燕流莺相间飞。\n远过三峯临八水，幽寻佳赏偏如此。\n残花片片细柳风，落日疎钟小槐雨。\n相思掩泣復何如，公子门前人渐疎。\n幸有心期当小暑，葛衣纱帽望回车。",
        "dynasty": "唐",
        "collection_info": null
    },
    {
        "uuid": "a45dcb29fa24690834fe8370958a3610",
        "title": "赠别太常李博士兼寄两省旧游",
        "author": "韩翃",
        "content": "两年戴武弁，趋侍明光殿。\n一朝簪惠文，客事信陵君。\n简异当朝执，香非寓直熏。\n差肩何记室，携手李将军。\n玉镫初回酸枣馆，金钿正舞石榴裙。\n忽惊万事随流水，不见双旌逐塞云。\n感旧抚心多寂寂，与君相遇头初白。\n暂夸五首军中诗，还忆万年枝下客。\n昨日留欢今送归，空披秋水暎斜晖。\n闲吟佳句对孤鹤，惆怅寒霜落叶稀。",
        "dynasty": "唐",
        "collection_info": null
    },
    {
        "uuid": "b1367fc8128a0c31d8eea58d2786eb81",
        "title": "寄哥舒仆射",
        "author": "韩翃",
        "content": "万里长城家，一生唯报国。\n腰垂紫文绶，手控黄金勒。\n高视黑头翁，遥吞白骑贼。\n先麾牙门将，转鬬黄河北。\n帐下亲兵皆少年，锦衣承日绣行缠。\n辘轳宝劒初出鞘，宛转角弓初上弦。\n步人抽箭大如笛，前把两矛后双戟。\n左盘右射红尘中，鹘入鸦羣有谁敌。\n杀将破军白日余，回旃舞旆北风初。\n郡公楯鼻好磨墨，走马为君飞羽书。",
        "dynasty": "唐",
        "collection_info": null
    },
    {
        "uuid": "85af4f69f3021d6aa22c1b93217d5d2f",
        "title": "赠别华阴道士",
        "author": "韩翃",
        "content": "紫府先生旧同学，腰垂彤管贮灵药。\n耻论方士小还丹，好饮仙人太玄酪。\n芙蓉山顶玉池西，一室平临万仞溪。\n昼洒瑶台五云湿，夜行金烛七星齐。\n回身暂下青冥裏，方外相寻有知己。\n卖鲊市中何许人，钓鱼坐上谁家子。\n青青百草云台春，烟驾霓衣白角巾。\n露叶独归仙掌去，迴风片雨谢时人。",
        "dynasty": "唐",
        "collection_info": null
    },
    {
        "uuid": "3b57e2279deb49f7de923dac2ece70e2",
        "title": "送崔秀才赴上元兼省叔父",
        "author": "韩翃",
        "content": "寒塘敛暮雪，腊鼓迎春早。\n匹马五城人，重裘千里道。\n淮山轻露湿，江树狂风扫。\n楚县久酝醲，扬州百花好。\n练湖东望接云阳，女市西游入建康。\n行乐远夸红布旆，风流近赌紫香囊。\n诗家行辈如君少，极目苦心怀谢朓。\n烟开日上板桥南，吴岫青青出林表。",
        "dynasty": "唐",
        "collection_info": null
    },
    {
        "uuid": "4b393caf72c8c0154244b5c3314b1c26",
        "title": "赠别韦兵曹归池州",
        "author": "韩翃",
        "content": "南陵八月天，暮色远峰前。\n楚竹青阳路，吴江赤马船。\n籝金诸客贵，佩玉主人贤。\n终日应相逐，归期定几年。",
        "dynasty": "唐",
        "collection_info": null
    },
    {
        "uuid": "c488f254056019680eb16b69df6ec94a",
        "title": "寄武陵李少府",
        "author": "韩翃",
        "content": "小县春山口，公孙吏隐时。\n楚歌催晚醉，蛮语入新诗。\n桂水遥相忆，花源暗有期。\n郢门千里外，莫怪尺书迟。",
        "dynasty": "唐",
        "collection_info": null
    },
    {
        "uuid": "a117bb67da284b344439b4ca2929da11",
        "title": "赠张建",
        "author": "韩翃",
        "content": "结客平陵下，当年倚侠游。\n传看辘轳剑，醉脱骦骕裘。\n翠羽双鬟妾，珠帘百尺楼。\n春风坐相待，晚日莫淹留。",
        "dynasty": "唐",
        "collection_info": null
    },
    {
        "uuid": "489032b5d85221cafa6e849b7d82f6e5",
        "title": "送监军李判官",
        "author": "韩翃",
        "content": "上客佩双剑，东城喜再游。\n旧从张博望，新事郑长秋。\n踏水回金勒，看风试锦裘。\n知君不久住，汉将扫旄头。",
        "dynasty": "唐",
        "collection_info": null
    },
    {
        "uuid": "8aefec6f62485e52d6f6fd051a1c30ff",
        "title": "送客归广平",
        "author": "韩翃",
        "content": "家在赵邯郸，归心輙自欢。\n晚杯狐腋暖，春雪马毛寒。\n孟月途中破，轻冰水上残。\n到时杨柳色，奈向故园看。",
        "dynasty": "唐",
        "collection_info": null
    },
    {
        "uuid": "52e48d08cec08fdacd49dbac604c997d",
        "title": "送张儋水路归北海",
        "author": "韩翃",
        "content": "千里东归客，孤心忆旧游。\n片帆依白水，高枕卧青州。\n柏寝寒芜变，梧台宿雨收。\n知君心兴远，每上海边楼。",
        "dynasty": "唐",
        "collection_info": null
    },
    {
        "uuid": "c068a7f0187a0f0f6e26ff6f04c3b866",
        "title": "送故人归鲁",
        "author": "韩翃",
        "content": "鲁客多归兴，居人怅别情。\n雨余衫袖冷，风急马蹄轻。\n秋草灵光殿，寒云曲阜城。\n知君拜亲后，少妇下机迎。",
        "dynasty": "唐",
        "collection_info": null
    },
    {
        "uuid": "520701d4508f6bd46f3f06674a952e4a",
        "title": "送故人归蜀",
        "author": "韩翃",
        "content": "一骑西南远，翩翩入剑门。\n客衣筒布润，山舍荔枝繁。\n古庙祠金马，春江带白鼋。\n自应成旅逸，爱客有王孙。",
        "dynasty": "唐",
        "collection_info": null
    },
    {
        "uuid": "5c47e18355c0e25c11bccde26deef41a",
        "title": "酬程延秋夜即事见赠",
        "author": "韩翃",
        "content": "长簟迎风早，空城澹月华。\n星河秋一雁，砧杵夜千家。\n节候看应晚，心期卧亦赊。\n向来吟秀句，不觉已鸣鸦。",
        "dynasty": "唐",
        "collection_info": null
    },
    {
        "uuid": "5cc23058e43a22269aa2df31573accf5",
        "title": "送郭赞府归淮南",
        "author": "韩翃",
        "content": "骏马淮南客，归时引望新。\n江声六合暮，楚色万家春。\n白苎歌西曲，黄苞寄北人。\n不知心赏后，早晚见行尘。",
        "dynasty": "唐",
        "collection_info": null
    },
    {
        "uuid": "1815751524514eab692e78dd386cce6c",
        "title": "题龙兴寺澹师房",
        "author": "韩翃",
        "content": "双林彼上人，诗兴转相亲。\n竹裏经声晚，门前山色春。\n卷帘苔点净，下筯药苗新。\n记取无生理，归来问此身。",
        "dynasty": "唐",
        "collection_info": null
    },
    {
        "uuid": "754cb48508ff56541944cc6c477cbc3f",
        "title": "送客游江南",
        "author": "韩翃",
        "content": "南使孤帆远，东风任意吹。\n楚云殊不断，江鸟暂相随。\n月净鸳鸯水，春生豆蔻枝。\n赏称佳丽地，君去莫应知。",
        "dynasty": "唐",
        "collection_info": null
    },
    {
        "uuid": "4e8e465b6e840af7391ae1092b9e82ed",
        "title": "送高员外赴淄青使幕",
        "author": "韩翃",
        "content": "远水流春色，回风送落晖。\n人趋双节近，马递百花归。\n山驿尝官酒，关城度客衣。\n从来赤管笔，提向幕中稀。",
        "dynasty": "唐",
        "collection_info": null
    },
    {
        "uuid": "139bad9e6b85387cf45f66b754daaa78",
        "title": "寻胡处士不遇",
        "author": "韩翃",
        "content": "到来心自足，不见亦相亲。\n说法思居士，忘机忆丈人。\n微风吹药案，晴日照茶巾。\n幽兴殊未尽，东城飞暮尘。",
        "dynasty": "唐",
        "collection_info": null
    },
    {
        "uuid": "b55a055db0caacbe4ae127dc4da15879",
        "title": "赠张道者",
        "author": "韩翃",
        "content": "采药三山罢，乘风五日归。\n翦荷成旧屋，剉蘗染新衣。\n玉粒指应久，丹砂验不微。\n坐看青节引，要与白云飞。",
        "dynasty": "唐",
        "collection_info": null
    },
    {
        "uuid": "8d3c345184b9965b7068ad20f1844b24",
        "title": "题苏许公林亭",
        "author": "韩翃",
        "content": "平津东阁在，别是竹林期。\n万叶秋声裏，千家落照时。\n门随深巷静，窗过远钟迟。\n客舍苔生处，依依又赋诗。",
        "dynasty": "唐",
        "collection_info": null
    },
    {
        "uuid": "44ac3526a04a570750a731273a11aaba",
        "title": "送元诜还江东",
        "author": "韩翃",
        "content": "过江秋色在，诗兴与归心。\n客路随枫岸，人家扫橘林。\n潮声当昼起，山翠近南深。\n几日华阳洞，寒花引独寻。",
        "dynasty": "唐",
        "collection_info": null
    },
    {
        "uuid": "159e20762a1288f591bb0ec46e73fb0a",
        "title": "送客游江南",
        "author": "韩翃",
        "content": "桂水随去远，赏心知有余。\n衣香楚山橘，手鲙湘波鱼。\n芳芷不共把，浮云怅离居。\n遥想汩罗上，弔屈秋风初。",
        "dynasty": "唐",
        "collection_info": null
    },
    {
        "uuid": "6d946d8650319d906ea98aea8f31cf85",
        "title": "送海州姚别驾",
        "author": "韩翃",
        "content": "少年为长史，东去事诸侯。\n坐觉千闾静，闲随五马游。\n行人楚国道，暮雪郁林州。\n他日知相忆，春风海上楼。",
        "dynasty": "唐",
        "collection_info": null
    },
    {
        "uuid": "d762d7622c873c7ca77272f961f3b473",
        "title": "送夏侯审",
        "author": "韩翃",
        "content": "谢公邻里在，日夕问佳期。\n春水人归后，东田花尽时。\n下楼闲待月，行乐笑题诗。\n他日吴中路，千山入梦思。",
        "dynasty": "唐",
        "collection_info": null
    },
    {
        "uuid": "4d2fc07926c11728f444790f4ca3cb19",
        "title": "送赵评事赴洪州使幕",
        "author": "韩翃",
        "content": "孤舟行远近，一路过湘东。\n官属张廷尉，身随杜幼公。\n山河映湘竹，水驿带青枫。\n万里思君处，秋江夜雨中。",
        "dynasty": "唐",
        "collection_info": null
    },
    {
        "uuid": "868e922ef05ec802119fd1d27c6e5392",
        "title": "送李侍御赴徐州行营",
        "author": "韩翃",
        "content": "少年兼柱史，东至旧徐州。\n远属平津阁，前驱博望侯。\n向营淮水满，吹角楚天秋。\n客梦依依处，寒山对白楼。",
        "dynasty": "唐",
        "collection_info": null
    },
    {
        "uuid": "cc78fb1b6ce258d28ac92076123ba965",
        "title": "送李秀才归江南",
        "author": "韩翃",
        "content": "过淮芳草歇，千里又东归。\n野水吴山出，家林越鸟飞。\n荷香随去棹，梅雨点行衣。\n无数沧江客，如君达者稀。",
        "dynasty": "唐",
        "collection_info": null
    },
    {
        "uuid": "9f2c2e4a56163c096c887065cf36f844",
        "title": "题僧房",
        "author": "韩翃",
        "content": "披衣闻客至，关锁此时开。\n鸣罄夕阳尽，捲帘秋色来。\n名香连竹径，清梵出花台。\n身在心无住，他方到几回。",
        "dynasty": "唐",
        "collection_info": null
    },
    {
        "uuid": "f341df93fdaafac2e5668fb4d291987e",
        "title": "送寿州陈录事",
        "author": "韩翃",
        "content": "寿阳南渡口，敛笏见诸侯。\n五两楚云暮，千家淮水秋。\n开帘对芳草，送客上春洲。\n请问山中桂，王孙几度游。",
        "dynasty": "唐",
        "collection_info": null
    },
    {
        "uuid": "18a584404a50165c5261363f21614dda",
        "title": "送赵陆司兵归使幕",
        "author": "韩翃",
        "content": "客路青芜遍，关城白日低。\n身趋双节近，名共五云齐。\n远水公田上，春山郡舍西。\n无因得携手，东望转悽悽。",
        "dynasty": "唐",
        "collection_info": null
    },
    {
        "uuid": "e265efc9941bd275bcf616d1330b1c46",
        "title": "送蒋员外端公归淮南",
        "author": "韩翃",
        "content": "淮南芳草色，日夕引归船。\n御史王元贶，郎官顾彦先。\n光风千日暖，寒食百花燃。\n惆怅佳期近，澄江与暮天。",
        "dynasty": "唐",
        "collection_info": null
    },
    {
        "uuid": "830318b2a6c3d4a1770e58fbcf8d7adf",
        "title": "题慈仁寺竹院",
        "author": "韩翃",
        "content": "千峰对古寺，何异到西林。\n幽罄蝉声下，闲窗竹翠阴。\n诗人谢客兴，法侣远公心。\n寂寂炉烟裏，香花欲暮深。",
        "dynasty": "唐",
        "collection_info": null
    },
    {
        "uuid": "27210fcc0af360d13676b70b8c975516",
        "title": "赠郓州马使君",
        "author": "韩翃",
        "content": "东方千马骑，出望使君时。\n暮雪行看尽，春城到莫迟。\n路人趋墨帻，官柳度青丝。\n他日铃斋内，知君亦赋诗。",
        "dynasty": "唐",
        "collection_info": null
    },
    {
        "uuid": "6877b1449d8cc9cfd8e14d118f6b709e",
        "title": "送张丞归使幕",
        "author": "韩翃",
        "content": "独受主恩归，当朝似者稀。\n玉壶分御酒，金殿赐春衣。\n拂席流莺醉，鸣鞭骏马肥。\n满台簪白笔，捧手恋清晖。",
        "dynasty": "唐",
        "collection_info": null
    },
    {
        "uuid": "29351bedf052e3ee9c09dab42be3b7a0",
        "title": "赠长洲何主簿",
        "author": "韩翃",
        "content": "挂席逐归流，依依望虎丘。\n残春过楚县，夜雨宿吴洲。\n野寺吟诗入，溪桥折笋游。\n到官无一事，清静有诸侯。",
        "dynasty": "唐",
        "collection_info": null
    },
    {
        "uuid": "5839e20e7742d0f3b6169c3c52142576",
        "title": "送崔过归淄青幕府",
        "author": "韩翃",
        "content": "平陵车马客，海上见旌旗。\n旧驿千山下，残花一路时。\n春衣过水冷，暮雨出关迟。\n莫道青州客，迢迢在梦思。",
        "dynasty": "唐",
        "collection_info": null
    },
    {
        "uuid": "4a6122cbc871a7793438fb43bc9eaea6",
        "title": "田仓曹东亭夏夜饮得春字",
        "author": "韩翃",
        "content": "薛公门下人，公子又相亲。\n玉佩迎初夜，金壶醉老春。\n葛衣香有露，罗幕静无尘。\n更羡风流外，文章是一秦。",
        "dynasty": "唐",
        "collection_info": null
    },
    {
        "uuid": "99e3187c02ec1016c9275e4308c48263",
        "title": "赠王逖",
        "author": "韩翃",
        "content": "端笏事龙楼，思闲輙告休。\n新调赭白马，暂试黑貂裘。\n珠履迎佳客，金钱与莫愁。\n座中豪贵满，谁道不风流。",
        "dynasty": "唐",
        "collection_info": null
    },
    {
        "uuid": "168975dd3c00a0696f3feae861244ab9",
        "title": "送深州吴司马归使幕",
        "author": "韩翃",
        "content": "东门送远客，车马正纷纷。\n旧识张京兆，新随刘领军。\n行骢看暮雨，归雁踏青云。\n一去藂台北，佳声几日闻。",
        "dynasty": "唐",
        "collection_info": null
    },
    {
        "uuid": "0f85a13265eb3c857523b0ff92d6860e",
        "title": "华亭夜宴庾侍御宅",
        "author": "韩翃",
        "content": "世故他年别，心期此夜同。\n千峰孤烛外，片雨一更中。\n酒客逢山简，诗人得谢公。\n自怜驱匹马，拂曙向关东。",
        "dynasty": "唐",
        "collection_info": null
    },
    {
        "uuid": "1a4402ff2c39dd63e9f94d6f3a503c0a",
        "title": "送客之上谷",
        "author": "韩翃",
        "content": "北客悲秋色，田园忆去来。\n披衣朝易水，匹马夕燕台。\n风翦荷花碎，霜迎栗罅开。\n赏心知不浅，累月故人杯。",
        "dynasty": "唐",
        "collection_info": null
    },
    {
        "uuid": "0a4ee5c795f2a724e6d959ac8baaf177",
        "title": "同中书刘舍人题青龙上房",
        "author": "韩翃",
        "content": "西掖归来后，东林静者期。\n远峰春雪裏，寒竹暮天时。\n笑说金人偈，闲听宝月诗。\n更怜茶兴在，好出下方迟。",
        "dynasty": "唐",
        "collection_info": null
    },
    {
        "uuid": "8fc3614c880309dcf575a2e50f0ad871",
        "title": "宴吴王宅",
        "author": "韩翃",
        "content": "玉管箫声合，金杯酒色殷。\n听歌吴季札，纵饮汉中山。\n称寿争离席，留欢輙上关。\n莫言辞客醉，犹得曳裾还。",
        "dynasty": "唐",
        "collection_info": null
    },
    {
        "uuid": "7fcf1b713b797ddb27ce76c4fdac782d",
        "title": "题荐福寺衡岳暕师房",
        "author": "韩翃",
        "content": "春城乞食还，高论此中闲。\n僧腊阶前树，禅心江上山。\n疎帘看雪卷，深户映花关。\n晚送门人出，钟声杳霭间。",
        "dynasty": "唐",
        "collection_info": null
    },
    {
        "uuid": "6a9f5a2e46f0884530b783904534cc43",
        "title": "送戴廸赴凤翔幕府",
        "author": "韩翃",
        "content": "青春带文绶，去事魏征西。\n上路金羇出，中人玉筯齐。\n当歌酒万斛，看猎马千蹄。\n自有从军乐，何须怨解携。",
        "dynasty": "唐",
        "collection_info": null
    },
    {
        "uuid": "b7d7cb47780770c0e0992dd628091e7c",
        "title": "送郢州郎使君",
        "author": "韩翃",
        "content": "千人插羽迎，知是范宣城。\n暮雪楚山冷，春江汉水清。\n红鲜供客饭，翠竹引舟行。\n一别何时见，相思芳草生。",
        "dynasty": "唐",
        "collection_info": null
    },
    {
        "uuid": "201ec1a946e648bd5e86c76c77f4c05b",
        "title": "送李中丞赴辰州",
        "author": "韩翃",
        "content": "白羽逐青丝，翩翩南下时。\n巴人迎道路，蛮帅引旌旗。\n暮雨山开少，秋江叶落迟。\n功成益地日，应见竹郎祠。",
        "dynasty": "唐",
        "collection_info": null
    },
    {
        "uuid": "337896d5f9694d648961c00fa503f439",
        "title": "送刘侍御赴陕州",
        "author": "韩翃",
        "content": "金羁映骕骦，后骑佩干将。\n把酒春城晚，鸣鞭晓路长。\n带冰新溜涩，间雪早梅香。\n明日怀贤处，依依御史床。",
        "dynasty": "唐",
        "collection_info": null
    },
    {
        "uuid": "70939d3c8ed24a08871e7e24f62a423b",
        "title": "李中丞宅夜宴送丘侍御赴江东便往辰州",
        "author": "韩翃",
        "content": "积雪临阶夜，重裘对酒时。\n中丞违沈约，才子送丘迟。\n一路三江上，孤舟万里期。\n辰州佳兴在，他日寄新诗。",
        "dynasty": "唐",
        "collection_info": null
    },
    {
        "uuid": "454af9a9646b44ee652acd05034627ce",
        "title": "送李侍御归宣州使幕",
        "author": "韩翃",
        "content": "春草东江外，翩翩北路归。\n官齐魏公子，身逐谢玄晖。\n山色随行骑，莺声傍客衣。\n主人池上酌，携手暮花飞。",
        "dynasty": "唐",
        "collection_info": null
    },
    {
        "uuid": "e11c16fd9b713a1d5f8789fdb2d5eaba",
        "title": "东城水亭宴李侍御副使",
        "author": "韩翃",
        "content": "东门留客处，沽酒用钱刀。\n秋水床下急，斜晖林外高。\n金羇络騕褭，玉匣闭豪曹。\n去日随戎幕，东风见伯劳。",
        "dynasty": "唐",
        "collection_info": null
    },
    {
        "uuid": "d521f6b8336f4c3cede90dce028e420e",
        "title": "送秘书谢监赴江西使幕",
        "author": "韩翃",
        "content": "谢监忆山程，辞家万里行。\n寒衣傍楚色，孤枕宿潮声。\n小寇不足问，新诗应渐清。\n府公相待日，引斾出江城。",
        "dynasty": "唐",
        "collection_info": null
    },
    {
        "uuid": "9eebc6f1c57167713efc5f8696a88c82",
        "title": "送江陵元司录",
        "author": "韩翃",
        "content": "新领州从事，曾为朝大夫。\n江城竹使待，山路橘官扶。\n片雨三江道，残秋五叶湖。\n能令诗思好，楚色与寒芜。",
        "dynasty": "唐",
        "collection_info": null
    },
    {
        "uuid": "415e3d39f137100d3f421e7ccde9fce9",
        "title": "送李舍人携家归江东觐省",
        "author": "韩翃",
        "content": "二十青宫吏，成名似者稀。\n承颜陆郎去，携手谢娘归。\n夜月回孤烛，秋风试夹衣。\n扁舟楚水上，来往速如飞。",
        "dynasty": "唐",
        "collection_info": null
    },
    {
        "uuid": "84a664087f36d44fff98fc08e9f13a39",
        "title": "送刘侍御赴令公行营",
        "author": "韩翃",
        "content": "东城跃紫骝，西路大刀头。\n上客刘公干，元戎郭细侯。\n一军偏许国，百战又防秋。\n请问萧关道，胡尘早晚收。",
        "dynasty": "唐",
        "collection_info": null
    },
    {
        "uuid": "53911a44f1ce255c5d6ac70f188d6bf5",
        "title": "送苏州姚长史",
        "author": "韩翃",
        "content": "江城驿路长，烟树过云阳。\n舟领青丝缆，人歌白玉郎。\n葛衣行柳翠，花簟宿荷香。\n别有心期处，湖光满讼堂。",
        "dynasty": "唐",
        "collection_info": null
    },
    {
        "uuid": "09bad5148c47432f188d39d5752021a0",
        "title": "送金华王明府",
        "author": "韩翃",
        "content": "县舍江云裏，心闲境又偏。\n家贫陶令酒，月俸沈郎钱。\n黄蘗香山路，青枫暮雨天。\n时闻引车骑，竹外到铜泉。",
        "dynasty": "唐",
        "collection_info": null
    },
    {
        "uuid": "90406d305bca65319621e3aa855377f3",
        "title": "送田仓曹汴州觐省",
        "author": "韩翃",
        "content": "拜庆承天宠，朝来辞汉宫。\n玉杯分湛露，金勒借追风。\n古驿秋山下，平芜暮雨中。\n翩翩魏公子，人看渡关东。",
        "dynasty": "唐",
        "collection_info": null
    },
    {
        "uuid": "01d450249b23de065c71a304b35d7d4c",
        "title": "送张渚赴越州",
        "author": "韩翃",
        "content": "白面谁家郎，青骊照地光。\n桃花开绶色，苏合借衣香。\n暮雪连峰近，春江海市长。\n风流似张绪，别后见垂杨。",
        "dynasty": "唐",
        "collection_info": null
    },
    {
        "uuid": "433710da47618294128c76ed11a1a964",
        "title": "奉和元相公家园即事寄王相公",
        "author": "韩翃",
        "content": "共列中台贵，能齐物外心。\n回车青阁晚，解带碧茸深。\n寒水分畦入，晴花度竹寻。\n题诗更相忆，一字重千金。",
        "dynasty": "唐",
        "collection_info": null
    },
    {
        "uuid": "b5693db77fc16951895a40606940b086",
        "title": "送道士侄归池阳",
        "author": "韩翃",
        "content": "银角桃枝杖，东门赠别初。\n幽州寻马客，灞岸送驴车。\n野饭秋山静，行衣落照余。\n燕南羣从少，此去意何如。",
        "dynasty": "唐",
        "collection_info": null
    },
    {
        "uuid": "0d97dc74c20efb989ae2899ae478f1af",
        "title": "送刘长上归城南别业",
        "author": "韩翃",
        "content": "数刻是归程，花间落照明。\n春衣香不散，骏马汗犹轻。\n南渡春流浅，西风片雨晴。\n朝还会相就，饭尔五侯鲭。",
        "dynasty": "唐",
        "collection_info": null
    },
    {
        "uuid": "9ff7ca0a77776577321aaf6ab130698e",
        "title": "赠张五諲归濠州别业",
        "author": "韩翃",
        "content": "常知罢官意，果与世人疎。\n復此凉风起，仍闻濠上居。\n故山期采菊，秋水忆观鱼。\n一去蓬蒿径，羡君闲有余。",
        "dynasty": "唐",
        "collection_info": null
    },
    {
        "uuid": "d4105097f2f49859322c34afca7c0505",
        "title": "送营城李少府",
        "author": "韩翃",
        "content": "怀录兼就养，更怀趋府心。\n晴山东里近，春水北门深。\n新绶映芳草，旧家依远林。\n还乘郑小驷，躞蹀县城阴。",
        "dynasty": "唐",
        "collection_info": null
    },
    {
        "uuid": "df168c50ab7eff65ad9d2d9e1548b039",
        "title": "鲁中送鲁使君归郑州",
        "author": "韩翃",
        "content": "城中金络骑，出饯沈东阳。\n九月寒露白，六关秋草黄。\n齐讴听处妙，鲁酒把来香。\n醉后着鞭去，梅山道路长。",
        "dynasty": "唐",
        "collection_info": null
    },
    {
        "uuid": "5f7f0e561c0cdd26066892868a5adc97",
        "title": "送夏侯校书归上都",
        "author": "韩翃",
        "content": "后辈传佳句，高流爱美名。\n青春事贺监，黄卷问张生。\n暮雪重裘醉，寒山匹马行。\n此回将诣阙，几日谏书成。",
        "dynasty": "唐",
        "collection_info": null
    },
    {
        "uuid": "ed5d303ce3c231a48c41d7c1671d8d79",
        "title": "送李明府赴连州",
        "author": "韩翃",
        "content": "万里向南湘，孤舟入桂阳。\n诸侯迎上客，小吏拜官郎。\n春服橦花细，初筵木槿芳。\n看承雨露速，不待荔枝香。",
        "dynasty": "唐",
        "collection_info": null
    },
    {
        "uuid": "eede9e9c57bf98ef815188399c62c0bb",
        "title": "送卢大理赵侍御祭东岳兼寄孟衮州",
        "author": "韩翃",
        "content": "东岳昔有事，两臣朝望归。\n驿亭开岁酒，斋舍着新衣。\n上客钟大理，主人陶武威。\n仍随御史马，山路满光辉。",
        "dynasty": "唐",
        "collection_info": null
    },
    {
        "uuid": "8923fec31d95f3d920a5301ebe8a3733",
        "title": "送皇甫大夫赴浙东",
        "author": "韩翃",
        "content": "舟师分水国，汉将领秦官。\n麾下同心吏，军中囗囗端。\n吴门秋露湿，楚驿暮天寒。\n豪贵东山去，风流胜谢安。",
        "dynasty": "唐",
        "collection_info": null
    },
    {
        "uuid": "a3dbe9e01edbeac6668416ea263ce308",
        "title": "送韦秀才",
        "author": "韩翃",
        "content": "东人相见罢，秋草独归时。\n几日孙弘阁，当年谢朓诗。\n寒山叶落早，多雨路行迟。\n好忆金门步，功名自有期。",
        "dynasty": "唐",
        "collection_info": null
    },
    {
        "uuid": "8b1852d319c1db8064161f534c539908",
        "title": "送客一归襄阳二归浔阳",
        "author": "韩翃",
        "content": "南驱匹马会心期，东望扁舟惬梦思。\n熨斗山前春色早，香炉峰顶暮烟时。\n空林欲访庞居士，古寺应怀远法师。\n两地由来堪取兴，三贤他日幸留诗。",
        "dynasty": "唐",
        "collection_info": null
    },
    {
        "uuid": "6791ad85282ed66b303f287275832b53",
        "title": "送故人赴江陵寻庾牧",
        "author": "韩翃",
        "content": "主人持节拜荆州，走马应从一路游。\n斑竹冈连山雨暗，枇杷门向楚天秋。\n佳期笑把斋中酒，远意闲登城上楼。\n文体此时看又别，吾知小庾甚风流。",
        "dynasty": "唐",
        "collection_info": null
    },
    {
        "uuid": "6ac9ae85c5e65989d216eef0cf77676d",
        "title": "送客水路归陕",
        "author": "韩翃",
        "content": "相风竿影晓来斜，渭水东流去不赊。\n枕上未醒秦地酒，舟前已见陕人家。\n春桥杨柳应齐叶，古县棠棃也作花。\n好是吾贤佳赏地，行逢三月会连沙。",
        "dynasty": "唐",
        "collection_info": null
    },
    {
        "uuid": "22240c528c1bb7662a2a6c573178d3c3",
        "title": "送丹阳刘太真",
        "author": "韩翃",
        "content": "长干道上落花朝，羡尔当年赏事饶。\n下筯已怜鹅炙美，开笼不奈鸭媒娇。\n春衣晚入青杨巷，细马初过皂荚桥。\n相访不辞千里远，西风好借木兰桡。",
        "dynasty": "唐",
        "collection_info": null
    },
    {
        "uuid": "b7f0ab5c0a7f4d8c905e36bfac64b08e",
        "title": "送客归江州",
        "author": "韩翃",
        "content": "东归復得采真游，江水迎君日夜流。\n客舍不离青雀舫，人家旧在白鸥洲。\n风吹山带遥知雨，露湿荷裳已报秋。\n闻道泉明居止近，篮舆相访为淹留。",
        "dynasty": "唐",
        "collection_info": null
    },
    {
        "uuid": "31311343294a790702cf69a9791d4df0",
        "title": "题张逸人园林",
        "author": "韩翃",
        "content": "花源一曲映茅堂，清论闲阶坐夕阳。\n麈尾手中毛已脱，蟹螯尊上味初香。\n春深黄口传窥树，雨后青苔散点墙。\n更道小山宜助赏，呼儿舒簟醉岩芳。",
        "dynasty": "唐",
        "collection_info": null
    },
    {
        "uuid": "6614aa1f987cddcf964084c15c16c9fc",
        "title": "又题张逸人园林",
        "author": "韩翃",
        "content": "藏头不復见时人，爱此云山奉养真。\n露色点衣孤屿晓，花枝妨帽小园春。\n时携幼稚诸峰上，闲濯眉须一水滨。\n兴罢归来还对酌，茅檐挂着紫荷巾。",
        "dynasty": "唐",
        "collection_info": null
    },
    {
        "uuid": "1db32411560a00a00f369a67c15ec0da",
        "title": "送刘将军",
        "author": "韩翃",
        "content": "明光细甲照铔锻，昨日承恩拜虎牙。\n胆大欲期姜伯约，功多不让李轻车。\n青巾校尉遥相许，墨矟将军莫大夸。\n阙下来时亲伏奏，胡尘未尽不为家。",
        "dynasty": "唐",
        "collection_info": null
    },
    {
        "uuid": "3bed35e8c5ee433fa35c07e202e5a6e6",
        "title": "送郑员外",
        "author": "韩翃",
        "content": "风流不减杜陵时，五十为郎未是迟。\n孺子亦知名下士，乐人争唱卷中诗。\n身齐吏部还多醉，心顾尚书自有期。\n要路眼青知己在，不应穷巷久低眉。",
        "dynasty": "唐",
        "collection_info": null
    },
    {
        "uuid": "136955c4b4a80335f05d0323d597c6f1",
        "title": "寄徐州郑使君",
        "author": "韩翃",
        "content": "江城五马楚云边，不羡雍容画省年。\n才子旧称何水部，使君还继谢临川。\n射堂草遍收残雨，官路人稀对夕天。\n虽卧郡斋千里隔，与君同见月初圆。",
        "dynasty": "唐",
        "collection_info": null
    },
    {
        "uuid": "9997125b158f71475e40b4f618ef81ed",
        "title": "送襄垣王君归南阳别墅",
        "author": "韩翃",
        "content": "都门霁后不飞尘，草色萋萋满路春。\n双兔坡东千室吏，三鸦水上一归人。\n愁眠客舍衣香满，走渡河桥马汗新。\n少妇比来多远望，应知蟢子上罗巾。",
        "dynasty": "唐",
        "collection_info": null
    },
    {
        "uuid": "c1a6f1b9e55563180e763398ccd2981d",
        "title": "送王诞渤海使赴李太守行营",
        "author": "韩翃",
        "content": "少年结客散黄金，中岁连兵扫绿林。\n渤海名王曾折首，汉家诸将尽倾心。\n行人去指徐州近，饮马回看泗水深。\n喜见明时钟太尉，功名一似旧淮阴。",
        "dynasty": "唐",
        "collection_info": null
    },
    {
        "uuid": "428556dc9dea3a74769fa522b7933db1",
        "title": "送王少府归杭州",
        "author": "韩翃",
        "content": "归舟一路转青苹，更欲随潮向富春。\n吴郡陆机称地主，钱塘苏小是乡亲。\n葛花满把能消酒，栀子同心好赠人。\n早晚重过鱼浦宿，遥怜佳句箧中新。",
        "dynasty": "唐",
        "collection_info": null
    },
    {
        "uuid": "2970cee2a94a6d3719968c2ffb66885b",
        "title": "赠王随",
        "author": "韩翃",
        "content": "青云自致晚应遥，朱邸新婚乐事饶。\n饮罢更怜双袖舞，试来偏爱五花骄。\n帐裏炉香春梦晓，堂前烛影早更朝。\n更说毬场新雨歇，王孙今日定相邀。",
        "dynasty": "唐",
        "collection_info": null
    },
    {
        "uuid": "2a3befb82c03bb2d9fadfc45763d955c",
        "title": "同题仙游观",
        "author": "韩翃",
        "content": "仙台下见五城楼，风物凄凄宿雨收。\n山色遥连秦树晚，砧声近报汉宫秋。\n疎松影落空坛静，细草香闲小洞幽。\n何用别寻方外去，人间亦自有丹丘。",
        "dynasty": "唐",
        "collection_info": null
    },
    {
        "uuid": "a290b57187aeda1019ae171b5988335a",
        "title": "访王起居不遇留赠",
        "author": "韩翃",
        "content": "双龙阙下拜恩初，天子令君注起居。\n载笔已齐周右史，论诗更事谢中书。\n行闻漏滴随金仗，入对炉烟侍玉除。\n贺客自知来独晚，青骊不见意何如。",
        "dynasty": "唐",
        "collection_info": null
    },
    {
        "uuid": "1e422793e8c0e446185e70240edf2da7",
        "title": "送刘评事赴广州使幕",
        "author": "韩翃",
        "content": "征南官属似君稀，才子当今刘孝威。\n蛮府参军趋传舍，交州刺史拜行衣。\n前临瘴海无人过，却望衡阳少雁飞。\n为报苍梧云影道，明年早送客帆归。",
        "dynasty": "唐",
        "collection_info": null
    },
    {
        "uuid": "23621869381e9819647bfa98b0634b0e",
        "title": "送冷朝阳还上元",
        "author": "韩翃",
        "content": "青丝䋏引木兰船，名遂身归拜庆年。\n落日澄江乌榜外，秋风疎柳白门前。\n桥通小市家林近，山带平湖野寺连。\n别后依依寒食裏，共君携手在东田。",
        "dynasty": "唐",
        "collection_info": null
    },
    {
        "uuid": "2394ce447ea7d690f8a449c21c87cab8",
        "title": "送高别驾归汴州",
        "author": "韩翃",
        "content": "信陵门下识君偏，骏马轻裘正少年。\n寒雨送归千里外，东风沈醉百花前。\n身随玉帐心应惬，官佐龙符势又全。\n久客未知何计是，参差去借汶阳田。",
        "dynasty": "唐",
        "collection_info": null
    },
    {
        "uuid": "c25959e7d647ea0bcd3829081864162e",
        "title": "送康洗马归滑州",
        "author": "韩翃",
        "content": "腰佩雕弓汉射声，东归衔命见双旌。\n青丝玉勒康侯马，孟水金堤滑伯城。\n腊雪夜看宜纵饮，寒芜昼猎不妨行。\n怀君又隔千山远，别后春风百草生。",
        "dynasty": "唐",
        "collection_info": null
    },
    {
        "uuid": "c34df120ca9fb184de6b276dfdaa0897",
        "title": "寄上田仆射",
        "author": "韩翃",
        "content": "家封薛县异诸田，报主荣亲义两全。\n仆射临戎谢安石，大夫持宪杜延年。\n金装昼出罗千骑，玉案晨飡直万钱。\n应念一身留阙下，阖门遥寄鲁西偏。",
        "dynasty": "唐",
        "collection_info": null
    },
    {
        "uuid": "8ee2325eac7ec7b990d6610bf1a921da",
        "title": "送王光辅归青州兼寄储侍郎",
        "author": "韩翃",
        "content": "几回奏事建章宫，圣主偏知汉将功。\n身着紫衣趋阙下，口衔丹诏出关东。\n蝉声驿路秋山裏，草色河桥落照中。\n远忆故人沧海别，当年好跃五花骢。",
        "dynasty": "唐",
        "collection_info": null
    },
    {
        "uuid": "75803537fa394a03798be5b9d37e2906",
        "title": "宴杨驸马山池",
        "author": "韩翃",
        "content": "垂杨拂岸草茸茸，绣户帘前花影重。\n鲙下玉盘红缕细，酒开金瓮绿醅浓。\n中朝驸马何平叔，南国词人陆士龙。\n落日泛舟同醉处，回潭百丈映千峰。",
        "dynasty": "唐",
        "collection_info": null
    },
    {
        "uuid": "95d16cd052e19d42171365c8cff557c1",
        "title": "送长史李少府入蜀",
        "author": "韩翃",
        "content": "行行独出故关迟，南望千山无尽期。\n见舞巴童应暂笑，闻歌蜀道又堪悲。\n孤城晚闭清江上，匹马寒嘶白露时。\n别后此心君自见，山中何事不相思。",
        "dynasty": "唐",
        "collection_info": null
    },
    {
        "uuid": "cab2b775efb1f761719b5905bdba0bc4",
        "title": "送客还江东",
        "author": "韩翃",
        "content": "不妨高卧顺流归，五两行看扫翠微。\n鼯鼠夜喧孤枕近，鵁鶄晓避客船飞。\n一壶先醉桃枝簟，百和初熏苎布衣。\n君到新林江口泊，吟诗应赏谢玄晖。",
        "dynasty": "唐",
        "collection_info": null
    },
    {
        "uuid": "a9d0433586740b9d20687d40fb36f24f",
        "title": "寄令狐尚书",
        "author": "韩翃",
        "content": "立身荣贵復何如，龙节红旗从板舆。\n妙略多推霍骠骑，能文独见沈尚书。\n临风高会千门帐，映水连营百乘车。\n他日感恩惭未报，举家犹似涸池鱼。",
        "dynasty": "唐",
        "collection_info": null
    },
    {
        "uuid": "13be4300349083d5cdc8b93421bffb8d",
        "title": "扈从郊庙因呈两省诸公",
        "author": "韩翃",
        "content": "丹墀列士主恩同，厩马翩翩出汉宫。\n奉引乘舆金仗裏，亲尝赐食玉盘中。\n昼趋行殿旌门北，夜宿斋房刻漏东。\n明日驾迴承雨露，齐将万岁及春风。",
        "dynasty": "唐",
        "collection_info": null
    },
    {
        "uuid": "11dedc0020a44728b4be98feaaf49d3d",
        "title": "送端州冯使君",
        "author": "韩翃",
        "content": "白皙风流似有鬚，一门豪贵领苍梧。\n三峰亭暗橘边宿，八桂林香节下趋。\n玉树羣儿争翠羽，金盘少妾拣明珠。\n怀君乐事不可见，騣马翩翩新虎符。",
        "dynasty": "唐",
        "collection_info": null
    },
    {
        "uuid": "874297872edd2dabcdac724d23570e55",
        "title": "送王府张参军附学及第东归",
        "author": "韩翃",
        "content": "邻家不识鬬鸡翁，闭户能齐隐者风。\n顾步曾为小山客，成名因事大江公。\n一身千里寒芜上，单马重裘腊月中。\n寂寂故园行见在，暮天残雪洛城东。",
        "dynasty": "唐",
        "collection_info": null
    },
    {
        "uuid": "2150935615856788bae739a03fddac28",
        "title": "送齐明府赴东阳",
        "author": "韩翃",
        "content": "绿丝帆繂桂为樯，过尽淮山楚水长。\n万里移家背春谷，一官行府向东阳。\n风流好爱杯中物，豪荡仍欺陌上郎。\n别后心期如在眼，猨声烟色树苍苍。",
        "dynasty": "唐",
        "collection_info": null
    },
    {
        "uuid": "3dfd99743d3c87a1b3fa626dbe05993e",
        "title": "鲁中送从事归荥阳",
        "author": "韩翃",
        "content": "故园衰草带荥波，岁晚知如君思何。\n轻橐归时鲁缟薄，寒衣缝处郑绵多。\n万人都督鸣骝送，百里邦君枉骑过。\n累路尽逢知己在，曾无对酒不高歌。",
        "dynasty": "唐",
        "collection_info": null
    },
    {
        "uuid": "982e4f8de0c214cbf86ac11495589e85",
        "title": "衮州送李明府使苏州便赴告期",
        "author": "韩翃",
        "content": "莫言水国去迢迢，白马吴门见不遥。\n枫树林中经楚雨，木兰舟上蹋江潮。\n空山古寺千年石，草色寒堤百尺桥。\n早晚卢家兰室在，珊瑚玉佩彻青霄。",
        "dynasty": "唐",
        "collection_info": null
    },
    {
        "uuid": "0210fd7b23a8ebf6535ab7526192ff3a",
        "title": "送田明府归终南别业",
        "author": "韩翃",
        "content": "故园此日多心赏，窗下泉流竹外云。\n近馆应逢沈道士，比邻自识卞田君。\n离宫树影登山见，上苑钟声过雪闻。\n相劝早移丹凤阙，不须常恋白鸥羣。",
        "dynasty": "唐",
        "collection_info": null
    },
    {
        "uuid": "caa0e30fe6732349f90efa0bec191cfd",
        "title": "家兄自山南罢归献诗叙事",
        "author": "韩翃",
        "content": "时辈已争先，吾兄未着鞭。\n空嗟镊鬚日，犹是屈腰年。\n不以殊方远，仍论水地偏。\n襄橙随客路，汉竹引归船。\n云木巴东峡，林泉岘北川。\n池余骑马处，宅似卧龙边。\n夜簟千峰月，朝窗万井烟。\n朱荷江女院，青稻楚人田。\n县舍多潇洒，城楼入醉眠。\n黄苞柑正熟，红缕鲙仍鲜。\n坐厌牵丝倦，因从解绶旋。\n初辞五斗米，唯奉一囊钱。\n室好生虚白，书耽守太玄。\n枥中嘶欵段，阶下引潺湲。\n落照渊明柳，春风叔夜弦。\n绛纱儒客帐，丹诀羽人篇。\n雅论承安石，新诗与惠连。\n兴清湖见底，襟豁雾开天。\n魏阙心犹繫，周才道岂捐。\n一丘无自逸，三府会招贤。",
        "dynasty": "唐",
        "collection_info": null
    },
    {
        "uuid": "30b22b1a1cf0097acbcf4dedd4fd3905",
        "title": "奉送王相公缙赴幽州巡边",
        "author": "韩翃",
        "content": "黄阁开帷幄，丹墀侍冕旒。\n位高汤左相，权总汉诸侯。\n不改周南化，仍分赵北忧。\n双旌过易水，千骑入幽州。\n塞草连天暮，边风动地秋。\n无因随远道，结束佩吴钩。",
        "dynasty": "唐",
        "collection_info": null
    },
    {
        "uuid": "aee8e87247ef892ad85f6ecdb87a500d",
        "title": "寄赠虢州张参军",
        "author": "韩翃",
        "content": "三十事诸侯，贤豪冠北州。\n桃花迎骏马，苏合染轻裘。\n观妓将军第，题诗关尹楼。\n青林朝送客，绿屿晚回舟。\n好栗分通子，名香赠莫愁。\n洗杯新酒熟，把烛故人留。\n百雉归云过，千峰宿雨收。\n蒹葭露下晚，菡萏水中秋。\n忆昨陪行乐，常时接献酬。\n佳期虽雾散，惠问亦川流。\n开卷酲堪解，含毫思苦抽。\n无因达情意，西望日悠悠。",
        "dynasty": "唐",
        "collection_info": null
    },
    {
        "uuid": "0b59538d07234a64d49f7c3a756e75b2",
        "title": "送李中丞赴商州",
        "author": "韩翃",
        "content": "五马渭桥东，连嘶逐晓风。\n当年紫髯将，他日黑头公。\n不异金吾宠，兼齐玉帐雄。\n闭营春雪下，吹角暮山空。\n香麝松阴裏，寒猨黛色中。\n郡斋多赏事，好与故人同。",
        "dynasty": "唐",
        "collection_info": null
    },
    {
        "uuid": "b711fa108cf8c9c25582ad3de6680e56",
        "title": "汉宫曲二首 一",
        "author": "韩翃",
        "content": "骏马绣障泥，红尘扑四蹄。\n归时何太晚，日照杏花西。",
        "dynasty": "唐",
        "collection_info": null
    },
    {
        "uuid": "245d1a47b4d486fecb67e73b0226f975",
        "title": "汉宫曲二首 二",
        "author": "韩翃",
        "content": "绣幕珊瑚钩，春开翡翠楼。\n深情不肯道，娇倚钿箜篌。",
        "dynasty": "唐",
        "collection_info": null
    },
    {
        "uuid": "6cb073987d45ad85baa7bf9df22f31ff",
        "title": "陪孟都督祭岳途中有赠",
        "author": "韩翃",
        "content": "封疆七百里，禄秩二千石。\n拥节祠太山，寒天霜草白。",
        "dynasty": "唐",
        "collection_info": null
    },
    {
        "uuid": "39d7379a97a76b65542cf10ee0b819d9",
        "title": "宿甑山",
        "author": "韩翃",
        "content": "山中今夜何人，阙下当年近臣。\n青琐应须早去，白云何用相亲。",
        "dynasty": "唐",
        "collection_info": null
    },
    {
        "uuid": "9a62c7f4a990b9947cea58337342171e",
        "title": "别甑山",
        "author": "韩翃",
        "content": "一身趋侍丹墀，西路翩翩去时。\n惆怅青山绿水，何年更是来期。",
        "dynasty": "唐",
        "collection_info": null
    },
    {
        "uuid": "1ca15dfcbeebb3d586a2e1335ce87bc4",
        "title": "送陈明府赴淮南",
        "author": "韩翃",
        "content": "年华近逼清明，落日微风送行。\n黄鸟绵蛮芳树，紫骝躞蹀东城。\n花间一杯促膝，烟外千里含情。\n应渡淮南信宿，诸侯拥斾相迎。",
        "dynasty": "唐",
        "collection_info": null
    },
    {
        "uuid": "186097cfcba7819c839fc813ffeb4799",
        "title": "送客知鄂州",
        "author": "韩翃",
        "content": "江口千家带楚云，江花乱点雪纷纷。\n春风落日谁相见，青翰舟中有鄂君。",
        "dynasty": "唐",
        "collection_info": null
    },
    {
        "uuid": "05ae6e867c80a5936eeabe7bdd1578ca",
        "title": "寒食",
        "author": "韩翃",
        "content": "春城无处不飞花，寒食东风御柳斜。\n日暮汉宫传蜡烛，轻烟散入五侯家。",
        "dynasty": "唐",
        "collection_info": null
    },
    {
        "uuid": "bbe66983580b9b9ba0f1dc4ebfde5872",
        "title": "羽林骑",
        "author": "韩翃",
        "content": "骏马牵来御柳中，鸣鞭欲向渭桥东。\n红蹄乱蹋春城雪，花颔骄嘶上苑风。",
        "dynasty": "唐",
        "collection_info": null
    },
    {
        "uuid": "1507701784e0a75663b0923745422ac6",
        "title": "看调马",
        "author": "韩翃",
        "content": "鸳鸯赭白齿新齐，晚日花中散碧蹄。\n玉勒斗回初喷沫，金鞭欲下不成嘶。",
        "dynasty": "唐",
        "collection_info": null
    },
    {
        "uuid": "a435c6bcfd28409f29649856ac6b440f",
        "title": "寄赠衡州杨使君",
        "author": "韩翃",
        "content": "湘竹斑斑湘水春，衡阳太守虎符新。\n朝来笑向归鸿道，早晚南飞见主人。",
        "dynasty": "唐",
        "collection_info": null
    },
    {
        "uuid": "f43382b9a8bbb2ab6f79e43d9fa7ff7a",
        "title": "宿石邑山中",
        "author": "韩翃",
        "content": "浮云不共此山齐，山霭苍苍望转迷。\n晓月暂飞高树裏，秋河隔在数峰西。",
        "dynasty": "唐",
        "collection_info": null
    },
    {
        "uuid": "298f8e700629f17f05bcc37228aae4f6",
        "title": "江南曲",
        "author": "韩翃",
        "content": "长乐花枝雨点销，江城日暮好相邀。\n春楼不闭葳蕤锁，绿水回通宛转桥。",
        "dynasty": "唐",
        "collection_info": null
    },
    {
        "uuid": "86deaef8abee655842c72709fde9ca6e",
        "title": "赠张千牛",
        "author": "韩翃",
        "content": "蓬莱阙下是天家，上路新回白鼻騧。\n急管昼催平乐酒，春衣夜宿杜陵花。",
        "dynasty": "唐",
        "collection_info": null
    },
    {
        "uuid": "17ef3ef8d08c6d94902d281563167573",
        "title": "汉宫曲二首 一",
        "author": "韩翃",
        "content": "五柞宫中过腊看，万年枝上雪花残。\n绮窗夜闭玉堂静，素绠朝穿金井寒。",
        "dynasty": "唐",
        "collection_info": null
    },
    {
        "uuid": "9f6a909094aeac9b134e40e5622313ed",
        "title": "汉宫曲二首 二",
        "author": "韩翃",
        "content": "家在长陵小市中，珠帘绣户对春风。\n君王昨日移仙仗，玉辇迎将入汉宫。",
        "dynasty": "唐",
        "collection_info": null
    },
    {
        "uuid": "15e1657d3693ac699954d55c19230d9f",
        "title": "赠李翼",
        "author": "韩翃",
        "content": "王孙别舍拥朱轮，不羡空名乐此身。\n门外碧潭春洗马，楼前红烛夜迎人。",
        "dynasty": "唐",
        "collection_info": null
    },
    {
        "uuid": "2621e542695a3f9f5ff62e4a5b1e5653",
        "title": "少年行",
        "author": "韩翃",
        "content": "千点斓斒玉勒骢，青丝结尾绣缠騣。\n鸣鞭晓出章台路，叶叶春衣杨柳风。",
        "dynasty": "唐",
        "collection_info": null
    },
    {
        "uuid": "4526d97b327c491869b683f478a2307d",
        "title": "题玉真观李秘书院",
        "author": "韩翃",
        "content": "白云斜日影深松，玉宇瑶坛知几重。\n把酒题诗人散后，华阳洞裏有疎钟。",
        "dynasty": "唐",
        "collection_info": null
    },
    {
        "uuid": "6082b83857fc14ad3089b9b5d8125f77",
        "title": "送客之潞府",
        "author": "韩翃",
        "content": "官柳青青匹马嘶，迴风暮雨入铜鞮。\n佳期别在春山裏，应是人参五叶齐。",
        "dynasty": "唐",
        "collection_info": null
    },
    {
        "uuid": "0398ac899be2a0b926320ee35d7ae4e0",
        "title": "送客贬五溪",
        "author": "韩翃",
        "content": "南过猨声一逐臣，回看秋草泪霑巾。\n寒天暮雪空山裏，几处蛮家是主人。",
        "dynasty": "唐",
        "collection_info": null
    },
    {
        "uuid": "5cca1b4da1aab9c87adaf8f47d50f723",
        "title": "送齐山人归长白山",
        "author": "韩翃",
        "content": "旧事仙人白兔公，掉头归去又乘风。\n柴门流水依然在，一路寒山万木中。",
        "dynasty": "唐",
        "collection_info": null
    },
    {
        "uuid": "7d01ac2dbca84160735e9189f1632a66",
        "title": "寄裴郓州",
        "author": "韩翃",
        "content": "乌纱灵寿对秋风，怅望浮云济水东。\n官树阴阴铃阁暮，州人转忆白头翁。",
        "dynasty": "唐",
        "collection_info": null
    },
    {
        "uuid": "3bdbd7f514c5e78057a9de5704792a23",
        "title": "梁城赠一二同幕",
        "author": "韩翃",
        "content": "五营河畔列旌旗，吹角鸣鼙日暮时。\n曾是信陵门下客，两迴相弔不胜悲。",
        "dynasty": "唐",
        "collection_info": null
    },
    {
        "uuid": "864103c0eda96cd011c4f41fec9d9b4d",
        "title": "河上寄故人",
        "author": "韩翃",
        "content": "河流晓天，濮水清烟。\n日暖昆吾台上，春深颛顼城边。\n莺声乱啁鹄囗，花片细点龙泉。\n西望情人早至，犹应得醉芳年。",
        "dynasty": "唐",
        "collection_info": null
    },
    {
        "uuid": "f6ef744a4fd97e339f01e0f752051e1c",
        "title": "留题宁川香盖寺壁",
        "author": "韩翃",
        "content": "爱远登高尘眼开。\n为怜萧寺上经台，山川谁识龙蛇蛰。\n天地自迎风雨来，柳放寒条秋已老。\n雁摇孤翼暮空迴，何人会得其中事。\n又被残花落日催。",
        "dynasty": "唐",
        "collection_info": null
    },
    {
        "uuid": "42bf59a629fa9ce4c4706ecf964bc22b",
        "title": "寄柳氏",
        "author": "韩翃",
        "content": "章台柳，章台柳，颜色青青今在否？纵使长条似旧垂，也应攀折他人手。",
        "dynasty": "唐",
        "collection_info": null
    },
    {
        "uuid": "7afb6670da45fbbd21ba19cd220d8777",
        "title": "章台柳",
        "author": "韩翃",
        "content": "章台柳，章台柳，往日依依今在否？纵使长条似旧垂，也应攀折他人手。",
        "dynasty": "唐",
        "collection_info": null
    },
    {
        "uuid": "96a7a4b3d211580dd76ca38cf53cc432",
        "title": "秋斋（题拟）",
        "author": "韩翃",
        "content": "山月皎如昼，霜风时动竹。\n夜半鸟惊栖，窗间人独宿。\n（见《永乐大典》卷二五三九「七皆」「秋斋」条〖三函三十册〗《全唐诗所未收》。\n）。",
        "dynasty": "唐",
        "collection_info": null
    },
    {
        "uuid": "962dad98fb14a5bb77f7e52e6218a06c",
        "title": "河上寄故人",
        "author": "韩翃",
        "content": "河流杳霭晓天，濮水黯澹秋烟。\n日暖昆吾台上，春深颛顼城边。\n莺声乱鸣鸿塞，花片细点龙泉。\n西望情人早至，尤应得醉芳年。\n（按《全唐诗》卷二百四十五有此诗。\n惟前半残缺不可句读。\n此见《永乐大典》卷三○○五「九真」「人」字〖五函四十二册〗。\n完整可读，故录存之。\n）。",
        "dynasty": "唐",
        "collection_info": null
    },
    {
        "uuid": "e0b96fb62786423083779d8b02890151",
        "title": "相和歌辞：江南曲",
        "author": "韩翃",
        "content": "长乐花枝雨点消，江城日暮好相邀。\n春楼不闭葳蕤锁，绿水回通宛转桥。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "44a4322527d9db37a38dcfc94cc46cb2",
        "title": "杂曲歌辞：少年行",
        "author": "韩翃",
        "content": "千点斓斒喷玉骢，青丝结尾绣缠鬃。\n鸣鞭晚出章台路，叶叶春依杨柳风。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "uuid": "024097411e2080c8a134f9d0a7a6c7b5",
        "title": "褚主簿宅会毕庶子钱员外郎使君",
        "author": "韩翃",
        "content": "开瓮腊酒熟，主人心赏同。\n斜阳疏竹上，残雪乱天中。\n更喜宣城印，朝廷与谢公。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "0d9df4e61608468e5e1f6d467eb7b76f",
        "title": "送李司直赴江西使幕",
        "author": "韩翃",
        "content": "敛版辞汉廷，进帆归楚幕。\n三江城上转，九裏人家泊。\n好酒近宜城，能诗谢康乐。\n雨晴西山树，日出南昌郭。\n竹露点衣巾，湖烟湿扃钥。\n主人苍玉佩，后骑黄金络。\n高视领八州，相期同一鹗。\n行当报知己，从此飞寥廓。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "916daca7fcb0cfda6b98a2b414a5cbca",
        "title": "祭岳回重赠孟都督",
        "author": "韩翃",
        "content": "封作天齐王，清祠太山下。\n鲁公秋赛毕，晓日回高驾。\n从骑尽幽并，同人皆沈谢。\n自矜文武足，一醉寒溪夜。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "1b947f82cd485484406a8bcaf096b738",
        "title": "送南少府归寿春",
        "author": "韩翃",
        "content": "人言寿春远，此去先秋到。\n孤客小翼舟，诸生高翅帽。\n淮风生竹簟，楚雨移茶灶。\n若在八公山，题诗一相报。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "559ec4d78d4fa298bb0199d1819c6921",
        "title": "经月岩山",
        "author": "韩翃",
        "content": "驱车过闽越，路出饶阳西。\n仙山翠如画，簇簇生虹蜺。\n群峰若侍从，众阜如婴提。\n岩峦互吞吐，岭岫相追携。\n中有月轮满，皎洁如圆珪。\n玉皇恣游览，到此神应迷。\n嫦娥曳霞帔，引我同攀跻。\n腾腾上天半，玉镜悬飞梯。\n瑶池何悄悄，鸾鹤烟中栖。\n回头望尘事，露下寒凄凄。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "2d2f300e434e88d04b5edc4ef6b1c373",
        "title": "送客之江宁",
        "author": "韩翃",
        "content": "春流送客不应赊，南入徐州见柳花。\n朱雀桥边看淮水，楚云朝下石头城，江燕双飞瓦棺寺。\n吴士风流甚可亲，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "9aa63267016094de9c0ce169a5d64244",
        "title": "送山阴姚丞携妓之任兼寄山阴苏少府",
        "author": "韩翃",
        "content": "东风香草路，南客心容与。\n白皙吴王孙，青蛾柳家女。\n都门数骑出，河口片帆举。\n夜簟眠橘洲，春衫傍枫屿。\n山阴政简甚从容，到罢唯求物外踪。\n落日花边剡溪水，加餐共爱鲈鱼肥，醒酒仍怜甘蔗熟。\n知君炼思本清新，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "9e7317c470d690f92a45b522e4f03c67",
        "title": "和高平朱参军思归作",
        "author": "韩翃",
        "content": "髯参军，髯参军，身为北州吏，心寄东山云。\n坐见萋萋芳草绿。\n遥思往日晴江曲。\n刺船频向剡中回，狂歌好爱陶彭泽，佳句唯称谢法曹。\n平生乐事多如此，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "60651af5ac0c031747a4087400c0d798",
        "title": "赠别成明府赴剑南",
        "author": "韩翃",
        "content": "朝为三室印，晚为三蜀人。\n遥知下车日，正及巴山春。\n县道橘花裏，驿流江水滨。\n公门辄无事，赏地能相亲。\n解衣初醉绿芳夕，应采蹲鸱荐佳客。\n霁水远映西川时，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "3728c9c51c84b2b87120f30e6af2717b",
        "title": "送孙泼赴云中",
        "author": "韩翃",
        "content": "黄骢少年舞双戟，目视旁人皆辟易。\n百战能夸陇上儿，敲石军中传夜火，斧冰河畔汲朝浆。\n前锋直指阴山外，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "eb0b9689a11748c7246c1e7c1738cb3a",
        "title": "送客还江东",
        "author": "韩翃",
        "content": "还家不落春风后，数日应沽越人酒。\n池畔花深斗鸭栏，把手闲歌香橘下，空山一望鹧鸪飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "7c28e5535958348bcdd7c7f74e746bf1",
        "title": "送夏侯侍郎",
        "author": "韩翃",
        "content": "元戎车右早飞声，御史府中新正名。\n翰墨已齐钟大理，前路应留白玉台，行人辄美黄金络。\n使君下马爱瀛洲，公庭日夕罗山翠，功遂心闲无一事。\n移书或问岛边人，浮云飞鸟两相忘，他日依依城上楼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "71c3aaaa9e772da62c8f0acc6e42ff87",
        "title": "送李湜下第归卫州便游河北",
        "author": "韩翃",
        "content": "莫嗟太常屈，便入苏门啸。\n裏在应未迟，勿作我身料。\n轻云日下不成阴，出对流芳搅别心。\n万雉城东春水阔，佳期纵得上宫游，旅食还为北邙客。\n路出司州胜景长，屡道主人多爱士，何辞策马千余裏。\n高谭魏国访先生，有钱莫向河间用，载笔须来阙下游。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "906cc86f0ed417cea360eb732275070e",
        "title": "张山人草堂会王方士",
        "author": "韩翃",
        "content": "屿花晚，山日长，蕙带麻襦食草堂。\n一片水光飞入户，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "483de942f3fcf0694b5d77c280281efa",
        "title": "送蓚县刘主簿楚",
        "author": "韩翃",
        "content": "起家得事平原侯，晚出都门辞旧游。\n草色连绵几千里，邺下淹留佳赏新，群公旧日心相亲。\n金盘晓鲙朱衣鲋，寒水浮瓜五月时，把君衣袖长河曲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "f3af26f0af86a52146dbbac411ec65b7",
        "title": "题玉山观禅师兰若",
        "author": "韩翃",
        "content": "玉山宴坐移年月，锡杖承恩诣丹阙。\n先朝亲与会龙华，禅床久卧虎溪水，兰若初开凤城裏。\n不出嚣尘见远公，掖垣挥翰君称美，远客陪游问真理。\n薄宦深知误此心，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "beea0e2bb68d1f306d1644f01317cf64",
        "title": "赠别上元主簿张着",
        "author": "韩翃",
        "content": "上书一见平津侯，剑笏斜齐秣陵尉。\n朝垂绶带迎远客，回船对酒三生渚，系马焚香五愿祠。\n日日澄江带山翠，风流才调爱君偏，此别相逢定几年。\n惆怅浮云迷远道，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "3ee3b82a97eca7a5cbf8c7ce707a7b8b",
        "title": "别汜水县尉",
        "author": "韩翃",
        "content": "未央宫殿金开钥，诏引贤良卷珠箔。\n花间赐食近丹墀，谷永直言身不顾，郄诜高第转名香。\n绿槐阴阴出关道，五侯客舍偏留宿，一县人家争看归。\n南向千峰北临水，自怜寂寞会君稀，犹着前时博士衣。\n我欲低眉问知己，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "76287590790d644f92fb63e646086618",
        "title": "别李明府",
        "author": "韩翃",
        "content": "宠光五世腰青组，出入珠宫引箫鼓。\n醉舞雄王玳瑁床，罗山道士请人送，林邑使臣调象骑。\n爱君一身游上国，五侯焦石烹江笋，千户沉香染客衣。\n别后想君难可见，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "3fe35314ff3cfaa1daf11c2333f9e69f",
        "title": "送中兄典邵州",
        "author": "韩翃",
        "content": "官骑连西向楚云，朱轩出饯昼纷纷。\n百城兼领安南国，玉颜送酒铜鞮歌，金管留人石头宿。\n北雁初回江燕飞，百事无留到官后，重门寂寂垂高柳。\n零陵过赠石香溪，他日新诗应见报，还如宣远在安城。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "fff8e613202727771c00a6a7ea019b94",
        "title": "送万巨",
        "author": "韩翃",
        "content": "汉相见王陵，扬州事张禹。\n风帆木兰楫，水国莲花府。\n百丈清江十月天，寒城鼓角晓钟前。\n金炉促膝诸曹吏，好逢南苑看人归，也向西池留客醉。\n高柳垂烟橘带霜，夫子前年入朝后，高名籍籍时贤口。\n共怜诗兴转清新，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "1a230d3716b8f4537112da51152a8da5",
        "title": "送巴州杨使君",
        "author": "韩翃",
        "content": "白云县北千山口，青岁欲开残雪后。\n前驱锦带鱼皮鞮，愁看野马随官骑，笑取秦人带客旗。\n使者下车忧疾苦，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "3417e410fb649d567becce51bf91f7fb",
        "title": "送王侍御赴江西兼寄李袁州",
        "author": "韩翃",
        "content": "中朝理章服，南国随旌旆。\n腊酒湘城隅，春衣楚江外。\n垂帘白角簟，下箸鲈鱼鲙。\n雄笔佐名公，虚舟应时辈。\n按俗承流几路清，平明山霭春江云。\n湓城诗赠鱼司马，井上铜人行见无，湖中石燕飞应尽。\n礼门前直事仙郎，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "f76a823674b277e78ed7db16934b0b1f",
        "title": "寄雍丘窦明府",
        "author": "韩翃",
        "content": "少年结绶骋金羁，许下如看琼树枝。\n入裏亲过朗陵伯，时辈宁将白笔期，高流伫向丹霄见。\n何事翻飞不及群，中岁胡尘静如扫，一官又罢行将老。\n薛公荐士得君初，□□□□□□□，□出重门烟树裏。\n感物吟诗对暮天，独坐不堪朝与夕，高风萧索乱蝉悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "c73456ce80bceaf8689a85f890565cd3",
        "title": "赠兖州孟都督",
        "author": "韩翃",
        "content": "少年亲事冠军侯，中岁仍迁北兖州。\n露冕宁夸汉车服，閒心近掩陶使君，诗兴遥齐谢康乐。\n远山重迭水逶迤，北场争转黄金勒，爱客华亭赏秋色。\n捲帘满地铺氍毹，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "641902ae0bbf5100b5a06453354cd33d",
        "title": "别孟都督",
        "author": "韩翃",
        "content": "平芜霁色寒城下，美酒百壶争劝把。\n连呼宝剑锐头儿，他时相忆若相问，青琐门前开素书。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "5794c8767c729a902d5dc4e11e36de47",
        "title": "送别郑明府",
        "author": "韩翃",
        "content": "长头大鼻鬓如雪，早岁连兵剑锋折。\n千金尽去无斗储，路傍谁识郑公子，谷口应知汉逸人。\n儿女相悲探井臼，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "903772cd293eb89127ff0862a1bddabf",
        "title": "赠别王侍御赴上都",
        "author": "韩翃",
        "content": "翩翩马上郎，执简佩银章。\n西向洛阳归鄠杜，青青树色傍行衣，乳燕流莺相间飞。\n远过三峰临八水，相思掩泣复何如，公子门前人渐疏。\n幸有心期当小暑，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "f521e3d0f9c80e48f8d486bb593a7d99",
        "title": "赠别太常李博士兼寄两省旧游",
        "author": "韩翃",
        "content": "两年戴武弁，趋侍明光殿。\n一朝簪惠文，客事信陵君。\n简异当朝执，香非寓直熏。\n差肩何记室，携手李将军。\n玉镫初回酸枣馆，金钿正舞石榴裙。\n忽惊万事随流水，暂夸五首军中诗，还忆万年枝下客。\n昨日留欢今送归，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "d37045df39cec191f608e83a2f0c1730",
        "title": "寄哥舒仆射",
        "author": "韩翃",
        "content": "万里长城家，一生唯报国。\n腰垂紫文绶，手控黄金勒。\n高视黑头翁，遥吞白骑贼。\n先麾牙门将，转斗黄河北。\n帐下亲兵皆少年，锦衣承日绣行缠。\n辘轳宝剑初出鞘，左盘右射红尘中，鹘入鸦群有谁敌。\n杀将破军白日余，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "130c5538fce274c32f73c2bcaa6216c3",
        "title": "赠别华阴道士",
        "author": "韩翃",
        "content": "紫府先生旧同学，腰垂彤管贮灵药。\n耻论方士小还丹，昼洒瑶台五云湿，夜行金烛七星齐。\n回身暂下青冥裏，青青百草云台春，烟驾霓衣白角巾。\n露叶独归仙掌去，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "ee3c4b894d35633ad0fb6bd09390c027",
        "title": "送崔秀才赴上元兼省叔父",
        "author": "韩翃",
        "content": "寒塘敛暮雪，腊鼓迎春早。\n匹马五城人，重裘千里道。\n淮山轻露湿，江树狂风扫。\n楚县九酝醲，扬州百花好。\n练湖东望接云阳，女市西游入建康。\n行乐远夸红布旆，烟开日上板桥南，吴岫青青出林表。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十三"
        }
    },
    {
        "uuid": "f7b4f30d33ceaba9c13371d0bb72fd82",
        "title": "寄武陵李少府",
        "author": "韩翃",
        "content": "小县春山口，公孙吏隐时。\n楚歌催晚醉，蛮语入新诗。\n桂水遥相忆，花源暗有期。\n郢门千裏外，莫怪尺书迟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "e83631ffd154356402d7460c4c4ae2d1",
        "title": "赠张建",
        "author": "韩翃",
        "content": "结客平陵下，当年倚侠游。\n传看辘轳剑，醉脱骕骦裘。\n翠羽双鬟妾，珠帘百尺楼。\n春风坐相待，晚日莫淹留。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "ded842537a99f1b0a6fb22204f4589d4",
        "title": "送客归广平",
        "author": "韩翃",
        "content": "家在赵邯郸，归心辄自欢。\n晚杯狐腋暖，春雪马毛寒。\n孟月途中破，轻冰水上残。\n到时杨柳色，奈向故园看。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "8911d19495c8b689ac7de7b697d49e0d",
        "title": "题龙兴寺澹师房",
        "author": "韩翃",
        "content": "双林彼上人，诗兴转相亲。\n竹裏经声晚，门前山色春。\n捲帘苔点净，下箸药苗新。\n记取无生理，归来问此身。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "fee1cff79b8ad8743cdba625383ca205",
        "title": "赠张道者",
        "author": "韩翃",
        "content": "采药三山罢，乘风五日归。\n翦荷成旧屋，剉蘖染新衣。\n玉粒指应久，丹砂验不微。\n坐看青节引，要与白云飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "624bda9489843a424fb30cb90fa14082",
        "title": "送客游江南",
        "author": "韩翃",
        "content": "桂水随去远，赏心知有余。\n衣香楚山橘，手鲙湘波鱼。\n芳芷不共把，浮云怅离居。\n遥想汨罗上，吊屈秋风初。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "101d01b12ff8a1a76bd67e61ec4114a2",
        "title": "送赵评事赴洪州使幕",
        "author": "韩翃",
        "content": "孤舟行远近，一路过湘东。\n官属张廷尉，身随杜幼公。\n公河映湘竹，水驿带青枫。\n万里思君处，秋江夜雨中。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "6d3014a7ad2b4c577cfb335e71277bf1",
        "title": "题僧房",
        "author": "韩翃",
        "content": "披衣闻客至，关锁此时开。\n鸣磬夕阳尽，捲帘秋色来。\n名香连竹径，清梵出花台。\n身在心无住，他方到几回。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "7f687e20252342f019e2637db746031a",
        "title": "送赵陆司兵归使幕",
        "author": "韩翃",
        "content": "客路青芜遍，关城白日低。\n身趋双节近，名共五云齐。\n远水公田上，春山郡舍西。\n无因得携手，东望转凄凄。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "ebc0c88de05c5e0f3adc038009f78db3",
        "title": "题慈仁寺竹院",
        "author": "韩翃",
        "content": "千峰对古寺，何异到西林。\n幽磬蝉声下，闲窗竹翠阴。\n诗人谢客兴，法侣远公心。\n寂寂炉烟裏，香花欲暮深。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "ef8eadbca4dd7f5166df0b2b9d74e246",
        "title": "赠郓州马使君",
        "author": "韩翃",
        "content": "东方千万骑，出望使君时。\n暮雪行看尽，春城到莫迟。\n路人趋墨帻，官柳度青丝。\n他日铃斋内，知君亦赋诗。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "570ec6ad9294a301a34e12094fad5d0d",
        "title": "赠王逖",
        "author": "韩翃",
        "content": "端笏事龙楼，思闲辄告休。\n新调赭白马，暂试黑貂裘。\n珠履迎佳客，金钱与莫愁。\n座中豪贵满，谁道不风流。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "7f898c618b0a7247a461d171069dac19",
        "title": "送深州吴司马归使幕",
        "author": "韩翃",
        "content": "东门送远客，车马正纷纷。\n旧识张京兆，新随刘领军。\n行骢看暮雨，归雁踏青云。\n一去丛台北，佳声几日闻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "b7b08d5020109f0a5b9a66031f1ad55a",
        "title": "宴吴王宅",
        "author": "韩翃",
        "content": "玉管箫声合，金杯酒色殷。\n听歌吴季札，纵饮汉中山。\n称寿争离席，留欢辄上关。\n莫言辞客醉，犹得曳裾还。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "f743cd167a32d89f44d0514852a7f5a8",
        "title": "题荐福寺衡岳暕师房",
        "author": "韩翃",
        "content": "春城乞食还，高论此中闲。\n僧腊阶前树，禅心江上山。\n疏帘看雪卷，深户映花关。\n晚送门人出，钟声杳霭间。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "2f85d1edd171bca773bf45048e3f28bd",
        "title": "送戴迪赴凤翔幕府",
        "author": "韩翃",
        "content": "青春带文绶，去事魏征西。\n上路金羁出，中人玉箸齐。\n当歌酒万斛，看猎马千蹄。\n自有从军乐，何须怨解携。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "32d50283e1be6d950f9efc1bb42ee4a5",
        "title": "东城水亭宴李侍御副使",
        "author": "韩翃",
        "content": "东门留客处，沽酒用钱刀。\n秋水床下急，斜晖林外高。\n金羁络騕褭，玉匣闭豪曹。\n去日随戎幕，东风见伯劳。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "0b8ba62564f7695a5b63f6fda3605e4b",
        "title": "送秘书谢监赴江西使幕",
        "author": "韩翃",
        "content": "谢监忆山程，辞家万里行。\n寒衣傍楚色，孤枕宿潮声。\n小寇不足问，新诗应渐清。\n府公相待日，引旆出江城。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "230372d13434447bb12d083418c86d2f",
        "title": "送金华王明府",
        "author": "韩翃",
        "content": "县舍江云裏，心闲境又偏。\n家贫陶令酒，月俸沈郎钱。\n黄蘖香山路，青枫暮雨天。\n时闻引车骑，竹外到铜泉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "583a840bbe9a736c005371f0b397f58d",
        "title": "送张渚赴越州",
        "author": "韩翃",
        "content": "白麵谁家郎，青骊照地光。\n桃花开绶色，苏合借衣香。\n暮雪连峰近，春江海市长。\n风流似张绪，别后见垂杨。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "f6eb707cb0290ba59e0bcfc8d58e9a1f",
        "title": "送道士侄归池阳",
        "author": "韩翃",
        "content": "银角桃枝杖，东门赠别初。\n幽州寻马客，灞岸送驴车。\n野饭秋山静，行衣落照余。\n燕南群从少，此去意何如。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "f4680b6752b249914782dea478f0c2fc",
        "title": "赠张五諲归濠州别业",
        "author": "韩翃",
        "content": "常知罢官意，果与世人疏。\n复此凉风起，仍闻濠上居。\n故山期采菊，秋水忆观鱼。\n一去蓬蒿径，羡君闲有余。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "f9a8467171ad1f6c086c2bc3744d5c57",
        "title": "送营城李少府",
        "author": "韩翃",
        "content": "怀禄兼就养，更怀趋府心。\n晴山东裏近，春水北门深。\n新绶映芳草，旧家依远林。\n还乘郑小驷，躞蹀县城阴。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "998325015e06e6a9a2e479d7756d7af8",
        "title": "送卢大理赵侍御祭东岳兼寄孟兖州",
        "author": "韩翃",
        "content": "东岳昔有事，两臣朝望归。\n驿亭开岁酒，斋舍着新衣。\n上客钟大理，主人陶武威。\n仍随御史马，山路满光辉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "2e475a5992b8e984f572b4e25d7f4995",
        "title": "送皇甫大夫赴浙东",
        "author": "韩翃",
        "content": "舟师分水国，汉将领秦官。\n麾下同心吏，军中□□端。\n吴门秋露湿，楚驿暮天寒。\n豪贵东山去，风流胜谢安。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "155d8f34945412b3df44926156ceec8c",
        "title": "送韦秀才",
        "author": "韩翃",
        "content": "东人相见罢，秋草独归时。\n几日孙弘阁，当年谢脁诗。\n寒山叶落早，多雨路行迟。\n好忆金门步，功名自有期。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十四"
        }
    },
    {
        "uuid": "1f4ef90807b28d2463e6b8ee2ca87cce",
        "title": "送客一归襄阳二归浔阳",
        "author": "韩翃",
        "content": "南驱匹马会心期，东望扁舟惬梦思。\n熨斗山前春色早，两地由来堪取兴，三贤他日幸留诗。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "fc3bfa04aa6b21ebf9e50e551d2c98f1",
        "title": "送故人赴江陵寻庾牧",
        "author": "韩翃",
        "content": "主人持节拜荆州，走马应从一路游。\n斑竹冈连山雨暗，文体此时看又别，吾知小庾甚风流。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "6d83bc6660de7269723cdeed1c046ac8",
        "title": "送客水路归陕",
        "author": "韩翃",
        "content": "相风竿影晓来斜，渭水东流去不赊。\n枕上未醒秦地酒，好是吾贤佳赏地，行逢三月会连沙。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "aee16befe6b457d9459b233b323f16c9",
        "title": "送丹阳刘太真",
        "author": "韩翃",
        "content": "长干道上落花朝，羡尔当年赏事饶。\n下箸已怜鹅炙美，相访不辞千里远，西风好借木兰桡。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "05c7e1b3d614d024789dc36aa6e68091",
        "title": "送客归江州",
        "author": "韩翃",
        "content": "东归复得采真游，江水迎君日夜流。\n客舍不离青雀舫，闻道泉明居止近，篮舆相访为淹留。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "dcbb7e530c9422d58596b674c62b632c",
        "title": "题张逸人园林",
        "author": "韩翃",
        "content": "花源一曲映茅堂，清论闲阶坐夕阳。\n麈尾手中毛已脱，更道小山宜助赏，呼儿舒簟醉岩芳。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "b4f984f035b8950aa8559c7320284cbf",
        "title": "又题张逸人园林",
        "author": "韩翃",
        "content": "藏头不復见时人，爱此云山奉养真。\n露色点衣孤屿晓，兴罢归来还对酌，茅檐挂着紫荷巾。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "556c3550a71ea1adcb14bb1bf63e32d7",
        "title": "送刘将军",
        "author": "韩翃",
        "content": "明光细甲照铔鍜，昨日承恩拜虎牙。\n胆大欲期姜伯约，阙下来时亲伏奏，胡尘未尽不为家。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "8d07bde116aa27df998e2a4db8ea8eb9",
        "title": "送郑员外",
        "author": "韩翃",
        "content": "风流不减杜陵时，五十为郎未是迟。\n孺子亦知名下士，要路眼青知己在，不应穷巷久低眉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "43600924be162917a9483cfaf39d4774",
        "title": "寄徐州郑使君",
        "author": "韩翃",
        "content": "江城五马楚云边，不羡雍容画省年。\n才子旧称何水部，虽卧郡斋千里隔，与君同见月初圆。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "852eb9aed331b6cae76e8015ea50a5a0",
        "title": "送襄垣王君归南阳别墅",
        "author": "韩翃",
        "content": "都门霁后不飞尘，草色萋萋满路春。\n双兔坡东千室吏，少妇比来多远望，应知蟢子上罗巾。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "34c1bb6dd05e363b745957c8a16e1ed6",
        "title": "送王诞渤海使赴李太守行营",
        "author": "韩翃",
        "content": "少年结客散黄金，中岁连兵扫绿林。\n渤海名王曾折首，喜见明时钟太尉，功名一似旧淮阴。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "b1801f182a00c0da7d11ee8b3ee20f49",
        "title": "送王少府归杭州",
        "author": "韩翃",
        "content": "归舟一路转青苹，更欲随潮向富春。\n吴郡陆机称地主，早晚重过鱼浦宿，遥怜佳句箧中新。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "37125c5fcab7e35b68f6dc15577113b5",
        "title": "赠王随",
        "author": "韩翃",
        "content": "青云自致晚应遥，朱邸新婚乐事饶。\n饮罢更怜双袖舞，更说球场新雨歇，王孙今日定相邀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "d6c47d7ddbd277dccc5e1fb948d98994",
        "title": "同题仙游观",
        "author": "韩翃",
        "content": "仙台下见五城楼，风物凄凄宿雨收。\n山色遥连秦树晚，何用别寻方外去，人间亦自有丹丘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "9d88d1cf3fa11e37d933ac429a74e178",
        "title": "访王起居不遇留赠",
        "author": "韩翃",
        "content": "双龙阙下拜恩初，天子令君注起居。\n载笔已齐周右史，贺客自知来独晚，青骊不见意何如。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "c5463847e056bfe3ac95f57c980c36f8",
        "title": "送刘评事赴广州使幕",
        "author": "韩翃",
        "content": "征南官属似君稀，才子当今刘孝威。\n蛮府参军趋传舍，为报苍梧云影道，明年早送客帆归。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "69d71daf5b1152a8703f9c4210ee716e",
        "title": "送冷朝阳还上元",
        "author": "韩翃",
        "content": "青丝dh引木兰船，名遂身归拜庆年。\n落日澄江乌榜外，别后依依寒食裏，共君携手在东田。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "203ec44fb1b3708f07bcd5f25ca3985c",
        "title": "送高别驾归汴州",
        "author": "韩翃",
        "content": "信陵门下识君偏，骏马轻裘正少年。\n寒雨送归千裏外，久客未知何计是，参差去借汶阳田。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "7b77d2fe6ca7e5deb397111b423911f0",
        "title": "送康洗马归滑州",
        "author": "韩翃",
        "content": "腰佩雕弓汉射声，东归衔命见双旌。\n青丝玉勒康侯马，怀君又隔千山远，别后春风百草生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "c208ebd662977e2d4e0508f9e6de700f",
        "title": "寄上田仆射",
        "author": "韩翃",
        "content": "家封薛县异诸田，报主荣亲义两全。\n仆射临戎谢安石，应念一身留阙下，阖门遥寄鲁西偏。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "b69ebd27928f2908a65004efcaaba6aa",
        "title": "送王光辅归青州兼寄储侍郎",
        "author": "韩翃",
        "content": "几回奏事建章宫，圣主偏知汉将功。\n身着紫衣趋阙下，远忆故人沧海别，当年好跃五花骢。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "a06e438f29b17ee31c5aa5623ffc3a71",
        "title": "宴杨驸马山池",
        "author": "韩翃",
        "content": "垂杨拂岸草茸茸，绣户帘前花影重。\n鲙下玉盘红缕细，落日泛舟同醉处，回潭百丈映千峰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "45956b181146558751b34f606fadabda",
        "title": "送长史李少府入蜀",
        "author": "韩翃",
        "content": "行行独出故关迟，南望千山无尽期。\n见舞巴童应暂笑，别后此心君自见，山中何事不相思。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "ea09599675ebd08a720ba8c54e999fa6",
        "title": "送客还江东",
        "author": "韩翃",
        "content": "不妨高卧顺流归，五两行看扫翠微。\n鼯鼠夜喧孤枕近，君到新林江口泊，吟诗应赏谢玄晖。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "906ac616c9fa857158c629d66aa384c1",
        "title": "寄令狐尚书",
        "author": "韩翃",
        "content": "立身荣贵复何如，龙节红旗从板舆。\n妙略多推霍骠骑，他日感恩惭未报，举家犹似涸池鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "35cf221a8dccb1092d9fb869b903268a",
        "title": "扈从郊庙因呈两省诸公",
        "author": "韩翃",
        "content": "丹墀列士主恩同，厩马翩翩出汉宫。\n奉引乘舆金仗裏，明日驾回承雨露，齐将万岁及春风。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "97971287fcfa5d522183396c8ae41b15",
        "title": "送端州冯使君",
        "author": "韩翃",
        "content": "白皙风流似有须，一门豪贵领苍梧。\n三峰亭暗橘边宿，怀君乐事不可见，鬃马翩翩新虎符。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "587093777706e95e5c62f1c4517aa23d",
        "title": "送王府张参军附学及第东归",
        "author": "韩翃",
        "content": "邻家不识斗鸡翁，闭户能齐隐者风。\n顾步曾为小山客，寂寂故园行见在，暮天残雪洛城东。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "4f2afe895346db1892b3c584bcca5eba",
        "title": "送齐明府赴东阳",
        "author": "韩翃",
        "content": "绿丝帆繂桂为樯，过尽淮山楚水长。\n万里移家背春谷，别后心期如在眼，猿声烟色树苍苍。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "93eb61ab9630fb65faa6362d197972c8",
        "title": "鲁中送从事归荥阳",
        "author": "韩翃",
        "content": "故园衰草带荥波，岁晚知如君思何。\n轻橐归时鲁缟薄，累路尽逢知己在，曾无对酒不高歌。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "be4dd65b429f151785d8547d1f3e164f",
        "title": "兖州送李明府使苏州便赴告期",
        "author": "韩翃",
        "content": "莫言水国去迢迢，白马吴门见不遥。\n枫树林中经楚雨，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "b931b9a68f46ab4e5797ec0e78b10466",
        "title": "送田明府归终南别业",
        "author": "韩翃",
        "content": "故园此日多心赏，窗下泉流竹外云。\n近馆应逢沈道士，相劝早移丹凤阙，不须常恋白鸥群。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "471301cf475044484fb1933531b82c15",
        "title": "家兄自山南罢归献诗叙事",
        "author": "韩翃",
        "content": "时辈已争先，吾兄未着鞭。\n空嗟镊须日，犹是屈腰年。\n不以殊方远，仍论水地偏。\n襄橙随客路，汉竹引归船。\n云木巴东峡，林泉岘北川。\n池余骑马处，宅似卧龙边。\n夜簟千峰月，朝窗万井烟。\n朱荷江女院，青稻楚人田。\n县舍多潇洒，城楼入醉眠。\n黄苞柑正熟，红缕鲙仍鲜。\n坐厌牵丝倦，因从解绶旋。\n初辞五斗米，唯奉一囊钱。\n室好生虚白，书耽守太玄。\n枥中嘶款段，阶下引潺湲。\n落照渊明柳，春风叔夜弦。\n绛纱儒客帐，丹诀羽人篇。\n雅论承安石，新诗与惠连。\n兴清湖见底，襟豁雾开天。\n魏阙心犹系，周才道岂捐。\n一丘无自逸，三府会招贤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "580c2f30598aa240ce5bb09843df9653",
        "title": "送李中丞赴商州",
        "author": "韩翃",
        "content": "五马渭桥东，连嘶逐晓风。\n当年紫髯将，他日黑头公。\n不异金吾宠，兼齐玉帐雄。\n闭营春雪下，吹角暮山空。\n香麝松阴裏，寒猿黛色中。\n郡斋多赏事，好与故人同。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "fb7de3b75be106d25893ae93cd4fa040",
        "title": "汉宫曲二首",
        "author": "韩翃",
        "content": "骏马绣障泥，红尘扑四蹄。\n归时何太晚，日照杏花西。\n绣幕珊瑚钩，春开翡翠楼。\n深情不肯道，娇倚钿箜篌。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "77d9728ed4555f794b2709d720830948",
        "title": "送陈明府赴淮南",
        "author": "韩翃",
        "content": "年华近逼清明，落日微风送行。\n黄鸟绵蛮芳树，应渡淮南信宿，诸侯拥旆相迎。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "e690c2e6b8c94d018a41e730fa2a69ba",
        "title": "汉宫曲二首",
        "author": "韩翃",
        "content": "五柞宫中过腊看，万年枝上雪花残。\n绮窗夜闭玉堂静，素绠朝穿金井寒。\n家在长陵小市中，珠帘绣户对春风。\n君王昨日移仙仗，玉辇迎将入汉宫。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "13c731e95103a6b5453fb468933dc02e",
        "title": "少年行",
        "author": "韩翃",
        "content": "千点斓斒玉勒骢，青丝结尾绣缠鬃。\n鸣鞭晓出章台路，叶叶春衣杨柳风。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "db0399412198377115998feda2b38deb",
        "title": "题玉真观李秘书院",
        "author": "韩翃",
        "content": "白云斜日影深松，玉宇瑶坛知几重。\n把酒题诗人散后，华阳洞裏有疏钟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "2a37608c6b7f3e5d3671532757202737",
        "title": "送客之潞府",
        "author": "韩翃",
        "content": "官柳青青匹马嘶，回风暮雨入铜鞮。\n佳期别在春山裏，应是人参五叶齐。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "46975c316bc1638fc51f1bf997b28781",
        "title": "送客贬五溪",
        "author": "韩翃",
        "content": "南过猿声一逐臣，回看秋草泪沾巾。\n寒天暮雪空山裏，几处蛮家是主人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "fb9417b3f15e9dc53aff1dd2e0a30bf4",
        "title": "梁城赠一二同幕",
        "author": "韩翃",
        "content": "五营河畔列旌旗，吹角鸣鼙日暮时。\n曾是信陵门下客，雨回相吊不胜悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "3d19e0f5e71705e994fd9151814fe668",
        "title": "河上寄故人",
        "author": "韩翃",
        "content": "河流晓天，濮水清烟。\n日暖昆吾台上，春深颛顼城边。\n莺声乱啁鹄□，花片细点龙泉。\n西望情人早至，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "1bf80bd66c0db0f4307da21bd4252873",
        "title": "留题宁川香盖寺壁",
        "author": "韩翃",
        "content": "爱远登高尘眼开，为怜萧寺上经台。\n山川谁识龙蛇蛰，何人会得其中事，又被残花落日催。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "bd6d048f64ac954d35fe6c2ac38dbf4c",
        "title": "寄柳氏",
        "author": "韩翃",
        "content": "章台柳，章台柳，颜色青青今在否？纵使长条似旧垂，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十五"
        }
    },
    {
        "uuid": "99071c04a4baa24c9f871359420b5d0f",
        "title": "章台柳",
        "author": "韩翃",
        "content": "章台柳，章台柳，往日依依今在否？纵使长条似旧垂，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十"
        }
    }
]