[
    {
        "uuid": "fd6743210d285ac2fecc689005c5884c",
        "title": "游清都观寻沈道士得芳字",
        "author": "赵中虚",
        "content": "青溪阻千仞，姑射藐汾阳。\n未若游兹境，探玄众妙场。\n鹤来疑羽客，云泛似霓裳。\n寓目虽灵宇，游神乃帝乡。\n道存真理得，心灰俗累忘。\n烟霞凝抗殿，松桂肃长廊。\n早蝉清暮响，崇兰散晚芳。\n即此翔寥廓，非復控榆枋。",
        "dynasty": "唐",
        "collection_info": null
    },
    {
        "uuid": "2bc2e64a8619c050e0c608352da83bd5",
        "title": "游清都观寻沈道士得芳字",
        "author": "赵中虚",
        "content": "青溪阻千仞，姑射藐汾阳。\n未若游兹境，探玄众妙场。\n鹤来疑羽客，云泛似霓裳。\n寓目虽灵宇，游神乃帝乡。\n道存真理得，心灰俗累忘。\n烟霞凝抗殿，松桂肃长廊。\n早蝉清暮响，崇兰散晚芳。\n即此翔寥廓，非复控榆枋。",
        "dynasty": "唐",
        "collection_info": {
            "collection": "御定全唐诗",
            "volume": "卷三十三"
        }
    }
]