[
    {
        "uuid": "4fa521feeda574b4bd05b5f2d90471bb",
        "title": "题盱眙第一山",
        "author": "郑汝谐",
        "content": "忍耻包羞事北庭，奚奴得意管逢迎。\n燕山有石无人勒，却向都梁记姓名。",
        "dynasty": "宋",
        "collection_info": null
    },
    {
        "uuid": "c76b3c380ee1e7351168f4d87b6c021c",
        "title": "水南寺",
        "author": "郑汝谐",
        "content": "徜徉水南寺，青山在指顾。\n山中八洞列，天巧于此觑。\n谁谓宝方小，方是洞天数。",
        "dynasty": "宋",
        "collection_info": null
    },
    {
        "uuid": "7057c4d620b748f08d6656b27d43204b",
        "title": "题石门洞",
        "author": "郑汝谐",
        "content": "每移征棹并云根，便觉幽怀谢世喧。\n皓色飞来天际雪，红尘不到水边门。\n破荒康乐名犹在，纪胜元章字不存。\n但有好山容老子，何须更访武陵源。",
        "dynasty": "宋",
        "collection_info": null
    }
]