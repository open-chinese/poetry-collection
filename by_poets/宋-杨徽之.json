[
    {
        "uuid": "2dfa18bd4b3123c9764c90e78268e20d",
        "title": "宿廖融山斋",
        "author": "杨徽之",
        "content": "清和春尚在，欢醉日何长。\n谷鸟随柯转，庭花夺酒香。\n初晴岩翠滴，嚮晚树阴凉。\n别有堪吟处，相留宿草堂。",
        "dynasty": "宋",
        "collection_info": null
    },
    {
        "uuid": "b974510651680a13e1500f4bc58e93a4",
        "title": "峨眉",
        "author": "杨徽之",
        "content": "嘉州山水地，二蜀最为美。\n翠岭迭峨眉，长澜涌锦水。",
        "dynasty": "宋",
        "collection_info": null
    },
    {
        "uuid": "c74808e37eca6cbcf9d04f7b92d2db05",
        "title": "翠光亭",
        "author": "杨徽之",
        "content": "钓舟浮浅濑，冈舍晚重林。\n云放千峰出，花藏一径深。",
        "dynasty": "宋",
        "collection_info": null
    },
    {
        "uuid": "0d6b7a4a78857bf11cad5e121954473c",
        "title": "嘉州作",
        "author": "杨徽之",
        "content": "俗遇腊辰持药献，吏逢衙日隔花参。\n耆宿因来问封部，竹篱西畔是云南。",
        "dynasty": "宋",
        "collection_info": null
    },
    {
        "uuid": "61a89d53df1be25133172970f8116ab4",
        "title": "禁林讌会之什",
        "author": "杨徽之",
        "content": "星移岁律应青阳，得奉羣英集玉堂。\n龙凤双飞观御札，云霞五色咏天章。\n禁林渐觉清风暖，仙界元知白日长。\n诏出紫泥封去润，朝迴莲烛赐来香。\n二篇称奬恩尤重，万国传闻道更光。\n何幸微才逢盛事，愿因史册纪余芳。",
        "dynasty": "宋",
        "collection_info": null
    },
    {
        "uuid": "12825d8704d5e8ee18af30d87efaf9ba",
        "title": "汉阳晚泊",
        "author": "杨徽之",
        "content": "傍桥吟望汉阳城，山徧楼台彻上层。\n犬吠竹篱沽酒客，鹤随苔岸洗衣僧。\n疏钟未彻闻寒漏，斜月初沈见远灯。\n夜静邻船问行计，晓帆相与向巴陵。",
        "dynasty": "宋",
        "collection_info": null
    },
    {
        "uuid": "e27bc0e34ba60ccfc2c1e825516e9839",
        "title": "寒食寄郑起侍郎",
        "author": "杨徽之",
        "content": "清明时节出郊原，寂寂山城柳映门。\n水隔淡烟修竹寺，路经疏雨落花村。\n天寒酒薄难成醉，地迥楼高易断魂。\n回首故山千里外，别离心绪向谁言。",
        "dynasty": "宋",
        "collection_info": null
    },
    {
        "uuid": "d4d5ac9ea442e8a3c3dd27f87a792cfc",
        "title": "赠谭先生",
        "author": "杨徽之",
        "content": "古观重重遶翠微，杉松深处掩双扉。\n云生万壑投龙去，海隔三山放鹤归。\n花洞宴游春日永，石坛朝礼曙星稀。\n每听高论长生理，拟向尘中便拂衣。",
        "dynasty": "宋",
        "collection_info": null
    },
    {
        "uuid": "4abe13fa1cdb3630baed67e38deb2799",
        "title": "送梦英大师",
        "author": "杨徽之",
        "content": "独携瓶锡欲春残，深入终南路屈盘。\n万象幽玄吟裏见，一心圆寂定中观。\n翠微寺在杉松老，紫阁峰高水石寒。\n莫凭危栏临北望，满城烟草是长安。",
        "dynasty": "宋",
        "collection_info": null
    },
    {
        "uuid": "2ca08843b43f97bdcde2f6fd90199d97",
        "title": "句  其一",
        "author": "杨徽之",
        "content": "戍楼烟自直，战地雨长腥。",
        "dynasty": "宋",
        "collection_info": null
    },
    {
        "uuid": "0ac5cbe9b2a2ce88cd4b558b1aa51c50",
        "title": "句  其二",
        "author": "杨徽之",
        "content": "偶题岩石云生笔，闲遶庭松露湿衣。",
        "dynasty": "宋",
        "collection_info": null
    },
    {
        "uuid": "c157a71618a983f1cf53029e065d8f51",
        "title": "句  其三",
        "author": "杨徽之",
        "content": "新霜染枫叶，皓月借芦花。",
        "dynasty": "宋",
        "collection_info": null
    },
    {
        "uuid": "468616ed00903eb7adb315295f374b5e",
        "title": "句  其四",
        "author": "杨徽之",
        "content": "废宅寒塘水，荒坟宿草烟。",
        "dynasty": "宋",
        "collection_info": null
    },
    {
        "uuid": "20b36f30713de3b4649ca831adb04a25",
        "title": "句  其五",
        "author": "杨徽之",
        "content": "青帝已教春不老，素娥何惜月长圆。",
        "dynasty": "宋",
        "collection_info": null
    },
    {
        "uuid": "1ef67d44763ccc132a1925122f8da7bf",
        "title": "句  其六",
        "author": "杨徽之",
        "content": "浮花水入瞿塘峡，带雨云归越嶲州。",
        "dynasty": "宋",
        "collection_info": null
    },
    {
        "uuid": "f8baf3140fd706092787a59a1ffc4759",
        "title": "句  其七",
        "author": "杨徽之",
        "content": "春归万年树，月满九重城。",
        "dynasty": "宋",
        "collection_info": null
    },
    {
        "uuid": "90ba4da507d96cd05ac55828ce508028",
        "title": "句  其八",
        "author": "杨徽之",
        "content": "开尽菊花秋色老，落残桐叶雨声寒。",
        "dynasty": "宋",
        "collection_info": null
    },
    {
        "uuid": "a3c96f5e7d5df53a5d0fe2201924c208",
        "title": "句  其九",
        "author": "杨徽之",
        "content": "少年牢落今何幸，叨遇君王问姓名。",
        "dynasty": "宋",
        "collection_info": null
    },
    {
        "uuid": "60aa9dce7cf57c05cbcedcd8ed98cb68",
        "title": "句  其一○",
        "author": "杨徽之",
        "content": "杳杳烟芜何处尽，摇摇风柳不胜垂。",
        "dynasty": "宋",
        "collection_info": null
    },
    {
        "uuid": "14c5ee124f7b641b36d2da0ad5fead51",
        "title": "句  其一一",
        "author": "杨徽之",
        "content": "江流嶓冢雨，路入汉家山。",
        "dynasty": "宋",
        "collection_info": null
    },
    {
        "uuid": "97e4ec3abfb5e6485079def00ec240a1",
        "title": "句  其一二",
        "author": "杨徽之",
        "content": "山云收雨半川晴。",
        "dynasty": "宋",
        "collection_info": null
    },
    {
        "uuid": "a058c0cf835b1d8cc93ec5c416d066da",
        "title": "句  其一三",
        "author": "杨徽之",
        "content": "少孤心易感。",
        "dynasty": "宋",
        "collection_info": null
    }
]