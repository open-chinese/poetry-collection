[
    {
        "title": "满庭芳 团菊苞金",
        "author": "僧儿",
        "content": "团菊苞金，丛兰减翠，画成秋暮风烟。\n使君归去，千里倍潸然。\n两度朱幡雁水，全胜得、陶侃当年。\n如何见，一时盛事，都在送行篇。\n愁烦。\n梳洗懒，寻思陪宴，把月湖边。\n有多少、风流往事萦牵。\n闻道霓旌羽驾，看看是、玉局神仙。\n应相许，冲云破雾，一到洞中天。",
        "dynasty": "宋",
        "collection_info": null
    }
]