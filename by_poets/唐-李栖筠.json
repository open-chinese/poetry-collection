[
    {
        "title": "张公洞",
        "author": "李栖筠",
        "content": "一径深窈窕，上升翠微中。\n忽然灵洞前，日月开仙宫。\n道士十二人，往还驭清风。\n焚香入深洞，巨石如虚空。\n夙夜备苹藻，诏书祠张公。\n五云何裴回，玄鹤下苍穹。\n我本道门子，愿言出尘笼。\n扫除方寸间，几与神灵通。\n宿昔勤梦想，契之在深衷。\n迟迴将不还，章绶击我躬。\n稽首谢真侣，辞满归崆峒。",
        "dynasty": "唐",
        "collection_info": null
    },
    {
        "title": "投宋大夫",
        "author": "李栖筠",
        "content": "十处投人九处违，家乡万里又空归。\n严霜昨夜侵人骨，谁念高堂未授衣。",
        "dynasty": "唐",
        "collection_info": null
    },
    {
        "title": "张公洞",
        "author": "李栖筠",
        "content": "一径深窈窕，上升翠微中。忽然灵洞前，日月开仙宫。\n道士十二人，往还驭清风。焚香入深洞，巨石如虚空。\n夙夜备苹藻，诏书祠张公。五云何裴回，玄鹤下苍穹。\n我本道门子，愿言出尘笼。扫除方寸间，几与神灵通。\n宿昔勤梦想，契之在深衷。迟回将不还，章绶系我躬。\n稽首谢真侣，辞满归崆峒。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十五"
        }
    }
]