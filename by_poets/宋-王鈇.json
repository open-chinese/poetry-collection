[
    {
        "title": "墨梅  其一",
        "author": "王鈇",
        "content": "前身姑射冰相似，今代潘妃玉不如。\n坐对真成在江国，淡烟微雨暗扶疏。",
        "dynasty": "宋",
        "collection_info": null
    },
    {
        "title": "墨梅  其二",
        "author": "王鈇",
        "content": "可是伤春故癯瘦，未应无意作娉婷。\n不须更向岭头觅，只此松煤更典型。",
        "dynasty": "宋",
        "collection_info": null
    },
    {
        "title": "蝶",
        "author": "王鈇",
        "content": "粉翼琼鬚似剪裁，飞飞自远逐香来。\n花间得意情多恨，应笑王孙殢酒杯。",
        "dynasty": "宋",
        "collection_info": null
    },
    {
        "title": "句",
        "author": "王鈇",
        "content": "谁言淹泊意，无酒为浇胸。",
        "dynasty": "宋",
        "collection_info": null
    }
]