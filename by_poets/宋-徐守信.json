[
    {
        "uuid": "f670621366bc3fbd44945c7914451bb7",
        "title": "诗三首  其一",
        "author": "徐守信",
        "content": "遥望南庄景色幽，前人田土后人收。\n儿孙自有儿孙福，莫与儿孙作马牛。",
        "dynasty": "宋",
        "collection_info": null
    },
    {
        "uuid": "7abdad428b7688f24c4d4283cf5fb56b",
        "title": "诗三首  其二",
        "author": "徐守信",
        "content": "富贵贫穷各有由，宿缘分定莫罔求。\n不曾下得春时种，空守荒田望有收。",
        "dynasty": "宋",
        "collection_info": null
    },
    {
        "uuid": "2e3173fae6dae52c33a05a522a0f6abe",
        "title": "诗三首  其三",
        "author": "徐守信",
        "content": "南庄北宅眼前花，好儿好女莫缦夸。\n我若一朝身死后，又属张三李四家。",
        "dynasty": "宋",
        "collection_info": null
    },
    {
        "uuid": "f8039d66f92ef61c65ed53b4cc7f7180",
        "title": "偈",
        "author": "徐守信",
        "content": "天地一尺，四海一滴。\n把眼一眨，不见踪迹。",
        "dynasty": "宋",
        "collection_info": null
    },
    {
        "uuid": "cec1e9adc5319531459576718173a359",
        "title": "诗一首",
        "author": "徐守信",
        "content": "牡蛎滩头一艇横，夕阳西去待潮生。\n与君不负登临约，同上金鳌背上行。",
        "dynasty": "宋",
        "collection_info": null
    }
]