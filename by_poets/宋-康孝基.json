[
    {
        "title": "游虎邱",
        "author": "康孝基",
        "content": "虎邱天下名，胜概状难成。\n入寺登山险，开门见路平。\n云连松色翠，风度磬声清。\n好便称居士，安闲过一生。",
        "dynasty": "宋",
        "collection_info": null
    },
    {
        "title": "春游",
        "author": "康孝基",
        "content": "行春喜入虎邱山，按辔风和草色闲。\n寺内翠微松桧裏，空中绀宇水云间。\n桃花时作翻翻落，苔藓晴留点点斑。\n不为白公为太守，霓裳一曲暮迴还。",
        "dynasty": "宋",
        "collection_info": null
    },
    {
        "title": "寄题神山县玉兔寺",
        "author": "康孝基",
        "content": "国朝梵剎多新额，玉兔名存四百年。\n曾为皇唐称瑞应，得于炎宋保流传。\n荆山温润尝凝化，月窟精神主缺圆。\n寺记废兴书异事，丰碑采摭尽雕镌。",
        "dynasty": "宋",
        "collection_info": null
    }
]