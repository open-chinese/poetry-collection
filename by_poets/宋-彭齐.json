[
    {
        "uuid": "653a87d83fc46af3ba7948b6bdefa9ac",
        "title": "献南丰宰",
        "author": "彭齐",
        "content": "昨夜黄斑入县来，分明踪迹印苍苔。\n几多道德驱难去，些子猪羊引便来。\n令尹声声言有过，录公口口道无灾。\n思量也解开东阁，留取头蹄设秀才。",
        "dynasty": "宋",
        "collection_info": null
    },
    {
        "uuid": "539b7250d9ea27ea751ec92586242f61",
        "title": "寒食忆江南",
        "author": "彭齐",
        "content": "四度逢寒食，江南身未还。\n二亲青草冢，三月子规山。\n榆柳藏新火，松楸病故关。\n东风两行泪，原上夕阳间。",
        "dynasty": "宋",
        "collection_info": null
    },
    {
        "uuid": "c5d4cb4069825c3dc5e5427a7d974068",
        "title": "酒旗",
        "author": "彭齐",
        "content": "太平天子束戈矛，惟许青旗在酒楼。\n我有百瓢元帅量，使君酣战客中愁。",
        "dynasty": "宋",
        "collection_info": null
    }
]