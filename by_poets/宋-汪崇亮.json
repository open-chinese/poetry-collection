[
    {
        "title": "青溪主客歌",
        "author": "汪崇亮",
        "content": "野王手奏淮淝捷，门户归来有旌节。\n伸眉一笑紫髯秋，袖中犹挟柯亭月。\n山阴主人载雪舟，掀篷繫缆青溪头。\n平生耳热欠一识，若为牵挽行云留。\n一声横玉西风裏，芦花不动鸥飞起。\n马蹄依旧入青山，柳梢浸月天如水。",
        "dynasty": "宋",
        "collection_info": null
    },
    {
        "title": "句  其一",
        "author": "汪崇亮",
        "content": "溪鹭踏影立，风蝉曳声过。",
        "dynasty": "宋",
        "collection_info": null
    },
    {
        "title": "句  其二",
        "author": "汪崇亮",
        "content": "梦回酒醒不知处，月静人稀方忆君。",
        "dynasty": "宋",
        "collection_info": null
    }
]