[
    {
        "uuid": "c14ee18aa173c94b29b991003408f60a",
        "title": "绮罗香 浦月窥檐",
        "author": "张盘",
        "content": "浦月窥檐，松泉漱枕，屏里吴山何处。\n暗粉疏红，依旧为谁匀注。\n都负了、燕约莺期，更闲却、柳烟花雨。\n纵十分、春到邮亭，赋怀应是断肠句。\n青青原上荠麦，还被东风无赖，翻成离绪。\n望极天西，惟有陇云江树。\n斜照带、一缕新愁，尽分付、暮潮归去。\n步闲阶、待卜心期，落花空细数。",
        "dynasty": "宋",
        "collection_info": null
    },
    {
        "uuid": "88e76f8a208859b49c48b2e35d4bbd20",
        "title": "浣溪纱・浣溪沙 习习轻风破海棠",
        "author": "张盘",
        "content": "习习轻风破海棠。\n秋千移影上回廊。\n昼长蝴蝶为谁忙。\n度柳早莺分暖绿，过花小燕带春香。\n满庭芳草又斜阳。",
        "dynasty": "宋",
        "collection_info": null
    }
]