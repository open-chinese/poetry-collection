[
    {
        "uuid": "b8ceeda53960108cf09afffd4b95fc0d",
        "title": "偈一首",
        "author": "释祖元",
        "content": "小庵小舍小丛林，土地何须八九人。\n若解轮番来打供，免教碎作一堆尘。",
        "dynasty": "宋",
        "collection_info": null
    },
    {
        "uuid": "cc134c02dd922bdac3b4b6471c26a0b1",
        "title": "香严贫",
        "author": "释祖元",
        "content": "无地无锥未是贫，知无尚有守无身。\n侬家近日贫来甚，不见当初贫底人。",
        "dynasty": "宋",
        "collection_info": null
    },
    {
        "uuid": "b7ade26a03d364ac717ff5148366bfbd",
        "title": "竹篦",
        "author": "释祖元",
        "content": "不触又不背，徒劳生拟议。\n开口更商量，白云千万里。",
        "dynasty": "宋",
        "collection_info": null
    },
    {
        "uuid": "6882749aeea4c93b80e61ca60a715dd1",
        "title": "偈三首  其一",
        "author": "释祖元",
        "content": "剔起灯来是火，历劫无明照破。\n归堂撞见圣僧，几乎当面蹉过。",
        "dynasty": "宋",
        "collection_info": null
    },
    {
        "uuid": "cad9aac8a1b2ce256dcd2b7cb763555a",
        "title": "偈三首  其二",
        "author": "释祖元",
        "content": "有佛处不得住，踏着秤锤硬似铁。\n无佛处急走过，脚下草深三尺。\n三千里外，逢人不得错举。\n北斗挂须弥，棒头挑日月。\n摘杨花，摘杨花，眼裏瞳人着绣鞋。",
        "dynasty": "宋",
        "collection_info": null
    },
    {
        "uuid": "61c57fed9eb6ff00d2a2f794f320b7e4",
        "title": "偈三首  其三",
        "author": "释祖元",
        "content": "雁山枯木实头禅，不在尖新语句边。\n背手忽然摸得着，长鲸吞月浪滔天。",
        "dynasty": "宋",
        "collection_info": null
    }
]