[
    {
        "uuid": "60fdb48677da61b9d1ba2e228060844e",
        "title": "偈一首",
        "author": "释祖元",
        "content": "小庵小舍小丛林，土地何须八九人。\n若解轮番来打供，免教碎作一堆尘。",
        "dynasty": "宋",
        "collection_info": null
    },
    {
        "uuid": "9b56b4e2a01293d0801498df9921adc6",
        "title": "香严贫",
        "author": "释祖元",
        "content": "无地无锥未是贫，知无尚有守无身。\n侬家近日贫来甚，不见当初贫底人。",
        "dynasty": "宋",
        "collection_info": null
    },
    {
        "uuid": "ab03066254849d4e9e2747f0bedce02b",
        "title": "竹篦",
        "author": "释祖元",
        "content": "不触又不背，徒劳生拟议。\n开口更商量，白云千万里。",
        "dynasty": "宋",
        "collection_info": null
    },
    {
        "uuid": "51cc0b6e334fa827acd2464c0e1028e8",
        "title": "偈三首  其一",
        "author": "释祖元",
        "content": "剔起灯来是火，历劫无明照破。\n归堂撞见圣僧，几乎当面蹉过。",
        "dynasty": "宋",
        "collection_info": null
    },
    {
        "uuid": "c4fdd620246d5a46bee9f00c11bd696d",
        "title": "偈三首  其二",
        "author": "释祖元",
        "content": "有佛处不得住，踏着秤锤硬似铁。\n无佛处急走过，脚下草深三尺。\n三千里外，逢人不得错举。\n北斗挂须弥，棒头挑日月。\n摘杨花，摘杨花，眼裏瞳人着绣鞋。",
        "dynasty": "宋",
        "collection_info": null
    },
    {
        "uuid": "bcbfa2c3d3ec130232e7b03ee7f76662",
        "title": "偈三首  其三",
        "author": "释祖元",
        "content": "雁山枯木实头禅，不在尖新语句边。\n背手忽然摸得着，长鲸吞月浪滔天。",
        "dynasty": "宋",
        "collection_info": null
    }
]