[
    {
        "title": "锁窗寒・琐寒窗 雨洗红尘",
        "author": "程先",
        "content": "雨洗红尘，云迷翠麓，小车难去。\n凄凉感慨，未有今年春暮。\n想曲江水边丽人，影沈香歇谁为主。\n但兔葵燕麦，风前摇荡，径花成土。\n空被多情苦。\n庆会难逢，少年几许。\n纷纷沸鼎，负了青阳百五。\n待何时、重享太平，典衣贳酒相尔汝。\n算兰亭、有此欢娱，又却悲今古。",
        "dynasty": "宋",
        "collection_info": null
    }
]