[
    {
        "uuid": "ccdc64d292f4a395844199d8dfd89619",
        "title": "沁园春 自己阳生",
        "author": "崔中",
        "content": "自己阳生，正是中虚，静极动时。\n默地雷微震，冲开玉户，天心朗彻，放下帘帏。\n真火冲融，灵泉复凑，不昧谷神何险危。\n自然妙，若三川龙跃，九万鹏飞。\n中中二土成圭。\n意眷恋浓如母护儿。\n这恍惚真容，不空不色，窈冥妙象，无识无知。\n命住丹圆，全真体道，夺志精修休自迟。\n收功了，把三才全理，一贯全归。",
        "dynasty": "宋",
        "collection_info": null
    },
    {
        "uuid": "270e6c44bb8d3903167ccc52cd8eac2c",
        "title": "和邓至宏咏桂",
        "author": "崔中",
        "content": "留伴君家老圃芳，月中余荫带天香。\n愚公纵有移山力，不入当年花石纲。",
        "dynasty": "宋",
        "collection_info": null
    }
]