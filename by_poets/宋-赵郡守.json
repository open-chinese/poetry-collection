[
    {
        "uuid": "49e9ad92fe5247bb3db85c2a1adca154",
        "title": "赠令狐使",
        "author": "赵郡守",
        "content": "□城昔有山，登临倚空阔。\n震凌谁负舟，荆榛披雉堞。\n朅来亦期年，每每念陈迹。\n虽当补苴时，忍使胜览绝。\n度材仿飞翚，开径通游辙。\n盍簪领嘉宾，举酬及良夕。\n风清无规尘，夜寒听伊笛。\n茫渺挹天根，淡荡浮月魄。\n景色逐时新，诗联怀古刻。\n楼成且志喜，平畴剩秋穑。",
        "dynasty": "宋",
        "collection_info": null
    }
]