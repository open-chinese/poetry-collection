[
    {
        "uuid": "44a6a74e034f7cd5b4569ecc4bfa091f",
        "title": "举野狐话颂",
        "author": "释印",
        "content": "不落不昧，诬人之罪。\n不昧不落，无绳自缚。\n可怜柳絮随春风，有时自西还自东。",
        "dynasty": "宋",
        "collection_info": null
    },
    {
        "uuid": "9ef3c13435031ea9e210f018df8e9f3d",
        "title": "周侯祠",
        "author": "释印",
        "content": "将军手持三尺剑，奋身直入蛟龙穴。\n至今鱼鼈不敢游，溪流上下皆腥血。\n千年庙食未足酬，问之父老何其忧。\n害人白额犹未尽，纷纷不独南山头。",
        "dynasty": "宋",
        "collection_info": null
    }
]