[
    {
        "uuid": "de38d3832849d9bc28291cd160384a5a",
        "title": "述怀二首  其一",
        "author": "郭昭干",
        "content": "箕颖久沦没，矫矫谁能羣。\n忆昔让王者，高风殊可闻。\n我怀在寥廓，思勒沧浪勋。\n何时凌紫蹻，翛然绝尘氛。",
        "dynasty": "宋",
        "collection_info": null
    },
    {
        "uuid": "7929a4af4b215787f2dc96944d79ba8c",
        "title": "述怀二首  其二",
        "author": "郭昭干",
        "content": "皇皇长安都，赫赫金张第。\n车马竞奔趋，穷达在片议。\n绮丽世所欣，崇高物恒忌。\n何如古逸民，蓬门卧幽閟。",
        "dynasty": "宋",
        "collection_info": null
    },
    {
        "uuid": "b7e4d56c6796e052d95cd649ea4ddbba",
        "title": "移家",
        "author": "郭昭干",
        "content": "大道夷且长，捷径自窘步。\n借问漫游人，胡为局纡路。\n我马亦既秣，风云岂驰骛。\n迁乔非所期，舍筏聊自渡。\n世途良足吁，更驾循轨度。",
        "dynasty": "宋",
        "collection_info": null
    }
]