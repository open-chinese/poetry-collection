[
    {
        "uuid": "bb44a6a2020c4f2ecd2bd2bcb1593fec",
        "title": "赋以鹤羽代银甲",
        "author": "琴士",
        "content": "峄阳孤桐鸣素丝，玉为轸兮金为徽。\n四珍合就已奇绝，犹嫌指声未清彻。\n负金翅管长且尖，剪成爪样鸾胶粘。\n轻絃入手剩超越，却笑弹筝后银甲。\n要知妙处岂在声，一抚一拍如渊明。\n劝君会此不须话，世不宜真只宜假。",
        "dynasty": "宋",
        "collection_info": null
    }
]