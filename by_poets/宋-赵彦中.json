[
    {
        "uuid": "7d2ed047a1e80fb4ee2da91f54d084e5",
        "title": "挽崔舍人  其一",
        "author": "赵彦中",
        "content": "直上青霄早，秋翎插健雕。\n心源九云梦，笔阵几嫖姚。\n视草含英凤，封章落贵貂。\n身前茂陵稿，及谒汉皇朝。",
        "dynasty": "宋",
        "collection_info": null
    },
    {
        "uuid": "ca1ceabfa1d27298b72756e65f899c72",
        "title": "挽崔舍人  其二",
        "author": "赵彦中",
        "content": "仙院分宵直，书庭接翼翔。\n情忘海夫臭，语借令君香。\n壮髮犹藏葆，生刍已奠觞。\n修文平日事，地下亦为郎。",
        "dynasty": "宋",
        "collection_info": null
    }
]