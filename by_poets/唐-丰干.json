[
    {
        "title": "壁上诗二首 一",
        "author": "丰干",
        "content": "余自来天台，凡经几万迴。\n一身如云水，悠悠任去来。\n逍遥绝无闹，忘机隆佛道。\n世途岐路心，众生多烦恼。\n兀兀沈浪海，漂漂轮三界。\n可惜一灵物，无始被境埋。\n电光瞥然起，生死纷尘埃。\n寒山特相访，拾得常往来。\n论心话明月，太虚廓无碍。\n法界即无边，一法普徧该。",
        "dynasty": "唐",
        "collection_info": null
    },
    {
        "title": "壁上诗二首 二",
        "author": "丰干",
        "content": "本来无一物，亦无尘可拂。\n若能了达此，不用坐兀兀。",
        "dynasty": "唐",
        "collection_info": null
    },
    {
        "title": "壁上诗二首",
        "author": "丰干",
        "content": "余自来天台，凡经几万回。一身如云水，悠悠任去来。\n逍遥绝无闹，忘机隆佛道。世途岐路心，众生多烦恼。\n兀兀沈浪海，漂漂轮三界。可惜一灵物，无始被境埋。\n电光瞥然起，生死纷尘埃。寒山特相访，拾得常往来。\n论心话明月，太虚廓无碍。法界即无边，一法普遍该。\n本来无一物，亦无尘可拂。若能了达此，不用坐兀兀。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零七"
        }
    }
]