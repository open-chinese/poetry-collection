[
    {
        "title": "题景吕堂",
        "author": "霍权",
        "content": "佞人巧求售，富贵一息顷。\n千古名不磨，寸心犹耿耿。\n伟哉正惠孙，疾恶何勇猛。\n平生历宦途，南台与东省。\n初着獬豸冠，排击首权倖。\n姦雄始萌蘗，忠愤已骨鲠。\n一片忠义心，皦皦从簿领。\n涵养老益壮，大节兼晚景。\n若人久云亡，冰魂嗟已冷。\n羡慕徒驰神，反身盍三省。",
        "dynasty": "宋",
        "collection_info": null
    }
]