[
    {
        "uuid": "0998d860d416b0fdb470958a640c78a3",
        "title": "輓陆君实  其一",
        "author": "尹应许",
        "content": "谁使权奸酿祸深，末流无復救危枰。\n君臣霄壤难同死，社稷丘墟可再生。\n叔宝井中空大辱，鲁连海上特虚名。\n一家骨肉俱鱼腹，留得丹心万古明。",
        "dynasty": "宋",
        "collection_info": null
    },
    {
        "uuid": "5940da9d2ec5c58db4bb96e4c10f55f1",
        "title": "輓陆君实  其二",
        "author": "尹应许",
        "content": "古今忠义独斯人，危在须臾见益真。\n身不远亡忧丧节，君非同逝虑蒙尘。\n平时谁执朝廷柄，末路方知社稷臣。\n楚些欲招招不得，沧溟南望浩无津。",
        "dynasty": "宋",
        "collection_info": null
    }
]