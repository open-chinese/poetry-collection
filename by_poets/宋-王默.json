[
    {
        "uuid": "6d2f3d2b420dd2200fec39dcac43bc53",
        "title": "梅花",
        "author": "王默",
        "content": "知己林和靖，论心何水曹。\n平生怀玉雪，独立占风骚。\n月落香方觉，天寒韵更高。\n冥搜吟未就，清梦满江皋。",
        "dynasty": "宋",
        "collection_info": null
    },
    {
        "uuid": "f9ab98fbfa34df96b3d76637b4f8dd78",
        "title": "春花叹",
        "author": "王默",
        "content": "春花復春花，红红间白白。\n相看待明发，已不如昨日。\n雨露费濡染，秉芳几何时。\n姚魏殿春事，浓绿已盈枝。\n长安池馆多，新故如转烛。\n所以山中人，但种松与竹。",
        "dynasty": "宋",
        "collection_info": null
    }
]