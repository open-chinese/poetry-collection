[
    {
        "uuid": "ca7110fd9580e18bf286e9938fc69cb0",
        "title": "石云",
        "author": "薛如初",
        "content": "洞府标灵万古传，石云呈瑞始何年。\n人间欲待为霖雨，但看从龙起碧天。",
        "dynasty": "宋",
        "collection_info": null
    },
    {
        "uuid": "cab937878daa89f53e66ccfe2b474af1",
        "title": "凝真宫",
        "author": "薛如初",
        "content": "仙翁曾是便升真，灵迹千年事转新。\n碧洞峰前开紫府，清溪门外隔红尘。\n祥云瑞霭笼金殿，羽盖霓旌拥玉晨。\n今日胜游诚有遇，麻姑留我醉经春。",
        "dynasty": "宋",
        "collection_info": null
    }
]