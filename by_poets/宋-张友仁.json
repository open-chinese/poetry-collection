[
    {
        "uuid": "2abca4fbdbc66a829dbc518de8bddbcb",
        "title": "水调歌・水调 石屋势平旷",
        "author": "张友仁",
        "content": "石屋势平旷，峭壁几巉岩。\n妙哉天造地设，谁复谓神剜。\n畴昔涪翁题品，曾说人寰稀有，岂特冠湘南。\n趁取脚轻健，相与上高寒。\n避秦者，君莫问，意其间。\n祖龙文密，至今草木尚愁颜。\n赢得功成丹鼎，久矣乘风而去，跨鹤与骖鸾。\n犹有白云在，镇日绕禅关。",
        "dynasty": "宋",
        "collection_info": null
    }
]