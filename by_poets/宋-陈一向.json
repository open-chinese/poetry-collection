[
    {
        "title": "题泰山灵岩寺",
        "author": "陈一向",
        "content": "石龟泉畔铁袈裟，上有猿衔五色花。\n见说道人时挂搭，旋将青拂扫烟霞。",
        "dynasty": "宋",
        "collection_info": null
    },
    {
        "title": "赠灵岩元长老  其一",
        "author": "陈一向",
        "content": "杖锡池边六月寒，一泓泉鑑潄琅玕。\n直疑夜半天风起，吹落仙人沆瀣盘。",
        "dynasty": "宋",
        "collection_info": null
    },
    {
        "title": "赠灵岩元长老  其二",
        "author": "陈一向",
        "content": "证明台上玉炉烟，童子生云不计年。\n对面飞桥架丹壑，此中别有一家山。",
        "dynasty": "宋",
        "collection_info": null
    },
    {
        "title": "赠灵岩元长老  其三",
        "author": "陈一向",
        "content": "浓岚滴翠晓氤氲，洗我尘襟一二分。\n归步怪来轻欲举，朝衣犹带北山云。",
        "dynasty": "宋",
        "collection_info": null
    },
    {
        "title": "赠灵岩元长老  其四",
        "author": "陈一向",
        "content": "五花殿角片是间，又被红尘引出山。\n第一山前聊驻马，几声鸡犬吠云间。",
        "dynasty": "宋",
        "collection_info": null
    }
]