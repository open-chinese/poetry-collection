[
    {
        "uuid": "720e55a13c23d7bb8e505d938fe7c879",
        "title": "贺新郎 庭外潇潇雨",
        "author": "勿翁",
        "content": "庭外潇潇雨。\n对空山、再度端阳，悄无情绪。\n旧日文君今瘦损，寻旧曲、不成腔谱。\n更不周郎回顾。\n尚喜庭萱春未老，捧蒲觞、细细歌金缕。\n儿女醉，笑还语。\n醉馀更作婆娑舞。\n又谁知、灵均心事，菊英兰露。\n最苦当年哀郢意，因甚夫君未许。\n却枉使、蛾眉见妒。\n在再章台才十载，笑关河、失报应旁午。\n愁读到，楚辞句。",
        "dynasty": "宋",
        "collection_info": null
    }
]