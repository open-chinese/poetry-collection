[
    {
        "uuid": "9e4961dec7c5f582111c80b34bf912e4",
        "title": "禁林讌会之什",
        "author": "柴成务",
        "content": "内署延宾宴玉堂，紫闱深启会琳琅。\n云霏宝额题宸翰，金错瑶编勒御章。\n盘荐异羞罗彩翠，盏颂醇醴湛清光。\n柳当朱槛春先到，日过花砖影渐长。\n吟客尽容窥绮阁，栖禽应许託雕梁。\n观荣共乐文明代，惟愿登歌颂圣皇。",
        "dynasty": "宋",
        "collection_info": null
    },
    {
        "uuid": "cbfd13beab6e02f6eaea62883137301a",
        "title": "赠淳于公归养",
        "author": "柴成务",
        "content": "九霄新命降丝纶，荣列青宫听侍亲。\n着□显通天上籍，循陔重看海边春。\n入为鸳鹭行中客，归作烟霞象外人。\n一自二疏东去后，唯公千载继芳尘。",
        "dynasty": "宋",
        "collection_info": null
    }
]