[
    {
        "uuid": "ede1492ca50c7fa69307f2cc853f5c3d",
        "title": "吏隠堂为郑参议题",
        "author": "张祈",
        "content": "平时谷口驰声名，只今朝市心如水。\n司马政成方外趣，官事莫能相料理。\n公堂卜筑在人境，钟阜孱颜是吾里。\n瑶林琼树风尘外，白雪阳春谈笑裏。\n花间有酒可逃禅，客至忘吾还隠几。\n便应诏登金马门，乐此徜徉聊復尔。\n君王神圣相伊周，虎豹空山不可留。\n招我白云二三子，弹冠径出从公游。",
        "dynasty": "宋",
        "collection_info": null
    },
    {
        "uuid": "407f15cc5bb9ddc80b6c96ed35490e93",
        "title": "秀聚亭",
        "author": "张祈",
        "content": "老矣丹心在，愁来酒兴浓。\n江山遗古意，云水淡秋容。\n落日孤村笛，微风远寺钟。\n平生善知识，却忆妙高峰。",
        "dynasty": "宋",
        "collection_info": null
    }
]