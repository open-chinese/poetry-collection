[
    {
        "uuid": "fa08d418528e121a8570a779fe75f46b",
        "title": "龟山祷雨",
        "author": "徐梦发",
        "content": "久困焦熬裏，持香谒二禅。\n会留一宿觉，了得寸心缘。\n鹤识小溪路，钟闻上界天。\n龙湫分勺水，法海遍三千。",
        "dynasty": "宋",
        "collection_info": null
    },
    {
        "uuid": "cda0ca9f8d913b31209431bce0f7afcf",
        "title": "支提禅寺",
        "author": "徐梦发",
        "content": "来谒支提古道场，几年袍锦韵犹香。\n芙蓉梦裏僧趺坐，薝卜林中佛放光。\n禅语了参一宿觉，尘缘顿悟半生忙。\n若分座下龙王水，免使春田待插秧。",
        "dynasty": "宋",
        "collection_info": null
    },
    {
        "uuid": "9f4f0d7425ebdffab0edee9b1574e73b",
        "title": "凤山禅寺",
        "author": "徐梦发",
        "content": "百役红尘吏，过门一解鞍。\n频来无事干，孤坐有山看。\n留月不掩户，招风长倚栏。\n马嘶催去路，吾道尚盘桓。",
        "dynasty": "宋",
        "collection_info": null
    },
    {
        "uuid": "bf1490e29706221f2e7f626a247c7035",
        "title": "超览亭",
        "author": "徐梦发",
        "content": "壬子岁二月，亭成始宴宾。\n扁题原用旧，轮奂喜更新。\n远眺江逾碧，静观山自春。\n亭边山更好，一洗簿书尘。",
        "dynasty": "宋",
        "collection_info": null
    }
]