[
    {
        "uuid": "9b4368fc4df9436f501e13d13206e72d",
        "title": "马上吟",
        "author": "汤莘叟",
        "content": "宿雨洗山新绿嫩，晓风吹杏浅红干。\n沙头路暖日欲上，行客扬鞭不觉难。",
        "dynasty": "宋",
        "collection_info": null
    },
    {
        "uuid": "f048166bbd076fe2967604ab772ab04a",
        "title": "题舫斋",
        "author": "汤莘叟",
        "content": "谁人能使陆行舟，涉水宁无险覆忧。\n日照檐楹帆影动，风摇窗户橹声柔。\n梦回渭水清新句，歌罢浯溪欵乃愁。\n更看霜天晴夜月，幌然如过洞庭秋。",
        "dynasty": "宋",
        "collection_info": null
    },
    {
        "uuid": "48948e54a7513c0b8f877070ba094672",
        "title": "登宜春台",
        "author": "汤莘叟",
        "content": "草径无边绿，江空见底清。\n遥峰横晚色，古木自秋声。\n客舍孤云远，乡心一雁鸣。\n凭高寄吴楚，倚杖独含情。",
        "dynasty": "宋",
        "collection_info": null
    },
    {
        "uuid": "d7798771b0622c36a7411f0125437cb7",
        "title": "句",
        "author": "汤莘叟",
        "content": "葛巾簪下无多髮，茅舍门前有好山。",
        "dynasty": "宋",
        "collection_info": null
    }
]