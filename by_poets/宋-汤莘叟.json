[
    {
        "uuid": "82948d135c358504588f7e91dbba517b",
        "title": "马上吟",
        "author": "汤莘叟",
        "content": "宿雨洗山新绿嫩，晓风吹杏浅红干。\n沙头路暖日欲上，行客扬鞭不觉难。",
        "dynasty": "宋",
        "collection_info": null
    },
    {
        "uuid": "98eb4a6ba5553d88251405ee62326523",
        "title": "题舫斋",
        "author": "汤莘叟",
        "content": "谁人能使陆行舟，涉水宁无险覆忧。\n日照檐楹帆影动，风摇窗户橹声柔。\n梦回渭水清新句，歌罢浯溪欵乃愁。\n更看霜天晴夜月，幌然如过洞庭秋。",
        "dynasty": "宋",
        "collection_info": null
    },
    {
        "uuid": "246b5d4e0e231f28fce3fde4fa2c31b9",
        "title": "登宜春台",
        "author": "汤莘叟",
        "content": "草径无边绿，江空见底清。\n遥峰横晚色，古木自秋声。\n客舍孤云远，乡心一雁鸣。\n凭高寄吴楚，倚杖独含情。",
        "dynasty": "宋",
        "collection_info": null
    },
    {
        "uuid": "1d5082eef9a76f9acd4e2d130766961c",
        "title": "句",
        "author": "汤莘叟",
        "content": "葛巾簪下无多髮，茅舍门前有好山。",
        "dynasty": "宋",
        "collection_info": null
    }
]