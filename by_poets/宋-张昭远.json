[
    {
        "uuid": "6af7d29f781248454b204de6c0b1d276",
        "title": "喜雨诗  其一",
        "author": "张昭远",
        "content": "试将丹恳□青霄，还话田畴万里焦。\n不是湫龙解兴雨，元来滴滴自心苗。",
        "dynasty": "宋",
        "collection_info": null
    },
    {
        "uuid": "5ea7bddbeba2ea5f1442514e9205aa4f",
        "title": "喜雨诗  其二",
        "author": "张昭远",
        "content": "祷旱何妨抵死求，分明在处有神湫。\n只消一念精诚格，立使风雷布九州。",
        "dynasty": "宋",
        "collection_info": null
    },
    {
        "uuid": "ca393ad5225fd7c8febf30b24cc7b332",
        "title": "喜雨诗  其三",
        "author": "张昭远",
        "content": "幽谷从来分外清，那堪雨过月华新。\n行将高谢浮名事，卜筑岩旁效子真。",
        "dynasty": "宋",
        "collection_info": null
    }
]