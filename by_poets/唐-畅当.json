[
    {
        "title": "南充谢郡客游澧州留赠宇文中丞",
        "author": "畅当",
        "content": "仆本濩落人，辱当州郡使。\n量力颇及早，谢归今即已。\n萧萧若凌虚，襟带顿销靡。\n车服率然来，涔阳作游子。\n郁郁寡开颜，默默独行李。\n忽逢平生友，一笑方在此。\n秋情宁风日，楚思浩云水。\n为语弋林者，冥冥鸿远矣。",
        "dynasty": "唐",
        "collection_info": null
    },
    {
        "title": "宿报恩寺精舍",
        "author": "畅当",
        "content": "钟梵送沈景，星多露渐光。\n风中兰靡靡，月下树苍苍。\n夜殿若山横，深松如涧凉。\n羸然虎溪子，迟我一虚床。\n杳杳空寂舍，蒙蒙莲桂香。\n拥褐依西壁，纱灯霭中央。",
        "dynasty": "唐",
        "collection_info": null
    },
    {
        "title": "自平阳馆赴郡",
        "author": "畅当",
        "content": "晨兴平阳馆，见月沈江水。\n溶溶山雾披，肃肃沙鹭起。\n奉恩谬符竹，伏轼省顽鄙。\n何当施教化，愧迎小郡史。\n寥落火耕俗，征途青冥裏。\n德绥及吾民，不德将鹿矣。\n擒姦非性能，多愍会衰齿。\n恭承共理诏，恆惧坠诸地。",
        "dynasty": "唐",
        "collection_info": null
    },
    {
        "title": "天柱隐所重荅江州应物",
        "author": "畅当",
        "content": "寂寞一怅望，秋风山景清。\n此中惟草色，翻意见人行。\n荒径饶松子，深萝绝鸟声。\n阳崖全带日，宽嶂偶通耕。\n拙昧难容世，贫寒别有情。\n烦君琼玖赠，幽懒百无成。",
        "dynasty": "唐",
        "collection_info": null
    },
    {
        "title": "山居酬韦苏州见寄",
        "author": "畅当",
        "content": "孤柴泄烟处，此中山叟居。\n观云宁有事，耽酒讵知余。\n水定鹤翻去，松歌峰俨如。\n犹烦使君问，更欲结深庐。",
        "dynasty": "唐",
        "collection_info": null
    },
    {
        "title": "春日过奉诚园",
        "author": "畅当",
        "content": "帝里阳和日，游人到御园。\n暖催新景气，春认旧兰荪。\n咏德先臣没，成蹊大树存。\n见桐犹近井，看柳尚依门。\n献地非更宅，遗忠永奉恩。\n又期攀桂后，来赏百花繁。",
        "dynasty": "唐",
        "collection_info": null
    },
    {
        "title": "军中醉饮寄沈八刘叟",
        "author": "畅当",
        "content": "酒渴爱江清，余酣漱晚汀。\n软莎欹坐稳，冷石醉眠醒。\n野膳随行帐，华音发从伶。\n数杯君不见，都已遣沈冥。",
        "dynasty": "唐",
        "collection_info": null
    },
    {
        "title": "偶宴西蜀摩诃池",
        "author": "畅当",
        "content": "珍木郁清池，风荷左右披。\n浅觞宁及醉，慢舸不知移。\n荫簟流光冷，凝簪照影欹。\n胡为独羁者，雪涕向涟漪。",
        "dynasty": "唐",
        "collection_info": null
    },
    {
        "title": "奉送杜中丞赴洪州",
        "author": "畅当",
        "content": "诏出凤凰宫，新恩连帅雄。\n江湖经战阵，草木待仁风。\n豪右贪威爱，纡繁德简通。\n多惭君子顾，攀饯路尘中。",
        "dynasty": "唐",
        "collection_info": null
    },
    {
        "title": "九日陪皇甫使君泛江宴赤岸亭",
        "author": "畅当",
        "content": "羁旅逢佳节，逍遥忽见招。\n同倾菊花酒，缓棹木兰桡。\n平楚堪愁思，长江去寂寥。\n猿啼不离峡，滩沸镇如潮。\n举目关山异，伤心乡国遥。\n徒言欢满座，谁觉客魂消。",
        "dynasty": "唐",
        "collection_info": null
    },
    {
        "title": "蒲中道中二首 一",
        "author": "畅当",
        "content": "苍苍中条山，厥形极奇磈。\n我欲涉其崖，濯足黄河水。",
        "dynasty": "唐",
        "collection_info": null
    },
    {
        "title": "蒲中道中二首 二",
        "author": "畅当",
        "content": "古剎栖杮林，绿阴覆苍瓦。\n岁晏来品题，拾叶总堪写。",
        "dynasty": "唐",
        "collection_info": null
    },
    {
        "title": "登鹳雀楼",
        "author": "畅当",
        "content": "逈临飞鸟上，高出世尘间。\n天势围平野，河流入断山。",
        "dynasty": "唐",
        "collection_info": null
    },
    {
        "title": "宿潭上二首 一",
        "author": "畅当",
        "content": "夜潭有仙舸，与月当水中。\n嘉宾爱明月，游子惊秋风。",
        "dynasty": "唐",
        "collection_info": null
    },
    {
        "title": "宿潭上二首 二",
        "author": "畅当",
        "content": "青蒲野陂水，白露明月天。\n中夜秋风起，心事坐潸然。",
        "dynasty": "唐",
        "collection_info": null
    },
    {
        "title": "别卢纶",
        "author": "畅当",
        "content": "故交君独在，又欲与君离。\n我有新秋泪，非关宋玉悲。",
        "dynasty": "唐",
        "collection_info": null
    },
    {
        "title": "题沈八斋",
        "author": "畅当",
        "content": "江斋一入何亭亭，因寄沦涟心杳冥。\n绿绮琴弹白雪引，乌丝绢勒黄庭经。",
        "dynasty": "唐",
        "collection_info": null
    },
    {
        "title": "钓渚亭",
        "author": "畅当",
        "content": "花发多远意，凫鴈有閒情。\n迟晖耿不暮，平江寂无声。\n（见《唐诗纪事》卷二七）。",
        "dynasty": "唐",
        "collection_info": null
    },
    {
        "title": "南充谢郡客游澧州留赠宇文中丞",
        "author": "畅当",
        "content": "仆本濩落人，辱当州郡使。量力颇及早，谢归今即己。\n萧萧若凌虚，襟带顿销靡。车服率然来，涔阳作游子。\n郁郁寡开颜，默默独行李。忽逢平生友，一笑方在此。\n秋情宁风日，楚思浩云水。为语弋林者，冥冥鸿远矣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十七"
        }
    },
    {
        "title": "宿报恩寺精舍",
        "author": "畅当",
        "content": "钟梵送沈景，星多露渐光。风中兰靡靡，月下树苍苍。\n夜殿若山横，深松如涧凉。羸然虎溪子，迟我一虚床。\n杳杳空寂舍，蒙蒙莲桂香。拥褐依西壁，纱灯霭中央。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十七"
        }
    },
    {
        "title": "自平阳馆赴郡",
        "author": "畅当",
        "content": "晨兴平阳馆，见月沈江水。溶溶山雾披，肃肃沙鹭起。\n奉恩谬符竹，伏轼省顽鄙。何当施教化，愧迎小郡吏。\n寥落火耕俗，征途青冥裏。德绥及吾民，不德将鹿矣。\n擒奸非性能，多愍会衰齿。恭承共理诏，恒惧坠诸地。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十七"
        }
    },
    {
        "title": "天柱隐所重答江州应物",
        "author": "畅当",
        "content": "寂寞一怅望，秋风山景清。此中惟草色，翻意见人行。\n荒径饶松子，深萝绝鸟声。阳崖全带日，宽嶂偶通耕。\n拙昧难容世，贫寒别有情。烦君琼玖赠，幽懒百无成。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十七"
        }
    },
    {
        "title": "山居酬韦苏州见寄",
        "author": "畅当",
        "content": "孤柴泄烟处，此中山叟居。观云宁有事，耽酒讵知余。\n水定鹤翻去，松歌峰俨如。犹烦使君问，更欲结深庐。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十七"
        }
    },
    {
        "title": "春日过奉诚园",
        "author": "畅当",
        "content": "帝裏阳和日，游人到御园。暖催新景气，春认旧兰荪。\n咏德先臣没，成蹊大树存。见桐犹近井，看柳尚依门。\n献地非更宅，遗忠永奉恩。又期攀桂后，来赏百花繁。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十七"
        }
    },
    {
        "title": "军中醉饮寄沈八刘叟",
        "author": "畅当",
        "content": "酒渴爱江清，余酣漱晚汀。软莎欹坐稳，冷石醉眠醒。\n野膳随行帐，华音发从伶。数杯君不见，都已遣沈冥。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十七"
        }
    },
    {
        "title": "偶宴西蜀摩诃池",
        "author": "畅当",
        "content": "珍木郁清池，风荷左右披。浅觞宁及醉，慢舸不知移。\n荫簟流光冷，凝簪照影欹。胡为独羁者，雪涕向涟漪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十七"
        }
    },
    {
        "title": "奉送杜中丞赴洪州",
        "author": "畅当",
        "content": "诏出凤凰宫，新恩连帅雄。江湖经战阵，草木待仁风。\n豪右贪威爱，纡繁德简通。多惭君子顾，攀饯路尘中。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十七"
        }
    },
    {
        "title": "九日陪皇甫使君泛江宴赤岸亭",
        "author": "畅当",
        "content": "羁旅逢佳节，逍遥忽见招。同倾菊花酒，缓棹木兰桡。\n平楚堪愁思，长江去寂寥。猿啼不离峡，滩沸镇如潮。\n举目关山异，伤心乡国遥。徒言欢满座，谁觉客魂消。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十七"
        }
    },
    {
        "title": "蒲中道中二首",
        "author": "畅当",
        "content": "苍苍中条山，厥形极奇磈。我欲涉其崖，濯足黄河水。\n古刹栖柿林，绿阴覆苍瓦。岁晏来品题，拾叶总堪写。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十七"
        }
    },
    {
        "title": "登鹳雀楼",
        "author": "畅当",
        "content": "迥临飞鸟上，高出世尘间。天势围平野，河流入断山。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十七"
        }
    },
    {
        "title": "宿潭上二首",
        "author": "畅当",
        "content": "夜潭有仙舸，与月当水中。嘉宾爱明月，游子惊秋风。\n青蒲野陂水，白露明月天。中夜秋风起，心事坐潸然。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十七"
        }
    },
    {
        "title": "别卢纶",
        "author": "畅当",
        "content": "故交君独在，又欲与君离。我有新秋泪，非关宋玉悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十七"
        }
    }
]