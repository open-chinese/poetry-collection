[
    {
        "uuid": "859883819e28cebc4cab3c72fe9504e1",
        "title": "仙吕・一半儿拟美人八咏春梦",
        "author": "查德卿",
        "content": "梨花云绕锦香亭，胡蝶春融软玉屏，花外鸟啼三四声。\n梦初惊，一半儿昏迷一半儿醒。\n春困琐窗人静日初曛，宝鼎香消火尚温，斜倚绣床深闭门。\n眼昏昏，一半儿微开一半儿盹。\n春妆自将杨柳品题人，笑捻花枝比较春，输与海棠三四分。\n再偷匀，一半儿胭脂一半儿粉。\n春愁厌听野鹊语雕檐，怕见杨花扑绣帘，拈起绣针还倒拈。\n两眉尖，一半儿微舒一半儿敛。\n春醉海棠红晕润初妍，杨柳纤腰舞自偏，笑倚玉奴娇欲眠。\n粉郎前，一半儿支吾一半儿软。\n春绣绿窗时有唾茸粘，银甲频将彩线ㄎ，绣到凤凰心自嫌。\n按春纤，一半儿端相一半儿掩。\n春夜柳绵扑槛晚风轻，花影横窗淡月明，翠被麝兰熏梦醒。\n最关情，一半儿温温一半儿冷。\n春情自调花露染霜毫，一种春心无处托，欲写写残三四遭。\n絮叨叨，一半儿连真一半儿草。",
        "dynasty": "元",
        "collection_info": null
    },
    {
        "uuid": "5ebe920437d11fcf0ed882f9309d709e",
        "title": "南吕・醉太平寄情",
        "author": "查德卿",
        "content": "钗分凤凰，衾剩鸳鸯，锦笺遗恨爱花香，写新愁半张。\n晚妆楼阁空凝望，旧游台榭添惆怅，落花庭院又昏黄，正离人断肠。\n春情东风柳丝，细雨花枝，好春能有几多时？韶华迅指。\n芭蕉叶上鸳鸯字，芙蓉帐里鸾凰事，海棠亭畔鹧鸪词，问莺儿燕子。\n楼台管弦，院落秋千，香风淡淡月娟娟，朱帘半卷。\n香消玉腕黄金钏，歌残素手白罗扇，汗溶粉面翠花细，倚阑人未眠。\n春风管弦，夜月秋千，调风弄月醉花前，把花枝笑捻。\n千金曾许如花面，半生未了看花愿，一春长费买花钱。\n风流少年。\n清名先生子陵，隐者渊明，南州旧隐老云卿，为清高显名。\n一个向七里滩曾受君王聘，一个向五柳庄终受彭泽令，一个向百花洲不受宋朝征，与巢由共清。",
        "dynasty": "元",
        "collection_info": null
    },
    {
        "uuid": "4271ec03fa8c6d11d2668ac0ee992aa7",
        "title": "越调・柳营曲金陵故址",
        "author": "查德卿",
        "content": "临故国，认残碑，伤心六朝如逝水。\n物换星移，城是人非，今古一枰棋。\n南柯梦一觉初回，北邙坟三尺荒堆。\n四围山护绕，几处树高低。\n谁，曾赋黍离离。\n江上烟艇闲，雨蓑干，渔翁醉醒江上晚。\n啼鸟关关，流水潺潺，乐似富春山。\n数声柔橹江湾，一钩香饵波寒。\n回头贪兔魄，失意放渔竿。\n看，流下蓼花滩。",
        "dynasty": "元",
        "collection_info": null
    },
    {
        "uuid": "8293ba1576a3a23a7275e074257d5982",
        "title": "双调・蟾宫曲怀古",
        "author": "查德卿",
        "content": "问从来谁是英雄？一个农夫，一个渔翁。\n晦迹南阳，栖身东海，一举成功。\n八阵图名成卧龙，《六韬》书功在非熊。\n霸业成空，遗恨无穷。\n蜀道寒云，渭水秋风。\n层楼有感倚西风百尺层楼，一道秦淮，九点齐州。\n塞雁南来，夕阳西下，江水东流。\n愁极处消除是酒，酒醒时依旧多愁。\n山岳糟丘，糊海杯瓯。\n醉了方休，醒后从头。",
        "dynasty": "元",
        "collection_info": null
    },
    {
        "uuid": "d031157baccf1f8dc38683f7fbfece6f",
        "title": "双调・庆东原",
        "author": "查德卿",
        "content": "达时务，薄利名，秋风吹动田园兴。\nΘ瓜邵平，思莼季鹰，采菊渊明。\n清淡老生涯，进退知天命。",
        "dynasty": "元",
        "collection_info": null
    }
]