[
    {
        "uuid": "fb88ea075be3ea4ddd67136582afa1c2",
        "title": "和陈子华武夷筑精舍",
        "author": "叶明",
        "content": "衮衮诸公台省居，可怜无地着吾庐。\n前因本是四禅派，今日相追九老图。\n忧顾全闽曾倚重，诛锄遗孽岂容逋。\n兔葵燕麦玄都满，休忆桃霞映绿湖。",
        "dynasty": "宋",
        "collection_info": null
    },
    {
        "uuid": "f446d2e2fac57c5d52f1d051b0288160",
        "title": "题冯唐庙",
        "author": "叶明",
        "content": "千百年来汉老郎，晓来灯火晚来香。\n庭前不用寻碑记，已载班书数十行。",
        "dynasty": "宋",
        "collection_info": null
    }
]