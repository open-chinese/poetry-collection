[
    {
        "title": "猿峤",
        "author": "傅翼",
        "content": "参差茅屋带村烟，驿路崎岖石岸边。\n风物尽成三谷景，溪山分断七闽天。\n夜猿乘月悲霜树，秋石和云泻涧泉。\n谢守来游几千载，何人能为续佳篇。",
        "dynasty": "宋",
        "collection_info": null
    },
    {
        "title": "福山寺",
        "author": "傅翼",
        "content": "隠隠晴空露翠微，也知深处有禅扉。\n几回待入烟霞去，只恐烟霞不放归。",
        "dynasty": "宋",
        "collection_info": null
    },
    {
        "title": "句",
        "author": "傅翼",
        "content": "寂寞不胜情。",
        "dynasty": "宋",
        "collection_info": null
    }
]