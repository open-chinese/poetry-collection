[
    {
        "uuid": "3d381a9b076e2a0c0714702c9c586213",
        "title": "相和歌辞：长门怨",
        "author": "齐浣",
        "content": "茕茕孤思逼，寂寂长门夕。\n妾妒亦非深，君恩那不惜。\n携琴就玉阶，调悲声未谐。\n将心托明月，流影入君怀。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "11306af51164762731508f28e8ab3e94",
        "title": "长门怨",
        "author": "齐浣",
        "content": "茕茕孤思逼，寂寂长门夜。\n妾妒亦知非，君恩那不借。\n携琴就玉阶，调悲声未谐。\n将心托明月，流影入君怀。",
        "dynasty": "唐",
        "collection_info": {
            "collection": "御定全唐诗",
            "volume": "卷九十四"
        }
    },
    {
        "uuid": "e0086918052c753bd55062c16ce89312",
        "title": "长门怨",
        "author": "齐浣",
        "content": "宫殿沉沉月欲分，昭阳更漏不堪闻。\n珊瑚枕上千行泪，不是思君是恨君。",
        "dynasty": "唐",
        "collection_info": {
            "collection": "御定全唐诗",
            "volume": "卷九十四"
        }
    }
]