[
    {
        "uuid": "6960ed864cf17320dfa8f0735e3f1cc8",
        "title": "怀哉行",
        "author": "薛据",
        "content": "明时无废人，广厦无弃材。\n良工不我顾，有用宁自媒。\n怀策望君门，岁晏空迟迴。\n秦城多车马，日夕飞尘埃。\n伐鼓千门启，鸣珂双阙来。\n我闻雷雨施，天泽罔不该。\n何意斯人徒，弃之如死灰。\n主好臣必効，时禁权不开。\n俗流实骄矜，得志轻草莱。\n文王赖多士，汉帝资羣才。\n一言并拜相，片善咸居台。\n夫君何不遇，为泣黄金台。",
        "dynasty": "唐",
        "collection_info": null
    },
    {
        "uuid": "09c441fb74cb3ba5b2ee702a5eb3bf01",
        "title": "古兴",
        "author": "薛据",
        "content": "日中望双阙，轩盖扬飞尘。\n鸣佩初罢朝，自言皆近臣。\n光华满道路，意气安可亲。\n归来宴高堂，广筵罗八珍。\n仆妾尽绮纨，歌舞夜达晨。\n四时固相代，谁能久要津。\n已看覆前车，未见易后轮。\n丈夫须兼济，岂能乐一身。\n君今皆得志，肯顾憔悴人。",
        "dynasty": "唐",
        "collection_info": null
    },
    {
        "uuid": "dfd74c39c79b7bdb577f7bdfbcecbffb",
        "title": "冬夜寓居寄储太祝",
        "author": "薛据",
        "content": "自为洛阳客，夫子吾知音。\n爱义能下士，时人无此心。\n奈何离居夜，巢鸟飞空林。\n愁坐至月上，復闻南邻砧。",
        "dynasty": "唐",
        "collection_info": null
    },
    {
        "uuid": "7a77e0cbc66ed644ef604683c28882da",
        "title": "登秦望山",
        "author": "薛据",
        "content": "南登秦望山，目极大海空。\n朝阳半荡漾，晃朗天水红。\n溪壑争喷薄，江湖遰交通。\n而多渔商客，不悟岁月穷。\n振缗迎早潮，弭棹候长风。\n予本萍泛者，乘流任西东。\n茫茫天际帆，栖泊何时同。\n将寻会稽迹，从此访任公。",
        "dynasty": "唐",
        "collection_info": null
    },
    {
        "uuid": "65fca28c7a2c98e312b355d117c3a3ab",
        "title": "西陵口观海",
        "author": "薛据",
        "content": "长江漫汤汤，近海势弥广。\n在昔胚浑凝，融为百川泱。\n地形失端倪，天色灒滉漾。\n东南际万里，极目远无象。\n山影乍浮沈，潮波忽来往。\n孤帆或不见，棹歌犹想像。\n日暮长风起，客心空振荡。\n浦口霞未收，潭心月初上。\n林屿几邅迴，亭皋时偃仰。\n岁晏访蓬瀛，真游非外奖。",
        "dynasty": "唐",
        "collection_info": null
    },
    {
        "uuid": "3497da45e8050694452849f97556ece4",
        "title": "题鹤林寺",
        "author": "薛据",
        "content": "道门隐形胜，向背临法桥。\n松覆山殿冷，花藏溪路遥。\n珊珊宝幡挂，燄燄明灯烧。\n迟日半空谷，春风连上潮。\n少凭水木兴，暂忝身心调。\n愿谢携手客，兹山禅侣饶。",
        "dynasty": "唐",
        "collection_info": null
    },
    {
        "uuid": "2224e0573781e86e5f98b9b36049aebd",
        "title": "初去郡斋书怀",
        "author": "薛据",
        "content": "肃徒辞汝颕，怀古独悽然。\n尚想文王化，犹思巢父贤。\n时移多谗巧，大道竟谁传。\n况是疾风起，悠悠旌斾悬。\n征鸟无返翼，归流不停川。\n已经霜雪下，乃验松柏坚。\n回首望城邑，迢迢间云烟。\n志士不伤物，小人皆自妍。\n感时惟责己，在道非怨天。\n从此适乐土，东归知几年。",
        "dynasty": "唐",
        "collection_info": null
    },
    {
        "uuid": "9587f42bbcdb79ea98902c0ad61a61da",
        "title": "出青门往南山下别业",
        "author": "薛据",
        "content": "旧居在南山，夙驾自城阙。\n榛莽相蔽亏，去尔渐超忽。\n散漫余雪晴，苍茫季冬月。\n寒风吹长林，白日原上没。\n怀抱旷莫伸，相知阻胡越。\n弱年好栖隐，炼药在岩窟。\n及此离垢氛，兴来亦因物。\n末路期赤松，斯言庶不伐。",
        "dynasty": "唐",
        "collection_info": null
    },
    {
        "uuid": "ece93b6707c4a44b868d9909799007a8",
        "title": "泊震泽口",
        "author": "薛据",
        "content": "日落草木阴，舟徒泊江汜。\n苍茫万象开，合沓闻风水。\n洄沿值渔翁，䆗窱逢樵子。\n云开天宇静，月明照万里。\n早鴈湖上飞，晨钟海边起。\n独坐嗟远游，登岸望孤洲。\n零落星欲尽，朣胧气渐收。\n行藏空自秉，智识仍未周。\n伍胥既仗劒，范蠡亦乘流。\n歌竟鼓楫去，三江多客愁。",
        "dynasty": "唐",
        "collection_info": null
    },
    {
        "uuid": "79a2a30fcf48aa0eb40e27d652dd01e4",
        "title": "题丹阳陶司马厅壁",
        "author": "薛据",
        "content": "高鉴清洞彻，儒风入进难。\n诏书增宠命，才子益能官。\n门带山光晚，城临江水寒。\n唯余好文客，时得咏幽兰。",
        "dynasty": "唐",
        "collection_info": null
    },
    {
        "uuid": "5c098fbb9a5101c588937b4c8696ac70",
        "title": "古兴",
        "author": "薛据",
        "content": "投珠恐见疑，抱玉但垂泣。\n道在君不举，功成嘆何及。",
        "dynasty": "唐",
        "collection_info": null
    },
    {
        "uuid": "39637bfbaa514c2575d1870ea9c2cd51",
        "title": "早发上东门",
        "author": "薛据",
        "content": "十五能文西入秦，三十无家作路人。\n时命不将明主合，布衣空惹洛阳尘。",
        "dynasty": "唐",
        "collection_info": null
    },
    {
        "uuid": "f0db4b56c277fb6396b1b62fa81bcb9f",
        "title": "句",
        "author": "薛据",
        "content": "省署开文苑，沧浪学钓翁。\n穷冬时短晷，日尽西南天。",
        "dynasty": "唐",
        "collection_info": null
    },
    {
        "uuid": "a90f2e1aa52d5389bb70b9e1b6921a0f",
        "title": "泛太湖",
        "author": "薛据",
        "content": "万顷波涵一碧秋，飘飘随处任轻舟。\n踏歌听立忘机鹭，击楫惊飞熟梦鸥。\n烟水淡图山点翠，云霞丽景日抛毬。\n帆收不尽湖天景，何必蒹葭古渡头。\n（《古今图书集成·山川典》二八二《太湖部》）。",
        "dynasty": "唐",
        "collection_info": null
    },
    {
        "uuid": "356eb36c2454c325a9277941e17a5c40",
        "title": "怀哉行",
        "author": "薛据",
        "content": "明时无废人，广厦无弃材。\n良工不我顾，有用宁自媒。\n怀策望君门，岁晏空迟回。\n秦城多车马，日夕飞尘埃。\n伐鼓千门启，鸣珂双阙来。\n我闻雷雨施，天泽罔不该。\n何意斯人徒，弃之如死灰。\n主好臣必效，时禁权不开。\n俗流实骄矜，得志轻草莱。\n文王赖多士，汉帝资群才。\n一言并拜相，片善咸居台。\n夫君何不遇，为泣黄金台。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    },
    {
        "uuid": "f915063239ad8a9bac8116b506e4a194",
        "title": "冬夜寓居寄储太祝",
        "author": "薛据",
        "content": "自为洛阳客，夫子吾知音。\n爱义能下士，时人无此心。\n奈何离居夜，巢鸟飞空林。\n愁坐至月上，复闻南邻砧。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    },
    {
        "uuid": "1e9993362fcb3d3067d6944f7d65f11d",
        "title": "登秦望山",
        "author": "薛据",
        "content": "南登秦望山，目极大海空。\n朝阳半荡漾，晃朗天水红。\n溪壑争喷薄，江湖递交通。\n而多渔商客，不悟岁月穷。\n振缗迎早潮，弭棹候长风。\n予本萍泛者，乘流任西东。\n茫茫天际帆，栖泊何时同。\n将寻会稽迹，从此访任公。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    },
    {
        "uuid": "17cd6076e1ad0f0bd7a7829cb4943ce4",
        "title": "西陵口观海",
        "author": "薛据",
        "content": "长江漫汤汤，近海势弥广。\n在昔胚浑凝，融为百川泱。\n地形失端倪，天色灒滉漾。\n东南际万里，极目远无象。\n山影乍浮沉，潮波忽来往。\n孤帆或不见，棹歌犹想像。\n日暮长风起，客心空振荡。\n浦口霞未收，潭心月初上。\n林屿几邅回，亭皋时偃仰。\n岁晏访蓬瀛，真游非外奖。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    },
    {
        "uuid": "47411e7a5bf84347922e61f9953128fa",
        "title": "题鹤林寺",
        "author": "薛据",
        "content": "道门隐形胜，向背临法桥。\n松覆山殿冷，花藏溪路遥。\n珊珊宝幡挂，焰焰明灯烧。\n迟日半空谷，春风连上潮。\n少凭水木兴，暂忝身心调。\n愿谢携手客，兹山禅侣饶。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    },
    {
        "uuid": "f2d44f9ce6ecd0cd6d64fcabe32880c4",
        "title": "初去郡斋书怀",
        "author": "薛据",
        "content": "肃徒辞汝颍，怀古独凄然。\n尚想文王化，犹思巢父贤。\n时移多谗巧，大道竟谁传。\n况是疾风起，悠悠旌旆悬。\n征鸟无返翼，归流不停川。\n已经霜雪下，乃验松柏坚。\n回首望城邑，迢迢间云烟。\n志士不伤物，小人皆自妍。\n感时惟责己，在道非怨天。\n从此适乐土，东归知几年。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    },
    {
        "uuid": "4aa2034072369432a4578dff78c8db27",
        "title": "泊震泽口",
        "author": "薛据",
        "content": "日落草木阴，舟徒泊江汜。\n苍茫万象开，合沓闻风水。\n洄沿值渔翁，窈窕逢樵子。\n云开天宇静，月明照万里。\n早雁湖上飞，晨钟海边起。\n独坐嗟远游，登岸望孤洲。\n零落星欲尽，朣胧气渐收。\n行藏空自秉，智识仍未周。\n伍胥既仗剑，范蠡亦乘流。\n歌竟鼓楫去，三江多客愁。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    },
    {
        "uuid": "afcc50c4cf5dd354f8b82ff86ccc4d2b",
        "title": "古兴",
        "author": "薛据",
        "content": "投珠恐见疑，抱玉但垂泣。\n道在君不举，功成叹何及。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    },
    {
        "uuid": "35811f59ffb282e5a5bfbc1a9a2bf1a5",
        "title": "句",
        "author": "薛据",
        "content": "省署开文苑，沧浪学钓翁。\n（《纪事》云：「此二句据之诗也，子美怀据诗即用为句云：「独当省署开文苑，穷冬时短晷，日尽西南天。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    }
]