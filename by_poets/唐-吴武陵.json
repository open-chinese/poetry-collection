[
    {
        "uuid": "db15a52147783beb2b82e9e78016858d",
        "title": "贡院楼北新栽小松",
        "author": "吴武陵",
        "content": "拂槛爱贞容，移根自远峰。\n已曾经草没，终不任苔封。\n叶少初陵雪，鳞生欲化龙。\n乘春濯雨露，得地近垣墉。\n逐吹香微动，含烟色渐浓。\n时迴日月照，为谢小山松。",
        "dynasty": "唐",
        "collection_info": null
    },
    {
        "uuid": "0ffa6d953b24208682346e9b3a61a9fe",
        "title": "题路左佛堂",
        "author": "吴武陵",
        "content": "雀儿来逐扬风高，下视鹰鹯意气豪。\n自谓能生千里翼，黄昏依旧委蓬蒿。",
        "dynasty": "唐",
        "collection_info": null
    },
    {
        "uuid": "ea4f7da6dd2f2ddc715c0becc811659a",
        "title": "龙虎山",
        "author": "吴武陵",
        "content": "龙虎山中紫翠烟，青精颜色四时妍。\n桃枝惯见花成实，瀛岛宜闻海变田。\n五斗米仙真有道，一神楼药岂无缘。\n秋风吹绿茂陵草，的的黄金飞上天。\n（《古今图书集成·山川典》一四七《龙虎山部》）。",
        "dynasty": "唐",
        "collection_info": null
    },
    {
        "uuid": "53a9691942c4b7b1c562334f3cb4e2fb",
        "title": "贡院楼北新栽小松",
        "author": "吴武陵",
        "content": "拂槛爱贞容，移根自远峰。\n已曾经草没，终不任苔封。\n叶少初陵雪，鳞生欲化龙。\n乘春濯雨露，得地近垣墉。\n逐吹香微动，含烟色渐浓。\n时回日月照，为谢小山松。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十九"
        }
    }
]