[
    {
        "title": "毛希元隠居庐山卧龙瀑",
        "author": "叶述",
        "content": "毛子駡吴曦，蜀山渺孤愤。\n五老急扣聘，延留如大宾。\n龙分自眠地，蕙帐饶珠蠙。\n岩花开恨晚，谷鸟鸣先春。\n弔古一沉思，千载多逸民。\n登高一长望，万里皆积云。\n子勇书印历，忧愤着弥纶。\n曷不草露布，从容静风尘。\n低头汲涧曲，煮豆萁为薪。\n沮溺士之耻，昔贤终贱贫。",
        "dynasty": "宋",
        "collection_info": null
    }
]