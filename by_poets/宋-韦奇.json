[
    {
        "uuid": "37d66be09bc23d4f58ceb968232eea9c",
        "title": "题倪文昌玉湖书院",
        "author": "韦奇",
        "content": "齐斋老子今安在，一去人间余廿载。\n白衣苍狗几千回，惟有溪山长不改。\n吴兴胜概夸玉湖，鹅溪一幅玄晖图。\n天光上下渺无极，寒玉倒浸清冰壶。\n晴波万顷莹如洗，一卷石向波心起。\n先生具眼此结庐，收拾溪山入诗裏。\n渔人艇子时往还，笭箵掷下前溪湾。\n一声欸乃水天碧，回头却羡沙鸟闲。\n楼高望极情思远，前揖衡山后苍弁。\n陌头杨柳几春风，当年曾识齐斋面。\n我今怀古心悠悠，古人不见今人愁。\n夕阳收尽暝烟浮，扁舟载月归来休。",
        "dynasty": "宋",
        "collection_info": null
    },
    {
        "uuid": "5c03f537dc46a0a6f25a8c2124d4fa7d",
        "title": "句  其一",
        "author": "韦奇",
        "content": "拨灰煨芋子，带湿爇松枝。",
        "dynasty": "宋",
        "collection_info": null
    },
    {
        "uuid": "32541dd5570d7ed4ba1abba7a98481b5",
        "title": "句  其二",
        "author": "韦奇",
        "content": "林缺添松补，篱疏倩菊遮。",
        "dynasty": "宋",
        "collection_info": null
    },
    {
        "uuid": "961b02d3210a7385d74fa81c53c58d88",
        "title": "句  其三",
        "author": "韦奇",
        "content": "败壁蜗黏篆，空阶蚓结楼。",
        "dynasty": "宋",
        "collection_info": null
    },
    {
        "uuid": "86ea9b451c04583a9767b7922bd86c00",
        "title": "句  其四",
        "author": "韦奇",
        "content": "窗破入云气，林疏漏月痕。",
        "dynasty": "宋",
        "collection_info": null
    },
    {
        "uuid": "c6007786d58b8b2ceeac22a7c40f70a4",
        "title": "句  其五",
        "author": "韦奇",
        "content": "野黑鸡声颤，林深燐火明。",
        "dynasty": "宋",
        "collection_info": null
    },
    {
        "uuid": "ad86856a1363ca09f9aff953f52ccbba",
        "title": "句  其六",
        "author": "韦奇",
        "content": "病多谙药性，吟苦识诗情。",
        "dynasty": "宋",
        "collection_info": null
    },
    {
        "uuid": "2557816fe3ab0d97975ef089daeb3de9",
        "title": "句  其七",
        "author": "韦奇",
        "content": "黄犊拖犁倦，青帘说酒清。",
        "dynasty": "宋",
        "collection_info": null
    },
    {
        "uuid": "eb52c5b6ecc80487f1dc6a1947ba0603",
        "title": "句  其八",
        "author": "韦奇",
        "content": "山风嘘冷信，檐溜管离情。",
        "dynasty": "宋",
        "collection_info": null
    }
]