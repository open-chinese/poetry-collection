[
    {
        "uuid": "0b859d680befea5f229ef7fd49f077c1",
        "title": "舟泊太湖",
        "author": "李颙",
        "content": "旋经义兴境，顿棹石兰渚。\n震泽为何在，今惟太湖浦。\n圆经萦五百，盼目眇无覩。\n高天淼着岸，长津杂如缕。\n窈窕寻湾碕，迢递望峦屿。\n惊飙扬飞湍，浮霄漾悬岨。\n轻禽翔云汉，游鳞憩中浒。\n暗霭天时阴，峣岧舟航舞。\n冯河安可狥，静观戒行旅。",
        "dynasty": "宋",
        "collection_info": null
    },
    {
        "uuid": "653fc8ee6aedc3aa25bc4ceda761f87d",
        "title": "句",
        "author": "李颙",
        "content": "黯䨴重云阴，碎棱震雷咤。",
        "dynasty": "宋",
        "collection_info": null
    }
]