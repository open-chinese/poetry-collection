[
    {
        "title": "西湖杂咏",
        "author": "萧彦毓",
        "content": "花心亭上坐，满眼是湖光。\n祇为便幽趣，能来倚夕阳。\n水边春寺静，柳下小舟藏。\n不待清明近，鶑花已自忙。",
        "dynasty": "宋",
        "collection_info": null
    },
    {
        "title": "梁家渡",
        "author": "萧彦毓",
        "content": "远水环沙翠作湾，红尘飞不入青山。\n凉风一枕秋宵梦，梦绕千岩万壑间。",
        "dynasty": "宋",
        "collection_info": null
    },
    {
        "title": "清明日早出太平门",
        "author": "萧彦毓",
        "content": "江头杨柳暗藏鸦，江上鹅儿浴浅沙。\n早起一风如此恶，路旁落尽刺桐花。",
        "dynasty": "宋",
        "collection_info": null
    }
]