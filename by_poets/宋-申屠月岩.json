[
    {
        "uuid": "99cb3d0d6dd44a4a599738f285e905fc",
        "title": "李山人所居",
        "author": "申屠月岩",
        "content": "竹满园林水满池，旋栽黄菊补疎篱。\n白云遮断红尘路，人是人非总不知。",
        "dynasty": "宋",
        "collection_info": null
    },
    {
        "uuid": "64b05d9444de2c430fc6d23b89f80a51",
        "title": "閒居遣兴",
        "author": "申屠月岩",
        "content": "鸥鹭江湖性，清闲胜作官。\n家贫随分过，母健觉心宽。\n酒熟旋篘饮，诗成逐板刊。\n七星在长铗，断不为鱼弹。",
        "dynasty": "宋",
        "collection_info": null
    }
]