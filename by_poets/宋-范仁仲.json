[
    {
        "uuid": "e9879d86dd3e2dbb296923bd7e73f582",
        "title": "题梅山  其一",
        "author": "范仁仲",
        "content": "袖凛摧姦剑拂霜，奈何不报疏三章。\n南昌一尉孤忠日，西汉诸王百沸汤。\n便觅赤松为伴去，何求青史把名扬。\n想疑九转丹成后，愤吐精衷诉玉皇。",
        "dynasty": "宋",
        "collection_info": null
    },
    {
        "uuid": "0e8f462b10c22e741b43400b3131e19e",
        "title": "题梅山  其二",
        "author": "范仁仲",
        "content": "说到神仙事渺茫，寿春亘古此灵场。\n松边白隠千年鹤，岭外红拖几夕阳。\n霞驭月寒时弄影，斗坛风冷夜闻香。\n先生不必真人号，自与干坤共久长。",
        "dynasty": "宋",
        "collection_info": null
    }
]