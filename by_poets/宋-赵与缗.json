[
    {
        "uuid": "e52ec15654bac4194675775df81e35a1",
        "title": "探禹穴感怀",
        "author": "赵与缗",
        "content": "神禹宏疏凿，流传山海经。\n披览未为足，时骑李白鲸。\n是日轻飙起，翛然天籁鸣。\n孤峰带江浙，突兀地轴横。\n振衣履绝顶，盘踞雄殿亭。\n群峯百里外，拱护頼众星。\n乃信王气钟，根深奕叶生。\n厥后卧薪者，会稽栖復兴。\n此义久懵懵，寂寞羞山陵。",
        "dynasty": "宋",
        "collection_info": null
    },
    {
        "uuid": "30017c8e574651f33f42e55271bc7a80",
        "title": "访刘汉英",
        "author": "赵与缗",
        "content": "无情岁月迅飞梭，却笑浮生虑更多。\n最羡君能寻旧业，半溪春雨一渔蓑。",
        "dynasty": "宋",
        "collection_info": null
    }
]