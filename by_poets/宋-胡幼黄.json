[
    {
        "uuid": "66c38c9d5af5036ee0d6bde18dd6befc",
        "title": "水调歌头 有喜君初度",
        "author": "胡幼黄",
        "content": "有喜君初度，风雨作秋声。\n连旬烈日，稻畦麦垅欲扬尘。\n好似天瓢在手，笑把群龙呵叱，四野注如倾。\n勃勃生意满，翠浪涌纵横。\n君知否，仁者寿，寿斯仁。\n自从三代而下，民命寄苍旻。\n满目桑麻谷粟，满目簿书期会，试说与仁人。\n小试作霖手，苏醒永新民。",
        "dynasty": "宋",
        "collection_info": null
    }
]