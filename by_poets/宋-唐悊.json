[
    {
        "uuid": "6b83c03deeac3787e63a386130cbf72e",
        "title": "赋汉印",
        "author": "唐悊",
        "content": "关中金印岂秦关，想见风流汉已还。\n大飨似书谯县石，兰亭宁数会稽山。\n空余此日归囊櫜，曾是当年杂佩环。\n万户况将取如斗，此章何足繫腰间。",
        "dynasty": "宋",
        "collection_info": null
    },
    {
        "uuid": "6b8082e2c2339ad0f7e18616dfa423aa",
        "title": "题宗室赵大年横卷",
        "author": "唐悊",
        "content": "闻君新得小山川，画手来从郜雍贤。\n不学农夫焉用稼，若为王子岂知田。\n我真壠上躬耕客，亲见人间小隐天。\n始识何年京样熟，菊篱宁似景龙边。",
        "dynasty": "宋",
        "collection_info": null
    }
]