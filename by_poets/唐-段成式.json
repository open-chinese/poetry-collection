[
    {
        "uuid": "82f24c63e639f3597d80d16b2b010fb6",
        "title": "观山灯献徐尚书 一",
        "author": "段成式",
        "content": "风杪影凌乱，露轻光陆离。\n如霞散仙掌，似烧上峨嵋。\n道树千花发，扶桑九日移。\n因山成众像，不復藉蟠螭。",
        "dynasty": "唐",
        "collection_info": null
    },
    {
        "uuid": "9c409622230e102f0ba4f6f0c069298c",
        "title": "观山灯献徐尚书 二",
        "author": "段成式",
        "content": "涌出多宝塔，往来飞锡僧。\n分明三五月，传照百千灯。\n驯狖移高柱，庆云遮半层。\n夜深寒焰白，犹自缀金绳。",
        "dynasty": "唐",
        "collection_info": null
    },
    {
        "uuid": "4deeda974eeea1d194f05ffc4cd0b61a",
        "title": "观山灯献徐尚书 三",
        "author": "段成式",
        "content": "磊落风初定，轻明云乍妨。\n疎中摇月彩，繁处杂星芒。\n火树枝柯密，烛龙鳞甲张。\n穷愁读书者，应得假余光。",
        "dynasty": "唐",
        "collection_info": null
    },
    {
        "uuid": "3d64116604575ee6ac63a02a675dfe6e",
        "title": "和徐商贺卢员外赐绯",
        "author": "段成式",
        "content": "云雨轩悬莺语新，一篇佳句占阳春。\n银黄年少偏欺酒，金紫风流不让人。\n连璧座中斜日满，贯珠歌裏落花频。\n莫辞倒载吟归去，看欲东山又吐茵。",
        "dynasty": "唐",
        "collection_info": null
    },
    {
        "uuid": "311937036cd3b9158ef6d563651cbacf",
        "title": "河出荣光",
        "author": "段成式",
        "content": "符命自陶唐，吾君应会昌。\n千年清德水，九折满荣花。\n极岸浮佳气，微波照夕阳。\n澄辉明贝阙，散彩入龙堂。\n近带关云紫，遥连日道黄。\n冯夷矜海若，汉武贵宣房。\n渐没孤槎影，仍呈一苇航。\n抚躬悲未济，作颂喜时康。",
        "dynasty": "唐",
        "collection_info": null
    },
    {
        "uuid": "e15289c850400cac13cb326eeb1c96d0",
        "title": "哭李羣玉",
        "author": "段成式",
        "content": "曾话黄陵事，今为白日摧。\n老无儿女累，谁哭到泉台。",
        "dynasty": "唐",
        "collection_info": null
    },
    {
        "uuid": "8bff61042e429342376837b3095ffb4f",
        "title": "寄温飞卿笺纸",
        "author": "段成式",
        "content": "三十六鳞充使时，数番犹得裹相思。\n待将袍袄重抄了，尽写襄阳播掿词。",
        "dynasty": "唐",
        "collection_info": null
    },
    {
        "uuid": "7098903d02c17ce96f37dc4d9b9d3e36",
        "title": "题石泉兰若",
        "author": "段成式",
        "content": "矗竹为篱松作门，石楠阴底藉芳荪。\n方袍近日少平叔，注得逍遥无处论。",
        "dynasty": "唐",
        "collection_info": null
    },
    {
        "uuid": "66ade7e517ab3b420c7312df9dc3f831",
        "title": "怯酒赠周繇",
        "author": "段成式",
        "content": "大白东西飞正狂，新刍石冻杂梅香。\n诗中反语常回避，尤怯花前唤索郎。",
        "dynasty": "唐",
        "collection_info": null
    },
    {
        "uuid": "dbd516dcb9aed3353e77db189d482604",
        "title": "牛尊师宅看牡丹",
        "author": "段成式",
        "content": "洞裏仙春日更长，翠丛风翦紫霞芳。\n若为萧史通家客，情愿扛壶入醉乡。",
        "dynasty": "唐",
        "collection_info": null
    },
    {
        "uuid": "39f76252f7caad5705cb449d8eb4082f",
        "title": "观碁",
        "author": "段成式",
        "content": "闲对奕楸倾一壶，黄羊枰上几成都。\n他时谒帝铜池晓，便赌宣城太守无。",
        "dynasty": "唐",
        "collection_info": null
    },
    {
        "uuid": "fa7457678524d6bec3224e94639292e3",
        "title": "题僧壁",
        "author": "段成式",
        "content": "有僧支颊捻眉毫，起就夕阳磨剃刀。\n到此既知闲最乐，俗心何啻九牛毛。",
        "dynasty": "唐",
        "collection_info": null
    },
    {
        "uuid": "9fadfa5590ff7f1314c4908014fa9f35",
        "title": "哭房处士",
        "author": "段成式",
        "content": "独上黄坛几度盟，印开龙渥喜丹成。\n岂同叔夜终无分，空向人间着养生。",
        "dynasty": "唐",
        "collection_info": null
    },
    {
        "uuid": "522272fc93c3a17ff0b4a4911ba3c7b3",
        "title": "呈轮上人",
        "author": "段成式",
        "content": "虎到前头心不惊，残阳择蝨懒逢迎。\n东林水石未胜此，要假远公方有名。",
        "dynasty": "唐",
        "collection_info": null
    },
    {
        "uuid": "5668638d23a3a5d0b3b54059def07fc5",
        "title": "题谷隐兰若三首 一",
        "author": "段成式",
        "content": "风惹闲云半谷阴，岩西隐者醉相寻。\n草衰乍觉径增险，叶尽却疑溪不深。",
        "dynasty": "唐",
        "collection_info": null
    },
    {
        "uuid": "9531517e29e99d388c64dcfd0d171f0a",
        "title": "题谷隐兰若三首 二",
        "author": "段成式",
        "content": "鸟啄灵雏恋落晖，村情山趣顿忘机。\n丹成道士过门数，叶尽寒猨下岭稀。",
        "dynasty": "唐",
        "collection_info": null
    },
    {
        "uuid": "e654888799fd6e490e176859d350aabb",
        "title": "题谷隐兰若三首 三",
        "author": "段成式",
        "content": "风带巢熊拗树声，老僧相引入云行。\n半陂新路畬纔了，一谷寒烟烧不成。",
        "dynasty": "唐",
        "collection_info": null
    },
    {
        "uuid": "b7b4a9b977e5a82242da34e1e0e54500",
        "title": "不赴光风亭夜饮赠周繇",
        "author": "段成式",
        "content": "屏开屈膝见吴娃，蛮蜡同心四照花。\n姹女不愁难管领，斩新铅裏得黄牙。",
        "dynasty": "唐",
        "collection_info": null
    },
    {
        "uuid": "8ebc082a17c26dfe10b02043102a4686",
        "title": "嘲元中丞",
        "author": "段成式",
        "content": "莺裏花前选孟光，东山逋客酒初狂。\n素蛾毕竟难防备，烧得河车莫遣尝。",
        "dynasty": "唐",
        "collection_info": null
    },
    {
        "uuid": "01fd805e34a6ccdbf63698e6c7845721",
        "title": "寄周繇求人参",
        "author": "段成式",
        "content": "少赋令才犹强作，众医多识不能呼。\n九茎仙草真难得，五叶灵根许惠无。",
        "dynasty": "唐",
        "collection_info": null
    },
    {
        "uuid": "651c5503b84359cefe5c688ce6524ff5",
        "title": "嘲飞卿七首 一",
        "author": "段成式",
        "content": "曾见当垆一箇人，入时装束好腰身。\n少年花蔕多芳思，只向诗中写取真。",
        "dynasty": "唐",
        "collection_info": null
    },
    {
        "uuid": "51ae239fcb22a096682be4dc118bbd7a",
        "title": "嘲飞卿七首 二",
        "author": "段成式",
        "content": "醉袂几侵鱼子缬，飘缨长罥凤皇钗。\n知君欲作闲情赋，应愿将身作锦鞋。",
        "dynasty": "唐",
        "collection_info": null
    },
    {
        "uuid": "7468f750122fd3a7d3ecf738432ce6da",
        "title": "嘲飞卿七首 三",
        "author": "段成式",
        "content": "翠蝶密偎金叉首，青虫危泊玉钗梁。\n愁生半额不开靥，只为多情团扇郎。",
        "dynasty": "唐",
        "collection_info": null
    },
    {
        "uuid": "06dd8b886d090fd7d590d22e29bfed21",
        "title": "嘲飞卿七首 四",
        "author": "段成式",
        "content": "柳烟梅雪隐青楼，残日黄鹂语未休。\n见说自能裁袙腹，不知谁更着帩头。",
        "dynasty": "唐",
        "collection_info": null
    },
    {
        "uuid": "348b535497959155a11482b0c824a58b",
        "title": "嘲飞卿七首 五",
        "author": "段成式",
        "content": "愁机懒织同心苣，闷绣先描连理枝。\n多少风流词句裏，愁中空咏早环诗。",
        "dynasty": "唐",
        "collection_info": null
    },
    {
        "uuid": "2935efef2ef951477d003d3818b56184",
        "title": "嘲飞卿七首 六",
        "author": "段成式",
        "content": "燕支山色重能轻，南阳水泽鬬分明。\n不烦射雉先张翳，自有琴中威凤声。",
        "dynasty": "唐",
        "collection_info": null
    },
    {
        "uuid": "4330dc68ee89041d9f7e3232e66770a7",
        "title": "嘲飞卿七首 七",
        "author": "段成式",
        "content": "半岁愁中镜似荷，牵环撩鬓却须磨。\n花前不復抱瓶渴，月底还应琢刺歌。",
        "dynasty": "唐",
        "collection_info": null
    },
    {
        "uuid": "a8bdd5c557220c1c2b0c06cdb5dcada6",
        "title": "柔卿解籍戏呈飞卿三首 一",
        "author": "段成式",
        "content": "长担犊车初入门，金牙新酝盈深罇。\n良人为渍木瓜粉，遮却红腮交午痕。",
        "dynasty": "唐",
        "collection_info": null
    },
    {
        "uuid": "03dde24503249f7b8f4e784206c61a13",
        "title": "柔卿解籍戏呈飞卿三首 二",
        "author": "段成式",
        "content": "最宜全幅碧鲛绡，自襞春罗等舞腰。\n未有长钱求邺锦，且令裁取一团娇。",
        "dynasty": "唐",
        "collection_info": null
    },
    {
        "uuid": "f6577b1d2bbcd57f4d537886531cad9d",
        "title": "柔卿解籍戏呈飞卿三首 三",
        "author": "段成式",
        "content": "出意挑鬟一尺长，金为钿鸟簇钗梁。\n郁金种得花茸细，添入春衫领裏香。",
        "dynasty": "唐",
        "collection_info": null
    },
    {
        "uuid": "63ad425f4fa79c054632b478da6ed686",
        "title": "戏高侍御七首 一",
        "author": "段成式",
        "content": "百媚城中一箇人，紫罗垂手见精神。\n青琴仙子长敎示，自小来来号阿真。",
        "dynasty": "唐",
        "collection_info": null
    },
    {
        "uuid": "90a75c22e2b2c259c68f8a631fc8616e",
        "title": "戏高侍御七首 二",
        "author": "段成式",
        "content": "七尺髮犹三角梳，玳牛独驾长檐车。\n曾城自有三青鸟，不要莲东双鲤鱼。",
        "dynasty": "唐",
        "collection_info": null
    },
    {
        "uuid": "e2a3dd4e01836b91a49cd8374785ea09",
        "title": "戏高侍御七首 三",
        "author": "段成式",
        "content": "花恨红腰柳妬眉，东邻墙短不曾窥。\n犹怜最小分瓜日，奈许迎春得藕时。",
        "dynasty": "唐",
        "collection_info": null
    },
    {
        "uuid": "82c80861c029030c39e5cdfb0fbd86f6",
        "title": "戏高侍御七首 四",
        "author": "段成式",
        "content": "自等腰身尺六疆，两重危鬓尽钗长。\n欲熏罗荐嫌龙脑，须为寻求石叶香。",
        "dynasty": "唐",
        "collection_info": null
    },
    {
        "uuid": "8fb2f034c4321a0fb0cdd95574c4fbf4",
        "title": "戏高侍御七首 五",
        "author": "段成式",
        "content": "别起青楼作几层，斜阳幔卷鹿卢绳。\n厌裁鱼子深红缬，泥觅蜻蜓浅碧绫。",
        "dynasty": "唐",
        "collection_info": null
    },
    {
        "uuid": "d6ae94456bd8cdaa4b6383d5127dd29b",
        "title": "戏高侍御七首 六",
        "author": "段成式",
        "content": "诈嫌嚼贝磨衣钝，私带男钱压鬓低。\n不独邯郸新嫁女，四枝鬟上插通犀。",
        "dynasty": "唐",
        "collection_info": null
    },
    {
        "uuid": "936a138df7527b8ba165fcbf2ef80398",
        "title": "戏高侍御七首 七",
        "author": "段成式",
        "content": "可羡罗敷自有失，愁中漫捋白髭鬚。\n豹钱骢子能擎举，兼着连干许换无。",
        "dynasty": "唐",
        "collection_info": null
    },
    {
        "uuid": "60a6121d467bcccf5384fd152ee7a111",
        "title": "送僧二首 一",
        "author": "段成式",
        "content": "形神不灭论初成，爱马乘闲入帝京。\n四十三年虚过了，方知僧裏有唐生。",
        "dynasty": "唐",
        "collection_info": null
    },
    {
        "uuid": "3d70c20b63c3b1c41a87d35253e8b8ca",
        "title": "送僧二首 二",
        "author": "段成式",
        "content": "想到头陀最上方，桂阴犹认惠宗房。\n因行恋烧归来晚，窗下犹残一字香。",
        "dynasty": "唐",
        "collection_info": null
    },
    {
        "uuid": "80fa49622c95353ad3577d79e0625a89",
        "title": "猨",
        "author": "段成式",
        "content": "却忆书斋值晚晴，挽枝闲啸激蝉清。\n影沈巴峡夜岩色，踪绝石塘寒濑声。",
        "dynasty": "唐",
        "collection_info": null
    },
    {
        "uuid": "7402b51d87043db28a17c3f30f228957",
        "title": "送穆郎中赴阙",
        "author": "段成式",
        "content": "应念愁中恨索居，鹂歌声裏且踟蹰。\n若逢金马门前客，为说虞卿久着书。",
        "dynasty": "唐",
        "collection_info": null
    },
    {
        "uuid": "d515b79e514d623a24c3293750dc26b0",
        "title": "题商山庙",
        "author": "段成式",
        "content": "偶出云泉谒礼闱，篇章曾沐汉皇知。\n无谋静国东归去，羞过商山四老祠。",
        "dynasty": "唐",
        "collection_info": null
    },
    {
        "uuid": "e35d48b4c36a7e70edbcc74fabd3c937",
        "title": "折杨柳七首 一",
        "author": "段成式",
        "content": "枝枝交影锁长门，嫩色曾沾雨露恩。\n凤辇不来春欲尽，空留莺语到黄昏。",
        "dynasty": "唐",
        "collection_info": null
    },
    {
        "uuid": "5fd0263e515f2d5dbf393982c64dcf6e",
        "title": "折杨柳七首 二",
        "author": "段成式",
        "content": "水殿年年占早芳，柔条偏惹御炉香。\n而今万乘多巡狩，辇路无阴绿草长。",
        "dynasty": "唐",
        "collection_info": null
    },
    {
        "uuid": "df24539833a303ca3055b9a96043b44d",
        "title": "折杨柳七首 三",
        "author": "段成式",
        "content": "玉楼烟薄不胜芳，金屋寒轻翠带长。\n公子骅骝往何处，绿阴堪繫紫游缰。",
        "dynasty": "唐",
        "collection_info": null
    },
    {
        "uuid": "96a71f8062a349634079593a7aaeace7",
        "title": "折杨柳七首 四",
        "author": "段成式",
        "content": "嫩叶初齐不耐寒，风和时拂玉栏干。\n君王去日曾攀折，泣雨伤春翠黛残。",
        "dynasty": "唐",
        "collection_info": null
    },
    {
        "uuid": "a1b33069803ee4498b5d09f8f5b22f2c",
        "title": "折杨柳七首 五",
        "author": "段成式",
        "content": "微黄纔绽未成阴，绣户珠帘相映深。\n长恨早梅无赖极，先将春色出前林。",
        "dynasty": "唐",
        "collection_info": null
    },
    {
        "uuid": "3635c68afeddbf3417d6a80fed360c55",
        "title": "折杨柳七首 六",
        "author": "段成式",
        "content": "隋家堤上已成尘，汉将营边不復春。\n只向江南幷塞北，酒旗相伴惹行人。",
        "dynasty": "唐",
        "collection_info": null
    },
    {
        "uuid": "58d56cd216f024bde687eb98c8f278f8",
        "title": "折杨柳七首 七",
        "author": "段成式",
        "content": "陌上河边千万枝，怕寒愁雨尽低垂。\n黄金穟短人多折，已恨东风不展眉。",
        "dynasty": "唐",
        "collection_info": null
    },
    {
        "uuid": "3c27dae5b58565d6d09dd0f250154c16",
        "title": "哭李羣玉",
        "author": "段成式",
        "content": "酒裏诗中三十年，纵横唐突世喧喧。\n明时不作祢衡死，傲尽公卿归九泉。",
        "dynasty": "唐",
        "collection_info": null
    },
    {
        "uuid": "fdb6df904c3723a8f45c8a06d4f4a99f",
        "title": "汉宫词二首 一",
        "author": "段成式",
        "content": "歌舞初承恩宠时，六宫学妾画蛾眉。\n君王厌世妾头白，闻唱歌声却泪垂。",
        "dynasty": "唐",
        "collection_info": null
    },
    {
        "uuid": "83c205139eb84af681bb97d5fd0aeaf7",
        "title": "汉宫词二首 二",
        "author": "段成式",
        "content": "二八能歌得进名，人言选入便光荣。\n岂知妃后多娇妬，不许君前唱一声。",
        "dynasty": "唐",
        "collection_info": null
    },
    {
        "uuid": "a2add67d076765d421a442d5c73f34fc",
        "title": "醉中吟",
        "author": "段成式",
        "content": "只爱糟床滴滴声，长愁声绝又醒醒。\n人间荣辱不常定，唯有南山依旧青。",
        "dynasty": "唐",
        "collection_info": null
    },
    {
        "uuid": "efa3b5bd8174724828fd782c006e7ce5",
        "title": "桃源僧舍看花",
        "author": "段成式",
        "content": "前年帝里探春时，寺寺名花我尽知。\n今日长安已灰烬，忍能南国对芳枝。",
        "dynasty": "唐",
        "collection_info": null
    },
    {
        "uuid": "c40c4cec6e0900c73ea74315bdbc5458",
        "title": "和周繇见嘲",
        "author": "段成式",
        "content": "才甘鱼目并，艺怯马蹄间。\n王谢初飞盖，姬姜尽下山。\n缚鸡方角逐，射雉岂开颜。\n乱翠移林色，狂红照座殷。\n防梭齿虽在，乞帽鬓惭斑。\n傥恕相如瘦，应容累骑还。",
        "dynasty": "唐",
        "collection_info": null
    },
    {
        "uuid": "311b7dfdb700b71e870a73a1fac15349",
        "title": "和张希復咏宣律和尚袈裟",
        "author": "段成式",
        "content": "南山披时寒夜中，一角不动毗岚风。\n何人见此生惭媿，断续犹应护得龙。",
        "dynasty": "唐",
        "collection_info": null
    },
    {
        "uuid": "ac362d39c2f5e9e8901968e32d838e9f",
        "title": "句",
        "author": "段成式",
        "content": "高谈敬风鉴，古貌怯冰棱。\n虱暴妨归梦，虫喧彻曙更。\n梦裏思甘露，言中惜惠灯。\n新破毗昙义，相期卜夜论。\n随樵劫猨藏，隈石觑熊缘。\n[捽]胡云彩落，疻面月痕消。\n掷履仙凫起，撦衣蝴蝶飘。\n羞中含薄怒，颦裏带余娇。\n醒后犹攘臂，归时更折腰。\n狂夫自缨绝，眉势倩人描。\n不愿石郎戴笠，难甘玉女披衣。",
        "dynasty": "唐",
        "collection_info": null
    },
    {
        "uuid": "f102fb4976dfdd5c601bcb6f19903d39",
        "title": "游长安诸寺联句 靖恭坊大兴善寺 老松青桐联二十字绝句",
        "author": "段成式",
        "content": "有松堪繫马，遇钵更投鍼。\n记得汤师句，高禅助朗吟。\n乘晴入精舍，语默想东林。\n尽是忘机侣，谁惊息影禽。\n一雨微尘尽，支郎许数过。\n方同齅薝卜，不用算多罗。",
        "dynasty": "唐",
        "collection_info": null
    },
    {
        "uuid": "7af21a011e59c12ad3d85486cada2c71",
        "title": "游长安诸寺联句 靖恭坊大兴善寺 蛤像联二十字绝句",
        "author": "段成式",
        "content": "相好全如梵，端倪祗为隋。\n宁同蚌顽恶，但与鹬相持。\n虽因雀变化，不逐月亏盈。\n纵有天中匠，神工讵可成。",
        "dynasty": "唐",
        "collection_info": null
    },
    {
        "uuid": "5c57e314f30ac3c45aea100f0521f6ee",
        "title": "游长安诸寺联句 靖恭坊大兴善寺 圣柱联句",
        "author": "段成式",
        "content": "天心惟助善，圣迹此开阳。\n载恐雷轮重，絙疑电索长。\n上衝挟螮蝀，不动束锒铛。\n饥鸟未曾啄，乖龙宁敢藏。",
        "dynasty": "唐",
        "collection_info": null
    },
    {
        "uuid": "e06616a032ae6ecf421b29cb9a69fcbe",
        "title": "游长安诸寺联句 长乐坊安国寺 红楼联句",
        "author": "段成式",
        "content": "重迭碎晴空，余霞更照红。\n蝉踪近鳷鹊，鸟道接相风。\n苔静金轮路，云轻白日宫。\n壁诗传谢客，门牓占休公。",
        "dynasty": "唐",
        "collection_info": null
    },
    {
        "uuid": "9b01012e322856223c354d5081a6af4a",
        "title": "游长安诸寺联句 长乐坊安国寺 穗柏联句",
        "author": "段成式",
        "content": "一院暑难侵，莓苔共影深。\n标枝争息鸟，余吹正开襟。\n宿雨香添色，残阳石在阴。\n乘闲动诗意，助静入禅心。",
        "dynasty": "唐",
        "collection_info": null
    },
    {
        "uuid": "9e37aaf66aed968e2c66fa23573d3f84",
        "title": "游长安诸寺联句 长乐坊安国寺 题璘公院",
        "author": "段成式",
        "content": "静，虚。\n热际，安居。\n龛灯敛，印香除。\n东林宾客，西涧图书。\n檐外垂青豆，经中发白蕖。\n纵辩宗因衮衮，忘言理事如如。\n泉台定将入流否，邻笛足疑清梵余。",
        "dynasty": "唐",
        "collection_info": null
    },
    {
        "uuid": "ac68ad5ca19994744a5dc27feff077a9",
        "title": "游长安诸寺联句 常乐坊赵景公寺 吴画联句",
        "author": "段成式",
        "content": "惨澹十堵内，吴生纵狂迹。\n风云将逼人，神鬼如脱壁。\n其中龙最怪，张甲方汗栗。\n黑云夜窸窣，焉知不霹雳。\n此际忽仙子，猎猎衣舃奕。\n妙瞬乍疑生，参差夺人魄。\n往往乘猛虎，衝梁耸奇石。\n苍峭束高泉，角膝惊欹侧。\n冥狱不可视，毛戴腋流液。\n苟能水成河，剎那沈火宅。",
        "dynasty": "唐",
        "collection_info": null
    },
    {
        "uuid": "3bd502215a7f0eb1a219f0f8366a1c06",
        "title": "游长安诸寺联句 常乐坊赵景公寺 题约公院",
        "author": "段成式",
        "content": "印火荧荧，灯续燄青。\n七俱胝咒，四阿含经。\n各录佳语，聊事素屏。\n丈室安居，延宾不扃。",
        "dynasty": "唐",
        "collection_info": null
    },
    {
        "uuid": "2f8fd97201ba986774157e05e286a85c",
        "title": "游长安诸寺联句 大同坊云华寺 偶联句",
        "author": "段成式",
        "content": "共入夕阳寺，因窥甘露门。\n清香惹苔藓，忍草杂兰荪。\n捷偈飞钳荅，新诗倚杖论。\n坏幡标古剎，圣画焕崇垣。\n岂慕穿笼鸟，难防在牖猿。\n一音唯一性，三语更三幡。",
        "dynasty": "唐",
        "collection_info": null
    },
    {
        "uuid": "b2c1902301fe45ae04f3d6f1ba8302f8",
        "title": "游长安诸寺联句 道政坊宝应寺 僧房联句",
        "author": "段成式",
        "content": "古画思匡岭，上方疑傅岩。\n蝶闲移忍草，蝉晓揭高杉。\n香字消芝印，金经发茝函。\n井通松底脉，书坼洞中缄。",
        "dynasty": "唐",
        "collection_info": null
    },
    {
        "uuid": "c60cc0abda40d5333056a84d7b075cd5",
        "title": "游长安诸寺联句 道政坊宝应寺 小小写真联句",
        "author": "段成式",
        "content": "如生小小真，犹自未栖尘。\n褕袂将离座，斜柯欲近人。\n昔时知出众，情宠占横陈。\n不遣游张巷，岂教窥宋邻。\n庾楼吹笛裂，弘阁赏歌新。\n蝉怯纤腰步，蛾惊半额嚬。\n图形谁有术，买笑讵辞贫。\n复陇迷村径，重泉隔汉津。\n同心知作羽，比目定为鳞。\n残月巫山夕，余霞洛浦晨。",
        "dynasty": "唐",
        "collection_info": null
    },
    {
        "uuid": "ca351fda60f49121b3f59db832f9b46f",
        "title": "游长安诸寺联句 平康坊菩萨寺 书事联句",
        "author": "段成式",
        "content": "悉为无事者，任被俗流憎。\n客异干时客，僧非出院僧。\n远闻疎牖磬，晓辨密龛灯。\n步触珠旛响，吟窥钵水澄。\n句饶方外趣，游惬社中朋。\n静裏已驯鸽，斋中亦好鹰。\n金涂笔是褧，彩溜纸非缯。\n锡杖已剋锻，田衣从怀塍。\n占床暂一胁，卷箔赖长肱。\n佛日初开照，魔天破几层。\n咒中陈秘计，论处正先登。\n勇带绽鍼石，危防丘井藤。",
        "dynasty": "唐",
        "collection_info": null
    },
    {
        "uuid": "3e4e41e8510607951879fc35485d5246",
        "title": "游长安诸寺联句 光宅坊光宅寺 中禅师影堂联句",
        "author": "段成式",
        "content": "名下固无虚，敖曹貌严毅。\n洞达见空王，圆融入佛地。\n一言当要害，忽忽醒诸醉。\n不动须弥山，多方辩无匮。\n坦率对万乘，偈荅无所避。\n尔如毘沙门，外形如脱履。\n但以理为量，不语怪力事。\n木石摧贡高，慈悲引贪恚。\n当时乏支许，何人契深致。\n随宜讵说三，直下开不二。",
        "dynasty": "唐",
        "collection_info": null
    },
    {
        "uuid": "11c7ab3a967a5f7d21ee95abc51fda15",
        "title": "游长安诸寺联句 翊善坊保寿寺 光天帧讚联句",
        "author": "段成式",
        "content": "观音化身，厥形孔怪。\n胣脑淫厉，众魔膜拜。\n指梦鸿纷，牓列区界。\n其事明张，何不可解。\n阎阿德川，大士先天。\n众象参罗，福源田田。\n百亿花发，百千灯然。\n胶如[络绎]，浩汗连绵。\n燄摩界戚，洛迦苦霁。\n正念皈依，众青如𥶙。\n戾滓可汰，痴膜可蜕。\n稽首如空，睟容若睇。\n阐提墨师，覩而面之。\n寸念不生，未遇乎而。",
        "dynasty": "唐",
        "collection_info": null
    },
    {
        "uuid": "56e175a1d7c7d875f8b39f5c21cb2583",
        "title": "游长安诸寺联句 宣阳坊静域寺 三阶院联句",
        "author": "段成式",
        "content": "密密助堂堂，隋人歌檿桑。\n双弧摧孔雀，一矢陨贪狼。\n百步望云立，九规看月张。\n获蛟徒破浪，中乙漫如墙。\n还似贯金鼓，更疑穿石梁。\n因添挽河力，为灭射天狂。\n绝艺却南牧，英声来鬼方。\n丽龟何足敌，殪豕未为长。\n龙臂胜猨臂，星芒超箭芒。\n虚夸绝高鸟，垂拱议明堂。",
        "dynasty": "唐",
        "collection_info": null
    },
    {
        "uuid": "14adea99521278114aaec5f777602672",
        "title": "游长安诸寺联句 崇义坊招福院 赠诸上人联句",
        "author": "段成式",
        "content": "飜了西天偈，烧余梵宇香。\n捻眉愁俗客，支颊背残阳。\n洲号惟思沃，山名祗记匡。\n辨中摧世智，定裏破魔强。\n许叡禅心彻，汤休诗思长。\n朗吟疎磬断，久语贯珠妨。\n乘兴书芭叶，闲来入豆房。\n漫题存古壁，怪画匝长廊。",
        "dynasty": "唐",
        "collection_info": null
    },
    {
        "uuid": "820dc7af0bdc838949b187e1508d4b06",
        "title": "游长安诸寺联句 招国坊崇济寺 奇松联二十字绝句",
        "author": "段成式",
        "content": "杉松何相疎，榆柳方迥屑。\n无人擅谈柄，一枝不敢折。\n中庭苔藓深，吹余鸣佛禽。\n至于摧折枝，凡草犹避阴。\n僻径根从露，闲房枝任侵。\n一株风正好，来助碧云吟。\n时时埽窗声，重露滴寒砌。\n风飐一枝遒，闲窥别生势。\n偃盖入楼妨，盘根侵井窄。\n高僧独惆怅，为与澄岚隔。",
        "dynasty": "唐",
        "collection_info": null
    },
    {
        "uuid": "8d1d204522b63d15522f8109efbbbeaa",
        "title": "游长安诸寺联句 永安坊永寿寺 闲中好",
        "author": "段成式",
        "content": "闲中好，尽日松为侣。\n此趣人不知，轻风度僧语。\n闲中好，尘务不萦心。\n坐对当窗木，看移三面阴。\n闲中好，幽磬度声迟。\n卷上论题肇，画中僧姓支。",
        "dynasty": "唐",
        "collection_info": null
    },
    {
        "uuid": "943289c95b9c416e2031cf6a92feba81",
        "title": "游长安诸寺联句 崇仁坊资圣寺 诸画联句",
        "author": "段成式",
        "content": "吴生画勇矛戟攒，出变奇势千万端。\n苍苍鬼怪层壁宽，覩之忽忽毛髮寒。\n棱伽之力所疲殚，李真周昉优劣难。\n活禽生卉推边鸾，花房嫩彩犹未干。\n韩干变态如激湍，惜哉壁画世未殚。\n后人新画何汗漫。",
        "dynasty": "唐",
        "collection_info": null
    },
    {
        "uuid": "540566bb721d315c5d0356e8befb6104",
        "title": "闲中好",
        "author": "段成式",
        "content": "闲中好，尘务不萦心。\n坐对当窗木，看移三面阴。",
        "dynasty": "唐",
        "collection_info": null
    },
    {
        "uuid": "f722195ee5d7356be06b4074cdd67cea",
        "title": "与温庭筠云蓝纸绝句（幷序。诗见《全唐诗》五八四。现补序）",
        "author": "段成式",
        "content": "一日辱飞卿九寸小纸，两行亲书，云要采笺十番，录少诗「稿」（为）。\n予有杂笺数角，多抽拣与人，既玩之轻明，復用殊麻滑。\n尚愧大庾所得，犹至四百枚，岂及右军不节，尽付九万幅。\n因知碧云棋上，重翻懊恼之辞，红叶沟中，更拟相思之曲。\n固应桑根作本，藤角为封，古拙不重蔡侯，新样偏饶桓氏。\n何啻奔墨驰骋，有贵长帘，下笔纵横，偏求侧理。\n所恨无色如鸭卵，状如马肝，称写《璇玑》，且题裂帛者。\n予在九江，出意造云蓝纸。\n既乏左伯之法，全无张永之功。\n輙分五十枚，并绝句一首，或得闲中暂当药饵也。\n（原注：今《飞卿集》中有《播掿词》○苏易简《文房四谱》四《纸谱》。\n〖1〗）（〖1〗据《知不足斋业书》本《文房四谱》校改。\n另「碧云棋上」，作「碧联棋上」；「裂帛」，作「裂锦」；「全无张永之功」之「全」字作「今」字。\n）。",
        "dynasty": "唐",
        "collection_info": null
    },
    {
        "uuid": "b523f8af43b81bda2b980b13f5438ebb",
        "title": "观山灯献徐尚书",
        "author": "段成式",
        "content": "风杪影凌乱，露轻光陆离。\n如霞散仙掌，似烧上峨嵋。\n道树千花发，扶桑九日移。\n因山成众像，不復藉蟠螭。\n涌出多宝塔，往来飞锡僧。\n分明三五月，传照百千灯。\n驯狖移高柱，庆云遮半层。\n夜深寒焰白，犹自缀金绳。\n磊落风初定，轻明云乍妨。\n疏中摇月彩，繁处杂星芒。\n火树枝柯密，烛龙鳞甲张。\n穷愁读书者，应得假余光。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "fea236abf11fd6df4da17c84caa68845",
        "title": "和徐商贺卢员外赐绯",
        "author": "段成式",
        "content": "云雨轩悬莺语新，一篇佳句占阳春。\n银黄年少偏欺酒，莫辞倒载吟归去，看欲东山又吐茵。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "2e05955522d712b5517df2f40d9bd5bc",
        "title": "河出荣光",
        "author": "段成式",
        "content": "符命自陶唐，吾君应会昌。\n千年清德水，九折满荣光。\n极岸浮佳气，微波照夕阳。\n澄辉明贝阙，散彩入龙堂。\n近带关云紫，遥连日道黄。\n冯夷矜海若，汉武贵宣房。\n渐没孤槎影，仍呈一苇航。\n抚躬悲未济，作颂喜时康。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "e81076cd5e6928aca1b436c739078c6f",
        "title": "哭李群玉",
        "author": "段成式",
        "content": "曾话黄陵事，今为白日催。\n老无儿女累，谁哭到泉台。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "b823e5291711822f4802e50231d759f1",
        "title": "观棋",
        "author": "段成式",
        "content": "闲对弈楸倾一壶，黄羊枰上几成都。\n他时谒帝铜池晓，便赌宣城太守无。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "738d29ed548f0f959634a8a3b581b478",
        "title": "呈轮上人",
        "author": "段成式",
        "content": "虎到前头心不惊，残阳择虱懒逢迎。\n东林水石未胜此，要假远公方有名。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "cb45e9ea414cbf81eaac9136b11f93e8",
        "title": "题谷隐兰若三首",
        "author": "段成式",
        "content": "风惹闲云半谷阴，岩西隐者醉相寻。\n草衰乍觉径增险，叶尽却疑溪不深。\n鸟啄灵雏恋落晖，村情山趣顿忘机。\n丹成道士过门数，叶尽寒猿下岭稀。\n风带巢熊拗树声，老僧相引入云行。\n半陂新路畬才了，一谷寒烟烧不成。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "bcaf34806490ae1f126b267a8afab307",
        "title": "嘲元中丞",
        "author": "段成式",
        "content": "莺裏花前选孟光，东山逋客酒初狂。\n素娥毕竟难防备，烧得河车莫遣尝。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "5f8fe1cc6a32f9494262a60cf62a43c7",
        "title": "嘲飞卿七首",
        "author": "段成式",
        "content": "曾见当垆一个人，入时装束好腰身。\n少年花蒂多芳思，只向诗中写取真。\n醉袂几侵鱼子缬，飘缨长罥凤凰钗。\n知君欲作閒情赋，应愿将身作锦鞋。\n翠蝶密偎金叉首，青虫危泊玉钗梁。\n愁生半额不开靥，只为多情团扇郎。\n柳烟梅雪隐青楼，残日黄鹂语未休。\n见说自能裁袙腹，不知谁更着帩头。\n愁机懒织同心苣，闷绣先描连理枝。\n多少风流词句裏，愁中空咏早环诗。\n燕支山色重能轻，南阳水泽斗分明。\n不烦射雉先张翳，自有琴中威凤声。\n半岁愁中镜似荷，牵环撩鬓却须磨。\n花前不復抱瓶渴，月底还应琢刺歌。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "2a74581588e24d321020db0a3fbf6279",
        "title": "柔卿解籍戏呈飞卿三首",
        "author": "段成式",
        "content": "长担犊车初入门，金牙新酝盈深樽。\n良人为渍木瓜粉，遮却红腮交午痕。\n最宜全幅碧鲛绡，自襞春罗等舞腰。\n未有长钱求邺锦，且令裁取一团娇。\n出意挑鬟一尺长，金为钿鸟簇钗梁。\n郁金种得花茸细，添入春衫领裏香。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "558dbbed299de19d6546623bf62e5c23",
        "title": "戏高侍御七首",
        "author": "段成式",
        "content": "百媚城中一个人，紫罗垂手见精神。\n青琴仙子长教示，自小来来号阿真。\n七尺发犹三角梳，玳牛独驾长檐车。\n曾城自有三青鸟，不要莲东双鲤鱼。\n花恨红腰柳妒眉，东邻墙短不曾窥。\n犹怜最小分瓜日，奈许迎春得藕时。\n自等腰身尺六强，两重危鬓尽钗长。\n欲熏罗荐嫌龙脑，须为寻求石叶香。\n别起青楼作几层，斜阳幔卷鹿卢绳。\n厌裁鱼子深红缬，泥觅蜻蜓浅碧绫。\n诈嫌嚼贝磨衣钝，私带男钱压鬓低。\n不独邯郸新嫁女，四枝鬟上插通犀。\n可羡罗敷自有夫，愁中漫捋白髭须。\n豹钱骢子能擎举，兼着连干许换无。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "dcd161a5b1679ebbbdefdf7e32a1d8ff",
        "title": "送僧二首",
        "author": "段成式",
        "content": "形神不灭论初成，爱马乘闲入帝京。\n四十三年虚过了，方知僧裏有唐生。\n想到头陀最上方，桂阴犹认惠宗房。\n因行恋烧归来晚，窗下犹残一字香。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "73609ba9909ce67b9bc41fabd00af473",
        "title": "猿",
        "author": "段成式",
        "content": "却忆书斋值晚晴，挽枝闲啸激蝉清。\n影沈巴峡夜岩色，踪绝石塘寒濑声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "6e264835bc94cf88b350ad4c5ccff818",
        "title": "折杨柳七首",
        "author": "段成式",
        "content": "枝枝交影锁长门，嫩色曾沾雨露恩。\n凤辇不来春欲尽，空留莺语到黄昏。\n水殿年年占早芳，柔条偏惹御炉香。\n而今万乘多巡狩，辇路无阴绿草长。\n玉楼烟薄不胜芳，金屋寒轻翠带长。\n公子骅骝往何处，绿阴堪系紫游缰。\n嫩叶初齐不耐寒，风和时拂玉栏干。\n君王去日曾攀折，泣雨伤春翠黛残。\n微黄才绽未成阴，绣户珠帘相映深。\n长恨早梅无赖极，先将春色出前林。\n隋家堤上已成尘，汉将营边不復春。\n只向江南并塞北，酒旗相伴惹行人。\n陌上河边千万枝，怕寒愁雨尽低垂。\n黄金穟短人多折，已恨东风不展眉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "0c8d864037cb9be3b72897298bd1d89b",
        "title": "哭李群玉",
        "author": "段成式",
        "content": "酒裏诗中三十年，纵横唐突世喧喧。\n明时不作祢衡死，傲尽公卿归九泉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "30f6c07621436a349ea3fcf861f71c82",
        "title": "汉宫词二首",
        "author": "段成式",
        "content": "歌舞初承恩宠时，六宫学妾画蛾眉。\n君王厌世妾头白，闻唱歌声却泪垂。\n二人能歌得进名，人言选入便光荣。\n岂知妃后多娇妒，不许君前唱一声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "f0ea3464ebd9a626539923300b2b0ff6",
        "title": "桃源僧舍看花",
        "author": "段成式",
        "content": "前年帝裏探春时，寺寺名花我尽知。\n今日长安已灰烬，忍能南国对芳枝。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "c36117f3ede869ef2346230d53227252",
        "title": "和张希复咏宣律和尚袈裟",
        "author": "段成式",
        "content": "南山披时寒夜中，一角不动毗岚风。\n何人见此生惭愧，断续犹应护得龙。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "386a78ca3459c07e20330594f29017fb",
        "title": "句",
        "author": "段成式",
        "content": "高谈敬风鉴，古貌怯冰棱。\n虱暴妨归梦，虫喧彻曙更。\n梦裏思甘露，言中惜惠灯。\n新破毗昙义，相期卜夜论。\n随樵劫猿藏，隈石觑熊缘。\n捽胡云彩落，疻面月痕消。\n掷履仙凫起，撦衣蝴蝶飘。\n羞中含薄怒，颦裏带余娇。\n醒后犹攘臂，归时更折腰。\n狂夫自缨绝，眉势倩人描。\n不愿石郎戴笠，难甘玉女披衣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十四"
        }
    },
    {
        "uuid": "ae1ba94c90faa493affb4678d36765d6",
        "title": "游长安诸寺联句：靖恭坊大兴善寺：老松青桐联二…绝句",
        "author": "段成式",
        "content": "有松堪系马，遇钵更投针。\n记得汤师句，高禅助朗吟。\n——段成式乘晴入精舍，语默想东林。\n尽是忘机侣，谁惊息影禽。\n——张希复一雨微尘尽，支郎许数过。\n方同嗅薝卜，不用算多罗。\n——郑符",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "c0d431cfc709626a91e9b4061c0c1db7",
        "title": "游长安诸寺联句：靖恭坊大兴善寺：蛤像联二十字绝句",
        "author": "段成式",
        "content": "相好全如梵，端倪只为隋。\n宁同蚌顽恶，但与鹬相持。\n——段成式虽因雀变化，不逐月亏盈。\n纵有天中匠，神工讵可成。\n——张希复",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "f48dda614708a4d58d8dd2cf5b656daf",
        "title": "游长安诸寺联句：靖恭坊大兴善寺：圣柱联句",
        "author": "段成式",
        "content": "天心惟助善，圣迹此开阳。\n——段成式载恐雷轮重，縆疑电索长。\n——张希复上冲挟螮蝀，不动束锒铛。\n——段成式饥鸟未曾啄，乖龙宁敢藏。\n——张希复",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "083ed39498de6ad460403574b5054278",
        "title": "游长安诸寺联句：长乐坊安国寺：红楼联句",
        "author": "段成式",
        "content": "重迭碎晴空，余霞更照红。\n蝉踪近鳷鹊，鸟道接相风。\n——张希复苔静金轮路，云轻白日宫。\n壁诗传谢客，门榜占休公。\n——段成式",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "383cb350c3db61670e822e3fd75c5484",
        "title": "游长安诸寺联句：长乐坊安国寺：穗柏联句",
        "author": "段成式",
        "content": "一院暑难侵，莓苔共影深。\n标枝争息鸟，余吹正开襟。\n——段成式宿雨香添色，残阳石在阴。\n乘闲动诗意，助静入禅心。\n——张希复",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "b9788de5205eca6e4b384f8506052bb0",
        "title": "游长安诸寺联句：长乐坊安国寺：题璘公院",
        "author": "段成式",
        "content": "静，虚。\n热际，安居。\n——郑符龛灯敛，印香除。\n东林宾客，西涧图书。\n檐外垂青豆，——段成式经中发白蕖。\n纵辩宗因衮衮，忘言理事如如。\n——段成式泉台定将入流否，邻笛足疑清梵余。\n——段成式",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "ca5246f5477ab341d36c22b0f934ef5e",
        "title": "游长安诸寺联句：常乐坊赵景公寺：吴画联句",
        "author": "段成式",
        "content": "惨澹十堵内，吴生纵狂迹。\n风云将逼人，神鬼如脱壁。\n——段成式其中龙最怪，张甲方汗栗。\n黑云夜窸窣，焉知不霹雳。\n——张希复此际忽仙子，猎猎衣舄奕。\n妙瞬乍疑生，参差夺人魄。\n——郑符往往乘猛虎，冲梁耸奇石。\n苍峭束高泉，角膝惊欹侧。\n——段成式冥狱不可视，毛戴腋流液。\n苟能水成河，刹那沈火宅。\n——升上人",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "743c4745648216f77670bc05789bffdd",
        "title": "游长安诸寺联句：常乐坊赵景公寺：题约公院",
        "author": "段成式",
        "content": "印火荧荧，灯续焰青。\n——张希复七俱胝咒，四阿含经。\n——段成式各录佳语，聊事素屏。\n——郑符丈室安居，延宾不扃。\n——升上人",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "712782dd1b60dd352d7f1b6539bff52b",
        "title": "游长安诸寺联句：大同坊云华寺：偶联句",
        "author": "段成式",
        "content": "共入夕阳寺，因窥甘露门。\n——升上人清香惹苔藓，忍草杂兰荪。\n——郑符捷偈飞钳答，新诗倚仗论。\n——段成式坏幡标古刹，圣画焕崇垣。\n——张希复岂慕穿笼鸟，难防在牖猿。\n——段成式一音唯一性，三语更三幡。\n——张希复",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "ea38fe991845130a7c59a9ab3647553a",
        "title": "游长安诸寺联句：道政坊宝应寺：僧房联句",
        "author": "段成式",
        "content": "古画思匡岭，上方疑傅岩。\n蝶闲移忍草，蝉晓揭高杉。\n——段成式香字消芝印，金经发茝函。\n井通松底脉，书坼洞中缄。\n——张希复",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "cee5c8bf7dce7d21b62fad4a1da8c44b",
        "title": "游长安诸寺联句：道政坊宝应寺：小小写真联句",
        "author": "段成式",
        "content": "如生小小真，犹自未栖尘。\n——郑符褕袂将离座，斜柯欲近人。\n——段成式昔时知出众，情宠占横陈。\n——张希复不遣游张巷，岂教窥宋邻。\n——郑符庾楼吹笛裂，弘阁赏歌新。\n——段成式蝉怯纤腰步，蛾惊半额嚬。\n——张希复图形谁有术，买笑讵辞贫。\n——段成式复陇迷村径，重泉隔汉津。\n——郑符同心知作羽，比目定为鳞。\n——张希复残月巫山夕，余霞洛浦晨。\n——段成式",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "5bcdfd045f022b89f75a3edb95071277",
        "title": "游长安诸寺联句：平康坊菩萨寺：书事联句",
        "author": "段成式",
        "content": "悉为无事者，任被俗流憎。\n——郑符客异干时客，僧非出院僧。\n——段成式远闻疏牖磬，晓辨密龛灯。\n——张希复步触珠幡响，吟窥钵水澄。\n——郑符句饶方外趣，游惬社中朋。\n——段成式静裏已驯鸽，斋中亦好鹰。\n——张希复金涂笔是褧，彩溜纸非缯。\n——升上人锡杖已克锻，田衣从怀塍。\n——段成式占床暂一胁，卷箔赖长肱。\n——张希复佛日初开照，魔天破几层。\n——段成式咒中陈秘计，论处正先登。\n——张希复勇带绽针石，危防丘井藤。\n——升上人",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "b0adaaef7fa0bc26bda090c403d848ed",
        "title": "游长安诸寺联句：光宅坊光宅寺：中禅师影堂联句",
        "author": "段成式",
        "content": "名下固无虚，敖曹貌严毅。\n洞达见空王，圆融入佛地。\n——张希复一言当要害，忽忽醒诸醉。\n不动须弥山，多方辩无匮。\n——郑符坦率对万乘，偈答无所避。\n尔如毗沙门，外形如脱履。\n——段成式但以理为量，不语怪力事。\n木石摧贡高，慈悲引贪恚。\n——升上人当时乏支许，何人契深致。\n随宜讵说三，直下开不二。\n——段成式",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "3b4185ea60d8230acbb6a9c6d3eb6667",
        "title": "游长安诸寺联句：翊善坊保寿寺：光天帧赞联句",
        "author": "段成式",
        "content": "观音化身，厥形孔怪。\n胣脑淫厉，众魔膜拜。\n——张希复指梦鸿纷，榜列区界。\n其事明张，何不可解。\n——段成式阎阿德川，大士先天。\n众象参罗，福源田田。\n——郑符百亿花发，百千灯然。\n胶如络绎，浩汗连绵。\n——张希复焰摩界戚，洛迦苦霁。\n正念皈依，众青如彗。\n——段成式戾宰可汰，痴膜可蜕。\n稽首如空，睟容若睇。\n——张希复阐提墨师，睹而面之。\n寸念不生，未遇乎而。\n——段成式",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "97ccc80a0d46631f184556c60b5131aa",
        "title": "游长安诸寺联句：宣阳坊静域寺：三阶院联句",
        "author": "段成式",
        "content": "密密助堂堂，隋人歌檿桑。\n双弧摧孔雀，一矢陨贪狼。\n——段成式百步望云立，九规看月张。\n获蛟徒破浪，中乙漫如墙。\n——张希复还似贯金鼓，更疑穿石樑。\n因添挽河力，为灭射天狂。\n——段成式绝艺却南牧，英声来鬼方。\n丽龟何足敌，殪豕未为长。\n——郑符龙臂胜猿臂，星芒超箭芒。\n虚夸绝高鸟，垂拱议明堂。\n——段成式",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "3bebdf549af45d8424871b8b81ccccf6",
        "title": "游长安诸寺联句：崇义坊招福院：赠诸上人联句",
        "author": "段成式",
        "content": "翻了西天偈，烧余梵宇香。\n捻眉愁俗客，支颊背残阳。\n——段成式洲号惟思沃，山名只记匡。\n辨中摧世智，定裏破魔强。\n——张希复许睿禅心彻，汤休诗思长。\n朗吟疏磬断，久语贯珠妨。\n——段成式乘兴书芭叶，闲来入豆房。\n漫题存古壁，怪画匝长廊。\n——张希复",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "c15f1693bf47b123d22545774845af57",
        "title": "游长安诸寺联句：招国坊崇济寺：奇松联二十字绝句",
        "author": "段成式",
        "content": "杉松何相疏，榆柳方迥屑。\n无人擅谈柄，一枝不敢折。\n——段成式中庭苔藓深，吹余鸣佛禽。\n至于摧折枝，凡草犹避阴。\n——张希复僻径根从露，閒房枝任侵。\n一株风正好，来助碧云吟。\n——郑符时时扫窗声，重露滴寒砌。\n风飐一枝遒，闲窥别生势。\n——升上人偃盖入楼妨，盘根侵井窄。\n高僧独惆怅，为与澄岚隔。\n——段成式",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "5d573d588dcc3d7cc65c95fad4dab9cc",
        "title": "游长安诸寺联句：永安坊永寿寺：闲中好",
        "author": "段成式",
        "content": "闲中好，尽日松为侣。\n此趣人不知，轻风度僧语。\n——郑符闲中好，尘务不萦心。\n坐对当窗木，看移三面阴。\n——段成式闲中好，幽磬度声迟。\n卷上论题肇，画中僧姓支。\n——张希复",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    },
    {
        "uuid": "88b7b8675f300244402fce9193acfef4",
        "title": "游长安诸寺联句：崇仁坊资圣寺：诸画联句",
        "author": "段成式",
        "content": "吴生画勇矛戟攒，——段成式出变奇势千万端。\n——张希复苍苍鬼怪层壁宽，——郑符睹之忽忽毛髮寒。\n——段成式棱伽之力所疲殚，——段成式李真周昉优劣难。\n——郑符活禽生卉推边鸾，——段成式花房嫩彩犹未干。\n——张希复韩干变态如激湍，——郑符惜哉壁画世未殚。\n——段成式后人新画何汗漫。\n——张希复",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十二"
        }
    }
]