[
    {
        "title": "送广利大师归江东",
        "author": "崔远",
        "content": "楚山枫老楚江清，笠挂高帆浪注罂。\n真性本无前后际，叶舟谁问去来程。\n忘机每与鸥为伴，息念应怜月共明。\n想见家山诸弟子，盛夸新赐大师名。\n（见宋岳珂纂《宝真斋法书赞》卷六）（按：岳珂云此诗真迹一卷，嘉定甲申九月赎之邵邸，楷书，诗幷序尾纪共八行。\n诗末署：「中书侍郎平章事崔远，干宁四年季夏二十九日书。\n」珂另有赞语，评其书法，兹不录。\n〖1〗《宣和书谱》卷四着录崔远《送{巩/言}光诗》。\n）。",
        "dynasty": "唐",
        "collection_info": null
    }
]