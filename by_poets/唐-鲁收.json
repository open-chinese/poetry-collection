[
    {
        "uuid": "b409e33da39eceadb1639dbc61396439",
        "title": "怀素上人草书歌",
        "author": "鲁收",
        "content": "吾观文士多利用，笔精墨妙诚堪重。\n身上艺能无不通，就中草圣最天纵。\n有时兴酣发神机，抽毫点墨纵横挥。\n风声吼烈随手起，龙蛇迸落空壁飞。\n连拂数行势不绝，藤悬查蹙生奇节。\n划然放纵惊云涛，或时顿挫萦豪髮。\n自言转腕无所拘，大笑羲之用阵图。\n狂来纸尽势不尽，投笔抗声连叫呼。\n信知鬼神助此道，墨池未尽书已好。\n行路谈君口不容，满堂观者空绝倒。\n所恨时人多笑声，唯知贱实翻贵名。\n观尔向来三五字，颠奇何谢张先生。",
        "dynasty": "唐",
        "collection_info": null
    },
    {
        "uuid": "edc9e5c88f4e7d3105c1cb5c0fec180f",
        "title": "怀素上人草书歌",
        "author": "鲁收",
        "content": "吾观文士多利用，笔精墨妙诚堪重。\n身上艺能无不通，风声吼烈随手起，龙蛇迸落空壁飞。\n连拂数行势不绝，自言转腕无所拘，大笑羲之用阵图。\n狂来纸尽势不尽，行路谈君口不容，满堂观者空绝倒。\n所恨时人多笑声，",
        "dynasty": "唐",
        "collection_info": {
            "collection": "御定全唐诗",
            "volume": "卷二百零四"
        }
    }
]