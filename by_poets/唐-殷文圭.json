[
    {
        "title": "八月十五夜",
        "author": "殷文圭",
        "content": "万里无云镜九州，最团圆夜是中秋。\n满衣冰彩拂不落，遍地水光凝欲流。\n华岳影寒清露掌，海门风急白潮头。\n因君照我丹心事，减得愁人一夕愁。",
        "dynasty": "唐",
        "collection_info": null
    },
    {
        "title": "省试夜投献座主",
        "author": "殷文圭",
        "content": "闢开公道选时英，神镜高悬鉴百灵。\n混沌分来融间气，欃枪灭处炫文星。\n烛然兰省三条白，山束龙门万仞青。\n圣教中兴周礼在，不劳干羽舞明庭。",
        "dynasty": "唐",
        "collection_info": null
    },
    {
        "title": "观贺皇太子册命",
        "author": "殷文圭",
        "content": "嗣册储皇帝命行，万方臣妾跃欢声。\n鸾旃再立星辰正，雉扇双开日月明。\n自有汉元争翊戴，不劳商皓定欹倾。\n春宫保傅皆周召，致主何忧不太平。",
        "dynasty": "唐",
        "collection_info": null
    },
    {
        "title": "行朝早春侍师门宴西溪席上作",
        "author": "殷文圭",
        "content": "西溪水色净于苔，画鹢横风绛帐开。\n弦管旋飘蓬岛去，公卿皆是蘂宫来。\n金鳞掷浪钱翻荇，玉爵黏香雪泛梅。\n三榜生徒逾七十，岂期龙坂纳非才。",
        "dynasty": "唐",
        "collection_info": null
    },
    {
        "title": "贺同年第三人刘先辈咸辟命",
        "author": "殷文圭",
        "content": "甲门才子鼎科人，拂地蓝衫榜下新。\n脱俗文章笑鹦鹉，凌云头角压麒麟。\n金壶藉草溪亭晚，玉勒穿花野寺春。\n多媿受恩同阙里，不嫌师僻与颜贫。",
        "dynasty": "唐",
        "collection_info": null
    },
    {
        "title": "寄广南刘仆射",
        "author": "殷文圭",
        "content": "战国从今却尚文，品流才子作将军。\n画船清宴蛮溪雨，粉阁闲吟瘴峤云。\n暴客卸戈归惠政，史官调笔待儒勋。\n汉仪一化南人后，牧马无因更夜闻。",
        "dynasty": "唐",
        "collection_info": null
    },
    {
        "title": "题吴中陆龟蒙山斋",
        "author": "殷文圭",
        "content": "万卷图书千户贵，十洲烟景四时和。\n花心露洗猩猩血，水面风披瑟瑟罗。\n庄叟静眠清梦永，客儿芳意小诗多。\n天麟不触人间网，拟把公卿换得么。",
        "dynasty": "唐",
        "collection_info": null
    },
    {
        "title": "经李翰林墓",
        "author": "殷文圭",
        "content": "诗中日月酒中仙，平地雄飞上九天。\n身谪蓬莱金籍外，宝装方丈玉堂前。\n虎靴醉索将军脱，鸿笔悲无令子传。\n十字遗碑三尺墓，只应吟客弔秋烟。",
        "dynasty": "唐",
        "collection_info": null
    },
    {
        "title": "鹦鹉",
        "author": "殷文圭",
        "content": "丹觜如簧翠羽轻，随人呼物旋知名。\n金笼夜黯山西梦，玉枕晓憎帘外声。\n才子爱奇吟不足，美人怜尔绣初成。\n应缘是我邯郸客，相顾咬咬别有情。",
        "dynasty": "唐",
        "collection_info": null
    },
    {
        "title": "边将别",
        "author": "殷文圭",
        "content": "地角天涯倍苦辛，十年铅椠未酬身。\n朱门泣别同鲛客，紫塞旅游随鴈臣。\n汉将出师衝晓雪，胡儿奔马扑征尘。\n行行独止干戈域，毳帐望谁为主人。",
        "dynasty": "唐",
        "collection_info": null
    },
    {
        "title": "江南秋日",
        "author": "殷文圭",
        "content": "水国由来称道情，野人经此顿神清。\n一篷秋雨睡初起，半砚冷云吟未成。\n青笠渔儿筒钓没，蒨衣菱女画桡轻。\n冰绡写上江南景，寄与金銮马长卿。",
        "dynasty": "唐",
        "collection_info": null
    },
    {
        "title": "题友人庭竹",
        "author": "殷文圭",
        "content": "丛篁萧瑟拂清阴，贵地栽成碧玉林。\n尽待花开添凤食，可怜风击状龙吟。\n钿竿离立霜文静，锦箨飘零粉节深。\n何事子猷偏寄赏，此君心似古人心。",
        "dynasty": "唐",
        "collection_info": null
    },
    {
        "title": "览陆龟蒙旧集",
        "author": "殷文圭",
        "content": "先生文价沸三吴，白雪千编酒一壶。\n吟去星辰笔下动，醉来嵩华眼中无。\n峭如谢桧虬蟠活，清似缑山凤路孤。\n身后独遗封禅草，何人寻得佐鸿图。",
        "dynasty": "唐",
        "collection_info": null
    },
    {
        "title": "玉仙道中",
        "author": "殷文圭",
        "content": "莼鲈方美别吴江，笔阵诗魔两未降。\n山势北蟠龙偃蹇，泉声东漱玉琤瑽。\n古陂狐兔穿蛮冢，破寺荆榛拥佛幢。\n信马冷吟迷路处，隔溪烟雨吠村厖。",
        "dynasty": "唐",
        "collection_info": null
    },
    {
        "title": "赵侍郎看红白牡丹因寄杨状头赞图",
        "author": "殷文圭",
        "content": "迟开都为让羣芳，贵地栽成对玉堂。\n红艳褭烟疑欲语，素华映月只闻香。\n翦裁偏得东风意，淡薄似矜西子粧。\n雅称花中为首冠，年年长占断春光。",
        "dynasty": "唐",
        "collection_info": null
    },
    {
        "title": "题胡州太学丘光庭博士幽居",
        "author": "殷文圭",
        "content": "舜轨尧文混九垓，明堂宏构集良材。\n江边云卧如龙稳，天外泥书遣鹤来。\n五夜药苗滋沆瀣，四时花影荫莓苔。\n草玄门似山中静，不是公卿到不开。",
        "dynasty": "唐",
        "collection_info": null
    },
    {
        "title": "初秋留别越中幕客",
        "author": "殷文圭",
        "content": "魂梦飘零落叶洲，北辕南柁几时休。\n月中青桂渐看老，星畔白榆还报秋。\n鹤禁有知须强进，稽峰无事莫相留。\n吴花越柳饶君醉，直待功成始举头。",
        "dynasty": "唐",
        "collection_info": null
    },
    {
        "title": "送道者朝见后归山",
        "author": "殷文圭",
        "content": "暂随蒲帛谒金銮，萧洒风仪傲汉官。\n天马难将朱索绊，海鳌宁觉碧涛宽。\n松坛月作尊前伴，竹箧书为教外欢。\n神鼎已干龙虎伏，一条真气出云端。",
        "dynasty": "唐",
        "collection_info": null
    },
    {
        "title": "赠战将",
        "author": "殷文圭",
        "content": "绿沈枪利雪峰尖，犀甲军装称紫髯。\n威慑万人长凛凛，礼延羣客每谦谦。\n阵前战马黄金勒，架上兵书白玉籤。\n不为已为儒弟子，好依门下学韬钤。",
        "dynasty": "唐",
        "collection_info": null
    },
    {
        "title": "九华贺雨吟",
        "author": "殷文圭",
        "content": "陶公焦思念生灵，变旱为丰合杳冥。\n雷劈老松疑虎怒，雨衝阴洞觉龙腥。\n万畦香稻蓬葱绿，九朵奇峰扑亚青。\n吟贺西成饶旅兴，散丝飞洒满长亭。",
        "dynasty": "唐",
        "collection_info": null
    },
    {
        "title": "赠池州张太守",
        "author": "殷文圭",
        "content": "神珠无颣玉无瑕，七叶簪貂汉相家。\n阵面奔星破犀象，笔头飞电跃龙蛇。\n绛帏夜坐穷三史，红斾春行到九华。\n只怕池人留不住，别迁征镇拥高牙。",
        "dynasty": "唐",
        "collection_info": null
    },
    {
        "title": "中秋自宛陵寄池阳太守",
        "author": "殷文圭",
        "content": "出山三见月如眉，蝶梦终宵遶戟枝。\n旅客思归鸿去日，贤侯行化子来时。\n郡楼遐想刘琨啸，相閤方窥谢傅棊。\n按部况闻秋稼熟，马前迎拜羡幷儿。",
        "dynasty": "唐",
        "collection_info": null
    },
    {
        "title": "次韵九华杜先辈重阳寄投宛陵丞相",
        "author": "殷文圭",
        "content": "日下飞声彻不毛，酒醒时得广离骚。\n先生鬓为吟诗白，上相心因治国劳。\n千乘信迴鱼榼重，九华秋逈凤巢高。\n强酬小谢重阳句，沙恨无金尽日淘。",
        "dynasty": "唐",
        "collection_info": null
    },
    {
        "title": "寄贺杜荀鹤及第",
        "author": "殷文圭",
        "content": "一战平畴五字劳，昼归乡去锦为袍。\n大鹏出海翎犹湿，骏马辞天气正豪。\n九子旧山增秀绝，二南新格变风骚。\n由来稽古符公道，平地丹梯甲乙高。",
        "dynasty": "唐",
        "collection_info": null
    },
    {
        "title": "春草碧色",
        "author": "殷文圭",
        "content": "细草含愁碧，芊绵南浦滨。\n萋萋如恨别，苒苒共伤春。\n疎雨烟华润，斜阳细彩匀。\n花黏繁鬬锦，人藉软胜茵。\n浅映宫池水，轻遮辇路尘。\n杜回如可结，誓作报恩身。",
        "dynasty": "唐",
        "collection_info": null
    },
    {
        "title": "和友人送衡尚书赴池阳副车",
        "author": "殷文圭",
        "content": "淮王上将例分忧，玉帐参承半列侯。\n次第选材如创厦，别离排宴向藏舟。\n鵾鹏变化知难测，龙蠖升沈各有由。\n躞蹀行牵金鋄重，婵娟立唱翠娥愁。\n筑头勋业谐三阵，满腹诗书究九流。\n金海珠韬乘月读，肉芝牙茗拨云收。\n赤鳞斾卷鸥汀晚，青雀船横雁阵秋。\n十字细波澄镜面，九华残雪露峰头。\n醉沈北海千尊酒，吟上南荆百尺楼。\n况是昭明食鱼郡，不妨闲掷钓璜钩。",
        "dynasty": "唐",
        "collection_info": null
    },
    {
        "title": "贻李南平",
        "author": "殷文圭",
        "content": "紫殿西头月欲斜，曾草临淮上相麻。\n润笔已曾经奏谢，更飞章句问张华。",
        "dynasty": "唐",
        "collection_info": null
    },
    {
        "title": "句",
        "author": "殷文圭",
        "content": "龙舒太守人中杰，风韵堂中心似月。\n众口声光夸汉将，筑头勋业佐淮王。",
        "dynasty": "唐",
        "collection_info": null
    },
    {
        "title": "楼上看九华（三首） 一",
        "author": "殷文圭",
        "content": "九朵连云势欲腾，鸟飞难到最高层。\n谁家写在屏风上，岩下松间尽九僧。\n。",
        "dynasty": "唐",
        "collection_info": null
    },
    {
        "title": "楼上看九华（三首） 二",
        "author": "殷文圭",
        "content": "九条寒玉罩云中，雨外霞分海日红。\n疑是巧人新画出，与他天柱作屏风。",
        "dynasty": "唐",
        "collection_info": null
    },
    {
        "title": "楼上看九华（三首） 三",
        "author": "殷文圭",
        "content": "四顾峦峯峭莫羣，翠峯长与晓光分。\n尽分明处要清白，独倚青天绝片云。\n（《嘉靖池州府志》八。\n又《九华山志》八有一三两首）。",
        "dynasty": "唐",
        "collection_info": null
    },
    {
        "title": "送池阳徐守",
        "author": "殷文圭",
        "content": "四时风雨随旌旗，八面溪山捧郡楼。\n（见《舆地纪胜》卷二十二《池州》。\n）。",
        "dynasty": "唐",
        "collection_info": null
    },
    {
        "title": "八月十五夜",
        "author": "殷文圭",
        "content": "万里无云镜九州，最团圆夜是中秋。满衣冰彩拂不落，\n因君照我丹心事，减得愁人一夕愁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "省试夜投献座主",
        "author": "殷文圭",
        "content": "辟开公道选时英，神镜高悬鉴百灵。混沌分来融间气，\n圣教中兴周礼在，不劳干羽舞明庭。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "观贺皇太子册命",
        "author": "殷文圭",
        "content": "嗣册储皇帝命行，万方臣妾跃欢声。鸾旃再立星辰正，\n春宫保傅皆周召，致主何忧不太平。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "行朝早春侍师门宴西溪席上作",
        "author": "殷文圭",
        "content": "西溪水色净于苔，画鹢横风绛帐开。弦管旋飘蓬岛去，\n三榜生徒逾七十，岂期龙阪纳非才。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "贺同年第三人刘先辈咸辟命",
        "author": "殷文圭",
        "content": "甲门才子鼎科人，拂地蓝衫榜下新。脱俗文章笑鹦鹉，\n多愧受恩同阙裏，不嫌师僻与颜贫。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "寄广南刘仆射",
        "author": "殷文圭",
        "content": "战国从今却尚文，品流才子作将军。画船清宴蛮溪雨，\n汉仪一化南人后，牧马无因更夜闻。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "题吴中陆龟蒙山斋",
        "author": "殷文圭",
        "content": "万卷图书千户贵，十洲烟景四时和。花心露洗猩猩血，\n天麟不触人间网，拟把公卿换得么。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "经李翰林墓",
        "author": "殷文圭",
        "content": "诗中日月酒中仙，平地雄飞上九天。身谪蓬莱金籍外，\n十字遗碑三尺墓，只应吟客吊秋烟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "鹦鹉",
        "author": "殷文圭",
        "content": "丹觜如簧翠羽轻，随人呼物旋知名。金笼夜黯山西梦，\n应缘是我邯郸客，相顾咬咬别有情。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "边将别",
        "author": "殷文圭",
        "content": "地角天涯倍苦辛，十年铅椠未酬身。朱门泣别同鲛客，\n行行独止干戈域，毳帐望谁为主人。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "江南秋日",
        "author": "殷文圭",
        "content": "水国由来称道情，野人经此顿神清。一篷秋雨睡初起，\n冰绡写上江南景，寄与金銮马长卿。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "题友人庭竹",
        "author": "殷文圭",
        "content": "丛篁萧瑟拂清阴，贵地栽成碧玉林。尽待花开添凤食，\n何事子猷偏寄赏，此君心似古人心。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "览陆龟蒙旧集",
        "author": "殷文圭",
        "content": "先生文价沸三吴，白雪千编酒一壶。吟去星辰笔下动，\n身后独遗封禅草，何人寻得佐鸿图。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "玉仙道中",
        "author": "殷文圭",
        "content": "莼鲈方美别吴江，笔阵诗魔两未降。山势北蟠龙偃蹇，\n信马冷吟迷路处，隔溪烟雨吠村厖。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "赵侍郎看红白牡丹，因寄杨状头赞图",
        "author": "殷文圭",
        "content": "迟开都为让群芳，贵地栽成对玉堂。红艳袅烟疑欲语，\n雅称花中为首冠，年年长占断春光。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "题胡州太学丘光庭博士幽居",
        "author": "殷文圭",
        "content": "舜轨尧文混九垓，明堂宏构集良材。江边云卧如龙稳，\n草玄门似山中静，不是公卿到不开。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "初秋留别越中幕客",
        "author": "殷文圭",
        "content": "魂梦飘零落叶洲，北辕南柁几时休。月中青桂渐看老，\n吴花越柳饶君醉，直待功成始举头。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "送道者朝见后归山",
        "author": "殷文圭",
        "content": "暂随蒲帛谒金銮，萧洒风仪傲汉官。天马难将朱索绊，\n神鼎已干龙虎伏，一条真气出云端。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "赠战将",
        "author": "殷文圭",
        "content": "绿沈枪利雪峰尖，犀甲军装称紫髯。威慑万人长凛凛，\n不为已为儒弟子，好依门下学韬钤。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "九华贺雨吟",
        "author": "殷文圭",
        "content": "陶公焦思念生灵，变旱为丰合杳冥。雷劈老松疑虎怒，\n吟贺西成饶旅兴，散丝飞洒满长亭。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "赠池州张太守",
        "author": "殷文圭",
        "content": "神珠无颣玉无瑕，七叶簪貂汉相家。阵面奔星破犀象，\n只怕池人留不住，别迁征镇拥高牙。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "中秋自宛陵寄池阳太守",
        "author": "殷文圭",
        "content": "出山三见月如眉，蝶梦终宵绕戟枝。旅客思归鸿去日，\n按部况闻秋稼熟，马前迎拜羡并儿。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "次韵九华杜先辈重阳寄投宛陵丞相",
        "author": "殷文圭",
        "content": "日下飞声彻不毛，酒醒时得广离骚。先生鬓为吟诗白，\n强酬小谢重阳句，沙恨无金尽日淘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "寄贺杜荀鹤及第",
        "author": "殷文圭",
        "content": "一战平畴五字劳，昼归乡去锦为袍。大鹏出海翎犹湿，\n由来稽古符公道，平地丹梯甲乙高。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "春草碧色",
        "author": "殷文圭",
        "content": "细草含愁碧，芊绵南浦滨。萋萋如恨别，苒苒共伤春。\n疏雨烟华润，斜阳细彩匀。花粘繁斗锦，人藉软胜茵。\n浅映宫池水，轻遮辇路尘。杜回如可结，誓作报恩身。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "和友人送衡尚书赴池阳副车",
        "author": "殷文圭",
        "content": "淮王上将例分忧，玉帐参承半列侯。次第选材如创厦，\n躞蹀行牵金鋄重，婵娟立唱翠娥愁。筑头勋业谐三阵，\n赤鳞旆卷鸥汀晚，青雀船横雁阵秋。十字细波澄镜面，\n况是昭明食鱼郡，不妨闲掷钓璜钩。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    },
    {
        "title": "句",
        "author": "殷文圭",
        "content": "龙舒太守人中杰，风韵堂中心似月。\n众口声光夸汉将，筑头勋业佐淮王。（《贺池阳太守正命》，",
        "dynasty": "唐",
        "collection_info": {
            "collection": "御定全唐诗",
            "volume": "卷七百零七"
        }
    }
]