[
    {
        "uuid": "f85cffcabb43df4436230d15356e0006",
        "title": "秋夜",
        "author": "郭昭着",
        "content": "秋空澹澹天无极，东望平林凈如拭。\n清光倒涌冰轮寒，山河吸作玻璃色。\n主人对此欲凌风，瑶光浮白珍珠红。\n留连中夜不知倦，酣歌惊动蛇龙宫。",
        "dynasty": "宋",
        "collection_info": null
    },
    {
        "uuid": "5755c652ef8763603418b080d898c5f0",
        "title": "塞上曲",
        "author": "郭昭着",
        "content": "胡马秋肥塞草黄，弯弧直拟犯渔阳。\n归鞭却避弓闾水，知是嫖姚旧战场。",
        "dynasty": "宋",
        "collection_info": null
    }
]