[
    {
        "uuid": "161bda9c97ca477a9440f46ae7c529a3",
        "title": "送张无梦归天台",
        "author": "王得益",
        "content": "独上仙槎汴水湄，吟归旧隐赤城西。\n少微昨夜离丹阙，双舄何时到会稽。\n策杖再三麋鹿径，采芝重蹑薜萝梯。\n云横皓鹤翘松唳，月白孤猿倚树啼。\n象帝真源通阃域，玄元幽趣达筌啼。\n玉皇歌赐恩殊厚，好把贞珉刻圣题。",
        "dynasty": "宋",
        "collection_info": null
    }
]