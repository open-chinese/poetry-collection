[
    {
        "uuid": "ae4a35e97b4b5629ba1f570e9858a175",
        "title": "初春行宫侍宴应制",
        "author": "苏味道",
        "content": "温液吐涓涓，跳波急应弦。\n簪裾承睿赏，花柳发韶年。\n圣酒千钟洽，宸章七曜悬。\n微臣从此醉，还似梦钧天。",
        "dynasty": "唐",
        "collection_info": null
    },
    {
        "uuid": "617e8ddf7cd3f1b7ae9fa81b4ea6ed86",
        "title": "单于川对雨二首 一",
        "author": "苏味道",
        "content": "崇朝遘行雨，薄晚屯密云。\n缘阶起素沫，竟水聚圆文。\n河柳低未举，山花落已芬。\n清尊久不荐，淹留遂待君。",
        "dynasty": "唐",
        "collection_info": null
    },
    {
        "uuid": "dcd9d21a0dfb4dd8598d7bdedb76b4f5",
        "title": "单于川对雨二首 二",
        "author": "苏味道",
        "content": "飞雨欲迎旬，浮云已送春。\n还从濯枝后，来应洗兵辰。\n气合龙祠外，声过鲸海滨。\n伐邢知有属，已见静边尘。",
        "dynasty": "唐",
        "collection_info": null
    },
    {
        "uuid": "c8cd4248b7692bfef117406bdade119f",
        "title": "正月十五夜",
        "author": "苏味道",
        "content": "火树银花合，星桥铁锁开。\n暗尘随马去，明月逐人来。\n游伎皆秾李，行歌尽落梅。\n金吾不禁夜，玉漏莫相催。",
        "dynasty": "唐",
        "collection_info": null
    },
    {
        "uuid": "9843b9df28e590017319668ac10b1a89",
        "title": "咏雾",
        "author": "苏味道",
        "content": "氤氲起洞壑，遥裔匝平畴。\n乍似含龙劒，还疑映蜃楼。\n拂林随雨密，度径带烟浮。\n方谢公超步，终从彦辅游。",
        "dynasty": "唐",
        "collection_info": null
    },
    {
        "uuid": "987e9815e8a705fd3064fe83a9e588c1",
        "title": "咏虹",
        "author": "苏味道",
        "content": "纡余带星渚，窈窕架天浔。\n空因壮士见，还共美人沈。\n逸照含良玉，神花藻瑞金。\n独留长劒彩，终负昔贤心。",
        "dynasty": "唐",
        "collection_info": null
    },
    {
        "uuid": "9e8a80759e5d4dfe343ebe58e44c2369",
        "title": "咏霜",
        "author": "苏味道",
        "content": "金祇暮律尽，玉女暝氛归。\n孕冷随钟彻，飘华逐劒飞。\n带日浮寒影，乘风进晚威。\n自有贞筠质，宁将庶草腓。",
        "dynasty": "唐",
        "collection_info": null
    },
    {
        "uuid": "bd753e4e4be2e9cc268b1405aac0dce2",
        "title": "咏井",
        "author": "苏味道",
        "content": "玲珑映玉槛，澄澈泻银床。\n流声集孔雀，带影出羵羊。\n桐落秋蛙散，桃舒春锦芳。\n帝力终何有，机心庶此忘。",
        "dynasty": "唐",
        "collection_info": null
    },
    {
        "uuid": "4ee8abeee4a2e3ed02479f1596583951",
        "title": "咏石",
        "author": "苏味道",
        "content": "济北甄神贶，河西濯锦文。\n声应天池雨，影触岱宗云。\n燕归犹可候，羊起自成羣。\n何当握灵髓，高枕绝嚣氛。",
        "dynasty": "唐",
        "collection_info": null
    },
    {
        "uuid": "a0597e04309f0b4709a0c766fa741332",
        "title": "奉和受图温洛应制",
        "author": "苏味道",
        "content": "绿绮膺河检，清坛俯洛滨。\n天旋俄制跸，孝享属严禋。\n陟配光三祖，怀柔洎百神。\n雾开中道日，雪敛属车尘。\n预奉咸英奏，长歌亿万春。",
        "dynasty": "唐",
        "collection_info": null
    },
    {
        "uuid": "d22e9061ab5df957b56bfe2bce0faff0",
        "title": "使岭南闻崔马二御史并拜台郎",
        "author": "苏味道",
        "content": "振鹭齐飞日，迁莺远听闻。\n明光共待漏，清鉴各披云。\n喜得廊庙举，嗟为台阁分。\n故林怀柏悦，新幄阻兰熏。\n冠去神羊影，车迎瑞雉羣。\n远从南斗外，遥仰列星文。",
        "dynasty": "唐",
        "collection_info": null
    },
    {
        "uuid": "4f6ca987b81e2a00cebc4759c855e271",
        "title": "赠封御史入台",
        "author": "苏味道",
        "content": "故事推三独，兹辰对两闱。\n夕鸦共鸣舞，屈草接芳菲。\n盛府持清橐，殊章动绣衣。\n风连台阁起，霜就简书飞。\n凛凛当朝色，行行满路威。\n惟当击隼去，復覩落鵰归。",
        "dynasty": "唐",
        "collection_info": null
    },
    {
        "uuid": "b9baa0d5c567685577bb6be6fe135935",
        "title": "始背洛城秋郊瞩目奉怀台中诸侍御",
        "author": "苏味道",
        "content": "薄游忝霜署，直指戒冰心。\n荔浦方南纪，蘅皋暂北临。\n山晴关塞断，川暮广城阴。\n场圃通圭甸，沟塍碍石林。\n野童来捃拾，田叟去讴吟。\n蟋蟀秋风起，蒹葭晚露深。\n帝城犹郁郁，征传几骎骎。\n迴忆披书地，劳歌谢所钦。",
        "dynasty": "唐",
        "collection_info": null
    },
    {
        "uuid": "73f0ed4c0e3170e34f29134e4c554905",
        "title": "九江口南济北接蕲春南与浔阳岸",
        "author": "苏味道",
        "content": "江路一悠哉，滔滔九派来。\n远潭昏似雾，前浦沸成雷。\n鳞介多潜育，渔商几泝洄。\n风摇蜀柹下，日照楚萍开。\n近漱湓城曲，斜吹蠡泽隈。\n锡龟犹入贡，浮兽罢为灾。\n津吏挥桡疾，邮童整传催。\n归心讵可问，为视落潮迴。",
        "dynasty": "唐",
        "collection_info": null
    },
    {
        "uuid": "7f10c52cf6e42502ba72eb93b196799f",
        "title": "和武三思于天中寺寻復礼上人之作",
        "author": "苏味道",
        "content": "藩戚三雍暇，禅居二室隈。\n忽闻从桂苑，移步践花台。\n敏学推多艺，高谈属辩才。\n是非宁滞着，空有掠嫌猜。\n五行幽机畅，三蕃妙键开。\n味同甘露洒，香似逆风来。\n砌古留方石，池清辨烧灰。\n人寻鹤洲返，月逐虎溪迴。\n企躅瞻飞盖，攀游想渡杯。\n愿陪为善乐，从此去尘埃。",
        "dynasty": "唐",
        "collection_info": null
    },
    {
        "uuid": "ee275cf84facb1c4ccfbf36e396ed68a",
        "title": "嵩山石淙侍宴应制",
        "author": "苏味道",
        "content": "琱舆藻衞拥千官，仙洞灵溪访九丹。\n隐暧源花迷近路，参差岭竹扫危坛。\n重崖对耸霞文駮，瀑水交飞雨气寒。\n天洛宸襟有余兴，裴回周矖驻归銮。",
        "dynasty": "唐",
        "collection_info": null
    },
    {
        "uuid": "505cbc559a9f491b9fe66c4cde789706",
        "title": "单于川对雨二首",
        "author": "苏味道",
        "content": "崇朝遘行雨，薄晚屯密云。\n缘阶起素沫，竟水聚圆文。\n河柳低未举，山花落已芬。\n清尊久不荐，淹留遂待君。\n飞雨欲迎旬，浮云已送春。\n还从濯枝后，来应洗兵辰。\n气合龙祠外，声过鲸海滨。\n伐邢知有属，已见静边尘。",
        "dynasty": "唐",
        "collection_info": {
            "collection": "御定全唐诗",
            "volume": "卷六十五"
        }
    },
    {
        "uuid": "8ac500b9065d98cd9477064e4938e797",
        "title": "咏雾",
        "author": "苏味道",
        "content": "氤氲起洞壑，遥裔匝平畴。\n乍似含龙剑，还疑映蜃楼。\n拂林随雨密，度径带烟浮。\n方谢公超步，终从彦辅游。",
        "dynasty": "唐",
        "collection_info": {
            "collection": "御定全唐诗",
            "volume": "卷六十五"
        }
    },
    {
        "uuid": "fd541b106f65efb0289e2c65958ba97b",
        "title": "咏虹",
        "author": "苏味道",
        "content": "纡余带星渚，窈窕架天浔。\n空因壮士见，还共美人沉。\n逸照含良玉，神花藻瑞金。\n独留长剑彩，终负昔贤心。",
        "dynasty": "唐",
        "collection_info": {
            "collection": "御定全唐诗",
            "volume": "卷六十五"
        }
    },
    {
        "uuid": "566fd079e1e7256ccd914fd4661b4fbc",
        "title": "咏霜",
        "author": "苏味道",
        "content": "金祇暮律尽，玉女暝氛归。\n孕冷随钟彻，飘华逐剑飞。\n带日浮寒影，乘风进晚威。\n自有贞筠质，宁将庶草腓。",
        "dynasty": "唐",
        "collection_info": {
            "collection": "御定全唐诗",
            "volume": "卷六十五"
        }
    },
    {
        "uuid": "75987fcf6af3ab5f7b5c36f418914d05",
        "title": "咏石",
        "author": "苏味道",
        "content": "济北甄神贶，河西濯锦文。\n声应天池雨，影触岱宗云。\n燕归犹可候，羊起自成群。\n何当握灵髓，高枕绝嚣氛。",
        "dynasty": "唐",
        "collection_info": {
            "collection": "御定全唐诗",
            "volume": "卷六十五"
        }
    },
    {
        "uuid": "1a82ea3ced886cb44a546de587a13fce",
        "title": "使岭南闻崔马二御史并拜台郎",
        "author": "苏味道",
        "content": "振鹭齐飞日，迁莺远听闻。\n明光共待漏，清鉴各披云。\n喜得廊庙举，嗟为台阁分。\n故林怀柏悦，新幄阻兰熏。\n冠去神羊影，车迎瑞雉群。\n远从南斗外，遥仰列星文。",
        "dynasty": "唐",
        "collection_info": {
            "collection": "御定全唐诗",
            "volume": "卷六十五"
        }
    },
    {
        "uuid": "24482749522c9196f399fed4e17e78eb",
        "title": "赠封御史入台",
        "author": "苏味道",
        "content": "故事推三独，兹辰对两闱。\n夕鸦共鸣舞，屈草接芳菲。\n盛府持清橐，殊章动绣衣。\n风连台阁起，霜就简书飞。\n凛凛当朝色，行行满路威。\n惟当击隼去，复睹落雕归。",
        "dynasty": "唐",
        "collection_info": {
            "collection": "御定全唐诗",
            "volume": "卷六十五"
        }
    },
    {
        "uuid": "7fc02e13a1f7e4ac73a496152f6bc8eb",
        "title": "始背洛城秋郊瞩目奉怀台中诸侍御",
        "author": "苏味道",
        "content": "薄游忝霜署，直指戒冰心。\n荔浦方南纪，蘅皋暂北临。\n山晴关塞断，川暮广城阴。\n场圃通圭甸，沟塍碍石林。\n野童来捃拾，田叟去讴吟。\n蟋蟀秋风起，蒹葭晚露深。\n帝城犹郁郁，征传几骎骎。\n回忆披书地，劳歌谢所钦。",
        "dynasty": "唐",
        "collection_info": {
            "collection": "御定全唐诗",
            "volume": "卷六十五"
        }
    },
    {
        "uuid": "d54c8ccdb587b44cf5cd29b04aac15b7",
        "title": "九江口南济北接蕲春南与浔阳岸",
        "author": "苏味道",
        "content": "江路一悠哉，滔滔九派来。\n远潭昏似雾，前浦沸成雷。\n鳞介多潜育，渔商几溯洄。\n风摇蜀柿下，日照楚萍开。\n近漱湓城曲，斜吹蠡泽隈。\n锡龟犹入贡，浮兽罢为灾。\n津吏挥桡疾，邮童整传催。\n归心讵可问，为视落潮回。",
        "dynasty": "唐",
        "collection_info": {
            "collection": "御定全唐诗",
            "volume": "卷六十五"
        }
    },
    {
        "uuid": "ffee15558b7c2aeee8b0dbd7737be0a8",
        "title": "和武三思于天中寺寻复礼上人之作",
        "author": "苏味道",
        "content": "藩戚三雍暇，禅居二室隈。\n忽闻从桂苑，移步践花台。\n敏学推多艺，高谈属辩才。\n是非宁滞着，空有掠嫌猜。\n五行幽机畅，三蕃妙键开。\n味同甘露洒，香似逆风来。\n砌古留方石，池清辨烧灰。\n人寻鹤洲返，月逐虎溪回。\n企躅瞻飞盖，攀游想渡杯。\n愿陪为善乐，从此去尘埃。",
        "dynasty": "唐",
        "collection_info": {
            "collection": "御定全唐诗",
            "volume": "卷六十五"
        }
    },
    {
        "uuid": "17a6b5d8c1d6df66fe7ecc88d96e5be4",
        "title": "嵩山石淙侍宴应制",
        "author": "苏味道",
        "content": "雕舆藻卫拥千官，仙洞灵溪访九丹。\n隐暧源花迷近路，天洛宸襟有余兴，裴回周矖驻归銮。",
        "dynasty": "唐",
        "collection_info": {
            "collection": "御定全唐诗",
            "volume": "卷六十五"
        }
    }
]