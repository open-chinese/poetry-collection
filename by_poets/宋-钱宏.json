[
    {
        "title": "望吴亭次黄二尹韵",
        "author": "钱宏",
        "content": "东望长安山復山，数峯还出两峯间。\n揽衣来即三年戍，引客聊为一日闲。\n身似暮云低更好，心如归鸟倦知还。\n圣朝倘得收遗物，叹息搔头鬓已斑。",
        "dynasty": "宋",
        "collection_info": null
    },
    {
        "title": "白石岩",
        "author": "钱宏",
        "content": "岩下碧藤挂紫烟，岩头白石插青天。\n精灵屹作乡邦镇，一剑霜寒二百年。",
        "dynasty": "宋",
        "collection_info": null
    }
]