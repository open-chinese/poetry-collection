[
    {
        "uuid": "cfde1dbe35bb59a28bea723ed60561dc",
        "title": "风名",
        "author": "闾丘均",
        "content": "玉阶王道泰，金门词藻多。\n文雄自指引，美景相经过。\n野气连空谷，春色满长河。\n方从君子会，终宴且当歌。\n（见影印本《新编纂图增类羣书类要事林广记》卷七。\n）。",
        "dynasty": "唐",
        "collection_info": null
    },
    {
        "uuid": "7b4b50ca7355e229a28bc4b4d3d840bd",
        "title": "临水亭",
        "author": "闾丘均",
        "content": "高馆基曾山，微幂生花草。\n傍对野村树，下临车马道。\n清朗悟心术，幽遐备瞻讨。\n回合峰隐云，联绵渚萦岛。\n气似沧洲胜，风为青春好。\n相及盛年时，无令叹衰老。",
        "dynasty": "唐",
        "collection_info": {
            "collection": "御定全唐诗",
            "volume": "卷九十四"
        }
    }
]