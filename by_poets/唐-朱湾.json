[
    {
        "title": "九日登青山",
        "author": "朱湾",
        "content": "昔人惆怅处，繫马又登临。\n旧地烟霞在，多时草木深。\n水将空合色，云与我无心。\n想见龙山会，良辰亦似今。",
        "dynasty": "唐",
        "collection_info": null
    },
    {
        "title": "秋夜宴王郎中宅赋得露中菊",
        "author": "朱湾",
        "content": "众芳春竞发，寒菊露偏滋。\n受气何曾异，开花独自迟。\n晚成犹待赏，欲采未过时。\n忍弃东篱下，看随秋草衰。",
        "dynasty": "唐",
        "collection_info": null
    },
    {
        "title": "奉使设宴戏掷笼筹",
        "author": "朱湾",
        "content": "今日陪樽俎，良筹復在兹。\n献酬君有礼，赏罚我无私。\n莫怪斜相向，还将正自持。\n一朝权入手，看取令行时。",
        "dynasty": "唐",
        "collection_info": null
    },
    {
        "title": "咏双陆骰子",
        "author": "朱湾",
        "content": "采采应缘白，钻心不为名。\n掌中犹可重，手下莫言轻。\n有对唯求敌，无私直任争。\n君看一掷后，当取擅场声。",
        "dynasty": "唐",
        "collection_info": null
    },
    {
        "title": "咏壁上酒瓢呈萧明府",
        "author": "朱湾",
        "content": "不是难提挈，行藏固有期。\n安身未得所，开口欲从谁。\n应物心无倦，当垆柄会持。\n莫将成废器，还有对樽时。",
        "dynasty": "唐",
        "collection_info": null
    },
    {
        "title": "咏玉",
        "author": "朱湾",
        "content": "歌玉屡招疑，终朝省復思。\n既哀黄鸟兴，还復白圭诗。\n请益先求友，将行必择师。\n谁知不鸣者，独下董生帷。",
        "dynasty": "唐",
        "collection_info": null
    },
    {
        "title": "送陈偃赋得白鸟翔翠微",
        "author": "朱湾",
        "content": "不知鸥与鹤，天畔弄晴晖。\n背日分明见，临川相暎微。\n净中云一点，回处雪孤飞。\n正好南枝住，翩翩何所归。",
        "dynasty": "唐",
        "collection_info": null
    },
    {
        "title": "题段上人院壁画古松",
        "author": "朱湾",
        "content": "石上盘古根，谓言天生有。\n安知草木性，变在画师手。\n阴深方丈间，直趣幽且闲。\n木纹离披势搓捽，中裂空心火烧出。\n扫成三寸五寸枝，便是千年万年物。\n莓苔浓淡色不同，一面死皮生蠹虫。\n风霜未必来到此，气色杳在寒山中。\n孤标可玩不可取，能使支公道场古。",
        "dynasty": "唐",
        "collection_info": null
    },
    {
        "title": "逼寒节寄崔七",
        "author": "朱湾",
        "content": "闲庭只是长莓苔，三径曾无车马来。\n旅馆尚愁寒食火，羁心懒向不然灰。\n门前下客虽弹铗，溪畔穷鱼且曝腮。\n他日趋庭应问礼，须言陋巷有颜回。",
        "dynasty": "唐",
        "collection_info": null
    },
    {
        "title": "长安喜雪",
        "author": "朱湾",
        "content": "千门万户雪花浮，点点无声落瓦沟。\n全似玉尘消更积，半成冰片结还流。\n光含晓色清天苑，轻逐微风遶御楼。\n平地已霑盈尺润，年丰须荷富人侯。",
        "dynasty": "唐",
        "collection_info": null
    },
    {
        "title": "宴杨驸马山亭",
        "author": "朱湾",
        "content": "垂杨拂岸草茸茸，绣户窗前花影重。\n鲙下玉盘红缕细，酒开金瓮绿醅浓。\n中朝驸马何平叔，南国词人陆士龙。\n落日泛舟同醉处，回潭百丈映千峰。",
        "dynasty": "唐",
        "collection_info": null
    },
    {
        "title": "过宣上人湖上兰若",
        "author": "朱湾",
        "content": "十年湖上结幽期，偏向东林遇远师。\n未道姓名童子识，不酬言语上人知。\n闲花落日滋苔径，细雨和烟着柳枝。\n问我别来何所得，解将无事当无为。",
        "dynasty": "唐",
        "collection_info": null
    },
    {
        "title": "同达奚宰游窦子明仙坛",
        "author": "朱湾",
        "content": "松桧阴深一径微，中峰石室到人稀。\n仙官不住青山在，故老相传白日飞。\n华表问栽何岁木，片云留着去时衣。\n今朝茂宰寻真处，暂驻双凫且莫归。",
        "dynasty": "唐",
        "collection_info": null
    },
    {
        "title": "平陵寓居再逢寒食",
        "author": "朱湾",
        "content": "几迴江上泣途穷，每遇良辰叹转蓬。\n火燧知从新节变，灰心还与故人同。\n莫听黄鸟愁啼处，自有花开久客中。\n贫病固应无挠事，但将怀抱醉春风。",
        "dynasty": "唐",
        "collection_info": null
    },
    {
        "title": "寻隐者韦九山人于东溪草堂",
        "author": "朱湾",
        "content": "寻得仙源访隐沦，渐来深处渐无尘。\n初行竹裹唯通马，直到花间始见人。\n四面云山谁作主，数家烟火自为邻。\n路傍樵客何须问，朝市如今不是秦。",
        "dynasty": "唐",
        "collection_info": null
    },
    {
        "title": "假摄池州留别东溪隐居",
        "author": "朱湾",
        "content": "一官仍是假，岂愿数离羣。\n愁鬓看如雪，浮名认是云。\n暂辞南国隐，莫勒北山文。\n今后松溪月，还应梦见君。",
        "dynasty": "唐",
        "collection_info": null
    },
    {
        "title": "咏柏板",
        "author": "朱湾",
        "content": "赴节心长在，从绳道可观。\n须知片木用，莫向散材看。\n空为歌偏苦，仍愁和即难。\n既能亲掌握，愿得接同欢。",
        "dynasty": "唐",
        "collection_info": null
    },
    {
        "title": "筝柱子",
        "author": "朱湾",
        "content": "散木今何幸，良工不弃捐。\n力微惭一柱，材薄仰羣弦。\n且喜声相应，宁辞迹屡迁。\n知音如见赏，雅调为君传。",
        "dynasty": "唐",
        "collection_info": null
    },
    {
        "title": "送李司直归浙东幕兼寄鲍行军持节大夫初拜东平郡王",
        "author": "朱湾",
        "content": "翩翩书记早曾闻，二十年来愿见君。\n今日相逢悲白髮，同时几许在青云。\n人从北固山边去，水到西陵渡口分。\n会作王门曳裙客，为余前谢鲍参军。",
        "dynasty": "唐",
        "collection_info": null
    },
    {
        "title": "七贤庙",
        "author": "朱湾",
        "content": "常慕晋高士，放心日沈冥。\n湛然对一壶，土木为我形。\n下马访陈迹，披榛诣荒庭。\n相看两不言，犹谓醉未醒。\n长啸或可拟，幽琴难再听。\n同心不共世，空见藓门青。",
        "dynasty": "唐",
        "collection_info": null
    },
    {
        "title": "同清江师月夜听坚正二上人为怀州转法华经歌",
        "author": "朱湾",
        "content": "若耶溪畔云门僧，夜闲燕坐听真乘。\n莲花秘偈药草喻，二师身住口不住。\n凿井求泉会到源，闭门避火终迷路。\n前心后心皆此心，梵音妙音柔软音。\n清泠霜磬有时动，寂历空堂宜夜深。\n向来不寐何所事，一念纔生百虑息。\n风翻乱叶林有声，雪映闲庭月无色。\n玄关密迹难可思，醒人悟兮醉人疑。\n衣中繫宝觉者谁，临川内史字得之。",
        "dynasty": "唐",
        "collection_info": null
    },
    {
        "title": "寒城晚角",
        "author": "朱湾",
        "content": "高台高高画角雄，五更初发寒城中。\n寒城北临大河水，淇门贼烽隔岸是。\n长风送过黎阳川，我军气雄贼心死。\n羇人此夜寐不成，万里边情枕上生。\n乍似陇头戍，寒泉幽咽流不住。\n又如巴江头，啼猨带雨断续愁。\n忽忆嫖姚北征伐，空山宿兵寒对月。\n一声老将起，三奏行人发。\n冀马为之嘶，朔云为之结。\n二十年来天下兵，到处不曾无此声。\n洛阳陌，长安路。\n角声朝朝兼暮暮，平居闻之尚难度。\n何况天山征戍儿，云中下营雪裏吹。",
        "dynasty": "唐",
        "collection_info": null
    },
    {
        "title": "重阳日陪韦卿讌",
        "author": "朱湾",
        "content": "何必龙山好，南亭赏不暌。\n清规陈侯事，雅兴谢公题。\n入座青峰近，当轩远树齐。\n仙家自有月，莫叹夕阳西。",
        "dynasty": "唐",
        "collection_info": null
    },
    {
        "title": "赠饶州韦之晋别驾",
        "author": "朱湾",
        "content": "天道不可问，问天天杳冥。\n如何正月霜，百卉皆凋零。\n爝火乱白日，夜光杂飞萤。\n贾生贤大夫，所以离汉庭。\n河色本异洛，渭流颇殊泾。\n清浊共朝宗，滔滔曾莫停。\n巨川用舟楫，傅说匡武丁。\n大船胶潢洿，不使济沧溟。\n中夜击唾壶，仰头望天庚。\n三台位尚阙，羣象徒荧荧。\n鸾翮时暂铩，龙门昼常扃。\n心倾下士尽，眼顾贫交青。\n幽室养虚白，香茶陶性灵。\n应将混荣辱，讵肯甘羶腥。\n至道是吾本，浮云劳我形。\n手中菩提子，身外《莲花经》。\n兴来步出门，长啸临江亭。\n毫端洒垂露，赋裏摇文星。\n大音比呌钟，大智同挈缾。\n巴歌利节曲，布鼓随雷霆。\n陋巷一簟食，在原双鹡[鸰]（领）。\n每怀受施恩，长记座右铭。\n食惠饱復饭，饮仁醉还醒。\n绵绵寄生叶，泛泛无根萍。\n萍岂不随流，爱君水清泠。\n叶岂不恋本。\n爱君树芳馨。\n彷徨窃三省，感激终百龄。\n开閤眷已重，扫门心匪宁。\n铅刀冀效割，钝刃思发铏。\n危絃託在兹，实愿知音听。\n（影印本《诗渊》第一册第四七九至四八○页）。",
        "dynasty": "唐",
        "collection_info": null
    },
    {
        "title": "韦使君席咏拗笼筹得兹字",
        "author": "朱湾",
        "content": "幸得陪樽俎，良筹復在兹。\n献酬君有礼，赏罚我无私。\n莫怪斜相向，还将正自持。\n一朝权入手，看取令行时。\n（同前第二册第一三二○页）。",
        "dynasty": "唐",
        "collection_info": null
    },
    {
        "title": "九日登青山",
        "author": "朱湾",
        "content": "昔人惆怅处，系马又登临。旧地烟霞在，多时草木深。\n水将空合色，云与我无心。想见龙山会，良辰亦似今。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "秋夜宴王郎中宅赋得露中菊",
        "author": "朱湾",
        "content": "众芳春竞发，寒菊露偏滋。受气何曾异，开花独自迟。\n晚成犹待赏，欲采未过时。忍弃东篱下，看随秋草衰。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "奉使设宴戏掷笼筹",
        "author": "朱湾",
        "content": "今日陪樽俎，良筹复在兹。献酬君有礼，赏罚我无私。\n莫怪斜相向，还将正自持。一朝权入手，看取令行时。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "咏双陆骰子",
        "author": "朱湾",
        "content": "采采应缘白，钻心不为名。掌中犹可重，手下莫言轻。\n有对唯求敌，无私直任争。君看一掷后，当取擅场声。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "咏壁上酒瓢呈萧明府",
        "author": "朱湾",
        "content": "不是难提挈，行藏固有期。安身未得所，开口欲从谁。\n应物心无倦，当垆柄会持。莫将成废器，还有对樽时。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "咏玉",
        "author": "朱湾",
        "content": "歌玉屡招疑，终朝省复思。既哀黄鸟兴，还复白圭诗。\n请益先求友，将行必择师。谁知不鸣者，独下董生帷。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "送陈偃赋得白鸟翔翠微",
        "author": "朱湾",
        "content": "不知鸥与鹤，天畔弄晴晖。背日分明见，临川相映微。\n净中云一点，回处雪孤飞。正好南枝住，翩翩何所归。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "题段上人院壁画古松",
        "author": "朱湾",
        "content": "石上盘古根，谓言天生有。安知草木性，变在画师手。\n阴深方丈间，直趣幽且闲。木纹离披势搓捽，\n莓苔浓淡色不同，一面死皮生蠹虫。风霜未必来到此，",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "逼寒节寄崔七",
        "author": "朱湾",
        "content": "閒庭只是长莓苔，三径曾无车马来。旅馆尚愁寒食火，\n他日趋庭应问礼，须言陋巷有颜回。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "长安喜雪",
        "author": "朱湾",
        "content": "千门万户雪花浮，点点无声落瓦沟。全似玉尘消更积，\n平地已沾盈尺润，年丰须荷富人侯。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "宴杨驸马山亭",
        "author": "朱湾",
        "content": "垂杨拂岸草茸茸，绣户窗前花影重。鲙下玉盘红缕细，\n落日泛舟同醉处，回潭百丈映千峰。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "过宣上人湖上兰若",
        "author": "朱湾",
        "content": "十年湖上结幽期，偏向东林遇远师。未道姓名童子识，\n问我别来何所得，解将无事当无为。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "同达奚宰游窦子明仙坛",
        "author": "朱湾",
        "content": "松桧阴深一径微，中峰石室到人稀。仙官不住青山在，\n今朝茂宰寻真处，暂驻双凫且莫归。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "平陵寓居再逢寒食",
        "author": "朱湾",
        "content": "几回江上泣途穷，每遇良辰叹转蓬。火燧知从新节变，\n贫病固应无挠事，但将怀抱醉春风。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "寻隐者韦九山人于东溪草堂",
        "author": "朱湾",
        "content": "寻得仙源访隐沦，渐来深处渐无尘。初行竹裏唯通马，\n路傍樵客何须问，朝市如今不是秦。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "假摄池州留别东溪隐居",
        "author": "朱湾",
        "content": "一官仍是假，岂愿数离群。愁鬓看如雪，浮名认是云。\n暂辞南国隐，莫勒北山文。今后松溪月，还应梦见君。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "咏柏板",
        "author": "朱湾",
        "content": "赴节心长在，从绳道可观。须知片木用，莫向散材看。\n空为歌偏苦，仍愁和即难。既能亲掌握，愿得接同欢。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "筝柱子",
        "author": "朱湾",
        "content": "散木今何幸，良工不弃捐。力微惭一柱，材薄仰群弦。\n且喜声相应，宁辞迹屡迁。知音如见赏，雅调为君传。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "送李司直归浙东幕兼寄鲍行军持节大夫初拜东平郡王",
        "author": "朱湾",
        "content": "翩翩书记早曾闻，二十年来愿见君。今日相逢悲白髮，\n会作王门曳裾客，为余前谢鲍参军。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "七贤庙",
        "author": "朱湾",
        "content": "常慕晋高士，放心日沈冥。湛然对一壶，土木为我形。\n下马访陈迹，披榛诣荒庭。相看两不言，犹谓醉未醒。\n长啸或可拟，幽琴难再听。同心不共世，空见藓门青。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "同清江师月夜听坚正二上人为怀州转法华经歌",
        "author": "朱湾",
        "content": "若耶溪畔云门僧，夜闲燕坐听真乘。莲花秘偈药草喻，\n前心后心皆此心，梵音妙音柔软音。清泠霜磬有时动，\n风翻乱叶林有声，雪映閒庭月无色。玄关密迹难可思，",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "寒城晚角",
        "author": "朱湾",
        "content": "高台高高画角雄，五更初发寒城中。寒城北临大河水，\n羁人此夜寐不成，万里边情枕上生。乍似陇头戍，\n忽忆嫖姚北征伐，空山宿兵寒对月。一声老将起，\n二十年来天下兵，到处不曾无此声。洛阳陌，长安路。\n角声朝朝兼暮暮，平居闻之尚难度。何况天山征戍儿，",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    },
    {
        "title": "重阳日陪韦卿宴",
        "author": "朱湾",
        "content": "何必龙山好，南亭赏不暌。清规陈侯事，雅兴谢公题。\n入座青峰近，当轩远树齐。仙家自有月，莫叹夕阳西。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零六"
        }
    }
]