[
    {
        "uuid": "c5cd2e7a5d90d2162e2af0bbf5b0e826",
        "title": "述怀",
        "author": "罗太瘦",
        "content": "淮海归来二十年，结庐仍向旧山川。\n既无酒债贫休恨，浪得文名老尚传。\n晓日轮蹄思柳外，春风羯鼓在花前。\n如今静听瓶笙韵，犹似当年咽管絃。",
        "dynasty": "宋",
        "collection_info": null
    },
    {
        "uuid": "26b16ecee14d7eaf45c216c04805af5a",
        "title": "题鹤林宫",
        "author": "罗太瘦",
        "content": "暑往寒来迭世间，有谁十载驻朱颜。\n骑鲸客去天连水，跨鹤人归月在山。\n炉火顿消情慾境，剑金须断利名关。\n烟莎随分岩前绿，猿马不惊春意閒。",
        "dynasty": "宋",
        "collection_info": null
    }
]