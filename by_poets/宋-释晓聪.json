[
    {
        "title": "偈",
        "author": "释晓聪",
        "content": "大地雪漫漫，春风依旧寒。\n说禅说道易，成佛成祖难。",
        "dynasty": "宋",
        "collection_info": null
    },
    {
        "title": "偈",
        "author": "释晓聪",
        "content": "晨鷄报晓灵，粥后便天明。\n灯笼犹瞌睡，露柱却惺惺。",
        "dynasty": "宋",
        "collection_info": null
    },
    {
        "title": "示众偈",
        "author": "释晓聪",
        "content": "天晴盖却屋，乘干刈却禾。\n早输王税了，鼓腹唱巴歌。",
        "dynasty": "宋",
        "collection_info": null
    },
    {
        "title": "法身颂",
        "author": "释晓聪",
        "content": "参禅学道莫茫茫，问透法身北斗藏。\n余今老倒羸甚，见人无力得商量。\n唯有攫头知我意，栽松时復上金刚。",
        "dynasty": "宋",
        "collection_info": null
    }
]