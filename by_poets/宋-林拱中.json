[
    {
        "uuid": "fa3591e73ed197eb197aa913da0fb338",
        "title": "游虎丘  其一",
        "author": "林拱中",
        "content": "白虎岩前秋已阑，黑云疏雨洗林峦。\n铁花烟落石泉冷，羽井苔深霜月寒。\n隠浦疾帆风去饱，疏寮森木晓催丹。\n清斋不许盘餐入，辜负湖山冷淡看。",
        "dynasty": "宋",
        "collection_info": null
    },
    {
        "uuid": "2293294aaf50569cff68af719efa2b7a",
        "title": "游虎丘  其二",
        "author": "林拱中",
        "content": "我来一榻羡危亭，倦步支颐竹杖轻。\n僧听钟声归寺急，鸦争林宿压枝鸣。\n禅机击拨如锋起，尘袂驱除似水清。\n风定夜虚声转寂，杯茶精舍一灯明。",
        "dynasty": "宋",
        "collection_info": null
    }
]