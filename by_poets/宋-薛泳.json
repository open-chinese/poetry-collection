[
    {
        "uuid": "41d7aa7fab6065cfded67e5ecd0709b1",
        "title": "青玉案 一盘消夜江南果",
        "author": "薛泳",
        "content": "一盘消夜江南果。\n吃果看书只清坐。\n罪过梅花料理我。\n一年心事，半生牢落，尽向今宵过。\n此身本是山中个。\n才出山来便希差。\n手种青松应是大。\n缚茅深处，抱琴归去，又是明年话。",
        "dynasty": "宋",
        "collection_info": null
    },
    {
        "uuid": "4f4186e85d33d147340a4ca1b8f85758",
        "title": "游洞霄",
        "author": "薛泳",
        "content": "群山皆玉立，中有一峰危。\n天近秋云薄，松深夜月迟。\n洞因寻药入，席为听泉移。\n此趣无人会，临风酒一巵。",
        "dynasty": "宋",
        "collection_info": null
    },
    {
        "uuid": "ccd2bd5dece78afbd5fb4af4023ae649",
        "title": "句  其一",
        "author": "薛泳",
        "content": "柳断桥方出，烟深寺欲浮。",
        "dynasty": "宋",
        "collection_info": null
    },
    {
        "uuid": "218a1056efae7a2dbf7037df2f27f431",
        "title": "句  其二",
        "author": "薛泳",
        "content": "归心如病叶，一片落江城。",
        "dynasty": "宋",
        "collection_info": null
    }
]