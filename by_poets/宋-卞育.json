[
    {
        "title": "留题灵岩寺",
        "author": "卞育",
        "content": "屈指数四绝，四绝中最幽。\n此景冠天下，不独奇东州。\n夜月透岩白，乱云和雨收。\n甘泉泻山腹，圣日穿岩头。\n大暑不知夏，爽气常如秋。\n风高松子落，天外钟身浮。\n祖师生朗石，古殿名般州。\n人巧不可至，天意何所留。\n老僧笑相语，兹事常穷求。\n移出蓬莱岛，待吾仙子游。",
        "dynasty": "宋",
        "collection_info": null
    }
]