[
    {
        "uuid": "54beb53ce261d4b0402621a9a9841962",
        "title": "听独杵捣衣",
        "author": "慧偘",
        "content": "非是无人助，意欲自鸣砧。\n向月怜孤影，承风送迥音。\n疑捣双丝练，似奏一弦琴。\n令君闻独杵，知妾有专心。",
        "dynasty": "唐",
        "collection_info": null
    },
    {
        "uuid": "507dd2a7c1598464757aed94741ba548",
        "title": "闻侯方儿来寇",
        "author": "慧偘",
        "content": "羊皮赎去士，马革敛还尸。\n天下方无事，孝廉非哭时。",
        "dynasty": "唐",
        "collection_info": null
    }
]