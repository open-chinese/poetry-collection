[
    {
        "title": "过大桥并出界偶成四绝寄邵阳父老  其一",
        "author": "赵鼐",
        "content": "行过邮亭日未西，遮留父老杂童儿。\n寄言我自无遗爱，底事潸然出涕洟。",
        "dynasty": "宋",
        "collection_info": null
    },
    {
        "title": "过大桥并出界偶成四绝寄邵阳父老  其二",
        "author": "赵鼐",
        "content": "闻说当年送沈君，一城攀卧尽沾巾。\n续貂虽不亲传授，也解规随继后尘。",
        "dynasty": "宋",
        "collection_info": null
    },
    {
        "title": "过大桥并出界偶成四绝寄邵阳父老  其三",
        "author": "赵鼐",
        "content": "邵阳拙政一年余，不暇精思及远图。\n且了眼前无饿殍，家家温饱是良谟。",
        "dynasty": "宋",
        "collection_info": null
    }
]