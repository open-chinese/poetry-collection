[
    {
        "uuid": "55fefca8147eff8dad2e214c613ab800",
        "title": "登楼有感",
        "author": "倪龙辅",
        "content": "好趁西风理钓舟，半生书剑两悠悠。\n凭高有恨无人识，空负关河万里秋。",
        "dynasty": "宋",
        "collection_info": null
    },
    {
        "uuid": "2428ed323838521680688198472a6020",
        "title": "宫怨",
        "author": "倪龙辅",
        "content": "翠袖无香镜有尘，一枝花瘦不藏春。\n十年不识君王面，始信婵娟解误人。",
        "dynasty": "宋",
        "collection_info": null
    },
    {
        "uuid": "e68b1de11de688c994233a804521ee9f",
        "title": "酬答",
        "author": "倪龙辅",
        "content": "人生乐处是家山，归即须归说便难。\n吾道何尝拘出处，丈夫例不怕饥寒。\n一天明月随诗笠，万古清风在钓竿。\n浮利浮名尽如许，笑他开眼梦邯郸。",
        "dynasty": "宋",
        "collection_info": null
    },
    {
        "uuid": "8c364b212e19c522c4e9ac93c5e12071",
        "title": "蔷薇",
        "author": "倪龙辅",
        "content": "洛本空藏画牡丹，海棠出蜀近应难。\n莫嫌村巷蔷薇野，春晚犹堪取次看。",
        "dynasty": "宋",
        "collection_info": null
    },
    {
        "uuid": "9a7e85f335187cdeee759028c806b127",
        "title": "藏一山房",
        "author": "倪龙辅",
        "content": "屋小书千古，身闲心五湖。\n从人笑迂阔，于道转清孤。\n涯涘观诗砚，阳春借酒壶。\n江边折黄菊，共感老头颅。",
        "dynasty": "宋",
        "collection_info": null
    },
    {
        "uuid": "e048cc744515dac28bf86cc5a1fde265",
        "title": "钱谦斋新居",
        "author": "倪龙辅",
        "content": "携琴载鹤又如京，隠处如村却近城。\n吴越山从楼外起，江湖水到宅前清。\n草将春色归新句，梅着寒香暖旧盟。\n最喜出门天咫尺，摩挲老眼看升平。",
        "dynasty": "宋",
        "collection_info": null
    },
    {
        "uuid": "4222f68303f42e20df5dd3c2ea8802ff",
        "title": "六经",
        "author": "倪龙辅",
        "content": "四十余万字，字字寓经纶。\n其用通天下，何尝语世人。\n壁藏终有汉，灰冷亦无秦。\n永永扶三极，难穷此道神。",
        "dynasty": "宋",
        "collection_info": null
    }
]