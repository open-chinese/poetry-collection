[
    {
        "uuid": "49b865759bd19f451ac67f7b067d7869",
        "title": "挽故知容州朝请舅  其一",
        "author": "樊梦辰",
        "content": "人物晨星似，谁欤硬脊梁。\n高风思靖节，流派到平塘。\n勇向急流退，归来三径荒。\n未为先懒句，寄傲益增光。",
        "dynasty": "宋",
        "collection_info": null
    },
    {
        "uuid": "5f9cb68189c1a8ade56d439daac9d21d",
        "title": "挽故知容州朝请舅  其二",
        "author": "樊梦辰",
        "content": "利慾嗟澜倒，沈沦几缙绅。\n颓波障流俗，砥柱頼斯人。\n高节标时望，清风濯世尘。\n圣朝公史笔，卓行传名臣。",
        "dynasty": "宋",
        "collection_info": null
    }
]