[
    {
        "uuid": "b629f2e13093b4945ec93d7dfc296225",
        "title": "仙吕・八声甘州",
        "author": "石子章",
        "content": "天涯羁旅，记断肠南陌，回首西楼。\n许多时节，冷落了酒令诗筹。\n腰围似沈不耐春，鬓发如潘那更秋。\n无语细沉吟，心绪悠悠。",
        "dynasty": "元",
        "collection_info": null
    },
    {
        "uuid": "f355f5e25fd7a8aafc37e68ec9a1aa23",
        "title": "混江龙・十年往事，也曾一梦到扬州。黄金买笑，红锦缠头。跨凤吹箫三",
        "author": "石子章",
        "content": "岛客，抱琴携剑五陵游。\n风流，罗帏画烛，彩扇银钩。",
        "dynasty": "元",
        "collection_info": null
    },
    {
        "uuid": "c4b3cdfbe83d64f9314ea40b237cb0da",
        "title": "元和令・外头花木瓜，里面铁豌豆。横琴弹彻凤凰声，两厌难上手。当初",
        "author": "石子章",
        "content": "说尽海山盟，一星星不应口。",
        "dynasty": "元",
        "collection_info": null
    },
    {
        "uuid": "381c054f61bffcaaf0b65572d2b6e897",
        "title": "赚尾・洛阳花，宜城酒，那说与狂朋怪友。水远山长憔悴也，满青衫两泪",
        "author": "石子章",
        "content": "交流。\n唱道事到如今，收了孛篮罢了斗，那些儿自羞。\n二年三岁，不承望空溜溜了会眼儿休。",
        "dynasty": "元",
        "collection_info": null
    },
    {
        "uuid": "f15bb11e4c87d72edc04422ae099f358",
        "title": "秦修然竹坞听琴・仙吕/赏花时",
        "author": "石子章",
        "content": "亡化过白头老父母，眼底亲人别又无。\n我亲笔立定纸文书，分付与你这庄田和那地上，我着你为主不为奴。",
        "dynasty": "元",
        "collection_info": null
    },
    {
        "uuid": "004834229b9bf54b1562f587fc7edc9a",
        "title": "秦修然竹坞听琴・幺篇",
        "author": "石子章",
        "content": "更问甚一岁孩儿百岁主，枉了身心活受苦。\n愿富贵待何如？我则待添香可也补烛，常伏侍着你这一个老姑姑。\n(同下)。",
        "dynasty": "元",
        "collection_info": null
    },
    {
        "uuid": "24dd731630d10992ddce41ce916129bc",
        "title": "秦修然竹坞听琴・仙吕/点绛唇",
        "author": "石子章",
        "content": "弃了个铜斗儿似家缘，撇下个泼天也似火院，到大来无拘倦。\n每日间不断香烟，将一片真心炼。",
        "dynasty": "元",
        "collection_info": null
    },
    {
        "uuid": "d4e6c064d7227049d3bfb315f1c2adbb",
        "title": "秦修然竹坞听琴・混江龙",
        "author": "石子章",
        "content": "改换了油头粉面，再不将蛾眉淡扫鬓堆蝉。\n将阴功暗垒，道教明传。\n座上全无尘半点，壶中别有一重天。\n向是非海内，入我丛中，将那等不晓事的愚迷劝。\n觑了这飘飘浮肚，冉冉流年。\n(小姑云)我觑了小姐你这等模样好，拣个好官员士夫人家嫁一个不好，出他那家做甚么？你不如归去罢，(正旦云)小姑，你说的差矣。\n(唱)。",
        "dynasty": "元",
        "collection_info": null
    },
    {
        "uuid": "d4c1b61ab1993e3baaac6cd31375dd66",
        "title": "秦修然竹坞听琴・村里迓鼓",
        "author": "石子章",
        "content": "你道我不如归去，我待要至心修炼。\n则他这蝇头蜗角，虚名利休贪休恋。\n倒不如躲是非，忘宠辱，无骄怨。\n问甚么谁得官，谁得禄，谁得钱？呀！到后来死生关临头怎免？。",
        "dynasty": "元",
        "collection_info": null
    },
    {
        "uuid": "0cd4d7f1b2d5a5b24a5d18491527b350",
        "title": "秦修然竹坞听琴・元和令",
        "author": "石子章",
        "content": "咱人这无常管甚少年？我叹世事忽更变。\n恰天桃喷火柳堆烟，早荷花点翠钿。\n东篱黄菊未开全，又纷纷雪满天。",
        "dynasty": "元",
        "collection_info": null
    },
    {
        "uuid": "f77d2646b66ec03ce26ff2ebdc034069",
        "title": "秦修然竹坞听琴・上马娇",
        "author": "石子章",
        "content": "不如我琴一张，诗一联，乐意自悠然。\n试看他富贵和贫贱，都一般白骨葬黄泉。",
        "dynasty": "元",
        "collection_info": null
    },
    {
        "uuid": "e6f9bc6393d0db0b8696eac688b54bdf",
        "title": "秦修然竹坞听琴・胜葫芦",
        "author": "石子章",
        "content": "低多少兴废荣枯在眼前，人被利名牵，满目红尘关塞远。\n笑车轮马足，晨钟暮鼓，空劳碌自年年。",
        "dynasty": "元",
        "collection_info": null
    },
    {
        "uuid": "0e7f9677bfd5ded24cfd30537fe7d9bb",
        "title": "秦修然竹坞听琴・幺篇",
        "author": "石子章",
        "content": "争如我睡彻东窗口影偏，高枕只安眠，愚者白愚贤者贤。\n炼丹砂九转，袖《黄庭》两卷，诵《老子》五千言。",
        "dynasty": "元",
        "collection_info": null
    },
    {
        "uuid": "045ed4649b394646733b66c1f8ee9788",
        "title": "秦修然竹坞听琴・后庭花",
        "author": "石子章",
        "content": "金垆焚宝烟，瑶琴鸣素弦。\n无非母流水高山调，和那堆风积雪篇，端的这五音全。\n我叮便轻弹一遍，对清宵明月前，更行人迹杏然。\n正泠泠指下传，百般的声不圆，怎么百般的声不圆？(云)我这琴弦断，必有人来窃听，我开这门试看咱。\n(见末科，云)一个好秀才也。\n(秦修然云)呀，一个好姑姑也。\n(正旦云)兀那秀才，你是那里人氏？姓甚名谁？因甚来到俺这庵观？说的是万事都休，说的不是，送你到道录司，不道的饶了你哩。\n(秦修然云)小生南阳府人氏，姓秦双名修然，因为进取功名，到于此处。\n今日在城外踏青赏玩，不想天色昏晚，无处寄宿，来到此处，暂借一宵。\n听的这里弹琴声音嘹亮，因而窃听。\n不想姑姑在此，望恕小生之罪。\n(正旦背云)元来他便是秦修然，我且问他。\n兀那秀才，你认的那指腹成亲郑彩鸾么？(秦修然云)当初我父亲在时，多听的说有一个指腹成亲的郑彩鸾。\n自从我父母亡过，那郑彩鸾也不知所向，小生常切切于心，不能见面。\n(正旦云)秀才你休慌，则我便是郑彩鸾。\n(秦修然云)我那里不寻，那里不觅，你可可在这里。\n小姐，你既然遇着我，正是一对夫妻。\n我和你说句话儿。\n(正旦云)秀才休得无礼。\n我与你虽素有盟约，却不可造次苟合。\n万一外人得知，岂无私奔之诮？(秦修然云)我与你怨女旷夫，隔绝十有余年。\n今日偶尔相逢，天与之便，岂可固执？(正旦云)既然如此，这所在不是说话处，咱去那耳房里说话去来。\n(唱)。",
        "dynasty": "元",
        "collection_info": null
    },
    {
        "uuid": "976e54a54a91f82f15f1727074520f8c",
        "title": "秦修然竹坞听琴・金盏儿",
        "author": "石子章",
        "content": "这搭儿里花影更幽然，桧柏琐苍烟。\n则这两桩儿好与人方便，果然是色胆大如天。\n今夜又无甚星河相间阻，莫不着人月两团圆？我可是清闲真道本，则被你坏了我也，无事的散神仙。",
        "dynasty": "元",
        "collection_info": null
    },
    {
        "uuid": "448cb658fa25814dad538cdcab832e93",
        "title": "秦修然竹坞听琴・赚煞",
        "author": "石子章",
        "content": "建起座七真坛，新盖了三清殿。\n往常我酝酿真心不浅，不想这一曲瑶琴声婉转，包藏着那美满姻缘。\n并香肩月下星前，共指三生说誓言。\n我也到不的蓬阆苑，羞对着药垆经卷，我愁的是小窗孤枕夜如年。\n(下)。",
        "dynasty": "元",
        "collection_info": null
    },
    {
        "uuid": "2251657995cd59bcb802a9c35b0942da",
        "title": "秦修然竹坞听琴・中吕/粉蝶儿",
        "author": "石子章",
        "content": "这些时懒诵南华，将一串数珠来壁间闲挂，念一首断肠词颠倒熟滑。\n不免的唤道姑，添净水，我刚刚的把圣贤来参罢。\n若不是会首人家，几番将这道袍脱下。",
        "dynasty": "元",
        "collection_info": null
    },
    {
        "uuid": "89ca187486c34b9c7b1f21fcd82dedf7",
        "title": "秦修然竹坞听琴・醉春风",
        "author": "石子章",
        "content": "我如今将草索儿系住心猿，又将藕丝儿缚定意马。\n人说道出家的都待要断尘情，我道来都是些假、假。\n几时能勾月枕双欹，玉箫齐品，翠鸾同跨？。",
        "dynasty": "元",
        "collection_info": null
    },
    {
        "uuid": "02a196a28cb54ffdb449ed811cf68f1c",
        "title": "秦修然竹坞听琴・红绣鞋",
        "author": "石子章",
        "content": "我恰才搭伏定芙蓉懒架，恰合眼梦见他家，觉来也依旧隔天涯。\n早是我心绪又乱，更那堪客人侵杂，道甚么相公在门首前方下马。\n(小姑云)相公请进。\n(梁尹见旦科，云)这个道姑是生的好也。\n(正旦云)稽首，相公请坐。\n小姑，快烹茶来。\n(梁尹云)道姑，你也请坐。\n(正旦云)贫姑不敢。\n(梁尹云)道姑，兀的恭敬不如从命。\n(正旦云)既如此。\n斗胆了。\n(稽首坐科)(梁尹云)道姑，我此一来你试猜咱。\n(正旦云)相公此来，贫姑是猜波。\n(唱)。",
        "dynasty": "元",
        "collection_info": null
    },
    {
        "uuid": "8fc7a7c0fa845326861fb5d160d1317d",
        "title": "秦修然竹坞听琴・石榴花",
        "author": "石子章",
        "content": "莫不是山城无事早休衙？(梁尹云)今早不下雨来。\n(正旦唱)朝来微雨润轻纱。\n(梁尹云)这时节正是暮春天道。\n(正旦唱)茸茸芳草衬残霞，都乘着这宝马，(梁尹云)老夫待赏玩踏青咱。\n(正旦唱)迅步行踏。\n(带云)贫姑猜着了也。\n(唱)莫不是那官叫，民快央及的怕？(粱尹云)老夫一径的散心来。\n(正旦唱)因此上出郊外贪寻幽雅。\n(梁尹云)道姑，老夫此来不张伞盖，不摆头踏，你知老夫的这意么？(正旦唱)你可也为甚么不张伞盖不摆头踏？多只是恐惊林下野人家。",
        "dynasty": "元",
        "collection_info": null
    },
    {
        "uuid": "6bd9502c8e157086f738b649c06040b4",
        "title": "秦修然竹坞听琴・斗鹌鹑",
        "author": "石子章",
        "content": "休笑俺草户柴门，那里取那银屏的这绣榻。\n(梁尹云)老夫久慕高风，因此相访。\n(正旦唱)多谢也降尊临卑，屈高、屈高就下。\n(梁尹云)道姑，兀的不是琴？请抚一曲，老夫洗耳。\n(正旦云)琴弦断，弹不得了也。\n(梁尹云)道姑，你那弦断几时了？出家人休调发我。\n(正旦唱)俺出家人从来不会调发，相公少罪咱。\n(梁尹云)道姑既断了弦，市面上别寻一个续上不的？(正旦唱)这弦向那市面上难寻，欲要呵则除江心里旋打。",
        "dynasty": "元",
        "collection_info": null
    },
    {
        "uuid": "61058403d2e96fdad1d4ca041b261b78",
        "title": "秦修然竹坞听琴・上小楼",
        "author": "石子章",
        "content": "枉将你那机谋用煞，若知俺这棋中奸诈。\n(梁尹云)这棋有甚么奸诈在那里？(正旦唱)都为那蜗角虚名，蝇头微利，蚁阵蜂衙。\n将一片打动的心，则与人，争高论下，直等待那揭局儿死时才罢。\n(梁尹云)道姑，这棋不下也罢，你有甚么名人书画将来老夫一看。\n(正旦唱)。",
        "dynasty": "元",
        "collection_info": null
    },
    {
        "uuid": "0bf0ccb7a47ea1bc1af822fee1934577",
        "title": "秦修然竹坞听琴・幺篇",
        "author": "石子章",
        "content": "止不过羲之字，老杜诗，戴松牛，韩干马。\n止不过枯木竹石，山水翎毛，雪月风花。\n若题着，那些人，都皆亡化，到如今是渔樵一场闲话。\n(梁尹云)道姑，兀这书画，则道老夫不识。\n自古以来，思凡的仙女甚多，则说灵照女透丹霞，这一桩事，你可知道么？(正旦唱)。",
        "dynasty": "元",
        "collection_info": null
    },
    {
        "uuid": "2f7511f16f92ae0ad4ea9c56c79ef18a",
        "title": "秦修然竹坞听琴・快活三",
        "author": "石子章",
        "content": "可不说钟子期访伯牙，倒问我灵照女透丹霞。\n(梁尹云)难道是古来的思凡仙女，就也没有？(正旦唱)他问我从古的思凡仙女有来么？则教我半晌家难回话。",
        "dynasty": "元",
        "collection_info": null
    },
    {
        "uuid": "5e738a210fd9e6984bfa62f935675a94",
        "title": "秦修然竹坞听琴・鲍老儿",
        "author": "石子章",
        "content": "你将那无显验的文书是监察，须不是俺孔宣圣遗留下。\n将那个包待制看成做水晶塔，全没些半点儿真实的话。\n只待要说古谈今，寻山问水，傍柳穿花。\n那里也修身正已，利民润物，治国齐家。\n(梁尹背云)我观这道姑，生的外有西施之貌，内有道韫之才，可知我那侄儿留恋着他。\n我闻的侄儿原是与他指腹为婚，正好配成夫妇。\n今我赚的侄儿去了，若还留在此处，我也不放心。\n则除是这般。\n(回云)道姑，我那衙门左右，有一所白云观，是敕建祝寿道院。\n我要请你到观里做个观主，你意下如何？(正旦云)贫姑情愿去。\n(唱)。",
        "dynasty": "元",
        "collection_info": null
    },
    {
        "uuid": "8236778757f33f19609a26dd61553f56",
        "title": "秦修然竹坞听琴・尾声",
        "author": "石子章",
        "content": "怎如陀敢门锁绿苔，闲事扫落花。\n抱瑶琴高卧在松阴下，便做不得神仙，我也快活煞。\n(下)。",
        "dynasty": "元",
        "collection_info": null
    },
    {
        "uuid": "e40365ae47731f724f3263397ace6656",
        "title": "秦修然竹坞听琴・双调/新水令",
        "author": "石子章",
        "content": "成就了碧桃花下凤鸾交，怕甚么出家儿被教门中耻笑。\n那里也灵丹腹内安，经卷向杖头挑。\n月夕花朝，将一阵黄粱梦忽惊觉。\n(云)呀！元来是我师父。\n(见科，老道姑云)小姐，你当初怎生出家来？(正旦唱)。",
        "dynasty": "元",
        "collection_info": null
    },
    {
        "uuid": "6e7e70151bff6d5f3bc24fee370742d8",
        "title": "秦修然竹坞听琴・乔牌儿",
        "author": "石子章",
        "content": "几曾见出家的有下稍？趁如今我青春尚年少。\n(老道姑云)我教你弹琴，正要清心养性，倒教你引老公不成？(正旦唱)倒是我卓文君一曲求凰操，早把那汉相如引动了。",
        "dynasty": "元",
        "collection_info": null
    },
    {
        "uuid": "97c6a9260ccbe3048df6b703b20177e9",
        "title": "秦修然竹坞听琴・雁儿落",
        "author": "石子章",
        "content": "别不曾将亲眷邀，那里把你个姑姑告？(老道姑云)你为甚么事便还了俗？(正旦唱)我这有宿缘的要还俗，(老道姑云)我到道录司告去，不道的饶了你哩。\n(正旦唱)哎！你个有火性的何须闹？(老道姑云)你既是出不的家，谁教你出家？(正旦唱)。",
        "dynasty": "元",
        "collection_info": null
    },
    {
        "uuid": "912147cb20adbdabfd8841a96bd934bd",
        "title": "秦修然竹坞听琴・得胜令",
        "author": "石子章",
        "content": "呀！大古来人怨语声高，怎知俺父母有盟约？你待要锯倒连枝树，分开比翼鸟。\n未曾出胎胞，早指腹成亲了。\n直到的今朝，才得这夫妻成对好。",
        "dynasty": "元",
        "collection_info": null
    },
    {
        "uuid": "f505031414eb8f86f0e3e593cdc00a73",
        "title": "秦修然竹坞听琴・折桂令",
        "author": "石子章",
        "content": "多应是欲火三焦，一时焰起，遍体焚烧。\n似这等难控难持，便待要相偎相傍，也顾不得人笑人嘲。\n想着你瘦山。",
        "dynasty": "元",
        "collection_info": null
    },
    {
        "uuid": "5460746378fb8e75c9354f32b05deceb",
        "title": "秦修然竹坞听琴・沽美酒",
        "author": "石子章",
        "content": "这一领新道袍，似千里赠鹅毛。\n路远风尘你动劳，争知我衣冠改了也，不是做夫人便妆幺。",
        "dynasty": "元",
        "collection_info": null
    },
    {
        "uuid": "a3d9632828b226e9d62441710b9a19aa",
        "title": "秦修然竹坞听琴・太平令",
        "author": "石子章",
        "content": "想这段前程非小，俺出家的福分难消。\n但则要捉对儿云期雨约，便是掩师徒每全真了道。\n我着你记着，想着，不曾忘了，常言道，一还一报。\n(梁尹云)这新状元你认的么？(老道姑改扮科，云)我不认的。\n(梁尹云)他就是我在南阳时同僚秦思道的孩儿，叫做秦修然。\n(夫人云)可知道来，他原与郑彩鸾指腹成亲的。\n孩儿，你早和俺说知，也省得我这般聒絮。\n(梁尹云)如今我夫人认着老夫，姑姑又与新状元成了亲事，天下喜事无过夫妇团圆。\n便当杀羊造酒，做个大大庆喜的筵席。\n(正旦唱)。",
        "dynasty": "元",
        "collection_info": null
    },
    {
        "uuid": "5508bc0c480be56f9cc0cad44237fa4d",
        "title": "秦修然竹坞听琴・离亭宴煞",
        "author": "石子章",
        "content": "咱如今把围棋识破了输赢着，瑶琴弹彻相思调，这婚姻是天缘凑巧。\n稳坐了七香车，高揭了三檐伞，请受了金花诰。\n再不赴偷香窃玉期，再不事炼药烧丹教，从些后无烦少恼。\n便不能随他萧史并登仙，只情愿守定梁鸿只谐老。",
        "dynasty": "元",
        "collection_info": null
    }
]