[
    {
        "title": "书用师庵",
        "author": "李昭述",
        "content": "架泉龛石构幽栖，竹树阴森锁翠微。\n珍重支郎得高趣，一庵一榻自忘机。",
        "dynasty": "宋",
        "collection_info": null
    },
    {
        "title": "送张待制知越",
        "author": "李昭述",
        "content": "严助厌承明，东南抗使旌。\n箕裘汉相子，屏翰越王城。\n胜概须留赏，僊舟莫计程。\n湖光八百里，风月有余清。",
        "dynasty": "宋",
        "collection_info": null
    }
]