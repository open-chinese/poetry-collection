[
    {
        "title": "游九锁",
        "author": "杨迈",
        "content": "寻幽向何处，大涤山水好。\n九峰拔奇秀，下有松石老。\n白云和红叶，满径无人扫。\n振衣长风生，一笑登木杪。",
        "dynasty": "宋",
        "collection_info": null
    },
    {
        "title": "下岩避暑留题",
        "author": "杨迈",
        "content": "古寺重来兴转添，舟中午暑正炎炎。\n野僧引客登山阁，稚子穿云映水帘。\n热得清凉身暂健，老便闲静意难厌。\n人间劫火方撩乱，法雨如何为普沾。",
        "dynasty": "宋",
        "collection_info": null
    }
]