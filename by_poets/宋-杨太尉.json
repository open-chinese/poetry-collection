[
    {
        "uuid": "0c6c2be4e90b62c4fce75ff03940cb91",
        "title": "选冠子 碧眼连车",
        "author": "杨太尉",
        "content": "碧眼连车，黄头间座，望断故人何处。\n当时胜丽，旧日繁华，都变虏言胡语。\n万里衔冤，几年埋恨，仔细向谁分诉。\n对南风凝眸，眺神旌、触目泪流如雨。\n今幸会，电扫雷驱，云开雾敛，一旦青天重睹。\n桃林卧草，华岳嘶风，行迓太平周武。\n洗尽腥膻巷陌。\n从此追欢，酒杯频举。\n任笙箫声里，花朝月夕，醉中歌舞。",
        "dynasty": "宋",
        "collection_info": null
    }
]