[
    {
        "uuid": "7478da0741e178f0134d4f9438c46eeb",
        "title": "游裴公亭  其一",
        "author": "赵恒",
        "content": "昔年曾此远风尘，盘谷烟霞每见分。\n万里江河还壮观，一时冠盖属元勋。\n海鸥春暖眠沙草，辽鹤秋高度岭云。\n今日重来倍惆怅，草堂应是勒移文。",
        "dynasty": "宋",
        "collection_info": null
    },
    {
        "uuid": "b35b3dc83e3734ec776a9ed720c8918c",
        "title": "游裴公亭  其二",
        "author": "赵恒",
        "content": "溶溶春水碧生池，上相临观许从随。\n万姓歌呼喜游豫，几人出处佩安危。\n雨余空谷云归早，风满长林鸟下迟。\n笳鼓明当催晓发，柳烟花露湿旌旗。",
        "dynasty": "宋",
        "collection_info": null
    }
]