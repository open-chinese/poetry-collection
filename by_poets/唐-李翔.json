[
    {
        "uuid": "2ad3be4daa44edd0c00d274673c64b29",
        "title": "",
        "author": "李翔",
        "content": "（《涉道诗》二十八首〖伯三八六六〗）。",
        "dynasty": "唐",
        "collection_info": null
    },
    {
        "uuid": "25111670cc1abd68ad3a682ae1066a89",
        "title": "看缙云山图",
        "author": "李翔",
        "content": "谓见仙都二十年，（谓，项疑当作「未」。\n）忽逢图画顿欣然。\n云岩不似人间世，物象翻疑洞裏天。\n迥压鰲头当海眼，直侵鹏路倚星躔。\n顶湖纵去无多地，空见霜流百丈泉。",
        "dynasty": "唐",
        "collection_info": null
    },
    {
        "uuid": "9dacdb55f1a1769cf8740dc4ad402828",
        "title": "百步桥",
        "author": "李翔",
        "content": "亘险凌虚百步桥，古应从此上千（干）霄。\n（「古应」，项疑当作「故应」。\n）不辞宛转峰千仞，且喜分明路一条。\n银汉攀缘知必到，月宫斟酌去非遥。\n牵牛漫更劳乌鹊，岁岁填河绿顶爑（焦）。",
        "dynasty": "唐",
        "collection_info": null
    },
    {
        "uuid": "456e09fd0e9771d739bde5a960a7ab1b",
        "title": "投龙池",
        "author": "李翔",
        "content": "虎眼涡盘石窟中，古今俱向此投龙。\n奫沦不啻深千丈，肹（肸）蠁皆应到九重。\n洞穴昔闻通地府，风云今得遇灵踪。\n无因犯世间雷雨，池面连天拔一峰。",
        "dynasty": "唐",
        "collection_info": null
    },
    {
        "uuid": "2755e244d2787182782c1e165d44a724",
        "title": "顶湖",
        "author": "李翔",
        "content": "万仞峰头凿一湖，更谁来此用功夫。\n张霞鱲（鬣）是星河鲤，濯火领多日御乌。\n往往风波闻下界，时时花雨护仙都。",
        "dynasty": "唐",
        "collection_info": null
    },
    {
        "uuid": "d9cfd6331f554683a5d27cbcb6f74bc2",
        "title": "石鹤",
        "author": "李翔",
        "content": "白石孤标逸鹤形，古人随类巧安名。\n岩花落处见朱顶，夜雨来时闻唳声。\n辽海未曾重寄语，缑山今更请宽程。\n若教卫懿如今在，也遣轩车到此迎。",
        "dynasty": "唐",
        "collection_info": null
    },
    {
        "uuid": "479bde73846c6a5083e71e0c25c97a57",
        "title": "谢公石罇",
        "author": "李翔",
        "content": "康乐云楼迹尚存，竹亭犹仰古洼罇。\n苔封四面迷山象，露滴中心认酒痕。\n岩月旧来曾伴饮，涧泉今咽共谁论。\n无因访得逃尧客，求取风瓢挂石门。",
        "dynasty": "唐",
        "collection_info": null
    },
    {
        "uuid": "a45e6ccd0bc58778e194d41d7f4a42d3",
        "title": "童子山",
        "author": "李翔",
        "content": "童子山形也不孤，势疑高拱从（耸）（僊）都。\n云生石肘如擎帔，月到岩心似捧壸。\n岂可绕坛操鳯节，争教侍（持）烛秉麟鬚。\n（项云「侍」字似不误，犹「侍酒」、「侍书」之「侍」也。\n）桑田若更成东海，始肯随师化此躯。",
        "dynasty": "唐",
        "collection_info": null
    },
    {
        "uuid": "f2f353fbc90c184a63c067e25e6339c1",
        "title": "严尚书重浚横泉井",
        "author": "李翔",
        "content": "古甃千寻锁绿苔，老蛟曾遯（遁）此中来。\n厌聆羽客提锋入，喜见将军杖（仗）节开。\n玉液洞通甘似醴，金瓶轮下殷如雷，更闻堪疗羣生疾，愿倚崇栏饮一杯。\n。",
        "dynasty": "唐",
        "collection_info": null
    },
    {
        "uuid": "08c65aca913a8d10154b2a5ccdf19bd3",
        "title": "许真君铁柱",
        "author": "李翔",
        "content": "恐老蛟重作患深[一]，独埋铁柱至如今。\n根牢直下蟠江底，势壮长留镇郡心。\n神鬼每闻趋夜后，风雷不敢犯塘阴。\n无因更走横泉窟，压断祈精气永沉。\n（[一]首句有误，疑当作「深恐老蛟重作患」。\n）。",
        "dynasty": "唐",
        "collection_info": null
    },
    {
        "uuid": "e3315084ea2bd6502a64f332317b020f",
        "title": "题麻姑山庙",
        "author": "李翔",
        "content": "险翠峨霄压上游，大仙曾向此幽求。\n云埋三级坛空在，月照千寻水自流。\n偃盖鹤还清露滴，古池龙睡碧莲秋。\n桑田未必翻为海，香火何人解继修。",
        "dynasty": "唐",
        "collection_info": null
    },
    {
        "uuid": "5c6acc844159da1028a98a66592188e3",
        "title": "军山前马退石",
        "author": "李翔",
        "content": "山亘南丰石亘山，石横山路马登难。\n非论蹇步须回驾，纵使追风亦解鞍。\n恐是龙宫通洞府，莫应猿岭建星坛。\n何因不许超骧辈，踏着连云大麓端。",
        "dynasty": "唐",
        "collection_info": null
    },
    {
        "uuid": "0eb658270f5fbbbe39b6f0526ce72b32",
        "title": "马明生遇王婉罗",
        "author": "李翔",
        "content": "彻骨金疮分已休，谢神妃护到灵丘。\n供丞（承）洞府知何地，洒扫云房不记秋。\n金锁玉函虽照耀，宝书真篆敢规（窥）求。\n龙胎未肯传初学，又逐安期万里游。",
        "dynasty": "唐",
        "collection_info": null
    },
    {
        "uuid": "472f5365bab98becd140ce65ca4022ff",
        "title": "登临川仙台观南亭",
        "author": "李翔",
        "content": "独倚危栏爱景晴，古松坛殿半阴横。\n东山有路干云险，汝水无波到底清。\n归洞鬬龙收雨脚，拂檐行雁起秋声。\n开襟正是忘机处，不觉疏钟遍郡城。\n。",
        "dynasty": "唐",
        "collection_info": null
    },
    {
        "uuid": "7ae81be87eafe2b21024d05917d66013",
        "title": "谢梁尊师见访不遇",
        "author": "李翔",
        "content": "晓斸（斲）黄精昼未还（项云「斸」字不误，不必改。\n），岂知仙老降柴关。\n一声归鹤唳江口，数片白云遗竹间。\n怅望有惭劳羽驾，差池不得礼冰颜。\n秋风独倚书斋立，遥想真晖对暮山。",
        "dynasty": "唐",
        "collection_info": null
    },
    {
        "uuid": "b3f8ddaa0b88d55fdae3be8f4bf31081",
        "title": "魏夫人归大霍山",
        "author": "李翔",
        "content": "受锡南归大霍宫，众真同会绛房中。\n裘披鳯锦千花丽，斾绰龙霞八景红。\n羽帔俨排三洞客，仙歌凝韵九天风。\n元君未许人先起，更待云璈一曲终。",
        "dynasty": "唐",
        "collection_info": null
    },
    {
        "uuid": "e183a3af6acc7d4bbb64e089383a9526",
        "title": "冯双礼珠弹云璈以答歌",
        "author": "李翔",
        "content": "王母词终荐碧桃，答歌仙子奏云璈。\n调凌空洞音初起，曲丽钧天韵更高。\n霞断已翔烟际鹤，风生欲抃海心鰲。\n瑶池侍女争回首，无隈琅英坠节毛。\n（项云「无隈」当作「无限」，形近而误。\n）。",
        "dynasty": "唐",
        "collection_info": null
    },
    {
        "uuid": "a25917e7f2e9996ff2c1d61635e4563c",
        "title": "魏夫人受大洞真经",
        "author": "李翔",
        "content": "太极仙公降上清，为传三十九章经。\n先教稽首丞（承）明诏，次遣斋心向洞冥。\n妙句只令岩下读，真文不许世间听。\n宝函钿轴披寻遍，始驾龙车谒帝庭。",
        "dynasty": "唐",
        "collection_info": null
    },
    {
        "uuid": "745f19f6668ac2114df16a5f3f7f4548",
        "title": "卫叔卿不宾汉武帝",
        "author": "李翔",
        "content": "銮殿仙卿顿紫云，武皇非意欲相臣。\n便迴太华三峰路，不喜咸阳万乘春。\n涉险漫劳中禁使，投壶多是上清人。\n犹教度世依方术，莫恋浮荣误尔身。",
        "dynasty": "唐",
        "collection_info": null
    },
    {
        "uuid": "2d81c2962213ebafe3a3f62a2e6d0822",
        "title": "献龙虎山张天师",
        "author": "李翔",
        "content": "东汉天师直下孙，久依科戒住玄门。\n寰中有位逢皆拜，世上无人见不尊。\n三洞吏兵潜稽首，六宫魔幻暗销魂。\n可能授与长生箓，浩劫铭肌敢忘恩。",
        "dynasty": "唐",
        "collection_info": null
    },
    {
        "uuid": "58ec35c5aaa41f5de274a3fc5ba77c6f",
        "title": "小有王君别西域总真",
        "author": "李翔",
        "content": "从事明真入洞台，便祛秋骨月致仙材。\n绛宫玄圃皆寻遍，龟岫龙洲尽到来。\n闻启玉皇过九奏，教诏金液语千回。\n谓言得道轻离别，重感师恩泣更哀。",
        "dynasty": "唐",
        "collection_info": null
    },
    {
        "uuid": "f84f2998076a1d85a8cd3d033550919b",
        "title": "寄题寻真观",
        "author": "李翔",
        "content": "见说寻真地势雄，面临湖北倚高峰。\n奔涛入夏雷声迅，险嶂凌秋黛色浓。\n坛上步虚频降鹤，洞中投简数惊龙。\n何劳更访桃源路，水曲云深千万重。",
        "dynasty": "唐",
        "collection_info": null
    },
    {
        "uuid": "ef3d6c2114042cf502b6c805c98bec4b",
        "title": "题金泉山谢自然传后",
        "author": "李翔",
        "content": "暂谪归天固有程，虚皇还召赴三清。\n箫歌近向峰头合，羽驾低临洞口迎。\n自换玉衣期上帝，岂关金格注生名。\n门人未得随师去，云外空闻好住生[一]。\n（[一]北京图书馆藏敦煌卷子「乃」字七四号《辞孃赞》〖伯二九一九号同〗，是出家的青年辞别父母兄弟的唱辞，如首两句云：「儿欲入山修道去，好住孃，兄弟努力好看孃，好住孃。\n」谢自然死了，弟子们不能随他去，在离别之际所唱的「好住」声，应该和佛教徒的「好住孃」相类似。\n大概受戒的青年道徒在离别父母兄弟的时候，也有这一类的「好住」唱辞。\n）。",
        "dynasty": "唐",
        "collection_info": null
    },
    {
        "uuid": "c15d54310d490f5b9effd3e51935a8a6",
        "title": "宿西山凌云观",
        "author": "李翔",
        "content": "掩映真居不易求，自惊何路到蓬丘。\n庭心月近石坛古，海面风微山殿秋。\n控鹤岭高星半隔，伏龙岗转水分流。",
        "dynasty": "唐",
        "collection_info": null
    },
    {
        "uuid": "7dc36aca49e5fe4a7716e0619290c638",
        "title": "秋日过龙兴观墨池",
        "author": "李翔",
        "content": "独登仙馆欲从谁？闻者（有）王君旧墨池。\n苔藓已侵行履迹，洼坳犹是古来规。\n竹梢声认（识）挥毫日，殿角阴疑洗砚时。\n{口叹}（叹）倚坛边红叶树，霜钟欲尽下山迟。",
        "dynasty": "唐",
        "collection_info": null
    },
    {
        "uuid": "166562929d13460abc9e4582a1c8c251",
        "title": "寄麻姑山喻供奉",
        "author": "李翔",
        "content": "羽客乘风下九天，拨云亲自拣林泉。\n檐吞海魄迎真气，路绕岩根谒古仙。\n道豚（遁）早为三洞伏，（项云「豚」应作「胜」，因「胜」字别体作「𬛊」而误。\n）诗成曾被六宫传。\n如今万事皆轻弃，只待还丹驻鹤年。",
        "dynasty": "唐",
        "collection_info": null
    },
    {
        "uuid": "885adf1a31ad9dbff05f29931566e6d8",
        "title": "览炼师张殷儒诗",
        "author": "李翔",
        "content": "石井峰高劈曙云，云开山露见张君。\n心藏定远握中策，袖贮怀沙江上文。\n巨壑波翻鲸少敌，老松巢迥鹤难羣。\n无端示我青霞句，吟断秋风到日曛。\n。",
        "dynasty": "唐",
        "collection_info": null
    },
    {
        "uuid": "87856fe262917b596ff4e1e4a4dd975a",
        "title": "西林寺与樵（焦）炼师赋得阶下泉",
        "author": "李翔",
        "content": "迴廊折漩（旋）绕空阶，暗西宁舟霜泻峭崖。\n蕙带客寻经远涧，麻衣僧引到高斋。\n流分晓月光难驻，响入清琴韵易谐。\n时有真官访衰病，每同观听荡幽怀。",
        "dynasty": "唐",
        "collection_info": null
    },
    {
        "uuid": "df027e4d82b687f600a569c65f54039a",
        "title": "舞鳯石",
        "author": "李翔",
        "content": "远见麻姑戏瑞禽，每来教舞此坛心。\n基离地面三千丈，势倚云根一万寻。\n烟海日摇双翅影，洞天风散九韵音。\n自从越叟分明说，便想罗浮直至今。\n（〖1〗上面这些诗写辰一小册上，线装，仅存五叶，共二十八首。\n后有残阙，原书叶数、诗数不知多少。\n总题《涉道诗》，下题撰人李翔姓名。\n李翔的时代和事迹无所考，这个诗集也不见于着录。\n所歌咏酬答的都是道山道观，当时道教的天师、尊师、炼师、总真以及供奉和道教史上的着名人物事迹等。\n这应该是一部现存最古的道徒诗集。\n〖2〗诗中所表现的山名和地名，多在今江西、江苏、浙江三省，主要是在龙虎山、茅山、天台山之间，李翔大概就是这一地区以内的人。\n他的时代，大概是第九世纪末年或第十世纪初年的人。\n谢自然是贞元十一年〖七九五〗十一月十二日卒于梁州西门外金泉山的，韩愈〖七六八--八二四〗有《谢自然诗》〖《昌黎先生集》卷一〗，李翔有《题谢自然传后》〖传为郡守李坚所作〗，所以李翔时代，疑比韩愈稍晚。\n〖日本《道教研究》第一册刊吴其昱《李翔及其涉道诗》推定李翔为唐高祖九世孙，江王李元祥之后，曾官莆田尉，约于咸通间在世，所据为《新唐书》卷七○下《宗室世系表》，可备一说。\n〗）。",
        "dynasty": "唐",
        "collection_info": null
    }
]