[
    {
        "uuid": "e5558361217f6b90a1e80af4a1426a5a",
        "title": "齐天乐 雕阑曲曲芙蓉水",
        "author": "赋梅",
        "content": "雕阑曲曲芙蓉水，天然一时潇洒。\n露浥冰壶，风摇玉佩，缥缈蓬莱如画。\n银烛欲下。\n照藻桷翚飞，杏梁虹架。\n如此规模，杜陵何止万间厦。\n明年春燕归早，卷帘应认得，旧家王谢。\n袖里经纶，幕中佳话，高断云根谁写。\n青冥综靶。\n看人在金坡，炬莲盈把。\n句忆湘南，渌池明月夜。",
        "dynasty": "宋",
        "collection_info": null
    }
]