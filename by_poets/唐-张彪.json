[
    {
        "title": "杂曲歌辞 古离别",
        "author": "张彪",
        "content": "离别无远近，事欢情亦悲。\n不闻车轮声，后会将何时。\n去日忘寄书，来日乖前期。\n纵知明当还，一夕千万思。",
        "dynasty": "唐",
        "collection_info": null
    },
    {
        "title": "杂诗",
        "author": "张彪",
        "content": "富贵多胜事，贪贱无良图。\n上德兼济心，中才不如愚。\n商者多巧智，农者争膏腴。\n儒生未遇时，衣食不自如。\n久与故交别，他荣我穷居。\n到门懒入门，何况千里余。\n君子有褊性，矧乃寻常徒。\n行行任天地，无为强亲疎。",
        "dynasty": "唐",
        "collection_info": null
    },
    {
        "title": "神仙",
        "author": "张彪",
        "content": "神仙可学无，百岁名大约。\n天地何苍茫，人间半哀乐。\n浮生亮多惑，善事翻为恶。\n争先等驰驱，中路苦瘦弱。\n长老思养寿，后生笑寂寞。\n五谷非长年，四气乃灵药。\n列子何必待，吾心满寥廓。",
        "dynasty": "唐",
        "collection_info": null
    },
    {
        "title": "北游还酬孟云卿",
        "author": "张彪",
        "content": "忽忽忘前事，志愿能相乖。\n衣马久羸弊，谁信文与才。\n善道居贫贱，洁服蒙尘埃。\n行行无定心，壈坎难归来。\n慈母忧疾疹，至家念栖哀。\n与君宿姻亲，深见中外怀。\n俟余惜时节，伥望临高台。",
        "dynasty": "唐",
        "collection_info": null
    },
    {
        "title": "古别离",
        "author": "张彪",
        "content": "别离无远近，事欢情亦悲。\n不闻车轮声，后会将何时。\n去日忘寄书，来日乖前期。\n纵知明当返，一息千万思。",
        "dynasty": "唐",
        "collection_info": null
    },
    {
        "title": "勅移橘栽",
        "author": "张彪",
        "content": "南橘北为枳，古来岂虚言。\n徙植期不变，阴阳感君恩。\n枝条皆宛然，本土封其根。\n及时望栽种，万里绕花园。\n滋味岂圣心，实以忧黎元。\n暂劳致力重，永感贡献烦。\n是嗟草木类，禀异于干坤。\n愿为王母桃，千岁奉至尊。",
        "dynasty": "唐",
        "collection_info": null
    },
    {
        "title": "杂曲歌辞：古离别",
        "author": "张彪",
        "content": "离别无远近，事欢情亦悲。不闻车轮声，后会将何时。\n去日忘寄书，来日乖前期。纵知明当还，一夕千万思。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂诗",
        "author": "张彪",
        "content": "富贵多胜事，贫贱无良图。上德兼济心，中才不如愚。\n商者多巧智，农者争膏腴。儒生未遇时，衣食不自如。\n久与故交别，他荣我穷居。到门懒入门，何况千里余。\n君子有褊性，矧乃寻常徒。行行任天地，无为强亲疏。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "神仙",
        "author": "张彪",
        "content": "神仙可学无，百岁名大约。天地何苍茫，人间半哀乐。\n浮生亮多惑，善事翻为恶。争先等驰驱，中路苦瘦弱。\n长老思养寿，后生笑寂寞。五谷非长年，四气乃灵药。\n列子何必待，吾心满寥廓。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "北游还酬孟云卿",
        "author": "张彪",
        "content": "忽忽忘前事，志愿能相乖。衣马久羸弊，谁信文与才。\n善道居贫贱，洁服蒙尘埃。行行无定心，壈坎难归来。\n慈母忧疾疹，至家念栖哀。与君宿姻亲，深见中外怀。\n俟余惜时节，怅望临高台。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "古别离",
        "author": "张彪",
        "content": "别离无远近，事欢情亦悲。不闻车轮声，后会将何时。\n去日忘寄书，来日乖前期。纵知明当返，一息千万思。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "敕移橘栽",
        "author": "张彪",
        "content": "南橘北为枳，古来岂虚言。徙植期不变，阴阳感君恩。\n枝条皆宛然，本土封其根。及时望栽种，万里绕花园。\n滋味岂圣心，实以忧黎元。暂劳致力重，永感贡献烦。\n是嗟草木类，禀异于干坤。愿为王母桃，千岁奉至尊。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十二"
        }
    }
]