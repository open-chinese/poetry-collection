[
    {
        "uuid": "b6286da8345655f644ac759582ef8600",
        "title": "变律 一",
        "author": "苏涣",
        "content": "日月东西行，寒暑冬夏易。\n阴阳无停机，造化渺莫测。\n开目为晨光，闭目为夜色。\n一开復一闭，明晦无休息。\n居然六合外，旷哉天地德。\n天地且不言，世人浪喧喧。",
        "dynasty": "唐",
        "collection_info": null
    },
    {
        "uuid": "bbefd5e5956f29282c4e220e302c374f",
        "title": "变律 二",
        "author": "苏涣",
        "content": "毒蜂成一窠，高挂恶木枝。\n行人百步外，目断魂亦飞。\n长安大道边，挟弹谁家儿。\n右手持金丸，引满无所疑。\n一中纷下来，势若风雨随。\n身如万箭攒，宛转迷所之。\n徒有疾恶心，奈何不知几。",
        "dynasty": "唐",
        "collection_info": null
    },
    {
        "uuid": "3c4fbeb8e358d1dedad1721d27213ee4",
        "title": "变律 三",
        "author": "苏涣",
        "content": "养蚕为素丝，叶尽蚕不老。\n倾筐对空林，此意向谁道。\n一女不得织，万夫受其寒。\n一夫不得意，四海行路难。\n祸亦不在大，福亦不在先。\n世路险孟门，吾徒当勉旃。",
        "dynasty": "唐",
        "collection_info": null
    },
    {
        "uuid": "be7338cb0a3975b4cdf04522aa53b5b6",
        "title": "赠零陵僧",
        "author": "苏涣",
        "content": "张颠没在二十年，谓言草圣无人传。\n零陵沙门继其后，新书大字大如斗。\n兴来走笔如旋风，醉后耳热心更凶。\n忽如裴旻舞双劒，七星错落缠蛟龙。\n又如吴生画[鬼神]，魑魅魍魉惊本身。\n钩锁相连势不绝，倔强毒蛇争屈铁。\n西河舞劒气凌云，孤蓬自振唯有君。\n今日华堂看洒落，四座喧呼叹佳作。\n迴首邀余赋一章，欲令羡价齐钟张。\n琅诵囗句三百字，何似醉僧颠復狂。\n忽然告我游南溟，言祈亚相求大名。\n亚相书翰凌献之，见君绝意必深知。\n南中纸价当日贵，只恐贪泉成墨池。",
        "dynasty": "唐",
        "collection_info": null
    },
    {
        "uuid": "126b994a6e3d5c26fe2a679583003c09",
        "title": "变律",
        "author": "苏涣",
        "content": "日月东西行，寒暑冬夏易。\n阴阳无停机，造化渺莫测。\n开目为晨光，闭目为夜色。\n一开复一闭，明晦无休息。\n居然六合外，旷哉天地德。\n天地且不言，世人浪喧喧。\n毒蜂成一窠，高挂恶木枝。\n行人百步外，目断魂亦飞。\n长安大道边，挟弹谁家儿。\n右手持金丸，引满无所疑。\n一中纷下来，势若风雨随。\n身如万箭攒，宛转迷所之。\n徒有疾噁心，奈何不知几。\n养蚕为素丝，叶尽蚕不老。\n倾筐对空林，此意向谁道。\n一女不得织，万夫受其寒。\n一夫不得意，四海行路难。\n祸亦不在大，福亦不在先。\n世路险孟门，吾徒当勉旃。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十五"
        }
    },
    {
        "uuid": "1fa47066ff8dc3e6afecd9e51941a923",
        "title": "《赠零陵僧",
        "author": "苏涣",
        "content": "张颠没在二十年，谓言草圣无人传。\n零陵沙门继其后，忽如裴旻舞双剑，七星错落缠蛟龙。\n又如吴生画鬼神，西河舞剑气凌云，孤蓬自振唯有君。\n今日华堂看洒落，琅诵□句三百字，何似醉僧颠复狂。\n忽然告我游南溟，南中纸价当日贵，只恐贪泉成墨池。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十五"
        }
    }
]