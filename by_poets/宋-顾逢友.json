[
    {
        "uuid": "852ad6ee8b7b1ace0ca9ebb01693ed2a",
        "title": "史云麓先生席上赠顾梅山",
        "author": "顾逢友",
        "content": "五字诗名着少年，端嘉诸老喜相传。\n几回春雨堂中醉，笑拍阑干月正圆。",
        "dynasty": "宋",
        "collection_info": null
    },
    {
        "uuid": "06455aa743243c86a8f7a31fda0d52f4",
        "title": "顾君际号梅山",
        "author": "顾逢友",
        "content": "数亩萧疏一径宽，散飞香雪遍林端。\n应思处士桥边路，吟遶横枝月影寒。",
        "dynasty": "宋",
        "collection_info": null
    },
    {
        "uuid": "584d2164eef50cf08697baa571d55d67",
        "title": "题吴田园杂兴诗",
        "author": "顾逢友",
        "content": "一卷田园杂兴诗，世人传诵已多时。\n其中字字有来处，不是笺来不得知。",
        "dynasty": "宋",
        "collection_info": null
    },
    {
        "uuid": "077cda54a7a35f58f16b9e001f52b41d",
        "title": "御览所同顾君际检书",
        "author": "顾逢友",
        "content": "金锁朱门次第开，万籤黄册绝尘埃。\n此中亦有先生稿，应是曾经御览来。",
        "dynasty": "宋",
        "collection_info": null
    },
    {
        "uuid": "a32c6ecdd8e5a731d43895dbb02a6379",
        "title": "顾君际近集",
        "author": "顾逢友",
        "content": "有诏曾求魏仲先，草堂飞鹤避茶烟。\n晚营馁鬼今何限，弱冠诗名六十年。",
        "dynasty": "宋",
        "collection_info": null
    }
]