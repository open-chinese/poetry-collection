[
    {
        "uuid": "9cb34715663ac77e58dc5067d9bc9c94",
        "title": "五言春日侍宴次望海应诏",
        "author": "高士廉",
        "content": "玉律应青阳，鸾驾幸春方。\n篲云陈罕罼，亘野列旗常。\n雕弓连月彩，雄剑聚星光。\n观兵辽碣上，停骖渤澥傍。\n浮天既淼淼，浴日復沧沧。\n水映红桃色，风飘丹𪱳（疑为「桂」字）香。\n蜃结疑楼峙，涛惊似盖张。\n三韩沐醇化，四郡竚唯良。\n深仁苞动植，神武詟遐荒。\n愿草登封礼，簪绂奉周行。\n（《翰林学士集》）（按：此诗原署「开府仪同三司申国公臣高士廉上」。\n张步云《唐代逸诗辑存》收入。\n）。",
        "dynasty": "唐",
        "collection_info": null
    }
]