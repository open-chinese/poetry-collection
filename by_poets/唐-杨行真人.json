[
    {
        "uuid": "d172a12a1f2185b9dbe0721815e372c9",
        "title": "还丹歌 一",
        "author": "杨行真人",
        "content": "世上人人緫爱药，箇箇元来寻不着。\n也道用铅不用铅，及至用铅还只错。\n寻不着，莫生嗔，都为黄芽不得真。\n有信有行堪分付，财色不染是真人。\n潜拯济，莫彰露，本觅长生却短祚。\n慎勿将身游贵门，医卜经求且闲处。\n未能隐，没闲处，且去经求无病药，长生乐道何忧虑。\n铅为君，汞为臣，火为使者，赤血将军，守阴守阳，制御伏药，药成先用点水银。\n水银被点堪服饵，鬼官不追人不死。\n世世喧喧若得之，闲处经求莫干贵。\n心口诀，手眼传，制伏只在黄芽边。\n心口不决，手眼不传，耽荒酒色，与道无缘。",
        "dynasty": "唐",
        "collection_info": null
    },
    {
        "uuid": "8415fb77abdd8655dd539f0d10721a21",
        "title": "还丹歌 二",
        "author": "杨行真人",
        "content": "丹田水结黄芽起，百日养来伏火矣。\n阴居阳鼎是金丹，十月养之堪服饵。\n服饵由来驻颜色，容鬓不衰定心力。\n卖丹卖药住人间，寿命千年人不识。",
        "dynasty": "唐",
        "collection_info": null
    },
    {
        "uuid": "bbcafa9b6825aaa78217107d306d0c9e",
        "title": "还丹歌 三",
        "author": "杨行真人",
        "content": "长生药，不死丹，世人欲作寻復难。\n心犹豫，意迟疑，八丹方法由来有，如何不取一门知。\n二人语，共商量，日夜寻思不死方。\n若取黑铅幷姹女，腾身天上自翱翔。\n一为左，一为右，阴阳具足还丹就。\n真须炼，必长生，逍遥自在紫云庭。",
        "dynasty": "唐",
        "collection_info": null
    },
    {
        "uuid": "a90beb7fe82d12897187dc67a6e099f9",
        "title": "还丹歌 四",
        "author": "杨行真人",
        "content": "世上喧喧车马人，红颜绿鬓不长春。\n药术相传万甲子，学者忙忙寻不真。\n若交箇箇识黄芽，世间那得有贫人。",
        "dynasty": "唐",
        "collection_info": null
    },
    {
        "uuid": "1425ad9d00b284c99963f6a3fbf3e390",
        "title": "还丹歌 五",
        "author": "杨行真人",
        "content": "老翁老婆造大药，铅汞二金用不错。\n出汤入火少精神，半生半死相依约。\n依约由来一甲子，上阴下阳相伏矣，世上喧喧若得之，鬼官不收免生死。\n铅是铅，汞是汞，世上人人緫能用。\n草黄芽，木黄芽，世上人人緫谩夸。\n自古口传不形纸，烧者徒劳尽破家。\n（按：此诗末八句与轩辕集《还丹口诀》中八句相近，见本书卷三十。\n）。",
        "dynasty": "唐",
        "collection_info": null
    },
    {
        "uuid": "7606a268a963d66db9d39eff43cea6f7",
        "title": "还丹歌 六",
        "author": "杨行真人",
        "content": "西方白帝居武都，裏有鸡冠众所须。\n华池固济经七日，姹女因媒寻得夫。\n看鑪切候四时炁，冷暖寒温心不寐。\n供养仙人礼度周，一点黄金应满地。",
        "dynasty": "唐",
        "collection_info": null
    },
    {
        "uuid": "5bc3cede6e060f918be36deadb7a8020",
        "title": "还丹歌 七",
        "author": "杨行真人",
        "content": "铅汞二阴，还丹之心。\n相制不难，人迷不寻。\n学者不见，徒费千金。\n堪得指教，作福拯贫。\n如斯之用，天人不嗔。\n非道破除，天之大怒。\n恶病加之，遭官刑狱。",
        "dynasty": "唐",
        "collection_info": null
    },
    {
        "uuid": "36a9d1fb62e4388f612abb733fbb460a",
        "title": "还丹歌 八",
        "author": "杨行真人",
        "content": "黑类不同居，母子相依约。\n不得铅黄芽，制伏还不着。\n黄芽阴中伏，白雪阳中作。\n将入火中烧，阴阳相繫缚。\n母子不能逃，生死不离却。",
        "dynasty": "唐",
        "collection_info": null
    },
    {
        "uuid": "9af127d977110392f4754326827710db",
        "title": "还丹歌 九",
        "author": "杨行真人",
        "content": "丹砂丹砂，济命济家。\n能济我命，能济我家。\n能生姹女，嫁与黄芽。\n事夫洁素，无喜无怒。\n礼乐周旋，晨昏节度。\n金亦可作，世亦可度。\n作今不成，徒然自悮。",
        "dynasty": "唐",
        "collection_info": null
    },
    {
        "uuid": "b832572b0e339e3a9e60ee47e96db68e",
        "title": "还丹歌 十",
        "author": "杨行真人",
        "content": "汞结本在丹田中，次居阳鼎炁相通。\n和合三朝方始住，还知大药在铅中。\n先入阴鑪成大白，后居阳鼎变金丹。\n世人若达其中理，水银被制不为难。",
        "dynasty": "唐",
        "collection_info": null
    },
    {
        "uuid": "68e0e1ac5c1c827e999ea87ba3a4f6d9",
        "title": "还丹歌 十一",
        "author": "杨行真人",
        "content": "朱砂水银入铅池，收得黄芽人不知。\n本是仙人留口诀，有缘而遇还要师。\n师须分明传口诀，世上喧喧少言说。\n七十年中付一人，分明还须有仙骨。",
        "dynasty": "唐",
        "collection_info": null
    },
    {
        "uuid": "1bf02af4ebeb7e2eb9f992b3bca3b544",
        "title": "还丹歌 十二",
        "author": "杨行真人",
        "content": "世上求道，酒肉愚痴。\n百年欲过，颙颙不知。\n金公制伏，还丹一支。\n朱砂伏火，治病无疑。\n长生有望，坚固无疑。\n不衰不老，彭祖同时。",
        "dynasty": "唐",
        "collection_info": null
    },
    {
        "uuid": "112e12f44f9397ae94cdbfa612f62afe",
        "title": "还丹歌 十三",
        "author": "杨行真人",
        "content": "古仙取得赤铜精，一两水银一两精。\n碙砂半两浆水煎，从朝至暮体能坚。\n入铜入铁铸镜力，鬼神怕惧不能言。\n若得至人留口诀，事须保爱始长年。",
        "dynasty": "唐",
        "collection_info": null
    },
    {
        "uuid": "09cf9a783010622e2f694fa24a00e36d",
        "title": "还丹歌 十四",
        "author": "杨行真人",
        "content": "阳精若坚魂自立，阴精若坚魄自成。\n魂魄坚强心有圣，红铅朱汞更能灵。\n得遇仙公留此术，魂神魄立自长生。",
        "dynasty": "唐",
        "collection_info": null
    },
    {
        "uuid": "fac2ad2a1512998086dca4073cfb9727",
        "title": "还丹歌 十五",
        "author": "杨行真人",
        "content": "能知少女，必定还精。\n能伏朱儿，必定坚贞。\n金精石髓，是魂之灵。\n能修者圣，能伏者灵。\n鬼官不追，仙籍有名。\n。",
        "dynasty": "唐",
        "collection_info": null
    },
    {
        "uuid": "748810c14509070aeb349ee50e450ea1",
        "title": "还丹歌 十六",
        "author": "杨行真人",
        "content": "五十六十堪分付，此处由来始坚固。\n还须医卜掩行藏，行住坐卧无忧虑。",
        "dynasty": "唐",
        "collection_info": null
    },
    {
        "uuid": "d99ada0036a983d9b2d907e1169cdd00",
        "title": "还丹歌 十七",
        "author": "杨行真人",
        "content": "自古来来多少人，都缘此术损亡身，须学阴阳兼卜相，混俗经求且外贫。",
        "dynasty": "唐",
        "collection_info": null
    },
    {
        "uuid": "5448cad969c941783f1961d1fce123c8",
        "title": "还丹歌 十八",
        "author": "杨行真人",
        "content": "堪分付，递相传，拯济元来此道门。\n妄传之者遭殃祸，父子麤踈不合言。",
        "dynasty": "唐",
        "collection_info": null
    },
    {
        "uuid": "9bf88eaf9d71e0cb74e1ba40e4684f80",
        "title": "还丹歌 十九",
        "author": "杨行真人",
        "content": "欲觅丹田本是铅，朱砂被制体能坚。\n但得至人传口诀，红铅入水大丹圆。",
        "dynasty": "唐",
        "collection_info": null
    },
    {
        "uuid": "4b1430a9fa9a73d71c92a44aaa003b6f",
        "title": "还丹歌 二○",
        "author": "杨行真人",
        "content": "一一事须心口记，造作还须手眼传。\n河车覆载丹田裏，伏火緫在黄芽边。",
        "dynasty": "唐",
        "collection_info": null
    },
    {
        "uuid": "aa34e93e756162f7b1c5404d837a7af5",
        "title": "还丹歌 二一",
        "author": "杨行真人",
        "content": "金公能住水，黑铅有黄芽。\n变此黄芽水，用水作河车。",
        "dynasty": "唐",
        "collection_info": null
    },
    {
        "uuid": "ebaa3f8b11d6170e19e84482ba5bf1af",
        "title": "还丹歌 二二",
        "author": "杨行真人",
        "content": "南方赤帝髓，本是太阴精。\n古仙能夺剥，却取水银形。",
        "dynasty": "唐",
        "collection_info": null
    },
    {
        "uuid": "46ecbee3773901e01a85a8f2548a40d7",
        "title": "还丹歌 二三",
        "author": "杨行真人",
        "content": "二精合会，还丹之心。\n若逢此理，不假远寻。\n黑铅取阳，朱砂取阴。\n（《还丹歌诀》卷上。\n）（按：快乐组诗第一首前四句与杨玄一诗几全同，颇疑二人为同一人。\n姑分列。\n俟续考。\n）。",
        "dynasty": "唐",
        "collection_info": null
    }
]