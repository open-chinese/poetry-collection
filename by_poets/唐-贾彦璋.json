[
    {
        "uuid": "394e19f5b5fbcb244a2acbfb3d6760ab",
        "title": "晚霁登汝南大云阁",
        "author": "贾彦璋",
        "content": "禅宫新歇雨，香阁晚登临。\n邑树晴光起，川苗佳气深。\n水包城下岸，云细郢中岑。\n自叹牵卑日，聊开望远心。",
        "dynasty": "唐",
        "collection_info": null
    },
    {
        "uuid": "9838b46b7af2d07d1dcfb0e9b73a19db",
        "title": "宿香山阁",
        "author": "贾彦璋",
        "content": "暝望香山阁，梯云宿半空。\n轩窗闭潮海，枕席拂烟虹。\n朱网防栖鸽，纱灯护夕虫。\n一闻鸡唱晓，已见日曈曈。",
        "dynasty": "唐",
        "collection_info": null
    },
    {
        "uuid": "20ce3f4a24061da616835717380f2282",
        "title": "苏着作山池",
        "author": "贾彦璋",
        "content": "水树子云家，峯瀛宛不赊。\n芥浮舟是叶，莲发岫为花。\n酌蚁开春瓮，观鱼凭海查。\n游苏多石友，题赠满瑶华。",
        "dynasty": "唐",
        "collection_info": null
    },
    {
        "uuid": "81ee0aadf9232a0108e9f4643c6bcfb0",
        "title": "王龙骧墓",
        "author": "贾彦璋",
        "content": "昔擅登坛宠，爰光典午朝。\n刀悬临益梦，龙启渡江谣。\n茂绩当年举，英魂此地销。\n唯余孤壠上，日夕起松飙。",
        "dynasty": "唐",
        "collection_info": null
    },
    {
        "uuid": "d7a340ada782f054526879c818ac7f94",
        "title": "苏着作山池",
        "author": "贾彦璋",
        "content": "水树子云家，峰瀛宛不赊。\n芥浮舟是叶，莲发岫为花。\n酌蚁开春瓮，观鱼凭海查。\n游苏多石友，题赠满瑶华。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十六"
        }
    },
    {
        "uuid": "a8ca4827791244cddad8b1fbef25ea19",
        "title": "王龙骧墓",
        "author": "贾彦璋",
        "content": "昔擅登坛宠，爰光典午朝。\n刀悬临益梦，龙启渡江谣。\n茂绩当年举，英魂此地销。\n唯余孤垄上，日夕起松飙。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十六"
        }
    }
]