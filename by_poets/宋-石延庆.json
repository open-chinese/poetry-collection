[
    {
        "title": "留题桐柏石道师妙声堂次曾史君韵",
        "author": "石延庆",
        "content": "一派奔湍响迅雷，喷云翻雪绕琼台。\n应通天上银潢路，准拟乘槎八月来。",
        "dynasty": "宋",
        "collection_info": null
    },
    {
        "title": "题鑑轩",
        "author": "石延庆",
        "content": "一轩曾揭鑑为名，轩下方池彻底清。\n坐客不须频拂拭，主人犹恐太分明。\n一尘不染原无物，万象俱涵岂有情。\n堪笑越湖三百里，等闲风浪不曾平。",
        "dynasty": "宋",
        "collection_info": null
    }
]