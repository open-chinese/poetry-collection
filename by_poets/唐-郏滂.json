[
    {
        "uuid": "52fc5ec0500785c4c350e0edc076e0d5",
        "title": "六合怀古诗 横山（原题作「横山怀古」）",
        "author": "郏滂",
        "content": "昭明曾置读书堂，后倚横山翠石冈。\n巨盗黄巢锋刃刺，神坚终不下僧床。\n（见康熙《仪真县志》卷十二，据上海图书馆藏缩微胶卷）（〖1〗隆庆《仪真县志》卷二载：「梁读昼堂，在横山西，天监中建。\n宋郏滂诗谓昭明太子尝读书于此，即禅征寺也。\n」「宋」为「唐」之误。\n）。",
        "dynasty": "唐",
        "collection_info": null
    },
    {
        "uuid": "e213b01cd103779c27e53c577020b213",
        "title": "六合怀古诗 芳草涧",
        "author": "郏滂",
        "content": "芳草涧边灌水（《光绪志》作「木」）阴，青青别有岁寒心。\n却缘飘落秋风后，才子临流亦费吟。\n（〖1〗《嘉靖志》注：「《嘉定志》。\n自此以下二十首皆郏滂《怀古诗》。\n」）。",
        "dynasty": "唐",
        "collection_info": null
    },
    {
        "uuid": "0daf8c9b3897a179a6ffb8531d00a027",
        "title": "六合怀古诗 塔山二首 一",
        "author": "郏滂",
        "content": "此山元以形如塔，贞观年中改迭层（《光绪志》作「成」）。\n圭字峰尖真似画，塔名不语为高增（《光绪志》作「河僧」）。\n（〖1〗《嘉靖志》注：「嘉定志。\n」）。",
        "dynasty": "唐",
        "collection_info": null
    },
    {
        "uuid": "7f9227de34d5f3a52fa44e1f0c4e7b33",
        "title": "六合怀古诗 塔山二首 二",
        "author": "郏滂",
        "content": "迭迭山形似塔形，崔峩耸翠几棱层。\n乘驺翫罢归禅院，佳境（《光绪志》作「地」）原来尽属僧。\n（〖1〗《嘉靖志》注：「《成化志》。\n」）。",
        "dynasty": "唐",
        "collection_info": null
    },
    {
        "uuid": "ac6d042ea151f760f74a5c730c266c75",
        "title": "六合怀古诗 独山 一",
        "author": "郏滂",
        "content": "独山有峰插天表，湖水临溪接官道。\n我欲浩歌一登游，不忍足脚（《光绪志》作「踏」）青青草。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    },
    {
        "uuid": "6db6d5873f41a447b05da17c1fc24d17",
        "title": "六合怀古诗 独山 二",
        "author": "郏滂",
        "content": "广泽之中是独山，恍疑翠带遶城（《光绪志》作「层」）峦。\n马临绝顶遥相望，惟见烟云万木攒。\n（〖1〗《嘉靖志》注：「《成化志》。\n」）。",
        "dynasty": "唐",
        "collection_info": null
    },
    {
        "uuid": "6c46cc19d51545a153810ef2b96d4a7a",
        "title": "六合怀古诗 惜水湾",
        "author": "郏滂",
        "content": "惜水纡迴惧水奔，春潮带雨晚流浑。\n灵岩滁口常萦遶，沙际矶头祇见痕。\n（〖1〗《嘉靖志》注：「见《成化志》，参之《嘉定志》，有数字不同，正之，后多改正。\n「）。",
        "dynasty": "唐",
        "collection_info": null
    },
    {
        "uuid": "0d4b8ad51e9bc8b36a0330e340dc723e",
        "title": "六合怀古诗 龙池 一",
        "author": "郏滂",
        "content": "波光杳霭远连天，鹭宿沙头玉一拳。\n料想中流深莫测，龙潜潭底抱珠眠。\n。",
        "dynasty": "唐",
        "collection_info": null
    },
    {
        "uuid": "63a56d3e798cc129faac1f95294323ef",
        "title": "六合怀古诗 龙池 二",
        "author": "郏滂",
        "content": "池深常有神龙隐，湾岛如人出擘（《光绪志》作「臂」）拳。\n澄澈无涯深浅水，虔恭祈祷雨连绵。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    },
    {
        "uuid": "536aa8f7636a0c0ea453584f087ac2ba",
        "title": "六合怀古诗 晋王城",
        "author": "郏滂",
        "content": "隋收建业临江渚，东望金陵筑此城。\n正与石头为对岸，从兹一统六朝平。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    },
    {
        "uuid": "eaa0d8a7d3ccff84d5723443a846be00",
        "title": "六合怀古诗 [苻]（符）融城",
        "author": "郏滂",
        "content": "秦人百万征南日，蕞（《光绪志》作「蓦」）地[苻]（符）筑此城。\n把隘亡兵今有几，莲峰之下误争名。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    },
    {
        "uuid": "406980a15462eb620a2fe73ca448b2f6",
        "title": "六合怀古诗 龙津桥",
        "author": "郏滂",
        "content": "桥湾螮蝀临滁水，十八衖高似月轮。\n不是巢兵烧毁后，至今犹復（《光绪志》作「得」）跨龙津。",
        "dynasty": "唐",
        "collection_info": null
    },
    {
        "uuid": "d4dc25ccaa3b58ca3ef448a7b83e56fb",
        "title": "六合怀古诗 永定冈",
        "author": "郏滂",
        "content": "梁朝瞻见长冈秀，凿断川流寺涛（《光绪志》作「寿」）基。\n杳杳松门千万绿，山亭溪树荜（《光绪志》作「有」）萝垂。",
        "dynasty": "唐",
        "collection_info": null
    },
    {
        "uuid": "78262e10efdc9fc9820171aba25f3cc8",
        "title": "六合怀古诗 治浦桥",
        "author": "郏滂",
        "content": "治浦桥连香积寺，东出城门五里遥。\n远望真如有图画，关防迢递在云霄。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    },
    {
        "uuid": "32d7b8fb95b904add145a15104c3a6b5",
        "title": "六合怀古诗 滁河",
        "author": "郏滂",
        "content": "滁水源从德固塘，支流六九合流棠。\n经过瓜步趋江海，惟有入心难测量。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    },
    {
        "uuid": "8a3a2c73d5014804537659c1b3979ebf",
        "title": "六合怀古诗 废清风亭",
        "author": "郏滂",
        "content": "旧县元基城巽隅，亭帘高槛蘸清滁。\n风生六月思裘褐，百里恩波剸割余。\n（〖1〗《嘉靖志》题注：「《嘉定志》：唐时县治有清风亭，县令独孤及建。\n至郏滂时已废。\n」〖2〗《光绪志》诗末注：「士林馆在竹镇，地多习儒业。\n」）。",
        "dynasty": "唐",
        "collection_info": null
    },
    {
        "uuid": "c4a2f91cb44ddc599c08bdf5ddecaf86",
        "title": "六合怀古诗 废士林馆",
        "author": "郏滂",
        "content": "士林馆侧尽儒流，朝士庄田隔近陬。\n见说人稀难驻泊，于今荆棘走獐麀。\n（〖1〗《嘉靖志》题注：「《嘉定志》：士林馆在竹镇，其地习儒业，多仕官。\n郏滂时馆已废。\n」〖2〗《光绪志》诗末注：「士林馆在竹镇，地多习儒业。\n」）。",
        "dynasty": "唐",
        "collection_info": null
    },
    {
        "uuid": "0acd4a757ed3314a2cce6acb56441038",
        "title": "六合怀古诗 废如归馆",
        "author": "郏滂",
        "content": "旅况凄凄南北涯，每投新馆便如归。\n当年盛（《光绪志》作「胜」）事今何在，却使扬朱泪满衣。\n（〖1〗《嘉靖志》题注：「《嘉定志》：如归馆在东门，南北若馆驿然。\n郏滂时已废。\n」〖2〗《光绪志》诗末注：「如归馆在东门北。\n」〖3〗《金陵诗征》卷三五题注：「在东门外。\n」）。",
        "dynasty": "唐",
        "collection_info": null
    },
    {
        "uuid": "59a0a6ac7e7742f4d9b77a438c0c05fe",
        "title": "六合怀古诗 城隍庙",
        "author": "郏滂",
        "content": "黥布城隍有感灵，祇缘刘项霸江津。\n古来庙祝依然在，福荫江壖万万春。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    },
    {
        "uuid": "bfce594b93d37d652fc5d39b99236a3f",
        "title": "六合怀古诗 儒学旧基",
        "author": "郏滂",
        "content": "牛市街中儒祖庙，衣冠俎豆五经书。\n不知殿宅今存否？双桧苍虬耸碧虚。\n（〖1〗《嘉靖志》题注：「《嘉定志》：儒学在河南牛市街。\n郏滂时学己迁。\n其地有杜荀鹤所植偃松二。\n」）。",
        "dynasty": "唐",
        "collection_info": null
    },
    {
        "uuid": "a9cce7bc9a3db1f148b88cb4c0686eb5",
        "title": "六合怀古诗 偃松（《光绪志》作「偃盖松」）",
        "author": "郏滂",
        "content": "千年松树枝芳偃，屈曲如人掉臂形。\n见说瓦棺藏桧下，杜生题后定时名。\n（以上二十首均录自上海图书馆据天一阁藏本所摄胶卷明嘉靖刻本嘉三十二年黄绍文纂《六合县志》〖简称《嘉靖志》〗卷八《艺文志·诗类》。\n校以光绪癸未年刊贺廷寿纂《六合县志》〖简称《光绪志》〗卷七所录诗及光绪刊朱绪曾辑《金陵诗征》卷三五所收诗。\n《光绪志》录十六首，缺《治浦桥》、《滁河》、《儒学旧基》、《城隍庙》四首。\n《金陵诗征》仅收《龙池》之一、《废如归馆》二首。\n）（〖1〗《嘉靖志》题注：「《嘉定志》：偃松在牛市街，文宣王庙前，偃蹇若盖，清阴数亩。\n传云杜荀鹤所植。\n又云松下有瓦棺。\n」〖2〗《光绪志》诗末注：「古志云，松下有瓦棺。\n」〖3〗《嘉靖志》诗末注：「按以上二十首，皆郏滂诗。\n五十首，今《成化志》所载仅数首耳，余皆《嘉定志》得之，然尚未及其半云。\n」〖4〗《嘉靖志》卷首凡例云：「宋嘉定间县令刘昌诗所修志，板已劘灭，其本无传。\n近于藏书家觅得写本，据其所载，有可采者增入。\n」〖5〗《嘉靖志》卷四《秩官志》云：「郏滂，光化中为六合宰，尝作《怀古诗》五十首，敍灵岩则曰：『岩峻尝有灵瑞。\n』敍龙津则曰：『士马更戍往来。\n』若儒学、士林馆、龙池、昌市楼等处，皆有题咏。\n意滂必文彩风流之士，当时之民被和平之化矣。\n惜其政事无传，诗之存者载《诗纪》。\n」末注：「《嘉定》、《成化志》。\n」〖6〗《光绪志》卷四《官师志》云：「郏滂，光化中为六合令。\n惧文献无征，作《怀古诗》五十首，各繫以小敍，今其诗存者三十二首，惜政蹟不传。\n」〖7〗《金陵诗征》卷三五录滂诗二首，小传云：「滂，光化中六合令，因家焉。\n」注云：「宋《嘉定六合县志》云：郏令惧棠邑文献无征，作《怀古诗》五十首，各系以小敍，其叙灵岩曰：『岩峻尝有灵瑞。\n』敍龙津曰：『士马更戍往来。\n』士林曰：『其地业儒多宦。\n』敍寺则始于解脱，敍混成观则起于宋元。\n《嘉靖仪真志》存三十二首，至雍正乙卯六合令苏作睿《志》尚存十六首，干隆癸卯廖抡升《志》，乃悉削去。\n唐人着作，征文考献，何可弃也。\n」今按：嘉定、成化修《六合县志》，今均无传。\n传世者以《嘉靖志》为最早，所录二十首。\n据修志者所云，则《嘉定志》所收亦不过此数。\n《光绪志》当系自雍正《六合县志》转录，文字歧异较多，疑非源出于嘉靖《六合县志》，而系自嘉靖《仪真县志》录出。\n唐六合县辖境，明代部分归仪真县，故其诗得兼收之。\n今传《仪真县志》，似以《隆庆志》为最早，已有影印天一阁本行世，经检幷无滂诗。\n朱绪曾、贺廷寿皆清季人，皆云所存有三十二首之数，疑曾获见嘉靖《仪真县志》，俟续访之。\n滂诗除已录出之二十一首外，仅知诗题者尚有《灵岩》、《龙津》、《昌市楼》、《混城观》等，已见前录。\n）。",
        "dynasty": "唐",
        "collection_info": null
    }
]