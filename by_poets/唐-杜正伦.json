[
    {
        "title": "冬日宴于庶子宅各赋一字得节",
        "author": "杜正伦",
        "content": "李门余妄进，徐榻君恆设。\n清论畅玄言，雅琴飞白雪。\n寒云暧落景，朔风凄暮节。\n方欣投辖情，且驻当归别。",
        "dynasty": "唐",
        "collection_info": null
    },
    {
        "title": "玄武门侍宴",
        "author": "杜正伦",
        "content": "大君端扆暇，睿赏狎林泉。\n开轩临禁籞，藉野列芳筵。\n参差歌管扬，容裔羽旗悬。\n玉池流若醴，云阁聚非烟。\n湛露晞尧日，熏风入舜弦。\n大德侔玄造，微物荷陶甄。\n谬陪瑶水宴，仍厕栢梁篇。\n阚名徒上月，邹辩讵谈天。\n既喜光华旦，还伤迟暮年。\n犹冀升中日，簪裾奉肃然。",
        "dynasty": "唐",
        "collection_info": null
    },
    {
        "title": "诗",
        "author": "杜正伦",
        "content": "惟怜一派温泉水，不逐人心冷暖移。\n（《记纂渊海》卷一○○）。",
        "dynasty": "唐",
        "collection_info": null
    },
    {
        "title": "冬日宴于庶子宅各赋一字得节",
        "author": "杜正伦",
        "content": "李门余妄进，徐榻君恒设。清论畅玄言，雅琴飞白雪。\n寒云暧落景，朔风凄暮节。方欣投辖情，且驻当归别。",
        "dynasty": "唐",
        "collection_info": {
            "collection": "御定全唐诗",
            "volume": "卷三十三"
        }
    },
    {
        "title": "玄武门侍宴",
        "author": "杜正伦",
        "content": "大君端扆暇，睿赏狎林泉。开轩临禁籞，藉野列芳筵。\n参差歌管扬，容裔羽旗悬。玉池流若醴，云阁聚非烟。\n湛露晞尧日，熏风入舜弦。大德侔玄造，微物荷陶甄。\n谬陪瑶水宴，仍厕柏梁篇。阚名徒上月，邹辩讵谈天。\n既喜光华旦，还伤迟暮年。犹冀升中日，簪裾奉肃然。",
        "dynasty": "唐",
        "collection_info": {
            "collection": "御定全唐诗",
            "volume": "卷三十三"
        }
    }
]