[
    {
        "uuid": "88fec0448a650530d94a8c50b5a55da2",
        "title": "诉衷情 一",
        "author": "魏承班",
        "content": "高歌宴罢月初盈，诗情引恨情。\n烟露冷，水流轻，思想梦难成。\n罗帐袅香平，恨频生。\n思君无计睡还醒，隔层城。",
        "dynasty": "唐",
        "collection_info": null
    },
    {
        "uuid": "8ae7af5bed11266e80e43e4ff9c14534",
        "title": "诉衷情 二",
        "author": "魏承班",
        "content": "春深花簇小楼台，风飘锦绣开。\n新睡觉，步香阶，山枕印红顋。\n鬓乱坠金钗，语檀偎。\n临行执手重重属，几千回。",
        "dynasty": "唐",
        "collection_info": null
    },
    {
        "uuid": "4a63c156cadd9f49bd119409ea45d3d6",
        "title": "诉衷情 三",
        "author": "魏承班",
        "content": "银汉云情玉漏长，蛩声悄画堂。\n筠簟冷，碧窗凉，红蜡泪飘香。\n皓月泻寒光，割人肠。\n那堪独自步池塘，对鸳鸯。",
        "dynasty": "唐",
        "collection_info": null
    },
    {
        "uuid": "1a62bb24af1d1b97e9b0b8a85e0cd88e",
        "title": "诉衷情 四",
        "author": "魏承班",
        "content": "金风轻透碧窗纱，银釭燄影斜。\n欹枕卧，恨何赊，山掩小屏霞。\n云雨别吴娃，想容华。\n梦成几度遶天涯，到君家。",
        "dynasty": "唐",
        "collection_info": null
    },
    {
        "uuid": "b8cf95f993bb9e106c3e92ae5aa3c534",
        "title": "诉衷情 五",
        "author": "魏承班",
        "content": "春情满眼脸红消，娇妒索人饶。\n星靥小，玉珰摇，几共醉春朝。\n别后忆纤腰，梦魂劳。\n如今风叶又萧萧，恨迢迢。",
        "dynasty": "唐",
        "collection_info": null
    },
    {
        "uuid": "2b7b722340bbe210a2bc577e869cd5bd",
        "title": "生查子 一",
        "author": "魏承班",
        "content": "烟雨晚晴天，零落花无语。\n难话此时心，梁燕双来去。\n琴韵对熏风，有恨和情抚。\n肠断断弦频，泪滴黄金缕。",
        "dynasty": "唐",
        "collection_info": null
    },
    {
        "uuid": "dfc68820ef820dccd1aac693d24ddfbf",
        "title": "生查子 二",
        "author": "魏承班",
        "content": "寂寞画堂空，深夜垂罗幕。\n灯暗锦屏欹，月冷珠帘薄。\n愁恨梦难成，何处贪欢乐。\n看看又春来，还是长萧索。",
        "dynasty": "唐",
        "collection_info": null
    },
    {
        "uuid": "bc3b9b692a3c72620aa437da18f4715b",
        "title": "生查子 三",
        "author": "魏承班",
        "content": "离别又经年，独对芳菲景。\n嫁得薄情夫，长抱相思病。\n花红柳绿间晴空，蝶舞双双影。\n羞看绣罗衣，为有金鸾并。",
        "dynasty": "唐",
        "collection_info": null
    },
    {
        "uuid": "a02da5a4a88f623e684db71f00c16074",
        "title": "菩萨蛮 一",
        "author": "魏承班",
        "content": "罗裾薄薄秋波染，眉间画得山两点。\n相见绮筵时，深情暗共知。\n翠翘云鬓动，敛态弹金凤。\n宴罢入兰房，邀人解佩珰。",
        "dynasty": "唐",
        "collection_info": null
    },
    {
        "uuid": "f3b546d6acf953af9fa1e36176d792fe",
        "title": "菩萨蛮 二",
        "author": "魏承班",
        "content": "罗衣隐约金泥画，玳筵一曲当秋夜。\n声颤觑人娇，[云]鬟袅翠翘。\n酒醺红玉輭，眉翠秋山远。\n绣幌麝烟沈，谁人知两心。",
        "dynasty": "唐",
        "collection_info": null
    },
    {
        "uuid": "f29f89376264519fa7fa26d5cd9912f9",
        "title": "菩萨蛮 三",
        "author": "魏承班",
        "content": "玉容光照菱花影，沈沈脸上秋波冷。\n白雪一声新，雕梁起暗尘。\n宝钗摇翡翠，香惹芙蓉醉。\n携手入鸳衾，谁人知此心。",
        "dynasty": "唐",
        "collection_info": null
    },
    {
        "uuid": "6aa9b63039a6b058237bdefbba0d270c",
        "title": "渔歌子",
        "author": "魏承班",
        "content": "柳如眉，云似髮，鲛绡雾縠笼香雪。\n梦魂惊，钟漏歇，窗外晓莺残月。\n几多情，无处说，落花飞絮清明节。\n少年郎，容易别，一去音书断绝。",
        "dynasty": "唐",
        "collection_info": null
    },
    {
        "uuid": "ff9f08eb30cf300aa0e91c6999ebf36b",
        "title": "满宫花 一",
        "author": "魏承班",
        "content": "雪霏霏，风凛凛。\n玉郎何处狂饮，醉时想得纵风流，罗帐香帏鸳寝。\n春朝秋夜思君甚，愁见绣屏孤枕。\n少年何事负初心，泪滴缕金双袵。",
        "dynasty": "唐",
        "collection_info": null
    },
    {
        "uuid": "6bfc88985a44fcac34ecf5ae0b602644",
        "title": "满宫花 二",
        "author": "魏承班",
        "content": "寒夜长，更漏永。\n愁见透帘月影，王孙何处不归来，应在倡楼酩酊。\n金鸭无香罗帐冷，羞更双鸾交颈。\n梦中几度见儿夫，不忍駡伊薄倖。",
        "dynasty": "唐",
        "collection_info": null
    },
    {
        "uuid": "90fd6777a733a7da39fc813614265002",
        "title": "谒金门 一",
        "author": "魏承班",
        "content": "烟水阔，人值清明时节。\n雨细花零莺语切，愁肠千万结。\n鴈去音徽断绝，有恨欲凭谁说。\n无事伤心犹不彻，春时容易别。",
        "dynasty": "唐",
        "collection_info": null
    },
    {
        "uuid": "730d471a59b807ef21674707c802a48e",
        "title": "谒金门 二",
        "author": "魏承班",
        "content": "春欲半，堆砌落花千片。\n早是潘郎长不见，忍听双语燕。\n飞絮晴空扬远，风送谁家弦管。\n愁倚画屏凡事懒，泪霑金缕线。",
        "dynasty": "唐",
        "collection_info": null
    },
    {
        "uuid": "11d45a0eb74618deafafe0085a9fd616",
        "title": "谒金门 三",
        "author": "魏承班",
        "content": "长思忆，思忆佳辰轻掷。\n霜月透帘澄夜色，小屏山凝碧。\n恨恨君何太极，记得娇娆无力。\n独坐思量愁似织，断肠烟水隔。",
        "dynasty": "唐",
        "collection_info": null
    },
    {
        "uuid": "2a550c8eb22219d8c0f23adc3ac67e64",
        "title": "木兰花",
        "author": "魏承班",
        "content": "小芙蓉，香旖旎，碧玉堂深清似水。\n闭宝匣，掩金铺，倚屏拖袖愁如醉。\n迟迟好景烟花媚，曲渚鸳鸯眠锦翅。\n凝然愁望静相思，一双笑靥嚬香蘂。",
        "dynasty": "唐",
        "collection_info": null
    },
    {
        "uuid": "6ad22ef009e52b1688cd6a427b12990b",
        "title": "玉楼春 一",
        "author": "魏承班",
        "content": "寂寂画堂梁上燕，高卷翠帘横数扇。\n一庭春色恼人来，满地落花红几片。\n愁倚锦屏低雪面，泪滴绣罗金缕线。\n好天凉月尽伤心，为是玉郎长不见。",
        "dynasty": "唐",
        "collection_info": null
    },
    {
        "uuid": "2a5539771cc35fd22fb8f286f8d08a9b",
        "title": "玉楼春 二",
        "author": "魏承班",
        "content": "轻敛翠蛾呈皓齿，莺转一枝花影裏。\n声声清迥遏行云，寂寂画梁尘暗起。\n玉斝满斟情未已，促坐王孙公子醉。\n春风筵上贯珠匀，艳色韶颜娇旖旎。",
        "dynasty": "唐",
        "collection_info": null
    },
    {
        "uuid": "1297142073543f6de15a40dde58e41e9",
        "title": "黄钟乐",
        "author": "魏承班",
        "content": "池塘烟暖草萋萋，惆怅闲宵含恨。\n愁坐思堪迷，遥想玉人情事远，音容浑似隔桃溪。\n偏记同欢秋月低，帘外论心花畔。\n和醉暗相携，何事春来君不见，梦魂长在锦江西。",
        "dynasty": "唐",
        "collection_info": null
    },
    {
        "uuid": "90be036a1a8d17273326eeacac8eb2d6",
        "title": "诉衷情",
        "author": "魏承班",
        "content": "高歌宴罢月初盈，诗情引恨情。\n烟露冷，水流轻，罗帐袅香平，恨频生。\n思君无计睡还醒，隔层城。\n春深花簇小楼台，风飘锦绣开。\n新睡觉，步香阶，鬓乱坠金钗，语檀偎。\n临行执手重重属，几千回。\n银汉云情玉漏长，蛩声悄画堂。\n筠簟冷，碧窗凉，皓月泻寒光，割人肠。\n那堪独自步池塘，对鸳鸯。\n金风轻透碧窗纱，银釭焰影斜。\n欹枕卧，恨何赊，云雨别吴娃，想容华。\n梦成几度绕天涯，到君家。\n春情满眼脸红消，娇妒索人饶。\n星靥小，玉珰摇，别后忆纤腰，梦魂劳。\n如今风叶又萧萧，恨迢迢。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "9dbf998076d24ebf58bf384a95157b0d",
        "title": "生查子",
        "author": "魏承班",
        "content": "烟雨晚晴天，零落花无语。\n难话此时心，梁燕双来去。\n琴韵对熏风，有恨和情抚。\n肠断断弦频，泪滴黄金缕。\n寂寞画堂空，深夜垂罗幕。\n灯暗锦屏欹，月冷珠帘薄。\n愁恨梦难成，何处贪欢乐。\n看看又春来，还是长萧索。\n离别又经年，独对芳菲景。\n嫁得薄情夫，长抱相思病。\n花红柳绿间晴空，蝶舞双双影。\n羞看绣罗衣，为有金鸾并。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "fdee51e6a9df46ec078a98897026f0a5",
        "title": "菩萨蛮",
        "author": "魏承班",
        "content": "罗裾薄薄秋波染，眉间画得山两点。\n相见绮筵时，翠翘云鬓动，敛态弹金凤。\n宴罢入兰房，邀人解佩珰。\n罗衣隐约金泥画，玳筵一曲当秋夜。\n声颤觑人娇，酒醺红玉软，眉翠秋山远。\n绣幌麝烟沈，谁人知两心。\n玉容光照菱花影，沉沉脸上秋波冷。\n白雪一声新，宝钗摇翡翠，香惹芙蓉醉。\n携手入鸳衾，谁人知此心。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "82f664dc58e1ee7cf6d4f52e33877e3f",
        "title": "渔歌子",
        "author": "魏承班",
        "content": "柳如眉，云似发，鲛绡雾縠笼香雪。\n梦魂惊，钟漏歇，几多情，无处说，落花飞絮清明节。\n少年郎，容易别，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "09ffa9e83d14abd1d336de5b74e3e18b",
        "title": "满宫花",
        "author": "魏承班",
        "content": "雪霏霏，风凛凛，玉郎何处狂饮？醉时想得纵风流，春朝秋夜思君甚，愁见绣屏孤枕。\n少年何事负初心，寒夜长，更漏永，愁见透帘月影。\n王孙何处不归来，金鸭无香罗帐冷，羞更双鸾交颈。\n梦中几度见儿夫，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "a4ce54ac481d6779ce7dfa7cf9f899e8",
        "title": "谒金门",
        "author": "魏承班",
        "content": "烟水阔，人值清明时节，雨细花零莺语切，愁肠千万结。\n雁去音徽断绝，有恨欲凭谁说？无事伤心犹不彻，春欲半，堆砌落花千片。\n早是潘郎长不见，忍听双语燕。\n飞絮晴空扬远，风送谁家弦管？愁倚画屏凡事懒，长思忆，思忆佳辰轻掷。\n霜月透帘澄夜色，小屏山凝碧。\n恨恨君何太极，记得娇娆无力。\n独坐思量愁似织，小芙蓉，香旖旎，碧玉堂深清似水。\n闭宝匣，掩金铺，迟迟好景烟花媚，曲渚鸳鸯眠锦翅。\n凝然愁望静相思，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "f3b957a9052eaec9373ddc27d4fc28fe",
        "title": "玉楼春",
        "author": "魏承班",
        "content": "寂寂画堂梁上燕，高卷翠帘横数扇。\n一庭春色恼人来，愁倚锦屏低雪面，泪滴绣罗金缕线。\n好天凉月尽伤心，轻敛翠蛾呈皓齿，莺转一枝花影裏。\n声声清迥遏行云，玉斝满斟情未已，促坐王孙公子醉。\n春风筵上贯珠匀，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "07b762927e5de286810aa075dbe3bf15",
        "title": "黄钟乐",
        "author": "魏承班",
        "content": "池塘烟暖草萋萋，惆怅闲宵含恨，愁坐思堪迷。\n遥想玉人情事远，音容浑似隔桃溪。\n偏记同欢秋月低，帘外论心花畔，和醉暗相携。\n何事春来君不见，梦魂长在锦江西。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    }
]