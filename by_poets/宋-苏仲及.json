[
    {
        "title": "念奴娇 问梅何事",
        "author": "苏仲及",
        "content": "问梅何事，对岩东微笑，暗中轻馥。\n韵绝姿高直下视，红紫端如童仆。\n绕树千回，临风三嗅，待与论心曲。\n何人还解，为伊特地青目。\n潇洒些个精神，谁怜孤瘦，正无语幽独。\n不许春知应自负，一生风月心足。\n傲雪难陪，欺霜无伴，耿耿横修竹。\n纷纷桃李，□□□□□□。",
        "dynasty": "宋",
        "collection_info": null
    }
]