[
    {
        "uuid": "2824540a3fca34ff1e29098561d94227",
        "title": "中吕・满庭芳相思",
        "author": "丘士元",
        "content": "愁山闷海，沉吟暗想，积渐难睚。\n冷清清无语人何在？瘦损形骸。\n愁怕到黄昏在侧，最苦是兜上心来。\n咱无奈，相思痛哉！独自静书斋。",
        "dynasty": "元",
        "collection_info": null
    },
    {
        "uuid": "d0f85ea5f84bdb3fefc4b9ed79caf41c",
        "title": "中吕・普天乐秋夜感怀",
        "author": "丘士元",
        "content": "月空圆，人何在？寒蛩切切，塞雁哀哀。\n菊渐衰，荷钱败。\n叶落西风雕阑外，断人肠如此安排。\n秋云万里，满天离恨，伴我愁怀。",
        "dynasty": "元",
        "collection_info": null
    },
    {
        "uuid": "652f7f479060c6a3fe9d9c7c00db16dc",
        "title": "双调・清江引秋夜",
        "author": "丘士元",
        "content": "夜阑梦回人静悄，不住的寒蛩叫，细雨洒芭蕉。\n铁马檐前闹，长吁几声儿得到晓？。",
        "dynasty": "元",
        "collection_info": null
    },
    {
        "uuid": "91a8ae1dc95953225e30a9c014ebfebe",
        "title": "双调・落梅风江上闻笛",
        "author": "丘士元",
        "content": "江天晚，起暮云，恰才的夜凉人静。\n风送玉箫三四声，使离人凭阑愁听。\n秋夜梦回清秋夜，鸳梦回，闹寒蛩絮人心碎。\n长吁几声人万里，病形骸越添憔悴。",
        "dynasty": "元",
        "collection_info": null
    },
    {
        "uuid": "bb80497794182c0c10819d0598df8e9d",
        "title": "双调・庆东原秋暮感怀",
        "author": "丘士元",
        "content": "山连地，水映天，盼宾鸿过尽空嗟怨。\n朱帘半卷，西风槛边，明月庭轩。\n堪叹此时情，独倚阑干遍。",
        "dynasty": "元",
        "collection_info": null
    }
]