[
    {
        "title": "相和歌辞 从军行三首 一",
        "author": "李约",
        "content": "看图闲教阵，画地静论边。\n乌垒天西戍，鹰姿塞上川。\n路长须算日，书远每题年。\n无復生还望，飜思未别前。",
        "dynasty": "唐",
        "collection_info": null
    },
    {
        "title": "相和歌辞 从军行三首 二",
        "author": "李约",
        "content": "栅高三面鬬，箭尽举烽频。\n营柳和烟暮，关榆带雪春。\n边城多老将，碛路少归人。\n点尽三河卒，年年添塞尘。",
        "dynasty": "唐",
        "collection_info": null
    },
    {
        "title": "相和歌辞 从军行三首 三",
        "author": "李约",
        "content": "候火起雕城，尘砂拥战声。\n游军藏汉帜，降骑说蕃情。\n霜降滮池浅，秋深太白明。\n嫖姚方虎视，不觉请添兵。",
        "dynasty": "唐",
        "collection_info": null
    },
    {
        "title": "城南访裴氏昆季",
        "author": "李约",
        "content": "相思起中夜，夙驾访柴荆。\n早雾桑柘隐，晓光溪涧明。\n村蹊嵩棘间，往往断新耕。\n贫野烟火微，昼无乌鸢声。\n田头逢饷人，道君南山行。\n南山千里峰，尽是相思情。\n野老无拜揖，村童多躶形。\n相呼看车马，颜色喜相惊。\n荒圃鸡豚乐，雨墙禾莠生。\n欲君知我来，壁上空书名。",
        "dynasty": "唐",
        "collection_info": null
    },
    {
        "title": "岁日感怀",
        "author": "李约",
        "content": "曙气变东风，蟾壶夜漏穷。\n新春几人老，旧历四时空。\n身贱悲添岁，家贫喜过冬。\n称觞惟有感，欢庆在儿童。",
        "dynasty": "唐",
        "collection_info": null
    },
    {
        "title": "从军行三首 一",
        "author": "李约",
        "content": "看图闲敎阵，画地静论边。\n乌垒天西戍，鹰姿塞上川。\n路长唯算月，书远每题年。\n无復生还望，翻思未别前。",
        "dynasty": "唐",
        "collection_info": null
    },
    {
        "title": "从军行三首 二",
        "author": "李约",
        "content": "栅壕三面鬬，箭尽举烽频。\n营柳和烟暮，关榆带雪春。\n边城多老将，碛路少归人。\n杀尽金河卒，年年添塞尘。",
        "dynasty": "唐",
        "collection_info": null
    },
    {
        "title": "从军行三首 三",
        "author": "李约",
        "content": "候火起雕城，尘沙拥战声。\n游军藏汉帜，降骑说蕃情。\n霜落滹沱浅，秋深太白明。\n嫖姚方虎视，不觉说添兵。",
        "dynasty": "唐",
        "collection_info": null
    },
    {
        "title": "赠韦况",
        "author": "李约",
        "content": "我有心中事，不与韦三说。\n秋夜洛阳城，明月照张八。",
        "dynasty": "唐",
        "collection_info": null
    },
    {
        "title": "观祈雨",
        "author": "李约",
        "content": "桑条无叶土生烟，箫管迎龙水庙前。\n朱门几处看歌舞，犹恐春阴咽管弦。",
        "dynasty": "唐",
        "collection_info": null
    },
    {
        "title": "江南春",
        "author": "李约",
        "content": "池塘春暖水纹开，堤柳垂丝间野梅。\n江上年年芳意早，蓬瀛春色逐潮来。",
        "dynasty": "唐",
        "collection_info": null
    },
    {
        "title": "过华清宫",
        "author": "李约",
        "content": "君王游乐万机轻，一曲霓裳四海兵。\n玉辇升天人已尽，故宫犹有树长生。",
        "dynasty": "唐",
        "collection_info": null
    },
    {
        "title": "病中宿宜阳馆闻雨",
        "author": "李约",
        "content": "难眠夏夜抵秋赊，帘幔深垂窗烛斜。\n风吹桐竹更无雨，白髮病人心到家。",
        "dynasty": "唐",
        "collection_info": null
    },
    {
        "title": "相和歌辞：从军行三首",
        "author": "李约",
        "content": "看图闲教阵，画地静论边。乌垒天西戍，鹰姿塞上川。\n路长须算日，书远每题年。无复生还望，翻思未别前。\n栅高三面斗，箭尽举烽频。营柳和烟暮，关榆带雪春。\n边城多老将，碛路少归人。点尽三河卒，年年添塞尘。\n候火起雕城，尘砂拥战声。游军藏汉帜，降骑说蕃情。\n霜降滮池浅，秋深太白明。嫖姚方虎视，不觉请添兵。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "城南访裴氏昆季",
        "author": "李约",
        "content": "相思起中夜，夙驾访柴荆。早雾桑柘隐，晓光溪涧明。\n村蹊蒿棘间，往往断新耕。贫野烟火微，昼无乌鸢声。\n田头逢饷人，道君南山行。南山千里峰，尽是相思情。\n野老无拜揖，村童多裸形。相呼看车马，颜色喜相惊。\n荒圃鸡豚乐，雨墙禾莠生。欲君知我来，壁上空书名。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零九"
        }
    },
    {
        "title": "岁日感怀",
        "author": "李约",
        "content": "曙气变东风，蟾壶夜漏穷。新春几人老，旧历四时空。\n身贱悲添岁，家贫喜过冬。称觞惟有感，欢庆在儿童。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零九"
        }
    },
    {
        "title": "从军行三首",
        "author": "李约",
        "content": "看图闲教阵，画地静论边。乌垒天西戍，鹰姿塞上川。\n路长唯算月，书远每题年。无复生还望，翻思未别前。\n栅壕三面斗，箭尽举烽频。营柳和烟暮，关榆带雪春。\n边城多老将，碛路少归人。杀尽金河卒，年年添塞尘。\n候火起雕城，尘沙拥战声。游军藏汉帜，降骑说蕃情。\n霜落滹沱浅，秋深太白明。嫖姚方虎视，不觉说添兵。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零九"
        }
    },
    {
        "title": "赠韦况",
        "author": "李约",
        "content": "我有心中事，不与韦三说。秋夜洛阳城，明月照张八。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零九"
        }
    },
    {
        "title": "病中宿宜阳馆闻雨",
        "author": "李约",
        "content": "难眠夏夜抵秋赊，帘幔深垂窗烛斜。\n风吹桐竹更无雨，白发病人心到家。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零九"
        }
    }
]