[
    {
        "title": "送程给事知越州",
        "author": "范育",
        "content": "雍容青琐汉儒臣，出牧东南七郡民。\n秘府内分龙节贵，故乡朝看锦衣新。\n湖山动色迎诗老，牛酒均欢慰路人。\n岂愧能名循吏后，应留美化大江滨。\n相逢日下黄门省，回首风前画鹢津。\n未省行春周泽国，即听鸣玉上枫宸。",
        "dynasty": "宋",
        "collection_info": null
    },
    {
        "title": "韦曲",
        "author": "范育",
        "content": "竹巷松门堆白沙，老农犹指相君家。\n林塘卜筑今谁问，谱牒名流空自嗟。\n万簇晴山开玉案，一溪春水满晴沙。",
        "dynasty": "宋",
        "collection_info": null
    }
]