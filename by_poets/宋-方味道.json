[
    {
        "uuid": "d7a517235051a1cf7a12fa1c503dedfd",
        "title": "庄椿岁・水龙吟 纶巾少驻家山",
        "author": "方味道",
        "content": "纶巾少驻家山，北窗睡觉南熏起。\n黄庭细看，长生秘诀，神仙奇趣。\n奈此苍生，愿苏炎熟，仰为霖雨。\n趁丹心未老，将整顿干坤，手为经理。\n好是今年庆事。\n抱奇孙、一门佳气。\n蓬山振佩，麟符重锡，褒纶新美。\n玉树参庭，桂枝分种，香浮兰芷。\n看他年、接武三槐，长是伴、庄椿岁。",
        "dynasty": "宋",
        "collection_info": null
    }
]