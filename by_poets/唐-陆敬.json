[
    {
        "title": "巫山高",
        "author": "陆敬",
        "content": "巫岫郁岧嶤，高高入紫霄。\n白云抱危石，玄猨挂迥条。\n悬崖激巨浪，脆叶陨惊飙。\n别有阳台处，风雨共飘飖。",
        "dynasty": "唐",
        "collection_info": null
    },
    {
        "title": "游隋故都",
        "author": "陆敬",
        "content": "洛城聊顾步，长想遂留连。\n水鬬宫初毁，风变鼎将迁。\n皐陶德不建，汾隅祀忽焉。\n宗祊旷无象，声朔缅谁传。\n枌榆何冷落，禾黍郁芊绵。\n悲歌尽商颂，太息悯周篇。\n来苏伫圣德，濡足乃乘干。\n正始淳风被，人劳用息肩。\n舞象文思泽，偃伯武功宣。\n则百昌厥后，于万永斯年。\n兹辰素商节，灰管变星躔。\n平原悴秋草，乔木敛寒烟。\n翻黄坠疎叶，凝翠积高天。\n参差海曲鴈，寂寞柳门蝉。\n兴悼今如此，悲愁復在旃。\n彷徨不忍去，杖策屡迴邅。",
        "dynasty": "唐",
        "collection_info": null
    },
    {
        "title": "游清都观寻沈道士得都字",
        "author": "陆敬",
        "content": "聊排灵琐闼，徐步入清都。\n青溪冥寂士，思玄徇道枢。\n十芒生药笥，七燄发丹炉。\n缥袠桐君录，朱书王母符。\n宫槐散绿穗，日槿落青柎。\n矫翰雷门鹤，飞来叶县凫。\n凌风自可御，安事迫中区。\n方追羽化侣，从此得玄珠。",
        "dynasty": "唐",
        "collection_info": null
    },
    {
        "title": "七夕赋咏成篇",
        "author": "陆敬",
        "content": "夙驾鸣鸾启阊阖，霓裳遥裔俨天津。\n五明霜纨开羽扇，百和香车动画轮。\n婉娈夜分能几许，靓妆冶服为谁新。\n片时欢娱自有极，已復长望隔年人。",
        "dynasty": "唐",
        "collection_info": null
    },
    {
        "title": "巫山高",
        "author": "陆敬",
        "content": "巫岫郁岧峣，高高入紫霄。白云抱危石，玄猿挂迥条。\n悬崖激巨浪，脆叶陨惊飙。别有阳台处，风雨共飘飖。",
        "dynasty": "唐",
        "collection_info": {
            "collection": "御定全唐诗",
            "volume": "卷三十三"
        }
    },
    {
        "title": "游隋故都",
        "author": "陆敬",
        "content": "洛城聊顾步，长想遂留连。水斗宫初毁，风变鼎将迁。\n皋陶德不建，汾隅祀忽焉。宗祊旷无象，声朔缅谁传。\n枌榆何冷落，禾黍郁芊绵。悲歌尽商颂，太息悯周篇。\n来苏伫圣德，濡足乃乘干。正始淳风被，人劳用息肩。\n舞象文思泽，偃伯武功宣。则百昌厥后，于万永斯年。\n兹辰素商节，灰管变星躔。平原悴秋草，乔木敛寒烟。\n翻黄坠疏叶，凝翠积高天。参差海曲雁，寂寞柳门蝉。\n兴悼今如此，悲愁复在旃。彷徨不忍去，杖策屡回邅。",
        "dynasty": "唐",
        "collection_info": {
            "collection": "御定全唐诗",
            "volume": "卷三十三"
        }
    },
    {
        "title": "游清都观寻沈道士得都字",
        "author": "陆敬",
        "content": "聊排灵琐闼，徐步入清都。青溪冥寂士，思玄徇道枢。\n十芒生药笥，七焰发丹炉。缥帙桐君录，朱书王母符。\n宫槐散绿穗，日槿落青柎。矫翰雷门鹤，飞来叶县凫。\n凌风自可御，安事迫中区。方追羽化侣，从此得玄珠。",
        "dynasty": "唐",
        "collection_info": {
            "collection": "御定全唐诗",
            "volume": "卷三十三"
        }
    },
    {
        "title": "七夕赋咏成篇",
        "author": "陆敬",
        "content": "夙驾鸣鸾启阊阖，霓裳遥裔俨天津。五明霜纨开羽扇，\n片时欢娱自有极，已复长望来年人。",
        "dynasty": "唐",
        "collection_info": {
            "collection": "御定全唐诗",
            "volume": "卷三十三"
        }
    }
]