[
    {
        "uuid": "6fdbf2f77bca25140796922dbaccca79",
        "title": "言志",
        "author": "赵必㳅",
        "content": "足濯长江万里流，手提三尺龙泉游。\n胸中一片英雄气，生不杀奸死不休。",
        "dynasty": "宋",
        "collection_info": null
    },
    {
        "uuid": "882714963d8b6c30966babb47f17dcc9",
        "title": "秋夜玩月",
        "author": "赵必㳅",
        "content": "几度停杯发浩歌，月华偏照别离多。\n床头剩有樽酒绿，醉饮鲸飞沧海波。",
        "dynasty": "宋",
        "collection_info": null
    },
    {
        "uuid": "76040cf35157847446b42bfa447f2a67",
        "title": "和孙逢辰游子吟",
        "author": "赵必㳅",
        "content": "独向春风泪几回，经年游子自堪悲。\n天涯只为青云绊，堂上应怜白雪垂。\n离思不随音问去，浪身惟逐梦魂归。\n有时得慰故乡愿，骨肉团团醉寿杯。",
        "dynasty": "宋",
        "collection_info": null
    }
]