[
    {
        "uuid": "d6438c25be99fb01d54cfa1dd0371963",
        "title": "汝州北楼晚望少室诗",
        "author": "胡证",
        "content": "峭拔烟云外，雄居造化工。\n三山惭海上，五岳让天中。\n翠积当华甸，腾标占太空。\n周临万里暮，犹挂夕阳红。\n（见《槐庐丛书》《金石录补》。\n）（〖1〗叶九来《金石录补》卷十九《唐胡证题少室诗》跋尾：「右唐检校祠部员外郎胡证《汝州北楼晚望少室诗》，诗云〖不重录〗。\n永贞元年仲夏记。\n按新旧《书·证传》皆云贞元中登第，繇浑瑊举为从事，自殿中侍御史为韶州刺史而已。\n据此碑。\n先为祠部员外郎，可以补史之阙漏。\n」）。",
        "dynasty": "唐",
        "collection_info": null
    },
    {
        "uuid": "7ff09cb80155533f99c8687c091b6bf9",
        "title": "句",
        "author": "胡证",
        "content": "诗书入京国，旌旆过乡关。\n（《因话录》云：证拜振武节度使，道河中。\n时赵宗儒为帅，证备桑梓礼入谒，",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十六"
        }
    }
]