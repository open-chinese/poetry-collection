[
    {
        "uuid": "27e681c2214472ff22fdad5d394844c1",
        "title": "玉簪花",
        "author": "郑大惠",
        "content": "玉色瓷盆绿柄深，夜凉移向小窗阴。\n儿童莫讶心难展，未展心时玉似簪。",
        "dynasty": "宋",
        "collection_info": null
    },
    {
        "uuid": "d826c905d4e3b53b6ab6b507ff139686",
        "title": "哀夏孝女",
        "author": "郑大惠",
        "content": "射生户，北山有虎何不射。\n岂不闻夏家有女年十五，随父樵薪入山坞，父行在前忽遭虎。\n女见父伤奋不惧，号泣逐之为虎语。\n逐之不已虎反顾，弃其父□衔女去。\n人言其父死亦苦，我言最苦是其女。\n想女失父逐虎时，眼不见虎惟见父。\n射生户，我今重告汝。\n汝之生，岂无父与母。\n勿谓官差尚犹豫，被尔甲兮张尔弩，况虎杀害人多天已怒。\n呜呼，虎害人多天若怒，天又何必使渠生下土。",
        "dynasty": "宋",
        "collection_info": null
    }
]