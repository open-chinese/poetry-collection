[
    {
        "uuid": "b39f21f6117fd5c6ef2622bbaa49c347",
        "title": "乡饮酒诗",
        "author": "王侑",
        "content": "圣主方求治，偏城敢后儒。\n采芹严祀事，序齿集生徒。\n黄髮居宾右，青衿隘坐隅。\n远侔鲁泮饮，下陋汉庭酺。\n席正群心肃，杯行美化敷。\n君恩何以报，忠孝是良图。",
        "dynasty": "宋",
        "collection_info": null
    },
    {
        "uuid": "59212d1e2b9e8ec876af650595019cb6",
        "title": "乡饮酒倡和诗",
        "author": "王侑",
        "content": "旴江文物盛江西，有底醇风欠转移。\n端藉乡贤扶世道，共修礼饮迪民彜。\n厖眉华髮四朝老，方领圜冠三代仪。\n天理人心非外有，信乎王道不难知。",
        "dynasty": "宋",
        "collection_info": null
    }
]