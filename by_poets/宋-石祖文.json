[
    {
        "uuid": "a80a878ae7547eab3114136a0df448a4",
        "title": "朝宗门",
        "author": "石祖文",
        "content": "楼阁峥嵘古垒门，日随潮汐谨晨昏。\n奠川禹绩勤沟洫，学海雄词识本源。\n演迆众流唯北拱，委蛇万折肯西奔。\n时人有问朝宗义，落笔诗成不待言。",
        "dynasty": "宋",
        "collection_info": null
    },
    {
        "uuid": "fec7558b3ed7f69606c5637125fb4d61",
        "title": "季子庙",
        "author": "石祖文",
        "content": "夫子南游不到吴，殷勤题识寄嗟吁。\n干戈扰扰怜诸夏，季子流风过耳无。",
        "dynasty": "宋",
        "collection_info": null
    },
    {
        "uuid": "31a7c8bdaea520b911bcdd56585c4509",
        "title": "君山",
        "author": "石祖文",
        "content": "远迩朝宗势拱辰，名高岂特为春申。\n孤峰堆阜无多地，一水仙凡隔几尘。\n簪履三千谁念楚，山河百二漫夸秦。\n云烟胜概无今古，俯仰休悲迹已陈。",
        "dynasty": "宋",
        "collection_info": null
    }
]