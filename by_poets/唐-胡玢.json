[
    {
        "uuid": "5cbd873a6a0e19d187175d4801645135",
        "title": "巢燕",
        "author": "胡玢",
        "content": "燕来巢我檐，我屋非高大。\n所贵儿童善，保尔无殃祸。\n莫巢孀妇家，孀妇怨孤坐。\n妬尔长双飞，打尔危巢破。",
        "dynasty": "唐",
        "collection_info": null
    },
    {
        "uuid": "8e5a2bdab9c4f37176f197066a816032",
        "title": "庐山桑落洲",
        "author": "胡玢",
        "content": "莫问桑田事，但看桑落洲。\n数家新住处，昔日大江流。\n古岸崩欲尽，平沙长未休。\n想应百年后，人世更悠悠。",
        "dynasty": "唐",
        "collection_info": null
    },
    {
        "uuid": "e57aa5f8b37e3c8136fc9f1681b9c8db",
        "title": "石楠树",
        "author": "胡玢",
        "content": "本自清江石上生，移栽此处称闲情。\n青云士尽识珍木，白屋人多唤俗名。\n重布绿阴滋藓色，深藏好鸟引雏声。\n余今一日千迴看，每度看来眼益明。",
        "dynasty": "唐",
        "collection_info": null
    },
    {
        "uuid": "5d86f9df494a6e226fe36098a72b02f8",
        "title": "句",
        "author": "胡玢",
        "content": "轮中别有物，光外更无空。",
        "dynasty": "唐",
        "collection_info": null
    },
    {
        "uuid": "8a4e82b75380ef56292dda89408084ca",
        "title": "巢燕",
        "author": "胡玢",
        "content": "燕来巢我檐，我屋非高大。\n所贵儿童善，保尔无殃祸。\n莫巢孀妇家，孀妇怨孤坐。\n妒尔长双飞，打尔危巢破。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十八"
        }
    },
    {
        "uuid": "adf20069743384f691aa378bcdba13a3",
        "title": "石楠树",
        "author": "胡玢",
        "content": "本自清江石上生，移栽此处称閒情。\n青云士尽识珍木，余今一日千回看，每度看来眼益明。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十八"
        }
    }
]