[
    {
        "uuid": "c797829f6dbeb9390ffb325692ad5623",
        "title": "李云英风送梧桐叶・仙吕/赏花时",
        "author": "李唐宾",
        "content": "雨泪流红翠袖斑，锦被分香凤枕闲。\n无计锁雕鞍，江空岁晚，何处问平安！(同下)。",
        "dynasty": "元",
        "collection_info": null
    },
    {
        "uuid": "931602eb5cf68728e949b4d6f078853d",
        "title": "李云英风送梧桐叶・仙吕/点绛唇",
        "author": "李唐宾",
        "content": "镜破钗分，粉消香褪，萦力寸。\n酒美花新，总是思家恨。",
        "dynasty": "元",
        "collection_info": null
    },
    {
        "uuid": "ec0319f2673939b220647d8557f7c481",
        "title": "李云英风送梧桐叶・油葫芦",
        "author": "李唐宾",
        "content": "悔杀当初不自忖，轻将罗袂分，今日个锦笺无路托鸿鳞。\n我如今瘦岩岩腰减罗裙褪，他那里急煎煎人远大涯近。\n昨日是秋，今日是春。\n叹光阴有尽情难尽，无计觅行云。",
        "dynasty": "元",
        "collection_info": null
    },
    {
        "uuid": "61a803bafabbd634b82b87e47ae3c94d",
        "title": "李云英风送梧桐叶・天下乐",
        "author": "李唐宾",
        "content": "可正是一样相思两断魂，青也波春，断送了人，叹孤身恰如飞絮滚。\n虚飘飘离乱人，孤另另多病身，对轻风憔悴损。",
        "dynasty": "元",
        "collection_info": null
    },
    {
        "uuid": "35b0afdbc02df4dd7a5dbfce32cb9e30",
        "title": "李云英风送梧桐叶・鹊踏枝",
        "author": "李唐宾",
        "content": "随侍着母亲，去游春，列两行侍妾丫环，簇拥定绣毂雕轮。\n虞候们行得来大紧，早来到耸青霄金碧山门。\n(虚下)。",
        "dynasty": "元",
        "collection_info": null
    },
    {
        "uuid": "4daa8bde453f4353a9bfb376843db165",
        "title": "李云英风送梧桐叶・寄生草",
        "author": "李唐宾",
        "content": "是何处风流客，谁家年少人？他转回廊忙把身躯褪，我隔雕栏不敢题名问，他出山门不肯回头认。\n莫不是游仙梦里乍相逢，多管是武陵溪畔曾相近。",
        "dynasty": "元",
        "collection_info": null
    },
    {
        "uuid": "54f2a66d3acac6bece0866422d7386d3",
        "title": "李云英风送梧桐叶・醉中天",
        "author": "李唐宾",
        "content": "这书学宗秦汉摹唐晋。\n这笔阵流三峡扫千军。\n好与俺男儿字逼真，一点画从头儿认，字法儿不差了半分。\n既传芳信，不题名却为何因？(云)虽然如此，天下人写的字多有一般的，未审是与不是，索和一首，若是俺丈夫见了，必寻我也。\n我试写在此咱。\n(唱)。",
        "dynasty": "元",
        "collection_info": null
    },
    {
        "uuid": "3d34aca3065ca52189ce4d0ad5a45ed7",
        "title": "李云英风送梧桐叶・后庭花",
        "author": "李唐宾",
        "content": "捻霜毫诉事因，别夫君又几春。\n思往事浑如梦，恨不的上青山便化身。\n拂绰了驻间尘，(云)我依着他韵，也做一首咱。\n(唱)待酬前韵，两三行字体匀，说当年夫妇恩。\n愿儿夫亲见闻，任傍人胡议论。",
        "dynasty": "元",
        "collection_info": null
    },
    {
        "uuid": "f898cf433d47fa54df8382984544267d",
        "title": "李云英风送梧桐叶・青哥儿",
        "author": "李唐宾",
        "content": "也是我一旨、一言难尽，泼残生进退、进退无门，恰便似月待圆花待春。\n想当日阮肇刘展，采约寻真，花雨香云？隔断凡尘。\n尚儿自笙歌迎入，画堂春，他也有姻缘分。",
        "dynasty": "元",
        "collection_info": null
    },
    {
        "uuid": "ba2cdc1ce5ae18471aa6c5afc0ce7e15",
        "title": "李云英风送梧桐叶・赚煞",
        "author": "李唐宾",
        "content": "听孩儿诉衷情，休嗔忿，(卜儿云)你是个女孩儿，题诗恐怕旁人耻笑。\n(正旦唱)有共他每笑哂，非是荒淫惹外人。\n(卜儿云)你题甚诗？(正旦唱)这词又不是道春情子曰诗云，暗伤神，雨泪纷纷，低首无言听处分。\n(卜儿怒云)虽然如此，你是女子，赓和他人词章，是何体面？(正旦云)母亲息怒，孩儿再不敢了也。\n(唱)则今日从朝至昏，不离分寸，酩子里向晚妆楼，目断楚台云。\n(同下)。",
        "dynasty": "元",
        "collection_info": null
    },
    {
        "uuid": "9dd7cd93c69d00facc126268b11db2da",
        "title": "李云英风送梧桐叶・正官/端正好",
        "author": "李唐宾",
        "content": "荐新凉，消残暑，落行云顷刻须臾。\n翻江搅海惊涛怒，摇脱秋林木。",
        "dynasty": "元",
        "collection_info": null
    },
    {
        "uuid": "5f52a2ba3393d4b8cf71255455764033",
        "title": "李云英风送梧桐叶・滚绣球",
        "author": "李唐宾",
        "content": "荡岸芦，撼庭竹，送长江片帆归去，动群山万籁喧呼。\n他翻手云，覆手雨，没定指性儿难据，乱纷纷败叶凋梧。\n则为你分开丹凤难成侣，吹断征鸿不寄书，使离人感叹嗟吁。",
        "dynasty": "元",
        "collection_info": null
    },
    {
        "uuid": "70c2e36c6a7586b9267d34390981aa62",
        "title": "李云英风送梧桐叶・倘秀才",
        "author": "李唐宾",
        "content": "有一等入椒桂穿洞房的似大王般敬伏，有一等扬腐儒起陋巷的以庶民比喻。\n他也曾感动思乡汉高祖，催张翰，忆纯鲈，休官出帝都。\n(小旦云)姐姐这风真个大哩(正旦唱)。",
        "dynasty": "元",
        "collection_info": null
    },
    {
        "uuid": "86bb13b1efab1499131272a811bb5e76",
        "title": "李云英风送梧桐叶・倘秀才",
        "author": "李唐宾",
        "content": "风呵！你略停止呼号怒容咱告覆，暂定息那颠狂性听咱嘱付，休信他刚道雌雄楚宋玉。\n敢劳你吹嘘力，相寻他飘荡的那儿夫，是必与离人做主。",
        "dynasty": "元",
        "collection_info": null
    },
    {
        "uuid": "4fa96e7b2cef108d95b337cd3452c261",
        "title": "李云英风送梧桐叶・呆骨朵",
        "author": "李唐宾",
        "content": "你与我起青萍一阵阵吹将去，到天涯只在斯须。\n休恋他醉琼姬歌扇桃花，休摇动搅离人空庭翠竹。\n休入桃源洞，休过章台路。\n递一叶起商飚梧叶儿，恰便似寄青鸾肠断书。",
        "dynasty": "元",
        "collection_info": null
    },
    {
        "uuid": "98135033caa6dd6ed7dbbb1c66dc9202",
        "title": "李云英风送梧桐叶・叨叨令",
        "author": "李唐宾",
        "content": "你管他送胡笳声断城头暮，休道他搅旌旗影动边城戍。\n休恋他逐歌声罗绮筵前舞，休从他传花信桃李园中入。\n你是吹来也么哥，是吹来也么哥，直吹到受凄凉鳏寡儿夫行驻。",
        "dynasty": "元",
        "collection_info": null
    },
    {
        "uuid": "2410bb4e7af194865ebbfea6bc35bfa2",
        "title": "李云英风送梧桐叶・伴读书",
        "author": "李唐宾",
        "content": "顺手儿吹将去，一叶儿随风度。\n刮马儿也似回头不知处，谢天公肯念俺离人苦。\n飘然有似神灵助，旋起阶除。",
        "dynasty": "元",
        "collection_info": null
    },
    {
        "uuid": "a31d8b76b76239e809adba8c3ab4c285",
        "title": "李云英风送梧桐叶・三煞",
        "author": "李唐宾",
        "content": "到春来向楼台度歌声轻敲檀板黄金缕，入庭院扇和气香引琼浆白玉壶。\n园花鸣条，溪河解冻，柳叫青摇，桃萼红舒。\n花飞锦机，草偃青苔，梅落琼酥。\n帘垂槛曲，寒料峭透罗厨。",
        "dynasty": "元",
        "collection_info": null
    },
    {
        "uuid": "8b9639439b7f5a6b069f4605b8ff5dc9",
        "title": "李云英风送梧桐叶・二煞",
        "author": "李唐宾",
        "content": "到夏来竹床枕簟凉生处，茶罢轩窗梦觉余。\n波皱鱼鳞，扇摇蝉翼，香袅龙涎，帘漾虾须。\n水面相牵荷蒂，池头远递莲香，波心摇落荷珠。\n凉生院宇，送微雨出云衢。",
        "dynasty": "元",
        "collection_info": null
    },
    {
        "uuid": "eed661b09cef1f0f62ec02a113c427e8",
        "title": "李云英风送梧桐叶・煞尾",
        "author": "李唐宾",
        "content": "到秋来啾啾响和蛩吟絮，飒飒吹斜雁影孤。\n感动秋声八月初，采扇题清班婕好，对景悲秋宋大夫。\n江上纷纷折败芦，田内潇潇偃禾黍。\n则送流萤入座隅，积渐雕零岸柳疏，荏苒荷盘老柄枯，飘尽丹枫落井梧。\n女怨凄凉滴泪珠，悲向晚窗忆征旅。\n到冬来羊角呼号最狠毒，走石飞沙满路途。\n透入毡帘酒力徂，寒助冰霜透体肤，袅尽清香冷篆炉。\n凛冽严凝挂冰箸，刮面穿衣怎遮护？四季中间无日无，惟有秋深更凄楚。\n怎当他，协和芭蕉夜窗雨。\n(同下)。",
        "dynasty": "元",
        "collection_info": null
    },
    {
        "uuid": "a83e8df9ee959b82f4070f7c948a8a81",
        "title": "李云英风送梧桐叶・中吕/粉蝶儿",
        "author": "李唐宾",
        "content": "粉悴脂憔，闷恹恹暗伤怀抱，困腾腾划损眉梢。\n画堂深，朱户悄，雁书不到。\n情绪萧条，影儿孤，镜鸾羞照。",
        "dynasty": "元",
        "collection_info": null
    },
    {
        "uuid": "2b61277704244db46a2ab41dca8260ab",
        "title": "李云英风送梧桐叶・醉春风",
        "author": "李唐宾",
        "content": "人去玉箫闲，云深外凤杳。\n梦魂无夜不关山，何日是了，了。\n长则是锦被捞笼，绮窗嗟叹，书楼凝眺。",
        "dynasty": "元",
        "collection_info": null
    },
    {
        "uuid": "4888c17356afffc3dbf34ce4d6f224f7",
        "title": "李云英风送梧桐叶・迎仙客",
        "author": "李唐宾",
        "content": "老尊亲错见了，失节罪难逃，妾身况兼年纪小。\n(云)我想雁有雌雄一对，没了一个，再不入群，永为孤雁。\n(唱)若婿了再求婿，这是人不如鸟。\n母亲意下量度，(云)我是个相门之女，再嫁事于人。\n(唱)则恐被傍人笑。",
        "dynasty": "元",
        "collection_info": null
    },
    {
        "uuid": "d01414578598eb9fbae90cc69bb4e010",
        "title": "李云英风送梧桐叶・红绣鞋",
        "author": "李唐宾",
        "content": "一来是先王礼教，二来是唐宰相根苗，(卜儿云)今日主张不从，再休后悔。\n(正旦唱)弦断无心觅鸾胶。\n(卜儿云)你敢待守丈夫的消耗么？(正旦唱)芳心悬玉杵，旧约在蓝桥，哎！则我个云英怎生便嫁了？。",
        "dynasty": "元",
        "collection_info": null
    },
    {
        "uuid": "cc91d0b0295303db84b9635ab9542fda",
        "title": "李云英风送梧桐叶・普天乐",
        "author": "李唐宾",
        "content": "玉娉婷，新梳掠，曲弯弯柳眉青浅，香馥馥桃脸红娇。\n腰肢一捻轻，举止十分俏，便似画真儿描不成如花貌。\n有三般儿比并妖娆，(卜儿云)是那三般儿？(正旦唱)若耶溪西施戏瓢，九龙池玉环斗草，凤凰台秦女吹箫。",
        "dynasty": "元",
        "collection_info": null
    },
    {
        "uuid": "b8065e4aa1529f1990e69751c0d98edb",
        "title": "李云英风送梧桐叶・上小楼",
        "author": "李唐宾",
        "content": "这彩偻百尺其高，势压着南山北岳。\n六曲阑干，四面帘栊，一片旌旄。\n彩扇交，锦帐飘，余珠错落，盼望他娇滴滴袅香风玉人来到。\n(小旦云)姐姐。\n你扶我上彩楼去来。\n(做上楼科)(正旦唱)。",
        "dynasty": "元",
        "collection_info": null
    },
    {
        "uuid": "fb0f1a1df9f736c7548ecdb69af83cef",
        "title": "李云英风送梧桐叶・脱布衫",
        "author": "李唐宾",
        "content": "喷香风扑鼻葡萄，揭青天聒耳笙箫。\n列翠袖金钗两行，光绰绰从人争导。",
        "dynasty": "元",
        "collection_info": null
    },
    {
        "uuid": "058dbef373ae40531c649aa5ce6fc26e",
        "title": "李云英风送梧桐叶・小梁州",
        "author": "李唐宾",
        "content": "烟袅金炉宝篆烧，傍云锦衣飘，群仙引领下青霄。\n忙传报，蹀躞马蹄遥。",
        "dynasty": "元",
        "collection_info": null
    },
    {
        "uuid": "efb966a4e76967753661c43395020f79",
        "title": "李云英风送梧桐叶・幺篇",
        "author": "李唐宾",
        "content": "雀屏银烛相辉耀，隐芙蓉绣褥光摇。\n重奏乐，人欢笑，六街喧闹，春色醉仙桃。\n(任做见正旦掉眼科)(正旦云)你看这状元，赴了琼林宴也。\n(唱)。",
        "dynasty": "元",
        "collection_info": null
    },
    {
        "uuid": "83a04245db95dbcd22af1960771f8cbb",
        "title": "李云英风送梧桐叶・石榴花",
        "author": "李唐宾",
        "content": "状元微醉据鞍轿，猩血锦宫袍。\n嘶风缓辔玉骢骄，猛抬头觑着多娇。\n(小旦抛绣球下科)(正旦云)看绣球哩！(任继图云)山妻未知下落，若贪富贵，乃不义之人也。\n(做不接科)(正旦唱)见状元高点玉鞭梢，似踌躇待接还抛。\n既然他有意来推凋，又索别打那英豪。",
        "dynasty": "元",
        "collection_info": null
    },
    {
        "uuid": "ee9445419f05201ded586263a8f51f5e",
        "title": "李云英风送梧桐叶・斗鹌鹑",
        "author": "李唐宾",
        "content": "再寻个凤友鸾交，分甚么文强武弱。\n(正旦看外科)(唱)只要得女貌郎才，不枉了一双两好。\n有福分先夺春风翡翠巢，(小旦打着花状元递丝鞭科)(正旦云)妹子，后面状元接了丝鞭也。\n(唱)美姻缘天凑巧。\n成就了锦片前程，常则是同欢到老。",
        "dynasty": "元",
        "collection_info": null
    },
    {
        "uuid": "cf34ab5793873f525f3c63566aea28b1",
        "title": "李云英风送梧桐叶・耍孩儿",
        "author": "李唐宾",
        "content": "欢声鼎沸长安道，得志当今贵豪。\n小登科接着大登科，播荣名喧满皇朝。\n始知学乃身之宝，惟有读书人最高。\n宫花斜插乌纱帽，紫袍称体，金带垂腰。",
        "dynasty": "元",
        "collection_info": null
    },
    {
        "uuid": "9ab2d93de9e59d930ba903731c485ab8",
        "title": "李云英风送梧桐叶・三煞",
        "author": "李唐宾",
        "content": "那状元意迟迟点着玉鞭，不转睛厮觑着。\n(带云)这状元是俺男儿也呵！(唱)扑簌簌泪点儿腮边落。\n他形容好似俺亲夫婿，欲待相亲又恐错认了。\n不敢分明道，知他真心儿认我，莫不是有意儿相调？(各做意儿科)(正旦唱)。",
        "dynasty": "元",
        "collection_info": null
    },
    {
        "uuid": "f9270ec69f259608c9c40b4b2acf1bec",
        "title": "李云英风送梧桐叶・煞尾",
        "author": "李唐宾",
        "content": "一星星告与父母，好共歹从他窨约。\n那状元多是张京兆，若得相逢把黛眉扫。\n(同下)。",
        "dynasty": "元",
        "collection_info": null
    },
    {
        "uuid": "18f9dd3d6c747d808f4124c2bc0460ee",
        "title": "李云英风送梧桐叶・双调/新水令",
        "author": "李唐宾",
        "content": "华堂褥隐绣芙蓉。\n似锦妆成桃源仙洞。\n这状元簪花在玉殿前，那状元折桂在月宫中。\n孔雀屏风，今日个已高中。",
        "dynasty": "元",
        "collection_info": null
    },
    {
        "uuid": "6c1416fc94c133cb2b64d315e4615ad7",
        "title": "李云英风送梧桐叶・驻马听",
        "author": "李唐宾",
        "content": "和羽流宫，一派笙歌彻太空；烹龙炮凤，满堂罗绮霭香风。\n想当初云英不利广寒宫，裴航空作游仙梦。\n只今日蓝桥路不通，玄霜玉杵成何用？(正旦与任见科)(背云)这个状元，好似俺男儿也。\n(唱)。",
        "dynasty": "元",
        "collection_info": null
    },
    {
        "uuid": "a0dd878e74856743620d194b3ff3e9de",
        "title": "李云英风送梧桐叶・乔牌儿",
        "author": "李唐宾",
        "content": "都只在嫣然笑一中，偷把幽情送。\n他含颦不语把肩儿竦，推将宝带松。",
        "dynasty": "元",
        "collection_info": null
    },
    {
        "uuid": "9b8dbe958901012d7702accada603275",
        "title": "李云英风送梧桐叶・沉醉东风",
        "author": "李唐宾",
        "content": "为兵戈担惊受恐，折夫妻断梗飘蓬。\n泣枕鸳，悲衾凤，谁知道这搭儿重逢。\n犹道相看是梦中，捱了些凄凉万种。",
        "dynasty": "元",
        "collection_info": null
    },
    {
        "uuid": "e182c1bbbc3b89410280bba26f9870b1",
        "title": "李云英风送梧桐叶・川拨棹",
        "author": "李唐宾",
        "content": "想当日恨冲冲，乱离间家业空。\n浪迹浮踪，水远山重。\n逃命出枪尖剑锋，谢大恩人厮敬重。",
        "dynasty": "元",
        "collection_info": null
    },
    {
        "uuid": "7b7897c585186adf1f72042d8cab79c8",
        "title": "李云英风送梧桐叶・梅花酒",
        "author": "李唐宾",
        "content": "倚栏杆数断鸿，起阵狂风，吹落梧桐，飘入帘栊。\n手亲题一首诗，写离恨在其中。\n为家乡信未通，题待罢告天公，替雁帖当鱼封。\n风卷起入长空，任南北与西东。",
        "dynasty": "元",
        "collection_info": null
    },
    {
        "uuid": "293fe8e7bb751b79efd4e21f3f46fdcb",
        "title": "李云英风送梧桐叶・收江南",
        "author": "李唐宾",
        "content": "呀！我则道风吹一去杳无踪，似题红叶出深宫，泪痕相映墨痕浓。\n喜今朝再逢，想昨宵魂梦与君同。",
        "dynasty": "元",
        "collection_info": null
    },
    {
        "uuid": "039f377b102a8e0d1ea834ef6b3d2ab9",
        "title": "李云英风送梧桐叶・鸳鸯煞",
        "author": "李唐宾",
        "content": "我则道凉宵衾枕无人共，谁承望洞房花烛笙歌送。\n乐事重重，喜气融融。\n畅道人月团圆，鱼水和同，依旧的举案齐眉，到老相陪奉。\n若不是这一叶梧桐，险些儿失落了半世夫妻旧恩宠。\n(任继图诗云)夫妻守节事堪怜，仗义施恩宰相贤。\n金榜挂名双及第，洞房花烛两团圆。",
        "dynasty": "元",
        "collection_info": null
    },
    {
        "uuid": "fea7fd867697d187a2c72aded9e59739",
        "title": "商调・望远行",
        "author": "李唐宾",
        "content": "闷拂银筝，暂也那消停。\n响瑶阶风韵清，忽惊起潇湘外寒雁儿叫破沙汀，支楞的泪湿弦初定。\n弦初定，银河淡月明，相思调再整，蓦感起花阴外那个人听。\n高力士诉与实情，金篦儿唬的人孤另。\n套数。",
        "dynasty": "元",
        "collection_info": null
    },
    {
        "uuid": "f98723c26f99585ccf237ff1f72b2f72",
        "title": "双调・风入松",
        "author": "李唐宾",
        "content": "落花轻惹暖丝香，飞燕过东墙。\n重重帘幕闲清昼，金篆小烟缕初长。\n罗衣乍经春瘦，蛾眉慵扫残妆。",
        "dynasty": "元",
        "collection_info": null
    },
    {
        "uuid": "d512efec8e10f396d07e1339801c9e74",
        "title": "幺・几回寂寞怨东皇，独自暗情伤。振衣忽忆当时话，空低首踏遍红芳。",
        "author": "李唐宾",
        "content": "看到蓠コ卸也，玉骢何处垂杨。",
        "dynasty": "元",
        "collection_info": null
    },
    {
        "uuid": "bcaf334871a10b794b069e2ceca7f468",
        "title": "夜行船・暮雨朝云劳梦想，算却是几般情况。海阔相思，山高恩爱，都撮",
        "author": "李唐宾",
        "content": "在这心上。",
        "dynasty": "元",
        "collection_info": null
    },
    {
        "uuid": "d7d7a56bfea39b20283dc4d9a36fb7df",
        "title": "搅筝芭・恰撇下心儿忘，才说着意儿谎。俺捱过恶诧风声，搜索遍风流伎",
        "author": "李唐宾",
        "content": "蓦忖量，猛参详。\n空将顺人情笔尖和泪染，怎诉衷肠！。",
        "dynasty": "元",
        "collection_info": null
    },
    {
        "uuid": "ce45ff984e5f25ad9ac0fdc8d9eba29f",
        "title": "月上海棠・尘蒙金锁闲朱幌，泪湿香绒冷绣床。无语傍归台，全不似旧时",
        "author": "李唐宾",
        "content": "格样。\n慵游赏，忍见莺双燕两。",
        "dynasty": "元",
        "collection_info": null
    },
    {
        "uuid": "02f0eef64526925e1d6187728e662569",
        "title": "幺・无端云雨权收掌，谁说道阳台路凄怆。着意会鸾凰。稳把佳期盼，指",
        "author": "李唐宾",
        "content": "望成来往，一任闲人讲。",
        "dynasty": "元",
        "collection_info": null
    },
    {
        "uuid": "32462f21bd528913f9d45d37dea7271e",
        "title": "赚煞・挑灯织锦空劳攘，须跳出悉罗怨网。花压东墙，潜等待栊门儿月明",
        "author": "李唐宾",
        "content": "下响。",
        "dynasty": "元",
        "collection_info": null
    }
]