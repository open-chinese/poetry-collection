[
    {
        "title": "高宗皇帝輓词  其一",
        "author": "韩彦质",
        "content": "大历开真主，羣雄控六飞。\n山河千载业，天地一戎衣。\n復古边疆定，销兵圣母归。\n依然兴礼乐，文武徧郊畿。",
        "dynasty": "宋",
        "collection_info": null
    },
    {
        "title": "高宗皇帝輓词  其二",
        "author": "韩彦质",
        "content": "为物聊经世，本无黄屋心。\n重明得传器，大业若遗簪。\n典册褒崇极，庭闱孝养深。\n昊天归德报，不使二毛侵。",
        "dynasty": "宋",
        "collection_info": null
    },
    {
        "title": "高宗皇帝輓词  其三",
        "author": "韩彦质",
        "content": "八秩归希有，三灵感具衣。\n鼎湖龙已远，汾水雁空飞。\n羽卫愁无色，风云惨不晖。\n惟余功与德，千古叹巍巍。",
        "dynasty": "宋",
        "collection_info": null
    }
]