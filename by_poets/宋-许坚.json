[
    {
        "uuid": "fadaad50da09a60e4626e1dcc61c43c9",
        "title": "诗一首",
        "author": "许坚",
        "content": "祗应天上路，不为下方开。\n道既学不得，仙从何处来。",
        "dynasty": "宋",
        "collection_info": null
    },
    {
        "uuid": "af3c99870cfa349ea2f02de16dbc840f",
        "title": "题简寂观",
        "author": "许坚",
        "content": "尝恨真风千载隠，洞天还得恣游遨。\n松楸古迹一坛静，鸾鹤不来青汉高。\n茅氏井寒丹亦化，玄宗碑断梦曾劳。\n分明有箇长生路，不向红尘白二毛。",
        "dynasty": "宋",
        "collection_info": null
    },
    {
        "uuid": "4d2fbbb8eb02ec1864558790aaa57874",
        "title": "宿溧阳灵泉精舍僧以白字韵请留诗",
        "author": "许坚",
        "content": "近枕吴溪与越峰，前朝恩锡灵泉额。\n竹林晴见雁塔高，石室增栖几禅伯。\n荒碑字没秋苔深，古池香泛荷花白。\n客有经年别故林，落日啼猿情脉脉。",
        "dynasty": "宋",
        "collection_info": null
    },
    {
        "uuid": "7fbf6912076f8257a35b19006e6f4904",
        "title": "上徐舍人铉",
        "author": "许坚",
        "content": "几宵烟日锁楼台，欲寄侯门荐祢才。\n满面尘埃人不识，谩随流水出山来。",
        "dynasty": "宋",
        "collection_info": null
    },
    {
        "uuid": "a17892922ee1e177e6a3b301147d4875",
        "title": "戢兵山",
        "author": "许坚",
        "content": "石鼓高悬藴大音，白云峰顶始铺金。\n能来斯地鼓斯鼓，尽达曹溪圣祖心。",
        "dynasty": "宋",
        "collection_info": null
    },
    {
        "uuid": "2511298c2f8576097e74e94e4e620cfa",
        "title": "题扇",
        "author": "许坚",
        "content": "哦吟但写胸中妙，饮酒能忘身后名。\n但愿长閒有诗酒，一溪风月共清明。",
        "dynasty": "宋",
        "collection_info": null
    },
    {
        "uuid": "df14c69783723a237513eb30db35e384",
        "title": "题义门胡氏华林书院",
        "author": "许坚",
        "content": "尽说灵踪妨画图，幽奇高尚义羣居。\n山林总是神仙隠，礼乐爰修周孔书。\n解驾十年惟壮士，担簦千里结名庐。\n功成霄汉非常事，对此那堪不我欺。",
        "dynasty": "宋",
        "collection_info": null
    },
    {
        "uuid": "a42081788272c81c57eb60cf8cd47168",
        "title": "句",
        "author": "许坚",
        "content": "卧久就慵伸雪项，少迟犹未整霜衣。",
        "dynasty": "宋",
        "collection_info": null
    }
]