[
    {
        "uuid": "9854009246e1c78880d407e7953666a5",
        "title": "游北山",
        "author": "石𡼖",
        "content": "春色着人如酒浓，我来却值雨蒙蒙。\n千岩磊落风尘表，万井参差罨画中。\n游子三三仍五五，落花白白更红红。\n须知满目皆真理，面壁何劳学苦空。",
        "dynasty": "宋",
        "collection_info": null
    },
    {
        "uuid": "e735a0ff3c3e75ee715b47cea9f867bd",
        "title": "章安祥符寺御坐",
        "author": "石𡼖",
        "content": "章安古县治，湫隘仍嚣尘。\n何为金玉舆，下游江海滨。\n姦臣肆欺诞，明主怀忧勤。\n祸乱防未然，斯言可书绅。",
        "dynasty": "宋",
        "collection_info": null
    },
    {
        "uuid": "d9a3a7c6c51d987172374f4eb316ee6c",
        "title": "水濂洞",
        "author": "石𡼖",
        "content": "洞门千尺挂飞流，碎玉联珠冷喷湫。\n万古无人能手捲，紫萝为带月为鈎。",
        "dynasty": "宋",
        "collection_info": null
    }
]