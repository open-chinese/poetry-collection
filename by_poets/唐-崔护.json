[
    {
        "uuid": "f3a49b95dffe3b9645ffc431e34e967b",
        "title": "郡斋三月下旬作",
        "author": "崔护",
        "content": "春事日已歇，池塘旷幽寻。\n残红披独坠，嫩绿间浅深。\n偃仰捲芳褥，顾步爱新阴。\n谋春未及竟，夏初遽见侵。",
        "dynasty": "唐",
        "collection_info": null
    },
    {
        "uuid": "4ff1887ee57736675bb37ed2b9633209",
        "title": "五月水边柳",
        "author": "崔护",
        "content": "结根挺涯涘，垂影覆清浅。\n睡脸寒未开，懒腰晴更软。\n摇空条已重，拂水带方展。\n似醉烟景凝，如愁月露泫。\n丝长鱼悞恐，枝弱禽惊践。\n长别几多情，含春任攀搴。",
        "dynasty": "唐",
        "collection_info": null
    },
    {
        "uuid": "560a86a40c1918809a2648252ba07cb0",
        "title": "三月五日陪裴大夫泛长沙东湖",
        "author": "崔护",
        "content": "上巳余风景，芳辰集远垧。\n綵舟浮泛荡，绣毂下娉婷。\n林树迴葱蒨，笙歌入杳冥。\n湖光迷翡翠，草色醉蜻蜓。\n鸟弄桐花日，鱼翻谷雨萍。\n从今留胜会，谁看画兰亭。",
        "dynasty": "唐",
        "collection_info": null
    },
    {
        "uuid": "976aaf518699f22f0a0015c22ef27fa7",
        "title": "山鸡舞石镜",
        "author": "崔护",
        "content": "庐峯开石镜，人说舞山鸡。\n物象纤舞隐，禽情秖自迷。\n景当烟雾歇，心喜锦翎齐。\n宛转乌呈彩，婆娑凤欲栖。\n何言资羽族，在地得天倪。\n应笑翰音者，终朝饮败酰。",
        "dynasty": "唐",
        "collection_info": null
    },
    {
        "uuid": "7840cbb46b953dbe1cd259002ff68e26",
        "title": "题都城南庄",
        "author": "崔护",
        "content": "去年今日此门中，人面桃花相映红。\n人面不知何处在，桃花依旧笑春风。",
        "dynasty": "唐",
        "collection_info": null
    },
    {
        "uuid": "aa84323a638ac4f2cd0a3e7e750e41d1",
        "title": "晚鸡",
        "author": "崔护",
        "content": "黯黯严城罢鼓鼙，数声相续出寒栖。\n不嫌惊破纱窗梦，却恐为奴半夜啼。",
        "dynasty": "唐",
        "collection_info": null
    },
    {
        "uuid": "63b6f3e2175c4de437fb3ce371062b6d",
        "title": "郡斋三月下旬作",
        "author": "崔护",
        "content": "春事日已歇，池塘旷幽寻。\n残红披独坠，嫩绿间浅深。\n偃仰卷芳褥，顾步爱新阴。\n谋春未及竟，夏初遽见侵。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十八"
        }
    },
    {
        "uuid": "492fbdaddba91b69e5fd91e0e71cc68d",
        "title": "五月水边柳",
        "author": "崔护",
        "content": "结根挺涯涘，垂影覆清浅。\n睡脸寒未开，懒腰晴更软。\n摇空条已重，拂水带方展。\n似醉烟景凝，如愁月露泫。\n丝长鱼误恐，枝弱禽惊践。\n长别几多情，含春任攀搴。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十八"
        }
    },
    {
        "uuid": "8d4a9f555924c1bbcaff8820deacfb29",
        "title": "三月五日陪裴大夫泛长沙东湖",
        "author": "崔护",
        "content": "上巳余风景，芳辰集远垧。\n彩舟浮泛荡，绣毂下娉婷。\n林树回葱蒨，笙歌入杳冥。\n湖光迷翡翠，草色醉蜻蜓。\n鸟弄桐花日，鱼翻谷雨萍。\n从今留胜会，谁看画兰亭。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十八"
        }
    },
    {
        "uuid": "6a210ffd3fabcf3bdbedd6e33c08ae7a",
        "title": "山鸡舞石镜",
        "author": "崔护",
        "content": "庐峰开石镜，人说舞山鸡。\n物象纤无隐，禽情只自迷。\n景当烟雾歇，心喜锦翎齐。\n宛转乌呈彩，婆娑凤欲栖。\n何言资羽族，在地得天倪。\n应笑翰音者，终朝饮败酰。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十八"
        }
    }
]