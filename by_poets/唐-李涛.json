[
    {
        "uuid": "b03b8e7473e9d4a19999bbe34c2409f2",
        "title": "春社从李昉乞酒",
        "author": "李涛",
        "content": "社公今日没心情，为乞治聋酒一瓶。\n恼乱玉堂将欲徧，依稀巡到第三厅。",
        "dynasty": "唐",
        "collection_info": null
    },
    {
        "uuid": "cb4613af837ec00c49679f4f96bfc551",
        "title": "句",
        "author": "李涛",
        "content": "溪声长在耳，山色不离门。\n扫地树留影，拂妆琴有声。\n一言寤主宁復听，三谏不从归去来。",
        "dynasty": "唐",
        "collection_info": null
    },
    {
        "uuid": "9610ba47479e36427a23f6a70a28b262",
        "title": "句",
        "author": "李涛",
        "content": "水声长在耳，山色不离门。\n扫地树留影，拂床琴有声。\n落日长安道，秋槐满地花。",
        "dynasty": "唐",
        "collection_info": null
    },
    {
        "uuid": "a2b9bf832cc55d6ced6955541dc7b293",
        "title": "题僧院",
        "author": "李涛",
        "content": "走却坐禅客，移将不动尊。\n世间颠倒事，八万四千门。",
        "dynasty": "唐",
        "collection_info": null
    },
    {
        "uuid": "11098bf0717c5ad8ac94dd68bb538213",
        "title": "荅弟妇歇后语",
        "author": "李涛",
        "content": "惭无窦建，媿作梁山。",
        "dynasty": "唐",
        "collection_info": null
    },
    {
        "uuid": "76b58fb331e4c84974e54b7fa3d885f2",
        "title": "送凌处士赴连州邀",
        "author": "李涛",
        "content": "连山羣书至，策马出长安。\n落日对酒别，晚关衝雪寒。\n霜飞湖草绿，春近岭梅残。\n知己云霄在，那言欲挂冠。\n（见北京图书馆藏《永乐大典》卷一三四五○「二寘」「处士」条。\n）（按唐有两李涛，其一长沙人，与温庭筠同时，《全唐诗》卷七百九十五收诗句六句。\n其一字信臣，避地湖南，事马殷，后唐天成中进士，历仕晋、汉，至宰辅，入周，封莒国公，后归宋，《全唐诗》卷七百三十七收诗一首，又卷八百七十《谐谑二》收诗一自，卷八百七十一《谐谑三》收歇后语两句。\n此李涛颇疑系温庭筠同时之李涛。\n）。",
        "dynasty": "唐",
        "collection_info": null
    },
    {
        "uuid": "7796a03a419178fde2f81dfbe7976de3",
        "title": "赠山翁",
        "author": "李涛",
        "content": "松萝深处住，闲野不生愁。\n鸟语烟岚静，水声门户秋。\n花间归洞路，山下钓鱼舟。\n沐浴圣王化，自怜丝满头。\n（影印本《诗渊》第一册第四九一页。\n）。",
        "dynasty": "唐",
        "collection_info": null
    },
    {
        "uuid": "df54e329178fed72e06ebb5905e69b6e",
        "title": "题处士林亭",
        "author": "李涛",
        "content": "帝里高人宅，苍苔遶径深。\n卷帘山入户，摘菓鸟移林。\n石沼养龟水，月台留客琴。\n生涯一樽酒，名利不关心。\n（同前第五册第三一二三页。\n）。",
        "dynasty": "唐",
        "collection_info": null
    },
    {
        "uuid": "ab61e4e340755f79dc0f0d65418263b5",
        "title": "句",
        "author": "李涛",
        "content": "水声长在耳，山色不离门。",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十五"
        }
    },
    {
        "uuid": "8440d164a7421ac43d987ead50877666",
        "title": "句",
        "author": "李涛",
        "content": "扫地树留影，拂床琴有声。",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十五"
        }
    },
    {
        "uuid": "41d2cb895962fbd1bba0e6e5545df8a2",
        "title": "句",
        "author": "李涛",
        "content": "落日长安道，秋槐满地花。",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十五"
        }
    },
    {
        "uuid": "279dba30e06b91a874e698fd52b30ef0",
        "title": "答弟妇歇后语",
        "author": "李涛",
        "content": "惭无窦建，愧作梁山。",
        "dynasty": "唐",
        "collection_info": {
            "collection": "御定全唐诗",
            "volume": "卷八百七十一"
        }
    }
]