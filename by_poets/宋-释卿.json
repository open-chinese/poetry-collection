[
    {
        "uuid": "155ded221cf57a8aa8ee20c480d05a95",
        "title": "偈三首  其一",
        "author": "释卿",
        "content": "杜鹃声裏春光暮，满地落花留不住。\n瑠璃殿上绝行踪，谁人解插无根树。\n只应连夜雨，又过一年春。",
        "dynasty": "宋",
        "collection_info": null
    },
    {
        "uuid": "63141a80672130c798b4e4d7c05611a0",
        "title": "偈三首  其二",
        "author": "释卿",
        "content": "蓬莱突兀无遮护，铁壁银山无入处。\n有时关棙一时开，放出毒蛇当大路。\n参禅人，早回顾，莫待临时生怕怖。\n荆棘林中暗坐时，百尺竿头须进步。\n三十三人老古锥，象转龙蟠曾指注。\n休指注，成露布。\n蚊子上铁牛，无你下嘴处。",
        "dynasty": "宋",
        "collection_info": null
    },
    {
        "uuid": "e8bff866775b36560eff3a542221a911",
        "title": "偈三首  其三",
        "author": "释卿",
        "content": "一不是，二不成，落华流水裏啼莺。\n闲亭雨歇夜将半，片月还从海底生。",
        "dynasty": "宋",
        "collection_info": null
    }
]