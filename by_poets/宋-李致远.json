[
    {
        "title": "碧牡丹 破镜重圆",
        "author": "李致远",
        "content": "破镜重圆，分钗合钿，重寻绣户珠箔。\n说与从前，不是我情薄。\n都缘利役名牵，飘蓬无定，翻成轻负。\n别后情怀，有万千牢落。\n经时最苦分携，都为伊、甘心寂寞。\n纵满眼、闲花媚柳，终是强欢不乐。\n待凭鳞羽，说与相思，水远天长又难托。\n而今幸已再逢，把轻离断却。",
        "dynasty": "宋",
        "collection_info": null
    }
]