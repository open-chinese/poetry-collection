[
    {
        "title": "缑山月夜闻王子晋吹笙",
        "author": "钟辂",
        "content": "月满缑山夜，风传子晋笙。\n初闻盈谷远，渐听入云清。\n杳异人间曲，遥分鹤上情。\n孤鸾惊欲舞，万籁寂无声。\n此夕留烟驾，何时返玉京？\n唯愁音响绝，晓色出都城。",
        "dynasty": "唐",
        "collection_info": null
    },
    {
        "title": "缑山月夜闻王子晋吹笙",
        "author": "钟辂",
        "content": "月满缑山夜，风传子晋笙。初闻盈谷远，渐听入云清。\n杳异人间曲，遥分鹤上情。孤鸾惊欲舞，万籁寂无声。\n此夕留烟驾，何时返玉京。唯愁音响绝，晓色出都城。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十六"
        }
    }
]