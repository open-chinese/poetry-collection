[
    {
        "uuid": "86bd931953f483d9007fa125ce77db50",
        "title": "普通禅寺  其一",
        "author": "释德惠",
        "content": "古寺何年有，巍峨入杳冥。\n水如僧眼碧，山作佛头青。\n瓦砾皆能说，虚空亦解听。\n道人心已死，窗下卷残经。",
        "dynasty": "宋",
        "collection_info": null
    },
    {
        "uuid": "70397b2b502f595461a963caaae6b72d",
        "title": "普通禅寺  其二",
        "author": "释德惠",
        "content": "问讯岩中主，形枯雪满头。\n住山何岁月，坏衲几春秋。\n傍石千间屋，腾空百尺楼。\n尽从心地出，声价甲西州。",
        "dynasty": "宋",
        "collection_info": null
    }
]