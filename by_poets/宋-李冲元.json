[
    {
        "uuid": "d2e16ca314ebe8c6f22cf7308d24f91c",
        "title": "过姑孰作",
        "author": "李冲元",
        "content": "琉璃万顷碧如堆，画栋连云户牖开。\n晴嶂势吞三楚尽，暮潮声带九江来。\n六朝寂寞惟流水，孤垒荒凉只旧台。\n惆怅骑鲸人已老，夜船空棹月明迴。",
        "dynasty": "宋",
        "collection_info": null
    },
    {
        "uuid": "1ba05def74a4b2a4aa5e596f683c7c01",
        "title": "仰山",
        "author": "李冲元",
        "content": "孤云欲作人间雨，流水空传物外声。\n老柏倚岩高转瘦，寒花着雨坠还生。",
        "dynasty": "宋",
        "collection_info": null
    },
    {
        "uuid": "31a0670ee72f231b27b91dbce0fb2726",
        "title": "句",
        "author": "李冲元",
        "content": "窄径随溪转，悬崖带藓斑。",
        "dynasty": "宋",
        "collection_info": null
    }
]