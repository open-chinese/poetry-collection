[
    {
        "uuid": "e1677f37803384aef2f45d0cfcad627c",
        "title": "思友",
        "author": "王克功",
        "content": "孤坐忽太息，拂衣临长风。\n天高夕月冷，木脱秋山空。\n良晤匪易得，好怀难再同。\n思君不可见，心逐孤飞鸿。",
        "dynasty": "宋",
        "collection_info": null
    },
    {
        "uuid": "dad658b42098e262875c9ce3176b2aff",
        "title": "剑浦思归  其一",
        "author": "王克功",
        "content": "韶华客裏一番老，自嘆此生行路多。\n独上危楼望乡国，阑干倚遍奈愁何。",
        "dynasty": "宋",
        "collection_info": null
    },
    {
        "uuid": "a5df8c2af9214956c5b20759fe64154e",
        "title": "剑浦思归  其二",
        "author": "王克功",
        "content": "古柳枝头啼暮鸦，清明时候又天涯。\n故园桃李凭君问，老却春风几度花。",
        "dynasty": "宋",
        "collection_info": null
    },
    {
        "uuid": "3fce09472483e494cc3f17d169659be1",
        "title": "梅仙山",
        "author": "王克功",
        "content": "芒屩支藤上翠微，长松影裏叩柴扉。\n石坛丹竈苍苔冷，天阔风高鹤不归。",
        "dynasty": "宋",
        "collection_info": null
    },
    {
        "uuid": "207f8cd45e5f1091507a492f979db7fe",
        "title": "咏柳",
        "author": "王克功",
        "content": "春到枝枝是绿丝，秋来叶叶是愁眉。\n灞桥何限经行者，不记寻花繫马时。",
        "dynasty": "宋",
        "collection_info": null
    }
]