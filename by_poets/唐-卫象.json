[
    {
        "uuid": "e6c05818abae60f902ffb82580fc686a",
        "title": "伤李端",
        "author": "卫象",
        "content": "才子浮生促，泉台此路赊。\n官卑杨执戟，年少贾长沙。\n人去门栖鵩，灾成酒误蛇。\n唯余封禅草，留在茂陵家。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十五"
        }
    },
    {
        "uuid": "876b51169d4191e3629d80aa114dbff9",
        "title": "古词",
        "author": "卫象",
        "content": "鹊血雕弓湿未干，鸊鹈新淬剑光寒。\n辽东老将鬓成雪，犹向旄头夜夜看。",
        "dynasty": "唐",
        "collection_info": {
            "collection": "御定全唐诗",
            "volume": "卷二百九十五"
        }
    }
]