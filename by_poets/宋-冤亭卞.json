[
    {
        "uuid": "b59b5923e5e73a42c47c6a08bd1f75ee",
        "title": "留题灵岩古诗十韵",
        "author": "冤亭卞",
        "content": "屈指数四绝，四绝中最优。\n此景冠天下，不独奇东州。\n夜月透岩白，乱云和雨收。\n甘泉泻山腹，圣日穿崖头。\n大暑不知夏，爽气常如秋。\n风高松子落，天外钟声浮。\n祖师生朗石，古殿名般舟。\n人巧不可至，天意何所留。\n老僧笑相语，此事常穷求。\n移出蓬莱岛，侍吾仙子游。",
        "dynasty": "宋",
        "collection_info": null
    }
]