[
    {
        "uuid": "6343e9746c86a0c619e9e73213585e5c",
        "title": "游洞霄山中",
        "author": "陈律",
        "content": "白日黄尘客路迷，偶寻幽事入烟扉。\n云行翠岫鹤争舞，月落青林人未归。\n自喜身心无世繫，愿从岩谷谢朝衣。\n祥光洞口仙题在，读罢令人悟昨非。",
        "dynasty": "宋",
        "collection_info": null
    },
    {
        "uuid": "4c159588b42678d7aa721531b10c5048",
        "title": "到九锁陆永仲出迎次韵二绝  其一",
        "author": "陈律",
        "content": "失身名利易沉浮，晚悟真筌盍退休。\n咫尺洞天无间阻，百岩芝蕨为吾留。",
        "dynasty": "宋",
        "collection_info": null
    },
    {
        "uuid": "ee0a5376784eeb7534e8f49b9e7bfce9",
        "title": "到九锁陆永仲出迎次韵二绝  其二",
        "author": "陈律",
        "content": "老木阴阴拥涧深，九山锁锁问知音。\n白云仙侣藏云窦，先与好风吹醉吟。",
        "dynasty": "宋",
        "collection_info": null
    },
    {
        "uuid": "6f5ce698731012200ae79ce865239382",
        "title": "题西门亭",
        "author": "陈律",
        "content": "吾家四正峰前住，射策君门亦快哉。\n三岛路从天外去，一枝香折月中来。\n鲤鱼晴跃桃花浪，鹦鹉春倾竹叶杯。\n预宴琼林非所望，偶先英俊步金台。",
        "dynasty": "宋",
        "collection_info": null
    }
]