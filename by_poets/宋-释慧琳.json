[
    {
        "uuid": "bc7d3f7e0bdc466734a69e677b73c642",
        "title": "偈二首  其一",
        "author": "释慧琳",
        "content": "有漏笊漓，无漏木杓。\n庭白牡丹，槛红芍药。\n因思九年面壁人，到头不识这一着。",
        "dynasty": "宋",
        "collection_info": null
    },
    {
        "uuid": "66a8577d6fb4854d5ed75960f8d63aee",
        "title": "偈二首  其二",
        "author": "释慧琳",
        "content": "一即多，多即一，毗卢顶上明如日。\n也无一，也无多，现成公案没殽讹。\n拈起旧来毡拍板，明时共唱太平歌。",
        "dynasty": "宋",
        "collection_info": null
    },
    {
        "uuid": "66cf539dc2854ce9456b3bee4167f5a2",
        "title": "颂古二首  其一",
        "author": "释慧琳",
        "content": "五凤楼脱问洛阳，金鞭遥指御街长。\n春风是处华争发，游子年年忆故乡。",
        "dynasty": "宋",
        "collection_info": null
    },
    {
        "uuid": "cc3bfba7c821a9deffc53792df0f0ad7",
        "title": "颂古二首  其二",
        "author": "释慧琳",
        "content": "赤体更无藏隐处，黄龙未语先分付。\n若将见解上门来，他家自有通霄路。",
        "dynasty": "宋",
        "collection_info": null
    }
]