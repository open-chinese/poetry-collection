[
    {
        "uuid": "d400cab883580016a3cf2acd2bdf79e1",
        "title": "濡须坞",
        "author": "龚相",
        "content": "南北安危限两关，迅流一去几时还。\n凄凉千古干戈地，春水方生鸥自閒。",
        "dynasty": "宋",
        "collection_info": null
    },
    {
        "uuid": "a9c1d887bec3d8e8111f84f5ad8f5584",
        "title": "学诗  其一",
        "author": "龚相",
        "content": "学诗浑似学参禅，悟了方知岁是年。\n点铁成金犹是妄，高山流水自依然。",
        "dynasty": "宋",
        "collection_info": null
    },
    {
        "uuid": "d671d48b27a985cdbc256db0a6d731fb",
        "title": "学诗  其二",
        "author": "龚相",
        "content": "学诗浑似学参禅，语可安排意莫传。\n会意即超声律界，不须炼石补青天。",
        "dynasty": "宋",
        "collection_info": null
    },
    {
        "uuid": "a74512ee3de1a2b6b0ce121e2d2c9ff6",
        "title": "学诗  其三",
        "author": "龚相",
        "content": "学诗浑似学参禅，几许搜肠觅句联。\n欲识少陵奇绝处，初无言句与人传。",
        "dynasty": "宋",
        "collection_info": null
    },
    {
        "uuid": "9fb3b2535b2ee62ee0574d3522a1c7c1",
        "title": "句",
        "author": "龚相",
        "content": "夜半微雨湿，凌晨春草长。",
        "dynasty": "宋",
        "collection_info": null
    }
]