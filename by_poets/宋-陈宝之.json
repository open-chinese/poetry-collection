[
    {
        "uuid": "6dbef7066ce124588c26a06f3a3521a7",
        "title": "矸轩",
        "author": "陈宝之",
        "content": "谢公楼上风流客，紫髯萧疏双鬓白。\n胸中有气吐虹霓，床头无金失颜色。\n问君借取骑鹤钱，更欲吸尽长鲸川。\n出门双桨破寒碧，去学五湖风月仙。",
        "dynasty": "宋",
        "collection_info": null
    },
    {
        "uuid": "78995ca44e502b92516ea9b2a0c4b1ba",
        "title": "自述",
        "author": "陈宝之",
        "content": "少年落魄走京华，老大无钱赴酒家。\n羞作寺丞门裏客，一片明月照梅花。",
        "dynasty": "宋",
        "collection_info": null
    },
    {
        "uuid": "ca2e04e43d60981ec72c9965ba7bf520",
        "title": "漫兴",
        "author": "陈宝之",
        "content": "二十年前学采樵，采樵只采嫩枝条。\n何如斫倒大松树，勾得三年两载烧。",
        "dynasty": "宋",
        "collection_info": null
    }
]