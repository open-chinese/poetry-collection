[
    {
        "uuid": "ee16975e9e28c18cf41547ad1e392626",
        "title": "矸轩",
        "author": "陈宝之",
        "content": "谢公楼上风流客，紫髯萧疏双鬓白。\n胸中有气吐虹霓，床头无金失颜色。\n问君借取骑鹤钱，更欲吸尽长鲸川。\n出门双桨破寒碧，去学五湖风月仙。",
        "dynasty": "宋",
        "collection_info": null
    },
    {
        "uuid": "2e120804eaef3faecb69ced63d90bd32",
        "title": "自述",
        "author": "陈宝之",
        "content": "少年落魄走京华，老大无钱赴酒家。\n羞作寺丞门裏客，一片明月照梅花。",
        "dynasty": "宋",
        "collection_info": null
    },
    {
        "uuid": "1888a4eb6571d49863d7527b324727ea",
        "title": "漫兴",
        "author": "陈宝之",
        "content": "二十年前学采樵，采樵只采嫩枝条。\n何如斫倒大松树，勾得三年两载烧。",
        "dynasty": "宋",
        "collection_info": null
    }
]