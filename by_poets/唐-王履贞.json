[
    {
        "title": "青云干吕",
        "author": "王履贞",
        "content": "异方占瑞气，干吕见青云。\n表圣兴中国，来王谒大君。\n迎祥殊大乐，叶庆类横汾。\n自感明时起，非因触石分。\n暎霄难辨色，从吹乍成文。\n须使流千载，垂芳在典坟。",
        "dynasty": "唐",
        "collection_info": null
    },
    {
        "title": "青云干吕",
        "author": "王履贞",
        "content": "异方占瑞气，干吕见青云。表圣兴中国，来王谒大君。\n迎祥殊大乐，叶庆类横汾。自感明时起，非因触石分。\n映霄难辨色，从吹乍成文。须使流千载，垂芳在典坟。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十九"
        }
    }
]