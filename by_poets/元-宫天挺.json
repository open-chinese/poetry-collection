[
    {
        "uuid": "33c72212e39b59b2ccd6082549821202",
        "title": "严子陵垂钓七里滩・仙吕/点绛唇",
        "author": "宫天挺",
        "content": "开创高皇，上天责降，萧丞相、韩信、张良。\n自平帝生王莽。",
        "dynasty": "元",
        "collection_info": null
    },
    {
        "uuid": "dcc2448082830ccf350c0828c9c8efa7",
        "title": "严子陵垂钓七里滩・混江龙",
        "author": "宫天挺",
        "content": "自从夏桀将禹丧，独夫殷纣灭成汤。\n丕显立吊民伐罪，丕承立守绪成王。\n刚四十垂拱严郎朝彩风，弟五辈巡狩湘流中淹杀昭王。\n自开基起运，立国安邦，坐筹帏幄，竭力疆场。\n百十万阵，三五千场，满身矢簇，遍体金疮，尸横草野，鸦啄人肠。\n未曾立两行墨迹在史书中，却早卧一丘新土在芒山上。\n咱人这富贵如蜗牛角半痕涎沫，功名似飞萤尾一点光芒。",
        "dynasty": "元",
        "collection_info": null
    },
    {
        "uuid": "9976a254c0e28058e1738ff0946d8709",
        "title": "严子陵垂钓七里滩・油葫芦",
        "author": "宫天挺",
        "content": "刘文叔相期何故爽？一会家白暗想，怎生来今日晚了时光？他则在鱼州揽住收罾网。\n酒旗摇处沽村酿，畅情时酌一壶，开怀时饮几觞。\n知他是暮年间身死中年间丧，醉不到三万六千场。",
        "dynasty": "元",
        "collection_info": null
    },
    {
        "uuid": "275e42f70c9bac5cb103a4fa467f1911",
        "title": "严子陵垂钓七里滩・天下乐",
        "author": "宫天挺",
        "content": "则愿的王新室官家寿命长。\n我这里斟量，有个意况。\n体干坤姓正的由他姓王。\n他夺厂呵夺汉朝，篡了呵篡了汉邦，到与俺闲人每留下醉乡。",
        "dynasty": "元",
        "collection_info": null
    },
    {
        "uuid": "bc3a98238db195f1590a009b80799a50",
        "title": "严子陵垂钓七里滩・那咤令",
        "author": "宫天挺",
        "content": "则咱这醉眼觑世界，不悠悠荡荡。\n则咱这醉眼觑日月，不来来往往。\n则咱这醉眼觑富贵，不劳劳穰穰。\n咱醉眼宽似沧海中，咱醉眼竟高似青霄上，咱醉眼不识个宇宙洪荒。",
        "dynasty": "元",
        "collection_info": null
    },
    {
        "uuid": "af9ec827be97a8f063a0eaf69b401337",
        "title": "严子陵垂钓七里滩・鹊踏枝",
        "author": "宫天挺",
        "content": "他笑咱唱的来不依腔，舞的来煞颠狂，俺不比您名皱定眉儿别是天堂。\n富汉每喝菜汤穿粗衣朴裳，有一日泼家私似狗令羊肠。",
        "dynasty": "元",
        "collection_info": null
    },
    {
        "uuid": "73aec2cf03ab5c0aae319c277afd5c7a",
        "title": "严子陵垂钓七里滩・寄生草",
        "author": "宫天挺",
        "content": "我比他吃茶饭知个饥饱，我比他穿衣服知个暖凉。\n酒添的神气能荣旺，饭装的皮袋偏肥胖，衣穿的寒暑难侵傍。\n看谁人省悟是谁痴，怕不凤凰飞在梧桐上。",
        "dynasty": "元",
        "collection_info": null
    },
    {
        "uuid": "ede17480ec1f7b37251590d07d4797dc",
        "title": "严子陵垂钓七里滩・六幺序",
        "author": "宫天挺",
        "content": "您将他称赏，把他赞奖。\n那厮则是火避苛虎，当道豺狼。\n咱人但晓三章，但识斟量，忠孝贤良，但似严光，怎肯受王新室紫绶金章？时史令鬼眼通身眼，有多少马壮人强，改年建号时间旺，夺了刘家朝典，夺了汉世封疆。",
        "dynasty": "元",
        "collection_info": null
    },
    {
        "uuid": "e97fab3c4defed419769fc0ac80ed8b1",
        "title": "严子陵垂钓七里滩・幺篇",
        "author": "宫天挺",
        "content": "遍端详，那厮模佯，休紧休忙。\n等那穹苍，到那时光，汉室忠良，议论商量。\n引领刀枪，撞入门墙，拖下龙床，脱了衣裳，木驴牵将，闹市云阳，手脚舒长，六道长丁钉上。\n咱大家看一场。\n不争你动起刀枪，天下荒荒，正应道龙门鱼伤，尽干坤一片青罗网。\n咱人逃出大纛高张，您汉家枝叶合兴旺，见放着天天摧地搭，国破家亡。",
        "dynasty": "元",
        "collection_info": null
    },
    {
        "uuid": "b85edaccf8e1043a7581dcd3f4627af3",
        "title": "严子陵垂钓七里滩・青哥儿",
        "author": "宫天挺",
        "content": "那里面暗隐着风波、风波千丈，你说波使磁瓯的有甚灾伤？我醉了呵东倒西歪尽不妨。\n我若烂醉在村乡，着李二公扶将到茅舍茅堂。\n靠瓮牖蓬窗，新苇席清凉，旧木枕边厢，袒脱下衣裳，放散诞心肠，任百事无妨。\n倒大来免虑忘忧，纳被蒙头，任意番身。\n强如您宰相侯王，遭断没属官象牙床，泥金坑。",
        "dynasty": "元",
        "collection_info": null
    },
    {
        "uuid": "41f1982d0a5678246999281a2a768250",
        "title": "严子陵垂钓七里滩・紫花儿",
        "author": "宫天挺",
        "content": "您道我不达时务，我是个避世严陵，钓几尾漏网的游鱼。\n怎禁四蹄玉兔，三足金乌。\n子细踌躇，观了些成败兴亡阅了些今古，浪淘尽千古风流人物。\n昨日个虎踞在咸阳，今日早鹿走姑苏。",
        "dynasty": "元",
        "collection_info": null
    },
    {
        "uuid": "a015fa8409f8c3f0acfa2c73419de20a",
        "title": "严子陵垂钓七里滩・金蕉叶",
        "author": "宫天挺",
        "content": "七里滩从来是祖居，十辈儿不知祸福。\n常绕定滩头景物，我若是不做官一世儿平生愿足。",
        "dynasty": "元",
        "collection_info": null
    },
    {
        "uuid": "1ea405565b6d49e6687cab6ad811473b",
        "title": "严子陵垂钓七里滩・调笑令",
        "author": "宫天挺",
        "content": "巴到日暮，看天隅，见隐隐残霞三四缕。\n钓的这锦鳞来满向篮中贮，正是收纶罢钓渔父。\n那的是江上晚来堪画处，抖擞着绿蓑归去。",
        "dynasty": "元",
        "collection_info": null
    },
    {
        "uuid": "9f4f1f4355a4875559d5166fe0fa88ef",
        "title": "严子陵垂钓七里滩・鬼三台",
        "author": "宫天挺",
        "content": "休停住，疾回去，不去呵枉惹的我讹言讹语。\n回奏与您汉銮舆，休着俺闲人受苦。\n皂朝靴紧行拘我二足，纱幞头带着掐我额颅。\n我手执的是斑竹纶竿，谁秉得你花纹象笏？。",
        "dynasty": "元",
        "collection_info": null
    },
    {
        "uuid": "ab4a22332231cb6a92137ed10f944ff1",
        "title": "严子陵垂钓七里滩・圣药王",
        "author": "宫天挺",
        "content": "我在这水国居，乐有余。\n你问我弃高官不做待闲居。\n重呵止不过请些俸禄，轻呵但抹着灭了九族。\n不用一封天子诏贤书，回去也不是护身符。",
        "dynasty": "元",
        "collection_info": null
    },
    {
        "uuid": "91aef3e1a32271c8b6713a40c5500352",
        "title": "严子陵垂钓七里滩・麻郎儿",
        "author": "宫天挺",
        "content": "我尽说与你肺腹，我共您銮舆，俺两个常绕着南刚酒卢，醉酩酊不能家去。",
        "dynasty": "元",
        "collection_info": null
    },
    {
        "uuid": "add7bac7475357a90f1ed9288581450d",
        "title": "严子陵垂钓七里滩・幺篇",
        "author": "宫天挺",
        "content": "俺是酒徒醉余睡处，又无甚花毡绣褥。\n我布袍袖将他盖覆，常与我席头儿多处。",
        "dynasty": "元",
        "collection_info": null
    },
    {
        "uuid": "184a33348e4af11f0b51af685f0192f0",
        "title": "严子陵垂钓七里滩・络丝娘",
        "author": "宫天挺",
        "content": "倒两个醉廛市同眠抵足，我怎去他手里三叩头扬尘拜舞？我说来的言词你寄将去，休忘了我-句。",
        "dynasty": "元",
        "collection_info": null
    },
    {
        "uuid": "5870ef4fd9cd82d530d610da1ebef935",
        "title": "严子陵垂钓七里滩・正宫/端正好",
        "author": "宫天挺",
        "content": "高祖般性宽洪，义帝般心明圣，可知汉业中兴。\n为我不从丹诏修书请，更道违宣命。",
        "dynasty": "元",
        "collection_info": null
    },
    {
        "uuid": "a24c2ecbd4cd3b3a8c6db54a6137e594",
        "title": "严子陵垂钓七里滩・滚绣球",
        "author": "宫天挺",
        "content": "严子陵，莫不忒煞逞？我是个道人家动不如静。\n休！休！我今番索通个人情，便索登，远路程，怎禁他礼节相敬，岂辞劳鞍马前行。\n不免的手攀明月来天阙，我则索袖挽清风入帝京，怎得消停。",
        "dynasty": "元",
        "collection_info": null
    },
    {
        "uuid": "dfda0f4eebe0f2e3b883a194d8112468",
        "title": "严子陵垂钓七里滩・倘秀才",
        "author": "宫天挺",
        "content": "来了我呵鸥鹭在滩头失惊，不见我呵渔父在矶台漫等。\n来了我呵钓台上青苔即渐生。\n这其间柴门静悄悄，茅舍冷清清，料应！。",
        "dynasty": "元",
        "collection_info": null
    },
    {
        "uuid": "3d664a1ee2b674c671ea9f00b3b2c94c",
        "title": "严子陵垂钓七里滩・滚绣球",
        "author": "宫天挺",
        "content": "柴门知他扃也不扃？人笑却足应也那不应？荒疏了俺那柳阴花径，有宾朋来呵淮人出户相迎？到初更酒半醒，猛想起故园景，忽然感怀诗兴，对蓬窗斜月似挑灯。\n香馥馥暗香浮动梅摇影。\n疏刺剌翠色相交竹弄声，感旧伤情。",
        "dynasty": "元",
        "collection_info": null
    },
    {
        "uuid": "b59b1af3ef40306d222ddbbfd29f1195",
        "title": "严子陵垂钓七里滩・倘秀才",
        "author": "宫天挺",
        "content": "见旗帜上月华日精，唬的些居民从速风迸，呈百般的下路潜藏无掩映。\n不知您，帝王情，是怎生。",
        "dynasty": "元",
        "collection_info": null
    },
    {
        "uuid": "02fd074458beefc1dece89393b26f4ce",
        "title": "严子陵垂钓七里滩・滚绣球",
        "author": "宫天挺",
        "content": "折銮驾却是应也不应？布民人却是惊也不惊？更做道一人有庆，汉君王真恁地将銮驾别无处施呈。\n他出郭迎，俺旧伴等，待刚来我根前显耀他帝王的权柄，和俺钓鱼人莫不两国相争。\n齐臻臻戈殳镫棒当头摆，明晃晃武士金瓜夹路行，我怎敢冲撞朝廷。",
        "dynasty": "元",
        "collection_info": null
    },
    {
        "uuid": "1cd7ee495acf1524069c96707829a45c",
        "title": "严子陵垂钓七里滩・倘秀才",
        "author": "宫天挺",
        "content": "他往常穿一领粗布袍被我常扯的扁襟旦领，他如今穿着领柘黄袍我若是轻抹着该多大来罪名。\n我则似那草店上相逢时那个身命，便和您，叙交情，做听那伴等。",
        "dynasty": "元",
        "collection_info": null
    },
    {
        "uuid": "15e7c2e284a96de9ee796f6d59ee3762",
        "title": "严子陵垂钓七里滩・滚绣球",
        "author": "宫天挺",
        "content": "投至得帝业兴，家业成，四边平静，经了几千场虎斗龙争。\n则为我交契情，我费打听，到处里曾问遍庶民百姓，最显的是暮秋霜气岩凝。\n都说你须知复汉功臣力，不及泥田一片冰，端的是鬼怕神惊。",
        "dynasty": "元",
        "collection_info": null
    },
    {
        "uuid": "c485cc6402dcd296a8ea2453e0d83a46",
        "title": "严子陵垂钓七里滩・脱布衫",
        "author": "宫天挺",
        "content": "则为你般调人两字功名，躯荣人半世浮生。\n-个楚霸王拔山举鼎，乌江岸剑抹了咽颈。",
        "dynasty": "元",
        "collection_info": null
    },
    {
        "uuid": "e834a0155f67107191ad81d98cb01055",
        "title": "严子陵垂钓七里滩・小梁州",
        "author": "宫天挺",
        "content": "都则为耻向东吴再起兵，那其间也汉高祖功成。\n道贼王莽篡了龙廷，有真命，文叔再中兴。",
        "dynasty": "元",
        "collection_info": null
    },
    {
        "uuid": "b78753d8493fbe7345c7278796f729ba",
        "title": "严子陵垂钓七里滩・幺篇",
        "author": "宫天挺",
        "content": "贫道暗暗心内自思省，建武十三年八月期程，王新室有百万兵，困你在昆阳阵。\n那其间醉魂也半轮明月，觉来时，依旧照茅亭。",
        "dynasty": "元",
        "collection_info": null
    },
    {
        "uuid": "294a2aa247664fe6ee598413e6e40d93",
        "title": "严子陵垂钓七里滩・耍孩儿",
        "author": "宫天挺",
        "content": "自古兴亡成败皆前定，若是你不患难如何得太平？自从祖公公昔日陷彭城，真乃是死里逃生。\n不龙吟怎得真龙显？不发黑如何得晓日明？虽然你心明圣，若不是云台上英雄并力，你独自个孤掌难鸣。",
        "dynasty": "元",
        "collection_info": null
    },
    {
        "uuid": "66381fad23ad962acd41295aabc71419",
        "title": "严子陵垂钓七里滩・煞",
        "author": "宫天挺",
        "content": "为民的乐业在家内居，为农的欣然在垄上耕。\n从你为君，社稷安，盗贼息，狼烟静。\n九层春露都恩到，两鬓秋霜何星星？百姓每家家庆，庆道是民安国泰，法正官清。",
        "dynasty": "元",
        "collection_info": null
    },
    {
        "uuid": "0166a6aeb0c2c891adf7ae1b92990211",
        "title": "严子陵垂钓七里滩・三",
        "author": "宫天挺",
        "content": "休将闲事争提，莫将席面冷，磁瓯瓦钵似南阳兴。\n若相逢个饮空归去，我怕听阳关第四声。\n你把这瓮内酒休教剩，我若不令十分酩酊，怎解咱数载离情。",
        "dynasty": "元",
        "collection_info": null
    },
    {
        "uuid": "4e0d810ff6c1ad50b96c4f78f0aab8a4",
        "title": "严子陵垂钓七里滩・四",
        "author": "宫天挺",
        "content": "你也不是我的君，我也不是你的卿，咱两个一樽酒罢先言定。\n若你万圣主今夜还得去，我便七里滩途程来日登。\n又不曾更了名姓，你则是十年前沾酒刘秀，我则是七卫滩垂钓的严陵。",
        "dynasty": "元",
        "collection_info": null
    },
    {
        "uuid": "09d5913098a82972edc3b13937ec25ff",
        "title": "严子陵垂钓七里滩・尾",
        "author": "宫天挺",
        "content": "您每朝聚九卿，你须当起五更，去得迟呵着那两班文武在丹墀候等。\n俺出家来纳被蒙头，黑甜一枕，直睡到红日三竿犹兀自唤不的我醒。\n(下)。",
        "dynasty": "元",
        "collection_info": null
    },
    {
        "uuid": "c24e12317ed345643edc640ccb8cab88",
        "title": "严子陵垂钓七里滩・双调/新水令",
        "author": "宫天挺",
        "content": "屈恙着野人心直宣的我入宫来，笑刘文叔我似前是何相待。\n待刚来则是矜夸些金暇宁，显耀些玉楼台，末过足玉殿金阶。\n我住的草舍茅斋。\n比您不曾差犬役着万民羞。",
        "dynasty": "元",
        "collection_info": null
    },
    {
        "uuid": "0d32bc343deb4c45969f182e111581f9",
        "title": "严子陵垂钓七里滩・乔牌儿",
        "author": "宫天挺",
        "content": "辇路傍啄绿苔，猛然间那惊怪，元来是七里滩朱顶仙鹤在碧云间将雪翅开，他直飞到皇宫探我来。\n他为甚还闷在阑干外？是不是我的仙鹤？若是我的呵，则不肯来。\n和他那献果木猿猱也到来。\n我山野的心常布。\n俺那里水似蓝山如黛，不由我见景生情，睹物伤怀。\n俺那七里滩好多好景致：麋鹿衔花，野猿献果。\n天灯自见，乌鹊报晓，禽有禽言，兽有兽语。",
        "dynasty": "元",
        "collection_info": null
    },
    {
        "uuid": "f540bb1ba800b2f67aeabef423c118c1",
        "title": "严子陵垂钓七里滩・折桂令",
        "author": "宫天挺",
        "content": "疑猜我在钓鱼滩醉倒来回来，俺出家儿散诞心肠，放浪形骸。\n我把您上下君臣，非是严光，把您花白。\n为君的紧打并吞伏四海，为臣的紧铺劳日转千阶。\n我说与您听，我不人才。\n有那等不染尘埃，不识兴衰，靠岭偎崖，撒网担柴，寻觅将来，则那的便是人才。",
        "dynasty": "元",
        "collection_info": null
    },
    {
        "uuid": "b75bc3ff168d0348c652f91fb7a0f41c",
        "title": "严子陵垂钓七里滩・乔牌儿",
        "author": "宫天挺",
        "content": "脚紧抬脚慢抬，一层迈两层迈上金阶。\n宫女将我忙从策，把严陵来休怪责。",
        "dynasty": "元",
        "collection_info": null
    },
    {
        "uuid": "be0e856e66fc6f3b551cb61142d926dc",
        "title": "严子陵垂钓七里滩・殿前欢",
        "author": "宫天挺",
        "content": "扶策的我步瑶阶，心怀七里濉钓鱼台。\n醉醺醺跳出龙门外，似草店上般东倒四歪，把我脑撺的抢将下米。\n这殿阁初兴盖，您君臣斗耍夸胸大，大古里是茅茨不剪，三尺台阶。",
        "dynasty": "元",
        "collection_info": null
    },
    {
        "uuid": "3ebc4b1ea796467a07018bde435ab996",
        "title": "严子陵垂钓七里滩・水仙子",
        "author": "宫天挺",
        "content": "我这里轻揎袍袖手舒开，满饮琼浆款落台。\n饮罢时放的稳忙加额，比俺那使磁瓯奸好不自在，怎如咱草店上倒开怀。\n不想阗是祸患，不知阗足利害，畅好拘束人也玳则筵歼。",
        "dynasty": "元",
        "collection_info": null
    },
    {
        "uuid": "ee844b67edd1bc93d02b5e95b8bab5ea",
        "title": "严子陵垂钓七里滩・落梅风",
        "author": "宫天挺",
        "content": "我在江村里住，肚皮里饥上来，俺则有油盐和的半盏野菜。\n食鱼羹稻饭几曾卓器摆，几曾这般区区将将大惊小怪。",
        "dynasty": "元",
        "collection_info": null
    },
    {
        "uuid": "ba26c5a2c5c0bda9a22b14978a75e52e",
        "title": "严子陵垂钓七里滩・离亭宴煞",
        "author": "宫天挺",
        "content": "九经三史文书册，压着一千场国破山河改。\n富贵荣华，草介尘埃。\n唱道禄重官高，阗是祸害，凤阁龙楼，包着成败。\n您那里是舜殿尧阶，严光则是跳出了十万丈风波是非海。",
        "dynasty": "元",
        "collection_info": null
    },
    {
        "uuid": "f2e84d491502f476fc0c2e0bb3a93509",
        "title": "死生交范张鸡黍・仙吕/赏花时",
        "author": "宫天挺",
        "content": "俺本是义烈堂堂大丈夫，况同在成均共业儒。\n聚首数年余，今日个临岐归去，情悯默意踌躇。",
        "dynasty": "元",
        "collection_info": null
    },
    {
        "uuid": "116ccd0a0b3a1c60a918639f3dcc2b28",
        "title": "死生交范张鸡黍・幺篇",
        "author": "宫天挺",
        "content": "直等到后岁今胡来探汝，参拜白头堂上母。\n(张元伯云)既然肯来赴约呵，您兄弟只鸡斗酒，等待我的哥哥也。\n(正末唱)何必酿云腴，若但杀鸡炊黍。\n(张元伯云)只怕路途遥远，不能俺两个相会到一处。\n(正末唱)岂避千里远程途。\n(同下)。",
        "dynasty": "元",
        "collection_info": null
    },
    {
        "uuid": "2923bb6289f1a398f1419d9c08294596",
        "title": "死生交范张鸡黍・仙吕/点绛唇",
        "author": "宫天挺",
        "content": "太极初分，剖开混沌。\n阴阳运，万物纷纷，生意无穷尽。",
        "dynasty": "元",
        "collection_info": null
    },
    {
        "uuid": "0df6f2cfbb4b43f7f96988b23d20398d",
        "title": "死生交范张鸡黍・混江龙",
        "author": "宫天挺",
        "content": "自天地人三皇兴运，至轩辕氏才得垂裳端冕御干坤，总年数三百二十七万，称尊号一百八十余君。\n总不如唐虞氏把七政搜罗成历象，夏后氏把百川平定粒蒸民，成汤氏东征西怨，文武氏革旧维新，周公礼百工兼备，孔子道千占独尊。\n孟子时空将性善说谆谆，怎知道历齐梁无个能相信，到赢秦儒风已灭，从此后圣学湮论。",
        "dynasty": "元",
        "collection_info": null
    },
    {
        "uuid": "8f9f0e97214c72a9fcbc230dd767bd7a",
        "title": "死生交范张鸡黍・油葫芦",
        "author": "宫天挺",
        "content": "想高皇本亭长区区泗水滨，将诸侯西入秦，不五年扫清四海绝烽尘。\n他道是功成马上无多逊，公然把诗书撇下无劳问。\n虽则是儒不坑。\n虽则是经不焚，直到孝文朝挟书律蠲除尽，才知道天未丧斯文。",
        "dynasty": "元",
        "collection_info": null
    },
    {
        "uuid": "12947bde5ae4d97e225c2e16c9a7f03c",
        "title": "死生交范张鸡黍・天下乐",
        "author": "宫天挺",
        "content": "你道是文章好立身，我道今人都为名利引，怪不着赤紧的翰林院那伙老子每钱上紧。\n(王仲略云)怎见得他钱上紧？(正末云)有钱的无才学。\n有才学的却无钱。\n有钱的将着金帛干谒那官人每，暗暗的衙门中分付了，到举场中各自去省试殿试，岂论那文才高低？(唱)他歪吟的儿句诗，胡诌卜一道文，都是些要人钱谄佞臣。",
        "dynasty": "元",
        "collection_info": null
    },
    {
        "uuid": "93e7f5df34253e043f483722447f9fe5",
        "title": "死生交范张鸡黍・那咤令",
        "author": "宫天挺",
        "content": "国子监里助教的，尚书是他故人；秘书监里着作的，参政是他丈人；翰林院应举的，是左丞相的舍人。\n(带云)且莫说甚么好文章，(唱)则《春秋》不知怎的发，(王仲略云)春秋这的是庄家种田之事。\n春种夏锄，秋收冬藏，咱秀才每管他做甚么？(正末云)不是这等说，是读书的《春秋》。\n(王仲略云)小生不曾读《春秋》，敢是《西厢记》。\n(正末唱)《周礼》不知如何论，(王仲略云)这的是所行衙门事自下而上的勾当。\n县里不理州里去理，州里不理府上去理，俺秀才每管他怎么？(正末云)不是这等说，是周公制作之书。\n(王仲略云)小生也不曾读这本书，不省得。\n(正末唱)制诏诰是怎的行文。",
        "dynasty": "元",
        "collection_info": null
    },
    {
        "uuid": "79873f50fddece72ac9ff391afe9d561",
        "title": "死生交范张鸡黍・鹊踏枝",
        "author": "宫天挺",
        "content": "我堪恨那伙老乔民，用这等小猢狲，但学得些妆点皮肤，子曰诗云。\n本待要借路儿苟图一个出身，他每现如今都齐了行不用别人。",
        "dynasty": "元",
        "collection_info": null
    },
    {
        "uuid": "c4570b4f95adc4350c54dab49ec872f2",
        "title": "死生交范张鸡黍・幺篇",
        "author": "宫天挺",
        "content": "口边厢你腥也犹末落，顶门上胎发也尚自仔。\n生下来便落在那爷羹娘饭长生运，正行着兄先弟后财帛运，又交着夫荣妻贵催官运。\n(王仲略云)哥哥，你如今虽有文章，可也学不的俺这为官的受用快活，俺端的靴踪不离了朝门。\n(正末唱)你大拚着十年家富小儿娇，也少不的一朝马死黄金尽。",
        "dynasty": "元",
        "collection_info": null
    },
    {
        "uuid": "8c3cd38463780aac5049caa17bd0b4eb",
        "title": "死生交范张鸡黍・六幺序",
        "author": "宫天挺",
        "content": "您子父海轮替着当朝贵，倒班儿居要津，则欺瞒着帝子王孙。\n猛力如轮。\n诡汁如神。\n谁识您那一伙害军民聚敛之臣？(王仲略云)哥哥，俺虽年纪小，那一伙做官的个个都是栋梁之材。\n(正末唱)现如今那栋梁材平地上刚三寸，你说波怎支撑那万里干坤？(王仲略云)俺许多官人怎生无一个栋梁之材？似我才学也勾了。\n哥，你也少说少说。\n(正末云)有，有，有。\n(唱)都是些装肥羊法酒人皮囤，一个个智五四两，肉重千斤。",
        "dynasty": "元",
        "collection_info": null
    },
    {
        "uuid": "c85c40a6caee21c843c7af94f33053e8",
        "title": "死生交范张鸡黍・金盏儿",
        "author": "宫天挺",
        "content": "想二载隔音尘，千里共消魂，(张元伯云)我则道哥哥不来赴会也，谁想有今日。\n(正末唱)我恨不的趁天风飞出山阳郡。\n想弟兄的情分痛关亲，我特来升堂重拜母，尊酒细论文。\n当初若不因鸡黍约，今日个谁识俺志诚人。",
        "dynasty": "元",
        "collection_info": null
    },
    {
        "uuid": "514ee48bbf184109d5064d818c8a9ba0",
        "title": "死生交范张鸡黍・金盏儿",
        "author": "宫天挺",
        "content": "就着这黄菊吐清芬，白酒正清醇。\n相逢万事都休问，想咱人则是离多会少百年身。\n(张元伯云)将黍饭来。\n(做食科，正末唱)烹鸡方味美，炊黍恰尝新。\n我做了个急喉咙陈仲子，你便是大肚量孟尝君。",
        "dynasty": "元",
        "collection_info": null
    },
    {
        "uuid": "7e91259fd383c618b1f582118c9b1480",
        "title": "死生交范张鸡黍・南吕/一枝花",
        "author": "宫天挺",
        "content": "天不生仲尼，万古如长夜。\n秦灰犹未冷，汉道复衰绝。\n满日奸邪，天丧斯文也。\n今日个秀才每遭逢着末劫，有那等刀笔吏入省登台，屠沽子封侯建节。",
        "dynasty": "元",
        "collection_info": null
    },
    {
        "uuid": "50c7430d1264e1d9f45ee9e7b2afdfcc",
        "title": "死生交范张鸡黍・梁州第七",
        "author": "宫天挺",
        "content": "如今那萧丞相争头鼓脑，便有那鲁诸生也索缄口藏舌。\n将古今人物分优劣，为吏者矜夸显达，为儒者卖弄修洁。\n舜庭八凯，孔门十哲。\n更和那汉国三杰，况中兴以后三绝。\n如今那宪台疏乱滚滚当路豺狼，选法弊絮叨叨请俸日月。\n禹门深眼睁睁不辨龙蛇，纪纲败缺炎炎的汉火看看灭。\n士大夫尚风节，恰便似十草将来撞巨铁，枉自摧折。",
        "dynasty": "元",
        "collection_info": null
    },
    {
        "uuid": "adf5e19130b25588324dd4dead69f63a",
        "title": "死生交范张鸡黍・隔尾",
        "author": "宫天挺",
        "content": "见高车来俺只索倒屣连忙接，(第五伦云)老夫非私来，奉圣人的命，特来敦请贤士。\n(正末唱)听的道君命至越着俺披襟走不迭。\n(云)相公有请。\n(第五伦云)老夫久闻贤士大名，如雷贯耳，今得一睹，实为三生之幸。\n愿贤士早脱白衣，同朝帝阙。\n(正末云)小生堕落文章，似卖着一件物事，不能出手。\n(第五伦云)似卖着甚物事？(正末唱)卖着领雪练也似狐裘赤紧的遇着那热，但得本钱儿不折上手来便撇。\n(第五伦云)老夫特来沽之。\n(正末唱)本待要求善价而沽诸，争奈这行货儿背时也。",
        "dynasty": "元",
        "collection_info": null
    },
    {
        "uuid": "53ba09f1cd7a0635dc599fe43adb2379",
        "title": "死生交范张鸡黍・牧羊关",
        "author": "宫天挺",
        "content": "想当日那东都门逢萌冠不挂，(第五伦云)贤士何不学那朱云折槛？(正末唱)长朝殿朱云槛不折，(第五伦云)灵辄一饭必酬，真乃壮士也！(正末唱)桑树下食椹子噎杀灵辄。\n(第五伦云)孙叔敖举于海滨，位至亡卿。\n(正末唱)沧海上孙叔敖干受苦十年，(第五伦云)管夷吾霸诸侯，一匡天下。\n(正末唱)囹圄内管夷吾枉饿做两截。\n(第五伦云)贤士，你只学那张子房功成之后，弃职归山也不迟哩。\n(正末唱)赤松岭张子房迷了归路，(第五伦云)岂不见范蠡霸越，泛舟五湖。\n(正末唱)洞庭湖范蠡烂了桩橛。\n(第五伦云)那殷伯夷采薇甘饿首阳，他自有故。\n(正末唱)首阳山殷伯夷撑的肥胖，(第五伦云)那楚屈原终日独醒，投江而死，何足道哉。\n(正末唱)汨罗江楚三闾醉的来乱跌。",
        "dynasty": "元",
        "collection_info": null
    },
    {
        "uuid": "47d4e3f1db3d772285619e095f3f1082",
        "title": "死生交范张鸡黍・隔尾",
        "author": "宫天挺",
        "content": "我待学逾垣的段于木非为忄敞，垂钓的严子陵不是呆，枉了您个开阁公孙弘到茅舍。\n(第五伦云)传说板筑高宗封为太宰，岂非古今盛事？(正末唱)量小生才不及傅说，(第五伦云)据贤士之才，断不在蒯彻之下。\n(正末唱)辩不及蒯彻。\n(第五伦云)贤士，老夫此一来专是征聘贤士为官。\n(正末唱)我只怕进退无名，着人做笑话儿说。",
        "dynasty": "元",
        "collection_info": null
    },
    {
        "uuid": "93b601e8c7100619a04023417e6a4a2e",
        "title": "死生交范张鸡黍・骂玉郎",
        "author": "宫天挺",
        "content": "这些时平安信断连三月，我正心绪不宁贴。\n猛听的家僮报喜高声说，俺兄弟在那里，我与你亲自接，(做见科，唱)不由人添欢悦。",
        "dynasty": "元",
        "collection_info": null
    },
    {
        "uuid": "bf1b7c6b00a223ebdc7b63a8f9ea6b0c",
        "title": "死生交范张鸡黍・感皇恩",
        "author": "宫天挺",
        "content": "兄弟你煞是于坦途赊。\n自从咱两处离别，(张元伯云)哥哥；你靠后，你岂知我心中烦恼也。\n(正末云)兄弟，怎这般烦恼？(唱)阻隔着路迢遥，山远近，水重叠。\n(张元伯云)哥哥靠后些。\n(正末唱)我这牡迎门儿问候，他将我躲闪藏遮。\n咱两个，为朋友，比外人至亲热。",
        "dynasty": "元",
        "collection_info": null
    },
    {
        "uuid": "185ed9243f22cb16849fe3ba6e153dab",
        "title": "死生交范张鸡黍・采茶歌",
        "author": "宫天挺",
        "content": "我恰待向前些，他把我紧拦截，(张元伯遮面云)哥哥靠后些。\n(正末唱)只见他折回衫油把面皮遮。\n(张元伯云)哥哥，你岂知我心中烦恼。\n(正末云)兄弟，(唱)既然道有事关心能哽咽，怎这般无言低首谩伤嗟。",
        "dynasty": "元",
        "collection_info": null
    },
    {
        "uuid": "e425e702bd698a2f7130fefef97c1bc3",
        "title": "死生交范张鸡黍・哭皇天",
        "author": "宫天挺",
        "content": "你既是肯相探多承谢，(张元伯云)我见了哥哥面，便回程也。\n(正末唱)便回程因甚也？(张元伯云)您兄弟就此回去了也。\n(正末云)那里去？(唱)把持房门们闭上，(做扯张科，唱)将衣袂紧揪扯，(张元伯云)哥哥放手，你是生魂。\n我是鬼魂，您兄弟死了也。\n(正末哭科，唱)谁想你今番今番命绝。\n想着俺问堂学业，同舍攻书，指望和你同朝帝阙，同建功名。\n你如今四旬不到，一事无成抛离去母，割舍妻男，怎下的撇了您歹哥哥死去也。\n这回相见，今番永别。",
        "dynasty": "元",
        "collection_info": null
    },
    {
        "uuid": "574705092b5e0b9fcf8dc992c9f6a571",
        "title": "死生交范张鸡黍・乌夜啼",
        "author": "宫天挺",
        "content": "咱两个再相逢似水底捞叫川，把咱这弟兄情一笔勾绝。\n(张元伯云)您兄弟临亡时，曾有遗言，嘱付老母。\n多停我几日，等哥哥未主丧下葬。\n哥哥若不到时，我灵车不动，不入坟丘。\n不期老母选后五日出殡，家中老母年高，妻娇子幼，无处可托。\n则望哥哥照顾老母和那妻子。\n便是俺朋友的情分。\n(正末唱)把平生心叮咛说，你可便不必喋喋，少住些些。\n(张元伯推末科，云)哥哥，休推睡里梦里。\n(下)(正末唱)元末是破庄周一枕梦蝴蝶，(云)呀，元只是一梦。\n家僮多早晚也？(家僮云)午时了也。\n(正未唱)正日当卓午非夤夜。\n(叹科云)可惜元伯一代奇才，不能遂志！(唱)命矣大，斯人也。\n闪的这老亲无子，幼子无爷。",
        "dynasty": "元",
        "collection_info": null
    },
    {
        "uuid": "ced348d3ae9d6dd4ddf4e47083bdfd22",
        "title": "死生交范张鸡黍・三煞",
        "author": "宫天挺",
        "content": "奠楹梦断阴风冽，薤露歌残惨日斜。\n他从来正性不随邪，凛凛英雄，神道般刚明猛烈。\n(第五伦云)多咱是邪神外鬼问你讨祭祀。\n不可深信。\n(正末唱)他岂似饿鬼暮饕餮，他恰才白日分明显化者，我问甚么是耶非耶。",
        "dynasty": "元",
        "collection_info": null
    },
    {
        "uuid": "7fedcab3c5cab80456f99bdfb9dd7b52",
        "title": "死生交范张鸡黍・二煞",
        "author": "宫天挺",
        "content": "怕少盘缠立文书问隔壁邻家借，怕无布绢将现钱去长街上铺内截。\n(第五伦云)既然贤士要去奔丧吊孝，就将小官的从马，与贤士代步，意下如何？(正末云)多谢了。\n(唱)乘骑的鞍马相公赊，(第五伦云)贤士几时回来？(正末唱)则这千里程途至少呵来回得三月。\n他既值凶事我问甚么勋业，(第五伦云)小官欲待荐举贤士为掌吏功曹也。\n(正末唱)这掌史功曹那个名缺，请相公别寻个有政事豪杰。",
        "dynasty": "元",
        "collection_info": null
    },
    {
        "uuid": "9f6d6473d12dee5ebd9a6e5cb479b6a5",
        "title": "死生交范张鸡黍・黄钟尾",
        "author": "宫天挺",
        "content": "俺弟兄比陈雷胶漆情尤切，比管鲍分金义更别。\n张元伯，性忠烈。\n范巨卿，信士也。\n半世交，一梦绝。\n觉来时泪流血，寸心酸，五情裂，咱功名。\n已不藉。\n到来朝，避甚能，披残星，带晓月，冲寒风，冒冻雪，披丧服，拽舆伞，筑坟丘．盖庐舍，种松楸，荫四野，那其间，尚未舍。\n猛思量，在时节，我和他一处行，一处歇，戚同忧，喜同悦，生同堂，死同穴。\n到黄昏，厮守者。\n据平生，心愿彻。\n着后人向墓门前高耸耸立一统碑碣。\n(第五伦云)贤士，碑碣上可写着甚么那？(正末唱)将俺这死生交范张名姓写。\n(下)。",
        "dynasty": "元",
        "collection_info": null
    },
    {
        "uuid": "9ad83f209a3f5d518e150a85636d9295",
        "title": "死生交范张鸡黍・商调/集贤宾",
        "author": "宫天挺",
        "content": "兄弟也我和你二十年死生交同志友，咱两个再相见永无由。\n一灵儿伴孤云冥冥杳杳，趁悲风荡荡悠悠。\n恨不的摔碎我袖里丝鞭，走乏我坐下骅骝。\n兄弟也为你呵，整整的三昼夜水浆不到口，沿路上几曾道半霎儿停留，身穿的丝麻三月服，心怀着今古一天愁。",
        "dynasty": "元",
        "collection_info": null
    },
    {
        "uuid": "b78785de7b10d58d9c135d233e7a3a3e",
        "title": "死生交范张鸡黍・逍遥乐",
        "author": "宫天挺",
        "content": "打的这马不剌剌风团儿驰骤，百般的抹不过山腰，盼不到地头。\n知他那里也故冢新丘，仰天号哭破咽喉。\n更那堪树梢头阴风不住吼，恰荒村雪霁云收。\n猛听的哭声哽咽，遥望见幡影飘扬，眼见的滞魄夷犹。",
        "dynasty": "元",
        "collection_info": null
    },
    {
        "uuid": "5ad8fbf144063aa6455ac0168a4cd1d9",
        "title": "死生交范张鸡黍・金菊香",
        "author": "宫天挺",
        "content": "三生梦断九泉幽，兄弟也谁想你一日无常万事休。\n(卜儿云)哥哥，许多人拽不动这灵柩。\n(正末云)这灵车不动呵，(唱)莫不为尊堂妻子留？这三件事我索承头，你身亡之后不须忧。",
        "dynasty": "元",
        "collection_info": null
    },
    {
        "uuid": "dcb8a22d3465d94519d506906249fac8",
        "title": "死生交范张鸡黍・梧叶儿",
        "author": "宫天挺",
        "content": "举孝廉曾三聘，论文才第一流，我道你不拜相决封侯。\n正沧海鱼龙夜，趁西风雕鹗秋。\n此一去不回头，好教我这烦恼越感的天长地久。\n(云)你众人打开棺函，我试看咱。\n(卜儿云)哥哥不可。\n已死过许多时，则怕尸气扑着你也。\n(正末云)母亲，便有尸气扑死我，我和兄弟一处埋葬更好哩。\n(众开棺，正末看，跌倒科，唱)。",
        "dynasty": "元",
        "collection_info": null
    },
    {
        "uuid": "41125aed1b335bbf76b43193a24bda46",
        "title": "死生交范张鸡黍・挂金索",
        "author": "宫天挺",
        "content": "我见他皮壳骷髅，面色儿黄干干浑消瘦。\n恰便似刀搅我这心肠，痛杀杀难禁受。\n恨子恨这个月之间，少个人宋问侯。\n早知你病在膏盲，我可便舍性命将伊救。",
        "dynasty": "元",
        "collection_info": null
    },
    {
        "uuid": "016006a76cca10de767216aba3b23148",
        "title": "死生交范张鸡黍・村里迓鼓",
        "author": "宫天挺",
        "content": "兄弟也，不争你在黄泉埋没，却教我在红尘奔走。\n想着那世人几个能全德，更几人伞寿？可惜你腹中人才，胸中清气，都做了江山之秀。\n闪的我急急如漏网鱼，呀呀似失群雁，忙忙似丧家狗，(云)只这一梦呵，(唱)不由人不痛心疾旨。\n(卜儿云)除了做梦一节，还有显应么？(正末唱)。",
        "dynasty": "元",
        "collection_info": null
    },
    {
        "uuid": "7a00cd1aa68173c7a52ede14259b427e",
        "title": "死生交范张鸡黍・元和令",
        "author": "宫天挺",
        "content": "数日前落长星大似斗，流光射夜如昼，原来是丧贤人地惨共天愁。\n空余下剑挂尽汝阳城外柳，则这青山一带也白头，满街人雨泪流。\n(众街坊云)巨卿，上千的人拽不动灵车，谁想有这等灵验。\n(正末唱)。",
        "dynasty": "元",
        "collection_info": null
    },
    {
        "uuid": "d55f5e92d27399514749d82e9ab6ffa2",
        "title": "死生交范张鸡黍・上马娇",
        "author": "宫天挺",
        "content": "休道是人一舟，便有那力万牛，百般的拽不动舆车轴。\n(带云)兄弟，(唱)则你那阴魂耿耿将咱候。\n志已酬，将你那灵圣暂时收。",
        "dynasty": "元",
        "collection_info": null
    },
    {
        "uuid": "af0556d9d631ffd85247250b95777c39",
        "title": "死生交范张鸡黍・游四门",
        "author": "宫天挺",
        "content": "疏刺刺阴风吹过冷飕飕，支生生头发似人揪。\n静悄悄荒林旷野申时候，昏惨惨落日坠城头，早乱纷纷寒雁下汀洲。",
        "dynasty": "元",
        "collection_info": null
    },
    {
        "uuid": "541cdd5cfb897b546d4b352213c96f28",
        "title": "死生交范张鸡黍・胜葫芦",
        "author": "宫天挺",
        "content": "都做了野草闲花满地愁，你为甚不肯上坟丘？枉教那一二千人都落后。\n这的是谁亲谁旧，谁薄谁厚？(带云)兄弟也，(唱)不能勾相守到白头。\n(云)再将酒来，我与兄弟浇奠咱。\n(唱)。",
        "dynasty": "元",
        "collection_info": null
    },
    {
        "uuid": "81d49d8689bd1857b1b00cbb2514c4eb",
        "title": "死生交范张鸡黍・后庭花",
        "author": "宫天挺",
        "content": "祭酒奠到五六斗，挽诗吟到十数首，可惜耗散了风云气，沈埋了经济手。\n咱两个论交游，不在诸人之右。\n播声名横宇宙，吐虹霓贯斗牛，卧白云商岭头，钓西风渭水秋，笑严光傲许由，到如今一笔勾。",
        "dynasty": "元",
        "collection_info": null
    },
    {
        "uuid": "b074b79a96219621b0f48b153f997eea",
        "title": "死生交范张鸡黍・青哥儿",
        "author": "宫天挺",
        "content": "虽不曾功名功名成就，早已将世情世情参透，觑的个一介寒儒过如万户侯，既今日归休，人死不终留，咱意气相投，你知我心忧。\n来岁到神州，将高节清修，向白玉阶前拜冕旒，我与你叮咛奏。",
        "dynasty": "元",
        "collection_info": null
    },
    {
        "uuid": "bc78c59cb8eb26b73bfef6392b4d1ed9",
        "title": "死生交范张鸡黍・幺篇",
        "author": "宫天挺",
        "content": "待不去呵逆不过这老母情。\n(云)着兄弟说，不甫能盼得你来，守不的我一夜？(唱)待去呵我又怕应不得兄弟门。\n想着俺那对寒窗风雨儿春秋，则落得墓门前一杯浇奠酒。\n从今别后，要相逢则除是枕席间梦黄昏，鸡报晓五更头。",
        "dynasty": "元",
        "collection_info": null
    },
    {
        "uuid": "8bc4a60840c3e5e274dc4fa2b208203e",
        "title": "死生交范张鸡黍・幺篇",
        "author": "宫天挺",
        "content": "到春来怎听那杜鹃啼山月晓？到夏来怎禁那乱蝉声暮雨收？到秋来怎听那寒蛩啾唧泣清秋？到冬来你看那寒鸦万点都在老树头。\n这几般儿经年依旧，漫漫长夜几时休。",
        "dynasty": "元",
        "collection_info": null
    },
    {
        "uuid": "2130db5fecfe1e78884841aafaf237bb",
        "title": "死生交范张鸡黍・高过浪来里",
        "author": "宫天挺",
        "content": "则被你材章、子征将我紧追逐，并不曾厮离了左右。\n今日不得已且随众还家，到来日绝早到坟头。\n道是我与你庐墓丁忧，这一片心虽过当果无虚谬。\n更那堪朔风草木偃，落日虎狼愁。\n觑了这四野田畴，三尺荒丘，魂魄悠悠，谁问谁瞅，(带云)兄弟，(唱)空着我欲去也伤心再回首。",
        "dynasty": "元",
        "collection_info": null
    },
    {
        "uuid": "9744d0b3d6e1f8b5a1f2812989e5f863",
        "title": "死生交范张鸡黍・随调煞",
        "author": "宫天挺",
        "content": "可怜朱颜妻未老，青春子年幼，撇下个白头老母正堪忧。\n眼中泪和我心上愁，这两般儿合辏做一江春水向东流。\n(同下)。",
        "dynasty": "元",
        "collection_info": null
    },
    {
        "uuid": "a7e54932cbd0f7604d09d9c32a1d6c29",
        "title": "死生交范张鸡黍・中吕/粉碟儿",
        "author": "宫天挺",
        "content": "直哭的山月苍苍，野猿啼老松枝上，满郊祠风卷白杨。\n吊英魂，歌楚些，不胜悲怆。\n若不是筑室居丧，枉惹的黄泉下故人失望。",
        "dynasty": "元",
        "collection_info": null
    },
    {
        "uuid": "78e8a1202d579c1666f58c28be157117",
        "title": "死生交范张鸡黍・醉春风",
        "author": "宫天挺",
        "content": "我只待垒高冢卧麒麟，栽长松引凤凰。\n(云)人都道自古及今，那得兄弟庐墓礼来？(唱)这死生交金石友至减心，怎道的谎，慌。\n今日个浮丘，有朝得志，我将你恁时改葬。",
        "dynasty": "元",
        "collection_info": null
    },
    {
        "uuid": "f48361310cd6e9c73c6ff194ff5171d8",
        "title": "死生交范张鸡黍・红绣鞋",
        "author": "宫天挺",
        "content": "我若是为宰为卿为相，(带云)元伯也，(唱)我与你立石人石虎石羊。\n撇下个九岁子四旬妻八十娘，另巍巍分一宅小院，高耸耸盖一座萱堂。\n我情愿奉晨昏亲侍养。",
        "dynasty": "元",
        "collection_info": null
    },
    {
        "uuid": "91d13fbb6edd949ed5a63ca2064790d0",
        "title": "死生交范张鸡黍・斗鹌鹑",
        "author": "宫天挺",
        "content": "人都道我暮景桑榆，合有些峥嵘气象，可正是乐极悲生，今日个泰来否往。\n(第五伦云)为你在此筑垒坟墙，栽松种柏，百日有余，小官奏知圣人，特来宣命。\n(正末唱)垒筑了这五六板坟墙，奏与帝王，又不曾学傅说作辑为霖，误陛下眠思梦想。\n(第五伦云)贤士不可迟延怠慢，便索临朝，同见圣人去来。\n(正末唱)。",
        "dynasty": "元",
        "collection_info": null
    },
    {
        "uuid": "149a0c61bc73b83019d4fde4213841a8",
        "title": "死生交范张鸡黍・上小楼",
        "author": "宫天挺",
        "content": "过举他门下侍郎。\n落保了也朝中宰相。\n(第五伦云)因贤士高才大德，举荐为官。\n(正未唱)有甚么孝廉方正，德行才能，政事文章？(第五伦云)若得贤士为官，黎民有望也。\n(正末唱)怎消的一方之地，百万生灵，将咱倚仗？(第五伦云)贤士，您有尹铎之才，当以重用。\n(正末唱)我又无尹铎才怎生保障？。",
        "dynasty": "元",
        "collection_info": null
    },
    {
        "uuid": "ff6413d2814a8b435a687e45f08ed4d5",
        "title": "死生交范张鸡黍・幺篇",
        "author": "宫天挺",
        "content": "列旌旗一望中，摆头踏半里长。\n我则见马前虞候，志气昂昂，状貌堂堂。\n问姓名，是故人，别来无恙？(云)那喝道的敢是孔仲山么？(孔仲山云)然也。\n(正末惊问，云)呀，兄弟，你怎做马前一卒？(孔仲山云)因为王韬赖了我万言长策，所以不能为官。\n您兄弟该当马前虞候的身役。\n哥哥，您请稳便。\n(正末唱)我怎敢恰为官贵人多忘。",
        "dynasty": "元",
        "collection_info": null
    },
    {
        "uuid": "89cb3a3dac4cdfb2cb6b90c3f16a5ad8",
        "title": "死生交范张鸡黍・耍孩儿",
        "author": "宫天挺",
        "content": "愧微臣敕赐加官赏，(带云)只是张劭呵，(唱)他未沾恩我岂敢承当。\n念生平籍贯在山阳，幼年间父母双亡，三公若是无伊吕，四海谁知有范张？(第五伦云)那张劭的才能德行，比你如何？(正末唱)臣比张劭无名望，张劭德重如曾、颜、闵、冉，才高似贾、马、班、杨。",
        "dynasty": "元",
        "collection_info": null
    },
    {
        "uuid": "5d4f51e34572efeb684646512e3b64ac",
        "title": "死生交范张鸡黍・二煞",
        "author": "宫天挺",
        "content": "犬马年虽是长，论学问他更强，私心愿奉为宗匠。\n想汉朝岂无良史书名姓，众文武自有傍人话短长，臣举孔仲山可作头厅相。\n(第五伦云)那孔嵩比你如何？(正末唱)似臣呵常人有数，论此人国士无双。",
        "dynasty": "元",
        "collection_info": null
    },
    {
        "uuid": "d82ad653c607ff8c99475cf7f84c66ed",
        "title": "死生交范张鸡黍・煞尾",
        "author": "宫天挺",
        "content": "我为甚觑功名不在心，也则念穷交不忍忘，因此乞天恩先到泉台上，才留的这鸡黍深盟与那后人讲。",
        "dynasty": "元",
        "collection_info": null
    }
]