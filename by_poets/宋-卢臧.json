[
    {
        "uuid": "f26689a8a1b2266a13b3a23aa4906c87",
        "title": "三岩诗 火星岩",
        "author": "卢臧",
        "content": "岩扃瞰羣阜，畴昔道宫隣。\n荧惑标名旧，浮屠缔构新。\n石寒长滴乳，池润不生尘。\n吾到期深入，虬蛇勿噬人。",
        "dynasty": "宋",
        "collection_info": null
    },
    {
        "uuid": "b7dffc0ad10c27d69bd2962de648677a",
        "title": "三岩诗 朝阳岩",
        "author": "卢臧",
        "content": "潇湘峻岸傍，岩穴号朝阳。\n全会江云势，先分海日光。\n高深惊险易，冬夏返温凉。\n谁肯弃尘世，探穷仙者乡。",
        "dynasty": "宋",
        "collection_info": null
    },
    {
        "uuid": "29a8f6357a481b038f55602d4df62ebb",
        "title": "三岩诗 澹山岩",
        "author": "卢臧",
        "content": "谁开仙窟宅，非与众岩俦。\n树响晴翻雨，岚凉夏变秋。\n禽灵啼復断，云怪吐还收。\n深羡羣僧住，嗟予莫少留。",
        "dynasty": "宋",
        "collection_info": null
    }
]