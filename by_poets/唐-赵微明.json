[
    {
        "uuid": "f2500873273bec12024e90b5f104adec",
        "title": "相和歌辞 輓歌",
        "author": "赵微明",
        "content": "寒日蒿上明，凄凄郭东路。\n素车谁家子，丹旐引将去。\n原下荆棘丛，丛边有新墓。\n人间痛伤别，此是长别处。\n旷野何萧条，青松白杨树。",
        "dynasty": "唐",
        "collection_info": null
    },
    {
        "uuid": "82fcfb915a7eb109dd067ddeee2cb695",
        "title": "杂曲歌辞 古离别",
        "author": "赵微明",
        "content": "违别未几日，一日如三秋。\n犹疑望可见，日日上高楼。\n惟见分手处，白苹满芳洲。\n寸心宁死别，不忍生离愁。",
        "dynasty": "唐",
        "collection_info": null
    }
]