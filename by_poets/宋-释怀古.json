[
    {
        "uuid": "0a8ac3b5d443881c52fa5beefa44012b",
        "title": "送田锡下第归宁",
        "author": "释怀古",
        "content": "念别孤亲久，无成万里归。\n算程芳草尽，去国故人稀。\n栈阁浮空险，刀州入望微。\n前期有公荐，莫愧老莱衣。",
        "dynasty": "宋",
        "collection_info": null
    },
    {
        "uuid": "3883d64cc29ac1ba98164cb202d269a1",
        "title": "原居早秋",
        "author": "释怀古",
        "content": "秋生深径裏，老病眼慵开。\n户外行人绝，林闲朔吹回。\n乱蛩鸣古堑，残日照荒台。\n唯有他山约，相亲入望来。",
        "dynasty": "宋",
        "collection_info": null
    },
    {
        "uuid": "42aa6ef79452f6fb7b8fd4246b7cadf1",
        "title": "闻蛩",
        "author": "释怀古",
        "content": "幽虫侵暮急，断续苦相亲。\n夜魄沈荒垒，寒声出壤邻。\n霜清空思切，秋永几愁新。\n徒感流年鬓，茎茎暗结银。",
        "dynasty": "宋",
        "collection_info": null
    },
    {
        "uuid": "d4affb60e1c4f69d534c0fe5d58cde41",
        "title": "寺居寄简长",
        "author": "释怀古",
        "content": "雪苑东山寺，山深少往还。\n红尘无梦想，白日自安闲。\n杖履苔花上，香灯树影闲。\n何须更飞锡，归隐沃洲山。",
        "dynasty": "宋",
        "collection_info": null
    },
    {
        "uuid": "c63234f49748e41e10c5f799ef57942f",
        "title": "灞陵秋居酬友人见寄",
        "author": "释怀古",
        "content": "灞陵秋负期，独客自怀悲。\n远水去无极，离人来几时。\n暝烟沈古道，寒日堕乔枝。\n寄信遥天外，殷勤说白髭。",
        "dynasty": "宋",
        "collection_info": null
    },
    {
        "uuid": "47dcc219b72abcd55314089d9e3cdddc",
        "title": "草",
        "author": "释怀古",
        "content": "漠漠更离离，闲吟笑復悲。\n六朝争战处，千载寂寥时。\n阵阔围空垒，丛疏露断碑。\n不堪残照外，牧笛隔烟吹。",
        "dynasty": "宋",
        "collection_info": null
    },
    {
        "uuid": "8418cbb7ad763b831e95317c5c6874b8",
        "title": "赠万胡主簿",
        "author": "释怀古",
        "content": "廉可继悬鱼，官清术有余。\n民田侵废苑，公署似闲居。\n草长通囹圄，花飞落簿书。\n见君松操直，经考只如初。",
        "dynasty": "宋",
        "collection_info": null
    },
    {
        "uuid": "f677e13fde6dcf736e17b6271cb2a7cf",
        "title": "烂柯山二首  其一",
        "author": "释怀古",
        "content": "仙家轻岁月，浮世重光阴。\n白髪有先后，青山无古今。\n局终柯已烂，尘散海尤深。\n若觅长生路，烟霞无处寻。",
        "dynasty": "宋",
        "collection_info": null
    },
    {
        "uuid": "13d854c61e6743504627ae3e2365bea8",
        "title": "烂柯山二首  其二",
        "author": "释怀古",
        "content": "王质烂柯事，传闻不在疑。\n百年容易客，一局等闲棋。\n此着有谁见，无言祇自知。\n石桥南畔路，依旧日斜晖。",
        "dynasty": "宋",
        "collection_info": null
    },
    {
        "uuid": "fd474eff73f3810efda4bd6fc765c864",
        "title": "句",
        "author": "释怀古",
        "content": "雾开离草迥，风逆到花迟。",
        "dynasty": "宋",
        "collection_info": null
    },
    {
        "uuid": "63dc3e4b3f18a6f501dfde835bcb596d",
        "title": "存目",
        "author": "释怀古",
        "content": "诗题：居天柱山首句：四野豁家庭。",
        "dynasty": "宋",
        "collection_info": null
    }
]