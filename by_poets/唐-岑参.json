[
    {
        "uuid": "47fae43f30df635ba619344969aaacb2",
        "title": "鼓吹曲辞 凯歌六首 一",
        "author": "岑参",
        "content": "汉将承恩西破戎，捷书先奏未央宫。\n天子预开麟阁待，祗今谁数贰师功。",
        "dynasty": "唐",
        "collection_info": null
    },
    {
        "uuid": "c3e228a7510d07a2d67972404e3b41ba",
        "title": "鼓吹曲辞 凯歌六首 二",
        "author": "岑参",
        "content": "官军西出过楼兰，营幕傍临月窟寒。\n蒲海晓霜凝劒尾，葱山夜雪扑旌竿。",
        "dynasty": "唐",
        "collection_info": null
    },
    {
        "uuid": "1c123958f8526431b0da6dc24974498d",
        "title": "鼓吹曲辞 凯歌六首 三",
        "author": "岑参",
        "content": "鸣笳擂鼓拥回军，破国平蕃昔未闻。\n大夫鹊印摇边月，天将龙旗掣海云。",
        "dynasty": "唐",
        "collection_info": null
    },
    {
        "uuid": "427036e90c7d014c4bb2c4b8fb1e60b2",
        "title": "鼓吹曲辞 凯歌六首 四",
        "author": "岑参",
        "content": "月落辕门鼓角鸣，千羣面缚出蕃城。\n洗兵鱼海云迎阵，秣马龙堆月照营。",
        "dynasty": "唐",
        "collection_info": null
    },
    {
        "uuid": "ba43455ce6e9b512ff0f9865e385a6fd",
        "title": "鼓吹曲辞 凯歌六首 五",
        "author": "岑参",
        "content": "蕃军遥见汉家营，满谷连山徧哭声。\n万箭千刀一夜杀，平明流血浸空城。",
        "dynasty": "唐",
        "collection_info": null
    },
    {
        "uuid": "d4cb416d36806bb464c4a5c6982412d9",
        "title": "鼓吹曲辞 凯歌六首 六",
        "author": "岑参",
        "content": "暮雨旌旗湿未干，胡尘白草日光寒。\n昨日将军连晓战，蕃军只见马空鞍。",
        "dynasty": "唐",
        "collection_info": null
    },
    {
        "uuid": "6d6397f6b2c509ed780283b841a6ba2d",
        "title": "相和歌辞 长门怨",
        "author": "岑参",
        "content": "君王嫌妾妬，闭妾在长门。\n舞袖垂新宠，愁眉结旧恩。\n绿钱生履迹，红粉湿啼痕。\n羞被桃花笑，看春独不言。",
        "dynasty": "唐",
        "collection_info": null
    },
    {
        "uuid": "5d341ed6f905dff440e5f9db58d92f5b",
        "title": "感旧赋附歌",
        "author": "岑参",
        "content": "东海之水化为田，北溟之鱼飞上天。\n城有时而復，陵有时而迁，理固常矣，人亦其然。\n观夫陌上豪贵，当年高位，歌钟拂天，鞍马照地，积黄金以自满，矜青云之坐致，高馆招其宾朋，重门迭其车骑。\n及其高堂倾，曲池平，雀罗空悲其处所，门客肯念其生平？已矣夫！世路崎岖，孰为后图？岂无畴日之光荣，何今人之弃予。\n彼乘轩而不恤尔后，曾不爱我之覉孤。\n叹君门兮何深，顾盛时而向隅。\n揽蕙草以惆怅，步衡门而踟蹰。\n强学以待，知音不无。\n思达人之惠顾，庶有望于亨衢。\n（见《文苑英华》卷九一）。",
        "dynasty": "唐",
        "collection_info": null
    },
    {
        "uuid": "6089ae3f53e6f2aa0bc5014163796619",
        "title": "江行遇梅花之作",
        "author": "岑参",
        "content": "江畔梅花白如雪，使我思乡膓欲断。\n摘得一枝在手中，无人远向金闺说。\n愿得青鸟衔此花，西飞直送到我家。\n胡姬正在临窗下，独织留黄浅碧纱。\n此鸟衔花胡姬前，胡姬见花知我怜。\n千说万说由不得，一夜抱花空馆眠。\n（见伯二五五五卷，转录自《文献》十三辑廖立《敦煌残卷岑诗辨》）（〖1〗李嘉言《岑诗繫年》云：「案岑参江陵人，而足迹不及江陵以东。\n此曰：『西飞直送到吾家』，其非岑作明矣。\n」〖2〗廖立云：「今覈对胶片，此诗题下署名为岑参〖原字作𠫭〗，不知何故《繫年》未提此点。\n」「诗中所言胡姬，恐怕也是寄託之辞，勿须考证岑参家中是否真有一个胡姬。\n这是写诗，不是写史，香草美人，均非实指。\n《江行》为岑参之作，似勿须多辨。\n」）。",
        "dynasty": "唐",
        "collection_info": null
    },
    {
        "uuid": "97d5091451677e9f636db495ae1ea756",
        "title": "北庭西郊候封大夫受降回军献上",
        "author": "岑参",
        "content": "胡地苜蓿美，轮台征马肥。\n大夫讨匈奴，前月西出师。\n甲兵未得战，降虏来如归。\n橐駞何连连，穹帐亦纍纍。\n阴山烽火灭，劒水羽书稀。\n却笑霍嫖姚，区区徒尔为。\n西郊候中军，平沙悬落晖。\n驿马从西来，双节夹路驰。\n喜鹊捧金印，蛟龙盘画旗。\n如公未四十，富贵能及时。\n直上排青云，傍看疾若飞。\n前年斩楼兰，去岁平月支。\n天子日殊宠，朝廷方见推。\n何幸一书生，忽蒙国士知。\n侧身佐戎幕，敛袵事边陲。\n自逐定远侯，亦着短后衣。\n近来能走马，不弱幷州儿。",
        "dynasty": "唐",
        "collection_info": null
    },
    {
        "uuid": "6ac75cf1a949eb017a7e74ce92301a1e",
        "title": "初至西虢官舍南池呈左右省及南宫诸故人",
        "author": "岑参",
        "content": "黜官自西掖，待罪临下阳。\n空积犬马恋，岂思鹓鹭行。\n素多江湖意，偶佐山水乡。\n满院池月静，捲帘溪雨凉。\n轩窓竹翠湿，案牍荷花香。\n白鸟上衣桁，青苔生笔床。\n数公不可见，一别尽相忘。\n敢恨青琐客，无情华省郎。\n早年迷进退，晚节悟行藏。\n他日能相访，嵩南旧草堂。",
        "dynasty": "唐",
        "collection_info": null
    },
    {
        "uuid": "d981244ef875252291ae8e235c3cf9a3",
        "title": "过梁州奉赠张尚书大夫公",
        "author": "岑参",
        "content": "汉中二良将，今昔各一时。\n韩信此登坛，尚书復来斯。\n手把铜虎符，身总丈人师。\n错落北斗星，照耀黑水湄。\n英雄若神授，大材济时危。\n顷岁遇雷云，精神感灵祇。\n勋业振青史，恩德继鸿私。\n羌虏昔未平，华阳积僵尸。\n人烟绝墟落，鬼火依城池。\n巴汉空水流，襃斜惟鸟飞。\n自公布德政，此地生光辉。\n百堵创里闾，千家恤惸嫠。\n层城重鼓角，甲士如熊罴。\n坐啸风自调，行春雨仍随。\n芃芃麦苗长，蔼蔼桑叶肥。\n浮客相与来，羣盗不敢窥。\n何幸承嘉惠，小年即相知。\n富贵情易疎，相逢心不移。\n置酒宴高馆，娇歌杂青丝。\n锦席绣拂庐，玉盘金屈巵。\n春景透高戟，江云篲长麾。\n枥马嘶柳阴，美人映花枝。\n门传大夫印，世拥上将旗。\n承家令名扬，许国苦节施。\n戎幕宁久驻，台阶不应迟。\n别有弹冠士，希君无见遗。",
        "dynasty": "唐",
        "collection_info": null
    },
    {
        "uuid": "92475f8777cd73f17cc262300ad8063e",
        "title": "登北庭北楼呈幕中诸公",
        "author": "岑参",
        "content": "尝读西域传，汉家得轮台。\n古塞千年空，阴山独崔嵬。\n二庭近西海，六月秋风来。\n日暮上北楼，杀气凝不开。\n大荒无鸟飞，但见白龙塠。\n旧国眇天末，归心日悠哉。\n上将新破胡，西郊绝烟埃。\n边城寂无事，抚劒空徘徊。\n幸得趋幕中，託身厕羣才。\n早知安边计，未尽平生怀。",
        "dynasty": "唐",
        "collection_info": null
    },
    {
        "uuid": "4a57cbdf2c6e6a38e46f260b16d3a35a",
        "title": "初过陇山途中呈宇文判官",
        "author": "岑参",
        "content": "一驿过一驿，驿骑如星流。\n平明发咸阳，暮及陇山头。\n陇水不可听，呜咽令人愁。\n沙尘扑马汗，雾露凝貂裘。\n西来谁家子，自道新封侯。\n前月发安西，路上无停留。\n都护犹未到，来时在西州。\n十日过沙碛，终朝风不休。\n马走碎石中，四蹄皆血流。\n万里奉王事，一身无所求。\n也知塞垣苦，岂为妻子谋。\n山口月欲出，先照关城楼。\n溪流与松风，静夜相飕飗。\n别家赖归梦，山塞多离忧。\n与子且携手，不愁前路修。",
        "dynasty": "唐",
        "collection_info": null
    },
    {
        "uuid": "b35ca5ea22d141e325b62755b76f4d18",
        "title": "陪狄员外早秋登府西楼因呈院中诸公",
        "author": "岑参",
        "content": "常爱张仪楼，西山正相当。\n千峰带积雪，百里临城墙。\n烟氛扫晴空，草树映朝光。\n车马隘百井，里闬盘二江。\n亚相自登坛，时危安此方。\n威声振蛮貊，惠化钟华阳。\n旌节罗广庭，戈铤凛秋霜。\n阶下貔虎士，幕中鹓鹭行。\n今我忽登临，顾恩不望乡。\n知己犹未报，鬓毛飒已苍。\n时命难自知，功业岂暂忘。\n蝉鸣秋城夕，鸟去江天长。\n兵马休战争，风尘尚苍茫。\n谁当共携手，赖有冬官郎。",
        "dynasty": "唐",
        "collection_info": null
    },
    {
        "uuid": "b4dfab85d97a87e1c43a4eff9cc64f1b",
        "title": "冬夜宿仙游寺南凉堂呈谦道人",
        "author": "岑参",
        "content": "太乙连太白，两山知几重。\n路盘石门窄，匹马行才通。\n日西倒山寺，林下逢支公。\n昨夜山北时，星星闻此钟。\n秦女去已久，仙台在中峰。\n箫声不可闻，此地留遗踪。\n石潭积黛色，每岁投金龙。\n乱流争迅湍，喷薄如雷风。\n夜来闻清磬，月出苍山空。\n空山满清光，水树相玲珑。\n迴廊映密竹，秋殿隐深松。\n灯影落前溪，夜宿水声中。\n爱兹林峦好，结宇向溪东。\n相识唯山僧，邻家一钓翁。\n林晚栗初拆，枝寒梨已红。\n物幽兴易惬，事胜趣弥浓。\n愿谢区中缘，永依金人宫。\n寄报乘辇客，簪裾尔何容。",
        "dynasty": "唐",
        "collection_info": null
    },
    {
        "uuid": "c7d0558f4a00b6165d89983172352169",
        "title": "潼关镇国军句覆使院早春寄王同州",
        "author": "岑参",
        "content": "胡寇尚未尽，大军镇关门。\n旌旗遍草木，兵马如云屯。\n圣朝正用武，诸将皆承恩。\n不见征战功，但闻歌吹喧。\n儒生有长策，闭口不敢言。\n昨从关东来，思与故人论。\n何为廊庙器，至今居外藩。\n黄霸宁淹留，苍生望腾鶱。\n卷帘见西岳，仙掌明朝暾。\n昨夜闻春风，戴胜过后园。\n各自限官守，何由叙凉温。\n离忧不可忘，襟背思树萱。",
        "dynasty": "唐",
        "collection_info": null
    },
    {
        "uuid": "1289b6983449a4c97a7bb976aea2f07f",
        "title": "青山峡口泊舟怀狄侍御",
        "author": "岑参",
        "content": "峡口秋水壮，沙边且停桡。\n奔涛振石壁，峰势如动摇。\n九月芦花新，弥令客心焦。\n谁念在江岛，故人满天朝。\n无处豁心胸，忧来醉能销。\n往来巴山道，三见秋草雕。\n狄生新相知，才调凌云霄。\n赋诗析造化，入幕生风飙。\n把笔判甲兵，战士不敢骄。\n皆云梁公后，遇鼎还能调。\n离别倏经时，音尘殊寂寥。\n何当见夫子，不叹乡关遥。",
        "dynasty": "唐",
        "collection_info": null
    },
    {
        "uuid": "f8eae0f6c10de9460c174d39b85ea8c1",
        "title": "寄青城龙溪奂道人",
        "author": "岑参",
        "content": "五岳之丈人，西望青瞢瞢。\n云开露崖峤，百里见石棱。\n龙溪盘中峰，上有莲华僧。\n绝顶小兰若，四时岚气凝。\n身同云虚无，心与溪清澄。\n诵戒龙每听，赋诗人则称。\n杉风吹袈裟，石壁悬孤灯。\n久欲谢微禄，誓将归大乘。\n愿闻开士说，庶以心相应。",
        "dynasty": "唐",
        "collection_info": null
    },
    {
        "uuid": "97cbfff142732b95c87d2ae00afaee34",
        "title": "梁州对雨怀曲二秀才便呈曲大判官时疾赠余新诗",
        "author": "岑参",
        "content": "江上云气黑，𡷛山昨夜雷。\n水恶平明飞，雨从嶓冢来。\n蒙蒙随风过，萧飒鸣庭槐。\n隔帘湿衣巾，当暑凉幽斋。\n曲生住相近，言语阻且乖。\n卧疾不见人，午时门始开。\n终日看本草，药苗满前阶。\n兄弟早有名，甲科皆秀才。\n二人事慈母，不弱古老莱。\n昨叹携手迟，未尽平生怀。\n爱君有佳句，一日吟几迴。",
        "dynasty": "唐",
        "collection_info": null
    },
    {
        "uuid": "5bf9a95b3fdab787d29ff0e9053d8495",
        "title": "潼关使院怀王七季友",
        "author": "岑参",
        "content": "王生今才子，时辈咸所仰。\n何当见颜色，终日劳梦想。\n驱车到关下，欲往阻河广。\n满日徒春华，思君罢心赏。\n开门见太华，朝日映高掌。\n忽觉莲花峰，别来更如长。\n无心顾微禄，有意在独往。\n不负林中期，终当出尘网。",
        "dynasty": "唐",
        "collection_info": null
    },
    {
        "uuid": "1d44ee475ad83677f03b0a4dc60296a7",
        "title": "至大梁却寄匡城主人",
        "author": "岑参",
        "content": "一从弃鱼钓，十载干明王。\n无由谒天阶，却欲归沧浪。\n仲秋至东郡，遂见天雨霜。\n昨日梦故山，蕙草色已黄。\n平明辞铁丘，薄暮游大梁。\n仲秋萧条景，拔刺飞鹅鸧。\n四郊阴气闭，万里无晶光。\n长风吹白茅，野火烧枯桑。\n故人南燕吏，籍籍名更香。\n聊以玉壶赠，置之君子堂。",
        "dynasty": "唐",
        "collection_info": null
    },
    {
        "uuid": "f6c70b4de0e035a42971790bf8538d8a",
        "title": "宿华阴东郭客舍忆阎防",
        "author": "岑参",
        "content": "次舍山郭近，解鞍鸣钟时。\n主人炊新粒，行子充夜饥。\n关月生首阳，照见华阴祠。\n苍茫秋山晦，萧瑟寒松悲。\n久从园庐别，遂与朋知辞。\n旧壑兰杜晚，归轩今已迟。",
        "dynasty": "唐",
        "collection_info": null
    },
    {
        "uuid": "dee2ef6b4f94a41cdb9e9398abfae926",
        "title": "宿东溪王屋李隐者",
        "author": "岑参",
        "content": "山店不凿井，百家同一泉。\n晚来南村黑，雨色和人烟。\n霜畦吐寒菜，沙鴈噪河田。\n隐者不可见，天坛飞鸟边。",
        "dynasty": "唐",
        "collection_info": null
    },
    {
        "uuid": "c3213a0d3f23ceb9434a60bbc9821844",
        "title": "郊行寄杜位",
        "author": "岑参",
        "content": "崷崪空城烟，凄清寒山景。\n秋风引归梦，昨夜到汝颍。\n近寺闻钟声，映陂见树影。\n所思何由见，东北徒引领。",
        "dynasty": "唐",
        "collection_info": null
    },
    {
        "uuid": "f11774f53afcf95f386384ecb801e785",
        "title": "怀叶县关操姚旷韩涉李叔齐",
        "author": "岑参",
        "content": "数子皆故人，一时吏宛叶。\n经年总不见，书札徒满箧。\n斜日半空庭，旋风走梨叶。\n去君千里地，言笑何时接。",
        "dynasty": "唐",
        "collection_info": null
    },
    {
        "uuid": "b290cc3a1f4390050999362bfceba3ec",
        "title": "西蜀旅舍春叹寄朝中故人呈狄评事",
        "author": "岑参",
        "content": "春与人相乖，柳青头转白。\n生平未得意，览镜私自惜。\n四海犹未安，一身无所适。\n自从兵戈动，遂觉天地窄。\n功业悲后时，光阴叹虚掷。\n却为文章累，幸有开济策。\n何负当途人，无心矜窘厄。\n回瞻后来者，皆欲肆轥轹。\n起草思南宫，寄言忆西掖。\n时危任舒卷，身退知损益。\n穷巷草转深，闲门日将夕。\n桥西暮雨黑，篱外春江碧。\n昨者初识君，相看俱是客。\n声华同道术，世业通往昔。\n早须归天阶，不得安孔席。\n吾先税归鞅，旧国如咫尺。",
        "dynasty": "唐",
        "collection_info": null
    },
    {
        "uuid": "28668b3adc2547d2b261a8fd978048b3",
        "title": "太白东溪张老舍即事寄舍弟侄等",
        "author": "岑参",
        "content": "渭上秋雨过，北风何骚骚。\n天晴诸山出，太白峰最高。\n主人东溪老，两耳生长毫。\n远近知百岁，子孙皆二毛。\n中庭井兰上，一架狝猴桃。\n石泉饭香粳，酒瓮开新槽。\n爱兹田中趣，始悟世上劳。\n我行有胜事，书此寄尔曹。",
        "dynasty": "唐",
        "collection_info": null
    },
    {
        "uuid": "9be3d6fe12b4ee3e76b58ba39b259b31",
        "title": "上嘉州青衣山中峰题惠净上人幽居寄兵部杨郎中",
        "author": "岑参",
        "content": "青衣谁开凿，独在水中央。\n浮舟一跻攀，侧径缘穹苍。\n绝顶诣老僧，豁然登上方。\n诸岭一何小，三江奔茫茫。\n兰若向西开，峨眉正相当。\n猿鸟乐钟磬，松萝泛天香。\n江云入袈裟，山月吐绳床。\n早知清净理，久乃机心忘。\n尚以名宦拘，聿来夷獠乡。\n吾友不可见，郁为尚书郎。\n早岁爱丹经，留心向青囊。\n渺渺云智远，幽幽海怀长。\n胜赏欲与俱，引领遥相望。\n为政媿无术，分忧幸时康。\n君子满天朝，老夫忆沧浪。\n况值庐山远，抽簪归法王。",
        "dynasty": "唐",
        "collection_info": null
    },
    {
        "uuid": "310c22efbdb565f11a1e2b83b1412371",
        "title": "入劒门作寄杜杨二郎中时二公并为杜元帅判官",
        "author": "岑参",
        "content": "不知造化初，此山谁开坼。\n双崖倚天立，万仞从地劈。\n云飞不到顶，鸟去难过壁。\n速驾畏岩倾，单行愁路窄。\n平明地仍黑，停午日暂赤。\n凛凛三伏寒，巉巉五丁迹。\n与时忽开闭，作固或顺逆。\n磅礴跨岷峨，巍蟠限蛮貊。\n星当觜参分，地处西南僻。\n陡觉烟景殊，杳将华夏隔。\n刘氏昔颠覆，公孙曾败绩。\n始知德不修，恃此险何益。\n相公总师旅，远近罢金革。\n杜母来何迟，蜀人应更惜。\n暂回丹青虑，少用开济策。\n二友华省郎，俱为幕中客。\n良筹佐戎律，精理皆硕画。\n高文出诗骚，奥学穷讨赜。\n圣朝无外户，寰宇被德泽。\n四海今一家，徒然劒门石。",
        "dynasty": "唐",
        "collection_info": null
    },
    {
        "uuid": "de44c33fa586df66b02f0482dd54a99b",
        "title": "巩北秋兴寄崔明允",
        "author": "岑参",
        "content": "白露披梧桐，玄蝉昼夜号。\n秋风万里动，日暮黄云高。\n君子佐休明，小人事蓬蒿。\n所适在鱼鸟，焉能徇锥刀。\n孤舟向广武，一鸟归成皋。\n胜概日相与，思君心郁陶。",
        "dynasty": "唐",
        "collection_info": null
    },
    {
        "uuid": "7b21ae9ef007303eac7a305a4d7a3b94",
        "title": "春遇南使贻赵知音",
        "author": "岑参",
        "content": "端居春心醉，襟背思树萱。\n美人在南州，为尔歌北门。\n北风吹烟物，戴胜鸣中园。\n枯杨长新条，芳草滋旧根。\n网丝结宝琴，尘埃被空樽。\n适遇江海信，聊与南客论。",
        "dynasty": "唐",
        "collection_info": null
    },
    {
        "uuid": "4709a5130f3a8c04d601c873ba294dc6",
        "title": "冀州客舍酒酣贻王绮寄题南楼",
        "author": "岑参",
        "content": "夫子傲常调，诏书下征求。\n知君欲谒帝，秣马趋西周。\n逸足何骎骎，美声实风流。\n学富赡清词，下笔不能休。\n君家一何盛，赫奕难为俦。\n伯父四五人，同时为诸侯。\n忆昨始相值，值君客贝丘。\n相看復乘兴，携手到冀州。\n前日在南县，与君上北楼。\n野旷不见山，白日落草头。\n客舍梨花繁，深花隐鸣鸠。\n南邻新酒熟，有女弹箜篌。\n醉后或狂歌，酒醒满离忧。\n主人不相识，此地难淹留。\n吾庐终南下，堪与王孙游。\n何当肯相寻，澧上一孤舟。",
        "dynasty": "唐",
        "collection_info": null
    },
    {
        "uuid": "f129a31c86d4c666329b88b667d35cb4",
        "title": "终南云际精舍寻法澄上人不遇归高冠东潭石淙望秦岭微雨作贻友人",
        "author": "岑参",
        "content": "昨夜云际宿，旦从西峰回。\n不见林中僧，微雨潭上来。\n诸峰皆青翠，秦岭独不开。\n石鼓有时鸣，秦王安在哉。\n东南云开处，突兀狝猴台。\n崖口悬瀑流，半空白皑皑。\n喷壁四时雨，傍村终日雷。\n北瞻长安道，日夕生尘埃。\n若访张仲蔚，衡门满蒿莱。",
        "dynasty": "唐",
        "collection_info": null
    },
    {
        "uuid": "2cbb1500ede8208b0ad134a4dbc1edc8",
        "title": "敬酬杜华淇上见赠兼呈熊曜",
        "author": "岑参",
        "content": "杜侯实才子，盛名不可及。\n祗曾效一官，今已年四十。\n是君同时者，已有尚书郎。\n怜君独未遇，淹泊在他乡。\n我从京师来，到此喜相见。\n共论穷途事，不觉泪满面。\n忆昨癸未岁，吾兄自江东。\n得君江湖诗，骨气凌谢公。\n熊生尉淇上，开馆常待客。\n喜我二人来，欢笑朝復夕。\n县楼压春岸，戴胜鸣花枝。\n吾徒在舟中，纵酒兼弹棊。\n三月犹未还，寒愁满春草。\n赖蒙瑶华赠，讽咏慰怀抱。",
        "dynasty": "唐",
        "collection_info": null
    },
    {
        "uuid": "f66c47aafe00badcc32267511c919510",
        "title": "酬成少尹骆谷行见呈",
        "author": "岑参",
        "content": "闻君行路难，惆怅临长衢。\n岂不惮险艰，王程剩相拘。\n忆昨蓬莱宫，新授刺史符。\n明主仍赐衣，价直千万余。\n何幸承命日，得与夫子俱。\n携手出华省，连镳赴长途。\n五马当路嘶，按节投蜀都。\n千崖信萦折，一径何盘纡。\n层冰滑征轮，密竹碍隼旟。\n深林迷昏旦，栈道凌空虚。\n飞雪缩马毛，烈风擘我肤。\n峰攒望天小，亭午见日初。\n夜宿月近人，朝行云满车。\n泉浇石罅坼，火入松心枯。\n亚尹同心者，风流贤大夫。\n荣禄上及亲，之官随板舆。\n高价振台阁，清词出应徐。\n成都春酒香，且用俸钱沽。\n浮名何足道，海上堪乘桴。",
        "dynasty": "唐",
        "collection_info": null
    },
    {
        "uuid": "d7baca7b59452fefdb5d7625b460521b",
        "title": "虢中酬陕西甄判官见赠",
        "author": "岑参",
        "content": "微才弃散地，拙宦惭清时。\n白髮徒自负，青云难可期。\n胡尘暗东洛，亚相方出师。\n分陕振鼓鼙，二崤满旌旗。\n夫子廊庙器，迥然青冥姿。\n阃外佐戎律，幕中吐兵奇。\n前者驿使来，忽枉行军诗。\n昼吟庭花落，夜讽山月移。\n昔君隐苏门，浪迹不可羁。\n诏书自征用，令誉天下知。\n别来春草长，东望转相思。\n寂寞山城暮，空闻画角悲。",
        "dynasty": "唐",
        "collection_info": null
    },
    {
        "uuid": "962318db188dc01445df5db6b7ae7904",
        "title": "送许子擢第归江宁拜亲因寄王大昌龄",
        "author": "岑参",
        "content": "建业控京口，金陵款沧溟。\n君家临秦淮，傍对石头城。\n十年自勤学，一鼓游上京。\n青春登甲科，动地闻香名。\n解榻皆五侯，结交尽羣英。\n六月槐花飞，忽思莼菜羹。\n跨马出国门，丹阳返柴荆。\n楚云引归帆，淮水浮客程。\n到家拜亲时，入门有光荣。\n乡人尽来贺，置酒相邀迎。\n闲眺北顾楼，醉眠湖上亭。\n月从海门出，照见茅山青。\n昔为帝王州，今幸天地平。\n五朝变人世，千载空江声。\n玄元告灵符，丹洞获其铭。\n皇帝受玉册，羣臣罗天庭。\n喜气薄太阳，祥光彻窅冥。\n奔走朝万国，崩腾集百灵。\n王兄尚谪宦，屡见秋云生。\n孤城带后湖，心与湖水清。\n一县无诤辞，有时开道经。\n黄鹤垂两翅，徘徊但悲鸣。\n相思不可见，空望牛女星。",
        "dynasty": "唐",
        "collection_info": null
    },
    {
        "uuid": "a0033da505984e989bec8ac71198d07d",
        "title": "武威送刘单判官赴安西行营便呈高开府",
        "author": "岑参",
        "content": "热海亘铁门，火山赫金方。\n白草磨天涯，湖沙奔茫茫。\n夫子佐戎幕，其锋利如霜。\n中岁学兵符，不能守文章。\n功业须及时，立身有行藏。\n男儿感忠义，万里忘越乡。\n孟夏边候迟，胡国草木长。\n马疾过飞鸟，天穷超夕阳。\n都护新出师，五月发军装。\n甲兵二百万，错落黄金光。\n扬旗拂昆崙，伐鼓震蒲昌。\n太白引官军，天威临大荒。\n西望云似蛇，戎夷知丧亡。\n浑驱大宛马，繫取楼兰王。\n曾到交河城，风土断人肠。\n寒驿远如点，边烽互相望。\n赤亭多飃风，鼓怒不可当。\n有时无人行，沙石乱飘扬。\n夜静天萧条，鬼哭夹道傍。\n地上多髑髅，皆是古战场。\n置酒高馆夕，边城月苍苍。\n军中宰肥牛，堂上罗羽觞。\n红泪金烛盘，娇歌艳新妆。\n望君仰青冥，短翮难可翔。\n苍然西郊道，握手何慨慷。",
        "dynasty": "唐",
        "collection_info": null
    },
    {
        "uuid": "13c12d6275a8f1e06548519d43a910c2",
        "title": "送王大昌龄赴江宁",
        "author": "岑参",
        "content": "对酒寂不语，怅然悲送君。\n明时未得用，白首徒攻文。\n泽国从一官，沧波几千里。\n羣公满天阙，独去过淮水。\n旧家富春渚，尝忆卧江楼。\n自闻君欲行，频望南徐州。\n穷巷独闭门，寒灯静深屋。\n北风吹微雪，抱被肯同宿。\n君行到京口，正是桃花时。\n舟中饶孤兴，湖上多新诗。\n潜虬且深蟠，黄鹄举未晚。\n惜君青云器，努力加餐饭。",
        "dynasty": "唐",
        "collection_info": null
    },
    {
        "uuid": "35003da0b09f47d02f7cc59c2a9da658",
        "title": "送祈乐归河东",
        "author": "岑参",
        "content": "祁乐后来秀，挺身出河东。\n往年诣骊山，献赋温泉宫。\n天子不召见，挥鞭遂从戎。\n前月还长安，囊中金已空。\n有时忽乘兴，画出江上峰。\n床头苍梧云，帘下天台松。\n忽如高堂上，飒飒生清风。\n五月火云屯，气烧天地红。\n鸟且不敢飞，子行如转蓬。\n少华与首阳，隔河势争雄。\n新月河上出，清光满关中。\n置酒灞亭别，高歌披心胸。\n君到故山时，为谢五老翁。",
        "dynasty": "唐",
        "collection_info": null
    },
    {
        "uuid": "891e0bf96a3346b74c0ee2b2948c2501",
        "title": "北庭贻宗学士道别",
        "author": "岑参",
        "content": "万事不可料，叹君在军中。\n读书破万卷，何事来从戎。\n曾逐李轻车，西征出太蒙。\n荷戈月窟外，擐甲昆崙东。\n两度皆破胡，朝廷轻战功。\n十年祗一命，万里如飘蓬。\n容鬓老胡尘，衣裘脆边风。\n忽来轮台下，相见披心胸。\n饮酒对春草，弹棊闻夜钟。\n今且还龟兹，臂上悬角弓。\n平沙向旅馆，匹马随飞鸿。\n孤城倚大碛，海气迎边空。\n四月犹自寒，天山雪蒙蒙。\n君有贤主将，何谓泣途穷。\n时来整六翮，一举凌苍穹。",
        "dynasty": "唐",
        "collection_info": null
    },
    {
        "uuid": "0f016684fa60abca6a7c4110ba26faa3",
        "title": "送许拾遗恩归江宁拜亲",
        "author": "岑参",
        "content": "诏书下青琐，驷马还吴洲。\n束帛仍赐衣，恩波涨沧流。\n微禄将及亲，向家非远游。\n看君五斗米，不谢万户侯。\n适出西掖垣，如到南徐州。\n归心望海日，乡梦登江楼。\n大江盘金陵，诸山横石头。\n枫树隐茅屋，橘林繫渔舟。\n种药疏故畦，钓鱼垂旧鈎。\n对月京口夕，观涛海门秋。\n天子怜谏官，论事不可休。\n早来丹墀下，高驾无淹留。",
        "dynasty": "唐",
        "collection_info": null
    },
    {
        "uuid": "4ba57ad85a9953c150f4c8ef5b4cd650",
        "title": "虢州郡斋南池幽兴因与阎二侍御道别",
        "author": "岑参",
        "content": "池色净天碧，水凉雨凄凄。\n快风从东南，荷叶翻向西。\n性本爱鱼鸟，未能返岩溪。\n中岁徇微官，遂令心赏睽。\n及兹佐山郡，不异寻幽栖。\n小吏趋竹径，讼庭侵药畦。\n胡尘暗河洛，二陕震鼓鼙。\n故人佐戎轩，逸翮凌云霓。\n行军在函谷，两度闻莺啼。\n相看红旗下，饮酒白日低。\n闻君欲朝天，驷马临道嘶。\n仰望浮与沈，忽如云与泥。\n夜眠驿楼月，晓发关城鸡。\n惆怅西郊暮，乡书对君题。",
        "dynasty": "唐",
        "collection_info": null
    },
    {
        "uuid": "6e8e7fe33ce8acedfaddf073b4defb71",
        "title": "青龙招提归一上人远游吴楚别诗",
        "author": "岑参",
        "content": "久交应真侣，最叹青龙僧。\n弃官向二年，削髮归一乘。\n了然莹心身，洁念乐空寂。\n名香泛牕户，幽磬清晓夕。\n往年仗一劒，由是佐二庭。\n于焉久从戎，兼復解论兵。\n世人犹未知，天子愿相见。\n朝从青莲宇，暮入白虎殿。\n宫女擎锡杖，御筵出香炉。\n说法开藏经，论边穷阵图。\n忘机厌尘喧，浪迹向江海。\n思师石可访，惠远峰犹在。\n今旦飞锡去，何时持钵还。\n湖烟冷吴门，淮月衔楚山。\n一身如浮云，万里过江水。\n相思眇天末，南望无穷已。",
        "dynasty": "唐",
        "collection_info": null
    },
    {
        "uuid": "08ebd5d9fe63fe3fa4b044e14ca05449",
        "title": "送李翥游江外",
        "author": "岑参",
        "content": "相识应十载，见君只一官。\n家贫禄尚薄，霜降衣仍单。\n惆怅秋草死，萧条芳岁阑。\n且寻沧洲路，遥指吴云端。\n匹马关塞远，孤舟江海宽。\n夜眠楚烟湿，晓饭湖山寒。\n砧净红鲙落，袖香朱橘团。\n帆前见禹庙，枕底闻严滩。\n便获赏心趣，岂歌行路难。\n青门须醉别，少为解征鞍。",
        "dynasty": "唐",
        "collection_info": null
    },
    {
        "uuid": "3ed3c4d9968ba1b553c9c049cd6ba3da",
        "title": "送王着作赴淮西幕府",
        "author": "岑参",
        "content": "燕子与百劳，一西復一东。\n天空信寥廓，翔集何时同。\n知己怅难遇，良朋非易逢。\n怜君心相亲，与我家又通。\n言笑日无度，书札凡几封。\n湛湛万顷陂，森森千丈松。\n不知有机巧，无事干心胸。\n满堂皆酒徒，岂復羡王公。\n早年抱将略，累岁依幕中。\n昨者从淮西，归来奏边功。\n承恩长乐殿，醉出明光宫。\n逆旅悲寒蝉，客梦惊飞鸿。\n发家见春草，却去闻秋风。\n月色冷楚城，淮光透霜空。\n各自务功业，当须激深衷。\n别后能相思，何嗟山水重。",
        "dynasty": "唐",
        "collection_info": null
    },
    {
        "uuid": "befaa858b04071a8135429960ee20548",
        "title": "送张秘书充刘相公通汴河判官便赴江外觐省",
        "author": "岑参",
        "content": "前年见君时，见君正泥蟠。\n去年见君处，见君已风[抟]。\n朝趋赤墀前，高视青云端。\n新登麒麟阁，适脱獬豸冠。\n刘公领舟楫，汴水扬波澜。\n万里江海通，九州天地宽。\n昨夜动使星，今旦送征鞍。\n老亲在吴郡，令弟双同官。\n鲈鲙剩堪忆，莼羹殊可餐。\n既参幕中画，復展膝下欢。\n因送故人行，试歌行路难。\n何处路最难，最难在长安。\n长安多权贵，珂佩声珊珊。\n儒生直如弦，权贵不须干。\n斗酒取一醉，孤琴为君弹。\n临岐欲有赠，持以握中兰。",
        "dynasty": "唐",
        "collection_info": null
    },
    {
        "uuid": "c9ce8f438af32f0d58b828c12a4dd444",
        "title": "冬宵家会饯李郎司兵赴同州",
        "author": "岑参",
        "content": "急管杂青丝，玉瓶金屈巵。\n寒天高堂夜，扑地飞雪时。\n贺君关西掾，新绶腰下垂。\n白面皇家郎，逸翮青云姿。\n明旦之官去，他辰良会稀。\n惜别冬夜短，务欢杯行迟。\n季女犹自小，老夫未令归。\n且看匹马行，不得鸣凤飞。\n昔岁到冯翊，人烟接京师。\n曾上月楼头，遥见西岳祠。\n沙苑逼官舍，莲峰压城池。\n多暇或自公，读书復弹棊。\n州县信徒劳，云霄亦可期。\n应须力为政，聊慰此相思。",
        "dynasty": "唐",
        "collection_info": null
    },
    {
        "uuid": "2ca94ebe4e4a15d179b2fccf020020df",
        "title": "送颜平原",
        "author": "岑参",
        "content": "天子念黎庶，诏书换诸侯。\n仙郎授剖符，华省辍分忧。\n置酒会前殿，赐钱若山丘。\n天章降三光，圣泽该九州。\n吾兄镇河朔，拜命宣皇猷。\n驷马辞国门，一星东北流。\n夏云照银印，暑雨随行辀。\n赤笔仍在箧，鑪香惹衣裘。\n此地邻东溟，孤城弔沧洲。\n海风掣金戟，道吏呼鸣驺。\n郊原北连燕，剽劫风未休。\n鱼盐隘里巷，桑柘盈田畴。\n为郡岂淹旬，政成应未秋。\n易俗去猛虎，化人似驯鸥。\n苍生已望君，黄霸宁久留。",
        "dynasty": "唐",
        "collection_info": null
    },
    {
        "uuid": "2dc7947f04bc9c358be4c35924018e8f",
        "title": "送狄员外巡按西山军",
        "author": "岑参",
        "content": "兵马守西山，中国非得计。\n不知何代策，空使蜀人弊。\n八州崖谷深，千里云雪闭。\n泉浇阁道滑，水冻绳桥脆。\n战士常苦饥，糗粮不相继。\n胡兵犹不归，空山积年岁。\n儒生识损益，言事皆审谛。\n狄子幕府郎，有谋必康济。\n胸中悬明镜，照耀无巨细。\n莫辞冒险艰，可以裨节制。\n相思江楼夕，愁见月澄霁。",
        "dynasty": "唐",
        "collection_info": null
    },
    {
        "uuid": "d38b1e631acc0cecd85a3600e02eaea7",
        "title": "虢州送郑兴宗弟归扶风别庐",
        "author": "岑参",
        "content": "佐郡已三载，岂能长后时。\n出关少亲友，赖汝常相随。\n今旦忽言别，怆然俱泪垂。\n平生沧洲意，独有青山知。\n州县不敢说，云霄谁敢期。\n因怀东溪老，最忆南峰缁。\n为我多种药，还山应未迟。",
        "dynasty": "唐",
        "collection_info": null
    },
    {
        "uuid": "2b5d8c8aa331ddd177eb245d698d6f9f",
        "title": "澧头送蒋侯",
        "author": "岑参",
        "content": "君住澧水北，我家澧水西。\n两村辨乔木，五里闻鸣鸡。\n饮酒溪雨过，弹棊山月低。\n徒闻蒋生径，尔去谁相携。",
        "dynasty": "唐",
        "collection_info": null
    },
    {
        "uuid": "a4e344f518beb9b255134a6ce7a87aac",
        "title": "送永寿王赞府径归县",
        "author": "岑参",
        "content": "当官接闲暇，暂得归林泉。\n百里路不宿，两乡山復连。\n夜深露湿簟，月出风惊蝉。\n且尽主人酒，为君从醉眠。",
        "dynasty": "唐",
        "collection_info": null
    },
    {
        "uuid": "4ee3c48ffaf404f812e43591366792c4",
        "title": "南池宴饯辛子赋得蝌斗子",
        "author": "岑参",
        "content": "临池见蝌斗，羡尔乐有余。\n不忧网与钓，幸得免为鱼。\n且愿充文字，登君尺素书。",
        "dynasty": "唐",
        "collection_info": null
    },
    {
        "uuid": "3581bc634b3fe0bbbbb29c988209b7a9",
        "title": "登嘉州凌云寺作",
        "author": "岑参",
        "content": "寺出飞鸟外，青峰戴朱楼。\n搏壁跻半空，喜得登上头。\n始知宇宙阔，下看三江流。\n天晴见峨眉，如向波上浮。\n迥旷烟景豁，阴森椶枏稠。\n愿割区中缘，永从尘外游。\n迴风吹虎穴，片雨当龙湫。\n僧房云蒙蒙，夏月寒飕飕。\n回合俯近郭，寥落见远舟。\n胜概无端倪，天宫可淹留。\n一官讵足道，欲去令人愁。",
        "dynasty": "唐",
        "collection_info": null
    },
    {
        "uuid": "f071ff3f32bccb00b3b2e6d8d713c394",
        "title": "与高适薛据慈恩寺浮图",
        "author": "岑参",
        "content": "塔势如涌出，孤高耸天宫。\n登临出世界，磴道盘虚空。\n突兀压神州，峥嵘如鬼工。\n四角碍白日，七层摩苍穹。\n下窥指高鸟，俯听闻惊风。\n连山若波涛，奔凑似朝东。\n青槐夹驰道，宫馆何玲珑。\n秋色从西来，苍然满关中。\n五陵北原上，万古青蒙蒙。\n净理了可悟，胜因夙所宗。\n誓将挂冠去，觉道资无穷。",
        "dynasty": "唐",
        "collection_info": null
    },
    {
        "uuid": "b56bcf65ec5e54abdfd0369ddd1a04ae",
        "title": "登千福寺楚金禅师法华院多宝塔",
        "author": "岑参",
        "content": "多宝灭已久，莲华付吾师。\n宝塔凌太空，忽如涌出时。\n数年功不成，一志坚自持。\n明主亲梦见，世人今始知。\n千家献黄金，万匠磨琉璃。\n既空泰山木，亦罄天府赀。\n焚香如云屯，蟠盖珊珊垂。\n悉窣神绕护，众魔不敢窥。\n作礼覩灵境，焚香方证疑。\n庶割区中缘，脱身恆在兹。",
        "dynasty": "唐",
        "collection_info": null
    },
    {
        "uuid": "38b2cd79301338c022a8dace0e324f93",
        "title": "出关经华岳寺访法华云公",
        "author": "岑参",
        "content": "野寺聊解鞍，偶见法华僧。\n开门对西岳，石壁青棱层。\n竹径厚苍苔，松门盘紫藤。\n长廊列古画，高殿悬孤灯。\n五月山雨热，三峰火云蒸。\n侧闻樵人言，深谷犹积冰。\n久愿寻此山，至今嗟未能。\n谪官忽东走，王程苦相仍。\n欲去恋双树，何由穷一乘。\n月轮吐山郭，夜色空清澄。",
        "dynasty": "唐",
        "collection_info": null
    },
    {
        "uuid": "2060c5f440f7c52eeb04727f8dbf34c8",
        "title": "春半与羣公同游元处士别业",
        "author": "岑参",
        "content": "郭南处士宅，门外罗羣峰。\n胜概忽相引，春华今正浓。\n山厨竹裏爨，野碓藤间舂。\n对酒云数片，捲帘花万重。\n岩泉嗟到晚，州县欲归慵。\n草色带朝雨，滩声兼夜钟。\n爱兹清俗虑，何事老尘容。\n况有林下约，转怀方外踪。",
        "dynasty": "唐",
        "collection_info": null
    },
    {
        "uuid": "2524b6c0f9bfb6d5f82a246980f910dc",
        "title": "陪羣公龙冈寺泛舟",
        "author": "岑参",
        "content": "汉水天一色，寺楼波底看。\n钟鸣长空夕，月出孤舟寒。\n映酒见山火，隔帘闻夜滩。\n紫鳞掣芳饵，红烛然金盘。\n良友兴正惬，胜游情未阑。\n此中堪倒载，须尽主人欢。",
        "dynasty": "唐",
        "collection_info": null
    },
    {
        "uuid": "b419f239ff3bcf5a9f44729ba3bb5c87",
        "title": "终南山双峰草堂作",
        "author": "岑参",
        "content": "敛迹归山田，息心谢时辈。\n昼还草堂卧，但与双峰对。\n兴来恣佳游，事惬符胜槩。\n着书高牕下，日夕见城内。\n曩为世人误，遂负平生爱。\n久与林壑辞，及来松杉大。\n偶兹近精庐，屡得名僧会。\n有时逐樵渔，尽日不冠带。\n崖口上新月，石门破苍霭。\n色向羣木深，光摇一潭碎。\n缅怀郑生谷，颇忆严子濑。\n胜事犹可追，斯人邈千载。",
        "dynasty": "唐",
        "collection_info": null
    },
    {
        "uuid": "148dd0ee142e23c68cc8794f0803e20f",
        "title": "左仆射相国冀公东斋幽居",
        "author": "岑参",
        "content": "丞相百僚长，两朝居此官。\n成功云雷际，翊圣天地安。\n不矜南宫贵，祗向东山看。\n宅占凤城胜，牕中云岭宽。\n午时松轩夕，六月藤斋寒。\n玉佩罥女萝，金印耀牡丹。\n山蝉上衣桁，野鼠缘药盘。\n有时披道书，竟日不着冠。\n幸得趋省闱，常欣在门阑。\n何当復持衡，短翮期风[抟]。",
        "dynasty": "唐",
        "collection_info": null
    },
    {
        "uuid": "c9e7047134a405071cc94d4084a18cf5",
        "title": "过缑山王处士黑石谷隐居",
        "author": "岑参",
        "content": "旧居缑山下，偏识缑山云。\n处士久不还，见云如见君。\n别来逾十秋，兵马日纷纷。\n青溪开战场，黑谷屯行军。\n遂令巢由辈，远逐麋鹿羣。\n独有南涧水，潺湲如昔闻。",
        "dynasty": "唐",
        "collection_info": null
    },
    {
        "uuid": "fb7ebf3d83a1b3ac1eb8ac8fc141e0d6",
        "title": "缑山西峰草堂作",
        "author": "岑参",
        "content": "结庐对中岳，青翠常在门。\n遂耽水木兴，尽作渔樵言。\n顷来阙章句，但欲閒心魂。\n日色隐空谷，蝉声喧暮村。\n曩闻道士语，偶见清净源。\n隐几阅吹叶，乘秋眺归根。\n独游念求仲，开径招王孙。\n片雨下南涧，孤峰出东原。\n栖迟虑益澹，脱略道弥敦。\n野霭晴拂枕，客帆遥入轩。\n尚平今何在，此意谁与论。\n伫立云去尽，苍苍月开园。",
        "dynasty": "唐",
        "collection_info": null
    },
    {
        "uuid": "790131c8115cb5d8b124739a0892a9b1",
        "title": "观楚国寺璋上人写一切经院南有曲池深竹",
        "author": "岑参",
        "content": "璋公不出院，羣木闭深居。\n誓写一切经，欲向万卷余。\n挥毫散林鹊，研墨警池鱼。\n音翻四句偈，字译五天书。\n鸣钟竹阴晚，汲水桐花初。\n雨气润衣钵，香烟泛庭除。\n此地日清净，诸天应未如。\n不知将锡杖，早晚蹑空虚。",
        "dynasty": "唐",
        "collection_info": null
    },
    {
        "uuid": "a07e95ece6dd79b9c5ce5657ee963d6f",
        "title": "寻巩县南李处士别业",
        "author": "岑参",
        "content": "先生近南郭，茅屋临东川。\n桑叶隐村户，芦花映钓船。\n有时着书暇，尽日牕中眠。\n且喜闾井近，灌田同一泉。",
        "dynasty": "唐",
        "collection_info": null
    },
    {
        "uuid": "f25bb29ef3107fb467950e738de06dd9",
        "title": "闻崔十二侍御灌口夜宿报恩寺",
        "author": "岑参",
        "content": "闻君寻野寺，便宿支公房。\n溪月冷深殿，江云拥迴廊。\n然灯松林静，煮茗柴门香。\n胜事不可接，相思幽兴长。",
        "dynasty": "唐",
        "collection_info": null
    },
    {
        "uuid": "e820fd6ebd8a2d1f71e8a3b1daa1a208",
        "title": "自潘陵尖还少室居止秋夕凭眺",
        "author": "岑参",
        "content": "草堂近少室，夜静闻风松。\n月出潘陵尖，照见十六峰。\n九月山叶赤，溪云淡秋容。\n火点伊阳村，烟深嵩角钟。\n尚子不可见，蒋生难再逢。\n胜惬只自知，佳趣为谁浓。\n昨诣山僧期，上到天坛东。\n向下望雷雨，云间见回龙。\n夕与人羣疎，转爱丘壑中。\n心澹水木会，兴幽鱼鸟通。\n稀微了自释，出处乃不同。\n况本无宦情，誓将依道风。",
        "dynasty": "唐",
        "collection_info": null
    },
    {
        "uuid": "56260a381c50c09302e5e8518a9c62d9",
        "title": "南池夜宿思王屋青萝旧斋",
        "author": "岑参",
        "content": "池上卧烦暑，不栉復不巾。\n有时清风来，自谓羲皇人。\n天晴云归尽，雨洗月色新。\n公事常不闲，道书日生尘。\n早年家王屋，五别青萝春。\n安得还旧山，东溪垂钓纶。",
        "dynasty": "唐",
        "collection_info": null
    },
    {
        "uuid": "fc4083b27b0a80de0533126ccbe5f026",
        "title": "过王判官西津所居",
        "author": "岑参",
        "content": "胜迹不在远，爱君池馆幽。\n素怀岩中诺，宛得尘外游。\n何必到清溪，忽来见沧洲。\n潜移岷山石，暗引巴江流。\n树密昼先夜，竹深夏已秋。\n沙鸟上笔床，溪花篲帘鈎。\n夫子贱簪冕，注心向林丘。\n落日出公堂，垂纶乘钓舟。\n赋诗忆楚老，载酒随江鸥。\n翛然一傲吏，独在西津头。",
        "dynasty": "唐",
        "collection_info": null
    },
    {
        "uuid": "aaa3f0866e9cbea84846f9afb5234cb0",
        "title": "因假归白阁西草堂",
        "author": "岑参",
        "content": "雷声傍太白，雨在八九峰。\n东望白阁云，半入紫阁松。\n胜概纷满目，衡门趣弥浓。\n幸有数亩田，得延二仲踪。\n早闻达士语，偶与心相通。\n误徇一微官，还山愧尘容。\n钓竿不復把，野碓无人舂。\n惆怅飞鸟尽，南溪闻夜钟。",
        "dynasty": "唐",
        "collection_info": null
    },
    {
        "uuid": "966c443fdd29c2b72b0899be06b517cb",
        "title": "题华严寺瓌公禅房",
        "author": "岑参",
        "content": "寺南几十峰，峰翠晴可掬。\n朝从老僧饭，昨日崖口宿。\n锡杖倚枯松，绳床暎深竹。\n东溪草堂路，来往行自熟。\n生事在云山，谁能復羁束。",
        "dynasty": "唐",
        "collection_info": null
    },
    {
        "uuid": "fa7f082498fc72fe75211a539344cf46",
        "title": "东归留题太常徐卿草堂",
        "author": "岑参",
        "content": "不谢古名将，吾知徐太常。\n年纔三十余，勇冠西南方。\n顷曾策匹马，独出持两鎗。\n虏骑无数来，见君不敢当。\n汉将小卫霍，蜀将凌关张。\n卿月益清澄，将星转光芒。\n復居少城北，遥对岷山阳。\n车马日盈门，宾客常满堂。\n曲池荫高树，小径穿丛篁。\n江鸟飞入帘，山云来到床。\n题诗芭蕉滑，对酒椶花香。\n诸将射猎时，君在翰墨场。\n圣主赏勋业，边城最辉光。\n与我情绸缪，相知久芬芳。\n忽作万里别，东归三峡长。",
        "dynasty": "唐",
        "collection_info": null
    },
    {
        "uuid": "c7be5e519223b1647eba54eb990e8033",
        "title": "太一石鳖崖口潭旧庐招王学士",
        "author": "岑参",
        "content": "骤雨鸣淅沥，飕飗溪谷寒。\n碧潭千余尺，下见蛟龙蟠。\n石门吞众流，绝岸呀层峦。\n幽趣倏万变，奇观非一端。\n偶逐干禄徒，十年皆小官。\n抱板寻旧圃，弊庐临迅湍。\n君子满清朝，小人思挂冠。\n酿酒漉松子，引泉通竹竿。\n何必濯沧浪，不能钓严滩。\n此地可遗老，劝君来考槃。",
        "dynasty": "唐",
        "collection_info": null
    },
    {
        "uuid": "3392c8735ed75a818df75becbd8676fd",
        "title": "林卧",
        "author": "岑参",
        "content": "偶得鱼鸟趣，復兹水木凉。\n远峰带雨色，落日摇川光。\n臼中西山药，袖裏淮南方。\n唯爱隐几时，独游无何乡。",
        "dynasty": "唐",
        "collection_info": null
    },
    {
        "uuid": "c95a5a876453ed96adc3e8a0ef11ef24",
        "title": "骊姬墓下作",
        "author": "岑参",
        "content": "骊姬北原上，闭骨已千秋。\n浍水日东注，恶名终不流。\n献公恣耽惑，视子如仇雠。\n此事成蔓草，我来逢古丘。\n蛾眉山月苦，蝉鬓野云愁。\n欲弔二公子，横汾无轻舟。",
        "dynasty": "唐",
        "collection_info": null
    },
    {
        "uuid": "6a66dd1876e1d464dee0436d80773f53",
        "title": "东归晚次潼关怀古",
        "author": "岑参",
        "content": "暮春别乡树，晚景低津楼。\n伯夷在首阳，欲往无轻舟。\n遂登关城望，下见洪河流。\n自从巨灵开，流血千万秋。\n行行潘生赋，赫赫曹公谋。\n川上多往事，凄凉满空洲。",
        "dynasty": "唐",
        "collection_info": null
    },
    {
        "uuid": "f24f98e8649d97bbdc04109a383645e5",
        "title": "楚夕旅泊古兴",
        "author": "岑参",
        "content": "独鹤唳江月，孤帆凌楚云。\n秋风冷萧瑟，芦荻花纷纷。\n忽思湘川老，欲访云中君。\n骐驎息悲鸣，愁见豺虎羣。",
        "dynasty": "唐",
        "collection_info": null
    },
    {
        "uuid": "95221a421f600320a0e7e9f5ab3edbe7",
        "title": "先主武侯庙",
        "author": "岑参",
        "content": "先主与武侯，相逢云雷际。\n感通君臣分，义激鱼水契。\n遗庙空萧然，英灵贯千岁。",
        "dynasty": "唐",
        "collection_info": null
    },
    {
        "uuid": "8a168361dd21d848ed5c0b0760cc6288",
        "title": "文公讲堂",
        "author": "岑参",
        "content": "文公不可见，空使蜀人传。\n讲席何时散，高台岂復全。\n丰碑文字灭，冥漠不知年。",
        "dynasty": "唐",
        "collection_info": null
    },
    {
        "uuid": "42442fe410c8beb444eed47da0108279",
        "title": "杨雄草玄台",
        "author": "岑参",
        "content": "吾悲子云居，寂寞人已去。\n娟娟西江月，犹照草玄处。\n精怪喜无人，睢盱藏老树。",
        "dynasty": "唐",
        "collection_info": null
    },
    {
        "uuid": "1ea8ab4522e13b63598f89a11b5a76bb",
        "title": "司马相如琴台",
        "author": "岑参",
        "content": "相如琴台古，人去台亦空。\n台上寒萧条，至今多悲风。\n荒台汉时月，色与旧时同。",
        "dynasty": "唐",
        "collection_info": null
    },
    {
        "uuid": "3f69a3cb6c60bf98fc1e82687444b5e0",
        "title": "严君平卜肆",
        "author": "岑参",
        "content": "君平曾卖卜，卜肆芜已久。\n至今杖头钱，时时地上有。\n不知支机石，还在人间否。",
        "dynasty": "唐",
        "collection_info": null
    },
    {
        "uuid": "2e7a5332a2ca092083999c58c1057a63",
        "title": "张仪楼",
        "author": "岑参",
        "content": "传是秦时楼，巍巍至今在。\n楼南两江水，千古长不改。\n曾闻昔时人，岁月不相待。",
        "dynasty": "唐",
        "collection_info": null
    },
    {
        "uuid": "83022829468d48949deba01cf065a419",
        "title": "昇仙桥",
        "author": "岑参",
        "content": "长桥题柱去，犹是未达时。\n及乘驷马车，却从桥上归。\n名共东流水，滔滔无尽期。",
        "dynasty": "唐",
        "collection_info": null
    },
    {
        "uuid": "ddcb3cad032156677d089a3adb14d333",
        "title": "万里桥",
        "author": "岑参",
        "content": "成都与维扬，相去万里地。\n沧江东流疾，帆去如鸟翅。\n楚客过此桥，东看尽垂泪。",
        "dynasty": "唐",
        "collection_info": null
    },
    {
        "uuid": "ffa9ec72913242c0ba747959f783025d",
        "title": "石犀",
        "author": "岑参",
        "content": "江水初荡潏，蜀人几为鱼。\n向无尔石犀，安得有邑居。\n始知李太守，伯禹亦不如。",
        "dynasty": "唐",
        "collection_info": null
    },
    {
        "uuid": "7f06cf773ad3a11c1f388e906cfc1e87",
        "title": "龙女祠",
        "author": "岑参",
        "content": "龙女何处来，来时乘风雨。\n祠堂青林下，宛宛如相语。\n蜀人竞祈恩，捧酒仍击鼓。",
        "dynasty": "唐",
        "collection_info": null
    },
    {
        "uuid": "3e25262e0558cd70edb6e80bc89d42e6",
        "title": "使交河郡郡在火山脚其地苦热无雨雪献封大夫",
        "author": "岑参",
        "content": "奉使按胡俗，平明发轮台。\n暮投交河城，火山赤崔巍。\n九月尚流汗，炎风吹沙埃。\n何事阴阳工，不遣雨雪来。\n吾君方忧边，分阃资大才。\n昨者新破胡，安西兵马回。\n铁关控天涯，万里何辽哉。\n烟尘不敢飞，白草空皑皑。\n军中日无事，醉舞倾金罍。\n汉代李将军，微功合可咍。",
        "dynasty": "唐",
        "collection_info": null
    },
    {
        "uuid": "3cd355f367ef9dc5ee35f3df7d6d70df",
        "title": "与鲜于庶子自梓州成都少尹自襃城同行至利州道中作",
        "author": "岑参",
        "content": "剖竹向西蜀，岷峨眇天涯。\n空深北阙恋，岂惮南路赊。\n前日登七盘，旷然见三巴。\n汉水出嶓冢，梁山控襃斜。\n栈道笼迅湍，行人贯层崖。\n岩倾劣通马，石窄难容车。\n深林怯魑魅，洞穴防龙蛇。\n水种新插秧，山田正烧畬。\n夜猿啸山雨，曙鸟鸣江花。\n过午方始饭，经时旋及瓜。\n数公各游宦，千里皆辞家。\n言笑忘羁旅，还如在京华。",
        "dynasty": "唐",
        "collection_info": null
    },
    {
        "uuid": "29eaba50d8dd46c1370b40c5e088f16f",
        "title": "下外江舟怀终南旧居",
        "author": "岑参",
        "content": "杉冷晓猿悲，楚客心欲绝。\n孤舟巴山雨，万里阴台月。\n水宿已淹时，芦花白如雪。\n颜容老难赪，把镜悲鬓髮。\n早年好金丹，方士传口诀。\n敝庐终南下，久与真侣别。\n道书谁更开，药竈烟遂灭。\n顷来压尘网，安得有仙骨。\n岩壑归去来，公卿是何物。",
        "dynasty": "唐",
        "collection_info": null
    },
    {
        "uuid": "36fc49e8f80246ebabc44b29d1193c45",
        "title": "安西馆中思长安",
        "author": "岑参",
        "content": "家在日出处，朝来起东风。\n风从帝乡来，不异家信通。\n绝域地欲尽，孤城天遂穷。\n弥年但走马，终日随飘蓬。\n寂寞不得意，辛勤方在公。\n胡尘净古塞，兵气屯边空。\n乡路眇天外，归期如梦中。\n遥凭长房术，为缩天山东。",
        "dynasty": "唐",
        "collection_info": null
    },
    {
        "uuid": "4d1e62f2ed37819a32a388aeffe7e96b",
        "title": "暮秋山行",
        "author": "岑参",
        "content": "疲马卧长坂，夕阳下通津。\n山风吹空林，飒飒如有人。\n苍旻霁凉雨，石路无飞尘。\n千念集暮节，万籁悲萧晨。\n鶗鴂昨夜鸣，蕙草色已陈。\n况在远行客，自然多苦辛。",
        "dynasty": "唐",
        "collection_info": null
    },
    {
        "uuid": "87fbd5506c635434bc005bba7eeab5ce",
        "title": "赴犍为经龙阁道",
        "author": "岑参",
        "content": "侧径转青壁，危梁透沧波。\n汗流出鸟道，胆碎窥龙涡。\n骤雨暗溪口，归云网松萝。\n屡闻羌儿笛，厌听巴童歌。\n江路险復永，梦魂愁更多。\n圣朝幸典郡，不敢嫌岷峨。",
        "dynasty": "唐",
        "collection_info": null
    },
    {
        "uuid": "110f9d092c9a35fd1bb56d3ed956bcbe",
        "title": "江上阻风雨",
        "author": "岑参",
        "content": "江上风欲来，泊舟未能发。\n气昏雨已过，突兀山復出。\n积浪成高丘，盘涡为嵌窟。\n云低岸花掩，水涨滩草没。\n老树蛇蜕皮，崩崖龙退骨。\n平生抱忠信，艰险殊可忽。",
        "dynasty": "唐",
        "collection_info": null
    },
    {
        "uuid": "86000b559035640573f7d1af588c99d2",
        "title": "经火山",
        "author": "岑参",
        "content": "火山今始见，突兀蒲昌东。\n赤焰烧虏云，炎氛蒸塞空。\n不知阴阳炭，何独然此中。\n我来严冬时，山下多炎风。\n人马尽汗流，孰知造化功。",
        "dynasty": "唐",
        "collection_info": null
    },
    {
        "uuid": "3073cfb95f8da613bf028dc1f4e4c6f3",
        "title": "题铁门关楼",
        "author": "岑参",
        "content": "铁关天西涯，极目少行客。\n关门一小吏，终日对石壁。\n桥跨千仞危，路盘两崖窄。\n试登西楼望，一望头欲白。",
        "dynasty": "唐",
        "collection_info": null
    },
    {
        "uuid": "474daef7d55c27f36f8b6b168aebc67d",
        "title": "早上五盘岭",
        "author": "岑参",
        "content": "平旦驱驷马，旷然出五盘。\n江迴两崖鬬，日隐羣峰攒。\n苍翠烟景曙，森沈云树寒。\n松疎露孤驿，花密藏迴滩。\n栈道溪雨滑，畬田原草干。\n此行为知己，不觉蜀道难。",
        "dynasty": "唐",
        "collection_info": null
    },
    {
        "uuid": "39ae5b605b293a1278b6271600ec5035",
        "title": "峨眉东脚临江听猿怀二室旧庐",
        "author": "岑参",
        "content": "峨眉烟翠新，昨夜秋雨洗。\n分明峰头树，倒插秋江底。\n久别二室间，图他五斗米。\n哀猿不可听，北客欲流涕。",
        "dynasty": "唐",
        "collection_info": null
    },
    {
        "uuid": "ccb57ddced0f9bc3a4f75378fa061654",
        "title": "东归发犍为至泥溪舟中作",
        "author": "岑参",
        "content": "前日解侯印，泛舟归山东。\n平旦发犍为，逍遥信回风。\n七月江水大，沧波涨秋空。\n復有峨眉僧，诵经在舟中。\n夜泊防虎豹，朝行逼鱼龙。\n一道鸣迅湍，两边走连峰。\n猿拂岸花落，鸟啼檐树重。\n烟霭吴楚连，泝沿湖海通。\n忆昨在西掖，復曾入南宫。\n日出朝圣人，端笏陪羣公。\n不意今弃置，何由豁心胸。\n吾当海上去，且学乘桴翁。",
        "dynasty": "唐",
        "collection_info": null
    },
    {
        "uuid": "6780ce9a3658de8f737a59055ef15135",
        "title": "阻戎泸间羣盗",
        "author": "岑参",
        "content": "南州林莽深，亡命聚其间。\n杀人无昏晓，尸积填江湾。\n饿虎衔髑髅，饥乌啄心肝。\n腥裛滩草死，血流江水殷。\n夜雨风萧萧，鬼哭连楚山。\n三江行人绝，万里无征船。\n唯有白鸟飞，空见秋月园。\n罢官自南蜀，假道来兹川。\n瞻望阳台云，惆怅不敢前。\n帝乡北近日，泸口南连蛮。\n何当遇长房，缩地到京关。\n愿得随琴高，骑鱼向云烟。\n明主每忧人，节使恆在边。\n兵革方御寇，尔恶胡不悛。\n吾窃悲尔徒，此生安得全。",
        "dynasty": "唐",
        "collection_info": null
    },
    {
        "uuid": "f1dddad61c78da7b5a1c22dcafe9c054",
        "title": "郡斋闲坐",
        "author": "岑参",
        "content": "负郭无良田，屈身狥微禄。\n平生好疎旷，何事就羁束。\n幸曾趋丹墀，数得侍黄屋。\n故人尽荣宠，谁念此幽独。\n州县非宿心，云山欣满目。\n顷来废章句，终日披案牍。\n佐郡竟何成，自悲徒碌碌。",
        "dynasty": "唐",
        "collection_info": null
    },
    {
        "uuid": "3d44985cf4a8e77b7c2c7d12d275dfdd",
        "title": "衙郡守还",
        "author": "岑参",
        "content": "世事何反覆，一身难可料。\n头白翻折腰，还家私自笑。\n所嗟无产业，妻子嫌不调。\n五斗米留人，东溪忆垂钓。",
        "dynasty": "唐",
        "collection_info": null
    },
    {
        "uuid": "7789e6edee2b71e3c89d8bed8eef66c2",
        "title": "行军诗二首 一",
        "author": "岑参",
        "content": "吾窃悲此生，四十幸未老。\n一朝逢世乱，终日不自保。\n胡兵夺长安，宫殿生野草。\n伤心五陵树，不见二京道。\n我皇在行军，兵马日浩浩。\n胡雏尚未灭，诸将恳征讨。\n昨闻咸阳败，杀戮净如扫。\n积尸若丘山，流血涨丰镐。\n干戈碍乡国，豺虎满城堡。\n村落皆无人，萧条空桑枣。\n儒生有长策，无处豁怀抱。\n块然伤时人，举首哭苍昊。",
        "dynasty": "唐",
        "collection_info": null
    },
    {
        "uuid": "bd84708005f85aaa3bf365824e0e554a",
        "title": "行军诗二首 二",
        "author": "岑参",
        "content": "早知逢世乱，少小谩读书。\n悔不学弯弓，向东射狂胡。\n偶从谏官列，谬向丹墀趋。\n未能匡吾君，虚作一丈夫。\n抚劒伤世路，哀歌泣良图。\n功业今已迟，览镜悲白鬚。\n平生抱忠义，不敢私微躯。",
        "dynasty": "唐",
        "collection_info": null
    },
    {
        "uuid": "701f91da99cddee8f11aa568e01334cb",
        "title": "秋夕听罗山人弹三峡流泉",
        "author": "岑参",
        "content": "皤皤岷山老，抱琴鬓苍然。\n衫袖拂玉徽，为弹三峡泉。\n此曲弹未半，高堂如空山。\n石林何[飕飗]，忽在窗户间。\n绕指弄呜咽，青丝激潺湲。\n演漾怨楚云，虚徐韵秋烟。\n疑兼阳台雨，似杂巫山猿。\n幽引鬼神听，净令耳目便。\n楚客肠欲断，湘妃泪斑斑。\n谁裁青桐枝，絚以朱丝絃。\n能含古人曲，递与今人传。\n知音难再逢，惜君方年老。\n曲终月已落，惆[怅]东斋眠。",
        "dynasty": "唐",
        "collection_info": null
    },
    {
        "uuid": "c24600e4af10b224552548ba91a4ceb6",
        "title": "尹相公京兆府中棠树降甘露诗",
        "author": "岑参",
        "content": "相国尹京兆，政成人不欺。\n甘露降府庭，上天表无私。\n非无他人家，岂少羣木枝。\n被兹甘棠树，美掩召伯诗。\n团团甜如[蜜]，皛皛凝若脂。\n千柯玉光碎，万叶珠颗垂。\n昆崙何时来，庆云相逐飞。\n魏宫铜盘贮，汉帝金掌持。\n王泽布人和，精心动灵祇。\n君臣日同德，祯瑞方潜施。\n何术令大臣，感通能及兹。\n忽惊政化理，暗与神物期。\n却笑赵张辈，徒称今古稀。\n为君天下酒，曲糵将用时。",
        "dynasty": "唐",
        "collection_info": null
    },
    {
        "uuid": "8f0bfaa4806c800a9290636e0a543a7e",
        "title": "刘相公中书江山画障",
        "author": "岑参",
        "content": "相府征墨妙，挥毫天地穷。\n始知丹青笔，能夺造化功。\n潇湘在帘间，庐壑横座中。\n忽疑凤凰池，暗与江海通。\n粉白湖上云，黛青天际峰。\n昼日恆见月，孤帆如有风。\n岩花不飞落，涧草无春冬。\n担锡香鑪缁，钓鱼沧浪翁。\n如何平津意，尚想尘外踪。\n富贵心独轻，山林兴弥浓。\n喧幽趣颇异，出处事不同。\n请君为苍生，未可追赤松。",
        "dynasty": "唐",
        "collection_info": null
    },
    {
        "uuid": "859a1d2959da2a4e4aaa78096cb835f2",
        "title": "精卫",
        "author": "岑参",
        "content": "负劒出北门，乘桴适东溟。\n一鸟海上飞，云是帝女灵。\n玉颜溺水死，精卫空为名。\n怨积徒有志，力微竟不成。\n西山木石尽，巨壑何时平。",
        "dynasty": "唐",
        "collection_info": null
    },
    {
        "uuid": "9e9208b3700e4828e00b0d8f7cbc7971",
        "title": "石上藤",
        "author": "岑参",
        "content": "石上生孤藤，弱蔓依石长。\n不逢高枝引，未得凌空上。\n何处堪託身，为君长万丈。",
        "dynasty": "唐",
        "collection_info": null
    },
    {
        "uuid": "e5c58772afb7502d0d0cc8e966837631",
        "title": "临河客舍呈狄明府兄留题县南楼",
        "author": "岑参",
        "content": "黎阳城南雪正飞，黎阳渡头人未归。\n河边酒家堪寄宿，主人小女能缝衣。\n故人高卧黎阳县，一别三年不相见。\n邑中雨雪偏着时，隔河东郡人遥羡。\n邺都唯见古时丘，漳水还如旧日流。\n城上望乡应不见，朝来好是懒登楼。",
        "dynasty": "唐",
        "collection_info": null
    },
    {
        "uuid": "cabab1105a121b3388f9f22035dcb585",
        "title": "客舍悲秋有怀两省旧游呈幕中诸公",
        "author": "岑参",
        "content": "三度为郎便白头，一从出守五经秋。\n莫言圣主长不用，其那苍生应未休。\n人间岁月如流水，客舍秋风今又起。\n不知心事向谁论，江上蝉鸣空满耳。",
        "dynasty": "唐",
        "collection_info": null
    },
    {
        "uuid": "e8899d9ee1be4b2a8bc6c5e5ef73b6be",
        "title": "白雪歌送武判官归京",
        "author": "岑参",
        "content": "北风捲地白草折，胡天八月即飞雪。\n忽然一夜春风来，千树万树梨花开。\n散入珠帘湿罗幕，狐裘不暖锦衾薄。\n将军角弓不得控，都护铁衣冷难着。\n瀚海阑干百丈冰，愁云黪淡万里凝。\n中军置酒饮归客，胡琴琵琶与羌笛。\n纷纷暮雪下辕门，风掣红旗冻不翻。\n轮台东门送君去，去时雪满天山路。\n山迴路转不见君，雪上空留马行处。",
        "dynasty": "唐",
        "collection_info": null
    },
    {
        "uuid": "5a34fa1f6951b32048ce8dc8f43ed7a4",
        "title": "热海行送崔侍御还京",
        "author": "岑参",
        "content": "侧闻阴山胡儿语，西头热海水如煮。\n海上众鸟不敢飞，中有鲤鱼长且肥。\n岸傍青草常不歇，空中白雪遥旋灭。\n蒸沙烁石然虏云，沸浪炎波煎汉月。\n阴火潜烧天地鑪，何事偏烘西一隅。\n势吞月窟侵太白，气连赤坂通单于。\n送君一醉天山郭，正见夕阳海边落。\n柏台霜威寒逼人，热海炎气为之薄。",
        "dynasty": "唐",
        "collection_info": null
    },
    {
        "uuid": "922b993d3e771c4c668226a68329a55a",
        "title": "轮台歌奉送封大夫出师西征",
        "author": "岑参",
        "content": "轮台城头夜吹角，轮台城北旄头落。\n羽书昨夜过渠黎，单于已在金山西。\n戍楼西望烟尘黑，汉兵屯在轮台北。\n上将拥旄西出征，平明吹笛大军行。\n四边伐鼓雪海涌，三军大呼阴山动。\n虏塞兵气连云屯，战场白骨缠草根。\n劒河风急雪片阔，沙口石冻马蹄脱。\n亚相勤王甘苦辛，誓将报主静边尘。\n古来青史谁不见，今见功名胜古人。",
        "dynasty": "唐",
        "collection_info": null
    },
    {
        "uuid": "0a686b74366ac5f901599536ead3c57b",
        "title": "敷水歌送窦渐入京",
        "author": "岑参",
        "content": "罗敷昔时秦氏女，千载无人空处所。\n昔时流水至今流，万事皆逐东流去。\n此水东流无尽期，水声还似旧来时。\n岸花仍自羞红脸，堤柳犹能学翠眉。\n春去秋来不相待，水中月色长不改。\n罗敷养蚕空耳闻，使君五马今何在？九月霜天水正寒，故人西去度征鞍。\n水底鲤鱼幸无数，愿君别后垂尺素。",
        "dynasty": "唐",
        "collection_info": null
    },
    {
        "uuid": "ce12fd017b4f3d3a786886830b8ad850",
        "title": "天山雪歌送萧治归京",
        "author": "岑参",
        "content": "天山有雪常不开，千峰万岭雪崔嵬。\n北风夜捲赤亭口，一夜天山雪更厚。\n能兼汉月照银山，復逐胡风过铁关。\n交河城边飞鸟绝，轮台路上马蹄滑。\n晻霭寒氛万里凝，阑干阴崖千丈冰。\n将军狐裘卧不暖，都护宝刀冻欲断。\n正是天山雪下时，送君走马归京师。\n雪中何以赠君别，惟有青青松树枝。",
        "dynasty": "唐",
        "collection_info": null
    },
    {
        "uuid": "230cde24cfc90fef182e3302ab16476d",
        "title": "火山云歌送别",
        "author": "岑参",
        "content": "火山突兀赤亭口，火山五月火云厚。\n火云满山凝未开，飞鸟千里不敢来。\n平明乍逐胡风断，薄暮浑随塞雨回。\n缭绕斜吞铁关树，氛氲半掩交河戍。\n迢迢征路火山东，山上孤云随马去。",
        "dynasty": "唐",
        "collection_info": null
    },
    {
        "uuid": "e9a451de2ba57965651e621facec370d",
        "title": "青门歌送东台张判官",
        "author": "岑参",
        "content": "青门金锁平旦开，城头日出使车回。\n青门柳枝正堪折，路傍一日几人别。\n东出青门路不穷，驿楼官树灞陵东。\n花扑征衣看似绣，云随去马色疑骢。\n胡姬酒垆日未午，丝绳玉缸酒如乳。\n灞头落花没马蹄，昨夜微雨花成泥。\n黄鹂翅湿飞转低，关东尺书醉懒题。\n须臾望君不可见，扬鞭飞鞚疾如箭。\n借问使乎何时来，莫作东飞伯劳西飞燕。",
        "dynasty": "唐",
        "collection_info": null
    },
    {
        "uuid": "6940549e13dba493be6896cba349ebe0",
        "title": "梁园歌送河南王说判官",
        "author": "岑参",
        "content": "君不见梁孝王修竹园，颓墙隐辚势仍存。\n娇娥曼脸成草蔓，罗帷珠帘空竹根。\n大梁一旦人代改，秋月春风不相待。\n池中几度雁新来，洲上千年鹤应在。\n梁园二月梨花飞，却似梁王雪下时。\n当时置酒延枚叟，肯料平台狐兔走。\n万事翻覆如浮云，昔人空在今人口。\n单父古来称宓生，祗今为政有吾兄。\n輶轩若过梁园道，应傍琴台闻政声。",
        "dynasty": "唐",
        "collection_info": null
    },
    {
        "uuid": "7e4772f50d4225aa5ed51dfd2a663fda",
        "title": "走马川行奉送出师西征",
        "author": "岑参",
        "content": "君不见走马川行雪海边，平沙莽莽黄入天。\n轮台九月风夜吼，一川碎石大如斗，随风满地石乱走。\n匈奴草黄马正肥，金山西见烟尘飞。\n汉家大将西出师，将军金甲夜不脱。\n半夜军行戈相拨，风头如刀面如割。\n马毛带雪汗气蒸，五花连钱旋作冰。\n幕中草檄砚水凝，虏骑闻之应胆慑。\n料知短兵不敢接，车师西门伫献捷。",
        "dynasty": "唐",
        "collection_info": null
    },
    {
        "uuid": "1286abeedeea305003a62696bb0e1b74",
        "title": "函谷关歌送刘评事使关西",
        "author": "岑参",
        "content": "君不见函谷关，崩城毁壁至今在。\n树根草蔓遮古道，空谷千年长不改。\n寂寞无人空旧山，圣朝无外不须关。\n白马公孙何处去，青牛老人更不还。\n苍苔白骨空满地，月与古时长相似。\n野花不省见行人，山鸟何曾识关吏。\n故人方乘使者车，吾知郭丹却不如。\n请君时忆关外客，行到关西多致书。",
        "dynasty": "唐",
        "collection_info": null
    },
    {
        "uuid": "73f404fb34bd66c0bd96f63cbdc8d9e7",
        "title": "胡笳歌送颜真卿使赴河陇",
        "author": "岑参",
        "content": "君不闻胡笳声最悲，紫髯绿眼胡人吹。\n吹之一曲犹未了，愁杀楼兰征戍儿。\n凉秋八月萧关道，北风吹断天山草。\n昆崙山南月欲斜，胡人向月吹胡笳。\n胡笳怨兮将送君，秦山遥望陇山云。\n边城夜夜多愁梦，向月胡笳谁喜闻。",
        "dynasty": "唐",
        "collection_info": null
    },
    {
        "uuid": "d33ff4de42161d0f739773ce52717a5a",
        "title": "秦筝歌送外甥萧正归京",
        "author": "岑参",
        "content": "汝不闻秦筝声最苦，五色缠弦十三柱。\n怨调慢声如欲语，一曲未终日移午。\n红亭水木不知暑，忽弹黄钟和白纻。\n清风飒来云不去，闻之酒醒泪如雨。\n汝归秦兮弹秦声，秦声悲兮聊送汝。",
        "dynasty": "唐",
        "collection_info": null
    },
    {
        "uuid": "3fc6a3aefe19f97312035f9f4225f584",
        "title": "与独孤渐道别长句兼呈严八侍御",
        "author": "岑参",
        "content": "轮台客舍春草满，颍阳归客肠堪断。\n穷荒绝漠鸟不飞，万碛千山梦犹懒。\n怜君白面一书生，读书千卷未成名。\n五侯贵门脚不到，数亩山田身自耕。\n兴来浪迹无远近，及至辞家忆乡信。\n无事垂鞭信马头，西南几欲穷天尽。\n[奉]使三年独未归，边头词客旧来稀。\n借问君来得几日，到家不觉换春衣。\n高斋清昼卷帷幕，纱帽接䍦慵不着。\n中酒朝眠日色高，弹棋夜半灯花落。\n冰片高堆金错盘，满堂凛凛五月寒。\n桂林蒲萄新吐蔓，武城刺蜜未可餐。\n军中置酒夜挝鼓，锦筵红烛月未午。\n花门将军善胡歌，叶河蕃王能汉语。\n知尔园林压渭滨，夫人堂上泣罗帬。\n鱼龙川北盘溪雨，鸟鼠山西洮水云。\n台中严公于我厚，别后新诗满人口。\n自怜弃置天西头，因君为问相思否。",
        "dynasty": "唐",
        "collection_info": null
    },
    {
        "uuid": "36e067f368ee85545bb6635351e9282f",
        "title": "送费子归武昌",
        "author": "岑参",
        "content": "汉阳归客悲秋草，旅舍叶飞愁不扫。\n秋来倍忆武昌鱼，梦着只在巴陵道。\n曾随上将过祁连，离家十年恆在边。\n劒锋可惜虚用尽，马蹄无事今已穿。\n知君开馆常爱客，樗蒱百金每一掷。\n平生有钱将与人，江上故园空四壁。\n吾观费子毛骨奇，广眉大口仍赤髭。\n看君失路尚如此，人生贵贱那得知。\n高秋八月归南楚，东门一壶聊出祖。\n路指凤皇山北云，衣沾鹦鹉洲边雨。\n勿叹蹉跎白髮新，应须守道勿羞贫。\n男儿何必恋妻子，莫向江村老却人。",
        "dynasty": "唐",
        "collection_info": null
    },
    {
        "uuid": "b9ccfb00eab59d7d54aa716e35931085",
        "title": "送韩巽入都觐省便赴举",
        "author": "岑参",
        "content": "槐叶苍苍柳叶黄，秋高八月天欲霜。\n青门百壶送韩侯，白云千里连嵩丘。\n北堂倚门望君忆，东归扇枕后秋色。\n洛阳才子能几人，明年桂枝是君得。",
        "dynasty": "唐",
        "collection_info": null
    },
    {
        "uuid": "3db2fbd8564191de047823f0f77b4ff9",
        "title": "送李副使赴碛西官车",
        "author": "岑参",
        "content": "火山六月应更热，赤亭道口行人绝。\n知君惯度祁连城，岂能愁见轮台月。\n脱鞍暂入酒家垆，送君万里西击胡。\n功名祗向马上取，真是英雄一丈夫。",
        "dynasty": "唐",
        "collection_info": null
    },
    {
        "uuid": "2dcea781617f615fbd377afa1f9ce246",
        "title": "凉州馆中与诸判官夜集",
        "author": "岑参",
        "content": "弯弯月出挂城头，城头月出照梁州。\n凉州七里十万家，胡人半解弹琵琶。\n琵琶一曲肠堪断，风萧萧兮夜漫漫。\n河西幕中多故人，故人别来三五春。\n花门楼前见秋草，岂能贫贱相看老。\n一生大笑能几迴，斗酒相逢须醉倒。",
        "dynasty": "唐",
        "collection_info": null
    },
    {
        "uuid": "97ab04212a7db255f3df1db1b7e005af",
        "title": "酒泉太守席上醉后作",
        "author": "岑参",
        "content": "琵琶长笛曲相和，羌儿胡雏齐唱歌。\n浑炙犂牛烹野驼，交河美酒归叵罗。\n三更醉后军中寝，无奈秦山归梦何。",
        "dynasty": "唐",
        "collection_info": null
    },
    {
        "uuid": "caa58ef7218857fdad26c6aff9b19b17",
        "title": "偃师东与韩樽同诣景云晖上人即事",
        "author": "岑参",
        "content": "山阴老僧解楞伽，颍阳归客远相过。\n烟深草湿昨夜雨，雨后秋风渡漕河。\n空山终日尘事少，平郊远见行人小。\n尚书碛上黄昏钟，别驾渡头一归鸟。",
        "dynasty": "唐",
        "collection_info": null
    },
    {
        "uuid": "692cf9c2e302ff33a121782b1ff55e91",
        "title": "醉题匡城周少府厅壁",
        "author": "岑参",
        "content": "妇姑城南风雨秋，妇姑城中人独愁。\n愁云遮却望乡处，数日不上西南楼。\n故人薄暮公事闲，玉壶美酒琥珀殷。\n颍阳秋草今黄尽，醉卧君家犹未还。",
        "dynasty": "唐",
        "collection_info": null
    },
    {
        "uuid": "99c294b2a967c47070729af79e3f0dce",
        "title": "炖煌太守后庭歌",
        "author": "岑参",
        "content": "炖煌太守才且贤，郡中无事高枕眠。\n太守到来山出泉，黄砂碛裏人种田。\n炖煌耆旧鬓皓然，愿留太守更五年。\n城头月出星满天，曲房置酒张锦筵。\n美人红妆色正鲜，侧垂高髻插金钿。\n醉坐藏钩红烛前，不知鈎在若箇边。\n为君手把珊瑚鞭，射得半段黄金钱，此中乐事亦已偏。",
        "dynasty": "唐",
        "collection_info": null
    },
    {
        "uuid": "0496d6e8fb4a6bc5e8dea66a9b2fa229",
        "title": "喜韩樽相过",
        "author": "岑参",
        "content": "三月灞陵春已老，故人相逢耐醉倒。\n瓮头春酒黄花脂，禄米只充沽酒资。\n长安城中足年少，独共韩侯开口笑。\n桃花点地红斑斑，有酒留君且莫还。\n与君兄弟日携手，世上虚名好是闲。",
        "dynasty": "唐",
        "collection_info": null
    },
    {
        "uuid": "f4fc6482fd136b17724e04f850e9e0a3",
        "title": "银山碛西馆",
        "author": "岑参",
        "content": "银山碛口风似箭，铁门关西月如练。\n双双愁泪沾马毛，飒飒胡沙迸人面。\n丈夫三十未富贵，安能终日守笔砚。",
        "dynasty": "唐",
        "collection_info": null
    },
    {
        "uuid": "6daba29605dcb0e0c516ae5902e05283",
        "title": "感遇",
        "author": "岑参",
        "content": "五花骢马七香车，云是平阳帝子家。\n凤皇城头日欲斜，门前高树鸣春鸦。\n汉家鲁元君不闻，今作城西一古坟。\n昔来唯有秦王女，独自吹萧乘白云。",
        "dynasty": "唐",
        "collection_info": null
    },
    {
        "uuid": "5360098b58c785cf21052c530f2801c7",
        "title": "太白胡僧歌",
        "author": "岑参",
        "content": "闻有胡僧在太白，兰若去天三百尺。\n一持楞伽入中峰，世人难见但闻钟。\n牕边锡杖解两虎，床下钵盂藏一龙。\n草衣不鍼復不线，两耳垂肩眉覆面。\n此僧年几那得知，手种青松今十围。\n心将流水同清净，身与浮云无是非。\n商山老人已曾识，愿一见之何由得。\n山中有僧人不知，城裏看山空黛色。",
        "dynasty": "唐",
        "collection_info": null
    },
    {
        "uuid": "fb8e6469a78fb6954994a5b4d6c71b36",
        "title": "卫节度赤骠马歌",
        "author": "岑参",
        "content": "君家赤骠画不得，一团旋风桃花色。\n红缨紫鞚珊瑚鞭，玉鞍锦鞯黄金勒。\n请君鞲出看君骑，尾长窣地如红丝。\n自矜诸马皆不及，却忆百金新买时。\n香街紫陌凤城内，满城见者谁不爱。\n扬鞭骤急白汗流，弄影行骄碧蹄碎。\n紫髯胡雏金剪刀，平明剪出三鬉高。\n枥上看时独意气，众中牵出偏雄豪。\n骑将猎向南山口，城南孤兔不復有。\n草头一点疾如飞，却使苍鹰翻向后。\n忆昨看君朝未央，鸣珂拥盖满路香。\n始知边将真富贵，可怜人马相辉光。\n男儿称意得如此，骏马长鸣北风起。\n待君东去埽胡尘，为君一日行千里。",
        "dynasty": "唐",
        "collection_info": null
    },
    {
        "uuid": "47171d7091a5a8edaf0bee44eab6cfae",
        "title": "田使君美人舞如莲花北鋋歌",
        "author": "岑参",
        "content": "美人舞如莲花旋，世人有眼应未见。\n高堂满地红氍毹，试舞一曲天下无。\n此曲胡人传入汉，诸客见之惊且叹。\n慢脸娇娥纤復秾，轻罗金缕花葱茏。\n回裾转袖若飞雪，左鋋右鋋生旋风。\n琵琶横笛和未匝，花门山头黄云合。\n忽作出塞入塞声，白草胡沙寒飒飒。\n翻身入破如有神，前见后见回回新。\n始知诸曲不可比，采莲落梅徒聒耳。\n世人学舞祗是舞，恣态岂能得如此。",
        "dynasty": "唐",
        "collection_info": null
    },
    {
        "uuid": "68abf8b6f0d421ab93ee9cad65d1dd87",
        "title": "裴将军宅芦管歌",
        "author": "岑参",
        "content": "辽东九月芦叶断，辽东小儿采芦管。\n可怜新管清且悲，一曲风飘海头满。\n海树萧索天雨霜，管声寥亮月苍苍。\n白狼河北堪愁恨，玄兔城南皆断肠。\n辽东将军长安宅，美人芦管会佳客。\n弄调啾飕胜洞箫，发声窈窕欺横笛。\n夜半高堂客未回，祗将芦管送君杯。\n巧能陌上惊杨柳，復向园中误落梅。\n诸客爱之听未足，高捲珠帘列红烛。\n将军醉舞不肯休，更使美人吹一曲。",
        "dynasty": "唐",
        "collection_info": null
    },
    {
        "uuid": "f50436dd8fac4021d09aa2366dcc3dde",
        "title": "韦员外家花树歌",
        "author": "岑参",
        "content": "今年花似去年好，去年人到今年老。\n始知人老不如花，可惜落花君莫埽。\n君家兄弟不可当，列卿御史尚书郎。\n朝回花底恆会客，花扑玉缸春酒香。",
        "dynasty": "唐",
        "collection_info": null
    },
    {
        "uuid": "1cb5b4563567d18c5f7b1ebbd3ecf672",
        "title": "醉后戏与赵歌儿",
        "author": "岑参",
        "content": "秦州歌儿歌调苦，偏能立唱濮阳女。\n座中醉客不得意，闻之一声泪如雨。\n向使逢着汉帝怜，董贤气咽不能语。",
        "dynasty": "唐",
        "collection_info": null
    },
    {
        "uuid": "799767b8ec0f109daa38e023dc5df43b",
        "title": "范公丛竹歌",
        "author": "岑参",
        "content": "世人见竹不解爱，知君种竹府城内。\n此君託根幸得地，种来几时闻已大。\n盛暑翛翛丛色寒，闲宵槭槭叶声干。\n能清案牍帘下见，宜对琴书窗外看。\n为君成阴将蔽日，迸笋穿阶踏还出。\n守节偏凌御史霜，虚心愿比郎官笔。\n君莫爱南山松树枝，竹色四时也不移。\n寒天草木黄落尽，犹自青青君始知。",
        "dynasty": "唐",
        "collection_info": null
    },
    {
        "uuid": "a21f19bfcc8aab10cd85255b6bef984d",
        "title": "玉门关盖将军歌",
        "author": "岑参",
        "content": "盖将军，真丈夫，行年三十执金吾，身长七尺颇有鬚。\n玉门关城迥且孤，黄沙万里白草枯。\n南邻犬戎北接胡，将军到来备不虞。\n五千甲兵胆力麤，军中无事但欢娱。\n暖屋绣帘红地炉，织成壁衣花氍毹。\n灯前侍婢泻玉壶，金铛乱点野酡酥。\n紫绂金章左右趋，问着只是苍头奴。\n美人一双闲且都，朱唇翠眉映明矑。\n清歌一曲世所无，今日喜闻凤将雏。\n可怜绝胜秦罗敷，使君五马谩踟蹰。\n野草绣窠紫罗襦，红牙缕马对樗蒱。\n玉盘纤手撒作卢，众中夸道不曾输。\n枥上昂昂皆骏驹，桃花叱拨价最殊。\n骑将猎向城南隅，腊日射杀千年狐。\n我来塞外按边储，为君取醉酒剩沽。\n醉争酒盏相喧呼，忽忆咸阳旧酒徒。",
        "dynasty": "唐",
        "collection_info": null
    },
    {
        "uuid": "feccff696a59e27a3e2bfabdd0f6566a",
        "title": "赠酒泉韩太守",
        "author": "岑参",
        "content": "太守有能政，遥闻如古人。\n俸钱尽供客，家计常清贫。\n酒泉西望玉关道，千山万碛皆白草。\n辞君走马归长安，忆君倏忽令人老。",
        "dynasty": "唐",
        "collection_info": null
    },
    {
        "uuid": "925097a8373adfa8fa04dd850810862d",
        "title": "赠西岳山人李冈",
        "author": "岑参",
        "content": "君隐处，当一星，莲花峰头饭黄精，仙人掌上演丹经。\n鸟可到，人莫攀，隐来十年不下山。\n袖中短书谁为达，华阴道士卖药还。",
        "dynasty": "唐",
        "collection_info": null
    },
    {
        "uuid": "8e46c2def81242e437e0e2d813b9a73d",
        "title": "送张献心充副使归河西杂句",
        "author": "岑参",
        "content": "将门子弟君独贤，一从受命常在边。\n未至三十已高位，腰间金印色赭然。\n前日承恩白虎殿，归来见者谁不羡。\n箧中赐衣十重余，案上军书十二卷。\n看君谋智若有神，爱君词句皆清新。\n澄湖万顷深见底，清冰一片光照人。\n云中昨夜使星动，西门驿楼出相送。\n玉瓶素蚁腊酒香，金鞭白马紫游缰。\n花门南，燕支北，张掖城头云正黑，送君一去天外忆。",
        "dynasty": "唐",
        "collection_info": null
    },
    {
        "uuid": "bafc7e1de292ef2b350ad47610de09ea",
        "title": "送郭乂杂言",
        "author": "岑参",
        "content": "地上青草出，经冬今始归。\n博陵无近信，犹未换春衣。\n怜汝不忍别，送汝上酒楼。\n初行莫早发，且宿霸桥头。\n功名须及早，岁月莫虚掷。\n早年已工诗，近日兼注易。\n何时过东洛，早晚度盟津。\n朝歌城边柳亸地，邯郸道上花扑人。\n去年四月初，我正在河朔。\n曾上君家县北楼，楼上分明见恆岳。\n中山明府待君来，须计行程及早回。\n到家速觅长安使，待汝书封我自开。",
        "dynasty": "唐",
        "collection_info": null
    },
    {
        "uuid": "c1b3b44ffc8b72e33efc10fa17f79213",
        "title": "送魏升卿擢第归东都因怀魏校书陆浑乔潭",
        "author": "岑参",
        "content": "井上桐叶雨，灞亭卷秋风。\n故人适战胜，匹马归山东。\n问君今年三十几，能使香名满人耳。\n君不见三峰直上五千仞，见君文章亦如此。\n如君兄弟天下稀，雄辞健笔皆若飞。\n将军金印亸紫绶，御史铁冠重绣衣。\n乔生作尉别来久，因君为问平安否。\n魏侯校理復何如，前日人来不得书。\n陆浑山下佳可赏，蓬阁闲时日应往。\n自料青云未有期，谁知白髮偏能长。\n垆头青丝白玉瓶，别时相顾酒如倾。\n摇鞭举袂忽不见，千树万树空蝉鸣。",
        "dynasty": "唐",
        "collection_info": null
    },
    {
        "uuid": "39cd3860803ae4f7e197205e7b2a318c",
        "title": "送魏四落第还乡",
        "author": "岑参",
        "content": "东归不称意，客舍戴胜鸣。\n腊酒饮未尽，春衫缝已成。\n长安柳枝春欲来，洛阳梨花在前开。\n魏侯池馆今尚在，犹有太师歌舞台。\n君家盛德岂徒然，时人注意在吾贤。\n莫令别后无佳句，祗向垆头空醉眠。",
        "dynasty": "唐",
        "collection_info": null
    },
    {
        "uuid": "88ee378e231ca86978ef2b22b7f64fbe",
        "title": "送宇文南金放后归太原寓居因呈太原郝主簿",
        "author": "岑参",
        "content": "归去不得意，北京关路赊。\n却投晋山老，愁见汾阳花。\n翻作灞陵客，怜君丞相家。\n夜眠旅舍雨，晓辞春城鸦。\n送君繫马青门口，胡姬垆头劝君酒。\n为问太原贤主人，春来更有新诗否。",
        "dynasty": "唐",
        "collection_info": null
    },
    {
        "uuid": "49db4916cd4925447fdc5386ceadcb1f",
        "title": "西亭子送李司马",
        "author": "岑参",
        "content": "高高亭子郡城西，直上千尺与云齐。\n盘崖缘壁试攀跻，羣山向下飞鸟低。\n使君五马天半嘶，丝绳玉壶为君提。\n坐来一望无端倪，红花绿柳莺乱啼。\n千家万井连迴溪，酒行未醉闻暮鸡，点笔操纸为君题。\n为君题，惜解携，草萋萋，没马蹄。",
        "dynasty": "唐",
        "collection_info": null
    },
    {
        "uuid": "c0284f74be17adedfba5c74ae53146ae",
        "title": "渔父",
        "author": "岑参",
        "content": "扁舟沧浪叟，心与沧浪清。\n不自道乡里，无人知姓名。\n朝从滩上饭，暮向芦中宿。\n歌竟还復歌，手持一竿竹。\n竿头钓丝长丈余，鼓栧乘流无定居。\n世人那得识深意，此翁取适非取鱼。",
        "dynasty": "唐",
        "collection_info": null
    },
    {
        "uuid": "19201adb859f118b1d0b8d1654f583ad",
        "title": "登古邺城",
        "author": "岑参",
        "content": "下马登邺城，城空復何见。\n东风吹野火，暮入飞云殿。\n城隅南对望陵台，漳水东流不復回。\n武帝宫中人去尽，年年春色为谁来。",
        "dynasty": "唐",
        "collection_info": null
    },
    {
        "uuid": "061219b2c0cf79c312717ec82b25290e",
        "title": "邯郸客舍歌",
        "author": "岑参",
        "content": "客从长安来，驱马邯郸道。\n伤心丛台下，一带生蔓草。\n客舍门临漳水边，垂杨下繫钓鱼船。\n邯郸女儿夜沽酒，对客挑灯夸数钱。\n酪酊醉时日正午，一曲狂歌垆上眠。",
        "dynasty": "唐",
        "collection_info": null
    },
    {
        "uuid": "b4c8bd28548fa4dabfd2f83f625d38dd",
        "title": "宿蒲关东店忆杜陵别业",
        "author": "岑参",
        "content": "关门锁归客，一夜梦还家。\n月落河上晓，遥闻秦树鸦。\n长安二月归正好，杜陵树边纯是花。",
        "dynasty": "唐",
        "collection_info": null
    },
    {
        "uuid": "e9a8977cd8a5d815912dec4006d4b640",
        "title": "感遇",
        "author": "岑参",
        "content": "北山有芳杜，靡靡花正发。\n未及得采之，秋风忽吹杀。\n君不见拂云百丈青松柯，纵使秋风无奈何。\n四时常作青黛色，可怜杜花不相识。",
        "dynasty": "唐",
        "collection_info": null
    },
    {
        "uuid": "035678c9e18eea6e095e1e53a43b5a51",
        "title": "优钵罗花歌",
        "author": "岑参",
        "content": "白山南，赤山北，其间有花人不识。\n绿茎碧叶好颜色，叶六瓣，花九房，夜掩朝开多异香，何不生彼中国兮生西方？移根在庭，媚我公堂，耻与众草之为伍，何亭亭而独芳？何不为人之所赏兮？深山穷谷委严霜。\n吾窃悲阳关道路长，曾不得献于君王。",
        "dynasty": "唐",
        "collection_info": null
    },
    {
        "uuid": "6062e16530cf9663d198156388147e27",
        "title": "蜀葵花歌",
        "author": "岑参",
        "content": "昨日一花开，今日一花开。\n今日花正好，昨日花已老。\n始知人老不如花，可惜落花君莫埽。\n人生不得长少年，莫惜床头沽酒钱。\n请君有钱向酒家，君不见，蜀葵花。",
        "dynasty": "唐",
        "collection_info": null
    },
    {
        "uuid": "5476763fc447f9c0da30e8987cd22cd3",
        "title": "题李士曹厅壁画度雨云歌",
        "author": "岑参",
        "content": "似出栋梁裏，如和风雨飞。\n掾曹有时不敢归，谓言雨过湿人衣。",
        "dynasty": "唐",
        "collection_info": null
    },
    {
        "uuid": "67501e49f2ada44b137422b13d17604c",
        "title": "入蒲关先寄秦中故人",
        "author": "岑参",
        "content": "秦山数点似青黛，渭上一条如白练。\n京师故人不可见，寄将两眼看飞燕。",
        "dynasty": "唐",
        "collection_info": null
    },
    {
        "uuid": "2dd516292d60ab31c41c7704153ec18c",
        "title": "长门怨",
        "author": "岑参",
        "content": "君王嫌妾妬，闭妾在长门。\n舞袖垂新宠，愁眉结旧恩。\n绿钱侵履迹，红粉湿啼痕。\n羞被夭桃笑，看春独不言。",
        "dynasty": "唐",
        "collection_info": null
    },
    {
        "uuid": "d9e625ea23529ccff08a7a4bc33cbc6d",
        "title": "寄左省杜拾遗",
        "author": "岑参",
        "content": "联步趋丹陛，分曹限紫微。\n晓随天仗入，暮惹御香归。\n白髮悲花落，青云羡鸟飞。\n圣朝无阙事，自觉谏书稀。",
        "dynasty": "唐",
        "collection_info": null
    },
    {
        "uuid": "a04764c17097618c73f7d37c95ba8a3c",
        "title": "岁暮碛外寄元撝",
        "author": "岑参",
        "content": "西风传戍鼓，南望见前军。\n沙碛人愁月，山城犬吠云。\n别家逢逼岁，出塞独离羣。\n髮到阳关白，书今远报君。",
        "dynasty": "唐",
        "collection_info": null
    },
    {
        "uuid": "9fd2877f2accfcde9402660a724da79f",
        "title": "寄宇文判官",
        "author": "岑参",
        "content": "西行殊未已，东望何时还。\n终日风与雪，连天沙復山。\n二年领公事，两度过阳关。\n相忆不可见，别来头已斑。",
        "dynasty": "唐",
        "collection_info": null
    },
    {
        "uuid": "9051e940f7f648f872530f214e5ed242",
        "title": "宿关西客舍寄东山严许二山人时天宝初七月初三日在内学见有高道举征",
        "author": "岑参",
        "content": "云送关西雨，风传渭北秋。\n孤灯然客梦，寒杵捣乡愁。\n滩上思严子，山中忆许由。\n苍生今有望，飞诏下林丘。",
        "dynasty": "唐",
        "collection_info": null
    },
    {
        "uuid": "18034b2ac3667cb3fdcff10e51f4a555",
        "title": "丘中春卧寄王子",
        "author": "岑参",
        "content": "田中开白室，林下闭玄关。\n卷迹人方处，无心云自闲。\n竹深喧暮鸟，花缺露春山。\n胜事那能说，王孙去未还。",
        "dynasty": "唐",
        "collection_info": null
    },
    {
        "uuid": "661f5723c0f4bf021de3be2a4ea03450",
        "title": "江行夜宿龙吼滩临眺思峨眉隐者兼寄幕中诸公",
        "author": "岑参",
        "content": "官舍临江口，滩声人惯闻。\n水烟晴吐月，山火夜烧云。\n且欲寻方士，无心恋使君。\n异乡何可住，况復久离羣。",
        "dynasty": "唐",
        "collection_info": null
    },
    {
        "uuid": "ee65f91cb9e9401a91f618e4108a646d",
        "title": "汉川山行呈成少尹",
        "author": "岑参",
        "content": "西蜀方携手，南宫忆比肩。\n平生犹不浅，羁旅转相怜。\n山店云迎客，江村犬吠船。\n秋来取一醉，须待月光眠。",
        "dynasty": "唐",
        "collection_info": null
    },
    {
        "uuid": "d8940cb788ce6e893cbd88e02be64d57",
        "title": "奉和杜相公初发京城作",
        "author": "岑参",
        "content": "按节辞黄阁，登坛恋赤墀。\n衔恩期报主，授律远行师。\n野鹊迎金印，郊云拂画旗。\n叨陪幕中客，敢和出车诗。",
        "dynasty": "唐",
        "collection_info": null
    },
    {
        "uuid": "544b820aacd59e6bcda9a081536ca2a0",
        "title": "敬酬李判官使院即事见呈",
        "author": "岑参",
        "content": "公府日无事，吾徒只是闲。\n草根侵柱础，苔色上门关。\n饮砚时见鸟，卷帘晴对山。\n新诗吟未足，昨夜梦东还。",
        "dynasty": "唐",
        "collection_info": null
    },
    {
        "uuid": "95cc8f5e804a13dae7f95650b085b043",
        "title": "虢州酬辛侍御见赠",
        "author": "岑参",
        "content": "门柳叶已大，春花今復阑。\n鬓毛方二色，愁绪日千端。\n夫子屡新命，鄙夫仍旧官。\n相思难见面，时展尺书看。",
        "dynasty": "唐",
        "collection_info": null
    },
    {
        "uuid": "1620cd0ba3ed57dd63dbccea25dd140a",
        "title": "酬崔十三侍御登玉垒山思故园见寄",
        "author": "岑参",
        "content": "玉垒天晴望，诸峰尽觉低。\n故园江树北，斜日巅云西。\n旷野看人小，长空共鸟齐。\n高山徒仰止，不得日攀跻。",
        "dynasty": "唐",
        "collection_info": null
    },
    {
        "uuid": "5703e16f0d7f0d6f7bf57e662dbd925c",
        "title": "南楼送卫凭",
        "author": "岑参",
        "content": "近县多过客，似君诚亦稀。\n南楼取凉好，便送故人归。\n鸟向望中灭，雨侵晴处飞。\n应须乘月去，且为解征衣。",
        "dynasty": "唐",
        "collection_info": null
    },
    {
        "uuid": "30946122ad2bcfb6320f1a6fa075707a",
        "title": "送王伯伦应制授正字归",
        "author": "岑参",
        "content": "当年最称意，数子不如君。\n战胜时偏许，名高人共闻。\n半天城北雨，斜日灞西云。\n科斗皆成字，无令错古文。",
        "dynasty": "唐",
        "collection_info": null
    },
    {
        "uuid": "67ac159ace0d36c292400faec12c0f0c",
        "title": "送宇文舍人出宰元城",
        "author": "岑参",
        "content": "双凫出未央，千里过河阳。\n马带新行色，衣闻旧御香。\n县花迎墨绶，关柳拂铜章。\n别后能为政，相思淇水长。",
        "dynasty": "唐",
        "collection_info": null
    },
    {
        "uuid": "e4f2cb9f4019c81cc093f9429515ac6f",
        "title": "崔驸马山池重送宇文明府",
        "author": "岑参",
        "content": "竹裏过红桥，花间藉绿苗。\n池凉醒别酒，山翠拂行镳。\n凤去妆楼闭，凫飞叶县遥。",
        "dynasty": "唐",
        "collection_info": null
    },
    {
        "uuid": "6d9e832b8826eda46c4ae9b66a9baea0",
        "title": "送李郎尉武康",
        "author": "岑参",
        "content": "潘郎腰绶新，霅上县花春。\n山色低官舍，湖光映吏人。\n不须嫌邑小，莫即耻家贫。\n更作东征赋，知君有老亲。",
        "dynasty": "唐",
        "collection_info": null
    },
    {
        "uuid": "57c44d048ef2e8963ddfb3c6d46dc26d",
        "title": "碛西头送李判官入京",
        "author": "岑参",
        "content": "一身从远使，万里向安西。\n汉月垂乡泪，胡沙费马蹄。\n寻河愁地尽，过碛觉天低。\n送子军中饮，家书醉裏题。",
        "dynasty": "唐",
        "collection_info": null
    },
    {
        "uuid": "0b000df4e7695464f36b16cfcb7bf90b",
        "title": "陪使君早春西亭送王赞府赴选",
        "author": "岑参",
        "content": "西亭繫五马，为送故人归。\n客舍草新出，关门花欲飞。\n到来逢岁酒，却去换春衣。\n吏部应相待，如君才调稀。",
        "dynasty": "唐",
        "collection_info": null
    },
    {
        "uuid": "0cf318ffccefab1008637c1744bed74c",
        "title": "送刘郎将归河东",
        "author": "岑参",
        "content": "借问虎贲将，从军凡几年。\n杀人宝刀缺，走马貂裘穿。\n山雨醒别酒，关云迎渡船。\n谢君贤主将，岂忘轮台边。",
        "dynasty": "唐",
        "collection_info": null
    },
    {
        "uuid": "7f86470579f120d02a1fafabaf6b2672",
        "title": "浐水东店送唐子归嵩阳",
        "author": "岑参",
        "content": "野店临官路，重城压御堤。\n山开灞水北，雨过杜陵西。\n归梦秋能作，乡书醉懒题。\n桥回忽不见，征马尚闻嘶。",
        "dynasty": "唐",
        "collection_info": null
    },
    {
        "uuid": "717c463bba02bd5ea2ff831d90b2d9cd",
        "title": "西亭送蒋侍御还京",
        "author": "岑参",
        "content": "忽闻骢马至，喜见故人来。\n欲语多时别，先愁计日回。\n山河宜晚眺，云雾待君开。\n为报乌台客，须怜白髮催。",
        "dynasty": "唐",
        "collection_info": null
    },
    {
        "uuid": "c0f687e09d1ea789f4545ec2220923d0",
        "title": "水亭送刘颙使还归节度",
        "author": "岑参",
        "content": "无计留君住，应须绊马蹄。\n红亭莫惜醉，白日眼看低。\n解带怜高柳，移床爱小溪。\n此来相见少，正事各东西。",
        "dynasty": "唐",
        "collection_info": null
    },
    {
        "uuid": "6c0449b3a90cd46147eb2d2663a89714",
        "title": "送杨录事充潼关判官",
        "author": "岑参",
        "content": "夫子方寸裏，秋天澄霁江。\n关西望第一，郡内政无双。\n狭室下珠箔，连宵倾玉缸。\n平明犹未醉，斜月隐书牕。",
        "dynasty": "唐",
        "collection_info": null
    },
    {
        "uuid": "cb9f37a9631d577276f9944f0db674f1",
        "title": "送裴判官自贼中再归河阳幕府",
        "author": "岑参",
        "content": "东郊未解围，忠义似君稀。\n误落胡尘裏，能持汉节归。\n卷帘山对酒，上马雪沾衣。\n却向嫖姚幕，翩翩去若飞。",
        "dynasty": "唐",
        "collection_info": null
    },
    {
        "uuid": "2faab94b05020ba881e64a4181dfad54",
        "title": "送陕县王主簿赴襄阳成亲",
        "author": "岑参",
        "content": "六月襄山道，三星汉水边。\n求凤应不远，去马剩须鞭。\n野店愁中雨，江城梦裏蝉。\n襄阳多故事，为我访先贤。",
        "dynasty": "唐",
        "collection_info": null
    },
    {
        "uuid": "7b51cf700f5cafadeffdb3d54273349a",
        "title": "送李卿赋得孤岛石",
        "author": "岑参",
        "content": "一片他山石，巉巉映小池。\n绿窠攒剥藓，尖硕坐鸬鷀。\n水底看常倒，花边势欲欹。\n君心能不转，卿月岂相离。",
        "dynasty": "唐",
        "collection_info": null
    },
    {
        "uuid": "0b400169ae66ab91524bad64a8aa3468",
        "title": "送王录事却归华阴",
        "author": "岑参",
        "content": "相送欲狂歌，其如此别何。\n攀辕人共惜，解印日无多。\n仙掌云重见，关门路再过。\n双鱼莫不寄，县外是黄河。",
        "dynasty": "唐",
        "collection_info": null
    },
    {
        "uuid": "0803d7276444fbbca7779203e43a1ab7",
        "title": "送二十二兄北游寻罗中",
        "author": "岑参",
        "content": "斗柄欲东指，吾兄方北游。\n无媒谒明主，失计干诸侯。\n夜雪入穿履，朝霜凝敝裘。\n遥知客舍饮，醉裏闻春鸠。",
        "dynasty": "唐",
        "collection_info": null
    },
    {
        "uuid": "f178341669a6ff43a0ad5d832fb12843",
        "title": "送郑堪归东京氾水别业",
        "author": "岑参",
        "content": "客舍见春草，忽闻思旧山。\n看君灞陵去，匹马成皋还。\n对酒风与雪，向家河復关。\n因悲宦游子，终岁无时闲。",
        "dynasty": "唐",
        "collection_info": null
    },
    {
        "uuid": "9cc5af14776d657eb0275c2753ac2083",
        "title": "送崔全被放归都觐省",
        "author": "岑参",
        "content": "夫子不自衒，世人知者稀。\n来倾阮氏酒，去着老莱衣。\n渭北草新出，关东花欲飞。\n楚王犹自惑，宋玉且将归。",
        "dynasty": "唐",
        "collection_info": null
    },
    {
        "uuid": "0616b59164a932bd4d149349d3f1c325",
        "title": "送孟孺卿落第归济阳",
        "author": "岑参",
        "content": "献赋头欲白，还家衣已穿。\n羞过灞陵树，归种汶阳田。\n客舍少乡信，床头无酒钱。\n圣朝徒侧席，济上独遗贤。",
        "dynasty": "唐",
        "collection_info": null
    },
    {
        "uuid": "db3f6182695d8ef892d10902b1392bc6",
        "title": "送裴校书从大夫淄川觐省",
        "author": "岑参",
        "content": "尚书未出守，爱子向青州。\n一路通关树，孤城近海楼。\n怀中江橘熟，倚处戟门秋。\n更奉轻轩去，知君无客愁。",
        "dynasty": "唐",
        "collection_info": null
    },
    {
        "uuid": "344eab9aa05c1603e88e73e106dfea42",
        "title": "送杨千牛趂岁赴汝南郡觐省便成婚",
        "author": "岑参",
        "content": "问吉转征鞍，安仁道姓潘。\n归期明主赐，别酒故人欢。\n珠箔障炉暖，孤裘耐腊寒。\n汝南遥倚望，蚤去及春盘。",
        "dynasty": "唐",
        "collection_info": null
    },
    {
        "uuid": "e09dfc3aeba894b00cae41383114d2ec",
        "title": "送胡象落第归王屋别业",
        "author": "岑参",
        "content": "看君尚少年，不第莫悽然。\n可即疲献赋，山村归种田。\n野花迎短褐，河柳拂长鞭。\n置酒聊相送，青门一醉眠。",
        "dynasty": "唐",
        "collection_info": null
    },
    {
        "uuid": "d0a4e13901b368a7bfc557facdff23dd",
        "title": "送颜韶",
        "author": "岑参",
        "content": "迁客犹未老，圣朝今復归。\n一从襄阳住，几度梨花飞。\n世事了可见，怜君人亦稀。\n相逢贪醉卧，未得作春衣。",
        "dynasty": "唐",
        "collection_info": null
    },
    {
        "uuid": "adaf9a17409efd8688e2031c7a24ef1e",
        "title": "送杜佐下第归陆浑别业",
        "author": "岑参",
        "content": "正月今欲半，陆浑花未开。\n出关见青草，春色正东来。\n夫子且归去，明时方爱才。\n还须及秋赋，莫即隐嵩莱。",
        "dynasty": "唐",
        "collection_info": null
    },
    {
        "uuid": "482de5275e0495b732e5fd7bdeee8b10",
        "title": "送张郎中赴陇右觐省卿公",
        "author": "岑参",
        "content": "中郎凤一毛，世上独贤豪。\n弱冠已银印，出身唯宝刀。\n还家卿月迥，度陇将星高。\n幕下多相识，边书醉懒操。",
        "dynasty": "唐",
        "collection_info": null
    },
    {
        "uuid": "032bd23b81e9f2feb5e2b48bbe002d77",
        "title": "送楚丘曲少府赴官",
        "author": "岑参",
        "content": "青袍美少年，黄绶一神仙。\n微子城东面，梁王苑北边。\n桃花色似马，榆荚小于钱。\n单父闻相近，家书早为传。",
        "dynasty": "唐",
        "collection_info": null
    },
    {
        "uuid": "ac8b5638603b69ced7412d74336b8e34",
        "title": "送蜀郡李掾",
        "author": "岑参",
        "content": "饮酒俱未醉，一言聊赠君。\n功曹善为政，明主还应闻。\n夜宿劒门月，朝行巴水云。\n江城菊花发，满道香氛氲。",
        "dynasty": "唐",
        "collection_info": null
    },
    {
        "uuid": "372e0acb101f3ee41e515260c117e00f",
        "title": "送郑少府赴滏阳",
        "author": "岑参",
        "content": "子真河朔尉，邑里带清漳。\n春草迎袍色，晴花拂绶香。\n青山入官舍，黄鸟度宫墙。\n若到铜台上，应怜魏寝荒。",
        "dynasty": "唐",
        "collection_info": null
    },
    {
        "uuid": "27c5a77ae394aa4602e82ca6e86528bf",
        "title": "还高冠潭口留别舍弟",
        "author": "岑参",
        "content": "昨日山有信，祗今耕种时。\n遥传杜陵叟，怪我还山迟。\n独向潭上酌，无人林下棊。\n东溪忆汝处，闲卧对鸬鷀。",
        "dynasty": "唐",
        "collection_info": null
    },
    {
        "uuid": "cc47895dd55913af4f2abf7d919895d2",
        "title": "醴泉东溪送程皓元镜微入蜀",
        "author": "岑参",
        "content": "蜀郡路漫漫，梁州过七盘。\n二人来信宿，一县醉衣冠。\n溪逼春衫冷，林交宴席寒。\n西南如喷酒，遥向雨中看。",
        "dynasty": "唐",
        "collection_info": null
    },
    {
        "uuid": "3096a5dcd9a449dda0a439a62a6470ce",
        "title": "夏初醴泉南楼送太康颜少府",
        "author": "岑参",
        "content": "何地堪相饯，南楼出万家。\n可怜高处送，远见故人车。\n野果新成子，庭槐欲作花。\n爱君兄弟好，书向颍中夸。",
        "dynasty": "唐",
        "collection_info": null
    },
    {
        "uuid": "2d66c7479c381dd026f0d7512a5c8a28",
        "title": "送严诜擢第归蜀",
        "author": "岑参",
        "content": "巴江秋月新，阁道发征轮。\n战胜真才子，名高动世人。\n工文能似舅，擢第去荣亲。\n十月天官待，应须早赴秦。",
        "dynasty": "唐",
        "collection_info": null
    },
    {
        "uuid": "fe682ad78b8abda792e95d6b84a95299",
        "title": "送张直公归南郑拜省",
        "author": "岑参",
        "content": "夫子思何速，世人皆叹奇。\n万言不加点，七步犹嫌迟。\n对酒落日后，还家飞雪时。\n北堂应久待，乡梦促征期。",
        "dynasty": "唐",
        "collection_info": null
    },
    {
        "uuid": "36d08db9cae576a692595393dd7c20b0",
        "title": "送周子落第游荆南",
        "author": "岑参",
        "content": "足下復不第，家贫寻故人。\n且倾湘南酒，羞对关西尘。\n山店橘花发，江城枫叶新。\n若从巫峡过，应见楚王神。",
        "dynasty": "唐",
        "collection_info": null
    },
    {
        "uuid": "59dba598c78e4799a1e4b6641358b36d",
        "title": "送薛彦伟擢第东归",
        "author": "岑参",
        "content": "时辈似君稀，青春战胜归。\n名登郄诜第，身着老莱衣。\n称意人皆羡，还家马若飞。\n一枝谁不折，棣蕚独相辉。",
        "dynasty": "唐",
        "collection_info": null
    },
    {
        "uuid": "8d50df9cf06316cf30877be076279483",
        "title": "送杨瑗尉南海",
        "author": "岑参",
        "content": "不择南州尉，高堂有老亲。\n楼台重蜃气，邑里杂鲛人。\n海暗三山雨，花明五岭春。\n此乡多宝玉，慎莫厌清贫。",
        "dynasty": "唐",
        "collection_info": null
    },
    {
        "uuid": "9122ca1218ecd686a2288dce32d18cc2",
        "title": "凤翔府行军送程使君赴成州",
        "author": "岑参",
        "content": "程侯新出守，好日发行军。\n拜命时人羡，能官圣主闻。\n江楼黑塞雨，山郭冷秋云。\n竹马诸童子，朝朝待使君。",
        "dynasty": "唐",
        "collection_info": null
    },
    {
        "uuid": "b1d91e5a81d5ad2402b5b5926ffc9446",
        "title": "送张昇卿宰新滏",
        "author": "岑参",
        "content": "官柳叶尚小，长安春未浓。\n送君浔阳宰，把酒青门钟。\n水驿楚云冷，山城江树重。\n遥知南湖上，只对香炉峰。",
        "dynasty": "唐",
        "collection_info": null
    },
    {
        "uuid": "57ed1bf0a17ff79e4be748ecaefd4108",
        "title": "送陈子归陆浑别业",
        "author": "岑参",
        "content": "虽不旧相识，知君丞相家。\n故园伊川上，夜梦方山花。\n种药畏春过，出关愁路赊。\n青门酒垆别，日暮东城鸦。",
        "dynasty": "唐",
        "collection_info": null
    },
    {
        "uuid": "a4277ecb7165c77cd1e2d29623a9e059",
        "title": "稠桑驿喜逢严河南中丞便别",
        "author": "岑参",
        "content": "驷马映花枝，人人夹路窥。\n离心且莫问，春草自应知。\n不谓青云客，犹思紫禁时。\n别君能几日，看取鬓成丝。",
        "dynasty": "唐",
        "collection_info": null
    },
    {
        "uuid": "890999bf1a3ec161e7fcac9adc630fc5",
        "title": "送蒲秀才擢第归蜀",
        "author": "岑参",
        "content": "去马疾如飞，看君战胜归。\n新登郄诜第，更着老莱衣。\n汉水行人少，巴山客舍稀。\n向南风候暖，腊月见春辉。",
        "dynasty": "唐",
        "collection_info": null
    },
    {
        "uuid": "e37ec6ed30c6d1801d0c8d1b9647e55f",
        "title": "送郭司马赴伊吾郡请示李明府",
        "author": "岑参",
        "content": "安西美少年，脱劒卸弓弦。\n不倚将军势，皆称司马贤。\n秋山城北面，古治郡东边。\n江上舟中月，遥思李郭仙。",
        "dynasty": "唐",
        "collection_info": null
    },
    {
        "uuid": "6deac7d690b9356bb9454e10c71a020b",
        "title": "送滕亢擢第归苏州拜亲",
        "author": "岑参",
        "content": "送尔姑苏客，沧波秋正凉。\n橘怀三箇去，桂折一枝将。\n湖上山当舍，天边水是乡。\n江村人事少，时作捕鱼郎。",
        "dynasty": "唐",
        "collection_info": null
    },
    {
        "uuid": "d43e798649f95e6b21305d7eb1a0ead7",
        "title": "送任郎中出守明州",
        "author": "岑参",
        "content": "罢起郎官草，初封刺史符。\n城边楼枕海，郭裏树侵湖。\n郡政傍连楚，朝恩独借吴。\n观涛秋正好，莫不上姑苏。",
        "dynasty": "唐",
        "collection_info": null
    },
    {
        "uuid": "d5ec70e5b029499688000a8276bb59a2",
        "title": "临洮客舍留别祁四",
        "author": "岑参",
        "content": "无事向边外，至今仍不归。\n三年绝乡信，六月未春衣。\n客舍洮水聒，孤城胡雁飞。\n心知别君后，开口笑应稀。",
        "dynasty": "唐",
        "collection_info": null
    },
    {
        "uuid": "80faa352c3b2e16e0a788186bd632e42",
        "title": "送弘文李校书往汉南拜亲",
        "author": "岑参",
        "content": "未识已先闻，清辞果出羣。\n如逢祢处士，似见鲍参军。\n梦暗巴山雨，家连汉水云。\n慈亲思爱子，几度泣霑帬。",
        "dynasty": "唐",
        "collection_info": null
    },
    {
        "uuid": "3db225e5b4d1f1121526d6952591bf93",
        "title": "送李别将摄伊吾令充使赴武威便寄崔员外",
        "author": "岑参",
        "content": "词赋满书囊，胡为在战场。\n行间脱宝劒，邑里挂铜章。\n马疾飞千里，凫飞向五凉。\n遥知竹林下，星使对星郎。",
        "dynasty": "唐",
        "collection_info": null
    },
    {
        "uuid": "899dde9e8542fe82ae789d0eb637bbbf",
        "title": "送四镇薛侍御东归",
        "author": "岑参",
        "content": "相送泪沾衣，天涯独未归。\n将军初得罪，门客復何依。\n梦去湖山阔，书停陇雁稀。\n园林幸接近，一为到柴扉。",
        "dynasty": "唐",
        "collection_info": null
    },
    {
        "uuid": "d281b32e86121a4bb2cda75613dd946e",
        "title": "送张都尉东归",
        "author": "岑参",
        "content": "白羽绿弓弦，年年只在边。\n还家劒锋尽，出塞马蹄穿。\n逐虏西踰海，平胡北到天。\n封侯应不远，燕颔岂徒然。",
        "dynasty": "唐",
        "collection_info": null
    },
    {
        "uuid": "ea021bf34bc04623517af242aae28648",
        "title": "送樊侍御使丹阳便觐",
        "author": "岑参",
        "content": "卧病穷巷晚，忽惊骢马来。\n知君京口去，借问几时回。\n驿舫江风引，乡书海雁催。\n慈亲应倍喜，爱子在霜台。",
        "dynasty": "唐",
        "collection_info": null
    },
    {
        "uuid": "bbe12b59c7a650bf7a5a6b5eccd15a62",
        "title": "送张卿郎君赴硖石尉",
        "author": "岑参",
        "content": "卿家送爱子，愁见灞头春。\n草羡青袍色，花随黄绶新。\n县西函谷路，城北大阳津。\n日暮征鞍去，东郊一片尘。",
        "dynasty": "唐",
        "collection_info": null
    },
    {
        "uuid": "8d4d1a0c9e0cabf82e3ef89d5b72b552",
        "title": "送颜少府投郑陈州",
        "author": "岑参",
        "content": "一尉便垂白，数年唯草玄。\n出关策匹马，逆旅闻秋蝉。\n爱客多酒债，罢官无俸钱。\n知君羁思少，所适主人贤。",
        "dynasty": "唐",
        "collection_info": null
    },
    {
        "uuid": "caa462087f9b4075755024147c42b8aa",
        "title": "赵少尹南亭送郑侍御归东台",
        "author": "岑参",
        "content": "红亭酒瓮香，白面绣衣郎。\n砌冷虫喧坐，帘疎雨到床。\n钟催离兴急，絃逐醉歌长。\n关树应先落，随君满鬓霜。",
        "dynasty": "唐",
        "collection_info": null
    },
    {
        "uuid": "3ae414147334cce19aff773c31e5958a",
        "title": "祁四再赴江南别诗",
        "author": "岑参",
        "content": "万里来又去，三湘东復西。\n别多人换鬓，行远马穿蹄。\n山驿秋云冷，江帆暮雨低。\n怜君不解说，相忆在书题。",
        "dynasty": "唐",
        "collection_info": null
    },
    {
        "uuid": "1caf5b83e4038f368b7d55940f6b5297",
        "title": "送许员外江外置常平仓",
        "author": "岑参",
        "content": "诏置海陵仓，朝推画省郎。\n还家锦服贵，出使绣衣香。\n水驿风催舫，江楼月透床。\n仍怀陆氏橘，归献老亲尝。",
        "dynasty": "唐",
        "collection_info": null
    },
    {
        "uuid": "00c97df7aa58dc9ffaa1ea0d3f8079fd",
        "title": "送秘省虞校书赴虞乡丞",
        "author": "岑参",
        "content": "花绶傍腰新，关东县欲春。\n残书厌科斗，旧阁别麒麟。\n虞坂临官舍，条山映吏人。\n看君有知己，坦腹向平津。",
        "dynasty": "唐",
        "collection_info": null
    },
    {
        "uuid": "e640a1259e1f756e4075068a5bf6c724",
        "title": "送江陵泉少府赴任便呈卫荆州",
        "author": "岑参",
        "content": "神仙吏姓梅，人吏待君来。\n渭北草新出，江南花已开。\n城边宋玉宅，峡口楚王台。\n不畏无知己，荆州甚爱才。",
        "dynasty": "唐",
        "collection_info": null
    },
    {
        "uuid": "8a9363f537b8c34aef83b43145c8bea9",
        "title": "奉送李太保兼御史大夫充渭北节度使",
        "author": "岑参",
        "content": "诏出未央宫，登坛近总戎。\n上公周太保，副相汉司空。\n弓抱关西月，旗翻渭北风。\n弟兄皆许国，天地荷成功。",
        "dynasty": "唐",
        "collection_info": null
    },
    {
        "uuid": "41fb62d0a523231cbd56cef4028d2244",
        "title": "送江陵黎少府",
        "author": "岑参",
        "content": "悔繫腰间绶，翻为膝下愁。\n那堪汉水远，更值楚山秋。\n新橘香官舍，征帆拂县楼。\n王城不敢住，岂是爱荆州。",
        "dynasty": "唐",
        "collection_info": null
    },
    {
        "uuid": "b67747e643774a1434d66cd4e27b9958",
        "title": "虢州送天平何丞入京市马",
        "author": "岑参",
        "content": "关树晚苍苍，长安近夕阳。\n回风醒别酒，细雨湿行装。\n习战边尘黑，防秋塞草黄。\n知君市骏马，不是学燕王。",
        "dynasty": "唐",
        "collection_info": null
    },
    {
        "uuid": "1988c60aa86c13117dbde666631c17fa",
        "title": "送扬州王司马",
        "author": "岑参",
        "content": "君家旧淮水，水上到扬州。\n海树青官舍，江云黑郡楼。\n东南随去鸟，人吏待行舟。\n为报吾兄道，如今已白头。",
        "dynasty": "唐",
        "collection_info": null
    },
    {
        "uuid": "94b7c9210ed3b9e268635dff6f227b3b",
        "title": "陕州月城楼送辛判官入奏",
        "author": "岑参",
        "content": "送客飞鸟外，城头楼最高。\n樽前遇风雨，牕裏动波涛。\n谒帝向金殿，随身唯宝刀。\n相思灞陵月，祗有梦偏劳。",
        "dynasty": "唐",
        "collection_info": null
    },
    {
        "uuid": "67b19dc2cb2d0809413f6b3abf56dc45",
        "title": "送王七录事赴虢州",
        "author": "岑参",
        "content": "早岁即相知，嗟君最后时。\n青云仍未达，白髮欲成丝。\n小店关门树，长河华岳祠。\n弘农人吏待，莫使马行迟。",
        "dynasty": "唐",
        "collection_info": null
    },
    {
        "uuid": "ea7777da9ba3085e6946308171fd47ea",
        "title": "阌乡送上官秀才归关西别业",
        "author": "岑参",
        "content": "风尘奈汝何，终日独波波。\n亲老无官养，家贫在外多。\n醉眼轻白髮，春梦渡黄河。\n相去关城近，何时更肯过。",
        "dynasty": "唐",
        "collection_info": null
    },
    {
        "uuid": "69e686ce89efe4f40a0619c67d7999bd",
        "title": "送羽林长孙将军赴歙州",
        "author": "岑参",
        "content": "剖竹向江濆，能名计日闻。\n隼旗新刺史，虎劒旧将军。\n驿舫宿湖月，州城浸海云。\n青门酒楼上，欲别醉醺醺。",
        "dynasty": "唐",
        "collection_info": null
    },
    {
        "uuid": "442fc497d70dd47e2291ab15fcc74e1b",
        "title": "送崔主簿赴夏阳",
        "author": "岑参",
        "content": "常爱夏阳县，往年曾再过。\n县中饶白鸟，郭外是黄河。\n地近行程少，家贫酒债多。\n知君新称意，好得奈春何。",
        "dynasty": "唐",
        "collection_info": null
    },
    {
        "uuid": "6b3cae94c631b6dbc7458754cc04475d",
        "title": "送梁判官归女几旧庐",
        "author": "岑参",
        "content": "女几知君忆，春云相逐归。\n草堂开药裹，苔壁取荷衣。\n老竹移时少，新花旧处飞。\n可怜真傲吏，尘事到山稀。",
        "dynasty": "唐",
        "collection_info": null
    },
    {
        "uuid": "3eb7f2be88569218a1b75041a0959d3c",
        "title": "送怀州吴别驾",
        "author": "岑参",
        "content": "灞上柳枝黄，垆头酒正香。\n春流饮去马，暮雨湿行装。\n驿路通函谷，州城接太行。\n覃怀人总喜，别驾得王祥。",
        "dynasty": "唐",
        "collection_info": null
    },
    {
        "uuid": "1c387398f260d140fdf514dc193abc2e",
        "title": "送人归江宁",
        "author": "岑参",
        "content": "楚客忆乡信，向家湖水长。\n住愁春草绿，去喜桂枝香。\n海月迎归楚，江云引到乡。\n吾兄应借问，为报鬓毛霜。",
        "dynasty": "唐",
        "collection_info": null
    },
    {
        "uuid": "d9681d63342b3c942965d596d0377dc9",
        "title": "送襄州任别驾",
        "author": "岑参",
        "content": "别乘向襄州，萧条楚地秋。\n江声官舍裏，山色郡城头。\n莫羡黄公盖，须乘彦伯舟。\n高阳诸醉客，唯见古时丘。",
        "dynasty": "唐",
        "collection_info": null
    },
    {
        "uuid": "f315d76b82c2604361938f2c1b813b1f",
        "title": "送李司谏归京",
        "author": "岑参",
        "content": "别酒为谁香，春官驳正郎。\n醉经秦树远，梦怯汉川长。\n雨过风头黑，云开日脚黄。\n知君解起草，早去入文昌。",
        "dynasty": "唐",
        "collection_info": null
    },
    {
        "uuid": "c3cb1d261ce4d3b3381b8ebb5df81ea2",
        "title": "送绵州李司马秩满归京因呈李兵部",
        "author": "岑参",
        "content": "久客厌江月，罢官思早归。\n眼看春光老，羞见梨花飞。\n劒北山居小，巴南音信稀。\n因君报兵部，愁泪日沾衣。",
        "dynasty": "唐",
        "collection_info": null
    },
    {
        "uuid": "957a51b502ac7012cfed82bb2f2acb59",
        "title": "送崔员外入秦因访故园",
        "author": "岑参",
        "content": "欲谒明光殿，先趋建礼门。\n仙郎去得意，亚相正承恩。\n竹裏巴山道，花间汉水源。\n凭将两行泪，为访邵平园。",
        "dynasty": "唐",
        "collection_info": null
    },
    {
        "uuid": "e8e43ff89e1e59f3d8693fa16e830a66",
        "title": "送柳录事赴梁州",
        "author": "岑参",
        "content": "英掾柳家郎，离亭酒瓮香。\n折腰思汉北，随传过巴阳。\n江树连官舍，山云到卧床。\n知君归梦积，去去劒川长。",
        "dynasty": "唐",
        "collection_info": null
    },
    {
        "uuid": "15daca2543b751382e0eec69be81d046",
        "title": "送韦侍御先归京",
        "author": "岑参",
        "content": "闻欲朝龙阙，应须拂豸冠。\n风霜随马去，炎暑为君寒。\n客泪题书落，乡愁对酒宽。\n先凭报亲友，后月到长安。",
        "dynasty": "唐",
        "collection_info": null
    },
    {
        "uuid": "cb753147b1068fcd4f7d2d8874e38947",
        "title": "送裴侍御赴岁入京",
        "author": "岑参",
        "content": "羡他骢马郎，元日谒明光。\n立处闻天语，朝回惹御香。\n台寒柏树绿，江暖柳条黄。\n惜别津亭暮，挥戈忆鲁阳。",
        "dynasty": "唐",
        "collection_info": null
    },
    {
        "uuid": "e720a49d31a17f05252bdfda12ac584a",
        "title": "送颜评事入京",
        "author": "岑参",
        "content": "颜子人叹屈，宦游今未迟。\n伫闻明主用，岂负青云姿。\n江柳秋吐叶，山花寒满枝。\n知君客愁处，月满巴川时。",
        "dynasty": "唐",
        "collection_info": null
    },
    {
        "uuid": "8d2a26d85828c2f766fd9c45b9f59b33",
        "title": "送赵侍御归上都",
        "author": "岑参",
        "content": "骢马五花毛，青云归处高。\n霜随驱夏暑，风逐振江涛。\n执简皆推直，勤王岂告劳。\n帝城谁不恋，回望动离骚。",
        "dynasty": "唐",
        "collection_info": null
    },
    {
        "uuid": "da1f98cfc47d5125c39b7ca9f9216dc7",
        "title": "送杨子",
        "author": "岑参",
        "content": "斗酒渭城边，垆头耐醉眠。\n梨花千树雪，杨叶万条烟。\n惜别添壶酒，临岐赠马鞭。\n看君颍上去，新月到家圆。",
        "dynasty": "唐",
        "collection_info": null
    },
    {
        "uuid": "c26adb98ea1a81ff15542a6655cbceb4",
        "title": "送人赴安西",
        "author": "岑参",
        "content": "上马带胡鈎，翩翩度陇头。\n小来思报国，不是爱封侯。\n万里乡为梦，三边月作愁。\n早须清黠虏，无事莫经秋。",
        "dynasty": "唐",
        "collection_info": null
    },
    {
        "uuid": "34a77fb2a367bb5ebe340f005aaad29c",
        "title": "发临洮将赴北庭留别",
        "author": "岑参",
        "content": "闻说轮台路，连年见雪飞。\n春风曾不到，汉使亦应稀。\n白草通疎勒，青山过武威。\n勤王敢道远，私向梦中归。",
        "dynasty": "唐",
        "collection_info": null
    },
    {
        "uuid": "aee59f544add110a30d806334f39b5e3",
        "title": "临洮泛舟赵仙舟自北庭罢使还京",
        "author": "岑参",
        "content": "白髮轮台使，边功竟不成。\n云沙万里地，孤负一书生。\n池上风迴舫，桥西雨过城。\n醉眠乡梦罢，东望羡归程。",
        "dynasty": "唐",
        "collection_info": null
    },
    {
        "uuid": "ef9c20d30e59c2474ecf9c8cfcad7bb7",
        "title": "春日醴泉杜明府承恩五品宴席上赋诗",
        "author": "岑参",
        "content": "凫舃旧称仙，鸿私降自天。\n青袍移草色，朱绶夺花然。\n邑裏雷仍震，台中星欲悬。\n吾兄此栖棘，因得贺初筵。",
        "dynasty": "唐",
        "collection_info": null
    },
    {
        "uuid": "c421181bbdff5f420fa6f97ebae75e09",
        "title": "早春陪崔中丞同泛浣花溪宴",
        "author": "岑参",
        "content": "旌节临溪口，塞郊陡觉暄。\n红亭移酒席，画舸逗江村。\n云带歌声扬，风飘舞袖翻。\n花间催秉烛，川上欲黄昏。",
        "dynasty": "唐",
        "collection_info": null
    },
    {
        "uuid": "808411449d51c33e27898a5245c9d0a3",
        "title": "喜华阴王少府使到南池宴集",
        "author": "岑参",
        "content": "有客至铃下，自言身姓梅。\n仙人掌裏使，黄帝鼎边来。\n竹影拂棋局，荷香随酒杯。\n池前堪醉卧，待月未须回。",
        "dynasty": "唐",
        "collection_info": null
    },
    {
        "uuid": "d07ea67e5246886b73984f51620c3d76",
        "title": "行军雪后月夜宴王卿家",
        "author": "岑参",
        "content": "子夜雪华余，卿家月影初。\n酒香熏枕席，炉气暖轩除。\n晚岁宦情薄，行军欢宴疎。\n相逢剩取醉，身外尽空虚。",
        "dynasty": "唐",
        "collection_info": null
    },
    {
        "uuid": "e2cc0cf4ee5cd58742b53907cb0bfbe9",
        "title": "梁州陪赵行军龙冈寺北庭泛舟宴王侍御",
        "author": "岑参",
        "content": "谁宴霜台使，行军粉署郎。\n唱歌江鸟没，吹笛岸花香。\n酒影摇新月，滩声聒夕阳。\n江钟闻已暮，归棹绿川长。",
        "dynasty": "唐",
        "collection_info": null
    },
    {
        "uuid": "863e4bb1ea0919bf9139d229a049bde8",
        "title": "奉陪封大夫宴得征字时封公兼鸿胪卿",
        "author": "岑参",
        "content": "西边虏尽平，何处更专征。\n幕下人无事，军中政已成。\n座参殊俗语，乐杂异方声。\n醉裏东楼月，偏能照列卿。",
        "dynasty": "唐",
        "collection_info": null
    },
    {
        "uuid": "f2e3ef17b13a008eb7d52e22049c3527",
        "title": "陪封大夫宴瀚海亭纳凉",
        "author": "岑参",
        "content": "细管杂青丝，千杯倒接䍦。\n军中乘兴出，海上纳凉时。\n日没鸟飞急，山高云过迟。\n吾从大夫后，归路拥旌旗。",
        "dynasty": "唐",
        "collection_info": null
    },
    {
        "uuid": "08b9e92d4bec07c41742d0d45a71a313",
        "title": "虢州西亭陪端公宴集",
        "author": "岑参",
        "content": "红亭出鸟外，骏马繫云端。\n万岭牕前睥，千家肘底看。\n开瓶酒色嫩，踏地叶声干。\n为逼霜台使，重裘也觉寒。",
        "dynasty": "唐",
        "collection_info": null
    },
    {
        "uuid": "b4e3e231fb0d9f5576cd0f0916f5d5e9",
        "title": "陪使君早春东郊游眺",
        "author": "岑参",
        "content": "太守拥朱轮，东郊物候新。\n莺声随坐啸，柳色唤行春。\n谷口云迎马，溪边水照人。\n郡中叨佐理，何幸接芳尘。",
        "dynasty": "唐",
        "collection_info": null
    },
    {
        "uuid": "892de15f6acec0f873b93bb138646610",
        "title": "雪后与羣公过慈恩寺",
        "author": "岑参",
        "content": "乘兴忽相招，僧房暮与朝。\n雪融双树湿，沙闇一灯烧。\n竹外山低塔，藤间院隔桥。\n归家如欲懒，俗虑向来销。",
        "dynasty": "唐",
        "collection_info": null
    },
    {
        "uuid": "3a96dd9bc8a002c13466ab5a55ec6361",
        "title": "与鄠县羣官泛渼陂",
        "author": "岑参",
        "content": "万顷浸天色，千寻穷地根。\n舟移城入树，岸阔水浮村。\n闲鹭惊箫管，潜蚪傍酒樽。\n暝来呼小吏，列火俨归轩。",
        "dynasty": "唐",
        "collection_info": null
    },
    {
        "uuid": "6f411222d7595220e64b13fed396d908",
        "title": "与鄠县源少府泛渼陂",
        "author": "岑参",
        "content": "载酒入天色，水凉难醉人。\n清摇县郭动，碧洗云山新。\n吹笛惊白鹭，垂竿跳紫鳞。\n怜君公事后，陂上日娱宾。",
        "dynasty": "唐",
        "collection_info": null
    },
    {
        "uuid": "43477058f3d0809d1dc6e2e98a35cd71",
        "title": "终南东溪中作",
        "author": "岑参",
        "content": "溪水碧于草，潺潺花底流。\n沙平堪濯足，石浅不胜舟。\n洗药朝与暮，钓鱼春復秋。\n兴来从所适，还欲向沧洲。",
        "dynasty": "唐",
        "collection_info": null
    },
    {
        "uuid": "cbe7f0f69a6161ebdba0d0480453b7f0",
        "title": "与鲜于庶子泛汉江",
        "author": "岑参",
        "content": "急管更须吹，杯行莫遣迟。\n酒光红琥珀，江色碧琉璃。\n日影浮归棹，芦花罥钓丝。\n山公醉不醉，问取葛[彊]知。",
        "dynasty": "唐",
        "collection_info": null
    },
    {
        "uuid": "4d449ce31473037c695baa2ca409a557",
        "title": "晦日陪侍御泛北池",
        "author": "岑参",
        "content": "春池满復宽，晦节耐邀欢。\n月带虾蟆冷，霜随獬豸寒。\n水云低锦席，岸柳拂金盘。\n日暮舟中散，都人夹道看。",
        "dynasty": "唐",
        "collection_info": null
    },
    {
        "uuid": "f68bb4265a1412cd1bfd5d85c86f3c91",
        "title": "登凉州尹台寺",
        "author": "岑参",
        "content": "胡地三月半，梨花今始开。\n因从老僧饭，更上夫人台。\n清唱云不去，弹弦风飒来。\n应须一倒载，还似山公回。",
        "dynasty": "唐",
        "collection_info": null
    },
    {
        "uuid": "2ad69742169047dc74c17f023f55b8a4",
        "title": "登总持阁",
        "author": "岑参",
        "content": "高阁逼诸天，登临近日边。\n晴开万井树，愁看五陵烟。\n槛外低秦岭，牕中小渭川。\n蚤知清净理，常愿奉金仙。",
        "dynasty": "唐",
        "collection_info": null
    },
    {
        "uuid": "959016f420ec92b50d33d297190da424",
        "title": "奉陪封大夫九日登高",
        "author": "岑参",
        "content": "九日黄花酒，登高会昔闻。\n霜威逐亚相，杀气傍中军。\n横笛惊征雁，娇歌落塞云。\n边头幸无事，醉舞荷吾君。",
        "dynasty": "唐",
        "collection_info": null
    },
    {
        "uuid": "7960aa66b3eb5354acdde1cff681b940",
        "title": "郡斋平望江山",
        "author": "岑参",
        "content": "水路东连楚，人烟北接巴。\n山光围一郡，江月照千家。\n庭树纯栽橘，园畦半种茶。\n梦魂知忆处，无夜不京华。",
        "dynasty": "唐",
        "collection_info": null
    },
    {
        "uuid": "76829ad071cb57f51a437b03458d6d06",
        "title": "宿岐州北郭严给事别业",
        "author": "岑参",
        "content": "郭外山色暝，主人林馆秋。\n疎钟入卧内，片月到床头。\n遥夜惜已半，清言殊未休。\n君虽在青琐，心不忘沧洲。",
        "dynasty": "唐",
        "collection_info": null
    },
    {
        "uuid": "584e135395bfa015f7fe17121a7e6b47",
        "title": "暮秋会严京兆后厅竹斋",
        "author": "岑参",
        "content": "京兆小斋宽，公庭半药阑。\n瓯香茶色嫩，牕冷竹声干。\n盛德中朝贵，清风画省寒。\n能将吏部镜，照取寸心看。",
        "dynasty": "唐",
        "collection_info": null
    },
    {
        "uuid": "b0c87e3cf6029246dddd49b6d25dcf73",
        "title": "省中即事",
        "author": "岑参",
        "content": "华省谬为郎，蹉跎鬓已苍。\n到来恆幞被，随例且含香。\n竹影遮牕暗，花阴拂簟凉。\n君王新赐笔，草奏向明光。",
        "dynasty": "唐",
        "collection_info": null
    },
    {
        "uuid": "253bc796b9c04bc67571e7e140151c3b",
        "title": "寻阳七郎中宅即事",
        "author": "岑参",
        "content": "万事信苍苍，机心久已忘。\n无端来出守，不是厌为郎。\n雨滴芭蕉赤，霜催橘子黄。\n逢君开口笑，何处有他乡。",
        "dynasty": "唐",
        "collection_info": null
    },
    {
        "uuid": "5ca405e82eba761b51525131d38a8cfe",
        "title": "携琴酒寻阎防崇济寺所居僧院",
        "author": "岑参",
        "content": "相访但寻钟，门寒古殿松。\n弹琴醒暮酒，卷幔引诸峰。\n事惬林中语，人幽物外踪。\n吾庐幸接近，兹地兴偏慵。",
        "dynasty": "唐",
        "collection_info": null
    },
    {
        "uuid": "e3fd315f2886eba2bcc4eac81a8e4dea",
        "title": "春寻河阳陶处士别业",
        "author": "岑参",
        "content": "风暖日暾暾，黄鹂飞近村。\n花明潘子县，柳暗陶公门。\n药椀摇山影，鱼竿带水痕。\n南桥车马客，何事苦喧喧。",
        "dynasty": "唐",
        "collection_info": null
    },
    {
        "uuid": "af38702675fc5c7e4fcd98c5a3ce0b94",
        "title": "晚过盘石寺礼郑和尚",
        "author": "岑参",
        "content": "暂诣高僧话，来寻野寺孤。\n岸花藏水碓，溪水映风炉。\n顶上巢新鹊，衣中带旧珠。\n谈禅未得去，辍棹且踟蹰。",
        "dynasty": "唐",
        "collection_info": null
    },
    {
        "uuid": "b9303b382a66cef90d3ec3f61ec36513",
        "title": "寻少室张山人闻与偃师周明府同入都",
        "author": "岑参",
        "content": "中峰炼金客，昨日游人间。\n叶县凫共去，葛陂龙暂还。\n春云凑深水，秋雨悬空山。\n寂寂清溪上，空余丹竈闲。",
        "dynasty": "唐",
        "collection_info": null
    },
    {
        "uuid": "3d5e9f43e273f987617d6229d743cfa8",
        "title": "虢州卧疾喜刘判官相过水亭",
        "author": "岑参",
        "content": "卧疾尝晏起，朝来头未梳。\n见君胜服药，清话病能除。\n低柳共繫马，小池堪钓鱼。\n观棋不觉暝，月出水亭初。",
        "dynasty": "唐",
        "collection_info": null
    },
    {
        "uuid": "96f258257cf4f06a42ba948b14d6aa0a",
        "title": "武威春暮闻宇文判官西使还已到晋昌",
        "author": "岑参",
        "content": "岸雨过城头，黄鹂上戍楼。\n塞北飘客泪，边柳挂乡愁。\n白髮悲明镜，青春换敝裘。\n君从万里使，闻已到瓜州。",
        "dynasty": "唐",
        "collection_info": null
    },
    {
        "uuid": "8a1471b39735ede880d4298c9d975ef4",
        "title": "虢州南池候严中丞不至",
        "author": "岑参",
        "content": "池上日相待，知君殊未回。\n徒教柳叶长，漫使梨花开。\n驷马去不见，双鱼空往来。\n思想不解说，孤负舟中杯。",
        "dynasty": "唐",
        "collection_info": null
    },
    {
        "uuid": "b1b5c2b7540ca016f55634a387212d07",
        "title": "春兴思南山旧庐招柳建正字",
        "author": "岑参",
        "content": "终岁不得意，春风今復来。\n自怜蓬鬓改，羞见梨花开。\n西掖诚可恋，南山思早回。\n园庐幸接近，相与归蒿莱。",
        "dynasty": "唐",
        "collection_info": null
    },
    {
        "uuid": "ac7b91db8ae2b127f7f9ff788357e64d",
        "title": "郡斋南池招杨辚",
        "author": "岑参",
        "content": "郡僻人事少，云山常眼前。\n偶从池上醉，便向舟中眠。\n与子居最近，周官情又偏。\n闲时耐相访，正有床头钱。",
        "dynasty": "唐",
        "collection_info": null
    },
    {
        "uuid": "847b23e968538bd0ee9cc4af373f3ff5",
        "title": "高冠谷口招郑鄠",
        "author": "岑参",
        "content": "谷口来相访，空斋不见君。\n涧花然暮雨，潭树暖春云。\n门径稀人迹，檐峰下鹿羣。\n衣裳与枕席，山霭碧氛氲。",
        "dynasty": "唐",
        "collection_info": null
    },
    {
        "uuid": "8261b43d116e1eb4cbcb23b9fbb1dc0a",
        "title": "题新乡王釜厅壁",
        "author": "岑参",
        "content": "怜君守一尉，家计復清贫。\n禄米尝不足，俸钱供与人。\n城头苏门树，陌上黎阳尘。\n不是旧相识，声同心自亲。",
        "dynasty": "唐",
        "collection_info": null
    },
    {
        "uuid": "545e67aa664823ceba6f778aba28b911",
        "title": "题山寺僧房",
        "author": "岑参",
        "content": "牕影摇羣木，墙阴载一峰。\n野炉风自爇，山碓水能舂。\n勤学翻知误，为官好欲慵。\n高僧暝不见，月出但闻钟。",
        "dynasty": "唐",
        "collection_info": null
    },
    {
        "uuid": "8b08fc7727d5ce63f095eda693b9ce6e",
        "title": "汉上题韦氏庄",
        "author": "岑参",
        "content": "结茅闻楚客，卜筑汉江边。\n日落数归鸟，夜深闻扣舷。\n水痕侵岸柳，山翠借厨烟。\n调笑提筐妇，春来蚕几眠。",
        "dynasty": "唐",
        "collection_info": null
    },
    {
        "uuid": "1e74023533ad32fe339c7ff9a3131028",
        "title": "题永乐韦少府厅壁",
        "author": "岑参",
        "content": "大河南郭外，终日气昏昏。\n白鸟下公府，青山当县门。\n故人是邑尉，过客驻征轩。\n不惮烟波阔，思君一笑言。",
        "dynasty": "唐",
        "collection_info": null
    },
    {
        "uuid": "76bc2a577780880e7f4b74ac5fae5f01",
        "title": "题金城临河驿楼",
        "author": "岑参",
        "content": "古戍依重险，高楼见五凉。\n山根盘驿道，河水浸城墙。\n庭树巢鹦鹉，园花隐麝香。\n忽如江浦上，忆作捕鱼郎。",
        "dynasty": "唐",
        "collection_info": null
    },
    {
        "uuid": "48ead55c5e3989c99536e04d549261ce",
        "title": "初授官题高冠草堂",
        "author": "岑参",
        "content": "三十始一命，宦情多欲阑。\n自怜无旧业，不敢耻微官。\n涧水吞樵路，山花醉药栏。\n秪缘五斗米，辜负一渔竿。",
        "dynasty": "唐",
        "collection_info": null
    },
    {
        "uuid": "57de3c43dea47e400d4b6d27c370c7a7",
        "title": "题虢州西楼",
        "author": "岑参",
        "content": "错料一生事，蹉跎今白头。\n纵横皆失计，妻子也堪羞。\n明主虽然弃，丹心亦未休。\n愁来无去处，祗上郡西楼。",
        "dynasty": "唐",
        "collection_info": null
    },
    {
        "uuid": "cb81d2711dc9bbcf02019592046f6769",
        "title": "夜过盘石隔河望永乐寄闺中效齐梁体",
        "author": "岑参",
        "content": "盈盈一水隔，寂寂二更初。\n波上思罗袜，鱼边忆素书。\n月如眉已画，云似鬓新梳。\n春物知人意，桃花笑索居。",
        "dynasty": "唐",
        "collection_info": null
    },
    {
        "uuid": "1907693d0db372cdf7f98ff128db838a",
        "title": "河西春暮忆秦中",
        "author": "岑参",
        "content": "渭北春已老，河西人未归。\n边城细草出，客馆梨花飞。\n别后乡梦数，昨来家信稀。\n凉州三月半，犹未脱寒衣。",
        "dynasty": "唐",
        "collection_info": null
    },
    {
        "uuid": "63aa5529bcf9615bc22eee4ef323c9f8",
        "title": "过酒泉忆杜陵别业",
        "author": "岑参",
        "content": "昨夜宿[祈]连，今朝过酒泉。\n黄沙西际海，白草北连天。\n愁裏难消日，归期尚隔年。\n阳关万里梦，知处杜陵田。",
        "dynasty": "唐",
        "collection_info": null
    },
    {
        "uuid": "c03a690860fbf5c155de3ab1122994ba",
        "title": "早发焉耆怀终南别业",
        "author": "岑参",
        "content": "晓笛别乡泪，秋冰鸣马蹄。\n一身虏云外，万里胡天西。\n终日见征战，连年闻鼓鼙。\n故山在何处，昨日梦清溪。",
        "dynasty": "唐",
        "collection_info": null
    },
    {
        "uuid": "123a59896e1322de9c555e204ccbbf71",
        "title": "宿铁关西馆",
        "author": "岑参",
        "content": "马汗踏成泥，朝驰几万蹄。\n雪中行地角，火处宿天倪。\n塞迥心常怯，乡遥梦亦迷。\n那知故园月，也到铁关西。",
        "dynasty": "唐",
        "collection_info": null
    },
    {
        "uuid": "5c369f829a1e7cb6454199ba9664aad4",
        "title": "首秋轮台",
        "author": "岑参",
        "content": "异域阴山外，孤城雪海边。\n秋来唯有雁，夏尽不闻蝉。\n雨拂氊墙湿，风摇毳幕羶。\n轮台万里地，无事历三年。",
        "dynasty": "唐",
        "collection_info": null
    },
    {
        "uuid": "f47f18234a68131996b201348cc2360a",
        "title": "北庭作",
        "author": "岑参",
        "content": "雁塞通盐泽，龙堆接醋沟。\n孤城天北畔，绝域海西头。\n秋雪春仍下，朝风夜不休。\n可知年四十，犹自未对侯。",
        "dynasty": "唐",
        "collection_info": null
    },
    {
        "uuid": "11c336b02b9b382ee7ebdef9e7f8246b",
        "title": "轮台即事",
        "author": "岑参",
        "content": "轮台风物异，地是古单于。\n三月无青草，千家尽白榆。\n蕃书文字别，胡俗语音殊。\n愁见流沙北，天西海一隅。",
        "dynasty": "唐",
        "collection_info": null
    },
    {
        "uuid": "4672217f637be2607f60147ea7738d20",
        "title": "还东山洛上作",
        "author": "岑参",
        "content": "春流急不浅，归栧去何迟。\n愁客叶舟裏，夕阳花水时。\n云晴开螮蝀，棹发起鸬鷀。\n莫道东山远，衡门在梦思。",
        "dynasty": "唐",
        "collection_info": null
    },
    {
        "uuid": "14b1be1004dfdeee0d29590ac56800e9",
        "title": "杨固店",
        "author": "岑参",
        "content": "客舍梨叶赤，邻家闻捣衣。\n夜来尝有梦，坠泪缘思归。\n洛水行欲尽，缑山看渐微。\n长安祗千里，何事信音稀。",
        "dynasty": "唐",
        "collection_info": null
    },
    {
        "uuid": "f03cd7087736bfb525ec6e404147bbae",
        "title": "巴南舟中思陆浑别业",
        "author": "岑参",
        "content": "泸水南州远，巴山北客稀。\n岭云撩乱起，溪鹭等闲飞。\n镜裏愁衰鬓，舟中换旅衣。\n梦魂知忆处，无夜不先归。",
        "dynasty": "唐",
        "collection_info": null
    },
    {
        "uuid": "091809536c783746f6b3898f81eeb443",
        "title": "晚发五渡",
        "author": "岑参",
        "content": "客厌巴南地，乡邻劒北天。\n江村片雨外，野寺夕阳边。\n芋叶藏山径，芦花杂渚田。\n舟行未可住，乘月且须牵。",
        "dynasty": "唐",
        "collection_info": null
    },
    {
        "uuid": "8aa41fd751594552e391ed5c2fcc451d",
        "title": "巴南舟中夜市",
        "author": "岑参",
        "content": "渡口欲黄昏，归人争渡喧。\n近钟清野寺，远火点江村。\n见雁思乡信，闻猿积泪痕。\n孤舟万里外，秋月不堪论。",
        "dynasty": "唐",
        "collection_info": null
    },
    {
        "uuid": "7a877558c47eb940ae47988841c6e16b",
        "title": "江上春叹",
        "author": "岑参",
        "content": "腊月江上暖，南桥新柳枝。\n春风触处到，忆得故园时。\n终日不如意，出门何所之。\n从人觅颜色，自笑弱男儿。",
        "dynasty": "唐",
        "collection_info": null
    },
    {
        "uuid": "72de7e32c2057c0df04a2bb15bfea0a7",
        "title": "初至犍为作",
        "author": "岑参",
        "content": "山色轩槛内，滩声枕席间。\n草生公府静，花落讼庭閒。\n云雨连三峡，风尘接百蛮。\n到来能几日，不觉鬓毛斑。",
        "dynasty": "唐",
        "collection_info": null
    },
    {
        "uuid": "0f64bc39e5546080667aac20e426a849",
        "title": "使院中新栽柏树子呈李十五栖筠",
        "author": "岑参",
        "content": "爱尔青青色，移根此地来。\n不曾台上种，留向碛中栽。\n脆叶欺门柳，狂花笑院梅。\n不须愁岁晚，霜露岂能摧。",
        "dynasty": "唐",
        "collection_info": null
    },
    {
        "uuid": "1a10a27c2fba9157bb69ce8fbbc04f3e",
        "title": "咏郡斋壁画片云",
        "author": "岑参",
        "content": "云片何人画，尘侵粉色微。\n未曾行雨去，不见逐风归。\n只怪偏凝壁，回看欲惹衣。\n丹青忽借便，移向帝乡飞。",
        "dynasty": "唐",
        "collection_info": null
    },
    {
        "uuid": "83b92693136a084439e8bbca0696b898",
        "title": "临洮龙兴寺玄上人院同咏青木香丛",
        "author": "岑参",
        "content": "移根自远方，种得在僧房。\n六月花新吐，三春叶已长。\n抽茎高锡杖，引影到绳床。\n只为能除疾，倾心向药王。",
        "dynasty": "唐",
        "collection_info": null
    },
    {
        "uuid": "04ebd8abe166fe7e3a1650a347cbaee8",
        "title": "成王挽歌",
        "author": "岑参",
        "content": "幽山悲旧桂，长坂怆余兰。\n地底孤灯冷，泉中一镜寒。\n铭旌门客送，骑吹路人看。\n漫作琉璃椀，淮王误合丹。",
        "dynasty": "唐",
        "collection_info": null
    },
    {
        "uuid": "699613005c4187fd38a0866ecb93e45f",
        "title": "苗侍中挽歌二首 一",
        "author": "岑参",
        "content": "摄政朝章重，持衡国相尊。\n笔端通造化，掌内运干坤。\n青史遗芳满，黄枢故事存。\n空悲渭桥路，谁对汉皇言。",
        "dynasty": "唐",
        "collection_info": null
    },
    {
        "uuid": "8c86bd515d7dfc3c418f2cc212e3fee3",
        "title": "苗侍中挽歌二首 二",
        "author": "岑参",
        "content": "天子悲元老，都人惜上公。\n优贤几杖在，会葬市朝空。\n丹旐飞斜日，清笳怨暮风。\n平生门下客，继美庙堂中。",
        "dynasty": "唐",
        "collection_info": null
    },
    {
        "uuid": "2b9b363c7d217443bde37703ff9ca1bd",
        "title": "故仆射裴公挽歌三首 一",
        "author": "岑参",
        "content": "盛德资邦杰，嘉谟作世程。\n门瞻驷马贵，时仰八龙名。\n罢市秦人送，还乡绛老迎。\n莫埋丞相印，留着付玄成。",
        "dynasty": "唐",
        "collection_info": null
    },
    {
        "uuid": "8053cd9c922732be63c07101e8dfede9",
        "title": "故仆射裴公挽歌三首 二",
        "author": "岑参",
        "content": "五府瞻高位，三台丧大贤。\n礼容还故绛，宠赠冠新田。\n气歇汾阴鼎，魂飞京兆阡。\n先时劒已没，陇树久苍然。",
        "dynasty": "唐",
        "collection_info": null
    },
    {
        "uuid": "5fa2ed26b07049f6dc0e607c16dd6c70",
        "title": "故仆射裴公挽歌三首 三",
        "author": "岑参",
        "content": "富贵徒言久，乡闾殁后归。\n锦衣都未着，丹旐忽先飞。\n哀挽辞秦塞，悲笳出帝畿。\n遥知九原上，渐觉弔人稀。",
        "dynasty": "唐",
        "collection_info": null
    },
    {
        "uuid": "1f6cb56b5f76faa5d76d0efd4a239a42",
        "title": "河西太守杜公挽歌四首 一",
        "author": "岑参",
        "content": "蒙叟悲藏壑，殷宗惜济川。\n长安非旧日，京兆是新阡。\n黄霸官犹屈，苍生望已愆。\n唯余卿月在，留向杜陵悬。",
        "dynasty": "唐",
        "collection_info": null
    },
    {
        "uuid": "3b3d8bdf4232924ba0393049882f58fb",
        "title": "河西太守杜公挽歌四首 二",
        "author": "岑参",
        "content": "鼓角城中出，坟茔郭外新。\n雨随思太守，云从送夫人。\n蒿里埋双劒，松门闭万春。\n回瞻北堂上，金印已生尘。",
        "dynasty": "唐",
        "collection_info": null
    },
    {
        "uuid": "75a3e7486c0dead993a1919393649a24",
        "title": "河西太守杜公挽歌四首 三",
        "author": "岑参",
        "content": "忆昨明光殿，新承天子恩。\n剖符移北地，授钺领西门。\n塞草迎军幕，边云拂使轩。\n至今闻陇外，戎虏尚亡魂。",
        "dynasty": "唐",
        "collection_info": null
    },
    {
        "uuid": "1dfeae279938f67bcc53f579b8e06810",
        "title": "河西太守杜公挽歌四首 四",
        "author": "岑参",
        "content": "漫漫澄波阔，沈沈大厦深。\n秉心常匪席，行义每挥金。\n汲引窥兰室，招携入翰林。\n多君有令子，犹注世人心。",
        "dynasty": "唐",
        "collection_info": null
    },
    {
        "uuid": "7f65ae6ebf3511003d37d7aa90f866ef",
        "title": "故河南尹岐国公赠工部尚书苏公挽歌二首 一",
        "author": "岑参",
        "content": "河尹恩荣旧，尚书宠赠新。\n一门传画戟，几世驾朱轮。\n夜色何时晓，泉台不復春。\n唯余朝服在，金印已生尘。",
        "dynasty": "唐",
        "collection_info": null
    },
    {
        "uuid": "2741abc6ecd6f1a26e36ccb8b79e1766",
        "title": "故河南尹岐国公赠工部尚书苏公挽歌二首 二",
        "author": "岑参",
        "content": "白日扃泉户，青春掩夜台。\n旧堂阶草长，空院砌花开。\n山晚铭旌去，郊寒骑吹回。\n三川难可见，应惜庾公才。",
        "dynasty": "唐",
        "collection_info": null
    },
    {
        "uuid": "50c9ccdcac7cd41dc5a2811fdac797ad",
        "title": "韩员外夫人清河县君崔氏挽歌二首 一",
        "author": "岑参",
        "content": "令德当时重，高门举世推。\n从夫荣已绝，封邑宠难追。\n陌上人皆惜，花间鸟亦悲。\n仙郎看陇月，犹忆画眉时。",
        "dynasty": "唐",
        "collection_info": null
    },
    {
        "uuid": "8d391110f69c2138a6655bc8d7716121",
        "title": "韩员外夫人清河县君崔氏挽歌二首 二",
        "author": "岑参",
        "content": "遽闻伤别劒，忽復叹藏舟。\n灯冷泉中夜，衣寒地下秋。\n青松弔客泪，丹旐路人愁。\n徒有清河在，空悲逝水流。",
        "dynasty": "唐",
        "collection_info": null
    },
    {
        "uuid": "9a7e0c8dae23fc43dbbaa7a278e31b2a",
        "title": "西河郡太原守张夫人挽歌",
        "author": "岑参",
        "content": "鹊印庆仍传，鱼轩宠莫先。\n从夫元凯贵，训子孟轲贤。\n龙是双归日，鸾非独舞年。\n哀容今共尽，悽怆杜陵田。",
        "dynasty": "唐",
        "collection_info": null
    },
    {
        "uuid": "b578e7622d70ac324231714bb9af217b",
        "title": "南溪别业",
        "author": "岑参",
        "content": "结宇依青嶂，开轩对翠畴。\n树交花两色，溪合水重流。\n竹径春来埽，兰樽夜不收。\n逍遥自得意，鼓腹醉中游。",
        "dynasty": "唐",
        "collection_info": null
    },
    {
        "uuid": "15c576d9bbb7b6deafab126fff2efbcf",
        "title": "奉和中书舍人贾至早朝大明宫",
        "author": "岑参",
        "content": "鸡鸣紫陌曙光寒，莺啭皇州春色阑。\n金阙晓钟开万户，玉阶仙仗拥千官。\n花迎劒佩星初落，柳拂旌旗露未干。\n独有凤皇池上客，阳春一曲和皆难。",
        "dynasty": "唐",
        "collection_info": null
    },
    {
        "uuid": "92e90ba0d090f93d34387772411f49c6",
        "title": "和祠部王员外雪后早朝即事",
        "author": "岑参",
        "content": "长安雪后似春归，积素凝华连曙晖。\n色借玉珂迷晓骑，光添银烛晃朝衣。\n西山落月临天仗，北阙晴云捧禁闱。\n闻道仙郎歌白雪，由来此曲和人稀。",
        "dynasty": "唐",
        "collection_info": null
    },
    {
        "uuid": "72dd2f05e25bae66000e93c1e5565b96",
        "title": "奉和相公发益昌",
        "author": "岑参",
        "content": "相[国]临戎别帝京，拥麾持节远横行。\n朝登劒阁云随马，夜渡巴江雨洗兵。\n山花万朵迎征盖，川柳千条拂去旌。\n暂到蜀城应计日，须知明主待持衡。",
        "dynasty": "唐",
        "collection_info": null
    },
    {
        "uuid": "bc4099810ee418617bd2f38d259fe8bf",
        "title": "秋夕读书幽兴献兵部李侍郎",
        "author": "岑参",
        "content": "年纪蹉跎四十强，自怜头白始为郎。\n雨滋苔藓侵阶绿，秋飒梧桐覆井黄。\n惊蝉也解求高树，旅雁还应厌后行。\n览卷试穿邻舍壁，明灯何惜借余光。",
        "dynasty": "唐",
        "collection_info": null
    },
    {
        "uuid": "f6879a643f738363b16c61c00d0c83d3",
        "title": "使君席夜送严河南赴长水",
        "author": "岑参",
        "content": "娇歌急管杂青丝，银烛金杯映翠眉。\n使君地主能相送，河尹天明坐莫辞。\n春城月出人皆醉，野戍花深马去迟。\n寄声报尔山翁道，今日河南胜昔时。",
        "dynasty": "唐",
        "collection_info": null
    },
    {
        "uuid": "02dd96d54617e8df347b1b855b559d10",
        "title": "暮春虢州东亭送李司马归扶风别庐",
        "author": "岑参",
        "content": "柳亸莺娇花復殷，红亭绿酒送君还。\n到来函谷愁中月，归去磻溪梦裏山。\n帘前春色应须惜，世上浮名好是闲。\n西望乡关肠欲断，对君衫袖泪痕斑。",
        "dynasty": "唐",
        "collection_info": null
    },
    {
        "uuid": "a3f82503cc250c1cfde37b24183dcfca",
        "title": "九日使君席奉饯卫中丞赴长水",
        "author": "岑参",
        "content": "节使横行西出师，鸣弓擐甲羽林儿。\n台上霜风凌草木，军中杀气傍旌旗。\n预知汉将宣威日，正是胡尘欲灭时。\n为报使君多泛菊，更将絃管醉东篱。",
        "dynasty": "唐",
        "collection_info": null
    },
    {
        "uuid": "d0b34264fb9abc1536e4499a4fa881b4",
        "title": "西掖省即事",
        "author": "岑参",
        "content": "西掖重云开曙晖，北山疎雨点朝衣。\n千门柳色连青琐，三殿花香入紫微。\n平明端笏陪鹓列，薄暮垂鞭信马归。\n官拙自悲头白尽，不如岩下偃荆扉。",
        "dynasty": "唐",
        "collection_info": null
    },
    {
        "uuid": "0687766916041c76c01d3ec5b5f977dd",
        "title": "首春渭西郊行呈蓝田张二主簿",
        "author": "岑参",
        "content": "迥风度雨渭城西，细草新花踏作泥。\n秦女峰头雪未尽，胡公阪上日初低。\n愁窥白髮羞微禄，悔别青山忆旧溪。\n闻道辋川多胜事，玉壶春酒正堪携。",
        "dynasty": "唐",
        "collection_info": null
    },
    {
        "uuid": "0fc2de8feccbd22df1344b7ccf79150b",
        "title": "赴嘉州过城固县寻永安超禅师房",
        "author": "岑参",
        "content": "满寺枇杷冬着花，老僧相见具袈裟。\n汉王城北雪初霁，韩信台西日欲斜。\n门外不须催五马，林中且听演三车。\n岂料巴川多胜事，为君书此报京华。",
        "dynasty": "唐",
        "collection_info": null
    },
    {
        "uuid": "d1f97f20b6298fca30881620a1e776ff",
        "title": "酬畅当嵩山寻麻道士见寄",
        "author": "岑参",
        "content": "闻逐樵夫闲看棋，忽逢人世是秦时。\n开云种玉嫌山浅，渡海传书怪鹤迟。\n阴洞石幢微有字，古坛松树半无枝。\n烦君远示青囊录，愿得相从一问师。",
        "dynasty": "唐",
        "collection_info": null
    },
    {
        "uuid": "b47f0fb1ffba740afa46271662258f93",
        "title": "和刑部成员外秋夜寓直寄台省知己",
        "author": "岑参",
        "content": "列宿光三署，仙郎直五宵。\n时衣天子赐，厨膳大官调。\n长乐钟应近，明光漏不遥。\n黄门持被覆，侍女捧香烧。\n笔为题诗点，灯缘起草挑。\n竹喧交砌叶，柳亸拂牕条。\n粉署荣新命，霜台忆旧僚。\n名香播兰蕙，重价蕴琼瑶。\n击水翻沧海，[抟]风透赤霄。\n微才喜同舍，何幸忽闻韶。",
        "dynasty": "唐",
        "collection_info": null
    },
    {
        "uuid": "ccbe3fa88ba5583e1f6d5faae0ad077e",
        "title": "送庐郎中除杭州赴任",
        "author": "岑参",
        "content": "罢起郎官草，初分刺史符。\n海云迎过楚，江月引归吴。\n城低涛声震，楼端蜃气孤。\n千家窥驿舫，五马饮春湖。\n柳色供诗用，莺声送酒须。\n知君望乡处，枉道上姑苏。",
        "dynasty": "唐",
        "collection_info": null
    },
    {
        "uuid": "cd2683b2328733dbb953e174803493b0",
        "title": "奉送李宾客荆南迎亲",
        "author": "岑参",
        "content": "迎亲辞旧苑，恩诏下储闱。\n昨见双鱼去，今看驷马归。\n驿帆湘水阔，客舍楚山稀。\n手把黄香扇，身披莱子衣。\n鹊随金印喜，乌傍板舆飞。\n胜作东征赋，还家满路辉。",
        "dynasty": "唐",
        "collection_info": null
    },
    {
        "uuid": "d495bf35edfc9c1a3f48a7d6f0c8d2a8",
        "title": "送严维下第还江东",
        "author": "岑参",
        "content": "勿叹今不第，似君殊未迟。\n且归沧洲去，相送青门时。\n望鸟指乡远，问人愁路疑。\n敝裘沾暮雪，归棹带流澌。\n严子滩復在，谢公文可追。\n江皋如有信，莫不寄新诗。",
        "dynasty": "唐",
        "collection_info": null
    },
    {
        "uuid": "6d263759bad5dfb5dbe5243f14357a65",
        "title": "六月三十日水亭送华阴王少府还县",
        "author": "岑参",
        "content": "亭晚人将别，池凉酒未酣。\n关门劳夕梦，仙掌引归骖。\n荷叶藏鱼艇，藤花罥客簪。\n残云收夏暑，新雨带秋岚。\n失路情无适，离怀思不堪。\n赖兹庭户裏，别有小江潭。",
        "dynasty": "唐",
        "collection_info": null
    },
    {
        "uuid": "6146538e61f94db88324d25152ffa7f5",
        "title": "饯王岑判官赴襄阳道",
        "author": "岑参",
        "content": "故人汉阳使，走马向南荆。\n不厌楚山路，祗怜襄水清。\n津头习氏宅，江上夫人城。\n夜入橘花宿，朝穿桐叶行。\n害羣应自慑，持法固须平。\n暂得青门醉，斜光速去程。",
        "dynasty": "唐",
        "collection_info": null
    },
    {
        "uuid": "6282f3ebeb0085d791817fe00c6f1983",
        "title": "送薛弁归河东",
        "author": "岑参",
        "content": "薛侯故乡处，五老峰西头。\n归路秦树灭，到乡河水流。\n看君马首去，满耳蝉声愁。\n献赋今未售，读书凡几秋。\n应过伯夷庙，为上关城楼。\n楼上能相忆，西南指雍州。",
        "dynasty": "唐",
        "collection_info": null
    },
    {
        "uuid": "59bb1737cd55f2efedfdd3abcfd7d470",
        "title": "送薛播擢第归河东",
        "author": "岑参",
        "content": "归去新战胜，盛名人共闻。\n乡连渭川树，家近条山云。\n夫子能好学，圣朝全用文。\n弟兄负世誉，词赋超人羣。\n雨气醒别酒，城阴低暮曛。\n遥知出关后，更有一终军。",
        "dynasty": "唐",
        "collection_info": null
    },
    {
        "uuid": "1e3cf381c80ff2b85530d8043ce6c5d7",
        "title": "送陶铣弃举荆南觐省",
        "author": "岑参",
        "content": "明时不爱璧，浪迹东南游。\n何必世人识，知君轻五侯。\n采兰度汉水，问绢过荆州。\n异国有归兴，去乡无客愁。\n天寒楚塞雨，月净襄阳秋。\n坐见吾道远，令人看白头。",
        "dynasty": "唐",
        "collection_info": null
    },
    {
        "uuid": "bcfdc34439fd678ae67f07d4b8a500e7",
        "title": "送史司马赴崔相公幕",
        "author": "岑参",
        "content": "峥嵘丞相府，清切凤皇池。\n羡尔瑶台鹤，高栖琼树枝。\n归飞晴日好，吟弄惠风吹。\n正有乘轩乐，初当学舞时。\n珍禽在罗网，微命若游丝。\n愿託周南羽，相衔溪水湄。",
        "dynasty": "唐",
        "collection_info": null
    },
    {
        "uuid": "81842c2c728ae1264499b5cae6790cea",
        "title": "送严黄门拜御史大夫再镇蜀川兼觐省",
        "author": "岑参",
        "content": "授钺辞金殿，承恩恋玉墀。\n登坛汉主用，讲德蜀人思。\n副相韩安国，黄门向子期。\n刀州重入梦，劒阁再题词。\n春草连青绶，晴花间赤旗。\n山莺朝送酒，江月夜供诗。\n许国分忧日，荣亲色养时。\n苍生望已久，来去不应迟。",
        "dynasty": "唐",
        "collection_info": null
    },
    {
        "uuid": "8de9eef95c08b7c299cf303516ba883e",
        "title": "送郭仆射节制劒南",
        "author": "岑参",
        "content": "铁马擐红缨，幡旗出禁城。\n明王亲授钺，丞相欲专征。\n玉馔天厨送，金杯御酒倾。\n劒门乘崄过，阁道踏空行。\n山鸟惊吹笛，江猿看洗兵。\n晓云随去阵，夜月逐行营。\n南仲今时往，西戎计日平。\n将心感知己，万里寄悬旌。",
        "dynasty": "唐",
        "collection_info": null
    },
    {
        "uuid": "6aa8ccec723c2f0714c9ade208e18a10",
        "title": "早秋与诸子登虢州西亭观眺",
        "author": "岑参",
        "content": "亭高出鸟外，客到与云齐。\n树点千家小，天围万岭低。\n残[虹]挂陕北，急雨过关西。\n酒榼缘青壁，瓜田傍绿溪。\n微官何足道，爱客且相携。\n唯有乡园处，依依望不迷。",
        "dynasty": "唐",
        "collection_info": null
    },
    {
        "uuid": "5d95cefcefed61802825e2876894d83f",
        "title": "佐郡思旧游",
        "author": "岑参",
        "content": "幸得趋紫殿，却忆侍丹墀。\n史笔众推直，谏书人莫窥。\n平生恆自负，垂老此安卑。\n同类皆先达，非才独后时。\n庭槐宿鸟乱，阶草夜虫悲。\n白髮今无数，青云未有期。",
        "dynasty": "唐",
        "collection_info": null
    },
    {
        "uuid": "57b2ff03287ea02c2e4974009260f8b1",
        "title": "灭胡曲",
        "author": "岑参",
        "content": "都护新灭胡，士马气亦麤。\n萧条虏尘净，突兀天山孤。",
        "dynasty": "唐",
        "collection_info": null
    },
    {
        "uuid": "f5af16f9726bb7923379ba9933a6f992",
        "title": "尚书念旧垂赐袍衣率题绝句献上以申感谢",
        "author": "岑参",
        "content": "富贵情还在，相逢岂间然。\n绨袍更有赠，犹荷故人怜。",
        "dynasty": "唐",
        "collection_info": null
    },
    {
        "uuid": "35f2e95e8da90d291fd0e3ac6a852210",
        "title": "忆长安曲二章寄庞{氵寉} 一",
        "author": "岑参",
        "content": "东望望长安，正值日初出。\n长安不可见，喜见长安日。",
        "dynasty": "唐",
        "collection_info": null
    },
    {
        "uuid": "95dee228bcec30e32fec5fc7e6088b68",
        "title": "忆长安曲二章寄庞{氵寉} 二",
        "author": "岑参",
        "content": "长安何处在，只在马蹄下。\n明日归长安，为君急走马。",
        "dynasty": "唐",
        "collection_info": null
    },
    {
        "uuid": "3220198004601630193ee4f23cb15936",
        "title": "寄韩樽",
        "author": "岑参",
        "content": "夫子素多疾，别来未得书。\n北庭苦寒地，体内今何如。",
        "dynasty": "唐",
        "collection_info": null
    },
    {
        "uuid": "0991e740d543a629b01b9652a714536d",
        "title": "醉裏送裴子赴镇西",
        "author": "岑参",
        "content": "醉后未能别，待醒方送君。\n看君走马去，直上天山云。",
        "dynasty": "唐",
        "collection_info": null
    },
    {
        "uuid": "c85f0218293bef861c158b073ff7fa85",
        "title": "题井陉双溪李道士所居",
        "author": "岑参",
        "content": "五粒松花酒，双溪道士家。\n唯求缩却地，乡路莫教赊。",
        "dynasty": "唐",
        "collection_info": null
    },
    {
        "uuid": "56c842646d5df8e9a18d6d407af5f600",
        "title": "题云际南峰眼上人读经堂",
        "author": "岑参",
        "content": "结宇题三藏，焚香老一峰。\n云间独坐卧，祗是对山松。",
        "dynasty": "唐",
        "collection_info": null
    },
    {
        "uuid": "b0e2af268ae7dc1f1dc4bc88787ed760",
        "title": "题梁锽城中高居",
        "author": "岑参",
        "content": "高住最高处，千家恆眼前。\n题诗饮酒后，只对诸峰眠。",
        "dynasty": "唐",
        "collection_info": null
    },
    {
        "uuid": "429e9c61cd32f529dc78da2284a7cc5f",
        "title": "题三会寺苍颉造字台",
        "author": "岑参",
        "content": "野寺荒台晚，寒天古木悲。\n空阶有鸟迹，犹似造书时。",
        "dynasty": "唐",
        "collection_info": null
    },
    {
        "uuid": "5a56b1993e383e52f5d8b9162f2eb054",
        "title": "日没贺延碛作",
        "author": "岑参",
        "content": "沙上见日出，沙上见日没。\n悔向万里来，功名是何物。",
        "dynasty": "唐",
        "collection_info": null
    },
    {
        "uuid": "b649f3c06f3354959b1fd8a30c638103",
        "title": "西过渭州见渭水思秦川",
        "author": "岑参",
        "content": "渭水东流去，何时到雍州。\n凭添两行泪，寄向故园流。",
        "dynasty": "唐",
        "collection_info": null
    },
    {
        "uuid": "14ca4a89edcab1923819213bebb68aca",
        "title": "经陇头分水",
        "author": "岑参",
        "content": "陇水何年有，潺潺逼路傍。\n东西流不歇，曾断几人肠。",
        "dynasty": "唐",
        "collection_info": null
    },
    {
        "uuid": "827b90394c6e21a3e15ce1ec2d620f36",
        "title": "秋思",
        "author": "岑参",
        "content": "那知芳岁晚，坐见寒叶堕。\n吾不如腐草，翻飞作萤火。",
        "dynasty": "唐",
        "collection_info": null
    },
    {
        "uuid": "91800001434f46d08ecd42f740a77db4",
        "title": "行军九日思长安故园",
        "author": "岑参",
        "content": "强欲登高去，无人送酒来。\n遥怜故园菊，应傍战场开。",
        "dynasty": "唐",
        "collection_info": null
    },
    {
        "uuid": "a0d7bcfda43c25f5f9a74330ba39f112",
        "title": "戏题关门",
        "author": "岑参",
        "content": "来亦一布衣，去亦一布衣。\n羞见关城吏，还从旧路归。",
        "dynasty": "唐",
        "collection_info": null
    },
    {
        "uuid": "aa225c4a919f8985bb6def9543e258db",
        "title": "叹白髮",
        "author": "岑参",
        "content": "白髮生偏速，交人不奈何。\n今朝两鬓上，更较数茎多。",
        "dynasty": "唐",
        "collection_info": null
    },
    {
        "uuid": "b89ddc1a51ef962e936d30b690c19b9d",
        "title": "题平阳郡汾桥边柳树",
        "author": "岑参",
        "content": "此地曾居住，今来宛似归。\n可怜汾上柳，相见也依依。",
        "dynasty": "唐",
        "collection_info": null
    },
    {
        "uuid": "bc3a35cbb4ee2468beec1d36d0c4d611",
        "title": "失题",
        "author": "岑参",
        "content": "帝乡北近日，泸口南连蛮。\n何当遇长房，缩地到京关。",
        "dynasty": "唐",
        "collection_info": null
    },
    {
        "uuid": "0b535fd33902f616a467cb51d2eeace8",
        "title": "献封大夫破播仙凯歌六首 二",
        "author": "岑参",
        "content": "官军西出过楼兰，营幕傍临月窟寒。\n蒲海晓霜凝马尾，葱山夜雪扑旌竿。",
        "dynasty": "唐",
        "collection_info": null
    },
    {
        "uuid": "71e7fffd009c5c34e144283bdc8bae98",
        "title": "献封大夫破播仙凯歌六首 三",
        "author": "岑参",
        "content": "鸣笳迭鼓拥回军，破国平蕃昔未闻。\n丈夫鹊印摇边月，大将龙旗掣海云。",
        "dynasty": "唐",
        "collection_info": null
    },
    {
        "uuid": "857b16cd5f60a8d2bdb075d7683918b5",
        "title": "献封大夫破播仙凯歌六首 四",
        "author": "岑参",
        "content": "日落辕门鼓角鸣，千羣面缚出蕃城。\n洗兵鱼海云迎阵，秣马龙堆月照营。",
        "dynasty": "唐",
        "collection_info": null
    },
    {
        "uuid": "b1f9d2b6ff9db193548b5a8ea229e148",
        "title": "献封大夫破播仙凯歌六首 五",
        "author": "岑参",
        "content": "蕃军遥见汉家营，满谷连山遍哭声。\n万箭千刀一夜杀，平明流血浸空城。",
        "dynasty": "唐",
        "collection_info": null
    },
    {
        "uuid": "9fc5cc42029ed8c3473a1a03079c61f1",
        "title": "献封大夫破播仙凯歌六首 六",
        "author": "岑参",
        "content": "暮雨旌旗湿未干，胡烟白草日光寒。\n昨夜将军连晓战，蕃军只见马空鞍。",
        "dynasty": "唐",
        "collection_info": null
    },
    {
        "uuid": "eeedd780faf68419395fdfe0e5b15a38",
        "title": "春兴戏题赠李侯",
        "author": "岑参",
        "content": "黄雀始欲衔花来，君家种桃花未开。\n长安二月眼看尽，寄报春风早为催。",
        "dynasty": "唐",
        "collection_info": null
    },
    {
        "uuid": "5bd6119d29ec8d03acdd87d23a9d625a",
        "title": "过燕支寄杜位",
        "author": "岑参",
        "content": "燕支山西酒泉道，北风吹沙卷白草。\n长安遥在日光边，忆君不见令人老。",
        "dynasty": "唐",
        "collection_info": null
    },
    {
        "uuid": "955ccb0559aa2a868b8695a1bd422b8a",
        "title": "题苜蓿峰寄家人",
        "author": "岑参",
        "content": "苜蓿峰边逢立春，胡芦河上泪沾巾。\n闺中只是空相忆，不见沙场愁杀人。",
        "dynasty": "唐",
        "collection_info": null
    },
    {
        "uuid": "3672089ba4711ce4fc2e4c64e4ac3bdc",
        "title": "玉关寄长安李主簿",
        "author": "岑参",
        "content": "东去长安万里余，故人何惜一行书。\n玉关西望堪肠断，况復明朝是岁除。",
        "dynasty": "唐",
        "collection_info": null
    },
    {
        "uuid": "b4e9656af5862f030f82f8f378ffc270",
        "title": "武威送刘判官赴碛西行军",
        "author": "岑参",
        "content": "火山五月行人少，看君马去疾如鸟。\n都护行营太白西，角声一动胡天晓。",
        "dynasty": "唐",
        "collection_info": null
    },
    {
        "uuid": "49f78cf982ef2194513f53e3d7c9b98a",
        "title": "虢州后亭送李判官使赴晋绛",
        "author": "岑参",
        "content": "西原驿路挂城头，客散红亭雨未收。\n君去试看汾水上，白云犹似汉时秋。",
        "dynasty": "唐",
        "collection_info": null
    },
    {
        "uuid": "716343f08e002c987e795d6318200134",
        "title": "五月四日送王少府归华阴",
        "author": "岑参",
        "content": "仙掌分明引马头，西看一点是关楼。\n五月也须应到舍，知君不肯更淹留。",
        "dynasty": "唐",
        "collection_info": null
    },
    {
        "uuid": "10a2621e5fd627c2533ce3da8488794c",
        "title": "原头送范侍御",
        "author": "岑参",
        "content": "百尺原头酒色殷，路傍骢马汗斑斑。\n别君祇有相思梦，遮莫千山与万山。",
        "dynasty": "唐",
        "collection_info": null
    },
    {
        "uuid": "9725c00ad73a3e342fe9db648c39f104",
        "title": "送李明府赴睦州便拜觐太夫人",
        "author": "岑参",
        "content": "手把铜章望海云，夫人江上泣罗帬。\n严滩一点舟中月，万里烟波也梦君。",
        "dynasty": "唐",
        "collection_info": null
    },
    {
        "uuid": "e74e496f3110fec2164539f1c95508ce",
        "title": "虢州西山亭子送范端公",
        "author": "岑参",
        "content": "百尺红亭对万峰，平明相送到斋钟。\n骢马劝君皆卸却，使君家酝旧来浓。",
        "dynasty": "唐",
        "collection_info": null
    },
    {
        "uuid": "6f91628c978ab89fee50e178944fd522",
        "title": "奉送贾侍御使江外",
        "author": "岑参",
        "content": "新骑骢马復承恩，使出金陵过海门。\n荆南渭北难相见，莫惜衫襟着酒痕。",
        "dynasty": "唐",
        "collection_info": null
    },
    {
        "uuid": "7e1b2f71e2bb6c17487d6bac6c973e4a",
        "title": "崔仓曹席上送殷寅充石相判官赴淮南",
        "author": "岑参",
        "content": "清淮无底绿江深，宿处津亭枫树林。\n驷马欲辞丞相府，一樽须尽故人心。",
        "dynasty": "唐",
        "collection_info": null
    },
    {
        "uuid": "d22e8beb2a16de15fd3f1e0e2941648d",
        "title": "送崔子还京",
        "author": "岑参",
        "content": "匹马西从天外归，扬鞭只共鸟争飞。\n送君九月交河北，雪裏题诗泪满衣。",
        "dynasty": "唐",
        "collection_info": null
    },
    {
        "uuid": "9440b801f4aedd050df358c04e50b059",
        "title": "酒泉太守席上醉后作",
        "author": "岑参",
        "content": "酒泉太守能劒舞，高堂置酒夜击鼓。\n胡笳一曲断人肠，座上相看泪如雨。",
        "dynasty": "唐",
        "collection_info": null
    },
    {
        "uuid": "449ee72f50817ad88445a1620fc43257",
        "title": "题观楼",
        "author": "岑参",
        "content": "荒楼荒井闭空山，关令乘云去不还。\n羽盖霓旌何处在，空留药臼向人间。",
        "dynasty": "唐",
        "collection_info": null
    },
    {
        "uuid": "fbcb729968ffdee5ecfa1f63266c2cdc",
        "title": "草堂村寻罗生不遇",
        "author": "岑参",
        "content": "数株溪柳色依依，深巷斜阳暮鸟飞。\n门前雪满无人迹，应是先生出未归。",
        "dynasty": "唐",
        "collection_info": null
    },
    {
        "uuid": "c5ac68dcbfadd75230c5c3daf71cac1a",
        "title": "山房春事二首 一",
        "author": "岑参",
        "content": "风恬日暖荡春光，戏蝶游蜂乱入房。\n数枝门柳低衣桁，一片山花落笔床。",
        "dynasty": "唐",
        "collection_info": null
    },
    {
        "uuid": "1381e434c54d516bcae0bf8ad91df10b",
        "title": "山房春事二首 二",
        "author": "岑参",
        "content": "梁园日暮乱飞鸦，极目萧条三两家。\n庭树不知人死尽，春来还发旧时花。",
        "dynasty": "唐",
        "collection_info": null
    },
    {
        "uuid": "5b0b45e297727d71c3f22defae686e4c",
        "title": "逢入京使",
        "author": "岑参",
        "content": "故园东望路漫漫，双袖龙钟泪不干。\n马上相逢无纸笔，凭君传语报平安。",
        "dynasty": "唐",
        "collection_info": null
    },
    {
        "uuid": "e5efe0c438603f05b8528e8af3227f58",
        "title": "过碛",
        "author": "岑参",
        "content": "黄沙碛裏客行迷，四望云天直下低。\n为言地尽天还尽，行到安西更向西。",
        "dynasty": "唐",
        "collection_info": null
    },
    {
        "uuid": "cbcb3ae5aea97e3fe564802b383ad3ce",
        "title": "碛中作",
        "author": "岑参",
        "content": "走马西来欲到天，辞家见月两回圆。\n今夜不知何处宿，平沙万里绝人烟。",
        "dynasty": "唐",
        "collection_info": null
    },
    {
        "uuid": "c47aa627d20f54e067870e011c1e0b03",
        "title": "赴北庭度陇思家",
        "author": "岑参",
        "content": "西向轮台万里馀，也知乡信日应疎。\n陇山鹦鹉能言语，为报家人数寄书。",
        "dynasty": "唐",
        "collection_info": null
    },
    {
        "uuid": "e3771b4e5922f8597c203d55a0a62914",
        "title": "胡歌",
        "author": "岑参",
        "content": "黑姓蕃王貂鼠裘，葡萄宫锦醉缠头。\n关西老将能苦战，七十行兵仍未休。",
        "dynasty": "唐",
        "collection_info": null
    },
    {
        "uuid": "7379a2edd56f9613cf2fe35929551a16",
        "title": "赵将军歌",
        "author": "岑参",
        "content": "九月天山风似刀，城南猎马缩寒毛。\n将军纵博场场胜，赌得单于貂鼠袍。",
        "dynasty": "唐",
        "collection_info": null
    },
    {
        "uuid": "388cff46cc3292a39739e7ce81432434",
        "title": "醉戏窦子美人",
        "author": "岑参",
        "content": "朱唇一点桃花殷，宿妆娇羞偏髻鬟。\n细看只似阳台女，醉着莫许归巫山。",
        "dynasty": "唐",
        "collection_info": null
    },
    {
        "uuid": "80fc9cbe7b17cf23103710b133b1ae40",
        "title": "秋夜闻笛",
        "author": "岑参",
        "content": "天门街西闻捣帛，一夜愁杀湘南客。\n长安城中百万家，不知何人吹夜笛。",
        "dynasty": "唐",
        "collection_info": null
    },
    {
        "uuid": "0b0651e54d9b6ae12f9d2d65c8a7f37a",
        "title": "戏问花门酒家翁",
        "author": "岑参",
        "content": "老人七十仍沽酒，千壶百瓮花门口。\n道傍榆荚仍似钱，摘来沽酒君肯否。",
        "dynasty": "唐",
        "collection_info": null
    },
    {
        "uuid": "8ab38e6e0cc3182b920a53d76ed86f19",
        "title": "春梦",
        "author": "岑参",
        "content": "洞房昨夜春风起，故人尚隔湘江水。\n枕上片时春梦中，行尽江南数千里。",
        "dynasty": "唐",
        "collection_info": null
    },
    {
        "uuid": "cd12ea33f620599fcfd91c177ec27791",
        "title": "冬夕",
        "author": "岑参",
        "content": "浩汗霜风刮天地，温泉火井无生意。\n泽国龙蛇冻不伸，南山瘦柏消残翠。",
        "dynasty": "唐",
        "collection_info": null
    },
    {
        "uuid": "e87e3c4ddf60a3837f17c8d691b25745",
        "title": "句",
        "author": "岑参",
        "content": "初程莫早发，且宿灞桥头。",
        "dynasty": "唐",
        "collection_info": null
    },
    {
        "uuid": "70dfa36d2b29a155be7aabd3bb947287",
        "title": "乐府杂曲：鼓吹曲辞：凯歌六首",
        "author": "岑参",
        "content": "汉将承恩西破戎，捷书先奏未央宫。\n天子预开麟阁待，只今谁数贰师功。\n官军西出过楼兰，营幕傍临月窟寒。\n蒲海晓霜凝剑尾，葱山夜雪扑旌竿。\n鸣笳擂鼓拥回军，破国平蕃昔未闻。\n大夫鹊印摇边月，天将龙旗掣海云。\n月落辕门鼓角鸣，千群面缚出蕃城。\n洗兵鱼海云迎阵，秣马龙堆月照营。\n蕃军遥见汉家营，满谷连山遍哭声。\n万箭千刀一夜杀，平明流血浸空城。\n暮雨旌旗湿未干，胡尘白草日光寒。\n昨夜将军连晓战，蕃军只见马空鞍。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "55d77554f57a4abc2ecab8bc196f84fb",
        "title": "相和歌辞：长门怨",
        "author": "岑参",
        "content": "君王嫌妾妒，闭妾在长门。\n舞袖垂新宠，愁眉结旧恩。\n绿钱生履迹，红粉湿啼痕。\n羞被桃花笑，看春独不言。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "c274738b0dac41092bb78526eb2cb4d1",
        "title": "北庭西郊候封大夫受降回军献上",
        "author": "岑参",
        "content": "胡地苜蓿美，轮台征马肥。\n大夫讨匈奴，前月西出师。\n甲兵未得战，降虏来如归。\n橐驼何连连，穹帐亦累累。\n阴山烽火灭，剑水羽书稀。\n却笑霍嫖姚，区区徒尔为。\n西郊候中军，平沙悬落晖。\n驿马从西来，双节夹路驰。\n喜鹊捧金印，蛟龙盘画旗。\n如公未四十，富贵能及时。\n直上排青云，傍看疾若飞。\n前年斩楼兰，去岁平月支。\n天子日殊宠，朝廷方见推。\n何幸一书生，忽蒙国士知。\n侧身佐戎幕，敛衽事边陲。\n自逐定远侯，亦着短后衣。\n近来能走马，不弱并州儿。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "38cb27805289622f283925cfae99da2f",
        "title": "初至西虢官舍南池，呈左右省及南宫诸故人",
        "author": "岑参",
        "content": "黜官自西掖，待罪临下阳。\n空积犬马恋，岂思鹓鹭行。\n素多江湖意，偶佐山水乡。\n满院池月静，捲帘溪雨凉。\n轩窗竹翠湿，案牍荷花香。\n白鸟上衣桁，青苔生笔床。\n数公不可见，一别尽相忘。\n敢恨青琐客，无情华省郎。\n早年迷进退，晚节悟行藏。\n他日能相访，嵩南旧草堂。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "8be1c46d1503b556946089383bbac322",
        "title": "过梁州奉赠张尚书大夫公",
        "author": "岑参",
        "content": "汉中二良将，今昔各一时。\n韩信此登坛，尚书复来斯。\n手把铜虎符，身总丈人师。\n错落北斗星，照耀黑水湄。\n英雄若神授，大材济时危。\n顷岁遇雷云，精神感灵祇。\n勋业振青史，恩德继鸿私。\n羌虏昔未平，华阳积僵尸。\n人烟绝墟落，鬼火依城池。\n巴汉空水流，褒斜惟鸟飞。\n自公布德政，此地生光辉。\n百堵创裏闾，千家恤茕嫠。\n层城重鼓角，甲士如熊罴。\n坐啸风自调，行春雨仍随。\n芃芃麦苗长，蔼蔼桑叶肥。\n浮客相与来，群盗不敢窥。\n何幸承嘉惠，小年即相知。\n富贵情易疏，相逢心不移。\n置酒宴高馆，娇歌杂青丝。\n锦席绣拂庐，玉盘金屈卮。\n春景透高戟，江云彗长麾。\n枥马嘶柳阴，美人映花枝。\n门传大夫印，世拥上将旗。\n承家令名扬，许国苦节施。\n戎幕宁久驻，台阶不应迟。\n别有弹冠士，希君无见遗。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "f09463abcbd7db3de91996ac23a7680f",
        "title": "登北庭北楼，呈幕中诸公",
        "author": "岑参",
        "content": "尝读西域传，汉家得轮台。\n古塞千年空，阴山独崔嵬。\n二庭近西海，六月秋风来。\n日暮上北楼，杀气凝不开。\n大荒无鸟飞，但见白龙塠。\n旧国眇天末，归心日悠哉。\n上将新破胡，西郊绝烟埃。\n边城寂无事，抚剑空徘徊。\n幸得趋幕中，托身厕群才。\n早知安边计，未尽平生怀。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "eb7be900f244e67203f211e10a888b27",
        "title": "陪狄员外早秋登府西楼，因呈院中诸公",
        "author": "岑参",
        "content": "常爱张仪楼，西山正相当。\n千峰带积雪，百里临城墙。\n烟氛扫晴空，草树映朝光。\n车马隘百井，裏闬盘二江。\n亚相自登坛，时危安此方。\n威声振蛮貊，惠化钟华阳。\n旌节罗广庭，戈鋋凛秋霜。\n阶下貔虎士，幕中鹓鹭行。\n今我忽登临，顾恩不望乡。\n知己犹未报，鬓毛飒已苍。\n时命难自知，功业岂暂忘。\n蝉鸣秋城夕，鸟去江天长。\n兵马休战争，风尘尚苍茫。\n谁当共携手，赖有冬官郎。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "6290ed1f8c8cf534f8ee5da421ad8d8d",
        "title": "冬夜宿仙游寺南凉堂，呈谦道人",
        "author": "岑参",
        "content": "太乙连太白，两山知几重。\n路盘石门窄，匹马行才通。\n日西倒山寺，林下逢支公。\n昨夜山北时，星星闻此钟。\n秦女去已久，仙台在中峰。\n箫声不可闻，此地留遗踪。\n石潭积黛色，每岁投金龙。\n乱流争迅湍，喷薄如雷风。\n夜来闻清磬，月出苍山空。\n空山满清光，水树相玲珑。\n回廊映密竹，秋殿隐深松。\n灯影落前溪，夜宿水声中。\n爱兹林峦好，结宇向溪东。\n相识唯山僧，邻家一钓翁。\n林晚栗初拆，枝寒梨已红。\n物幽兴易惬，事胜趣弥浓。\n愿谢区中缘，永依金人宫。\n寄报乘辇客，簪裾尔何容。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "6746e22d71c1843af035138fdee1d137",
        "title": "潼关镇国军句覆使院早春，寄王同州",
        "author": "岑参",
        "content": "胡寇尚未尽，大军镇关门。\n旌旗遍草木，兵马如云屯。\n圣朝正用武，诸将皆承恩。\n不见征战功，但闻歌吹喧。\n儒生有长策，闭口不敢言。\n昨从关东来，思与故人论。\n何为廊庙器，至今居外藩。\n黄霸宁淹留，苍生望腾鶱。\n捲帘见西岳，仙掌明朝暾。\n昨夜闻春风，戴胜过后园。\n各自限官守，何由叙凉温。\n离忧不可忘，襟背思树萱。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "50ece733ae9f5aa06e34ca819be43ae2",
        "title": "青山峡口泊舟怀狄侍御",
        "author": "岑参",
        "content": "峡口秋水壮，沙边且停桡。\n奔涛振石壁，峰势如动摇。\n九月芦花新，弥令客心焦。\n谁念在江岛，故人满天朝。\n无处豁心胸，忧来醉能销。\n往来巴山道，三见秋草凋。\n狄生新相知，才调凌云霄。\n赋诗析造化，入幕生风飙。\n把笔判甲兵，战士不敢骄。\n皆云梁公后，遇鼎还能调。\n离别倏经时，音尘殊寂寥。\n何当见夫子，不叹乡关遥。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "f6e8dac36d9bd6c52929d2090956d3c9",
        "title": "梁州对雨怀麹二秀才，便呈麹大判官时疾赠余新诗",
        "author": "岑参",
        "content": "江上云气黑，gg山昨夜雷。\n水恶平明飞，雨从嶓冢来。\n蒙蒙随风过，萧飒鸣庭槐。\n隔帘湿衣巾，当暑凉幽斋。\n麹生住相近，言语阻且乖。\n卧疾不见人，午时门始开。\n终日看本草，药苗满前阶。\n兄弟早有名，甲科皆秀才。\n二人事慈母，不弱古老莱。\n昨叹携手迟，未尽平生怀。\n爱君有佳句，一日吟几回。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "41f70ec7dae552da224a14aa236e0a06",
        "title": "至大樑却寄匡城主人",
        "author": "岑参",
        "content": "一从弃鱼钓，十载干明王。\n无由谒天阶，却欲归沧浪。\n仲秋至东郡，遂见天雨霜。\n昨日梦故山，蕙草色已黄。\n平明辞铁丘，薄暮游大樑。\n仲秋萧条景，拔剌飞鹅鸧。\n四郊阴气闭，万里无晶光。\n长风吹白茅，野火烧枯桑。\n故人南燕吏，籍籍名更香。\n聊以玉壶赠，置之君子堂。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "5374a6baac082f7a45784e4c9e1ce7a5",
        "title": "宿东溪王屋李隐者",
        "author": "岑参",
        "content": "山店不凿井，百家同一泉。\n晚来南村黑，雨色和人烟。\n霜畦吐寒菜，沙雁噪河田。\n隐者不可见，天坛飞鸟边。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "c26e36d03980afe670faa54987a27bba",
        "title": "郊行寄杜位",
        "author": "岑参",
        "content": "崷崒空城烟，凄清寒山景。\n秋风引归梦，昨夜到汝颍。\n近寺闻钟声，映陂见树影。\n所思何由见，东北徒引领。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "e447858406008a5f955ac1cd2ac7ff39",
        "title": "太白东溪张老舍即事，寄舍弟侄等",
        "author": "岑参",
        "content": "渭上秋雨过，北风何骚骚。\n天晴诸山出，太白峰最高。\n主人东溪老，两耳生长毫。\n远近知百岁，子孙皆二毛。\n中庭井阑上，一架猕猴桃。\n石泉饭香粳，酒瓮开新槽。\n爱兹田中趣，始悟世上劳。\n我行有胜事，书此寄尔曹。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "4248ef55dd7eceb4f0c669eec4302011",
        "title": "上嘉州青衣山中峰，题惠净上人幽居，寄兵部杨郎中",
        "author": "岑参",
        "content": "青衣谁开凿，独在水中央。\n浮舟一跻攀，侧径缘穹苍。\n绝顶诣老僧，豁然登上方。\n诸岭一何小，三江奔茫茫。\n兰若向西开，峨眉正相当。\n猿鸟乐钟磬，松萝泛天香。\n江云入袈裟，山月吐绳床。\n早知清净理，久乃机心忘。\n尚以名宦拘，聿来夷獠乡。\n吾友不可见，郁为尚书郎。\n早岁爱丹经，留心向青囊。\n渺渺云智远，幽幽海怀长。\n胜赏欲与俱，引领遥相望。\n为政愧无术，分忧幸时康。\n君子满天朝，老夫忆沧浪。\n况值庐山远，抽簪归法王。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "d801fe869b2b1b6c204cc770e98e2da7",
        "title": "入剑门作，寄杜、杨二郎中，时二公并为杜元帅判官",
        "author": "岑参",
        "content": "不知造化初，此山谁开坼。\n双崖倚天立，万仞从地劈。\n云飞不到顶，鸟去难过壁。\n速驾畏岩倾，单行愁路窄。\n平明地仍黑，停午日暂赤。\n凛凛三伏寒，巉巉五丁迹。\n与时忽开闭，作固或顺逆。\n磅礴跨岷峨，巍蟠限蛮貊。\n星当觜参分，地处西南僻。\n陡觉烟景殊，杳将华夏隔。\n刘氏昔颠覆，公孙曾败绩。\n始知德不修，恃此险何益。\n相公总师旅，远近罢金革。\n杜母来何迟，蜀人应更惜。\n暂回丹青虑，少用开济策。\n二友华省郎，俱为幕中客。\n良筹佐戎律，精理皆硕画。\n高文出诗骚，奥学穷讨赜。\n圣朝无外户，寰宇被德泽。\n四海今一家，徒然剑门石。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "b32ad12ee35da198837e5b7d1e3ae6d0",
        "title": "冀州客舍酒酣贻王绮寄题南楼",
        "author": "岑参",
        "content": "夫子傲常调，诏书下征求。\n知君欲谒帝，秣马趋西周。\n逸足何骎骎，美声实风流。\n学富赡清词，下笔不能休。\n君家一何盛，赫奕难为俦。\n伯父四五人，同时为诸侯。\n忆昨始相值，值君客贝丘。\n相看复乘兴，携手到冀州。\n前日在南县，与君上北楼。\n野旷不见山，白日落草头。\n客舍梨花繁，深花隐鸣鸠。\n南邻新酒熟，有女弹箜篌。\n醉后或狂歌，酒醒满离忧。\n主人不相识，此地难淹留。\n吾庐终南下，堪与王孙游。\n何当肯相寻，澧上一孤舟。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "1865211764a190cacd66cfa6edef35c3",
        "title": "终南云际精舍寻法澄上人不遇归高冠东潭石淙望秦岭微雨作贻友人",
        "author": "岑参",
        "content": "昨夜云际宿，旦从西峰回。\n不见林中僧，微雨潭上来。\n诸峰皆青翠，秦岭独不开。\n石鼓有时鸣，秦王安在哉。\n东南云开处，突兀猕猴台。\n崖口悬瀑流，半空白皑皑。\n喷壁四时雨，傍村终日雷。\n北瞻长安道，日夕生尘埃。\n若访张仲蔚，衡门满蒿莱。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "7e8c49bd2f3cd16e50ef8d91d6c99afb",
        "title": "敬酬杜华淇上见赠，兼呈熊曜",
        "author": "岑参",
        "content": "杜侯实才子，盛名不可及。\n只曾效一官，今已年四十。\n是君同时者，已有尚书郎。\n怜君独未遇，淹泊在他乡。\n我从京师来，到此喜相见。\n共论穷途事，不觉泪满面。\n忆昨癸未岁，吾兄自江东。\n得君江湖诗，骨气凌谢公。\n熊生尉淇上，开馆常待客。\n喜我二人来，欢笑朝复夕。\n县楼压春岸，戴胜鸣花枝。\n吾徒在舟中，纵酒兼弹棋。\n三月犹未还，寒愁满春草。\n赖蒙瑶华赠，讽咏慰怀抱。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "69a6533360b2360611ea1032f0e01974",
        "title": "送许子擢第归江宁拜亲，因寄王大昌龄",
        "author": "岑参",
        "content": "建业控京口，金陵款沧溟。\n君家临秦淮，傍对石头城。\n十年自勤学，一鼓游上京。\n青春登甲科，动地闻香名。\n解榻皆五侯，结交尽群英。\n六月槐花飞，忽思莼菜羹。\n跨马出国门，丹阳返柴荆。\n楚云引归帆，淮水浮客程。\n到家拜亲时，入门有光荣。\n乡人尽来贺，置酒相邀迎。\n闲眺北顾楼，醉眠湖上亭。\n月从海门出，照见茅山青。\n昔为帝王州，今幸天地平。\n五朝变人世，千载空江声。\n玄元告灵符，丹洞获其铭。\n皇帝受玉册，群臣罗天庭。\n喜气薄太阳，祥光彻窅冥。\n奔走朝万国，崩腾集百灵。\n王兄尚谪宦，屡见秋云生。\n孤城带后湖，心与湖水清。\n一县无诤辞，有时开道经。\n黄鹤垂两翅，徘徊但悲鸣。\n相思不可见，空望牛女星。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "81c67753696a5ce4a378d56996a3e49a",
        "title": "武威送刘单判官赴安西行营，便呈高开府",
        "author": "岑参",
        "content": "热海亘铁门，火山赫金方。\n白草磨天涯，湖沙莽茫茫。\n夫子佐戎幕，其锋利如霜。\n中岁学兵符，不能守文章。\n功业须及时，立身有行藏。\n男儿感忠义，万里忘越乡。\n孟夏边候迟，胡国草木长。\n马疾过飞鸟，天穷超夕阳。\n都护新出师，五月发军装。\n甲兵二百万，错落黄金光。\n扬旗拂昆仑，伐鼓震蒲昌。\n太白引官军，天威临大荒。\n西望云似蛇，戎夷知丧亡。\n浑驱大宛马，系取楼兰王。\n曾到交河城，风土断人肠。\n寒驿远如点，边烽互相望。\n赤亭多飘风，鼓怒不可当。\n有时无人行，沙石乱飘扬。\n夜静天萧条，鬼哭夹道傍。\n地上多髑髅，皆是古战场。\n置酒高馆夕，边城月苍苍。\n军中宰肥牛，堂上罗羽觞。\n红泪金烛盘，娇歌艳新妆。\n望君仰青冥，短翮难可翔。\n苍然西郊道，握手何慨慷。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "3bb9e97dcf0f28208929d6c9e32afd76",
        "title": "送王大昌龄赴江宁",
        "author": "岑参",
        "content": "对酒寂不语，怅然悲送君。\n明时未得用，白首徒攻文。\n泽国从一官，沧波几千里。\n群公满天阙，独去过淮水。\n旧家富春渚，尝忆卧江楼。\n自闻君欲行，频望南徐州。\n穷巷独闭门，寒灯静深屋。\n北风吹微雪，抱被肯同宿。\n君行到京口，正是桃花时。\n舟中饶孤兴，湖上多新诗。\n潜虬且深蟠，黄鹄举未晚。\n惜君青云器，努力加餐饭。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "2857a9297de97487d52c27a43ed35d3d",
        "title": "北庭贻宗学士道别",
        "author": "岑参",
        "content": "万事不可料，叹君在军中。\n读书破万卷，何事来从戎。\n曾逐李轻车，西征出太蒙。\n荷戈月窟外，擐甲昆仑东。\n两度皆破胡，朝廷轻战功。\n十年只一命，万里如飘蓬。\n容鬓老胡尘，衣裘脆边风。\n忽来轮台下，相见披心胸。\n饮酒对春草，弹棋闻夜钟。\n今且还龟兹，臂上悬角弓。\n平沙向旅馆，匹马随飞鸿。\n孤城倚大碛，海气迎边空。\n四月犹自寒，天山雪蒙蒙。\n君有贤主将，何谓泣途穷。\n时来整六翮，一举凌苍穹。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "72fc58f4f383c322f71851736e230861",
        "title": "送许拾遗恩归江宁拜亲",
        "author": "岑参",
        "content": "诏书下青琐，驷马还吴洲。\n束帛仍赐衣，恩波涨沧流。\n微禄将及亲，向家非远游。\n看君五斗米，不谢万户侯。\n适出西掖垣，如到南徐州。\n归心望海日，乡梦登江楼。\n大江盘金陵，诸山横石头。\n枫树隐茅屋，橘林系渔舟。\n种药疏故畦，钓鱼垂旧钩。\n对月京口夕，观涛海门秋。\n天子怜谏官，论事不可休。\n早来丹墀下，高驾无淹留。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "173bdfe0248c47b22bf967a056133dd1",
        "title": "虢州郡斋南池幽兴，因与阎二侍御道别",
        "author": "岑参",
        "content": "池色净天碧，水凉雨凄凄。\n快风从东南，荷叶翻向西。\n性本爱鱼鸟，未能返岩溪。\n中岁徇微官，遂令心赏睽。\n及兹佐山郡，不异寻幽栖。\n小吏趋竹径，讼庭侵药畦。\n胡尘暗河洛，二陕震鼓鼙。\n故人佐戎轩，逸翮凌云霓。\n行军在函谷，两度闻莺啼。\n相看红旗下，饮酒白日低。\n闻君欲朝天，驷马临道嘶。\n仰望浮与沉，忽如云与泥。\n夜眠驿楼月，晓发关城鸡。\n惆怅西郊暮，乡书对君题。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "e06b9e5c588877cd0d9ad65a8938aeb7",
        "title": "青龙招提归一上人远游吴楚别诗",
        "author": "岑参",
        "content": "久交应真侣，最叹青龙僧。\n弃官向二年，削髮归一乘。\n了然莹心身，洁念乐空寂。\n名香泛窗户，幽磬清晓夕。\n往年仗一剑，由是佐二庭。\n于焉久从戎，兼复解论兵。\n世人犹未知，天子愿相见。\n朝从青莲宇，暮入白虎殿。\n宫女擎锡杖，御筵出香炉。\n说法开藏经，论边穷阵图。\n忘机厌尘喧，浪迹向江海。\n思师石可访，惠远峰犹在。\n今旦飞锡去，何时持钵还。\n湖烟冷吴门，淮月衔楚山。\n一身如浮云，万里过江水。\n相思眇天末，南望无穷已。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "d05b58c5721d4388bd4d0def053acfde",
        "title": "送王着作赴淮西幕府",
        "author": "岑参",
        "content": "燕子与百劳，一西复一东。\n天空信寥廓，翔集何时同。\n知己怅难遇，良朋非易逢。\n怜君心相亲，与我家又通。\n言笑日无度，书札凡几封。\n湛湛万顷陂，森森千丈松。\n不知有机巧，无事干心胸。\n满堂皆酒徒，岂复羡王公。\n早年抱将略，累岁依幕中。\n昨者从淮西，归来奏边功。\n承恩长乐殿，醉出明光宫。\n逆旅悲寒蝉，客梦惊飞鸿。\n发家见春草，却去闻秋风。\n月色冷楚城，淮光透霜空。\n各自务功业，当须激深衷。\n别后能相思，何嗟山水重。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "e5a86981efa4b7594b717b55b462a2ec",
        "title": "送张秘书充刘相公通汴河判官，便赴江外觐省",
        "author": "岑参",
        "content": "前年见君时，见君正泥蟠。\n去年见君处，见君已风抟。\n朝趋赤墀前，高视青云端。\n新登麒麟阁，适脱獬豸冠。\n刘公领舟楫，汴水扬波澜。\n万里江海通，九州天地宽。\n昨夜动使星，今旦送征鞍。\n老亲在吴郡，令弟双同官。\n鲈鲙剩堪忆，莼羹殊可餐。\n既参幕中画，复展膝下欢。\n因送故人行，试歌行路难。\n何处路最难，最难在长安。\n长安多权贵，珂佩声珊珊。\n儒生直如弦，权贵不须干。\n斗酒取一醉，孤琴为君弹。\n临岐欲有赠，持以握中兰。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "d3cbe440f80c44e369a8bfe8762e3fb1",
        "title": "冬宵家会饯李郎司兵赴同州",
        "author": "岑参",
        "content": "急管杂青丝，玉瓶金屈卮。\n寒天高堂夜，扑地飞雪时。\n贺君关西掾，新绶腰下垂。\n白麵皇家郎，逸翮青云姿。\n明旦之官去，他辰良会稀。\n惜别冬夜短，务欢杯行迟。\n季女犹自小，老夫未令归。\n且看匹马行，不得鸣凤飞。\n昔岁到冯翊，人烟接京师。\n曾上月楼头，遥见西岳祠。\n沙苑逼官舍，莲峰压城池。\n多暇或自公，读书复弹棋。\n州县信徒劳，云霄亦可期。\n应须力为政，聊慰此相思。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "a3f4e117dc432057679f513f683e5e64",
        "title": "送颜平原",
        "author": "岑参",
        "content": "天子念黎庶，诏书换诸侯。\n仙郎授剖符，华省辍分忧。\n置酒会前殿，赐钱若山丘。\n天章降三光，圣泽该九州。\n吾兄镇河朔，拜命宣皇猷。\n驷马辞国门，一星东北流。\n夏云照银印，暑雨随行辀。\n赤笔仍在箧，炉香惹衣裘。\n此地邻东溟，孤城吊沧洲。\n海风掣金戟，导吏呼鸣驺。\n郊原北连燕，剽劫风未休。\n鱼盐隘裏巷，桑柘盈田畴。\n为郡岂淹旬，政成应未秋。\n易俗去猛虎，化人似驯鸥。\n苍生已望君，黄霸宁久留。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "40e283468370fe75c7194b807b47e3c0",
        "title": "澧头送蒋侯",
        "author": "岑参",
        "content": "君住澧水北，我家澧水西。\n两村辨乔木，五裏闻鸣鸡。\n饮酒溪雨过，弹棋山月低。\n徒闻蒋生径，尔去谁相携。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "3416f1fd54346bfdfa08377555ffc594",
        "title": "送永寿王赞府径归县",
        "author": "岑参",
        "content": "当官接閒暇，暂得归林泉。\n百里路不宿，两乡山复连。\n夜深露湿簟，月出风惊蝉。\n且尽主人酒，为君从醉眠。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "5c191e775a5a3987382774a6e58b7ed7",
        "title": "登嘉州凌云寺作",
        "author": "岑参",
        "content": "寺出飞鸟外，青峰戴朱楼。\n搏壁跻半空，喜得登上头。\n始知宇宙阔，下看三江流。\n天晴见峨眉，如向波上浮。\n迥旷烟景豁，阴森棕楠稠。\n愿割区中缘，永从尘外游。\n回风吹虎穴，片雨当龙湫。\n僧房云蒙蒙，夏月寒飕飕。\n回合俯近郭，寥落见远舟。\n胜概无端倪，天宫可淹留。\n一官讵足道，欲去令人愁。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "6ebbb68b2c6c033779b07ee83f1f391f",
        "title": "登千福寺楚金禅师法华院多宝塔",
        "author": "岑参",
        "content": "多宝灭已久，莲华付吾师。\n宝塔凌太空，忽如涌出时。\n数年功不成，一志坚自持。\n明主亲梦见，世人今始知。\n千家献黄金，万匠磨琉璃。\n既空泰山木，亦罄天府赀。\n焚香如云屯，幡盖珊珊垂。\n悉窣神绕护，众魔不敢窥。\n作礼睹灵境，焚香方证疑。\n庶割区中缘，脱身恒在兹。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "41a502d9e733b9a6ce848e5a94220110",
        "title": "春半与群公同游元处士别业",
        "author": "岑参",
        "content": "郭南处士宅，门外罗群峰。\n胜概忽相引，春华今正浓。\n山厨竹裏爨，野碓藤间舂。\n对酒云数片，捲帘花万重。\n岩泉嗟到晚，州县欲归慵。\n草色带朝雨，滩声兼夜钟。\n爱兹清俗虑，何事老尘容。\n况有林下约，转怀方外踪。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "5465988e56ef51168b1fdded57b58d04",
        "title": "终南山双峰草堂作",
        "author": "岑参",
        "content": "敛迹归山田，息心谢时辈。\n昼还草堂卧，但与双峰对。\n兴来恣佳游，事惬符胜概。\n着书高窗下，日夕见城内。\n曩为世人误，遂负平生爱。\n久与林壑辞，及来松杉大。\n偶兹近精庐，屡得名僧会。\n有时逐樵渔，尽日不冠带。\n崖口上新月，石门破苍霭。\n色向群木深，光摇一潭碎。\n缅怀郑生谷，颇忆严子濑。\n胜事犹可追，斯人邈千载。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "763e2094f46f7bbaecbcb19d4e59cc58",
        "title": "左仆射相国冀公东斋幽居",
        "author": "岑参",
        "content": "丞相百僚长，两朝居此官。\n成功云雷际，翊圣天地安。\n不矜南宫贵，只向东山看。\n宅占凤城胜，窗中云岭宽。\n午时松轩夕，六月藤斋寒。\n玉佩罥女萝，金印耀牡丹。\n山蝉上衣桁，野鼠缘药盘。\n有时披道书，竟日不着冠。\n幸得趋省闱，常欣在门阑。\n何当复持衡，短翮期风抟。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "d74080f388b0902bfff1e7976c568a9d",
        "title": "过缑山王处士黑石谷隐居",
        "author": "岑参",
        "content": "旧居缑山下，偏识缑山云。\n处士久不还，见云如见君。\n别来逾十秋，兵马日纷纷。\n青溪开战场，黑谷屯行军。\n遂令巢由辈，远逐麋鹿群。\n独有南涧水，潺湲如昔闻。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "2afa0a9c0f05bde3c4e77cd33f2ed8dd",
        "title": "观楚国寺璋上人写一切经院，南有曲池深竹",
        "author": "岑参",
        "content": "璋公不出院，群木闭深居。\n誓写一切经，欲向万卷余。\n挥毫散林鹊，研墨惊池鱼。\n音翻四句偈，字译五天书。\n鸣钟竹阴晚，汲水桐花初。\n雨气润衣钵，香烟泛庭除。\n此地日清净，诸天应未如。\n不知将锡杖，早晚蹑空虚。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "cab75efa91fe4810cd40adc48e566943",
        "title": "寻巩县南李处士别业",
        "author": "岑参",
        "content": "先生近南郭，茅屋临东川。\n桑叶隐村户，芦花映钓船。\n有时着书暇，尽日窗中眠。\n且喜闾井近，灌田同一泉。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "9654dbc4d0b6697be39bb1df4f6159cb",
        "title": "闻崔十二侍御灌口夜宿报恩寺",
        "author": "岑参",
        "content": "闻君寻野寺，便宿支公房。\n溪月冷深殿，江云拥回廊。\n然灯松林静，煮茗柴门香。\n胜事不可接，相思幽兴长。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "8839eed5f725dac824cdd3815982bc8d",
        "title": "自潘陵尖还少室居止，秋夕凭眺",
        "author": "岑参",
        "content": "草堂近少室，夜静闻风松。\n月出潘陵尖，照见十六峰。\n九月山叶赤，溪云淡秋容。\n火点伊阳村，烟深嵩角钟。\n尚子不可见，蒋生难再逢。\n胜惬只自知，佳趣为谁浓。\n昨诣山僧期，上到天坛东。\n向下望雷雨，云间见回龙。\n夕与人群疏，转爱丘壑中。\n心澹水木会，兴幽鱼鸟通。\n稀微了自释，出处乃不同。\n况本无宦情，誓将依道风。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "08ddf535244f14915c1f7747bd117d42",
        "title": "南池夜宿，思王屋青萝旧斋",
        "author": "岑参",
        "content": "池上卧烦暑，不栉复不巾。\n有时清风来，自谓羲皇人。\n天晴云归尽，雨洗月色新。\n公事常不闲，道书日生尘。\n早年家王屋，五别青萝春。\n安得还旧山，东溪垂钓纶。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "05a8071c22d46f26b5422e839f12423a",
        "title": "过王判官西津所居",
        "author": "岑参",
        "content": "胜迹不在远，爱君池馆幽。\n素怀岩中诺，宛得尘外游。\n何必到清溪，忽来见沧洲。\n潜移岷山石，暗引巴江流。\n树密昼先夜，竹深夏已秋。\n沙鸟上笔床，溪花彗帘钩。\n夫子贱簪冕，注心向林丘。\n落日出公堂，垂纶乘钓舟。\n赋诗忆楚老，载酒随江鸥。\n翛然一傲吏，独在西津头。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "2204e9b016a6060f517c76fc9e140ddf",
        "title": "题华严寺瑰公禅房",
        "author": "岑参",
        "content": "寺南几十峰，峰翠晴可掬。\n朝从老僧饭，昨日崖口宿。\n锡杖倚枯松，绳床映深竹。\n东溪草堂路，来往行自熟。\n生事在云山，谁能复羁束。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "52038f3059264ceec5c0a27f756fe964",
        "title": "东归留题太常徐卿草堂",
        "author": "岑参",
        "content": "不谢古名将，吾知徐太常。\n年才三十余，勇冠西南方。\n顷曾策匹马，独出持两枪。\n虏骑无数来，见君不敢当。\n汉将小卫霍，蜀将凌关张。\n卿月益清澄，将星转光芒。\n复居少城北，遥对岷山阳。\n车马日盈门，宾客常满堂。\n曲池荫高树，小径穿丛篁。\n江鸟飞入帘，山云来到床。\n题诗芭蕉滑，对酒棕花香。\n诸将射猎时，君在翰墨场。\n圣主赏勋业，边城最辉光。\n与我情绸缪，相知久芬芳。\n忽作万里别，东归三峡长。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "0e43f2eb38cd8a87e8e8606163c39cfb",
        "title": "太一石鳖崖口潭旧庐招王学士",
        "author": "岑参",
        "content": "骤雨鸣淅沥，飕飗溪谷寒。\n碧潭千余尺，下见蛟龙蟠。\n石门吞众流，绝岸呀层峦。\n幽趣倏万变，奇观非一端。\n偶逐干禄徒，十年皆小官。\n抱板寻旧圃，弊庐临迅湍。\n君子满清朝，小人思挂冠。\n酿酒漉松子，引泉通竹竿。\n何必濯沧浪，不能钓严滩。\n此地可遗老，劝君来考盘。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "2f34626d897485642f75a27b8973ef03",
        "title": "林卧",
        "author": "岑参",
        "content": "偶得鱼鸟趣，复兹水木凉。\n远峰带雨色，落日摇川光。\n臼中西山药，袖裏淮南方。\n唯爱隐几时，独游无何乡。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "8e74d9a176be190b93a38500673469e6",
        "title": "骊姬墓下作",
        "author": "岑参",
        "content": "骊姬北原上，闭骨已千秋。\n浍水日东注，恶名终不流。\n献公恣耽惑，视子如仇雠。\n此事成蔓草，我来逢古丘。\n蛾眉山月苦，蝉鬓野云愁。\n欲吊二公子，横汾无轻舟。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "14c38475a68a30164dde76a8bed52242",
        "title": "楚夕旅泊古兴",
        "author": "岑参",
        "content": "独鹤唳江月，孤帆凌楚云。\n秋风冷萧瑟，芦荻花纷纷。\n忽思湘川老，欲访云中君。\n骐驎息悲鸣，愁见豺虎群。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "861114a8fc451d8ec3e500d0fcce5ed0",
        "title": "文公讲堂",
        "author": "岑参",
        "content": "文公不可见，空使蜀人传。\n讲席何时散，高台岂复全。\n丰碑文字灭，冥漠不知年。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "955f0772c03800a621d37052817202e4",
        "title": "与鲜于庶子自梓州成都少尹自褒城同行至利州道中作",
        "author": "岑参",
        "content": "剖竹向西蜀，岷峨眇天涯。\n空深北阙恋，岂惮南路赊。\n前日登七盘，旷然见三巴。\n汉水出嶓冢，梁山控褒斜。\n栈道笼迅湍，行人贯层崖。\n岩倾劣通马，石窄难容车。\n深林怯魑魅，洞穴防龙蛇。\n水种新插秧，山田正烧畬。\n夜猿啸山雨，曙鸟鸣江花。\n过午方始饭，经时旋及瓜。\n数公各游宦，千里皆辞家。\n言笑忘羁旅，还如在京华。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "475d66109feeb3bf68eb8641ff451009",
        "title": "下外江舟怀终南旧居",
        "author": "岑参",
        "content": "杉冷晓猿悲，楚客心欲绝。\n孤舟巴山雨，万里阳台月。\n水宿已淹时，芦花白如雪。\n颜容老难赪，把镜悲鬓髮。\n早年好金丹，方士传口诀。\n敝庐终南下，久与真侣别。\n道书谁更开，药灶烟遂灭。\n顷来压尘网，安得有仙骨。\n岩壑归去来，公卿是何物。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "096a19eea2356ca1ae15b83b18c58417",
        "title": "暮秋山行",
        "author": "岑参",
        "content": "疲马卧长坡，夕阳下通津。\n山风吹空林，飒飒如有人。\n苍旻霁凉雨，石路无飞尘。\n千念集暮节，万籁悲萧晨。\n鶗鴂昨夜鸣，蕙草色已陈。\n况在远行客，自然多苦辛。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "06990d87eeaeb72a1e9f5255204198e2",
        "title": "赴犍为经龙阁道",
        "author": "岑参",
        "content": "侧径转青壁，危梁透沧波。\n汗流出鸟道，胆碎窥龙涡。\n骤雨暗溪口，归云网松萝。\n屡闻羌儿笛，厌听巴童歌。\n江路险复永，梦魂愁更多。\n圣朝幸典郡，不敢嫌岷峨。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "0820b4de045d9b1be331d8d2af90b3a0",
        "title": "江上阻风雨",
        "author": "岑参",
        "content": "江上风欲来，泊舟未能发。\n气昏雨已过，突兀山复出。\n积浪成高丘，盘涡为嵌窟。\n云低岸花掩，水涨滩草没。\n老树蛇蜕皮，崩崖龙退骨。\n平生抱忠信，艰险殊可忽。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "5fa87fdc0c0b49852935aeaf38a588db",
        "title": "早上五盘岭",
        "author": "岑参",
        "content": "平旦驱驷马，旷然出五盘。\n江回两崖斗，日隐群峰攒。\n苍翠烟景曙，森沉云树寒。\n松疏露孤驿，花密藏回滩。\n栈道溪雨滑，畬田原草干。\n此行为知己，不觉蜀道难。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "b01a616c4a0410d528fd3e0ca18779f4",
        "title": "东归发犍为，至泥溪舟中作",
        "author": "岑参",
        "content": "前日解侯印，泛舟归山东。\n平旦发犍为，逍遥信回风。\n七月江水大，沧波涨秋空。\n复有峨眉僧，诵经在舟中。\n夜泊防虎豹，朝行逼鱼龙。\n一道鸣迅湍，两边走连峰。\n猿拂岸花落，鸟啼檐树重。\n烟霭吴楚连，溯沿湖海通。\n忆昨在西掖，复曾入南宫。\n日出朝圣人，端笏陪群公。\n不意今弃置，何由豁心胸。\n吾当海上去，且学乘桴翁。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "1769a48530d1305211d1e79f5f919589",
        "title": "阻戎泸间群盗",
        "author": "岑参",
        "content": "南州林莽深，亡命聚其间。\n杀人无昏晓，尸积填江湾。\n饿虎衔髑髅，饥乌啄心肝。\n腥裛滩草死，血流江水殷。\n夜雨风萧萧，鬼哭连楚山。\n三江行人绝，万里无征船。\n唯有白鸟飞，空见秋月圆。\n罢官自南蜀，假道来兹川。\n瞻望阳台云，惆怅不敢前。\n帝乡北近日，泸口南连蛮。\n何当遇长房，缩地到京关。\n愿得随琴高，骑鱼向云烟。\n明主每忧人，节使恒在边。\n兵革方御寇，尔恶胡不悛。\n吾窃悲尔徒，此生安得全。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "3430075724688df8b11b78b24fb2c5c6",
        "title": "郡斋闲坐",
        "author": "岑参",
        "content": "负郭无良田，屈身徇微禄。\n平生好疏旷，何事就羁束。\n幸曾趋丹墀，数得侍黄屋。\n故人尽荣宠，谁念此幽独。\n州县非宿心，云山欣满目。\n顷来废章句，终日披案牍。\n佐郡竟何成，自悲徒碌碌。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "1dc81f7bfbab33032a72c438695bb1d7",
        "title": "衙郡守还",
        "author": "岑参",
        "content": "世事何反復，一身难可料。\n头白翻折腰，还家私自笑。\n所嗟无产业，妻子嫌不调。\n五斗米留人，东溪忆垂钓。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "de41796c1daacf5a9021c15cf0759aa3",
        "title": "行军诗二首",
        "author": "岑参",
        "content": "吾窃悲此生，四十幸未老。\n一朝逢世乱，终日不自保。\n胡兵夺长安，宫殿生野草。\n伤心五陵树，不见二京道。\n我皇在行军，兵马日浩浩。\n胡雏尚未灭，诸将恳征讨。\n昨闻咸阳败，杀戮净如扫。\n积尸若丘山，流血涨丰镐。\n干戈碍乡国，豺虎满城堡。\n村落皆无人，萧条空桑枣。\n儒生有长策，无处豁怀抱。\n块然伤时人，举首哭苍昊。\n早知逢世乱，少小谩读书。\n悔不学弯弓，向东射狂胡。\n偶从谏官列，谬向丹墀趋。\n未能匡吾君，虚作一丈夫。\n抚剑伤世路，哀歌泣良图。\n功业今已迟，览镜悲白须。\n平生抱忠义，不敢私微躯。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "84c70df5ed58203c6ecd291f33adefdf",
        "title": "秋夕听罗山人弹三峡流泉",
        "author": "岑参",
        "content": "皤皤岷山老，抱琴鬓苍然。\n衫袖拂玉徽，为弹三峡泉。\n此曲弹未半，高堂如空山。\n石林何飕飗，忽在窗户间。\n绕指弄呜咽，青丝激潺湲。\n演漾怨楚云，虚徐韵秋烟。\n疑兼阳台雨，似杂巫山猿。\n幽引鬼神听，净令耳目便。\n楚客肠欲断，湘妃泪斑斑。\n谁裁青桐枝，縆以朱丝弦。\n能含古人曲，递与今人传。\n知音难再逢，惜君方老年。\n曲终月已落，惆怅东斋眠。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "f542db0f113c01035ecfd376ea64ccf9",
        "title": "尹相公京兆府中棠树降甘露诗",
        "author": "岑参",
        "content": "相国尹京兆，政成人不欺。\n甘露降府庭，上天表无私。\n非无他人家，岂少群木枝。\n被兹甘棠树，美掩召伯诗。\n团团甜如蜜，皛皛凝若脂。\n千柯玉光碎，万叶珠颗垂。\n昆仑何时来，庆云相逐飞。\n魏宫铜盘贮，汉帝金掌持。\n王泽布人和，精心动灵祇。\n君臣日同德，祯瑞方潜施。\n何术令大臣，感通能及兹。\n忽惊政化理，暗与神物期。\n却笑赵张辈，徒称今古稀。\n为君下天酒，麹糵将用时。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "51d6ef53374163f926e922c16954afb9",
        "title": "刘相公中书江山画障",
        "author": "岑参",
        "content": "相府征墨妙，挥毫天地穷。\n始知丹青笔，能夺造化功。\n潇湘在帘间，庐壑横座中。\n忽疑凤凰池，暗与江海通。\n粉白湖上云，黛青天际峰。\n昼日恒见月，孤帆如有风。\n岩花不飞落，涧草无春冬。\n担锡香炉缁，钓鱼沧浪翁。\n如何平津意，尚想尘外踪。\n富贵心独轻，山林兴弥浓。\n喧幽趣颇异，出处事不同。\n请君为苍生，未可追赤松。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "34a01dcc6954c5dbfdee1745e70f51f4",
        "title": "精卫",
        "author": "岑参",
        "content": "负剑出北门，乘桴适东溟。\n一鸟海上飞，云是帝女灵。\n玉颜溺水死，精卫空为名。\n怨积徒有志，力微竟不成。\n西山木石尽，巨壑何时平。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "236174683f6b91897936f4ada615e435",
        "title": "石上藤",
        "author": "岑参",
        "content": "石上生孤藤，弱蔓依石长。\n不逢高枝引，未得凌空上。\n何处堪托身，为君长万丈。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十八"
        }
    },
    {
        "uuid": "3088c5ad933bcf027561335884d4e590",
        "title": "临河客舍呈狄明府兄留题县南楼",
        "author": "岑参",
        "content": "黎阳城南雪正飞，黎阳渡头人未归。\n河边酒家堪寄宿，邑中雨雪偏着时，隔河东郡人遥羡。\n邺都唯见古时丘，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "83aeba2e9b2f47a4a20cc0d74beecf2f",
        "title": "客舍悲秋，有怀两省旧游，呈幕中诸公",
        "author": "岑参",
        "content": "三度为郎便白头，一从出守五经秋。\n莫言圣主长不用，不知心事向谁论，江上蝉鸣空满耳。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "b8860879df3fc42b042a44e5759269f4",
        "title": "白雪歌，送武判官归京",
        "author": "岑参",
        "content": "北风卷地白草折，胡天八月即飞雪。\n忽然一夜春风来，将军角弓不得控，都护铁衣冷难着。\n瀚海阑干百丈冰，纷纷暮雪下辕门，风掣红旗冻不翻。\n轮台东门送君去，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "85f3b28fda5bbb2b94c4fd0b03363ddf",
        "title": "热海行，送崔侍御还京",
        "author": "岑参",
        "content": "侧闻阴山胡儿语，西头热海水如煮。\n海上众鸟不敢飞，蒸沙烁石然虏云，沸浪炎波煎汉月。\n阴火潜烧天地炉，送君一醉天山郭，正见夕阳海边落。\n柏台霜威寒逼人，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "6a6d33731e4b36ce4d52f1ed083068a1",
        "title": "轮台歌，奉送封大夫出师西征",
        "author": "岑参",
        "content": "轮台城头夜吹角，轮台城北旄头落。\n羽书昨夜过渠黎，上将拥旄西出征，平明吹笛大军行。\n四边伐鼓雪海涌，剑河风急雪片阔，沙口石冻马蹄脱。\n亚相勤王甘苦辛，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "ae34c2b00053d201ba81f02bdf10a90e",
        "title": "敷水歌，送窦渐入京",
        "author": "岑参",
        "content": "罗敷昔时秦氏女，千载无人空处所。\n昔时流水至今流，岸花仍自羞红脸，堤柳犹能学翠眉。\n春去秋来不相待，九月霜天水正寒，故人西去度征鞍。\n水底鲤鱼幸无数，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "c95e44ab43776386273072f968c5b183",
        "title": "天山雪歌，送萧治归京",
        "author": "岑参",
        "content": "天山有雪常不开，千峰万岭雪崔嵬。\n北风夜卷赤亭口，交河城边飞鸟绝，轮台路上马蹄滑。\n晻霭寒氛万里凝，正是天山雪下时，送君走马归京师。\n雪中何以赠君别，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "27428d2b8b69bce28713400604d5d830",
        "title": "火山云歌，送别",
        "author": "岑参",
        "content": "火山突兀赤亭口，火山五月火云厚。\n火云满山凝未开，缭绕斜吞铁关树，氛氲半掩交河戍。\n迢迢征路火山东，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "a3d4cfa34f1161f877378625cfcc212d",
        "title": "青门歌，送东台张判官",
        "author": "岑参",
        "content": "青门金锁平旦开，城头日出使车回。\n青门柳枝正堪折，花扑征衣看似绣，云随去马色疑骢。\n胡姬酒垆日未午，黄鹂翅湿飞转低，关东尺书醉懒题。\n须臾望君不可见，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "791d3709a95a420089316bffc6b19bc7",
        "title": "梁园歌，送河南王说判官",
        "author": "岑参",
        "content": "君不见梁孝王修竹园，颓墙隐辚势仍存。\n娇娥曼脸成草蔓，罗帷珠帘空竹根。\n大樑一旦人代改，梁园二月梨花飞，却似梁王雪下时。\n当时置酒延枚叟，单父古来称宓生，只今为政有吾兄。\n輶轩若过梁园道，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "d496e7905830ca2a1ded4eb3bbb691fb",
        "title": "走马川行，奉送出师西征",
        "author": "岑参",
        "content": "君不见走马川行雪海边，平沙莽莽黄入天。\n轮台九月风夜吼，一川碎石大如斗，随风满地石乱走。\n匈奴草黄马正肥，金山西见烟尘飞，汉家大将西出师。\n将军金甲夜不脱，半夜军行戈相拨，风头如刀面如割。\n马毛带雪汗气蒸，五花连钱旋作冰，幕中草檄砚水凝。\n虏骑闻之应胆慑，料知短兵不敢接，车师西门伫献捷。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "bcb2cec58163bc1382e614a308c4419f",
        "title": "函谷关歌，送刘评事使关西",
        "author": "岑参",
        "content": "君不见函谷关，崩城毁壁至今在。\n树根草蔓遮古道，白马公孙何处去，青牛老人更不还。\n苍苔白骨空满地，故人方乘使者车，吾知郭丹却不如。\n请君时忆关外客，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "a19881935f9fef28c3e6bdcb718dc374",
        "title": "胡笳歌，送颜真卿使赴河陇",
        "author": "岑参",
        "content": "君不闻胡笳声最悲，紫髯绿眼胡人吹。\n吹之一曲犹未了，昆仑山南月欲斜，胡人向月吹胡笳。\n胡笳怨兮将送君，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "29d84dc15d55e2d4b67aa1cae00eb825",
        "title": "秦筝歌，送外甥萧正归京",
        "author": "岑参",
        "content": "汝不闻秦筝声最苦，五色缠弦十三柱。\n怨调慢声如欲语，清风飒来云不去，闻之酒醒泪如雨。\n汝归秦兮弹秦声，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "95b2ac2d00aa2242554f178042f0b1fa",
        "title": "与独孤渐道别长句兼呈严八侍御",
        "author": "岑参",
        "content": "轮台客舍春草满，颍阳归客肠堪断。\n穷荒绝漠鸟不飞，五侯贵门脚不到，数亩山田身自耕。\n兴来浪迹无远近，奉使三年独未归，边头词客旧来稀。\n借问君来得几日，中酒朝眠日色高，弹棋夜半灯花落。\n冰片高堆金错盘，军中置酒夜挝鼓，锦筵红烛月未午。\n花门将军善胡歌，鱼龙川北盘溪雨，鸟鼠山西洮水云。\n台中严公于我厚，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "e4104c6ff2bf66a75432d15c70ae5bd6",
        "title": "送费子归武昌",
        "author": "岑参",
        "content": "汉阳归客悲秋草，旅舍叶飞愁不扫。\n秋来倍忆武昌鱼，剑锋可惜虚用尽，马蹄无事今已穿。\n知君开馆常爱客，吾观费子毛骨奇，广眉大口仍赤髭。\n看君失路尚如此，路指凤凰山北云，衣沾鹦鹉洲边雨。\n勿叹蹉跎白髮新，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "5bcce9bf0575bbb7d1156adb178e6ea3",
        "title": "送韩巽入都觐省便赴举",
        "author": "岑参",
        "content": "槐叶苍苍柳叶黄，秋高八月天欲霜。\n青门百壶送韩侯，洛阳才子能几人，明年桂枝是君得。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "a075d8c747a72540f4f9ae166d43f511",
        "title": "送李副使赴碛西官军",
        "author": "岑参",
        "content": "火山六月应更热，赤亭道口行人绝。\n知君惯度祁连城，功名只向马上取，真是英雄一丈夫。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "99b6893399f3fd8ffdc73438fa28f3c8",
        "title": "凉州馆中与诸判官夜集",
        "author": "岑参",
        "content": "弯弯月出挂城头，城头月出照梁州。\n凉州七裏十万家，河西幕中多故人，故人别来三五春。\n花门楼前见秋草，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "a6024513f9fa51403207d4adf1d4e4c5",
        "title": "酒泉太守席上醉后作",
        "author": "岑参",
        "content": "琵琶长笛曲相和，羌儿胡雏齐唱歌。\n浑炙犁牛烹野驼，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "fd74a860e6155635e2f2fa918a8f3bf0",
        "title": "偃师东与韩樽同诣景云晖上人即事",
        "author": "岑参",
        "content": "山阴老僧解楞伽，颍阳归客远相过。\n烟深草湿昨夜雨，尚书碛上黄昏钟，别驾渡头一归鸟。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "5b7a8ee4d6235483b82bd45dd94bf16f",
        "title": "醉题匡城周少府厅壁",
        "author": "岑参",
        "content": "妇姑城南风雨秋，妇姑城中人独愁。\n愁云遮却望乡处，颍阳秋草今黄尽，醉卧君家犹未还。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "0e1de2f6346726537be1daaaa2983f0b",
        "title": "敦煌太守后庭歌",
        "author": "岑参",
        "content": "敦煌太守才且贤，郡中无事高枕眠。\n太守到来山出泉，城头月出星满天，曲房置酒张锦筵。\n美人红妆色正鲜，为君手把珊瑚鞭，射得半段黄金钱，此中乐事亦已偏。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "440be0b7578a59c28d682e158349591d",
        "title": "喜韩樽相过",
        "author": "岑参",
        "content": "三月灞陵春已老，故人相逢耐醉倒。\n瓮头春酒黄花脂，桃花点地红斑斑，有酒留君且莫还。\n与君兄弟日携手，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "2a7bc9d7a564b2377a9c654df7fa98c1",
        "title": "银山碛西馆",
        "author": "岑参",
        "content": "银山碛口风似箭，铁门关西月如练。\n双双愁泪沾马毛，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "6798bd0df97e7f37f5826f41183ddc2a",
        "title": "感遇",
        "author": "岑参",
        "content": "五花骢马七香车，云是平阳帝子家。\n凤凰城头日欲斜，昔来唯有秦王女，独自吹箫乘白云。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "95893ef44243c35a10dd0f914d1ba79a",
        "title": "太白胡僧歌",
        "author": "岑参",
        "content": "闻有胡僧在太白，兰若去天三百尺。\n一持楞伽入中峰，草衣不针复不线，两耳垂肩眉覆面。\n此僧年几那得知，商山老人已曾识，愿一见之何由得。\n山中有僧人不知，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "60e603029d7c823fa2ce58d91d0a81a4",
        "title": "卫节度赤骠马歌",
        "author": "岑参",
        "content": "君家赤骠画不得，一团旋风桃花色。\n红缨紫鞚珊瑚鞭，自矜诸马皆不及，却忆百金新买时。\n香街紫陌凤城内，紫髯胡雏金剪刀，平明剪出三鬃高。\n枥上看时独意气，草头一点疾如飞，却使苍鹰翻向后。\n忆昨看君朝未央，男儿称意得如此，骏马长鸣北风起。\n待君东去扫胡尘，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "f77a30749f51a32b305f52263585b285",
        "title": "田使君美人舞如莲花北鋋歌",
        "author": "岑参",
        "content": "美人舞如莲花旋，世人有眼应未见。\n高堂满地红氍毹，慢脸娇娥纤复秾，轻罗金缕花葱茏。\n回裾转袖若飞雪，忽作出塞入塞声，白草胡沙寒飒飒。\n翻身入破如有神，世人学舞只是舞，恣态岂能得如此。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "22f88e0253e3f94eeceaeb2e54438a80",
        "title": "裴将军宅芦管歌",
        "author": "岑参",
        "content": "辽东九月芦叶断，辽东小儿采芦管。\n可怜新管清且悲，白狼河北堪愁恨，玄兔城南皆断肠。\n辽东将军长安宅，夜半高堂客未回，只将芦管送君杯。\n巧能陌上惊杨柳，将军醉舞不肯休，更使美人吹一曲。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "aaf1d155d9ea2d0e05caff385df75616",
        "title": "韦员外家花树歌",
        "author": "岑参",
        "content": "今年花似去年好，去年人到今年老。\n始知人老不如花，朝回花底恒会客，花扑玉缸春酒香。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "55efeffe90395b7e48d238a96427ed7c",
        "title": "醉后戏与赵歌儿",
        "author": "岑参",
        "content": "秦州歌儿歌调苦，偏能立唱濮阳女。\n座中醉客不得意，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "44321acc22d4c50f4cbcc2cddbcddde9",
        "title": "范公丛竹歌",
        "author": "岑参",
        "content": "世人见竹不解爱，知君种竹府城内。\n此君托根幸得地，能清案牍帘下见，宜对琴书窗外看。\n为君成阴将蔽日，君莫爱南山松树枝，竹色四时也不移。\n寒天草木黄落尽，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "473e5f64e3c04c7f9b9341b43686f23b",
        "title": "玉门关盖将军歌",
        "author": "岑参",
        "content": "盖将军，真丈夫。\n行年三十执金吾，身长七尺颇有须。\n玉门关城迥且孤，黄沙万里白草枯。\n南邻犬戎北接胡，暖屋绣帘红地炉，织成壁衣花氍毹。\n灯前侍婢泻玉壶，美人一双闲且都，朱唇翠眉映明矑。\n清歌一曲世所无，野草绣窠紫罗襦，红牙缕马对樗蒱。\n玉盘纤手撒作卢，骑将猎向城南隅，腊日射杀千年狐。\n我来塞外按边储，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "2d0373bf6fc48ce43f995169646964a5",
        "title": "赠酒泉韩太守",
        "author": "岑参",
        "content": "太守有能政，遥闻如古人。\n俸钱尽供客，家计常清贫。\n酒泉西望玉关道，千山万碛皆白草。\n辞君走马归长安，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "ecb504dfb215d014ee58944092371cd5",
        "title": "赠西岳山人李冈",
        "author": "岑参",
        "content": "君隐处，当一星。\n莲花峰头饭黄精，仙人掌上演丹经。\n鸟可到，人莫攀，隐来十年不下山。\n袖中短书谁为达，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "e75243fad9b8ce38dad80196f8d48f72",
        "title": "送张献心充副使归河西杂句",
        "author": "岑参",
        "content": "将门子弟君独贤，一从受命常在边。\n未至三十已高位，箧中赐衣十重余，案上军书十二卷。\n看君谋智若有神，云中昨夜使星动，西门驿楼出相送。\n玉瓶素蚁腊酒香，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "fdc944ea32ea3cc7c4f5765b911fff41",
        "title": "送郭乂杂言",
        "author": "岑参",
        "content": "地上青草出，经冬今始归。\n博陵无近信，犹未换春衣。\n怜汝不忍别，送汝上酒楼。\n初行莫早发，且宿霸桥头。\n功名须及早，岁月莫虚掷。\n早年已工诗，近日兼注易。\n何时过东洛，早晚度盟津。\n朝歌城边柳亸地，曾上君家县北楼，楼上分明见恒岳。\n中山明府待君来，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "bb67d0b987b64d5cd6a5df5a1b687bb5",
        "title": "送魏升卿擢第归东都，因怀魏校书、陆浑、乔潭",
        "author": "岑参",
        "content": "井上桐叶雨，灞亭卷秋风。\n故人适战胜，匹马归山东。\n问君今年三十几，能使香名满人耳。\n君不见三峰直上五千仞，见君文章亦如此。\n如君兄弟天下稀，雄辞健笔皆若飞。\n将军金印亸紫绶，魏侯校理复何如，前日人来不得书。\n陆浑山下佳可赏，垆头青丝白玉瓶，别时相顾酒如倾。\n摇鞭举袂忽不见，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "c5aa9769cc36ee72e0cb52eb0088dad0",
        "title": "送魏四落第还乡",
        "author": "岑参",
        "content": "东归不称意，客舍戴胜鸣。\n腊酒饮未尽，春衫缝已成。\n长安柳枝春欲来，洛阳梨花在前开。\n魏侯池馆今尚在，莫令别后无佳句，只向垆头空醉眠。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "542d650a80685ec94f170f96393d113f",
        "title": "送宇文南金放后归太原寓居，因呈太原郝主簿",
        "author": "岑参",
        "content": "归去不得意，北京关路赊。\n却投晋山老，愁见汾阳花。\n翻作灞陵客，怜君丞相家。\n夜眠旅舍雨，晓辞春城鸦。\n送君系马青门口，胡姬垆头劝君酒。\n为问太原贤主人，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "3022dcd7739d66bba408eaccfcb5123f",
        "title": "西亭子送李司马",
        "author": "岑参",
        "content": "高高亭子郡城西，直上千尺与云齐。\n盘崖缘壁试攀跻，坐来一望无端倪，红花绿柳莺乱啼。\n千家万井连回溪，草萋萋，没马蹄。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "956725300646a72f81f991ccbcb2011f",
        "title": "渔父",
        "author": "岑参",
        "content": "扁舟沧浪叟，心与沧浪清。\n不自道乡里，无人知姓名。\n朝从滩上饭，暮向芦中宿。\n歌竟还复歌，手持一竿竹。\n竿头钓丝长丈余，鼓枻乘流无定居。\n世人那得识深意，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "8dc70ab0a9616c618655ea8dde8235bf",
        "title": "登古邺城",
        "author": "岑参",
        "content": "下马登邺城，城空复何见。\n东风吹野火，暮入飞云殿。\n城隅南对望陵台，漳水东流不復回。\n武帝宫中人去尽，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "ea3e082a6b9234e6d332a8f66dd00a83",
        "title": "邯郸客舍歌",
        "author": "岑参",
        "content": "客从长安来，驱马邯郸道。\n伤心丛台下，一带生蔓草。\n客舍门临漳水边，垂杨下系钓鱼船。\n邯郸女儿夜沽酒，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "75a886895ef5b20149c3035408706deb",
        "title": "优钵罗花歌",
        "author": "岑参",
        "content": "白山南，赤山北。\n其间有花人不识，绿茎碧叶好颜色。\n叶六瓣，花九房。\n夜掩朝开多异香，耻与众草之为伍，何亭亭而独芳。\n何不为人之所赏兮，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "b8c4af278cb5dc2226c99ce554d4e746",
        "title": "蜀葵花歌",
        "author": "岑参",
        "content": "昨日一花开，今日一花开。\n今日花正好，昨日花已老。\n始知人老不如花，可惜落花君莫扫。\n人生不得长少年，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "9a3b68c581eebb321bb95b8cac2b902c",
        "title": "题李士曹厅壁画度雨云歌",
        "author": "岑参",
        "content": "似出栋樑裏，如和风雨飞。\n掾曹有时不敢归，",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十九"
        }
    },
    {
        "uuid": "dd0d3c342823ab6e22d718671805c1c2",
        "title": "长门怨",
        "author": "岑参",
        "content": "君王嫌妾妒，闭妾在长门。\n舞袖垂新宠，愁眉结旧恩。\n绿钱侵履迹，红粉湿啼痕。\n羞被夭桃笑，看春独不言。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "4bf251d2bc596f7324ab21f2e5f972d8",
        "title": "岁暮碛外寄元撝",
        "author": "岑参",
        "content": "西风传戍鼓，南望见前军。\n沙碛人愁月，山城犬吠云。\n别家逢逼岁，出塞独离群。\n发到阳关白，书今远报君。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "c85b41f02296a7297ee0b54d359cf262",
        "title": "寄宇文判官",
        "author": "岑参",
        "content": "西行殊未已，东望何时还。\n终日风与雪，连天沙复山。\n二年领公事，两度过阳关。\n相忆不可见，别来头已斑。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "90d06777c53178f6b6525e6a11ce43d4",
        "title": "江行夜宿龙吼滩，临眺思峨眉隐者，兼寄幕中诸公",
        "author": "岑参",
        "content": "官舍临江口，滩声人惯闻。\n水烟晴吐月，山火夜烧云。\n且欲寻方士，无心恋使君。\n异乡何可住，况复久离群。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "a0c5f5f27b87075d3fd068fe4e5f2a97",
        "title": "敬酬李判官使院即事见呈",
        "author": "岑参",
        "content": "公府日无事，吾徒只是闲。\n草根侵柱础，苔色上门关。\n饮砚时见鸟，捲帘晴对山。\n新诗吟未足，昨夜梦东还。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "c19e7fbaffb149a5065001e5d006c301",
        "title": "虢州酬辛侍御见赠",
        "author": "岑参",
        "content": "门柳叶已大，春花今复阑。\n鬓毛方二色，愁绪日千端。\n夫子屡新命，鄙夫仍旧官。\n相思难见面，时展尺书看。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "563ec659427de51f1beb453f8e6b951c",
        "title": "酬崔十三侍御登玉垒山思故园见寄",
        "author": "岑参",
        "content": "玉垒天晴望，诸峰尽觉低。\n故园江树北，斜日岭云西。\n旷野看人小，长空共鸟齐。\n高山徒仰止，不得日攀跻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "20bd4dcc2f879662213868b30f50cc15",
        "title": "崔驸马山池重送宇文明府",
        "author": "岑参",
        "content": "竹裏过红桥，花间藉绿苗。\n池凉醒别酒，山翠拂行镳。\n凤去妆楼闭，凫飞叶县遥。\n不逢秦女在，何处听吹箫。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "8999b22f394b22b124969d96fb7c9f44",
        "title": "陪使君早春西亭送王赞府赴选",
        "author": "岑参",
        "content": "西亭系五马，为送故人归。\n客舍草新出，关门花欲飞。\n到来逢岁酒，却去换春衣。\n吏部应相待，如君才调稀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "4eb07c3cbd5aba960bb4ded32d8d87c1",
        "title": "送杨录事充潼关判官",
        "author": "岑参",
        "content": "夫子方寸裏，秋天澄霁江。\n关西望第一，郡内政无双。\n狭室下珠箔，连宵倾玉缸。\n平明犹未醉，斜月隐书窗。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "0ed4ae47429d476d9af6a12895e1495f",
        "title": "送裴判官自贼中再归河阳幕府",
        "author": "岑参",
        "content": "东郊未解围，忠义似君稀。\n误落胡尘裏，能持汉节归。\n捲帘山对酒，上马雪沾衣。\n却向嫖姚幕，翩翩去若飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "8fd41e9458f8e23da1080ca3c6e44a77",
        "title": "送陕县王主簿赴襄阳成亲",
        "author": "岑参",
        "content": "六月襄山道，三星汉水边。\n求凰应不远，去马剩须鞭。\n野店愁中雨，江城梦裏蝉。\n襄阳多故事，为我访先贤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "50c75c1c78a2afb834335644341aa436",
        "title": "送郑堪归东京汜水别业",
        "author": "岑参",
        "content": "客舍见春草，忽闻思旧山。\n看君灞陵去，匹马成皋还。\n对酒风与雪，向家河复关。\n因悲宦游子，终岁无时闲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "44b306dd7eff70ad3655059905d30401",
        "title": "送崔全被放归都觐省",
        "author": "岑参",
        "content": "夫子不自炫，世人知者稀。\n来倾阮氏酒，去着老莱衣。\n渭北草新出，关东花欲飞。\n楚王犹自惑，宋玉且将归。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "6604c3dda70c765d181728421a75fbd8",
        "title": "送杨千牛趁岁赴汝南郡觐省便成婚",
        "author": "岑参",
        "content": "问吉转征鞍，安仁道姓潘。\n归期明主赐，别酒故人欢。\n珠箔障炉暖，狐裘耐腊寒。\n汝南遥倚望，早去及春盘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "a4ba667841aafe3bfb85278ee3c2e3ad",
        "title": "送胡象落第归王屋别业",
        "author": "岑参",
        "content": "看君尚少年，不第莫凄然。\n可即疲献赋，山村归种田。\n野花迎短褐，河柳拂长鞭。\n置酒聊相送，青门一醉眠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "6c34b3f3f632b68b21440ae44cf36a51",
        "title": "送颜韶",
        "author": "岑参",
        "content": "迁客犹未老，圣朝今复归。\n一从襄阳住，几度梨花飞。\n世事了可见，怜君人亦稀。\n相逢贪醉卧，未得作春衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "2f0113de0e618d9bcf99b3a2fd1ae73a",
        "title": "送蜀郡李掾",
        "author": "岑参",
        "content": "饮酒俱未醉，一言聊赠君。\n功曹善为政，明主还应闻。\n夜宿剑门月，朝行巴水云。\n江城菊花发，满道香氛氲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "6db71f2fb11001e4c9c1e3adaba723e4",
        "title": "送郑少府赴滏阳",
        "author": "岑参",
        "content": "子真河朔尉，邑裏带清漳。\n春草迎袍色，晴花拂绶香。\n青山入官舍，黄鸟度宫墙。\n若到铜台上，应怜魏寝荒。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "daf2a423286cc49e54858c36722ffe24",
        "title": "还高冠潭口留别舍弟",
        "author": "岑参",
        "content": "昨日山有信，只今耕种时。\n遥传杜陵叟，怪我还山迟。\n独向潭上酌，无人林下棋。\n东溪忆汝处，闲卧对鸬鷀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "f0cecea5f74cd913521afec069422310",
        "title": "送周子落第游荆南",
        "author": "岑参",
        "content": "足下复不第，家贫寻故人。\n且倾湘南酒，羞对关西尘。\n山店橘花发，江城枫叶新。\n若从巫峡过，应见楚王神。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "2d96d7bda732d2387e01bf037153f0a2",
        "title": "送薛彦伟擢第东归",
        "author": "岑参",
        "content": "时辈似君稀，青春战胜归。\n名登郄诜第，身着老莱衣。\n称意人皆羡，还家马若飞。\n一枝谁不折，棣萼独相辉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "1a7dc338a1fcfc4b6c0c00cc83bc1ab6",
        "title": "送杨瑗尉南海",
        "author": "岑参",
        "content": "不择南州尉，高堂有老亲。\n楼台重蜃气，邑裏杂鲛人。\n海暗三山雨，花明五岭春。\n此乡多宝玉，慎莫厌清贫。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "b4e7d8784940d7b670cfb67d8bbd780c",
        "title": "送郭司马赴伊吾郡请示李明府",
        "author": "岑参",
        "content": "安西美少年，脱剑卸弓弦。\n不倚将军势，皆称司马贤。\n秋山城北面，古治郡东边。\n江上舟中月，遥思李郭仙。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "10a9f47bbf165b23a724edd27c3b0412",
        "title": "送滕亢擢第归苏州拜亲",
        "author": "岑参",
        "content": "送尔姑苏客，沧波秋正凉。\n橘怀三个去，桂折一枝将。\n湖上山当舍，天边水是乡。\n江村人事少，时作捕鱼郎。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "3690e9fe86712a9e3fadfa31948042b6",
        "title": "送弘文李校书往汉南拜亲",
        "author": "岑参",
        "content": "未识已先闻，清辞果出群。\n如逢祢处士，似见鲍参军。\n梦暗巴山雨，家连汉水云。\n慈亲思爱子，几度泣沾裙。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "ffb3aa8aaa8e1ccb9d1538c598bbaa3e",
        "title": "送李别将摄伊吾令充使赴武威，便寄崔员外",
        "author": "岑参",
        "content": "词赋满书囊，胡为在战场。\n行间脱宝剑，邑裏挂铜章。\n马疾飞千里，凫飞向五凉。\n遥知竹林下，星使对星郎。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "fb6d54fa913cc35ea5c4138721ad6a75",
        "title": "送四镇薛侍御东归",
        "author": "岑参",
        "content": "相送泪沾衣，天涯独未归。\n将军初得罪，门客复何依。\n梦去湖山阔，书停陇雁稀。\n园林幸接近，一为到柴扉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "2097828d46be944812db15c692ba87c6",
        "title": "送张都尉东归",
        "author": "岑参",
        "content": "白羽绿弓弦，年年只在边。\n还家剑锋尽，出塞马蹄穿。\n逐虏西逾海，平胡北到天。\n封侯应不远，燕颔岂徒然。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "6493258f951b1c2c11ba1885f198b539",
        "title": "赵少尹南亭送郑侍御归东台",
        "author": "岑参",
        "content": "红亭酒瓮香，白麵绣衣郎。\n砌冷虫喧坐，帘疏雨到床。\n钟催离兴急，弦逐醉歌长。\n关树应先落，随君满鬓霜。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "946fd9aa4f0f49ac72c03543c060803b",
        "title": "祁四再赴江南别诗",
        "author": "岑参",
        "content": "万里来又去，三湘东复西。\n别多人换鬓，行远马穿蹄。\n山驿秋云冷，江帆暮雨低。\n怜君不解说，相忆在书题。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "d479baf6c3382823ced93b29d3475767",
        "title": "送秘省虞校书赴虞乡丞",
        "author": "岑参",
        "content": "花绶傍腰新，关东县欲春。\n残书厌科斗，旧阁别麒麟。\n虞阪临官舍，条山映吏人。\n看君有知己，坦腹向平津。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "08414550890591904a83b704ecdbed1c",
        "title": "送江陵黎少府",
        "author": "岑参",
        "content": "悔系腰间绶，翻为膝下愁。\n那堪汉水远，更值楚山秋。\n新橘香官舍，征帆拂县楼。\n王城不敢住，岂是爱荆州。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "3609e1be3fb7717c1391b3b396587b29",
        "title": "陕州月城楼送辛判官入奏",
        "author": "岑参",
        "content": "送客飞鸟外，城头楼最高。\n樽前遇风雨，窗裏动波涛。\n谒帝向金殿，随身唯宝刀。\n相思灞陵月，只有梦偏劳。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "95827ec90547e20aada30288da7e2ee4",
        "title": "送羽林长孙将军赴歙州",
        "author": "岑参",
        "content": "剖竹向江濆，能名计日闻。\n隼旗新刺史，虎剑旧将军。\n驿舫宿湖月，州城浸海云。\n青门酒楼上，欲别醉醺醺。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "04f8e81399a273258256d912bb103629",
        "title": "送梁判官归女几旧庐",
        "author": "岑参",
        "content": "女几知君忆，春云相逐归。\n草堂开药裹，苔壁取荷衣。\n老竹移时小，新花旧处飞。\n可怜真傲吏，尘事到山稀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "109b5bc36785354f74ba33cdcec1e9cc",
        "title": "送绵州李司马秩满归京，因呈李兵部",
        "author": "岑参",
        "content": "久客厌江月，罢官思早归。\n眼看春光老，羞见梨花飞。\n剑北山居小，巴南音信稀。\n因君报兵部，愁泪日沾衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "93f092050fa20fec2121d046b976175d",
        "title": "送柳录事赴梁州",
        "author": "岑参",
        "content": "英掾柳家郎，离亭酒瓮香。\n折腰思汉北，随传过巴阳。\n江树连官舍，山云到卧床。\n知君归梦积，去去剑川长。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "f6e7bc51613436286bdf598aefcaa176",
        "title": "送人赴安西",
        "author": "岑参",
        "content": "上马带胡钩，翩翩度陇头。\n小来思报国，不是爱封侯。\n万里乡为梦，三边月作愁。\n早须清黠虏，无事莫经秋。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "79b90cebea317fbe78862227c57fe342",
        "title": "发临洮将赴北庭留别",
        "author": "岑参",
        "content": "闻说轮台路，连年见雪飞。\n春风曾不到，汉使亦应稀。\n白草通疏勒，青山过武威。\n勤王敢道远，私向梦中归。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "f286bebbf15ee8bfc20686fa25e5ccad",
        "title": "临洮泛舟，赵仙舟自北庭罢使还京",
        "author": "岑参",
        "content": "白髮轮台使，边功竟不成。\n云沙万里地，孤负一书生。\n池上风回舫，桥西雨过城。\n醉眠乡梦罢，东望羡归程。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "768ac39ae5e918b79ddccb2a521b2426",
        "title": "春日醴泉杜明府承恩五品宴席上赋诗",
        "author": "岑参",
        "content": "凫舄旧称仙，鸿私降自天。\n青袍移草色，朱绶夺花然。\n邑裏雷仍震，台中星欲悬。\n吾兄此栖棘，因得贺初筵。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "624f276e025371bf0db6a89d8309cdfa",
        "title": "早春陪崔中丞同泛浣花溪宴",
        "author": "岑参",
        "content": "旌节临溪口，寒郊陡觉暄。\n红亭移酒席，画舸逗江村。\n云带歌声扬，风飘舞袖翻。\n花间催秉烛，川上欲黄昏。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "491cef1e10be9a351a80b0bed524bfc9",
        "title": "行军雪后月夜宴王卿家",
        "author": "岑参",
        "content": "子夜雪华余，卿家月影初。\n酒香熏枕席，炉气暖轩除。\n晚岁宦情薄，行军欢宴疏。\n相逢剩取醉，身外尽空虚。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "0ba9d7cb73d5863a90edaef614a423dc",
        "title": "陪封大夫宴瀚海亭纳凉",
        "author": "岑参",
        "content": "细管杂青丝，千杯倒接z5。\n军中乘兴出，海上纳凉时。\n日没鸟飞急，山高云过迟。\n吾从大夫后，归路拥旌旗。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "b695e2a79c2f5379ed948375924f097f",
        "title": "虢州西亭陪端公宴集",
        "author": "岑参",
        "content": "红亭出鸟外，骏马系云端。\n万岭窗前睥，千家肘底看。\n开瓶酒色嫩，踏地叶声干。\n为逼霜台使，重裘也觉寒。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "a6f1481281c8185f6749aa25cd07f942",
        "title": "与鄠县群官泛渼陂",
        "author": "岑参",
        "content": "万顷浸天色，千寻穷地根。\n舟移城入树，岸阔水浮村。\n闲鹭惊箫管，潜虬傍酒樽。\n暝来呼小吏，列火俨归轩。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "13659668ba74bbb68f5a5f059af9ed05",
        "title": "终南东溪中作",
        "author": "岑参",
        "content": "溪水碧于草，潺潺花底流。\n沙平堪濯足，石浅不胜舟。\n洗药朝与暮，钓鱼春复秋。\n兴来从所适，还欲向沧洲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "72bf283a5eb390f58c9171460f1a2a2f",
        "title": "与鲜于庶子泛汉江",
        "author": "岑参",
        "content": "急管更须吹，杯行莫遣迟。\n酒光红琥珀，江色碧琉璃。\n日影浮归棹，芦花罥钓丝。\n山公醉不醉，问取葛强知。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "903e9a7d34ff1c9de03adfc3b7855ff0",
        "title": "晦日陪侍御泛北池",
        "author": "岑参",
        "content": "春池满复宽，晦节耐邀欢。\n月带虾蟆冷，霜随獬豸寒。\n水云低锦席，岸柳拂金盘。\n日暮舟中散，都人夹道看。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "d74b7556f081aa11ce0bcafed0e5cda8",
        "title": "登总持阁",
        "author": "岑参",
        "content": "高阁逼诸天，登临近日边。\n晴开万井树，愁看五陵烟。\n槛外低秦岭，窗中小渭川。\n早知清净理，常愿奉金仙。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "bf1ba2faf26b3eb50017acf228ecae60",
        "title": "宿岐州北郭严给事别业",
        "author": "岑参",
        "content": "郭外山色暝，主人林馆秋。\n疏钟入卧内，片月到床头。\n遥夜惜已半，清言殊未休。\n君虽在青琐，心不忘沧洲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "64153686f1d45144ad27ed1f21bd8bf1",
        "title": "暮秋会严京兆后厅竹斋",
        "author": "岑参",
        "content": "京兆小斋宽，公庭半药阑。\n瓯香茶色嫩，窗冷竹声干。\n盛德中朝贵，清风画省寒。\n能将吏部镜，照取寸心看。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "39e055829c67088fb1d92539e876e8b1",
        "title": "省中即事",
        "author": "岑参",
        "content": "华省谬为郎，蹉跎鬓已苍。\n到来恒幞被，随例且含香。\n竹影遮窗暗，花阴拂簟凉。\n君王新赐笔，草奏向明光。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "e929abba14ef9a0a36ea48db0175194a",
        "title": "春寻河阳陶处士别业",
        "author": "岑参",
        "content": "风暖日暾暾，黄鹂飞近村。\n花明潘子县，柳暗陶公门。\n药碗摇山影，鱼竿带水痕。\n南桥车马客，何事苦喧喧。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "5105c5a601185fbf8f7cb1dc8d02098d",
        "title": "寻少室张山人，闻与偃师周明府同入都",
        "author": "岑参",
        "content": "中峰炼金客，昨日游人间。\n叶县凫共去，葛陂龙暂还。\n春云凑深水，秋雨悬空山。\n寂寂清溪上，空余丹灶闲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "95b6b0d6999ed2b0dce7a77b421a59e3",
        "title": "虢州卧疾，喜刘判官相过水亭",
        "author": "岑参",
        "content": "卧疾尝晏起，朝来头未梳。\n见君胜服药，清话病能除。\n低柳共系马，小池堪钓鱼。\n观棋不觉暝，月出水亭初。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "e2fac0b5f23ed742333f807261fc92da",
        "title": "武威春暮，闻宇文判官西使还，已到晋昌",
        "author": "岑参",
        "content": "岸雨过城头，黄鹂上戍楼。\n塞花飘客泪，边柳挂乡愁。\n白髮悲明镜，青春换敝裘。\n君从万里使，闻已到瓜州。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "b89f8fa8152f628da6479e9848060ef7",
        "title": "春兴思南山旧庐，招柳建正字",
        "author": "岑参",
        "content": "终岁不得意，春风今复来。\n自怜蓬鬓改，羞见梨花开。\n西掖诚可恋，南山思早回。\n园庐幸接近，相与归蒿莱。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "e08891f3f776999c36f1aaaf0ea8a3ed",
        "title": "郡斋南池招杨辚",
        "author": "岑参",
        "content": "郡僻人事少，云山常眼前。\n偶从池上醉，便向舟中眠。\n与子居最近，周官情又偏。\n閒时耐相访，正有床头钱。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "211c47939858f2b36819306c2b13e1bb",
        "title": "高冠谷口招郑鄠",
        "author": "岑参",
        "content": "谷口来相访，空斋不见君。\n涧花然暮雨，潭树暖春云。\n门径稀人迹，檐峰下鹿群。\n衣裳与枕席，山霭碧氛氲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "738e8a5666b99992a799c4af8c14f10d",
        "title": "题新乡王釜厅壁",
        "author": "岑参",
        "content": "怜君守一尉，家计复清贫。\n禄米尝不足，俸钱供与人。\n城头苏门树，陌上黎阳尘。\n不是旧相识，声同心自亲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "53d683c3d017171f1c29d2913f6343a2",
        "title": "题山寺僧房",
        "author": "岑参",
        "content": "窗影摇群木，墙阴载一峰。\n野炉风自爇，山碓水能舂。\n勤学翻知误，为官好欲慵。\n高僧暝不见，月出但闻钟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "ee0f92fd8d4147dc80b3b3e0a802664f",
        "title": "初授官题高冠草堂",
        "author": "岑参",
        "content": "三十始一命，宦情多欲阑。\n自怜无旧业，不敢耻微官。\n涧水吞樵路，山花醉药栏。\n只缘五斗米，辜负一渔竿。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "4230d4931cde8e366d9da6e49c3a682d",
        "title": "题虢州西楼",
        "author": "岑参",
        "content": "错料一生事，蹉跎今白头。\n纵横皆失计，妻子也堪羞。\n明主虽然弃，丹心亦未休。\n愁来无去处，只上郡西楼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "8c5d81f259479f43ff8bbd477d4033da",
        "title": "过酒泉，忆杜陵别业",
        "author": "岑参",
        "content": "昨夜宿祁连，今朝过酒泉。\n黄沙西际海，白草北连天。\n愁裏难消日，归期尚来年。\n阳关万里梦，知处杜陵田。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "b91c61cfefdc238ef2dfbcbc74c8e529",
        "title": "首秋轮台",
        "author": "岑参",
        "content": "异域阴山外，孤城雪海边。\n秋来唯有雁，夏尽不闻蝉。\n雨拂毡墙湿，风摇毳幕膻。\n轮台万里地，无事历三年。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "95488d3b64d616141694f4fdf97a8a6a",
        "title": "北庭作",
        "author": "岑参",
        "content": "雁塞通盐泽，龙堆接醋沟。\n孤城天北畔，绝域海西头。\n秋雪春仍下，朝风夜不休。\n可知年四十，犹自未封侯。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "62ce0db312a9804fed3dfdc7acb0a418",
        "title": "还东山洛上作",
        "author": "岑参",
        "content": "春流急不浅，归枻去何迟。\n愁客叶舟裏，夕阳花水时。\n云晴开螮蝀，棹发起鸬鷀。\n莫道东山远，衡门在梦思。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "caa78fb78975521679bbcfbf15cb5d74",
        "title": "杨固店",
        "author": "岑参",
        "content": "客舍梨叶赤，邻家闻捣衣。\n夜来尝有梦，坠泪缘思归。\n洛水行欲尽，缑山看渐微。\n长安只千里，何事信音稀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "66f33fe18860ee2d795a4f8d225de51a",
        "title": "巴南舟中，思陆浑别业",
        "author": "岑参",
        "content": "泸水南州远，巴山北客稀。\n岭云撩乱起，溪鹭等閒飞。\n镜裏愁衰鬓，舟中换旅衣。\n梦魂知忆处，无夜不先归。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "fd8d30cb708e8fef9c310318c3092399",
        "title": "晚发五渡",
        "author": "岑参",
        "content": "客厌巴南地，乡邻剑北天。\n江村片雨外，野寺夕阳边。\n芋叶藏山径，芦花杂渚田。\n舟行未可住，乘月且须牵。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "c5e7232a01c34969cb54324b6896d473",
        "title": "巴南舟中夜市",
        "author": "岑参",
        "content": "渡口欲黄昏，归人争流喧。\n近钟清野寺，远火点江村。\n见雁思乡信，闻猿积泪痕。\n孤舟万里外，秋月不堪论。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "6aeb1e5ed6aee5545004ddf276efa348",
        "title": "初至犍为作",
        "author": "岑参",
        "content": "山色轩槛内，滩声枕席间。\n草生公府静，花落讼庭闲。\n云雨连三峡，风尘接百蛮。\n到来能几日，不觉鬓毛斑。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "003e0021acb5da97f7c0e2d97fea7ce0",
        "title": "成王挽歌",
        "author": "岑参",
        "content": "幽山悲旧桂，长阪怆余兰。\n地底孤灯冷，泉中一镜寒。\n铭旌门客送，骑吹路人看。\n漫作琉璃碗，淮王误合丹。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "d4065efccd35049e8c1e0f0f93dbb6da",
        "title": "苗侍中挽歌二首",
        "author": "岑参",
        "content": "摄政朝章重，持衡国相尊。\n笔端通造化，掌内运干坤。\n青史遗芳满，黄枢故事存。\n空悲渭桥路，谁对汉皇言。\n天子悲元老，都人惜上公。\n优贤几杖在，会葬市朝空。\n丹旐飞斜日，清笳怨暮风。\n平生门下客，继美庙堂中。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "5413c94893a4e5d72561b18992f53a4b",
        "title": "故仆射裴公挽歌三首",
        "author": "岑参",
        "content": "盛德资邦杰，嘉谟作世程。\n门瞻驷马贵，时仰八龙名。\n罢市秦人送，还乡绛老迎。\n莫埋丞相印，留着付玄成。\n五府瞻高位，三台丧大贤。\n礼容还故绛，宠赠冠新田。\n气歇汾阴鼎，魂飞京兆阡。\n先时剑已没，陇树久苍然。\n富贵徒言久，乡闾殁后归。\n锦衣都未着，丹旐忽先飞。\n哀挽辞秦塞，悲笳出帝畿。\n遥知九原上，渐觉吊人稀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "ac16d1aa3546b599038320dea62531c0",
        "title": "河西太守杜公挽歌四首",
        "author": "岑参",
        "content": "蒙叟悲藏壑，殷宗惜济川。\n长安非旧日，京兆是新阡。\n黄霸官犹屈，苍生望已愆。\n唯余卿月在，留向杜陵悬。\n鼓角城中出，坟茔郭外新。\n雨随思太守，云从送夫人。\n蒿裏埋双剑，松门闭万春。\n回瞻北堂上，金印已生尘。\n忆昨明光殿，新承天子恩。\n剖符移北地，授钺领西门。\n塞草迎军幕，边云拂使轩。\n至今闻陇外，戎虏尚亡魂。\n漫漫澄波阔，沉沉大厦深。\n秉心常匪席，行义每挥金。\n汲引窥兰室，招携入翰林。\n多君有令子，犹注世人心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "f8476cee9e1309dfc0a24854c3fbe6e4",
        "title": "故河南尹岐国公赠工部尚书苏公挽歌二首",
        "author": "岑参",
        "content": "河尹恩荣旧，尚书宠赠新。\n一门传画戟，几世驾朱轮。\n夜色何时晓，泉台不復春。\n唯余朝服在，金印已生尘。\n白日扃泉户，青春掩夜台。\n旧堂阶草长，空院砌花开。\n山晚铭旌去，郊寒骑吹回。\n三川难可见，应惜庾公才。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "b0dd6a8c98fe9f10956216c92c3438c1",
        "title": "韩员外夫人清河县君崔氏挽歌二首",
        "author": "岑参",
        "content": "令德当时重，高门举世推。\n从夫荣已绝，封邑宠难追。\n陌上人皆惜，花间鸟亦悲。\n仙郎看陇月，犹忆画眉时。\n遽闻伤别剑，忽复叹藏舟。\n灯冷泉中夜，衣寒地下秋。\n青松吊客泪，丹旐路人愁。\n徒有清河在，空悲逝水流。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "ee2a9bd86636eba773135c6139af951d",
        "title": "南溪别业",
        "author": "岑参",
        "content": "结宇依青嶂，开轩对翠畴。\n树交花两色，溪合水重流。\n竹径春来扫，兰樽夜不收。\n逍遥自得意，鼓腹醉中游。",
        "dynasty": "唐",
        "collection_info": {
            "collection": "御定全唐诗",
            "volume": "卷二百"
        }
    },
    {
        "uuid": "5a03debfc6bef35b84f21a9b42cf0a88",
        "title": "奉和中书舍人贾至早朝大明宫",
        "author": "岑参",
        "content": "鸡鸣紫陌曙光寒，莺啭皇州春色阑。\n金阙晓钟开万户，独有凤凰池上客，阳春一曲和皆难。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "eafe420d769730ead19344792f4391bf",
        "title": "和祠部王员外雪后早朝即事",
        "author": "岑参",
        "content": "长安雪后似春归，积素凝华连曙晖。\n色借玉珂迷晓骑，闻道仙郎歌白雪，由来此曲和人稀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "17d7067cf45cf7bc5b4d531d85aeefd5",
        "title": "奉和相公发益昌",
        "author": "岑参",
        "content": "相国临戎别帝京，拥麾持节远横行。\n朝登剑阁云随马，暂到蜀城应计日，须知明主待持衡。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "92393f522953f1261c9548433302a855",
        "title": "秋夕读书幽兴，献兵部李侍郎",
        "author": "岑参",
        "content": "年纪蹉跎四十强，自怜头白始为郎。\n雨滋苔藓侵阶绿，览卷试穿邻舍壁，明灯何惜借余光。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "88f42c208ca2de8c71749e1b80c0555d",
        "title": "使君席夜送严河南赴长水",
        "author": "岑参",
        "content": "娇歌急管杂青丝，银烛金杯映翠眉。\n使君地主能相送，寄声报尔山翁道，今日河南胜昔时。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "ea84a93a3df0b83fb2ff8dcbf0f8fe5c",
        "title": "暮春虢州东亭送李司马归扶风别庐",
        "author": "岑参",
        "content": "柳亸莺娇花复殷，红亭绿酒送君还。\n到来函谷愁中月，西望乡关肠欲断，对君衫袖泪痕斑。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "ef99f2cecb790a0cea3cb0cd09f3de69",
        "title": "九日使君席奉饯卫中丞赴长水",
        "author": "岑参",
        "content": "节使横行西出师，鸣弓擐甲羽林儿。\n台上霜风凌草木，为报使君多泛菊，更将弦管醉东篱。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "3046901f9dc02c75c2ff382abb44c452",
        "title": "西掖省即事",
        "author": "岑参",
        "content": "西掖重云开曙晖，北山疏雨点朝衣。\n千门柳色连青琐，官拙自悲头白尽，不如岩下偃荆扉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "bae028e3fab696277774368a6212dd27",
        "title": "首春渭西郊行，呈蓝田张二主簿",
        "author": "岑参",
        "content": "回风度雨渭城西，细草新花踏作泥。\n秦女峰头雪未尽，闻道辋川多胜事，玉壶春酒正堪携。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "7268ab3e326d140a360377ccee9316aa",
        "title": "赴嘉州过城固县，寻永安超禅师房",
        "author": "岑参",
        "content": "满寺枇杷冬着花，老僧相见具袈裟。\n汉王城北雪初霁，岂料巴川多胜事，为君书此报京华。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "88971f5d4bd2b1dffaa4563b39598cb2",
        "title": "酬畅当嵩山寻麻道士见寄",
        "author": "岑参",
        "content": "闻逐樵夫闲看棋，忽逢人世是秦时。\n开云种玉嫌山浅，烦君远示青囊录，愿得相从一问师。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "95c70795526ed9ca32561bd7654b41be",
        "title": "和刑部成员外秋夜寓直寄台省知己",
        "author": "岑参",
        "content": "列宿光三署，仙郎直五宵。\n时衣天子赐，厨膳大官调。\n长乐钟应近，明光漏不遥。\n黄门持被覆，侍女捧香烧。\n笔为题诗点，灯缘起草挑。\n竹喧交砌叶，柳亸拂窗条。\n粉署荣新命，霜台忆旧僚。\n名香播兰蕙，重价蕴琼瑶。\n击水翻沧海，抟风透赤霄。\n微才喜同舍，何幸忽闻韶。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "10c4a65e58cd1eb974d690d62bc6bdcd",
        "title": "送卢郎中除杭州赴任",
        "author": "岑参",
        "content": "罢起郎官草，初分刺史符。\n海云迎过楚，江月引归吴。\n城底涛声震，楼端蜃气孤。\n千家窥驿舫，五马饮春湖。\n柳色供诗用，莺声送酒须。\n知君望乡处，枉道上姑苏。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "1ef4c6e7946f8727e7814cbf11a94835",
        "title": "送严维下第还江东",
        "author": "岑参",
        "content": "勿叹今不第，似君殊未迟。\n且归沧洲去，相送青门时。\n望鸟指乡远，问人愁路疑。\n敝裘沾暮雪，归棹带流澌。\n严子滩复在，谢公文可追。\n江皋如有信，莫不寄新诗。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "dfc99d48b07d7f8fd8dea4f6abc34979",
        "title": "饯王岑判官赴襄阳道",
        "author": "岑参",
        "content": "故人汉阳使，走马向南荆。\n不厌楚山路，只怜襄水清。\n津头习氏宅，江上夫人城。\n夜入橘花宿，朝穿桐叶行。\n害群应自慑，持法固须平。\n暂得青门醉，斜光速去程。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "e2cb1c15eab9a87947ae95e6c102890d",
        "title": "送薛播擢第归河东",
        "author": "岑参",
        "content": "归去新战胜，盛名人共闻。\n乡连渭川树，家近条山云。\n夫子能好学，圣朝全用文。\n弟兄负世誉，词赋超人群。\n雨气醒别酒，城阴低暮曛。\n遥知出关后，更有一终军。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "0e8f6c981e43f49ee990a8bed9a61e1d",
        "title": "送史司马赴崔相公幕",
        "author": "岑参",
        "content": "峥嵘丞相府，清切凤凰池。\n羡尔瑶台鹤，高栖琼树枝。\n归飞晴日好，吟弄惠风吹。\n正有乘轩乐，初当学舞时。\n珍禽在罗网，微命若游丝。\n愿托周南羽，相衔溪水湄。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "422374a8afa2eb8288343701e3f142cb",
        "title": "送严黄门拜御史大夫再镇蜀川兼觐省",
        "author": "岑参",
        "content": "授钺辞金殿，承恩恋玉墀。\n登坛汉主用，讲德蜀人思。\n副相韩安国，黄门向子期。\n刀州重入梦，剑阁再题词。\n春草连青绶，晴花间赤旗。\n山莺朝送酒，江月夜供诗。\n许国分忧日，荣亲色养时。\n苍生望已久，来去不应迟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "fb85af2f8f9cbb20474298a7a57f2e5b",
        "title": "送郭仆射节制剑南",
        "author": "岑参",
        "content": "铁马擐红缨，幡旗出禁城。\n明王亲授钺，丞相欲专征。\n玉馔天厨送，金杯御酒倾。\n剑门乘崄过，阁道踏空行。\n山鸟惊吹笛，江猿看洗兵。\n晓云随去阵，夜月逐行营。\n南仲今时往，西戎计日平。\n将心感知己，万里寄悬旌。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "6b7fc1bbc476d90ddb62ab685cadd55e",
        "title": "早秋与诸子登虢州西亭观眺",
        "author": "岑参",
        "content": "亭高出鸟外，客到与云齐。\n树点千家小，天围万岭低。\n残虹挂陕北，急雨过关西。\n酒榼缘青壁，瓜田傍绿溪。\n微官何足道，爱客且相携。\n唯有乡园处，依依望不迷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "3072269d98015ef7cd4c2fc4ed978265",
        "title": "佐郡思旧游",
        "author": "岑参",
        "content": "幸得趋紫殿，却忆侍丹墀。\n史笔众推直，谏书人莫窥。\n平生恒自负，垂老此安卑。\n同类皆先达，非才独后时。\n庭槐宿鸟乱，阶草夜虫悲。\n白髮今无数，青云未有期。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "eac6ab3e9a82bd27d09dc2624bdac9f6",
        "title": "灭胡曲",
        "author": "岑参",
        "content": "都护新灭胡，士马气亦粗。\n萧条虏尘净，突兀天山孤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "94711aa30f003eda726cde94205e469e",
        "title": "忆长安曲二章寄庞cc",
        "author": "岑参",
        "content": "东望望长安，正值日初出。\n长安不可见，喜见长安日。\n长安何处在，只在马蹄下。\n明日归长安，为君急走马。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "5ab4dfa3a2320880823d358c0a8c886f",
        "title": "题云际南峰眼上人读经堂",
        "author": "岑参",
        "content": "结宇题三藏，焚香老一峰。\n云间独坐卧，只是对山松。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "5795a448d6200a60cb8f174b36a5a505",
        "title": "题梁锽城中高居",
        "author": "岑参",
        "content": "高住最高处，千家恒眼前。\n题诗饮酒后，只对诸峰眠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "071b5d0199d56b4a11b95a397e1f921e",
        "title": "献封大夫破播仙凯歌六首",
        "author": "岑参",
        "content": "汉将承恩西破戎，捷书先奏未央宫。\n天子预开麟阁待，只今谁数贰师功。\n官军西出过楼兰，营幕傍临月窟寒。\n蒲海晓霜凝马尾，葱山夜雪扑旌竿。\n鸣笳迭鼓拥回军，破国平蕃昔未闻。\n丈夫鹊印摇边月，大将龙旗掣海云。\n日落辕门鼓角鸣，千群面缚出蕃城。\n洗兵鱼海云迎阵，秣马龙堆月照营。\n蕃军遥见汉家营，满谷连山遍哭声。\n万箭千刀一夜杀，平明流血浸空城。\n暮雨旌旗湿未干，胡烟白草日光寒。\n昨夜将军连晓战，蕃军只见马空鞍。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "9f0e149196040b29797f08f91e820c77",
        "title": "玉关寄长安李主簿",
        "author": "岑参",
        "content": "东去长安万里余，故人何惜一行书。\n玉关西望堪肠断，况复明朝是岁除。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "82d6f1ed4504af81608f8238a1c2ec8e",
        "title": "原头送范侍御",
        "author": "岑参",
        "content": "百尺原头酒色殷，路傍骢马汗斑斑。\n别君只有相思梦，遮莫千山与万山。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "a723c4b63dab20afc6503459e3fcbcf4",
        "title": "送李明府赴睦州，便拜觐太夫人",
        "author": "岑参",
        "content": "手把铜章望海云，夫人江上泣罗裙。\n严滩一点舟中月，万里烟波也梦君。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "9375e8c9395e3acadb4cb6bd4d118a50",
        "title": "奉送贾侍御使江外",
        "author": "岑参",
        "content": "新骑骢马复承恩，使出金陵过海门。\n荆南渭北难相见，莫惜衫襟着酒痕。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "88e7310edefa1df306b3fef6bb30ada6",
        "title": "酒泉太守席上醉后作",
        "author": "岑参",
        "content": "酒泉太守能剑舞，高堂置酒夜击鼓。\n胡笳一曲断人肠，座上相看泪如雨。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "c90692319e0a55e1ee66ff63800e3cde",
        "title": "山房春事二首",
        "author": "岑参",
        "content": "风恬日暖荡春光，戏蝶游蜂乱入房。\n数枝门柳低衣桁，一片山花落笔床。\n梁园日暮乱飞鸦，极目萧条三两家。\n庭树不知人死尽，春来还发旧时花。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    },
    {
        "uuid": "7bb92ed281a5a67a3a39ee81ed58ee18",
        "title": "赴北庭度陇思家",
        "author": "岑参",
        "content": "西向轮台万里余，也知乡信日应疏。\n陇山鹦鹉能言语，为报家人数寄书。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零一"
        }
    }
]