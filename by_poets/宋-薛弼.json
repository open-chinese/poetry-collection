[
    {
        "title": "建炎丞相成国吕忠穆公退老堂诗二首  其一",
        "author": "薛弼",
        "content": "济南从古多名士，崛起皋夔蓟北空。\n君喜有堂堪逸老，上嫌无职可酬功。\n苍生日愿起安石，绿野今难留晋公。\n盛烈屡勤铭鼎鼐，龙韬犹冀感云风。",
        "dynasty": "宋",
        "collection_info": null
    },
    {
        "title": "建炎丞相成国吕忠穆公退老堂诗二首  其二",
        "author": "薛弼",
        "content": "卜筑追寻九老游，江南最好是丹丘。\n乞将金鼎调元手，暂向磻溪理钓舟。\n东阁蚤延天下隽，画堂春锁海中洲。\n他年共看车书一，举目山河笑楚囚。",
        "dynasty": "宋",
        "collection_info": null
    },
    {
        "title": "句",
        "author": "薛弼",
        "content": "南县富角盐，沿田劳少休。",
        "dynasty": "宋",
        "collection_info": null
    }
]