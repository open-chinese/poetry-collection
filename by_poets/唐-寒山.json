[
    {
        "title": "诗三百三首 一",
        "author": "寒山",
        "content": "凡读我诗者，心中须护净。\n悭贪继日廉，谄曲登时正。\n驱遣除恶业，归依受真性。\n今日得佛身，急急如律令。",
        "dynasty": "唐",
        "collection_info": null
    },
    {
        "title": "诗三百三首 二",
        "author": "寒山",
        "content": "重岩我卜居，鸟道绝人迹。\n庭际何所有，白云抱幽石。\n住兹凡几年，屡见春冬易。\n寄语钟鼎家，虚名定无益。",
        "dynasty": "唐",
        "collection_info": null
    },
    {
        "title": "诗三百三首 三",
        "author": "寒山",
        "content": "可笑寒山道，而无车马踪。\n联溪难记曲，迭嶂不知重。\n泣露千般草，吟风一样松。\n此时迷径处，形问影何从。",
        "dynasty": "唐",
        "collection_info": null
    },
    {
        "title": "诗三百三首 四",
        "author": "寒山",
        "content": "吾家好隐沦，居处绝嚣尘。\n践草成三径，瞻云作四邻。\n助歌声有鸟，问法语无人。\n今日娑婆树，几年为一春。",
        "dynasty": "唐",
        "collection_info": null
    },
    {
        "title": "诗三百三首 五",
        "author": "寒山",
        "content": "琴书须自随，禄位用何为。\n投辇从贤妇，巾车有孝儿。\n风吹曝麦地，水溢沃鱼池。\n常念鹪鹩鸟，安身在一枝。",
        "dynasty": "唐",
        "collection_info": null
    },
    {
        "title": "诗三百三首 六",
        "author": "寒山",
        "content": "弟兄同五郡，父子本三州。\n欲验飞凫集，须征白兔游。\n灵瓜梦裏受，神橘座中收。\n乡国何迢遰，同鱼寄水流。",
        "dynasty": "唐",
        "collection_info": null
    },
    {
        "title": "诗三百三首 七",
        "author": "寒山",
        "content": "一为书劒客，二遇圣明君。\n东守文不赏，西征武不勋。\n学文兼学武，学武兼学文。\n今日既老矣，余生不足云。",
        "dynasty": "唐",
        "collection_info": null
    },
    {
        "title": "诗三百三首 八",
        "author": "寒山",
        "content": "庄子说送终，天地为棺椁。\n吾归此有时，唯须一番箔。\n死将餧青蝇，弔不劳白鹤。\n饿着首阳山，生廉死亦乐。",
        "dynasty": "唐",
        "collection_info": null
    },
    {
        "title": "诗三百三首 九",
        "author": "寒山",
        "content": "人问寒山道，寒山路不通。\n夏天冰未释，日出雾朦胧。\n似我何由届，与君心不同。\n君心若似我，还得到其中。",
        "dynasty": "唐",
        "collection_info": null
    },
    {
        "title": "诗三百三首 十",
        "author": "寒山",
        "content": "天生百尺树，翦作长条木。\n可惜栋梁材，抛之在幽谷。\n年多心尚劲，日久皮渐秃。\n识者取将来，犹堪柱马屋。",
        "dynasty": "唐",
        "collection_info": null
    },
    {
        "title": "诗三百三首 十一",
        "author": "寒山",
        "content": "驱马度荒城，荒城动客情。\n高低旧雉堞，大小古坟茔。\n自振孤蓬影，长凝拱木声。\n所嗟皆俗骨，仙史更无名。",
        "dynasty": "唐",
        "collection_info": null
    },
    {
        "title": "诗三百三首 十二",
        "author": "寒山",
        "content": "鹦鹉宅西国，虞罗捕得归。\n美人朝夕弄，出入在庭帏。\n赐以金笼贮，扃哉损羽衣。\n不如鸿与鹤，飖扬入云飞。",
        "dynasty": "唐",
        "collection_info": null
    },
    {
        "title": "诗三百三首 十三",
        "author": "寒山",
        "content": "玉堂挂珠帘，中有婵娟子。\n其貌胜神仙，容华若桃李。\n东家春雾合，西舍秋风起。\n更过三十年，还成苷蔗滓。",
        "dynasty": "唐",
        "collection_info": null
    },
    {
        "title": "诗三百三首 十四",
        "author": "寒山",
        "content": "城中娥眉女，珠佩珂珊珊。\n鹦鹉花前弄，琵琶月下弹。\n长歌三月响，短舞万人看。\n未必长如此，芙蓉不耐寒。",
        "dynasty": "唐",
        "collection_info": null
    },
    {
        "title": "诗三百三首 十五",
        "author": "寒山",
        "content": "父母续经多，田园不羡他。\n妇摇机轧轧，儿弄口㗻㗻。\n拍手摧花舞，搘颐听鸟歌。\n谁当来叹赏，樵客屡经过。",
        "dynasty": "唐",
        "collection_info": null
    },
    {
        "title": "诗三百三首 十六",
        "author": "寒山",
        "content": "家住绿岩下，庭芜更不芟。\n新藤垂缭绕，古石竖巉岩。\n山果猕猴摘，池鱼白鹭衔。\n仙书一两卷，树下读喃喃。",
        "dynasty": "唐",
        "collection_info": null
    },
    {
        "title": "诗三百三首 十七",
        "author": "寒山",
        "content": "四时无止息，年去又年来。\n万物有代谢，九天无朽摧。\n东明又西暗，花落復花开。\n唯有黄泉客，冥冥去不迴。",
        "dynasty": "唐",
        "collection_info": null
    },
    {
        "title": "诗三百三首 十八",
        "author": "寒山",
        "content": "岁去换愁年，春来物色鲜。\n山花笑渌水，岩岫舞青烟。\n蜂蝶自云乐，禽鱼更可怜。\n朋游情未已，彻晓不能眠。",
        "dynasty": "唐",
        "collection_info": null
    },
    {
        "title": "诗三百三首 十九",
        "author": "寒山",
        "content": "手笔太纵横，身材极环玮。\n生为有限身，死作无名鬼。\n自古如此多，君今争奈何。\n可来白云裏，教尔紫芝歌。",
        "dynasty": "唐",
        "collection_info": null
    },
    {
        "title": "诗三百三首 二十",
        "author": "寒山",
        "content": "欲得安身处，寒山可长保。\n微风吹幽松，近听声逾好。\n下有斑白人，喃喃读黄老。\n十年归不得，忘却来时道。",
        "dynasty": "唐",
        "collection_info": null
    },
    {
        "title": "诗三百三首 二十一",
        "author": "寒山",
        "content": "俊杰马上郎，挥鞭指绿杨。\n谓言无死日，终不作梯航。\n四运花自好，一朝成萎黄。\n醍醐与石蜜，至死不能尝。",
        "dynasty": "唐",
        "collection_info": null
    },
    {
        "title": "诗三百三首 二十二",
        "author": "寒山",
        "content": "有一餐霞子，其居讳俗游。\n论时实萧爽，在夏亦如秋。\n幽涧常沥沥，高松风飕飕。\n其中半日坐，忘却百年愁。",
        "dynasty": "唐",
        "collection_info": null
    },
    {
        "title": "诗三百三首 二十三",
        "author": "寒山",
        "content": "妾在邯郸住，歌声亦抑扬。\n赖我安居处，此曲旧来长。\n既醉莫言归，留连日未央。\n儿家寝宿处，绣被满银床。",
        "dynasty": "唐",
        "collection_info": null
    },
    {
        "title": "诗三百三首 二十四",
        "author": "寒山",
        "content": "快搒三翼舟，善乘千里马。\n莫能造我家，谓言最幽野。\n岩岫深嶂中，云雷竟日下。\n自非孔丘公，无能相救者。",
        "dynasty": "唐",
        "collection_info": null
    },
    {
        "title": "诗三百三首 二十五",
        "author": "寒山",
        "content": "智者君抛我，愚者我抛君。\n非愚亦非智，从此断相闻。\n入夜歌明月，侵晨舞白云。\n焉能拱口手，端坐鬓纷纷。",
        "dynasty": "唐",
        "collection_info": null
    },
    {
        "title": "诗三百三首 二十六",
        "author": "寒山",
        "content": "有鸟五色彣，栖桐食竹实。\n徐动合礼仪，和鸣中音律。\n昨来何以至，为吾暂时出。\n傥闻弦歌声，作舞欣今日。",
        "dynasty": "唐",
        "collection_info": null
    },
    {
        "title": "诗三百三首 二十七",
        "author": "寒山",
        "content": "茅栋野人居，门前车马疎。\n林幽偏聚鸟，溪阔本藏鱼。\n山果携儿摘，皋田共妇锄。\n家中何所有，唯有一床书。",
        "dynasty": "唐",
        "collection_info": null
    },
    {
        "title": "诗三百三首 二十八",
        "author": "寒山",
        "content": "登陟寒山道，寒山路不穷。\n溪长石磊磊，涧阔草蒙蒙。\n苔滑非关雨，松鸣不假风。\n谁能超世累，共坐白云中。",
        "dynasty": "唐",
        "collection_info": null
    },
    {
        "title": "诗三百三首 二十九",
        "author": "寒山",
        "content": "六极常婴困，九维徒自论。\n有才遗草泽，无艺闭蓬门。\n日上岩犹暗，烟消谷尚昏。\n其中长者子，箇箇总无裩。",
        "dynasty": "唐",
        "collection_info": null
    },
    {
        "title": "诗三百三首 三十",
        "author": "寒山",
        "content": "白云高嵯峨，渌水荡潭波。\n此处闻渔父，时时鼓棹歌。\n声声不可听，令我愁思多。\n谁谓雀无角，其如穿屋何。",
        "dynasty": "唐",
        "collection_info": null
    },
    {
        "title": "诗三百三首 三十一",
        "author": "寒山",
        "content": "杳杳寒山道，落落冷涧滨。\n啾啾常有鸟，寂寂更无人。\n碛碛风吹面，纷纷雪积身。\n朝朝不见日，岁岁不知春。",
        "dynasty": "唐",
        "collection_info": null
    },
    {
        "title": "诗三百三首 三十二",
        "author": "寒山",
        "content": "少年何所愁，愁见鬓毛白。\n白更何所愁，愁见日逼迫。\n移向东岱居，配守北邙宅。\n何忍出此言，此言伤老客。",
        "dynasty": "唐",
        "collection_info": null
    },
    {
        "title": "诗三百三首 三十三",
        "author": "寒山",
        "content": "闻道愁难遣，斯言谓不真。\n昨朝曾趂却，今日又缠身。\n月尽愁难尽，年新愁更新。\n谁知席帽下，元是昔愁人。",
        "dynasty": "唐",
        "collection_info": null
    },
    {
        "title": "诗三百三首 三十四",
        "author": "寒山",
        "content": "两龟乘犊车，蓦出路头戏。\n一蛊从傍来，苦死欲求寄。\n不载爽人情，始载被沈累。\n弹指不可论，行恩却遭刺。",
        "dynasty": "唐",
        "collection_info": null
    },
    {
        "title": "诗三百三首 三十五",
        "author": "寒山",
        "content": "三月蚕犹小，女人来采花。\n隈墙弄蝴蝶，临水掷虾𢋙。\n罗袖盛梅子，金鎞挑笋芽。\n鬬论多物色，此地胜余家。",
        "dynasty": "唐",
        "collection_info": null
    },
    {
        "title": "诗三百三首 三十六",
        "author": "寒山",
        "content": "东家一老婆，富来三五年。\n昔日贫于我，今笑我无钱。\n渠笑我在后，我笑渠在前。\n相笑傥不止，东边復西边。",
        "dynasty": "唐",
        "collection_info": null
    },
    {
        "title": "诗三百三首 三十七",
        "author": "寒山",
        "content": "富儿多鞅掌，触事难祇承。\n仓米已赫赤，不贷人斗升。\n转怀钩距意，买绢先拣绫。\n若至临终日，弔客有苍蝇。",
        "dynasty": "唐",
        "collection_info": null
    },
    {
        "title": "诗三百三首 三十八",
        "author": "寒山",
        "content": "余曾昔覩聪明士，博达英灵无比伦。\n一选嘉名喧宇宙，五言诗句越诸人。\n为官治化超先辈，直为无能继后尘。\n忍然富贵贪财色，瓦解冰消不可陈。",
        "dynasty": "唐",
        "collection_info": null
    },
    {
        "title": "诗三百三首 三十九",
        "author": "寒山",
        "content": "白鹤衔苦桃，千里作一息。\n欲往蓬莱山，将此充粮食。\n未达毛摧落，离羣心惨恻。\n却归旧来巢，妻子不相识。",
        "dynasty": "唐",
        "collection_info": null
    },
    {
        "title": "诗三百三首 四十",
        "author": "寒山",
        "content": "惯居幽隐处，乍向国清中。\n时访丰干道，仍来看拾公。\n独迴上寒岩，无人话合同。\n寻究无源水，源穷水不穷。",
        "dynasty": "唐",
        "collection_info": null
    },
    {
        "title": "诗三百三首 四十一",
        "author": "寒山",
        "content": "生前大愚痴，不为今日悟。\n今日如许贫，总是前生作。\n今生又不修，来生还如故。\n两岸各无船，渺渺难济渡。",
        "dynasty": "唐",
        "collection_info": null
    },
    {
        "title": "诗三百三首 四十二",
        "author": "寒山",
        "content": "璨璨卢家女，旧来名莫愁。\n贪乘摘花马，乐搒采莲舟。\n膝坐绿熊席，身披青凤裘。\n哀伤百年内，不免归山丘。",
        "dynasty": "唐",
        "collection_info": null
    },
    {
        "title": "诗三百三首 四十三",
        "author": "寒山",
        "content": "低眼邹公妻，邯郸杜生母。\n二人同老少，一种好面首。\n昨日会客场，恶衣排在后。\n只为着破裙，吃他残䴺𪍣。",
        "dynasty": "唐",
        "collection_info": null
    },
    {
        "title": "诗三百三首 四十四",
        "author": "寒山",
        "content": "独卧重岩下，蒸云昼不消。\n室中虽暡叆，心裏绝喧嚣。\n梦去游金阙，魂归度石桥。\n抛除闹我者，历历树间瓢。",
        "dynasty": "唐",
        "collection_info": null
    },
    {
        "title": "诗三百三首 四十五",
        "author": "寒山",
        "content": "夫物有所用，用之各有宜。\n用之若失所，一缺復一亏。\n圆凿而方枘，悲哉空尔为。\n骅骝将捕鼠，不及跛猫儿。",
        "dynasty": "唐",
        "collection_info": null
    },
    {
        "title": "诗三百三首 四十六",
        "author": "寒山",
        "content": "谁家长不死，死事旧来均。\n始忆八尺汉，俄成一聚尘。\n黄泉无晓日，青草有时春。\n行到伤心处，松风愁杀人。",
        "dynasty": "唐",
        "collection_info": null
    },
    {
        "title": "诗三百三首 四十七",
        "author": "寒山",
        "content": "骝马珊瑚鞭，驱驰洛阳道。\n自矜美少年，不信有衰老。\n白髮会应生，红颜岂长保。\n但看北邙山，箇是蓬莱岛。",
        "dynasty": "唐",
        "collection_info": null
    },
    {
        "title": "诗三百三首 四十八",
        "author": "寒山",
        "content": "竟日常如醉，流年不暂停。\n埋着蓬蒿下，晓月何冥冥。\n骨肉消散尽，魂魄几凋零。\n遮莫齩铁口，无因读老经。",
        "dynasty": "唐",
        "collection_info": null
    },
    {
        "title": "诗三百三首 四十九",
        "author": "寒山",
        "content": "一向寒山坐，淹留三十年。\n昨来访亲友，太半入黄泉。\n渐减如残烛，长流似逝川。\n今朝对孤影，不觉泪双悬。",
        "dynasty": "唐",
        "collection_info": null
    },
    {
        "title": "诗三百三首 五十",
        "author": "寒山",
        "content": "相唤采芙蓉，可怜清江裏。\n游戏不觉暮，屡见狂风起。\n浪捧鸳鸯儿，波摇鸂鶒子。\n此时居舟楫，浩荡情无已。",
        "dynasty": "唐",
        "collection_info": null
    },
    {
        "title": "诗三百三首 五十一",
        "author": "寒山",
        "content": "吾心似秋月，碧潭清皎洁。\n无物堪比伦，教我如何说。",
        "dynasty": "唐",
        "collection_info": null
    },
    {
        "title": "诗三百三首 五十二",
        "author": "寒山",
        "content": "垂柳暗如烟，飞花飘似霰。\n夫居离妇州，妇住思夫县。\n各在天一涯，何时得相见？\n寄语明月楼，莫贮双飞燕。",
        "dynasty": "唐",
        "collection_info": null
    },
    {
        "title": "诗三百三首 五十三",
        "author": "寒山",
        "content": "有酒相招饮，有肉相呼吃。\n黄泉前后人，少壮须努力。\n玉带暂时华，金钗非久饰。\n张翁与郑婆，一去无消息。",
        "dynasty": "唐",
        "collection_info": null
    },
    {
        "title": "诗三百三首 五十四",
        "author": "寒山",
        "content": "可怜好丈夫，身体极棱棱。\n春秋未三十，才艺百般能。\n金羁逐侠客，玉馔集良朋。\n唯有一般恶，不传无尽灯。",
        "dynasty": "唐",
        "collection_info": null
    },
    {
        "title": "诗三百三首 五十五",
        "author": "寒山",
        "content": "桃花欲经夏，风月催不待。\n访觅汉时人，能无一箇在。\n朝朝花迁落，岁岁人移改。\n今日扬尘处，昔时为大海。",
        "dynasty": "唐",
        "collection_info": null
    },
    {
        "title": "诗三百三首 五十六",
        "author": "寒山",
        "content": "我见东家女，年可有十八。\n西舍竞来问，愿姻夫妻活。\n烹羊煮众命，聚头作淫杀。\n含笑乐呵呵，啼哭受殃抉。",
        "dynasty": "唐",
        "collection_info": null
    },
    {
        "title": "诗三百三首 五十七",
        "author": "寒山",
        "content": "田舍多桑园，牛犊满廐辙。\n肯信有因果，顽皮早晚裂。\n眼看消磨尽，当头各自活。\n纸袴瓦作裩，到头冻饿杀。",
        "dynasty": "唐",
        "collection_info": null
    },
    {
        "title": "诗三百三首 五十八",
        "author": "寒山",
        "content": "我见百十狗，箇箇毛鬇鬡。\n卧者渠自卧，行者渠自行。\n投之一块骨，相与啀喍争。\n良由为骨少，狗多分不平。",
        "dynasty": "唐",
        "collection_info": null
    },
    {
        "title": "诗三百三首 五十九",
        "author": "寒山",
        "content": "极目兮长望，白云四茫茫。\n鸱鵶饱腲腇，鸾凤饥彷徨。\n骏马放石碛，蹇驴能至堂。\n天高不可问，鹪鵊在沧浪。",
        "dynasty": "唐",
        "collection_info": null
    },
    {
        "title": "诗三百三首 六十",
        "author": "寒山",
        "content": "洛阳多女儿，春日逞华丽。\n共折路边花，各持插高髻。\n髻高花匼匝，人见皆睥睨。\n别求醦醦怜，将归见夫壻。",
        "dynasty": "唐",
        "collection_info": null
    },
    {
        "title": "诗三百三首 六十一",
        "author": "寒山",
        "content": "春女衒容仪，相将南陌陲。\n看花愁日晚，隐树怕风吹。\n年少徒傍来，白马黄金羁。\n何须久相弄，儿家夫壻知。",
        "dynasty": "唐",
        "collection_info": null
    },
    {
        "title": "诗三百三首 六十二",
        "author": "寒山",
        "content": "羣女戏夕阳，风来满路香。\n缀裙金蛱蝶，插髻玉鸳鸯。\n角婢红罗缜，阉奴紫锦裳。\n为观失道者，鬓白心惶惶。",
        "dynasty": "唐",
        "collection_info": null
    },
    {
        "title": "诗三百三首 六十三",
        "author": "寒山",
        "content": "若人逢鬼魅，第一莫惊懅。\n捺硬莫采渠，呼名自当去。\n烧香请佛力，礼拜求僧助。\n蚊子叮铁牛，无渠下觜处。",
        "dynasty": "唐",
        "collection_info": null
    },
    {
        "title": "诗三百三首 六十四",
        "author": "寒山",
        "content": "浩浩黄河水，东流长不息。\n悠悠不见清，人人寿有极。\n苟欲乘白云，曷由生羽翼。\n唯当鬒髮时，行住须努力。",
        "dynasty": "唐",
        "collection_info": null
    },
    {
        "title": "诗三百三首 六十五",
        "author": "寒山",
        "content": "乘兹朽木船，采彼纴婆子。\n行至大海中，波涛復不止。\n唯赍一宿粮，去岸三千里。\n烦恼从何生，愁哉缘苦起。",
        "dynasty": "唐",
        "collection_info": null
    },
    {
        "title": "诗三百三首 六十六",
        "author": "寒山",
        "content": "默默永无言，后生何所述。\n隐居在林薮，智日何由出。\n枯槁非坚卫，风霜成夭疾。\n土牛耕石田，未有得稻日。",
        "dynasty": "唐",
        "collection_info": null
    },
    {
        "title": "诗三百三首 六十七",
        "author": "寒山",
        "content": "山中何太冷，自古非今年。\n沓嶂恆凝雪，幽林每吐烟。\n草生芒种后，叶落立秋前。\n此有沈迷客，窥窥不见天。",
        "dynasty": "唐",
        "collection_info": null
    },
    {
        "title": "诗三百三首 六十八",
        "author": "寒山",
        "content": "山客心悄悄，常嗟岁序迁。\n辛勤采芝朮，搜斥讵成仙。\n庭廓云初卷，林明月正圆。\n不归何所为，桂树相留连。",
        "dynasty": "唐",
        "collection_info": null
    },
    {
        "title": "诗三百三首 六十九",
        "author": "寒山",
        "content": "有人兮山楹，云卷兮霞缨。\n秉芳兮欲寄，路漫漫兮难征。\n心惆怅兮狐疑，年老已无成。\n众喔咿斯，蹇独立兮忠贞。",
        "dynasty": "唐",
        "collection_info": null
    },
    {
        "title": "诗三百三首 七十",
        "author": "寒山",
        "content": "猪吃死人肉，人吃死猪肠。\n猪不嫌人臭，人反道猪香。\n猪死抛水内，人死掘土藏。\n彼此莫相噉，莲花生沸汤。",
        "dynasty": "唐",
        "collection_info": null
    },
    {
        "title": "诗三百三首 七十一",
        "author": "寒山",
        "content": "快哉混沌身，不饭復不尿。\n遭得谁钻凿，因兹立九窍。\n朝朝为衣食，岁岁愁租调。\n千箇争一钱，聚头亡命叫。",
        "dynasty": "唐",
        "collection_info": null
    },
    {
        "title": "诗三百三首 七十二",
        "author": "寒山",
        "content": "啼哭缘何事，泪如珠子颗。\n应当有别离，復是遭丧祸。\n所为在贫穷，未能了因果。\n冢间瞻死尸，六道不干我。",
        "dynasty": "唐",
        "collection_info": null
    },
    {
        "title": "诗三百三首 七十三",
        "author": "寒山",
        "content": "妇女慵经织，男夫懒耨田。\n轻浮耽挟弹，跕躧拈抹弦。\n冻骨衣应急，充肠食在先。\n今谁念于汝，苦痛哭苍天。",
        "dynasty": "唐",
        "collection_info": null
    },
    {
        "title": "诗三百三首 七十四",
        "author": "寒山",
        "content": "不行真正道，随邪号行婆。\n口惭神佛少，心怀嫉妒多。\n背后噇鱼肉，人前念佛陀。\n如此修身处，难应避奈何。",
        "dynasty": "唐",
        "collection_info": null
    },
    {
        "title": "诗三百三首 七十五",
        "author": "寒山",
        "content": "世有一等愚，茫茫恰似驴。\n还解人言语，贪淫状若猪。\n险巇难可测，实语却成虚。\n谁能共伊语，令教莫此居。",
        "dynasty": "唐",
        "collection_info": null
    },
    {
        "title": "诗三百三首 七十六",
        "author": "寒山",
        "content": "有汉姓慠慢，名贪字不廉。\n一身无所解，百事被他嫌。\n死恶黄连苦，生怜白蜜甜。\n吃鱼犹未止，食肉更无厌。",
        "dynasty": "唐",
        "collection_info": null
    },
    {
        "title": "诗三百三首 七十七",
        "author": "寒山",
        "content": "纵你居犀角，饶君带虎睛。\n桃枝将辟秽，蒜壳取为璎。\n暖腹茱萸酒，空心枸杞羹。\n终归不免死，浪自觅长生。",
        "dynasty": "唐",
        "collection_info": null
    },
    {
        "title": "诗三百三首 七十八",
        "author": "寒山",
        "content": "卜择幽居地，天台更莫言。\n猨啼溪雾冷，岳色草门连。\n折叶覆松室，开池引涧泉。\n已甘休万事，采蕨度残年。",
        "dynasty": "唐",
        "collection_info": null
    },
    {
        "title": "诗三百三首 七十九",
        "author": "寒山",
        "content": "益者益其精，可名为有益。\n易者易其形，是名之有易。\n能益復能易，当得上仙籍。\n无益復无易，终不免死厄。",
        "dynasty": "唐",
        "collection_info": null
    },
    {
        "title": "诗三百三首 八十",
        "author": "寒山",
        "content": "徒劳说三史，浪自看五经。\n洎老检黄籍，依前住白丁。\n筮遭连蹇卦，生主虚危星。\n不及河边树，年年一度青。",
        "dynasty": "唐",
        "collection_info": null
    },
    {
        "title": "诗三百三首 八十一",
        "author": "寒山",
        "content": "碧涧泉水清，寒山月华白。\n默知神自明，观空境逾寂。",
        "dynasty": "唐",
        "collection_info": null
    },
    {
        "title": "诗三百三首 八十二",
        "author": "寒山",
        "content": "我今有一襦，非罗復非绮。\n借问作何色，不红亦不紫。\n夏天将作衫，冬天将作被。\n冬夏递互用，长年只这是。",
        "dynasty": "唐",
        "collection_info": null
    },
    {
        "title": "诗三百三首 八十三",
        "author": "寒山",
        "content": "白拂栴檀柄，馨香竟日闻。\n柔和如卷雾，摇拽似行云。\n礼奉宜当暑，高提復去尘。\n时时方丈内，将用指迷人。",
        "dynasty": "唐",
        "collection_info": null
    },
    {
        "title": "诗三百三首 八十四",
        "author": "寒山",
        "content": "贪爱有人求快活，不知祸在百年身。\n但看阳燄浮沤水，便觉无常败坏人。\n丈夫志气直如铁，无曲心中道自真。\n行密节高霜下竹，方知不枉用心神。",
        "dynasty": "唐",
        "collection_info": null
    },
    {
        "title": "诗三百三首 八十五",
        "author": "寒山",
        "content": "多少般数人，百计求名利。\n心贪觅荣华，经营图富贵。\n心未片时歇，奔突如烟气。\n家眷实团圆，一呼百诺至。\n不过七十年，冰消瓦解置。\n死了万事休，谁人承后嗣。\n水浸泥弹丸，方知无意智。",
        "dynasty": "唐",
        "collection_info": null
    },
    {
        "title": "诗三百三首 八十六",
        "author": "寒山",
        "content": "贪人好聚财，恰如枭爱子。\n子大而食母，财多还害己。\n散之即福生，聚之即祸起。\n无财亦无祸，鼓翼青云裏。",
        "dynasty": "唐",
        "collection_info": null
    },
    {
        "title": "诗三百三首 八十七",
        "author": "寒山",
        "content": "去家一万里，提劒击匈奴。\n得利渠即死，失利汝即殂。\n渠命既不惜，汝命亦何辜。\n教汝百胜术，不贪为上谟。",
        "dynasty": "唐",
        "collection_info": null
    },
    {
        "title": "诗三百三首 八十八",
        "author": "寒山",
        "content": "瞋是心中火，能烧功德林。\n欲行菩萨道，忍辱护真心。",
        "dynasty": "唐",
        "collection_info": null
    },
    {
        "title": "诗三百三首 八十九",
        "author": "寒山",
        "content": "汝为埋头痴兀兀，爱向无明罗剎窟。\n再三劝你早修行，是你顽痴心恍惚。\n不肯信受寒山语，转转倍加业汩汩。\n直待斩首作两段，方知自身奴贼物。",
        "dynasty": "唐",
        "collection_info": null
    },
    {
        "title": "诗三百三首 九十",
        "author": "寒山",
        "content": "恶趣甚茫茫，冥冥无日光。\n人间八百岁，未抵半宵长。\n此等诸痴子，论情甚可伤。\n劝君求出离，认取法中王。",
        "dynasty": "唐",
        "collection_info": null
    },
    {
        "title": "诗三百三首 九十一",
        "author": "寒山",
        "content": "世有多解人，愚痴徒苦辛。\n不求当来善，唯知造恶因。\n五逆十恶辈，三毒以为亲。\n一死入地狱，长如镇库银。",
        "dynasty": "唐",
        "collection_info": null
    },
    {
        "title": "诗三百三首 九十二",
        "author": "寒山",
        "content": "天高高不穷，地厚厚无极。\n动物在其中，凭兹造化力。\n争头觅饱暖，作计相噉食。\n因果都未详，盲儿问乳色。",
        "dynasty": "唐",
        "collection_info": null
    },
    {
        "title": "诗三百三首 九十三",
        "author": "寒山",
        "content": "天下几种人，论时色数有。\n贾婆如许夫，黄老元无妇。\n卫氏儿可怜，钟家女极丑。\n渠若向西行，我便东边走。",
        "dynasty": "唐",
        "collection_info": null
    },
    {
        "title": "诗三百三首 九十四",
        "author": "寒山",
        "content": "贤士不贪婪，痴人好鑪冶。\n麦地占他家，竹园皆我者。\n努膊觅钱财，切齿驱奴马。\n须看郭门外，垒垒松栢下。",
        "dynasty": "唐",
        "collection_info": null
    },
    {
        "title": "诗三百三首 九十五",
        "author": "寒山",
        "content": "唝唝买鱼肉，担归餧妻子。\n何须杀他命，将来活汝己。\n此非天堂缘，纯是地狱滓。\n徐六语破堆，始知没道理。",
        "dynasty": "唐",
        "collection_info": null
    },
    {
        "title": "诗三百三首 九十六",
        "author": "寒山",
        "content": "有人把椿树，唤作白栴檀。\n学道多沙数，几箇得泥丸。\n弃金却担草，谩他亦自谩。\n似聚砂一处，成团也大难。",
        "dynasty": "唐",
        "collection_info": null
    },
    {
        "title": "诗三百三首 九十七",
        "author": "寒山",
        "content": "蒸砂拟作饭，临渴始掘井。\n用力磨碌砖，那堪将作镜。\n佛说元平等，总有真如性。\n但自审思量，不用闲争竞。",
        "dynasty": "唐",
        "collection_info": null
    },
    {
        "title": "诗三百三首 九十八",
        "author": "寒山",
        "content": "推寻世间事，子细总皆知。\n凡事莫容易，尽爱讨便宜。\n护即弊成好，毁即是成非。\n故知杂滥口，背面总由伊。\n冷暖我自量，不信奴唇皮。",
        "dynasty": "唐",
        "collection_info": null
    },
    {
        "title": "诗三百三首 九十九",
        "author": "寒山",
        "content": "蹭蹬诸贫士，饥寒成至极。\n闲居好作诗，札札用心力。\n贱他言孰采，劝君休叹息。\n题安餬{麦幷}上，乞狗也不吃。",
        "dynasty": "唐",
        "collection_info": null
    },
    {
        "title": "诗三百三首 一百",
        "author": "寒山",
        "content": "欲识生死譬，且将冰水比。\n水结即成冰，冰消返成水。\n已死必应生，出生还復死。\n冰水不相伤，生死还双美。",
        "dynasty": "唐",
        "collection_info": null
    },
    {
        "title": "诗三百三首 一百一",
        "author": "寒山",
        "content": "寻思少年日，游猎向平陵。\n国使职非愿，神仙未足称。\n联翩骑白马，喝兔放苍鹰。\n不觉大流落，皤皤谁见矜。",
        "dynasty": "唐",
        "collection_info": null
    },
    {
        "title": "诗三百三首 一百二",
        "author": "寒山",
        "content": "偃息深林下，从生是农夫。\n立身既质直，出语无谄谀。\n保我不鉴璧，信君方得珠。\n焉能同泛滟，极目波上凫。",
        "dynasty": "唐",
        "collection_info": null
    },
    {
        "title": "诗三百三首 一百三",
        "author": "寒山",
        "content": "不须攻人恶，何用伐己善。\n行之则可行，卷之则可卷。\n禄厚忧积大，言深虑交浅。\n闻兹若念兹，小子当自见。",
        "dynasty": "唐",
        "collection_info": null
    },
    {
        "title": "诗三百三首 一百四",
        "author": "寒山",
        "content": "富儿会高堂，华灯何炜煌。\n此时无烛者，心愿处其傍。\n不意遭排遣，还归暗处藏。\n益人明讵损，顿讶惜余光。",
        "dynasty": "唐",
        "collection_info": null
    },
    {
        "title": "诗三百三首 一百五",
        "author": "寒山",
        "content": "世有聪明士，勤苦探幽文。\n三端自孤立，六艺越诸君。\n神气卓然异，精彩超众羣。\n不识箇中意，逐境乱纷纷。",
        "dynasty": "唐",
        "collection_info": null
    },
    {
        "title": "诗三百三首 一百六",
        "author": "寒山",
        "content": "层层山水秀，烟霞锁翠微。\n岚拂纱巾湿，露霑蓑草衣。\n足蹑游方履，手执古藤枝。\n更观尘世外，梦境復何为。",
        "dynasty": "唐",
        "collection_info": null
    },
    {
        "title": "诗三百三首 一百七",
        "author": "寒山",
        "content": "满卷才子诗，溢壶圣人酒。\n行爱观牛犊，坐不离左右。\n霜露入茅檐，月华明瓮牖。\n此时吸两瓯，吟诗五百首。",
        "dynasty": "唐",
        "collection_info": null
    },
    {
        "title": "诗三百三首 一百八",
        "author": "寒山",
        "content": "施家有两儿，以艺干齐楚。\n文武各自备，託身为得所。\n孟公问其术，我子亲教汝。\n秦卫两不成，失时成龃龉。",
        "dynasty": "唐",
        "collection_info": null
    },
    {
        "title": "诗三百三首 一百九",
        "author": "寒山",
        "content": "止宿鸳鸯鸟，一雄兼一雌。\n衔花相共食，刷羽每相随。\n戏入烟霄裏，宿归沙岸湄。\n自怜生处乐，不夺凤皇池。",
        "dynasty": "唐",
        "collection_info": null
    },
    {
        "title": "诗三百三首 一百一十",
        "author": "寒山",
        "content": "或有衒行人，才艺过周孔。\n见罢头兀兀，看时身侗侗。\n绳牵未肯行，锥刺犹不动。\n恰似羊公鹤，可怜生氃氋。",
        "dynasty": "唐",
        "collection_info": null
    },
    {
        "title": "诗三百三首 一一一",
        "author": "寒山",
        "content": "少小带经锄，本将兄共居。\n缘遭他辈责，剩被自妻疎。\n抛绝红尘境，常游好阅书。\n谁能借斗水，活取辙中鱼。",
        "dynasty": "唐",
        "collection_info": null
    },
    {
        "title": "诗三百三首 一一二",
        "author": "寒山",
        "content": "变化计无穷，生死竟不止。\n三途鸟雀身，五岳龙鱼已。\n世浊作𦎔羺，时清为騄駬。\n前迴是富儿，今度成贫士。",
        "dynasty": "唐",
        "collection_info": null
    },
    {
        "title": "诗三百三首 一一三",
        "author": "寒山",
        "content": "书判全非弱，嫌身不得官。\n铨曹被拗折，洗垢觅疮瘢。\n必也关天命，今冬更试看。\n盲儿射雀目，偶中亦非难。",
        "dynasty": "唐",
        "collection_info": null
    },
    {
        "title": "诗三百三首 一一四",
        "author": "寒山",
        "content": "贫驴欠一尺，富狗剩三寸。\n若分贫不平，中半富与困。\n始取驴饱足，却令狗饥顿。\n为汝熟思量，令我也愁闷。",
        "dynasty": "唐",
        "collection_info": null
    },
    {
        "title": "诗三百三首 一一五",
        "author": "寒山",
        "content": "柳郎八十二，蓝嫂一十八。\n夫妻共百年，相怜情狡猾。\n弄璋字乌䖘，掷瓦名婠妠。\n屡见枯杨荑，常遭青女杀。",
        "dynasty": "唐",
        "collection_info": null
    },
    {
        "title": "诗三百三首 一一六",
        "author": "寒山",
        "content": "大有饥寒客，生将兽鱼殊。\n长存磨石下，时哭路边隅。\n累日空思饭，经冬不识襦。\n唯赍一束草，幷带五升麸。",
        "dynasty": "唐",
        "collection_info": null
    },
    {
        "title": "诗三百三首 一一七",
        "author": "寒山",
        "content": "赫赫谁𤮧肆，其酒甚浓厚。\n可怜高幡帜，极目平升斗。\n何意讶不售，其家多猛狗。\n童子欲来沽，狗齩便是走。",
        "dynasty": "唐",
        "collection_info": null
    },
    {
        "title": "诗三百三首 一一八",
        "author": "寒山",
        "content": "吁嗟浊滥处，罗剎共贤人。\n谓是等流类，焉知道不亲。\n狐假师子势，诈妄却称珍。\n铅矿入鑪冶，方知金不知。",
        "dynasty": "唐",
        "collection_info": null
    },
    {
        "title": "诗三百三首 一一九",
        "author": "寒山",
        "content": "田家避暑月，斗酒共谁欢。\n杂杂排山果，疎疎围酒罇。\n芦莦将代席，蕉叶且充盘。\n醉后搘颐坐，须弥小弹丸。",
        "dynasty": "唐",
        "collection_info": null
    },
    {
        "title": "诗三百三首 一百二十",
        "author": "寒山",
        "content": "箇是何措大，时来省南院。\n年可三十余，曾经四五选。\n囊裏无青蚨，箧中有黄绢。\n行到食店前，不敢暂迴面。",
        "dynasty": "唐",
        "collection_info": null
    },
    {
        "title": "诗三百三首 一二一",
        "author": "寒山",
        "content": "为人常吃用，爱意须悭惜。\n老去不自由，渐被他推斥。\n送向荒山头，一生愿虚掷。\n亡羊罢补牢，失意终无极。",
        "dynasty": "唐",
        "collection_info": null
    },
    {
        "title": "诗三百三首 一二二",
        "author": "寒山",
        "content": "浪造凌霄阁，虚登百尺楼。\n养生仍夭命，诱读讵封侯。\n不用从黄口，何须厌白头。\n未能端似箭，且莫曲如钩。",
        "dynasty": "唐",
        "collection_info": null
    },
    {
        "title": "诗三百三首 一二三",
        "author": "寒山",
        "content": "云山迭迭连天碧，路僻林深无客游。\n远望孤蟾明皎皎，近闻羣鸟语啾啾。\n老夫独坐栖青嶂，少室闲居任白头。\n可叹往年与今日，无心还似水东流。",
        "dynasty": "唐",
        "collection_info": null
    },
    {
        "title": "诗三百三首 一二四",
        "author": "寒山",
        "content": "富贵疎亲聚，只为多钱米。\n贫贱骨肉离，非关少兄弟。\n急须归去来，招贤阁未启。\n浪行朱雀街，踏破皮鞋底。",
        "dynasty": "唐",
        "collection_info": null
    },
    {
        "title": "诗三百三首 一二五",
        "author": "寒山",
        "content": "我见一痴汉，仍居三两妇。\n养得八九儿，总是随宜手。\n丁防是新差，资财非旧有。\n黄蘖作驴秋，始知苦在后。",
        "dynasty": "唐",
        "collection_info": null
    },
    {
        "title": "诗三百三首 一二六",
        "author": "寒山",
        "content": "新谷尚未熟，旧谷今已无。\n就贷一斗许，门外立踟蹰。\n夫出教问妇，妇出遣问夫。\n悭惜不救乏，财多为累愚。",
        "dynasty": "唐",
        "collection_info": null
    },
    {
        "title": "诗三百三首 一二七",
        "author": "寒山",
        "content": "大有好笑事，畧陈三五箇。\n张公富奢华，孟子贫轗轲。\n只取侏儒饱，不怜方朔饿。\n巴歌唱者多，白雪无人和。",
        "dynasty": "唐",
        "collection_info": null
    },
    {
        "title": "诗三百三首 一二八",
        "author": "寒山",
        "content": "老翁娶少妇，髮白妇不耐。\n老婆嫁少夫，面黄夫不爱。\n老翁娶老婆，一一无弃背。\n少妇嫁少夫，两两相怜态。",
        "dynasty": "唐",
        "collection_info": null
    },
    {
        "title": "诗三百三首 一二九",
        "author": "寒山",
        "content": "雍容美少年，博览诸经史。\n尽号曰先生，皆称为学士。\n未能得官职，不解秉耒耜。\n冬披破布衫，盖是书误己。",
        "dynasty": "唐",
        "collection_info": null
    },
    {
        "title": "诗三百三首 一三○",
        "author": "寒山",
        "content": "鸟语情不堪，其时卧草庵。\n樱桃红烁烁，杨柳正毵毵。\n旭日衔青嶂，晴云洗渌潭。\n谁知出尘俗，驭上寒山南。",
        "dynasty": "唐",
        "collection_info": null
    },
    {
        "title": "诗三百三首 一三一",
        "author": "寒山",
        "content": "昨日何悠悠，场中可怜许。\n上为桃李径，下作兰荪渚。\n復有绮罗人，舍中翠毛羽。\n相逢欲相唤，脉脉不能语。",
        "dynasty": "唐",
        "collection_info": null
    },
    {
        "title": "诗三百三首 一三二",
        "author": "寒山",
        "content": "丈夫莫守困，无钱须经纪。\n养得一牸牛，生得五犊子。\n犊子又生儿，积数无穷已。\n寄语陶朱公，富与君相似。",
        "dynasty": "唐",
        "collection_info": null
    },
    {
        "title": "诗三百三首 一三三",
        "author": "寒山",
        "content": "之字何惶惶，卜居须自审。\n南方瘴疠多，北地风霜甚。\n荒陬不可居，毒川难可饮。\n魂兮归去来，食我家园葚。",
        "dynasty": "唐",
        "collection_info": null
    },
    {
        "title": "诗三百三首 一三四",
        "author": "寒山",
        "content": "昨夜梦还家，见妇机中织。\n驻梭如有思，擎梭似无力。\n呼之迴面视，况復不相识。\n应是别多年，鬓毛非旧色。",
        "dynasty": "唐",
        "collection_info": null
    },
    {
        "title": "诗三百三首 一三五",
        "author": "寒山",
        "content": "人生不满百，常怀千载忧。\n自身病始可，又为子孙愁。\n下视禾根土，上看桑树头。\n秤锤落东海，到底始知休。",
        "dynasty": "唐",
        "collection_info": null
    },
    {
        "title": "诗三百三首 一三六",
        "author": "寒山",
        "content": "世有一等流，悠悠似木头。\n出语无知解，云我百不忧。\n问道道不会，问佛佛不求。\n子细推寻着，茫然一场愁。",
        "dynasty": "唐",
        "collection_info": null
    },
    {
        "title": "诗三百三首 一三七",
        "author": "寒山",
        "content": "董郎年少时，出入帝京裏。\n衫作嫩鹅黄，容仪画相似。\n常骑踏雪马，拂拂红尘起。\n观者满路傍，箇是谁家子。",
        "dynasty": "唐",
        "collection_info": null
    },
    {
        "title": "诗三百三首 一三八",
        "author": "寒山",
        "content": "箇是谁家子，为人大被憎。\n痴心常愤愤，肉眼醉瞢瞢。\n见佛不礼佛，逢僧不施僧。\n唯知打大脔，除此百无能。",
        "dynasty": "唐",
        "collection_info": null
    },
    {
        "title": "诗三百三首 一三九",
        "author": "寒山",
        "content": "人以身为本，本以心为柄。\n本在心莫邪，心邪丧本命。\n未能免此殃，何言懒照镜。\n不念金刚经，却令菩萨病。",
        "dynasty": "唐",
        "collection_info": null
    },
    {
        "title": "诗三百三首 一百四十",
        "author": "寒山",
        "content": "城北仲家翁，渠家多酒肉。\n仲翁妇死时，弔客满堂屋。\n仲翁自身亡，能无一人哭。\n吃他桮脔者，何太冷心腹。",
        "dynasty": "唐",
        "collection_info": null
    },
    {
        "title": "诗三百三首 一四一",
        "author": "寒山",
        "content": "下愚读我诗，不解却嗤诮。\n中庸读我诗，思量云甚要。\n上贤读我诗，把着满面笑。\n杨修见幼妇，一览便知妙。",
        "dynasty": "唐",
        "collection_info": null
    },
    {
        "title": "诗三百三首 一四二",
        "author": "寒山",
        "content": "自有悭惜人，我非悭惜辈。\n衣单为舞穿，酒尽缘歌啐。\n当取一腹饱，莫令两脚儽。\n蓬蒿钻髑髅，此日君应悔。",
        "dynasty": "唐",
        "collection_info": null
    },
    {
        "title": "诗三百三首 一四三",
        "author": "寒山",
        "content": "我行经古坟，泪尽嗟存没。\n冢破压黄肠，棺穿露白骨。\n欹斜有瓮缾，掁拨无簪笏。\n风至揽其中，灰尘乱𡋯𡋯。",
        "dynasty": "唐",
        "collection_info": null
    },
    {
        "title": "诗三百三首 一四四",
        "author": "寒山",
        "content": "夕阳赫西山，草木光晔晔。\n復有朦胧处，松萝相连接。\n此中多伏虎，见我奋迅鬣。\n手中无寸刃，争不惧慑慑。",
        "dynasty": "唐",
        "collection_info": null
    },
    {
        "title": "诗三百三首 一四五",
        "author": "寒山",
        "content": "出身既扰扰，世事非一状。\n未能舍流俗，所以相追访。\n昨弔徐五死，今送刘三葬。\n终日不得闲，为此心悽怆。",
        "dynasty": "唐",
        "collection_info": null
    },
    {
        "title": "诗三百三首 一四六",
        "author": "寒山",
        "content": "有乐且须乐，时哉不可失。\n虽云一百年，岂满三万日。\n寄世是须臾，论钱莫啾唧。\n孝经末后章，委曲陈情毕。",
        "dynasty": "唐",
        "collection_info": null
    },
    {
        "title": "诗三百三首 一四七",
        "author": "寒山",
        "content": "独坐常忽忽，情怀何悠悠。\n山腰云缦缦，谷口风飕飕。\n猨来树袅袅，鸟入林啾啾。\n时催鬓飒飒，岁尽老惆惆。",
        "dynasty": "唐",
        "collection_info": null
    },
    {
        "title": "诗三百三首 一四八",
        "author": "寒山",
        "content": "一人好头肚，六艺尽皆通。\n南见驱归北，西风趂向东。\n长漂如泛萍，不息似飞蓬。\n问是何等色，姓贫名曰穷。",
        "dynasty": "唐",
        "collection_info": null
    },
    {
        "title": "诗三百三首 一四九",
        "author": "寒山",
        "content": "他贤君即受，不贤君莫与。\n君贤他见容，不贤他亦拒。\n嘉善矜不能，仁徒方得所。\n劝逐子张言，抛却卜商语。",
        "dynasty": "唐",
        "collection_info": null
    },
    {
        "title": "诗三百三首 一百五十",
        "author": "寒山",
        "content": "俗薄真成薄，人心箇不同。\n殷翁笑柳老，柳老笑殷翁。\n何故两相笑，俱行譣诐中。\n装车竞嵽嵲，翻载各泷涷。",
        "dynasty": "唐",
        "collection_info": null
    },
    {
        "title": "诗三百三首 一五一",
        "author": "寒山",
        "content": "是我有钱日，恆为汝贷将。\n汝今既饱暖，见我不分张。\n须忆汝欲得，似我今承望。\n有无更代事，劝汝熟思量。",
        "dynasty": "唐",
        "collection_info": null
    },
    {
        "title": "诗三百三首 一五二",
        "author": "寒山",
        "content": "人生一百年，佛说十二部。\n慈悲如野鹿，瞋忿似家狗。\n家狗趂不去，野鹿常好走。\n欲伏猕猴心，须听狮子吼。",
        "dynasty": "唐",
        "collection_info": null
    },
    {
        "title": "诗三百三首 一五三",
        "author": "寒山",
        "content": "教汝数般事，思量知我贤。\n极贫忍卖屋，纔富须买田。\n空腹不得走，枕头须莫眠。\n此言期众见，挂在日东边。",
        "dynasty": "唐",
        "collection_info": null
    },
    {
        "title": "诗三百三首 一五四",
        "author": "寒山",
        "content": "寒山多幽奇，登者皆恒慑。\n月照水澄澄，风吹草猎猎。\n凋梅雪作花，杌木云充叶。\n触雨转鲜灵，非晴不可涉。",
        "dynasty": "唐",
        "collection_info": null
    },
    {
        "title": "诗三百三首 一五五",
        "author": "寒山",
        "content": "有树先林生，计年逾一倍。\n根遭陵谷变，叶被风霜改。\n咸笑外凋零，不怜内文采。\n皮肤脱落尽，唯有贞实在。",
        "dynasty": "唐",
        "collection_info": null
    },
    {
        "title": "诗三百三首 一五六",
        "author": "寒山",
        "content": "寒山有躶虫，身白而头黑。\n手把两卷书，一道将一德。\n住不安釜竈，行不赍衣裓。\n常持智慧劒，拟破烦恼贼。",
        "dynasty": "唐",
        "collection_info": null
    },
    {
        "title": "诗三百三首 一五七",
        "author": "寒山",
        "content": "有人畏白首，不肯舍朱绂。\n采药空求仙，根苗乱挑掘。\n数年无效验，痴意瞋怫郁。\n猎师披袈裟，元非汝使物。",
        "dynasty": "唐",
        "collection_info": null
    },
    {
        "title": "诗三百三首 一五八",
        "author": "寒山",
        "content": "昔时可可贫，今朝最贫冻。\n作事不谐和，触途成倥偬。\n行泥屡脚屈，坐社频腹痛。\n失却斑猫儿，老鼠围饭瓮。",
        "dynasty": "唐",
        "collection_info": null
    },
    {
        "title": "诗三百三首 一五九",
        "author": "寒山",
        "content": "我见世间人，堂堂好仪相。\n不报父母恩，方寸底模样。\n欠负他人钱，蹄穿始惆怅。\n箇箇惜妻儿，爷孃不供养。\n兄弟似冤家，心中长怅怏。\n忆昔少年时，求神愿成长。\n今为不孝子，世间多此样。\n买肉自家噇，抹觜道我畅。\n自逞说喽啰，聪明无益当。\n牛头努目瞋，出去始时向。\n择佛烧好香，拣僧归供养。\n罗汉门前乞，趂却闲和尚。\n不悟无为人，从来无相状。\n封疏请名僧，䞋钱两三样。\n云光好法师，安角在头上。\n汝无平等心，圣贤俱不降。\n凡圣皆混然，劝君休取相。\n我法妙难思，天龙尽迴向。\n我今稽首礼，无上法中王。\n慈悲大喜舍，名称满十方。\n众生作依怙，智慧身金刚。\n顶礼无所着，我师大法王。",
        "dynasty": "唐",
        "collection_info": null
    },
    {
        "title": "诗三百三首 一百六十",
        "author": "寒山",
        "content": "可贵天然物，独一无伴侣。\n觅他不可见，出入无门户。\n促之在方寸，延之一切处。\n你若不信爱，相逢不相遇。",
        "dynasty": "唐",
        "collection_info": null
    },
    {
        "title": "诗三百三首 一六一",
        "author": "寒山",
        "content": "余家有一窟，窟中无一物。\n净洁空堂堂，光华明日日。\n䔫食养微躯，布裘遮幻质。\n任你千圣现，我有天真佛。",
        "dynasty": "唐",
        "collection_info": null
    },
    {
        "title": "诗三百三首 一六二",
        "author": "寒山",
        "content": "男儿大丈夫，作事莫莽卤。\n劲挺铁石心，直取菩提路。\n邪路不用行，行之枉辛苦。\n不要求佛果，识取心王主。",
        "dynasty": "唐",
        "collection_info": null
    },
    {
        "title": "诗三百三首 一六三",
        "author": "寒山",
        "content": "粤自居寒山，曾经几万载。\n任运遯林泉，栖迟观自在。\n寒岩人不到，白云常叆叇。\n细草作卧褥，青天为被盖。\n快活枕石头，天地任变改。",
        "dynasty": "唐",
        "collection_info": null
    },
    {
        "title": "诗三百三首 一六四",
        "author": "寒山",
        "content": "可重是寒山，白云常自闲。\n猨啼畅道内，虎啸出人间。\n独步石可履，孤吟藤好攀。\n松风清飒飒，鸟语声𠴨𠴨。",
        "dynasty": "唐",
        "collection_info": null
    },
    {
        "title": "诗三百三首 一六五",
        "author": "寒山",
        "content": "闲自访高僧，烟山万万层。\n师亲指归路，月挂一轮灯。",
        "dynasty": "唐",
        "collection_info": null
    },
    {
        "title": "诗三百三首 一六六",
        "author": "寒山",
        "content": "闲游华顶上，日朗昼光辉。\n四顾晴空裏，白云同鹤飞。",
        "dynasty": "唐",
        "collection_info": null
    },
    {
        "title": "诗三百三首 一六七",
        "author": "寒山",
        "content": "世有多事人，广学诸知见。\n不识本真性，与道转悬远。\n若能明实相，岂用陈虚愿。\n一念了自心，开佛之知见。",
        "dynasty": "唐",
        "collection_info": null
    },
    {
        "title": "诗三百三首 一六八",
        "author": "寒山",
        "content": "寒山有一宅，宅中无阑隔。\n六门左右通，堂中见天碧。\n房房虚索索，东壁打西壁。\n其中一物无，免被人来惜。\n寒到烧輭火，饥来煮菜吃。\n不学田舍翁，广置牛庄宅。\n尽作地狱业，一入何曾极。\n好好善思量，思量知轨则。",
        "dynasty": "唐",
        "collection_info": null
    },
    {
        "title": "诗三百三首 一六九",
        "author": "寒山",
        "content": "侬家暂下山，入到城隍裏。\n逢见一羣女，端正容貌美。\n头带蜀样花，燕脂涂粉腻。\n金钏镂银朵，罗衣绯红紫。\n朱颜类神仙，香带氛氲气。\n时人皆顾盼，痴爱染心意。\n谓言世无双，魂影随他去。\n狗齩枯骨头，虚自舐唇齿。\n不解返思量，与畜何曾异。\n今成白髮婆，老陋若精魅。\n无始由狗心，不超解脱地。",
        "dynasty": "唐",
        "collection_info": null
    },
    {
        "title": "诗三百三首 一百七十",
        "author": "寒山",
        "content": "一自遯寒山，养命餐山果。\n平生何所忧，此世随缘过。\n日月如逝川，光阴石中火。\n任你天地移，我畅岩中坐。",
        "dynasty": "唐",
        "collection_info": null
    },
    {
        "title": "诗三百三首 一七一",
        "author": "寒山",
        "content": "我见世间人，茫茫走路尘。\n不知此中事，将何为去津。\n荣华能几日，眷属片时亲。\n纵有千斤金，不如林下贫。",
        "dynasty": "唐",
        "collection_info": null
    },
    {
        "title": "诗三百三首 一七二",
        "author": "寒山",
        "content": "自闻梁朝日，四依诸贤士。\n宝志万迴师，四仙傅大士。\n显扬一代教，作时如来使。\n造建僧伽蓝，信心归佛理。\n虽乃得如斯，有为多患累。\n与道殊悬远，折西补东尔。\n不达无为功，损多益少利。\n有声而无形，至今何处去。",
        "dynasty": "唐",
        "collection_info": null
    },
    {
        "title": "诗三百三首 一七三",
        "author": "寒山",
        "content": "吁嗟贫復病，为人绝友亲。\n瓮裏长无饭，甑中屡生尘。\n蓬庵不免雨，漏榻劣容身。\n莫怪今憔悴，多愁定损人。",
        "dynasty": "唐",
        "collection_info": null
    },
    {
        "title": "诗三百三首 一七四",
        "author": "寒山",
        "content": "养女畏太多，已生须训诱。\n捺头遣小心，鞭背令缄口。\n未解乘机杼，那堪事箕箒。\n张婆语驴驹，汝大不如母。",
        "dynasty": "唐",
        "collection_info": null
    },
    {
        "title": "诗三百三首 一七五",
        "author": "寒山",
        "content": "秉志不可卷，须知我匪席。\n浪造山林中，独卧盘陀石。\n辩士来劝余，速令受金璧。\n凿墙植蓬蒿，若此非有益。",
        "dynasty": "唐",
        "collection_info": null
    },
    {
        "title": "诗三百三首 一七六",
        "author": "寒山",
        "content": "以我栖迟处，幽深难可论。\n无风萝自动，不雾竹长昏。\n涧水缘谁咽，山云忽自屯。\n午时庵内坐，始觉日头暾。",
        "dynasty": "唐",
        "collection_info": null
    },
    {
        "title": "诗三百三首 一七七",
        "author": "寒山",
        "content": "忆昔遇逢处，人间逐胜游。\n乐山登万仞，爱水泛千舟。\n送客琵琶谷，携琴鹦鹉洲。\n焉知松树下，抱膝冷飕飕。",
        "dynasty": "唐",
        "collection_info": null
    },
    {
        "title": "诗三百三首 一七八",
        "author": "寒山",
        "content": "报汝修道者，进求虚劳神。\n人有精灵物，无字復无文。\n呼时历历应，隐处不居存。\n叮咛善保护，勿令有点痕。",
        "dynasty": "唐",
        "collection_info": null
    },
    {
        "title": "诗三百三首 一七九",
        "author": "寒山",
        "content": "去年春鸟鸣，此时思弟兄。\n今年秋菊烂，此时思发生。\n绿水千肠咽，黄云四面平。\n哀哉百年内，肠断忆咸京。",
        "dynasty": "唐",
        "collection_info": null
    },
    {
        "title": "诗三百三首 一百八十",
        "author": "寒山",
        "content": "多少天台人，不识寒山子。\n莫知真意度，唤作闲言语。",
        "dynasty": "唐",
        "collection_info": null
    },
    {
        "title": "诗三百三首 一八一",
        "author": "寒山",
        "content": "一住寒山万事休，更无杂念挂心头。\n闲于石壁题诗句，任运还同不繫舟。",
        "dynasty": "唐",
        "collection_info": null
    },
    {
        "title": "诗三百三首 一八二",
        "author": "寒山",
        "content": "可惜百年屋，左倒右復倾。\n墙壁分散尽，木植乱差横。\n砖瓦片片落，朽烂不堪停。\n狂风吹蓦榻，再竖卒难成。",
        "dynasty": "唐",
        "collection_info": null
    },
    {
        "title": "诗三百三首 一八三",
        "author": "寒山",
        "content": "精神殊爽爽，形貌极堂堂。\n能射穿七札，读书览五行。\n经眠虎头枕，昔坐象牙床。\n若无一堵物，不啻冷如霜。",
        "dynasty": "唐",
        "collection_info": null
    },
    {
        "title": "诗三百三首 一八四",
        "author": "寒山",
        "content": "笑我田舍儿，头颊底絷涩。\n巾子未曾高，腰带长时急。\n非是不及时，无钱趂不及。\n一日有钱财，浮图顶上立。",
        "dynasty": "唐",
        "collection_info": null
    },
    {
        "title": "诗三百三首 一八五",
        "author": "寒山",
        "content": "买肉血{氵目舌}{氵目舌}，买鱼跳鱍鱍。\n君身招罪累，妻子成快活。\n纔死渠便嫁，他人谁敢遏。\n一朝如破床，两箇当头脱。",
        "dynasty": "唐",
        "collection_info": null
    },
    {
        "title": "诗三百三首 一八六",
        "author": "寒山",
        "content": "客难寒山子，君诗无道理。\n吾观乎古人，贫贱不为耻。\n应之笑此言，谈何疎阔矣。\n愿君似今日，钱是急事尔。",
        "dynasty": "唐",
        "collection_info": null
    },
    {
        "title": "诗三百三首 一八七",
        "author": "寒山",
        "content": "从生不往来，至死无仁义。\n言既有枝叶，心怀便险诐。\n若其开小道，缘此生大僞。\n诈说造云梯，削之成棘刺。",
        "dynasty": "唐",
        "collection_info": null
    },
    {
        "title": "诗三百三首 一八八",
        "author": "寒山",
        "content": "一缾铸金成，一缾埏泥出。\n二缾任君看，那箇缾牢实。\n欲知缾有二，须知业非一。\n将此验生因，修行在今日。",
        "dynasty": "唐",
        "collection_info": null
    },
    {
        "title": "诗三百三首 一八九",
        "author": "寒山",
        "content": "携残荒草庐，其中烟火蔚。\n借问羣小儿，生来凡几日。\n门外有三车，迎之不肯出。\n饱食腹膨脝，箇是痴顽物。",
        "dynasty": "唐",
        "collection_info": null
    },
    {
        "title": "诗三百三首 一百九十",
        "author": "寒山",
        "content": "有身与无身，是我復非我。\n如此审思量，迁延倚岩坐。\n足间青草生，顶上红尘堕。\n已见俗中人，灵床施酒果。",
        "dynasty": "唐",
        "collection_info": null
    },
    {
        "title": "诗三百三首 一九一",
        "author": "寒山",
        "content": "昨见河边树，摧残不可论。\n二三余干在，千万斧刀痕。\n霜凋萎疎叶，波衝枯朽根。\n生处当如此，何用怨干坤。",
        "dynasty": "唐",
        "collection_info": null
    },
    {
        "title": "诗三百三首 一九二",
        "author": "寒山",
        "content": "余见僧繇性希奇，巧妙间生梁朝时。\n道子飘然为殊特，二公善绘手毫挥。\n逞画图真意气异，龙行鬼走神巍巍。\n饶邈虚空写尘迹，无因画得志公师。",
        "dynasty": "唐",
        "collection_info": null
    },
    {
        "title": "诗三百三首 一九三",
        "author": "寒山",
        "content": "久住寒山凡几秋，独吟歌曲绝无忧。\n蓬扉不掩常幽寂，泉涌甘浆长自流。\n石室地鑪砂鼎沸，松黄柏茗乳香瓯。\n饥餐一粒伽陀药，心地调和倚石头。",
        "dynasty": "唐",
        "collection_info": null
    },
    {
        "title": "诗三百三首 一九四",
        "author": "寒山",
        "content": "丹丘迥耸与云齐，空裏五峰遥望低。\n鴈塔高排出青嶂，禅林古殿入虹蜺。\n风摇松叶赤城秀，雾吐中岩仙路迷。\n碧落千山万仞现，藤萝相接次连溪。",
        "dynasty": "唐",
        "collection_info": null
    },
    {
        "title": "诗三百三首 一九五",
        "author": "寒山",
        "content": "千生万死凡几生，生死来去转迷情。\n不识心中无价宝，犹似盲驴信脚行。",
        "dynasty": "唐",
        "collection_info": null
    },
    {
        "title": "诗三百三首 一九六",
        "author": "寒山",
        "content": "老病残年百有余，面黄头白好山居。\n布裘拥质随缘过，岂羡人间巧样模。\n心神用尽为名利，百种贪婪进己躯。\n浮生幻化如灯烬，冢内埋身是有无。",
        "dynasty": "唐",
        "collection_info": null
    },
    {
        "title": "诗三百三首 一九七",
        "author": "寒山",
        "content": "世间何事最堪嗟，尽是三途造罪楂。\n不学白云岩下客，一条寒衲是生涯。\n秋到任他林落叶，春来从你树开花。\n三界横眠闲无事，明月清风是我家。",
        "dynasty": "唐",
        "collection_info": null
    },
    {
        "title": "诗三百三首 一九八",
        "author": "寒山",
        "content": "昔年曾到大海游，为采摩尼誓恳求。\n直到龙宫深密处，金关锁断主神愁。\n龙王守护安耳裏，劒客星挥无处搜。\n贾客却归门内去，明珠元在我心头。",
        "dynasty": "唐",
        "collection_info": null
    },
    {
        "title": "诗三百三首 一九九",
        "author": "寒山",
        "content": "众星罗列夜明深，岩点孤灯月未沈。\n圆满光华不磨莹，挂在青天是我心。",
        "dynasty": "唐",
        "collection_info": null
    },
    {
        "title": "诗三百三首 二百",
        "author": "寒山",
        "content": "千年石上古人踪，万丈岩前一点空。\n明月照时常皎洁，不劳寻讨问西东。",
        "dynasty": "唐",
        "collection_info": null
    },
    {
        "title": "诗三百三首 二百一",
        "author": "寒山",
        "content": "寒山顶上月轮孤，照见晴空一物无。\n可贵天然无价宝，埋在五阴溺身躯。",
        "dynasty": "唐",
        "collection_info": null
    },
    {
        "title": "诗三百三首 二百二",
        "author": "寒山",
        "content": "我向前溪照碧流，或向岩边坐盘石。\n心似孤云无所依，悠悠世事何须觅。",
        "dynasty": "唐",
        "collection_info": null
    },
    {
        "title": "诗三百三首 二百三",
        "author": "寒山",
        "content": "我家本住在寒山，石岩栖息离烦缘。\n泯时万象无痕迹，舒处周流徧大千。\n光影腾辉照心地，无有一法当现前。\n方知摩尼一颗珠，解用无方处处圆。",
        "dynasty": "唐",
        "collection_info": null
    },
    {
        "title": "诗三百三首 二百四",
        "author": "寒山",
        "content": "世人何事可吁嗟，苦乐交煎勿底涯。\n生死往来多少劫，东西南北是谁家。\n张王李赵权时姓，六道三途事似麻。\n只为主人不了绝，遂招迁谢逐迷邪。",
        "dynasty": "唐",
        "collection_info": null
    },
    {
        "title": "诗三百三首 二百五",
        "author": "寒山",
        "content": "余家本住在天台，云路烟深绝客来。\n千仞岩峦深可遯，万重溪涧石楼台。\n桦巾木屐沿流步，布裘藜杖绕山迴。\n自觉浮生幻化事，逍遥快乐实善哉。",
        "dynasty": "唐",
        "collection_info": null
    },
    {
        "title": "诗三百三首 二百六",
        "author": "寒山",
        "content": "怜底众生病，餐尝畧不厌。\n蒸豚揾蒜酱，炙鸭点椒盐。\n去骨鲜鱼脍，兼皮熟肉脸。\n不知他命苦，只取自家甜。",
        "dynasty": "唐",
        "collection_info": null
    },
    {
        "title": "诗三百三首 二百七",
        "author": "寒山",
        "content": "读书岂免死，读书岂免贫。\n何以好识字，识字胜他人。\n丈夫不识字，无处可安身。\n黄连揾蒜酱，忘计是苦辛。",
        "dynasty": "唐",
        "collection_info": null
    },
    {
        "title": "诗三百三首 二百八",
        "author": "寒山",
        "content": "我见瞒人汉，如篮盛水走。\n一气将归家，篮裏何曾有。\n我见被人瞒，一似园中韭。\n日日被刀伤，天生还自有。",
        "dynasty": "唐",
        "collection_info": null
    },
    {
        "title": "诗三百三首 二百九",
        "author": "寒山",
        "content": "不见朝垂露，日烁自消除。\n人身亦如此，阎浮是寄居。\n切莫因循过，且令三毒袪。\n菩提即烦恼，尽令无有余。",
        "dynasty": "唐",
        "collection_info": null
    },
    {
        "title": "诗三百三首 二百一十",
        "author": "寒山",
        "content": "水清澄澄莹，彻底自然见。\n心中无一事，水清众兽现。\n心若不妄起，永劫无改变。\n若能如是知，是知无背面。",
        "dynasty": "唐",
        "collection_info": null
    },
    {
        "title": "诗三百三首 二一一",
        "author": "寒山",
        "content": "自从到此天台境，经今早度几冬春。\n山水不移人自老，见却多少后生人。",
        "dynasty": "唐",
        "collection_info": null
    },
    {
        "title": "诗三百三首 二一二",
        "author": "寒山",
        "content": "说食终不饱，说衣不免寒。\n饱吃须是饭，着衣方免寒。\n不解审思量，只道求佛难。\n迴心即是佛，莫向外头看。",
        "dynasty": "唐",
        "collection_info": null
    },
    {
        "title": "诗三百三首 二一三",
        "author": "寒山",
        "content": "可畏轮迴苦，往復似翻尘。\n蚁巡环未息，六道乱纷纷。\n改头换面孔，不离旧时人。\n速了黑暗狱，无令心性昏。",
        "dynasty": "唐",
        "collection_info": null
    },
    {
        "title": "诗三百三首 二一四",
        "author": "寒山",
        "content": "可畏三界轮，念念未曾息。\n纔始似出头，又却遭沈溺。\n假使非非想，盖缘多福力。\n争似识真源，一得即永得。",
        "dynasty": "唐",
        "collection_info": null
    },
    {
        "title": "诗三百三首 二一五",
        "author": "寒山",
        "content": "昨日游峰顶，下窥千尺崖。\n临危一株树，风摆两枝开。\n雨漂即零落，日晒作尘埃。\n嗟见此茂秀，今为一聚灰。",
        "dynasty": "唐",
        "collection_info": null
    },
    {
        "title": "诗三百三首 二一六",
        "author": "寒山",
        "content": "自古多少圣，叮咛教自信。\n人根性不等，高下有利钝。\n真佛不肯认，置功枉受困。\n不知清净心，便是法王印。",
        "dynasty": "唐",
        "collection_info": null
    },
    {
        "title": "诗三百三首 二一七",
        "author": "寒山",
        "content": "我闻天台山，山中有琪树。\n永言欲攀之，莫晓石桥路。\n缘此生悲叹，幸居将已慕。\n今日观镜中，飒飒鬓垂素。",
        "dynasty": "唐",
        "collection_info": null
    },
    {
        "title": "诗三百三首 二一八",
        "author": "寒山",
        "content": "养子不经师，不及都亭鼠。\n何曾见好人，岂闻长者语。\n为染在熏莸，应须择朋侣。\n五月贩鲜鱼，莫教人笑汝。",
        "dynasty": "唐",
        "collection_info": null
    },
    {
        "title": "诗三百三首 二一九",
        "author": "寒山",
        "content": "徒闭蓬门坐，频经石火迁。\n唯闻人作鬼，不见鹤成仙。\n念此那堪说，随缘须自怜。\n迴瞻郊郭外，古墓犂为田。",
        "dynasty": "唐",
        "collection_info": null
    },
    {
        "title": "诗三百三首 二百二十",
        "author": "寒山",
        "content": "时人见寒山，各谓是风颠。\n貌不起人目，身唯布裘缠。\n我语他不会，他语我不言。\n为报往来者，可来向寒山。",
        "dynasty": "唐",
        "collection_info": null
    },
    {
        "title": "诗三百三首 二二一",
        "author": "寒山",
        "content": "自在白云闲，从来非买山。\n下危须策杖，上险捉藤攀。\n涧底松常翠，溪边石自斑。\n友朋虽阻绝，春至鸟𠴨𠴨。",
        "dynasty": "唐",
        "collection_info": null
    },
    {
        "title": "诗三百三首 二二二",
        "author": "寒山",
        "content": "我在村中住，众推无比方。\n昨日到城下，却被狗形相。\n或嫌袴太窄，或说衫少长。\n挛却鹞子眼，雀儿舞堂堂。",
        "dynasty": "唐",
        "collection_info": null
    },
    {
        "title": "诗三百三首 二二三",
        "author": "寒山",
        "content": "生死元有命，富贵本由天。\n此是古人语，吾今非谬传。\n聪明好短命，痴騃却长年。\n钝物丰财宝，醒醒汉无钱。",
        "dynasty": "唐",
        "collection_info": null
    },
    {
        "title": "诗三百三首 二二四",
        "author": "寒山",
        "content": "国以人为本，犹如树因地。\n地厚树扶疎，地薄树憔悴。\n不得露其根，枝枯子先坠。\n决陂以取鱼，是取一期利。",
        "dynasty": "唐",
        "collection_info": null
    },
    {
        "title": "诗三百三首 二二五",
        "author": "寒山",
        "content": "众生不可说，何意许颠邪。\n面上两恶鸟，心中三毒虵。\n是渠作障碍，使你事烦拏。\n举手高弹指，南无佛陀耶。",
        "dynasty": "唐",
        "collection_info": null
    },
    {
        "title": "诗三百三首 二二六",
        "author": "寒山",
        "content": "自乐平生道，烟萝石洞间。\n野情多放旷，长伴白云闲。\n有路不通世，无心孰可攀。\n石床孤夜坐，圆月上寒山。",
        "dynasty": "唐",
        "collection_info": null
    },
    {
        "title": "诗三百三首 二二七",
        "author": "寒山",
        "content": "大海水无边，鱼龙万万千。\n递互相食噉，冗冗痴肉团。\n为心不了绝，妄想起如烟。\n性月澄澄朗，廓尔照无边。",
        "dynasty": "唐",
        "collection_info": null
    },
    {
        "title": "诗三百三首 二二八",
        "author": "寒山",
        "content": "自见天台顶，孤高出众羣。\n风摇松竹韵，月现海潮频。\n下望青山际，谈玄有白云。\n野情便山水，本志慕道伦。",
        "dynasty": "唐",
        "collection_info": null
    },
    {
        "title": "诗三百三首 二二九",
        "author": "寒山",
        "content": "三五痴后生，作事不真实。\n未读十卷书，强把雌黄笔。\n将他儒行篇，唤作贼盗律。\n脱体似蟫虫，齩破他书帙。",
        "dynasty": "唐",
        "collection_info": null
    },
    {
        "title": "诗三百三首 二百三十",
        "author": "寒山",
        "content": "心高如山岳，人我不伏人。\n解讲围陀典，能谈三教文。\n心中无惭媿，破戒违律文。\n自言上人法，称为第一人。\n愚者皆讚叹，智者抚掌笑。\n阳燄虚空花，岂得免生老。\n不如百不解，静坐绝忧恼。",
        "dynasty": "唐",
        "collection_info": null
    },
    {
        "title": "诗三百三首 二三一",
        "author": "寒山",
        "content": "如许多宝贝，海中乘坏舸。\n前头失却桅，后头又无柁。\n宛转任风吹，高低随浪簸。\n如何得到岸，努力莫端坐。",
        "dynasty": "唐",
        "collection_info": null
    },
    {
        "title": "诗三百三首 二三二",
        "author": "寒山",
        "content": "我见凡愚人，多畜资财谷。\n饮酒食生命，谓言我富足。\n莫知地狱深，唯求上天福。\n罪业如毘富，岂得免灾毒。\n财主忽然死，争共当头哭。\n供僧读文疏，空是鬼神禄。\n福田一箇无，虚设一羣秃。\n不如早觉悟，莫作黑暗狱。\n狂风不动树，心真无罪福。\n寄语冗冗人，叮咛再三读。",
        "dynasty": "唐",
        "collection_info": null
    },
    {
        "title": "诗三百三首 二三三",
        "author": "寒山",
        "content": "劝你三界子，莫作勿道理。\n理短被他欺，理长不奈你。\n世间浊滥人，恰似黍黏子。\n不见无事人，独脱无能比。\n早须返本源，三界任缘起。\n清净入如流，莫饮无明水。",
        "dynasty": "唐",
        "collection_info": null
    },
    {
        "title": "诗三百三首 二三四",
        "author": "寒山",
        "content": "三界人蠢蠢，六道人茫茫。\n贪财爱淫欲，心恶若豺狼。\n地狱如箭射，极苦若为当。\n兀兀过朝夕，都不别贤良。\n好恶总不识，犹如猪及羊。\n共语如木石，嫉妒似颠狂。\n不自见己过，如猪在圈卧。\n不知自偿债，却笑牛牵磨。",
        "dynasty": "唐",
        "collection_info": null
    },
    {
        "title": "诗三百三首 二三五",
        "author": "寒山",
        "content": "人生在尘蒙，恰似盆中虫。\n终日行遶遶，不离其盆中。\n神仙不可得，烦恼计无穷。\n岁月如流水，须臾作老翁。",
        "dynasty": "唐",
        "collection_info": null
    },
    {
        "title": "诗三百三首 二三六",
        "author": "寒山",
        "content": "寒山出此语，復似颠狂汉。\n有事对面说，所以足人怨。\n心真出语直，直心无背面。\n临死度奈河，谁是喽啰汉。\n冥冥泉台路，被业相拘绊。",
        "dynasty": "唐",
        "collection_info": null
    },
    {
        "title": "诗三百三首 二三七",
        "author": "寒山",
        "content": "我见多知汉，终日用心神。\n岐路逞喽啰，欺谩一切人。\n唯作地狱滓，不修正直因。\n忽然无常至，定知乱纷纷。",
        "dynasty": "唐",
        "collection_info": null
    },
    {
        "title": "诗三百三首 二三八",
        "author": "寒山",
        "content": "寄语诸仁者，復以何为怀。\n达道见自性，自性即如来。\n天真元具足，修证转差迴。\n弃本却逐末，只守一场獃。",
        "dynasty": "唐",
        "collection_info": null
    },
    {
        "title": "诗三百三首 二三九",
        "author": "寒山",
        "content": "世有一般人，不恶又不善。\n不识主人公，随客处处转。\n因循过时光，浑是痴肉脔。\n虽有一灵台，如同客作汉。",
        "dynasty": "唐",
        "collection_info": null
    },
    {
        "title": "诗三百三首 二百四十",
        "author": "寒山",
        "content": "常闻释迦佛，先受然灯记。\n然灯与释迦，只论前后智。\n前后体非殊，异中无有异。\n一佛一切佛，心是如来地。",
        "dynasty": "唐",
        "collection_info": null
    },
    {
        "title": "诗三百三首 二四一",
        "author": "寒山",
        "content": "常闻国大臣，朱紫簪缨禄。\n富贵百千般，贪荣不知辱。\n奴马满宅舍，金银盈帑屋。\n痴福暂时扶，埋头作地狱。\n忽死万事休，男女当头哭。\n不知有祸殃，前路何疾速。\n家破冷飕飕，食无一粒粟。\n冻饿苦悽悽，良由不觉触。",
        "dynasty": "唐",
        "collection_info": null
    },
    {
        "title": "诗三百三首 二四二",
        "author": "寒山",
        "content": "上人心猛利，一闻便知妙。\n中流心清净，审思云甚要。\n下士钝暗痴，顽皮最难裂。\n直待血淋头，始知自摧灭。\n看取开眼贼，闹市集人决。\n死尸弃如尘，此时向谁说。\n男儿大丈夫，一刀两段截。\n人面禽兽心，造作何时歇。",
        "dynasty": "唐",
        "collection_info": null
    },
    {
        "title": "诗三百三首 二四三",
        "author": "寒山",
        "content": "我有六兄弟，就中一箇恶。\n打伊又不得，駡伊又不着。\n处处无奈何，耽财好淫杀。\n见好埋头爱，贪心过罗剎。\n阿爷恶见伊，阿孃嫌不悦。\n昨被我捉得，恶駡恣情掣。\n趂向无人处，一一向伊说。\n汝今须改行，覆车须改辙。\n若也不信受，共汝恶合杀。\n汝受我调伏，我共汝觅活。\n从此尽和同，如今过菩萨。\n学业攻鑪冶，炼尽三山铁。\n至今静恬恬，众人皆讚说。",
        "dynasty": "唐",
        "collection_info": null
    },
    {
        "title": "诗三百三首 二四四",
        "author": "寒山",
        "content": "昔日极贫苦，夜夜数他宝。\n今日审思量，自家须营造。\n掘得一宝藏，纯是水精珠。\n大有碧眼胡，密拟买将去。\n余即报渠言，此珠无价数。",
        "dynasty": "唐",
        "collection_info": null
    },
    {
        "title": "诗三百三首 二四五",
        "author": "寒山",
        "content": "一生慵懒作，憎重只便轻。\n他家学事业，余持一卷经。\n无心装褾轴，来去省人擎。\n应病则说药，方便度众生。",
        "dynasty": "唐",
        "collection_info": null
    },
    {
        "title": "诗三百三首 二四六",
        "author": "寒山",
        "content": "我见出家人，不入出家学。\n欲知真出家，心净无绳索。\n澄澄孤玄妙，如如无倚託。\n三界任纵横，四生不可泊。\n无为无事人，逍遥实快乐。",
        "dynasty": "唐",
        "collection_info": null
    },
    {
        "title": "诗三百三首 二四七",
        "author": "寒山",
        "content": "昨到云霞观，忽见仙尊士。\n星冠月帔横，尽云居山水。\n余问神仙术，云道若为比。\n谓言灵无上，妙药心神秘。\n守死待鹤来，皆道乘鱼去。\n余乃返穷之，推寻勿道理。\n但看箭射空，须臾还坠地。\n饶你得仙人，恰似守尸鬼。\n心月自精明，万象何能比。\n欲知仙丹术，身内元神是。\n莫学黄巾公，握愚自守拟。",
        "dynasty": "唐",
        "collection_info": null
    },
    {
        "title": "诗三百三首 二四八",
        "author": "寒山",
        "content": "余家有一宅，其宅无正主。\n地生一寸草，水垂一滴露。\n火烧六箇贼，风吹黑云雨。\n子细寻本人，布裹真珠尔。",
        "dynasty": "唐",
        "collection_info": null
    },
    {
        "title": "诗三百三首 二四九",
        "author": "寒山",
        "content": "传语诸公子，听说石齐奴。\n僮仆八百人，水碓三十区。\n舍下养鱼鸟，楼上吹笙竽。\n伸头临白刃，痴心为绿珠。",
        "dynasty": "唐",
        "collection_info": null
    },
    {
        "title": "诗三百三首 二百五十",
        "author": "寒山",
        "content": "何以长惆怅，人生似朝菌。\n那堪数十年，亲旧凋落尽。\n以此思自哀，哀情不可忍。\n奈何当奈何，託体归山隐。",
        "dynasty": "唐",
        "collection_info": null
    },
    {
        "title": "诗三百三首 二五一",
        "author": "寒山",
        "content": "繿缕关前业，莫诃今日身。\n若言由冢墓，箇是极痴人。\n到头君作鬼，岂令男女贫。\n皎然易解事，作么无精神。",
        "dynasty": "唐",
        "collection_info": null
    },
    {
        "title": "诗三百三首 二五二",
        "author": "寒山",
        "content": "我见黄河水，凡经几度清。\n水流如急箭，人世若浮萍。\n痴属根本业，无明烦恼阬。\n轮迴几许劫，只为造迷盲。",
        "dynasty": "唐",
        "collection_info": null
    },
    {
        "title": "诗三百三首 二五三",
        "author": "寒山",
        "content": "二仪既开闢，人乃居其中。\n迷汝即吐雾，醒汝即吹风。\n惜汝即富贵，夺汝即贫穷。\n碌碌羣汉子，万事由天公。",
        "dynasty": "唐",
        "collection_info": null
    },
    {
        "title": "诗三百三首 二五四",
        "author": "寒山",
        "content": "余劝诸稚子，急离火宅中。\n三车在门外，载你免飘蓬。\n露地四衢坐，当天万事空。\n十方无上下，来去任西东。\n若得箇中意，纵横处处通。",
        "dynasty": "唐",
        "collection_info": null
    },
    {
        "title": "诗三百三首 二五五",
        "author": "寒山",
        "content": "可叹浮生人，悠悠何日了。\n朝朝无闲时，年年不觉老。\n总为求衣食，令心生烦恼。\n扰扰百千年，去来三恶道。",
        "dynasty": "唐",
        "collection_info": null
    },
    {
        "title": "诗三百三首 二五六",
        "author": "寒山",
        "content": "时人寻云路，云路杳无踪。\n山高多险峻，涧阔少玲珑。\n碧嶂前兼后，白云西復东。\n欲知云路处，云路在虚空。",
        "dynasty": "唐",
        "collection_info": null
    },
    {
        "title": "诗三百三首 二五七",
        "author": "寒山",
        "content": "寒山栖隐处，绝得杂人过。\n时逢林内鸟，相共唱山歌。\n瑞草联溪谷，老松枕嵯峨。\n可观无事客，憩歇在岩阿。",
        "dynasty": "唐",
        "collection_info": null
    },
    {
        "title": "诗三百三首 二五八",
        "author": "寒山",
        "content": "五岳俱成粉，须弥一寸山。\n大海一滴水，吸入在心田。\n生长菩提子，徧盖天中天。\n语汝慕道者，慎莫绕十缠。",
        "dynasty": "唐",
        "collection_info": null
    },
    {
        "title": "诗三百三首 二五九",
        "author": "寒山",
        "content": "无衣自访觅，莫共狐谋裘。\n无食自采取，莫共羊谋羞。\n借皮兼借肉，怀叹復怀愁。\n皆缘义失所，衣食常不周。",
        "dynasty": "唐",
        "collection_info": null
    },
    {
        "title": "诗三百三首 二百六十",
        "author": "寒山",
        "content": "自羡山间乐，逍遥无倚託。\n逐日食残躯，闲思无所作。\n时披古佛书，往往登石阁。\n下窥千尺崖，上有云盘泊。\n寒月冷飕飕，身似孤飞鹤。",
        "dynasty": "唐",
        "collection_info": null
    },
    {
        "title": "诗三百三首 二六一",
        "author": "寒山",
        "content": "我见转轮王，千子常围绕。\n十善化四天，庄严多七宝。\n七宝镇随身，庄严甚妙好。\n一朝福报尽，犹若栖芦鸟。\n还作牛领虫，六趣受业道。\n况復诸凡夫，无常岂长保。\n生死如旋火，轮迴似麻稻。\n不解早觉悟，为人枉虚老。",
        "dynasty": "唐",
        "collection_info": null
    },
    {
        "title": "诗三百三首 二六二",
        "author": "寒山",
        "content": "平野水宽阔，丹丘连四明。\n仙都最高秀，羣峰耸翠屏。\n远远望何极，矹矹势相迎。\n独标海隅外，处处播嘉名。",
        "dynasty": "唐",
        "collection_info": null
    },
    {
        "title": "诗三百三首 二六三",
        "author": "寒山",
        "content": "可贵一名山，七宝何能比。\n松月飕飕冷，云霞片片起。\n匼匝几重山，迴还多少里。\n溪涧静澄澄，快活无穷已。",
        "dynasty": "唐",
        "collection_info": null
    },
    {
        "title": "诗三百三首 二六四",
        "author": "寒山",
        "content": "我见世间人，生而还復死。\n昨朝犹二八，壮气胸襟士。\n如今七十过，力困形憔悴。\n恰似春日花，朝开夜落尔。",
        "dynasty": "唐",
        "collection_info": null
    },
    {
        "title": "诗三百三首 二六五",
        "author": "寒山",
        "content": "迴耸霄汉外，云裏路岧峣。\n瀑布千丈流，如铺练一条。\n下有栖心窟，横安定命桥。\n雄雄镇世界，天台名独超。",
        "dynasty": "唐",
        "collection_info": null
    },
    {
        "title": "诗三百三首 二六六",
        "author": "寒山",
        "content": "盘陀石上坐，溪涧冷凄凄。\n静翫偏嘉丽，虚岩蒙雾迷。\n怡然憩歇处，日斜树影低。\n我自观心地，莲花出淤泥。",
        "dynasty": "唐",
        "collection_info": null
    },
    {
        "title": "诗三百三首 二六七",
        "author": "寒山",
        "content": "隐士遁人间，多向山中眠。\n青萝疎麓麓，碧涧响联联。\n腾腾且安乐，悠悠自清闲。\n免有染世事，心静如白莲。",
        "dynasty": "唐",
        "collection_info": null
    },
    {
        "title": "诗三百三首 二六八",
        "author": "寒山",
        "content": "寄语食肉汉，食时无逗遛。\n今生过去种，未来今日修。\n只取今日美，不畏来生忧。\n老鼠入饭瓮，虽饱难出头。",
        "dynasty": "唐",
        "collection_info": null
    },
    {
        "title": "诗三百三首 二六九",
        "author": "寒山",
        "content": "自从出家后，渐得养生趣。\n伸缩四肢全，勤听六根具。\n褐衣随春冬，粝食供朝暮。\n今日恳恳修，愿与佛相遇。",
        "dynasty": "唐",
        "collection_info": null
    },
    {
        "title": "诗三百三首 二百七十",
        "author": "寒山",
        "content": "五言五百篇，七字七十九。\n三字二十一，都来六百首。\n一例书岩石，自夸云好手。\n若能会我诗，真是如来母。",
        "dynasty": "唐",
        "collection_info": null
    },
    {
        "title": "诗三百三首 二七一",
        "author": "寒山",
        "content": "世事绕悠悠，贪生早晚休。\n研尽大地石，何时得歇头。\n四时周变易，八节急如流。\n为报火宅主，露地骑白牛。",
        "dynasty": "唐",
        "collection_info": null
    },
    {
        "title": "诗三百三首 二七二",
        "author": "寒山",
        "content": "可笑五阴窟，四虵共同居。\n黑暗无明烛，三毒递相驱。\n伴党六箇贼，劫掠法财珠。\n斩却魔军辈，安泰湛如苏。",
        "dynasty": "唐",
        "collection_info": null
    },
    {
        "title": "诗三百三首 二七三",
        "author": "寒山",
        "content": "常闻汉武帝，爰及秦始皇。\n俱好神仙术，延年竟不长。\n金台既摧折，沙丘遂灭亡。\n茂陵与骊岳，今日草茫茫。",
        "dynasty": "唐",
        "collection_info": null
    },
    {
        "title": "诗三百三首 二七四",
        "author": "寒山",
        "content": "忆得二十年，徐步国清归。\n国清寺中人，尽道寒山痴。\n痴人何用疑，疑不解寻思。\n我尚自不识，是伊争得知。\n低头不用问，问得復何为。\n有人来駡我，分明了了知。\n虽然不应对，却是得便宜。",
        "dynasty": "唐",
        "collection_info": null
    },
    {
        "title": "诗三百三首 二七五",
        "author": "寒山",
        "content": "语你出家辈，何名为出家。\n奢华求养活，继缀族姓家。\n美舌甜唇觜，谄曲心钩加。\n终日礼道场，持经置功课。\n鑪烧神佛香，打钟高声和。\n六时学客舂，昼夜不得卧。\n只为爱钱财，心中不脱洒。\n见他高道人，却嫌诽谤駡。\n驴屎比麝香，苦哉佛陀耶。\n又见出家儿，有力及无力。\n上上高节者，鬼神钦道德。\n君王分辇坐，诸侯拜迎逆。\n堪为世福田，世人须保惜。\n下下低愚者，诈现多求觅。\n浊滥即可知，愚痴爱财色。\n着却福田衣，种田讨衣食。\n作债税牛犂，为事不忠直。\n朝朝行弊恶，往往痛臀脊。\n不解善思量，地狱苦无极。\n一朝着病缠，三年卧床席。\n亦有真佛性，翻作无明贼。\n南无佛陀耶，远远求弥勒。",
        "dynasty": "唐",
        "collection_info": null
    },
    {
        "title": "诗三百三首 二七六",
        "author": "寒山",
        "content": "寒岩深更好，无人行此道。\n白云高岫闲，青嶂孤猨啸。\n我更何所亲，畅志自宜老。\n形容寒暑迁，心珠甚可保。",
        "dynasty": "唐",
        "collection_info": null
    },
    {
        "title": "诗三百三首 二七七",
        "author": "寒山",
        "content": "岩前独静坐，圆月当天耀。\n万象影现中，一轮本无照。\n廓然神自清，含虚洞玄妙。\n因指见其月，月是心枢要。",
        "dynasty": "唐",
        "collection_info": null
    },
    {
        "title": "诗三百三首 二七八",
        "author": "寒山",
        "content": "本志慕道伦，道伦常获亲。\n时逢杜源客，每接话禅宾。\n谈玄月明夜，探理日临晨。\n万机俱泯迹，方识本来人。",
        "dynasty": "唐",
        "collection_info": null
    },
    {
        "title": "诗三百三首 二七九",
        "author": "寒山",
        "content": "元非隐逸士，自号山林人。\n仕鲁蒙帻帛，且爱裹疎巾。\n道有巢许操，耻为尧舜臣。\n猕猴罩帽子，学人避风尘。",
        "dynasty": "唐",
        "collection_info": null
    },
    {
        "title": "诗三百三首 二百八十",
        "author": "寒山",
        "content": "自古诸哲人，不见有长存。\n生而还復死，尽变作灰尘。\n积骨如毘富，别泪成海津。\n唯有空名在，岂免生死轮。",
        "dynasty": "唐",
        "collection_info": null
    },
    {
        "title": "诗三百三首 二八一",
        "author": "寒山",
        "content": "今日岩前坐，坐久烟云收。\n一道清溪冷，千寻碧嶂头。\n白云朝影静，明月夜光浮。\n身上无尘垢，心中那更忧。",
        "dynasty": "唐",
        "collection_info": null
    },
    {
        "title": "诗三百三首 二八二",
        "author": "寒山",
        "content": "千云万水间，中有一闲士。\n白日游青山，夜归岩下睡。\n倐尔过春秋，寂然无尘累。\n快哉何所依，静若秋江水。",
        "dynasty": "唐",
        "collection_info": null
    },
    {
        "title": "诗三百三首 二八三",
        "author": "寒山",
        "content": "劝你休去来，莫恼他阎老。\n失脚入三途，粉骨遭千捣。\n长为地狱人，永隔今生道。\n勉你信余言，识取衣中宝。",
        "dynasty": "唐",
        "collection_info": null
    },
    {
        "title": "诗三百三首 二八四",
        "author": "寒山",
        "content": "世间一等流，诚堪与人笑。\n出家弊己身，诳俗将为道。\n虽着离尘衣，衣中多养蚤。\n不如归去来，识取心王好。",
        "dynasty": "唐",
        "collection_info": null
    },
    {
        "title": "诗三百三首 二八五",
        "author": "寒山",
        "content": "高高峰顶上，四顾极无边。\n独坐无人知，孤月照寒泉。\n泉中且无月，月自在青天。\n吟此一曲歌，歌终不是禅。",
        "dynasty": "唐",
        "collection_info": null
    },
    {
        "title": "诗三百三首 二八六",
        "author": "寒山",
        "content": "有箇王秀才，笑我诗多失。\n云不识蜂腰，仍不会鹤膝。\n平侧不解压，凡言取次出。\n我笑你作诗，如盲徒咏日。",
        "dynasty": "唐",
        "collection_info": null
    },
    {
        "title": "诗三百三首 二八七",
        "author": "寒山",
        "content": "我住在村乡，无爷亦无娘。\n无名无姓第，人唤作张王。\n并无人教我，贫贱也寻常。\n自怜心的实，坚固等金刚。",
        "dynasty": "唐",
        "collection_info": null
    },
    {
        "title": "诗三百三首 二八八",
        "author": "寒山",
        "content": "寒山出此语，此语无人信。\n蜜甜足人尝，黄蘖苦难近。\n顺情生喜悦，逆意多瞋恨。\n但看木傀儡，弄了一场困。",
        "dynasty": "唐",
        "collection_info": null
    },
    {
        "title": "诗三百三首 二八九",
        "author": "寒山",
        "content": "我见人转经，依他言语会。\n口转心不转，心口相违背。\n心真无委曲，不作诸缠盖。\n但且自省躬，莫觅他替代。\n可中作得主，是知无内外。",
        "dynasty": "唐",
        "collection_info": null
    },
    {
        "title": "诗三百三首 二百九十",
        "author": "寒山",
        "content": "寒山唯白云，寂寂绝埃尘。\n草座山家有，孤灯明月轮。\n石床临碧沼，虎鹿每为邻。\n自羡幽居乐，长为象外人。",
        "dynasty": "唐",
        "collection_info": null
    },
    {
        "title": "诗三百三首 二九一",
        "author": "寒山",
        "content": "鹿生深林中，饮水而食草。\n伸脚树下眠，可怜无烦恼。\n繫之在华堂，餚饍极肥好。\n终日不肯尝，形容转枯槁。",
        "dynasty": "唐",
        "collection_info": null
    },
    {
        "title": "诗三百三首 二九二",
        "author": "寒山",
        "content": "花上黄莺子，𠴨𠴨声可怜。\n美人颜似玉，对此弄鸣弦。\n翫之能不足，眷恋在龆年。\n花飞鸟亦散，洒泪秋风前。",
        "dynasty": "唐",
        "collection_info": null
    },
    {
        "title": "诗三百三首 二九三",
        "author": "寒山",
        "content": "栖迟寒岩下，偏讶最幽奇。\n携篮采山茹，挈笼摘果归。\n䔫斋敷茅坐，啜啄食紫芝。\n清沼濯瓢钵，杂和煮稠稀。\n当阳拥裘坐，闲读古人诗。",
        "dynasty": "唐",
        "collection_info": null
    },
    {
        "title": "诗三百三首 二九四",
        "author": "寒山",
        "content": "昔日经行处，今復七十年。\n故人无来往，埋在古冢间。\n余今头已白，犹守片云山。\n为报后来子，何不读古言。",
        "dynasty": "唐",
        "collection_info": null
    },
    {
        "title": "诗三百三首 二九五",
        "author": "寒山",
        "content": "欲向东岩去，于今无量年。\n昨来攀葛上，半路困风烟。\n径窄衣难进，苔黏履不全。\n住兹丹桂下，且枕白云眠。",
        "dynasty": "唐",
        "collection_info": null
    },
    {
        "title": "诗三百三首 二九六",
        "author": "寒山",
        "content": "我见利智人，观者便知意。\n不假寻文字，直入如来地。\n心不逐诸缘，意根不妄起。\n心意不生时，内外无余事。",
        "dynasty": "唐",
        "collection_info": null
    },
    {
        "title": "诗三百三首 二九七",
        "author": "寒山",
        "content": "身着空花衣，足蹑龟毛履。\n手把兔角弓，拟射无明鬼。",
        "dynasty": "唐",
        "collection_info": null
    },
    {
        "title": "诗三百三首 二九八",
        "author": "寒山",
        "content": "君看叶裏花，能得几时好。\n今日畏人攀，明朝待谁埽。\n可怜娇艳情，年多转成老。\n将世比于花，红颜岂长保。",
        "dynasty": "唐",
        "collection_info": null
    },
    {
        "title": "诗三百三首 二九九",
        "author": "寒山",
        "content": "画栋非吾宅，松林是我家。\n一生俄尔过，万事莫言赊。\n济渡不造筏，漂沦为采花。\n善根今未种，何日见生芽。",
        "dynasty": "唐",
        "collection_info": null
    },
    {
        "title": "诗三百三首 三百",
        "author": "寒山",
        "content": "出生三十年，当游千万里。\n行江青草合，入塞红尘起。\n炼药空求仙，读书兼咏史。\n今日归寒山，枕流兼洗耳。",
        "dynasty": "唐",
        "collection_info": null
    },
    {
        "title": "诗三百三首 三百一",
        "author": "寒山",
        "content": "寒山无漏岩，其岩甚济要。\n八风吹不动，万古人传妙。\n寂寂好安居，空空离讥诮。\n孤月夜长明，圆日常来照。\n虎丘兼虎溪，不用相呼召。\n世间有王傅，莫把同周邵。\n我自遯寒岩，快活长歌笑。",
        "dynasty": "唐",
        "collection_info": null
    },
    {
        "title": "诗三百三首 三百二",
        "author": "寒山",
        "content": "沙门不持戒，道士不服药。\n自古多少贤，尽在青山脚。",
        "dynasty": "唐",
        "collection_info": null
    },
    {
        "title": "诗三百三首 三百三",
        "author": "寒山",
        "content": "有人笑我诗，我诗合典雅。\n不烦郑氏笺，岂用毛公解。\n不恨会人稀，只为知音寡。\n若遣趁宫商，余病莫能罢。\n忽遇明眼人，即自流天下。",
        "dynasty": "唐",
        "collection_info": null
    },
    {
        "title": "三字诗六首 一",
        "author": "寒山",
        "content": "寒山道，无人到。\n若能行，称十号。\n有蝉鸣，无鸦噪。\n黄叶落，白云扫。\n石磊磊，山隩隩。\n我独居，名善导。\n子细看，何相好。",
        "dynasty": "唐",
        "collection_info": null
    },
    {
        "title": "三字诗六首 二",
        "author": "寒山",
        "content": "寒山寒，冰锁石。\n藏山青，现雪白。\n日出照，一时释。\n从兹暖，养老客。",
        "dynasty": "唐",
        "collection_info": null
    },
    {
        "title": "三字诗六首 三",
        "author": "寒山",
        "content": "我居山，勿人识。\n白云中，常寂寂。",
        "dynasty": "唐",
        "collection_info": null
    },
    {
        "title": "三字诗六首 四",
        "author": "寒山",
        "content": "寒山深，称我心。\n纯白石，勿黄金。\n泉声响，抚伯琴。\n有子期，辨此音。",
        "dynasty": "唐",
        "collection_info": null
    },
    {
        "title": "三字诗六首 五",
        "author": "寒山",
        "content": "重岩中，足清风。\n扇不摇，凉冷通。\n明月照，白云笼。\n独自坐，一老翁。",
        "dynasty": "唐",
        "collection_info": null
    },
    {
        "title": "三字诗六首 六",
        "author": "寒山",
        "content": "寒山子，长如是。\n独自居，不生死。",
        "dynasty": "唐",
        "collection_info": null
    },
    {
        "title": "拾遗二首新添 一",
        "author": "寒山",
        "content": "我见世间人，箇箇争意气。\n一朝忽然死，只得一片地。\n阔四尺，长丈二。\n汝若会出来争意气，我与汝立碑记。",
        "dynasty": "唐",
        "collection_info": null
    },
    {
        "title": "拾遗二首新添 二",
        "author": "寒山",
        "content": "家有寒山诗，胜汝看经卷。\n书放屏风上，时时看一徧。",
        "dynasty": "唐",
        "collection_info": null
    },
    {
        "title": "杂诗",
        "author": "寒山",
        "content": "无嗔即是戒，心净即出家。\n我性与汝合，一切法无差。\n（《万首唐人绝句补》十）（《宗镜镜》卷二四、《五灯会元》卷二收此诗为拾得作。\n）。",
        "dynasty": "唐",
        "collection_info": null
    },
    {
        "title": "诗 一",
        "author": "寒山",
        "content": "梵志死去来，魂识（《天圣广灯录》作「魄」）见阎老。\n读尽百王书，未免（《天圣广灯录》作「不兑」）受捶拷。\n一称南无佛，皆以成佛道。\n（见《续藏经》本五代风穴延沼禅师《风穴语录》、《天圣广灯录》卷十五、《古尊宿语录》卷七《风穴禅师语录》、《五灯会元》卷十一引）。",
        "dynasty": "唐",
        "collection_info": null
    },
    {
        "title": "诗 二",
        "author": "寒山",
        "content": "井底生红尘，高峰起波（《五灯会元》作「白」）浪。\n石女生石儿，龟毛寸寸长。\n若要学菩提，但看此牓（《五灯会元》作「模」）样。\n（《天圣广灯录》卷二十三、《五灯会元》卷十五）。",
        "dynasty": "唐",
        "collection_info": null
    },
    {
        "title": "诗三百三首",
        "author": "寒山",
        "content": "凡读我诗者，心中须护净。悭贪继日廉，谄曲登时正。\n驱遣除恶业，归依受真性。今日得佛身，急急如律令。\n重岩我卜居，鸟道绝人迹。庭际何所有，白云抱幽石。\n住兹凡几年，屡见春冬易。寄语钟鼎家，虚名定无益。\n可笑寒山道，而无车马踪。联溪难记曲，迭嶂不知重。\n泣露千般草，吟风一样松。此时迷径处，形问影何从。\n吾家好隐沦，居处绝嚣尘。践草成三径，瞻云作四邻。\n助歌声有鸟，问法语无人。今日娑婆树，几年为一春。\n琴书须自随，禄位用何为。投辇从贤妇，巾车有孝儿。\n风吹曝麦地，水溢沃鱼池。常念鹪鹩鸟，安身在一枝。\n弟兄同五郡，父子本三州。欲验飞凫集，须征白兔游。\n灵瓜梦裏受，神橘座中收。乡国何迢递，同鱼寄水流。\n一为书剑客，二遇圣明君。东守文不赏，西征武不勋。\n学文兼学武，学武兼学文。今日既老矣，余生不足云。\n庄子说送终，天地为棺椁。吾归此有时，唯须一番箔。\n死将喂青蝇，吊不劳白鹤。饿着首阳山，生廉死亦乐。\n人问寒山道，寒山路不通。夏天冰未释，日出雾朦胧。\n似我何由届，与君心不同。君心若似我，还得到其中。\n天生百尺树，剪作长条木。可惜栋樑材，抛之在幽谷。\n年多心尚劲，日久皮渐秃。识者取将来，犹堪柱马屋。\n驱马度荒城，荒城动客情。高低旧雉堞，大小古坟茔。\n自振孤蓬影，长凝拱木声。所嗟皆俗骨，仙史更无名。\n鹦鹉宅西国，虞罗捕得归。美人朝夕弄，出入在庭帏。\n赐以金笼贮，扃哉损羽衣。不如鸿与鹤，飖扬入云飞。\n玉堂挂珠帘，中有婵娟子。其貌胜神仙，容华若桃李。\n东家春雾合，西舍秋风起。更过三十年，还成苷蔗滓。\n城中娥眉女，珠佩珂珊珊。鹦鹉花前弄，琵琶月下弹。\n长歌三月响，短舞万人看。未必长如此，芙蓉不耐寒。\n父母续经多，田园不羡他。妇摇机轧轧，儿弄口ex々。\n拍手摧花舞，支颐听鸟歌。谁当来叹赏，樵客屡经过。\n家住绿岩下，庭芜更不芟。新藤垂缭绕，古石竖巉岩。\n山果猕猴摘，池鱼白鹭衔。仙书一两卷，树下读喃喃。\n四时无止息，年去又年来。万物有代谢，九天无朽摧。\n东明又西暗，花落复花开。唯有黄泉客，冥冥去不回。\n岁去换愁年，春来物色鲜。山花笑渌水，岩岫舞青烟。\n蜂蝶自云乐，禽鱼更可怜。朋游情未已，彻晓不能眠。\n手笔太纵横，身材极瑰玮。生为有限身，死作无名鬼。\n自古如此多，君今争奈何。可来白云裏，教尔紫芝歌。\n欲得安身处，寒山可长保。微风吹幽松，近听声逾好。\n下有斑白人，喃喃读黄老。十年归不得，忘却来时道。\n俊杰马上郎，挥鞭指绿杨。谓言无死日，终不作梯航。\n四运花自好，一朝成萎黄。醍醐与石蜜，至死不能尝。\n有一餐霞子，其居讳俗游。论时实萧爽，在夏亦如秋。\n幽涧常沥沥，高松风飕飕。其中半日坐，忘却百年愁。\n妾在邯郸住，歌声亦抑扬。赖我安居处，此曲旧来长。\n既醉莫言归，留连日未央。儿家寝宿处，绣被满银床。\n快搒三翼舟，善乘千里马。莫能造我家，谓言最幽野。\n岩岫深嶂中，云雷竟日下。自非孔丘公，无能相救者。\n智者君抛我，愚者我抛君。非愚亦非智，从此断相闻。\n入夜歌明月，侵晨舞白云。焉能拱口手，端坐鬓纷纷。\n有鸟五色彣，栖桐食竹实。徐动合礼仪，和鸣中音律。\n昨来何以至，为吾暂时出。傥闻弦歌声，作舞欣今日。\n茅栋野人居，门前车马疏。林幽偏聚鸟，溪阔本藏鱼。\n山果携儿摘，皋田共妇锄。家中何所有，唯有一床书。\n登陟寒山道，寒山路不穷。溪长石磊磊，涧阔草蒙蒙。\n苔滑非关雨，松鸣不假风。谁能超世累，共坐白云中。\n六极常婴困，九维徒自论。有才遗草泽，无艺闭蓬门。\n日上岩犹暗，烟消谷尚昏。其中长者子，个个总无裈。\n白云高嵯峨，渌水荡潭波。此处闻渔父，时时鼓棹歌。\n声声不可听，令我愁思多。谁谓雀无角，其如穿屋何。\n杳杳寒山道，落落冷涧滨。啾啾常有鸟，寂寂更无人。\n碛碛风吹面，纷纷雪积身。朝朝不见日，岁岁不知春。\n少年何所愁，愁见鬓毛白。白更何所愁，愁见日逼迫。\n移向东岱居，配守北邙宅。何忍出此言，此言伤老客。\n闻道愁难遣，斯言谓不真。昨朝曾趁却，今日又缠身。\n月尽愁难尽，年新愁更新。谁知席帽下，元是昔愁人。\n两龟乘犊车，蓦出路头戏。一蛊从傍来，苦死欲求寄。\n不载爽人情，始载被沈累。弹指不可论，行恩却遭刺。\n三月蚕犹小，女人来采花。隈墙弄蝴蝶，临水掷虾蟆。\n罗袖盛梅子，金鎞挑笋芽。斗论多物色，此地胜余家。\n东家一老婆，富来三五年。昔日贫于我，今笑我无钱。\n渠笑我在后，我笑渠在前。相笑傥不止，东边复西边。\n富儿多鞅掌，触事难祇承。仓米已赫赤，不贷人斗升。\n转怀钩距意，买绢先拣绫。若至临终日，吊客有苍蝇。\n余曾昔睹聪明士，博达英灵无比伦。一选嘉名喧宇宙，\n忽然富贵贪财色，瓦解冰消不可陈。\n白鹤衔苦桃，千里作一息。欲往蓬莱山，将此充粮食。\n未达毛摧落，离群心惨恻。却归旧来巢，妻子不相识。\n惯居幽隐处，乍向国清中。时访丰干道，仍来看拾公。\n独回上寒岩，无人话合同。寻究无源水，源穷水不穷。\n生前大愚痴，不为今日悟。今日如许贫，总是前生作。\n今生又不修，来生还如故。两岸各无船，渺渺难济渡。\n璨璨卢家女，旧来名莫愁。贪乘摘花马，乐搒采莲舟。\n膝坐绿熊席，身披青凤裘。哀伤百年内，不免归山丘。\n低眼邹公妻，邯郸杜生母。二人同老少，一种好面首。\n昨日会客场，恶衣排在后。只为着破裙，吃他残czwW。\n独卧重岩下，蒸云昼不消。室中虽暡叆，心裏绝喧嚣。\n梦去游金阙，魂归度石桥。抛除闹我者，历历树间瓢。\n夫物有所用，用之各有宜。用之若失所，一缺复一亏。\n圆凿而方枘，悲哉空尔为。骅骝将捕鼠，不及跛猫儿。\n谁家长不死，死事旧来均。始忆八尺汉，俄成一聚尘。\n黄泉无晓日，青草有时春。行到伤心处，松风愁杀人。\n骝马珊瑚鞭，驱驰洛阳道。自矜美少年，不信有衰老。\n白髮会应生，红颜岂长保。但看北邙山，个是蓬莱岛。\n竟日常如醉，流年不暂停。埋着蓬蒿下，晓月何冥冥。\n骨肉消散尽，魂魄几凋零。遮莫咬铁口，无因读老经。\n一向寒山坐，淹留三十年。昨来访亲友，太半入黄泉。\n渐减如残烛，长流似逝川。今朝对孤影，不觉泪双悬。\n相唤采芙蓉，可怜清江裏。游戏不觉暮，屡见狂风起。\n浪捧鸳鸯儿，波摇鸂鶒子。此时居舟楫，浩荡情无已。\n吾心似秋月，碧潭清皎洁。无物堪比伦，教我如何说。\n垂柳暗如烟，飞花飘似霰。夫居离妇州，妇住思夫县。\n各在天一涯，何时得相见。寄语明月楼，莫贮双飞燕。\n有酒相招饮，有肉相呼吃。黄泉前后人，少壮须努力。\n玉带暂时华，金钗非久饰。张翁与郑婆，一去无消息。\n可怜好丈夫，身体极棱棱。春秋未三十，才艺百般能。\n金羁逐侠客，玉馔集良朋。唯有一般恶，不传无尽灯。\n桃花欲经夏，风月催不待。访觅汉时人，能无一个在。\n朝朝花迁落，岁岁人移改。今日扬尘处，昔时为大海。\n我见东家女，年可有十八。西舍竞来问，愿姻夫妻活。\n烹羊煮众命，聚头作淫杀。含笑乐呵呵，啼哭受殃抉。\n田舍多桑园，牛犊满厩辙。肯信有因果，顽皮早晚裂。\n眼看消磨尽，当头各自活。纸袴瓦作裈，到头冻饿杀。\n我见百十狗，个个毛狰狞。卧者渠自卧，行者渠自行。\n投之一块骨，相与啀喍争。良由为骨少，狗多分不平。\n极目兮长望，白云四茫茫。鸱鸦饱腲腇，鸾凤饥彷徨。\n骏马放石碛，蹇驴能至堂。天高不可问，鹪鵊在沧浪。\n洛阳多女儿，春日逞华丽。共折路边花，各持插高髻。\n髻高花匼匝，人见皆睥睨。别求醦醦怜，将归见夫婿。\n春女衒容仪，相将南陌陲。看花愁日晚，隐树怕风吹。\n年少从傍来，白马黄金羁。何须久相弄，儿家夫婿知。\n群女戏夕阳，风来满路香。缀裙金蛱蝶，插髻玉鸳鸯。\n角婢红罗缜，阉奴紫锦裳。为观失道者，鬓白心惶惶。\n若人逢鬼魅，第一莫惊懅。捺硬莫采渠，呼名自当去。\n烧香请佛力，礼拜求僧助。蚊子叮铁牛，无渠下觜处。\n浩浩黄河水，东流长不息。悠悠不见清，人人寿有极。\n苟欲乘白云，曷由生羽翼。唯当鬒发时，行住须努力。\n乘兹朽木船，采彼纴婆子。行至大海中，波涛复不止。\n唯赍一宿粮，去岸三千里。烦恼从何生，愁哉缘苦起。\n默默永无言，后生何所述。隐居在林薮，智日何由出。\n枯槁非坚卫，风霜成夭疾。土牛耕石田，未有得稻日。\n山中何太冷，自古非今年。沓嶂恒凝雪，幽林每吐烟。\n草生芒种后，叶落立秋前。此有沈迷客，窥窥不见天。\n山客心悄悄，常嗟岁序迁。辛勤采芝朮，搜斥讵成仙。\n庭廓云初卷，林明月正圆。不归何所为，桂树相留连。\n有人兮山楹，云卷兮霞缨。秉芳兮欲寄，路漫漫兮难征。\n心惆怅兮狐疑，年老已无成。众喔咿斯，蹇独立兮忠贞。\n猪吃死人肉，人吃死猪肠。猪不嫌人臭，人反道猪香。\n猪死抛水内，人死掘土藏。彼此莫相啖，莲花生沸汤。\n快哉混沌身，不饭复不尿。遭得谁钻凿，因兹立九窍。\n朝朝为衣食，岁岁愁租调。千个争一钱，聚头亡命叫。\n啼哭缘何事，泪如珠子颗。应当有别离，复是遭丧祸。\n所为在贫穷，未能了因果。冢间瞻死尸，六道不干我。\n妇女慵经织，男夫懒耨田。轻浮耽挟弹，跕躧拈抹弦。\n冻骨衣应急，充肠食在先。今谁念于汝，苦痛哭苍天。\n不行真正道，随邪号行婆。口惭神佛少，心怀嫉妒多。\n背后噇鱼肉，人前念佛陀。如此修身处，难应避奈何。\n世有一等愚，茫茫恰似驴。还解人言语，贪淫状若猪。\n险巇难可测，实语却成虚。谁能共伊语，令教莫此居。\n有汉姓傲慢，名贪字不廉。一身无所解，百事被他嫌。\n死恶黄连苦，生怜白蜜甜。吃鱼犹未止，食肉更无厌。\n纵你居犀角，饶君带虎睛。桃枝将辟秽，蒜壳取为璎。\n暖腹茱萸酒，空心枸杞羹。终归不免死，浪自觅长生。\n卜择幽居地，天台更莫言。猿啼溪雾冷，岳色草门连。\n折叶覆松室，开池引涧泉。已甘休万事，采蕨度残年。\n益者益其精，可名为有益。易者易其形，是名之有易。\n能益复能易，当得上仙籍。无益复无易，终不免死厄。\n徒劳说三史，浪自看五经。洎老检黄籍，依前住白丁。\n筮遭连蹇卦，生主虚危星。不及河边树，年年一度青。\n碧涧泉水清，寒山月华白。默知神自明，观空境逾寂。\n我今有一襦，非罗复非绮。借问作何色，不红亦不紫。\n夏天将作衫，冬天将作被。冬夏递互用，长年只这是。\n白拂栴檀柄，馨香竟日闻。柔和如卷雾，摇拽似行云。\n礼奉宜当暑，高提复去尘。时时方丈内，将用指迷人。\n贪爱有人求快活，不知祸在百年身。但看阳焰浮沤水，\n行密节高霜下竹，方知不枉用心神。\n多少般数人，百计求名利。心贪觅荣华，经营图富贵。\n心未片时歇，奔突如烟气。家眷实团圆，一呼百诺至。\n不过七十年，冰消瓦解置。死了万事休，谁人承后嗣。\n水浸泥弹丸，方知无意智。\n贪人好聚财，恰如枭爱子。子大而食母，财多还害己。\n散之即福生，聚之即祸起。无财亦无祸，鼓翼青云裏。\n去家一万里，提剑击匈奴。得利渠即死，失利汝即殂。\n渠命既不惜，汝命亦何辜。教汝百胜术，不贪为上谟。\n瞋是心中火，能烧功德林。欲行菩萨道，忍辱护真心。\n汝为埋头痴兀兀，爱向无明罗刹窟。再三劝你早修行，\n直待斩首作两段，方知自身奴贼物。\n恶趣甚茫茫，冥冥无日光。人间八百岁，未抵半宵长。\n此等诸痴子，论情甚可伤。劝君求出离，认取法中王。\n世有多解人，愚痴徒苦辛。不求当来善，唯知造恶因。\n五逆十恶辈，三毒以为亲。一死入地狱，长如镇库银。\n天高高不穷，地厚厚无极。动物在其中，凭兹造化力。\n争头觅饱暖，作计相啖食。因果都未详，盲儿问乳色。\n天下几种人，论时色数有。贾婆如许夫，黄老元无妇。\n卫氏儿可怜，钟家女极丑。渠若向西行，我便东边走。\n贤士不贪婪，痴人好炉冶。麦地占他家，竹园皆我者。\n努膊觅钱财，切齿驱奴马。须看郭门外，垒垒松柏下。\n唝唝买鱼肉，担归喂妻子。何须杀他命，将来活汝己。\n此非天堂缘，纯是地狱滓。徐六语破堆，始知没道理。\n有人把椿树，唤作白栴檀。学道多沙数，几个得泥丸。\n弃金却担草，谩他亦自谩。似聚砂一处，成团也大难。\n蒸砂拟作饭，临渴始掘井。用力磨碌砖，那堪将作镜。\n佛说元平等，总有真如性。但自审思量，不用闲争竞。\n推寻世间事，子细总皆知。凡事莫容易，尽爱讨便宜。\n护即弊成好，毁即是成非。故知杂滥口，背面总由伊。\n冷暖我自量，不信奴唇皮。\n蹭蹬诸贫士，饥寒成至极。閒居好作诗，札札用心力。\n贱他言孰采，劝君休叹息。题安糊饼上，乞狗也不吃。\n欲识生死譬，且将冰水比。水结即成冰，冰消返成水。\n已死必应生，出生还复死。冰水不相伤，生死还双美。\n寻思少年日，游猎向平陵。国使职非愿，神仙未足称。\n联翩骑白马，喝兔放苍鹰。不觉大流落，皤皤谁见矜。\n偃息深林下，从生是农夫。立身既质直，出语无谄谀。\n保我不鉴璧，信君方得珠。焉能同泛滟，极目波上凫。\n不须攻人恶，何用伐己善。行之则可行，卷之则可卷。\n禄厚忧积大，言深虑交浅。闻兹若念兹，小子当自见。\n富儿会高堂，华灯何炜煌。此时无烛者，心愿处其傍。\n不意遭排遣，还归暗处藏。益人明讵损，顿讶惜余光。\n世有聪明士，勤苦探幽文。三端自孤立，六艺越诸君。\n神气卓然异，精彩超众群。不识个中意，逐境乱纷纷。\n层层山水秀，烟霞锁翠微。岚拂纱巾湿，露沾蓑草衣。\n足蹑游方履，手执古藤枝。更观尘世外，梦境复何为。\n满卷才子诗，溢壶圣人酒。行爱观牛犊，坐不离左右。\n霜露入茅檐，月华明瓮牖。此时吸两瓯，吟诗五百首。\n施家有两儿，以艺干齐楚。文武各自备，托身为得所。\n孟公问其术，我子亲教汝。秦卫两不成，失时成龃龉。\n止宿鸳鸯鸟，一雄兼一雌。衔花相共食，刷羽每相随。\n戏入烟霄裏，宿归沙岸湄。自怜生处乐，不夺凤凰池。\n或有衒行人，才艺过周孔。见罢头兀兀，看时身侗侗。\n绳牵未肯行，锥刺犹不动。恰似羊公鹤，可怜生氃氋。\n少小带经锄，本将兄共居。缘遭他辈责，剩被自妻疏。\n抛绝红尘境，常游好阅书。谁能借斗水，活取辙中鱼。\n变化计无穷，生死竟不止。三途鸟雀身，五岳龙鱼已。\n世浊作fh羺时清为騄耳。前回是富儿，今度成贫士。\n书判全非弱，嫌身不得官。铨曹被拗折，洗垢觅疮瘢。\n必也关天命，今冬更试看。盲儿射雀目，偶中亦非难。\n贫驴欠一尺，富狗剩三寸。若分贫不平，中半富与困。\n始取驴饱足，却令狗饥顿。为汝熟思量，令我也愁闷。\n柳郎八十二，蓝嫂一十八。夫妻共百年，相怜情狡猾。\n弄璋字乌cY，掷瓦名婠妠。屡见枯杨荑，常遭青女杀。\n大有饥寒客，生将兽鱼殊。长存磨石下，时哭路边隅。\n累日空思饭，经冬不识襦。唯赍一束草，并带五升麸。\n赫赫谁垆肆，其酒甚浓厚。可怜高幡帜，极目平升斗。\n何意讶不售，其家多猛狗。童子欲来沽，狗咬便是走。\n吁嗟浊滥处，罗刹共贤人。谓是等流类，焉知道不亲。\n狐假师子势，诈妄却称珍。铅矿入炉冶，方知金不知。\n田家避暑月，斗酒共谁欢。杂杂排山果，疏疏围酒樽。\n芦莦将代席，蕉叶且充盘。醉后支颐坐，须弥小弹丸。\n个是何措大，时来省南院。年可三十余，曾经四五选。\n囊裏无青蚨，箧中有黄绢。行到食店前，不敢暂回面。\n为人常吃用，爱意须悭惜。老去不自由，渐被他推斥。\n送向荒山头，一生愿虚掷。亡羊罢补牢，失意终无极。\n浪造凌霄阁，虚登百尺楼。养生仍夭命，诱读讵封侯。\n不用从黄口，何须厌白头。未能端似箭，且莫曲如钩。\n云山迭迭连天碧，路僻林深无客游。远望孤蟾明皎皎，\n可叹往年与今日，无心还似水东流。\n富贵疏亲聚，只为多钱米。贫贱骨肉离，非关少兄弟。\n急须归去来，招贤阁未启。浪行朱雀街，踏破皮鞋底。\n我见一痴汉，仍居三两妇。养得八九儿，总是随宜手。\n丁防是新差，资财非旧有。黄蘖作驴秋，始知苦在后。\n新谷尚未熟，旧谷今已无。就贷一斗许，门外立踟蹰。\n夫出教问妇，妇出遣问夫。悭惜不救乏，财多为累愚。\n大有好笑事，略陈三五个。张公富奢华，孟子贫轗轲。\n只取侏儒饱，不怜方朔饿。巴歌唱者多，白雪无人和。\n老翁娶少妇，发白妇不耐。老婆嫁少夫，面黄夫不爱。\n老翁娶老婆，一一无弃背。少妇嫁少夫，两两相怜态。\n雍容美少年，博览诸经史。尽号曰先生，皆称为学士。\n未能得官职，不解秉耒耜。冬披破布衫，盖是书误己。\n鸟语情不堪，其时卧草庵。樱桃红烁烁，杨柳正毵毵。\n旭日衔青嶂，晴云洗渌潭。谁知出尘俗，驭上寒山南。\n昨日何悠悠，场中可怜许。上为桃李径，下作兰荪渚。\n复有绮罗人，舍中翠毛羽。相逢欲相唤，脉脉不能语。\n丈夫莫守困，无钱须经纪。养得一牸牛，生得五犊子。\n犊子又生儿，积数无穷已。寄语陶朱公，富与君相似。\n之子何惶惶，卜居须自审。南方瘴疠多，北地风霜甚。\n荒陬不可居，毒川难可饮。魂兮归去来，食我家园葚。\n昨夜梦还家，见妇机中织。驻梭如有思，擎梭似无力。\n呼之回面视，况复不相识。应是别多年，鬓毛非旧色。\n人生不满百，常怀千载忧。自身病始可，又为子孙愁。\n下视禾根土，上看桑树头。秤锤落东海，到底始知休。\n世有一等流，悠悠似木头。出语无知解，云我百不忧。\n问道道不会，问佛佛不求。子细推寻着，茫然一场愁。\n董郎年少时，出入帝京裏。衫作嫩鹅黄，容仪画相似。\n常骑踏雪马，拂拂红尘起。观者满路傍，个是谁家子。\n个是谁家子，为人大被憎。痴心常愤愤，肉眼醉瞢瞢。\n见佛不礼佛，逢僧不施僧。唯知打大脔，除此百无能。\n人以身为本，本以心为柄。本在心莫邪，心邪丧本命。\n未能免此殃，何言懒照镜。不念金刚经，却令菩萨病。\n城北仲家翁，渠家多酒肉。仲翁妇死时，吊客满堂屋。\n仲翁自身亡，能无一人哭。吃他杯脔者，何太冷心腹。\n下愚读我诗，不解却嗤诮。中庸读我诗，思量云甚要。\n上贤读我诗，把着满面笑。杨修见幼妇，一览便知妙。\n自有悭惜人，我非悭惜辈。衣单为舞穿，酒尽缘歌啐。\n当取一腹饱，莫令两脚儽。蓬蒿钻髑髅，此日君应悔。\n我行经古坟，泪尽嗟存没。冢破压黄肠，棺穿露白骨。\n欹斜有瓮瓶，掁拨无簪笏。风至揽其中，灰尘乱ej々。\n夕阳赫西山，草木光晔晔。复有朦胧处，松萝相连接。\n此中多伏虎，见我奋迅鬣。手中无寸刃，争不惧慑慑。\n出身既扰扰，世事非一状。未能舍流俗，所以相追访。\n昨吊徐五死，今送刘三葬。终日不得閒，为此心悽怆。\n有乐且须乐，时哉不可失。虽云一百年，岂满三万日。\n寄世是须臾，论钱莫啾唧。孝经末后章，委曲陈情毕。\n独坐常忽忽，情怀何悠悠。山腰云缦缦，谷口风飕飕。\n猿来树袅袅，鸟入林啾啾。时催鬓飒飒，岁尽老惆惆。\n一人好头肚，六艺尽皆通。南见驱归北，西风趁向东。\n长漂如泛萍，不息似飞蓬。问是何等色，姓贫名曰穷。\n他贤君即受，不贤君莫与。君贤他见容，不贤他亦拒。\n嘉善矜不能，仁徒方得所。劝逐子张言，抛却卜商语。\n俗薄真成薄，人心个不同。殷翁笑柳老，柳老笑殷翁。\n何故两相笑，俱行譣诐中。装车竞嵽嵲，翻载各泷涷。\n是我有钱日，恒为汝贷将。汝今既饱暖，见我不分张。\n须忆汝欲得，似我今承望。有无更代事，劝汝熟思量。\n人生一百年，佛说十二部。慈悲如野鹿，瞋忿似家狗。\n家狗趁不去，野鹿常好走。欲伏猕猴心，须听狮子吼。\n教汝数般事，思量知我贤。极贫忍卖屋，才富须买田。\n空腹不得走，枕头须莫眠。此言期众见，挂在日东边。\n寒山多幽奇，登者皆恒慑。月照水澄澄，风吹草猎猎。\n凋梅雪作花，杌木云充叶。触雨转鲜灵，非晴不可涉。\n有树先林生，计年逾一倍。根遭陵谷变，叶被风霜改。\n咸笑外凋零，不怜内文采。皮肤脱落尽，唯有贞实在。\n寒山有裸虫，身白而头黑。手把两卷书，一道将一德。\n住不安釜灶，行不赍衣裓。常持智慧剑，拟破烦恼贼。\n有人畏白首，不肯舍朱绂。采药空求仙，根苗乱挑掘。\n数年无效验，痴意瞋怫郁。猎师披袈裟，元非汝使物。\n昔时可哥贫，今朝最贫冻。作事不谐和，触途成倥偬。\n行泥屡脚屈，坐社频腹痛。失却斑猫儿，老鼠围饭瓮。\n我见世间人，堂堂好仪相。不报父母恩，方寸底模样。\n欠负他人钱，蹄穿始惆怅。个个惜妻儿，爷娘不供养。\n兄弟似冤家，心中长怅怏，忆昔少年时，求神愿成长。\n今为不孝子，世间多此样。买肉自家噇，抹觜道我畅。\n自逞说喽罗，聪明无益当。牛头努目瞋，出去始时晌。\n择佛烧好香，拣僧归供养。罗汉门前乞，趁却闲和尚。\n不悟无为人，从来无相状。封疏请名僧，儭钱两三样。\n云光好法师，安角在头上。汝无平等心，圣贤俱不降。\n凡圣皆混然，劝君休取相。我法妙难思，天龙尽回向。\n我今稽首礼，无上法中王。慈悲大喜舍，名称满十方。\n众生作依怙，智慧身金刚。顶礼无所着，我师大法王。\n可贵天然物，独一无伴侣。觅他不可见，出入无门户。\n促之在方寸，延之一切处。你若不信爱，相逢不相遇。\n余家有一窟，窟中无一物。净洁空堂堂，光华明日日。\n蔬食养微躯，布裘遮幻质。任你千圣现，我有天真佛。\n男儿大丈夫，作事莫莽卤。劲挺铁石心，直取菩提路。\n邪路不用行，行之枉辛苦。不要求佛果，识取心王主。\n粤自居寒山，曾经几万载。任运遁林泉，栖迟观自在。\n寒岩人不到，白云常叆叇。细草作卧褥，青天为被盖。\n快活枕石头，天地任变改。\n可重是寒山，白云常自闲。猿啼畅道内，虎啸出人间。\n独步石可履，孤吟藤好攀。松风清飒飒，鸟语声eX々。\n闲自访高僧，烟山万万层。师亲指归路，月挂一轮灯。\n閒游华顶上，日朗昼光辉。四顾晴空裏，白云同鹤飞。\n世有多事人，广学诸知见。不识本真性，与道转悬远。\n若能明实相，岂用陈虚愿。一念了自心，开佛之知见。\n寒山有一宅，宅中无阑隔。六门左右通，堂中见天碧。\n房房虚索索，东壁打西壁。其中一物无，免被人来惜。\n寒到烧软火，饥来煮菜吃。不学田舍翁，广置牛庄宅。\n尽作地狱业，一入何曾极。好好善思量，思量知轨则。\n侬家暂下山，入到城隍裏。逢见一群女，端正容貌美。\n头戴蜀样花，燕脂涂粉腻。金钏镂银朵，罗衣绯红紫。\n朱颜类神仙，香带氛氲气。时人皆顾盼，痴爱染心意。\n谓言世无双，魂影随他去。狗咬枯骨头，虚自舐唇齿。\n不解返思量，与畜何曾异。今成白髮婆，老陋若精魅。\n无始由狗心，不超解脱地。\n一自遁寒山，养命餐山果。平生何所忧，此世随缘过。\n日月如逝川，光阴石中火。任你天地移，我畅岩中坐。\n我见世间人，茫茫走路尘。不知此中事，将何为去津。\n荣华能几日，眷属片时亲。纵有千斤金，不如林下贫。\n自闻梁朝日，四依诸贤士。宝志万回师，四仙傅大士。\n显扬一代教，作时如来使。造建僧伽蓝，信心归佛理。\n虽乃得如斯，有为多患累。与道殊悬远，折西补东尔。\n不达无为功，损多益少利。有声而无形，至今何处去。\n吁嗟贫复病，为人绝友亲。瓮裏长无饭，甑中屡生尘。\n蓬庵不免雨，漏榻劣容身。莫怪今憔悴，多愁定损人。\n养女畏太多，已生须训诱。捺头遣小心，鞭背令缄口。\n未解乘机杼，那堪事箕帚。张婆语驴驹，汝大不如母。\n秉志不可卷，须知我匪席。浪造山林中，独卧盘陀石。\n辩士来劝余，速令受金璧。凿墙植蓬蒿，若此非有益。\n以我栖迟处，幽深难可论。无风萝自动，不雾竹长昏。\n涧水缘谁咽，山云忽自屯。午时庵内坐，始觉日头暾。\n忆昔遇逢处，人间逐胜游。乐山登万仞，爱水泛千舟。\n送客琵琶谷，携琴鹦鹉洲。焉知松树下，抱膝冷飕飕。\n报汝修道者，进求虚劳神。人有精灵物，无字复无文。\n呼时历历应，隐处不居存。叮咛善保护，勿令有点痕。\n去年春鸟鸣，此时思弟兄。今年秋菊烂，此时思发生。\n绿水千肠咽，黄云四面平。哀哉百年内，肠断忆咸京。\n多少天台人，不识寒山子。莫知真意度，唤作闲言语。\n一住寒山万事休，更无杂念挂心头。\n闲于石壁题诗句，任运还同不系舟。\n可惜百年屋，左倒右复倾。墙壁分散尽，木植乱差横。\n砖瓦片片落，朽烂不堪停。狂风吹蓦榻，再竖卒难成。\n精神殊爽爽，形貌极堂堂。能射穿七札，读书览五行。\n经眠虎头枕，昔坐象牙床。若无一堵物，不啻冷如霜。\n笑我田舍儿，头颊底絷涩。巾子未曾高，腰带长时急。\n非是不及时，无钱趁不及。一日有钱财，浮图顶上立。\n买肉血dj々，买鱼跳鱍鱍。君身招罪累，妻子成快活。\n才死渠便嫁，他人谁敢遏。一朝如破床，两个当头脱。\n客难寒山子，君诗无道理。吾观乎古人，贫贱不为耻。\n应之笑此言，谈何疏阔矣。愿君似今日，钱是急事尔。\n从生不往来，至死无仁义。言既有枝叶，心怀便险诐。\n若其开小道，缘此生大伪。诈说造云梯，削之成棘刺。\n一瓶铸金成，一瓶埏泥出。二瓶任君看，那个瓶牢实。\n欲知瓶有二，须知业非一。将此验生因，修行在今日。\n摧残荒草庐，其中烟火蔚。借问群小儿，生来凡几日。\n门外有三车，迎之不肯出。饱食腹膨脝，个是痴顽物。\n有身与无身，是我复非我。如此审思量，迁延倚岩坐。\n足间青草生，顶上红尘堕。已见俗中人，灵床施酒果。\n昨见河边树，摧残不可论。二三余干在，千万斧刀痕。\n霜凋萎疏叶，波冲枯朽根。生处当如此，何用怨干坤。\n余见僧繇性希奇，巧妙间生梁朝时。道子飘然为殊特，\n饶邈虚空写尘迹，无因画得志公师。\n久住寒山凡几秋，独吟歌曲绝无忧。蓬扉不掩常幽寂，\n饥餐一粒伽陀药，心地调和倚石头。\n丹丘迥耸与云齐，空裏五峰遥望低。雁塔高排出青嶂，\n碧落千山万仞现，藤萝相接次连溪。\n千生万死凡几生，生死来去转迷情。\n不识心中无价宝，犹似盲驴信脚行。\n老病残年百有余，面黄头白好山居。布裘拥质随缘过，\n浮生幻化如灯烬，冢内埋身是有无。\n世间何事最堪嗟，尽是三途造罪楂。不学白云岩下客，\n三界横眠闲无事，明月清风是我家。\n昔年曾到大海游，为采摩尼誓恳求。直到龙宫深密处，\n贾客却归门内去，明珠元在我心头。\n众星罗列夜明深，岩点孤灯月未沈。\n圆满光华不磨莹，挂在青天是我心。\n千年石上古人踪，万丈岩前一点空。\n明月照时常皎洁，不劳寻讨问西东。\n寒山顶上月轮孤，照见晴空一物无。\n可贵天然无价宝，埋在五阴溺身躯。\n我向前溪照碧流，或向岩边坐盘石。\n心似孤云无所依，悠悠世事何须觅。\n我家本住在寒山，石岩栖息离烦缘。泯时万象无痕迹，\n方知摩尼一颗珠，解用无方处处圆。\n世人何事可吁嗟，苦乐交煎勿底涯。生死往来多少劫，\n只为主人不了绝，遂招迁谢逐迷邪。\n余家本住在天台，云路烟深绝客来。千仞岩峦深可遁，\n自觉浮生幻化事，逍遥快乐实善哉。\n怜底众生病，餐尝略不厌。蒸豚搵蒜酱，炙鸭点椒盐。\n去骨鲜鱼脍，兼皮熟肉脸。不知他命苦，只取自家甜。\n读书岂免死，读书岂免贫。何以好识字，识字胜他人。\n丈夫不识字，无处可安身。黄连搵蒜酱，忘计是苦辛。\n我见瞒人汉，如篮盛水走。一气将归家，篮裏何曾有。\n我见被人瞒，一似园中韭。日日被刀伤，天生还自有。\n不见朝垂露，日烁自消除。人身亦如此，阎浮是寄居。\n切莫因循过，且令三毒祛。菩提即烦恼，尽令无有余。\n水清澄澄莹，彻底自然见。心中无一事，水清众兽现。\n心若不妄起，永劫无改变。若能如是知，是知无背面。\n自从到此天台境，经今早度几冬春。\n山水不移人自老，见却多少后生人。\n说食终不饱，说衣不免寒。饱吃须是饭，着衣方免寒。\n不解审思量，只道求佛难。回心即是佛，莫向外头看。\n可畏轮回苦，往復似翻尘。蚁巡环未息，六道乱纷纷。\n改头换面孔，不离旧时人。速了黑暗狱，无令心性昏。\n可畏三界轮，念念未曾息。才始似出头，又却遭沈溺。\n假使非非想，盖缘多福力。争似识真源，一得即永得。\n昨日游峰顶，下窥千尺崖。临危一株树，风摆两枝开。\n雨漂即零落，日晒作尘埃。嗟见此茂秀，今为一聚灰。\n自古多少圣，叮咛教自信。人根性不等，高下有利钝。\n真佛不肯认，置功枉受困。不知清净心，便是法王印。\n我闻天台山，山中有琪树。永言欲攀之，莫晓石桥路。\n缘此生悲叹，幸居将已慕。今日观镜中，飒飒鬓垂素。\n养子不经师，不及都亭鼠。何曾见好人，岂闻长者语。\n为染在熏莸，应须择朋侣。五月贩鲜鱼，莫教人笑汝。\n徒闭蓬门坐，频经石火迁。唯闻人作鬼，不见鹤成仙。\n念此那堪说，随缘须自怜。回瞻郊郭外，古墓犁为田。\n时人见寒山，各谓是风颠。貌不起人目，身唯布裘缠。\n我语他不会，他语我不言。为报往来者，可来向寒山。\n自在白云间，从来非买山。下危须策杖，上险捉藤攀。\n涧底松常翠，溪边石自斑。友朋虽阻绝，春至鸟eX々。\n我在村中住，众推无比方。昨日到城下，却被狗形相。\n或嫌袴太窄，或说衫少长。挛却鹞子眼，雀儿舞堂堂。\n死生元有命，富贵本由天。此是古人语，吾今非谬传。\n聪明好短命，痴騃却长年。钝物丰财宝，醒醒汉无钱。\n国以人为本，犹如树因地。地厚树扶疏，地薄树憔悴。\n不得露其根，枝枯子先坠。决陂以取鱼，是取一期利。\n众生不可说，何意许颠邪。面上两恶鸟，心中三毒蛇。\n是渠作障碍，使你事烦拏。举手高弹指，南无佛陀耶。\n自乐平生道，烟萝石洞间。野情多放旷，长伴白云间。\n有路不通世，无心孰可攀。石床孤夜坐，圆月上寒山。\n大海水无边，鱼龙万万千。递互相食啖，冗冗痴肉团。\n为心不了绝，妄想起如烟。性月澄澄朗，廓尔照无边。\n自见天台顶，孤高出众群。风摇松竹韵，月现海潮频。\n下望青山际，谈玄有白云。野情便山水，本志慕道伦。\n三五痴后生，作事不真实。未读十卷书，强把雌黄笔。\n将他儒行篇，唤作贼盗律。脱体似蟫虫，咬破他书帙。\n心高如山岳，人我不伏人。解讲围陀典，能谈三教文。\n心中无惭愧，破戒违律文。自言上人法，称为第一人。\n愚者皆讚叹，智者抚掌笑。阳焰虚空花，岂得免生老。\n不如百不解，静坐绝忧恼。\n如许多宝贝，海中乘坏舸。前头失却桅，后头又无柁。\n宛转任风吹，高低随浪簸。如何得到岸，努力莫端坐。\n我见凡愚人，多畜资财谷。饮酒食生命，谓言我富足。\n莫知地狱深，唯求上天福。罪业如毗富，岂得免灾毒。\n财主忽然死，争共当头哭。供僧读文疏，空是鬼神禄。\n福田一个无，虚设一群秃。不如早觉悟，莫作黑暗狱。\n狂风不动树，心真无罪福。寄语冗冗人，叮咛再三读。\n劝你三界子，莫作勿道理。理短被他欺，理长不奈你。\n世间浊滥人，恰似黍粘子。不见无事人，独脱无能比。\n早须返本源，三界任缘起。清净入如流，莫饮无明水。\n三界人蠢蠢，六道人茫茫。贪财爱淫欲，心恶若豺狼。\n地狱如箭射，极苦若为当。兀兀过朝夕，都不别贤良。\n好恶总不识，犹如猪及羊。共语如木石，嫉妒似颠狂。\n不自见己过，如猪在圈卧。不知自偿债，却笑牛牵磨。\n人生在尘蒙，恰似盆中虫。终日行绕绕，不离其盆中。\n神仙不可得，烦恼计无穷。岁月如流水，须臾作老翁。\n寒山出此语，复似颠狂汉。有事对面说，所以足人怨。\n心真出语直，直心无背面。临死度奈河，谁是喽罗汉。\n冥冥泉台路，被业相拘绊。\n我见多知汉，终日用心神。岐路逞喽罗，欺谩一切人。\n唯作地狱滓，不修正直因。忽然无常至，定知乱纷纷。\n寄语诸仁者，复以何为怀。达道见自性，自性即如来。\n天真元具足，修证转差回。弃本却逐末，只守一场呆。\n世有一般人，不恶又不善。不识主人公，随客处处转。\n因循过时光，浑是痴肉脔。虽有一灵台，如同客作汉。\n常闻释迦佛，先受然灯记。然灯与释迦，只论前后智。\n前后体非殊，异中无有异。一佛一切佛，心是如来地。\n常闻国大臣，朱紫簪缨禄。富贵百千般，贪荣不知辱。\n奴马满宅舍，金银盈帑屋。痴福暂时扶，埋头作地狱。\n忽死万事休，男女当头哭。不知有祸殃，前路何疾速。\n家破冷飕飕，食无一粒粟。冻饿苦凄凄，良由不觉触。\n上人心猛利，一闻便知妙。中流心清净，审思云甚要。\n下士钝暗痴，顽皮最难裂。直待血淋头，始知自摧灭。\n看取开眼贼，闹市集人决。死尸弃如尘，此时向谁说。\n男儿大丈夫，一刀两段截。人面禽兽心，造作何时歇。\n我有六兄弟，就中一个恶。打伊又不得，骂伊又不着。\n处处无奈何，耽财好淫杀。见好埋头爱，贪心过罗刹。\n阿爷恶见伊，阿娘嫌不悦。昨被我捉得，恶骂恣情掣。\n趁向无人处，一一向伊说。汝今须改行，覆车须改辙。\n若也不信受，共汝恶合杀。汝受我调伏，我共汝觅活。\n从此尽和同，如今过菩萨。学业攻炉冶，炼尽三山铁。\n至今静恬恬，众人皆赞说。\n昔日极贫苦，夜夜数他宝。今日审思量，自家须营造。\n掘得一宝藏，纯是水精珠。大有碧眼胡，密拟买将去。\n余即报渠言，此珠无价数。\n一生慵懒作，憎重只便轻。他家学事业，余持一卷经。\n无心装褾轴，来去省人擎。应病则说药，方便度众生。\n但自心无事，何处不惺惺。\n我见出家人，不入出家学。欲知真出家，心净无绳索。\n澄澄孤玄妙，如如无倚托。三界任纵横，四生不可泊。\n无为无事人，逍遥实快乐。\n昨到云霞观，忽见仙尊士。星冠月帔横，尽云居山水。\n余问神仙术，云道若为比。谓言灵无上，妙药心神秘。\n守死待鹤来，皆道乘鱼去。余乃返穷之，推寻勿道理。\n但看箭射空，须臾还坠地。饶你得仙人，恰似守尸鬼。\n心月自精明，万象何能比。欲知仙丹术，身内元神是。\n莫学黄巾公，握愚自守拟。\n余家有一宅，其宅无正主。地生一寸草，水垂一滴露。\n火烧六个贼，风吹黑云雨。子细寻本人，布裹真珠尔。\n传语诸公子，听说石齐奴。僮仆八百人，水碓三十区。\n舍下养鱼鸟，楼上吹笙竽。伸头临白刃，痴心为绿珠。\n何以长惆怅，人生似朝菌。那堪数十年，亲旧凋落尽。\n以此思自哀，哀情不可忍。奈何当奈何，托体归山隐。\n褴缕关前业，莫诃今日身。若言由冢墓，个是极痴人。\n到头君作鬼，岂令男女贫。皎然易解事，作么无精神。\n我见黄河水，凡经几度清。水流如急箭，人世若浮萍。\n痴属根本业，无明烦恼坑。轮回几许劫，只为造迷盲。\n二仪既开闢，人乃居其中。迷汝即吐雾，醒汝即吹风。\n惜汝即富贵，夺汝即贫穷。碌碌群汉子，万事由天公。\n余劝诸稚子，急离火宅中。三车在门外，载你免飘蓬。\n露地四衢坐，当天万事空。十方无上下，来去任西东。\n若得个中意，纵横处处通。\n可叹浮生人，悠悠何日了。朝朝无閒时，年年不觉老。\n总为求衣食，令心生烦恼。扰扰百千年，去来三恶道。\n时人寻云路，云路杳无踪。山高多险峻，涧阔少玲珑。\n碧嶂前兼后，白云西复东。欲知云路处，云路在虚空。\n寒山栖隐处，绝得杂人过。时逢林内鸟，相共唱山歌。\n瑞草联溪谷，老松枕嵯峨。可观无事客，憩歇在岩阿。\n五岳俱成粉，须弥一寸山。大海一滴水，吸入在心田。\n生长菩提子，遍盖天中天。语汝慕道者，慎莫绕十缠。\n无衣自访觅，莫共狐谋裘。无食自采取，莫共羊谋羞。\n借皮兼借肉，怀叹复怀愁。皆缘义失所，衣食常不周。\n自羡山间乐，逍遥无倚托。逐日养残躯，闲思无所作。\n时披古佛书，往往登石阁。下窥千尺崖，上有云盘泊。\n寒月冷飕飕，身似孤飞鹤。\n我见转轮王，千子常围绕。十善化四天，庄严多七宝。\n七宝镇随身，庄严甚妙好。一朝福报尽，犹若栖芦鸟。\n还作牛领虫，六趣受业道。况复诸凡夫，无常岂长保。\n生死如旋火，轮回似麻稻。不解早觉悟，为人枉虚老。\n平野水宽阔，丹丘连四明。仙都最高秀，群峰耸翠屏。\n远远望何极，矹矹势相迎。独标海隅外，处处播嘉名。\n可贵一名山，七宝何能比。松月飕飕冷，云霞片片起。\n匼匝几重山，回还多少裏。溪涧静澄澄，快活无穷已。\n我见世间人，生而还复死。昨朝犹二八，壮气胸襟士。\n如今七十过，力困形憔悴。恰似春日花，朝开夜落尔。\n迥耸霄汉外，云裏路岧峣。瀑布千丈流，如铺练一条。\n下有栖心窟，横安定命桥。雄雄镇世界，天台名独超。\n盘陀石上坐，溪涧冷凄凄。静玩偏嘉丽，虚岩蒙雾迷。\n怡然憩歇处，日斜树影低。我自观心地，莲花出淤泥。\n隐士遁人间，多向山中眠。青萝疏麓麓，碧涧响联联。\n腾腾且安乐，悠悠自清閒。免有染世事，心静如白莲。\n寄语食肉汉，食时无逗遛。今生过去种，未来今日修。\n只取今日美，不畏来生忧。老鼠入饭瓮，虽饱难出头。\n自从出家后，渐得养生趣。伸缩四肢全，勤听六根具。\n褐衣随春冬，粝食供朝暮。今日恳恳修，愿与佛相遇。\n五言五百篇，七字七十九。三字二十一，都来六百首。\n一例书岩石，自夸云好手。若能会我诗，真是如来母。\n世事绕悠悠，贪生早晚休。研尽大地石，何时得歇头。\n四时周变易，八节急如流。为报火宅主，露地骑白牛。\n可笑五阴窟，四蛇共同居。黑暗无明烛，三毒递相驱。\n伴党六个贼，劫掠法财珠。斩却魔军辈，安泰湛如苏。\n常闻汉武帝，爰及秦始皇。俱好神仙术，延年竟不长。\n金台既摧折，沙丘遂灭亡。茂陵与骊岳，今日草茫茫。\n忆得二十年，徐步国清归。国清寺中人，尽道寒山痴。\n痴人何用疑，疑不解寻思。我尚自不识，是伊争得知。\n低头不用问，问得复何为。有人来骂我，分明了了知。\n虽然不应对，却是得便宜。\n语你出家辈，何名为出家。奢华求养活，继缀族姓家。\n美舌甜唇觜，谄曲心钩加。终日礼道场，持经置功课。\n炉烧神佛香，打钟高声和。六时学客舂，昼夜不得卧。\n只为爱钱财，心中不脱洒。见他高道人，却嫌诽谤骂。\n驴屎比麝香，苦哉佛陀耶。又见出家儿，有力及无力。\n上上高节者，鬼神钦道德。君王分辇坐，诸侯拜迎逆。\n堪为世福田，世人须保惜。下下低愚者，诈现多求觅。\n浊滥即可知，愚痴爱财色。着却福田衣，种田讨衣食。\n作债税牛犁，为事不忠直。朝朝行弊恶，往往痛臀脊。\n不解善思量，地狱苦无极。一朝着病缠，三年卧床席。\n亦有真佛性，翻作无明贼。南无佛陀耶，远远求弥勒。\n寒岩深更好，无人行此道。白云高岫闲，青嶂孤猿啸。\n我更何所亲，畅志自宜老。形容寒暑迁，心珠甚可保。\n岩前独静坐，圆月当天耀。万象影现中，一轮本无照。\n廓然神自清，含虚洞玄妙。因指见其月，月是心枢要。\n本志慕道伦，道伦常获亲。时逢杜源客，每接话禅宾。\n谈玄月明夜，探理日临晨。万机俱泯迹，方识本来人。\n元非隐逸士，自号山林人。仕鲁蒙帻帛，且爱裹疏巾。\n道有巢许操，耻为尧舜臣。猕猴罩帽子，学人避风尘。\n自古诸哲人，不见有长存。生而还复死，尽变作灰尘。\n积骨如毗富，别泪成海津。唯有空名在，岂免生死轮。\n今日岩前坐，坐久烟云收。一道清溪冷，千寻碧嶂头。\n白云朝影静，明月夜光浮。身上无尘垢，心中那更忧。\n千云万水间，中有一闲士。白日游青山，夜归岩下睡。\n倏尔过春秋，寂然无尘累。快哉何所依，静若秋江水。\n劝你休去来，莫恼他阎老。失脚入三途，粉骨遭千捣。\n长为地狱人，永隔今生道。勉你信余言，识取衣中宝。\n世间一等流，诚堪与人笑。出家弊己身，诳俗将为道。\n虽着离尘衣，衣中多养蚤。不如归去来，识取心王好。\n高高峰顶上，四顾极无边。独坐无人知，孤月照寒泉。\n泉中且无月，月自在青天。吟此一曲歌，歌终不是禅。\n有个王秀才，笑我诗多失。云不识蜂腰，仍不会鹤膝。\n平侧不解压，凡言取次出。我笑你作诗，如盲徒咏日。\n我住在村乡，无爷亦无娘。无名无姓第，人唤作张王。\n并无人教我，贫贱也寻常。自怜心的实，坚固等金刚。\n寒山出此语，此语无人信。蜜甜足人尝，黄蘖苦难近。\n顺情生喜悦，逆意多瞋恨。但看木傀儡，弄了一场困。\n我见人转经，依他言语会。口转心不转，心口相违背。\n心真无委曲，不作诸缠盖。但且自省躬，莫觅他替代。\n可中作得主，是知无内外。\n寒山唯白云，寂寂绝埃尘。草座山家有，孤灯明月轮。\n石床临碧沼，虎鹿每为邻。自羡幽居乐，长为象外人。\n鹿生深林中，饮水而食草。伸脚树下眠，可怜无烦恼。\n系之在华堂，肴膳极肥好。终日不肯尝，形容转枯槁。\n花上黄莺子，eX々声可怜美人颜似玉，对此弄鸣弦。\n玩之能不足，眷恋在龆年。花飞鸟亦散，洒泪秋风前。\n栖迟寒岩下，偏讶最幽奇。携篮采山茹，挈笼摘果归。\n蔬斋敷茅坐，啜啄食紫芝。清沼濯瓢钵，杂和煮稠稀。\n当阳拥裘坐，闲读古人诗。\n昔日经行处，今复七十年。故人无来往，埋在古冢间。\n余今头已白，犹守片云山。为报后来子，何不读古言。\n欲向东岩去，于今无量年。昨来攀葛上，半路困风烟。\n径窄衣难进，苔粘履不全。住兹丹桂下，且枕白云眠。\n我见利智人，观者便知意。不假寻文字，直入如来地。\n心不逐诸缘，意根不妄起。心意不生时，内外无余事。\n身着空花衣，足蹑龟毛履。手把兔角弓，拟射无明鬼。\n君看叶裏花，能得几时好。今日畏人攀，明朝待谁扫。\n可怜娇艳情，年多转成老。将世比于花，红颜岂长保。\n画栋非吾宅，松林是我家。一生俄尔过，万事莫言赊。\n济渡不造筏，漂沦为采花。善根今未种，何日见生芽。\n出生三十年，当游千万里。行江青草合，入塞红尘起。\n炼药空求仙，读书兼咏史。今日归寒山，枕流兼洗耳。\n寒山无漏岩，其岩甚济要。八风吹不动，万古人传妙。\n寂寂好安居，空空离讥诮。孤月夜长明，圆日常来照。\n虎丘兼虎溪，不用相呼召。世间有王傅，莫把同周邵。\n我自遁寒岩，快活长歌笑。\n沙门不持戒，道士不服药。自古多少贤，尽在青山脚。\n有人笑我诗，我诗合典雅。不烦郑氏笺，岂用毛公解。\n不恨会人稀，只为知音寡。若遣趁宫商，余病莫能罢。\n忽遇明眼人，即自流天下。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零六"
        }
    },
    {
        "title": "三字诗六首",
        "author": "寒山",
        "content": "寒山道，无人到。若能行，称十号。有蝉鸣，\n我独居，名善导。子细看，何相好。\n寒山寒，冰锁石。藏山青，现雪白。\n日出照，一时释。从兹暖，养老客。\n我居山，勿人识。白云中，常寂寂。\n寒山深，称我心。纯白石，勿黄金。\n泉声响，抚伯琴。有子期，辨此音。\n重岩中，足清风。扇不摇，凉冷通。\n明月照，白云笼。独自坐，一老翁。\n寒山子，长如是。独自居，不生死。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零六"
        }
    },
    {
        "title": "拾遗二首新添",
        "author": "寒山",
        "content": "我见世间人，个个争意气。一朝忽然死，只得一片地。\n阔四尺，长丈二。汝若会出来争意气，我与汝立碑记。\n家有寒山诗，胜汝看经卷。书放屏风上，时时看一遍。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零六"
        }
    }
]