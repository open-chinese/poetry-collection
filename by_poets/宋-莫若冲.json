[
    {
        "uuid": "de0ca9f2140f4053c1c9c508ffa5d6d0",
        "title": "屠甸",
        "author": "莫若冲",
        "content": "偶然屠甸见浮屠，为问屠中有物无。\n见说庖丁游刃在，恢恢全不费工夫。",
        "dynasty": "宋",
        "collection_info": null
    },
    {
        "uuid": "1587f427a266fb3dc99f782f7b2cc537",
        "title": "赵仁父宴邑官平绿见招",
        "author": "莫若冲",
        "content": "平绿题诗四十年，寻幽不厌水云边。\n一犂还又耕春后，三白曾来醉腊前。\n自笑挂冠林下客，获陪挥麈坐中贤。\n绝嫌幻色撩人思，快覩晴川远接天。",
        "dynasty": "宋",
        "collection_info": null
    },
    {
        "uuid": "d966125ad257971f27266ce89c6c365d",
        "title": "过崇胜院",
        "author": "莫若冲",
        "content": "首岁融春卜有秋，晓行犹自索貂裘。\n身閒暂脱微官缚，市隠何如此地幽。\n一水相望三里近，十年重到片时留。\n买田拟作终焉计，真是飘然不繫舟。",
        "dynasty": "宋",
        "collection_info": null
    },
    {
        "uuid": "573122223f8eda03b472b6bd0ac2aee5",
        "title": "题石门张氏园",
        "author": "莫若冲",
        "content": "为米徒劳束带难，当时彭泽便休官。\n高情曾赋归来句，尽入名园扁署看。",
        "dynasty": "宋",
        "collection_info": null
    }
]