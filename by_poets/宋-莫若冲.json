[
    {
        "uuid": "f81eb7aa84b6055b578f0befe24c709f",
        "title": "屠甸",
        "author": "莫若冲",
        "content": "偶然屠甸见浮屠，为问屠中有物无。\n见说庖丁游刃在，恢恢全不费工夫。",
        "dynasty": "宋",
        "collection_info": null
    },
    {
        "uuid": "0ef20c833ab61201f1985df2c89a9b66",
        "title": "赵仁父宴邑官平绿见招",
        "author": "莫若冲",
        "content": "平绿题诗四十年，寻幽不厌水云边。\n一犂还又耕春后，三白曾来醉腊前。\n自笑挂冠林下客，获陪挥麈坐中贤。\n绝嫌幻色撩人思，快覩晴川远接天。",
        "dynasty": "宋",
        "collection_info": null
    },
    {
        "uuid": "c4a524fa72101b1c6a4394921b57acb6",
        "title": "过崇胜院",
        "author": "莫若冲",
        "content": "首岁融春卜有秋，晓行犹自索貂裘。\n身閒暂脱微官缚，市隠何如此地幽。\n一水相望三里近，十年重到片时留。\n买田拟作终焉计，真是飘然不繫舟。",
        "dynasty": "宋",
        "collection_info": null
    },
    {
        "uuid": "3523a8c2ea65f454343f6c036ace6464",
        "title": "题石门张氏园",
        "author": "莫若冲",
        "content": "为米徒劳束带难，当时彭泽便休官。\n高情曾赋归来句，尽入名园扁署看。",
        "dynasty": "宋",
        "collection_info": null
    }
]