[
    {
        "uuid": "5b18e4746264fd00a9c287aba7b52cf7",
        "title": "赠张师",
        "author": "陈振甫",
        "content": "富贵不可絷，潇然脱尘羁。\n神气自涵养，岩壑方栖迟。\n山中有宰相，物外多仙师。\n蓬莱定不达，节操请坚持。",
        "dynasty": "宋",
        "collection_info": null
    },
    {
        "uuid": "b673c6308a51c56262b1f6f96733b653",
        "title": "赠冲虚斋朱道士",
        "author": "陈振甫",
        "content": "玉室金堂世有人，龙眠龟息鹤精神。\n暑风吹起尘三丈，城市出来闲采真。",
        "dynasty": "宋",
        "collection_info": null
    },
    {
        "uuid": "d7cf7232ea8142a1ce1de2bc88858aaa",
        "title": "醉赠宫主许存道",
        "author": "陈振甫",
        "content": "我到洞天双眼明，凭虚不觉骨毛轻。\n更有清幽许存道，为写高山流水声。",
        "dynasty": "宋",
        "collection_info": null
    }
]