[
    {
        "uuid": "94275cd722c907e08ae5b3c5546649ce",
        "title": "游大涤",
        "author": "王溉",
        "content": "山合群峰路屈盘，溪行九折势蜿蜒。\n云根长伴仙人迹，元盖潜通大涤天。\n玉殿香消人寂寂，石坛花落草芊芊。\n黄冠解识寻幽兴，为洗寒铛煮碧泉。",
        "dynasty": "宋",
        "collection_info": null
    },
    {
        "uuid": "878677b6b88abf975a0ec251d2146215",
        "title": "老人村",
        "author": "王溉",
        "content": "山前老泽经行路，百岁翁翁犹健步。\n非仙非佛非鬼神，不识人间盐与醋。\n嗜欲既浅亦机深，窟宅宜与仙家邻。",
        "dynasty": "宋",
        "collection_info": null
    },
    {
        "uuid": "9aa8081de4a3e9c661e53f40f5d3ad30",
        "title": "句  其一",
        "author": "王溉",
        "content": "只应唤作小西湖。",
        "dynasty": "宋",
        "collection_info": null
    },
    {
        "uuid": "07c0278a7bb8a7845a2917b51476cd66",
        "title": "句  其二",
        "author": "王溉",
        "content": "仙人有宫号储福，藏在千山万山曲。\n翠微高下压檐楹，重迭堆峰三十六。",
        "dynasty": "宋",
        "collection_info": null
    },
    {
        "uuid": "6437a00defdda801fbdc1419f7348607",
        "title": "句  其三",
        "author": "王溉",
        "content": "西边更拥上皇山，大面六顶不可攀。",
        "dynasty": "宋",
        "collection_info": null
    }
]