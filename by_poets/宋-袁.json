[
    {
        "uuid": "cd74132df23ec1ce962027eaa7cb0dfa",
        "title": "撒金钱 频瞻礼",
        "author": "袁",
        "content": "频瞻礼。\n喜升平、又逢元宵佳致。\n鳌山高耸翠。\n对端门、珠玑交制。\n似嫦娥降仙宫，乍临凡世。\n恩露匀施，凭御栏、圣颜垂视。\n撒金钱，乱抛坠。\n万姓推抢没理会。\n告官里。\n这失仪、且与免罪。",
        "dynasty": "宋",
        "collection_info": null
    },
    {
        "uuid": "47234f5d9dd9bea709f2ce06c2922349",
        "title": "传言玉女 眉黛轻分",
        "author": "袁",
        "content": "眉黛轻分，惯学玉真梳掠。\n艳容可画，那精神怎貌。\n鲛绡映玉，钿带双穿缨络。\n歌音清丽，舞腰柔弱。\n宴罢瑶池，御风跨皓鹤。\n凤凰台上，有萧郎共约。\n一面笑开，向月斜褰珠箔。\n东园无限，好花羞落。",
        "dynasty": "宋",
        "collection_info": null
    }
]