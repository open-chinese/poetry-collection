[
    {
        "uuid": "d37f4ae2050e2b1924619bdee2f7a583",
        "title": "寒食访僧",
        "author": "郑文宝",
        "content": "客舍愁经百五春，雨余溪寺绿无尘。\n金花开处秋韆鼓，粉颊谁家斗草人。\n水上碧桃流片段，梁间新燕语逡巡。\n高僧不饮客携酒，来劝先朝放逐臣。",
        "dynasty": "宋",
        "collection_info": null
    },
    {
        "uuid": "6cbb65c1ea3a6caaf12bdd41c66e5f5a",
        "title": "郢城新亭",
        "author": "郑文宝",
        "content": "每到新亭即厌归，野香经雨长松围。\n四檐山色消繁暑，一局棋声下翠微。\n冰片角巾簪涧月，锦文拳石砌苔矶。\n近来学得笼中鹘，迴避流鶑笑不飞。",
        "dynasty": "宋",
        "collection_info": null
    },
    {
        "uuid": "1ec648dd390c9a62c43afac710cd0706",
        "title": "寒食日经秀上人房",
        "author": "郑文宝",
        "content": "花时懒看花，来访野僧家。\n劳师击新火，劝我雨前茶。",
        "dynasty": "宋",
        "collection_info": null
    },
    {
        "uuid": "dd584c42970384e062b000cad1a2d206",
        "title": "过信阳军白雪驿",
        "author": "郑文宝",
        "content": "得罪先朝出粉围，五原功业有谁知。\n年余放逐无人识，白雪关头一望时。",
        "dynasty": "宋",
        "collection_info": null
    },
    {
        "uuid": "a2a099e9a42364d4b4161dd6ac75b2f5",
        "title": "送曹纬刘鼎二秀才",
        "author": "郑文宝",
        "content": "旦夕春风老，离心共黯然。\n小舟闻笛夜，微雨养花天。\n手笔人皆有，曹刘世所贤。\n郴侯重才子，从此看鶑迁。",
        "dynasty": "宋",
        "collection_info": null
    },
    {
        "uuid": "bbc6e046077b15bda2778fa0a7dc54e9",
        "title": "送枝江秦长官罢秩",
        "author": "郑文宝",
        "content": "众论才名外，亲人似古人。\n官嫌容易达，家爱等闲贫。\n解印诗权在，移风泽国春。\n政声交不得，惭见数乡民。",
        "dynasty": "宋",
        "collection_info": null
    },
    {
        "uuid": "9c39096f70749bca38a6c62305a20aca",
        "title": "温泉",
        "author": "郑文宝",
        "content": "潺湲如燎岭云阴，玉石鱼龙换古今。\n只见开元无事久，不知贞观用功深。\n笼无解语衣无雪，堆有黄沙粟有金。\n惆怅群邪负恩泽，始知夷甫少经心。",
        "dynasty": "宋",
        "collection_info": null
    },
    {
        "uuid": "953a27bb192742e2a31952bb6a0d4ba5",
        "title": "读江总传",
        "author": "郑文宝",
        "content": "行人慵过景阳宫，宫畔离离禾黍风。\n庭玉有花空怨白，井莲无步莫愁红。\n吟诗功业才虽大，亡国君臣道最同。\n争忍暮年归故里，纶竿迴避钓鱼翁。",
        "dynasty": "宋",
        "collection_info": null
    },
    {
        "uuid": "ed6ae93a6bc38ebac41edd4933126c49",
        "title": "爽约",
        "author": "郑文宝",
        "content": "吟遶虚廊更向阑，绣窗灯影背栏干。\n燕栖鶑宿无人语，一夜萧萧细雨寒。",
        "dynasty": "宋",
        "collection_info": null
    },
    {
        "uuid": "7b50041c1a3ec240f15264404a9c2264",
        "title": "题松滋东禅院",
        "author": "郑文宝",
        "content": "百花深处小危楼，千步苍苔到叶舟。\n一夜楚江寒食雨，离人白尽未归头。",
        "dynasty": "宋",
        "collection_info": null
    },
    {
        "uuid": "1fa2f1b692880a845439017ce2ec6ffa",
        "title": "双笋石",
        "author": "郑文宝",
        "content": "流水惊前事，清风似昔时。\n重吟金谷咏，如见岘山碑。",
        "dynasty": "宋",
        "collection_info": null
    },
    {
        "uuid": "3190dd0bfaf4c3642c70f5a64ef6396c",
        "title": "香木槽",
        "author": "郑文宝",
        "content": "沉檀香植在天涯，贱等荆衡水面槎。\n何必为槽饲鸡犬，不如煨烬向豪家。",
        "dynasty": "宋",
        "collection_info": null
    },
    {
        "uuid": "ac2044b007116322ec2a5a74dfb90531",
        "title": "题缑氏山王子晋祠",
        "author": "郑文宝",
        "content": "秋阴漠漠秋云轻，缑氏山头月正明。\n帝子西飞仙驭远，不知何处作吹笙。",
        "dynasty": "宋",
        "collection_info": null
    },
    {
        "uuid": "245572bf9265020b9cbdaf4a8035aede",
        "title": "绝句三首  其一",
        "author": "郑文宝",
        "content": "亭亭画舸繫寒潭，直到行人酒半酣。\n不管烟波与风雨，载将离恨过江南。",
        "dynasty": "宋",
        "collection_info": null
    },
    {
        "uuid": "508113b6059b8e82a284cbd69def6be8",
        "title": "绝句三首  其二",
        "author": "郑文宝",
        "content": "一夜西风旅雁秋，背身调镞索征裘。\n关山落尽黄榆叶，驻马谁家唱石州。",
        "dynasty": "宋",
        "collection_info": null
    },
    {
        "uuid": "3e25927421deeccbfe88fe293ade9faf",
        "title": "绝句三首  其三",
        "author": "郑文宝",
        "content": "江云薄薄日斜晖，江馆萧条独掩扉。\n梁燕不在人事改，雨中犹作一双飞。",
        "dynasty": "宋",
        "collection_info": null
    },
    {
        "uuid": "cf1fb079210a8f792ed675c2c3de9821",
        "title": "句  其一",
        "author": "郑文宝",
        "content": "水暖鳬医行哺子，溪深桃李卧开花。",
        "dynasty": "宋",
        "collection_info": null
    },
    {
        "uuid": "3c9b7c25d795afa857201fdc143dd519",
        "title": "句  其二",
        "author": "郑文宝",
        "content": "百草千花路，华风细雨天。",
        "dynasty": "宋",
        "collection_info": null
    },
    {
        "uuid": "5289fa2cd30669ef69085b4c45b1c5ae",
        "title": "句  其三",
        "author": "郑文宝",
        "content": "过关已跃樗蒲马，误喘犹惊顾兔屏。",
        "dynasty": "宋",
        "collection_info": null
    },
    {
        "uuid": "feffd70344dc0ad9630938d9554cb08c",
        "title": "句  其四",
        "author": "郑文宝",
        "content": "星沉会节歌钟早，天半上阳烟树微。",
        "dynasty": "宋",
        "collection_info": null
    },
    {
        "uuid": "d9c0273c9a0e95fcaae819b9a77879c8",
        "title": "句  其五",
        "author": "郑文宝",
        "content": "越绝晓残蝴蝶梦，单于秋引画龙声。",
        "dynasty": "宋",
        "collection_info": null
    },
    {
        "uuid": "469af191809d0807620e912cb46ac1d7",
        "title": "句  其六",
        "author": "郑文宝",
        "content": "杜曲花光浓似酒，灞陵春色老于人。",
        "dynasty": "宋",
        "collection_info": null
    },
    {
        "uuid": "c353977e0598cb2e0b68e25a4cd4a201",
        "title": "句  其七",
        "author": "郑文宝",
        "content": "满帆西日催行客，一夜东风落楚梅。",
        "dynasty": "宋",
        "collection_info": null
    },
    {
        "uuid": "cebc385adc1a49684d86ccd6a0b08563",
        "title": "句  其八",
        "author": "郑文宝",
        "content": "失意惯中迁客酒，多年不见侍臣花。",
        "dynasty": "宋",
        "collection_info": null
    },
    {
        "uuid": "478ec257d897ebcfdaeb0b62c4f18dba",
        "title": "句  其九",
        "author": "郑文宝",
        "content": "旧井霜封仙界橘，双溪晴落海边鸥。",
        "dynasty": "宋",
        "collection_info": null
    },
    {
        "uuid": "0a3da650d66e9edfe827fb0f30ce53cd",
        "title": "句  其一○",
        "author": "郑文宝",
        "content": "人辞碧落春风晚，花老朱陵古渡头。",
        "dynasty": "宋",
        "collection_info": null
    },
    {
        "uuid": "7064efe28f6345e8e302dab634aa4b40",
        "title": "句  其一一",
        "author": "郑文宝",
        "content": "承露气清驹送日，觚棱人静鸟呼风。",
        "dynasty": "宋",
        "collection_info": null
    },
    {
        "uuid": "f45f1b0a91f983909c820aa9084ff557",
        "title": "句  其一二",
        "author": "郑文宝",
        "content": "鬓间相似雪，峰外寂寒烟。",
        "dynasty": "宋",
        "collection_info": null
    },
    {
        "uuid": "512543fddc6121c72cc428650ddb7adb",
        "title": "句  其一三",
        "author": "郑文宝",
        "content": "眼界入去中。",
        "dynasty": "宋",
        "collection_info": null
    },
    {
        "uuid": "57a390cd940832201b68f097ad17f41c",
        "title": "句  其一四",
        "author": "郑文宝",
        "content": "久欠游山债。",
        "dynasty": "宋",
        "collection_info": null
    },
    {
        "uuid": "4ef25679405409d8c4c72a128893fe1a",
        "title": "句  其一五",
        "author": "郑文宝",
        "content": "偷分暇日工。",
        "dynasty": "宋",
        "collection_info": null
    },
    {
        "uuid": "9508f42be9869fbd42f04e525223231c",
        "title": "句  其一六",
        "author": "郑文宝",
        "content": "登临虽未立。",
        "dynasty": "宋",
        "collection_info": null
    }
]