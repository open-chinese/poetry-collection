[
    {
        "uuid": "656afed45fcd6e24323578703a8cbf81",
        "title": "寒食访僧",
        "author": "郑文宝",
        "content": "客舍愁经百五春，雨余溪寺绿无尘。\n金花开处秋韆鼓，粉颊谁家斗草人。\n水上碧桃流片段，梁间新燕语逡巡。\n高僧不饮客携酒，来劝先朝放逐臣。",
        "dynasty": "宋",
        "collection_info": null
    },
    {
        "uuid": "645c91319b1e89effc4153d2ddd5b31a",
        "title": "郢城新亭",
        "author": "郑文宝",
        "content": "每到新亭即厌归，野香经雨长松围。\n四檐山色消繁暑，一局棋声下翠微。\n冰片角巾簪涧月，锦文拳石砌苔矶。\n近来学得笼中鹘，迴避流鶑笑不飞。",
        "dynasty": "宋",
        "collection_info": null
    },
    {
        "uuid": "d5a597864649b546a8c12857e4ec3512",
        "title": "寒食日经秀上人房",
        "author": "郑文宝",
        "content": "花时懒看花，来访野僧家。\n劳师击新火，劝我雨前茶。",
        "dynasty": "宋",
        "collection_info": null
    },
    {
        "uuid": "12acb5d989e13316279cea194048fb04",
        "title": "过信阳军白雪驿",
        "author": "郑文宝",
        "content": "得罪先朝出粉围，五原功业有谁知。\n年余放逐无人识，白雪关头一望时。",
        "dynasty": "宋",
        "collection_info": null
    },
    {
        "uuid": "6b5ed072e6cf38e6f37f8496539ebbc9",
        "title": "送曹纬刘鼎二秀才",
        "author": "郑文宝",
        "content": "旦夕春风老，离心共黯然。\n小舟闻笛夜，微雨养花天。\n手笔人皆有，曹刘世所贤。\n郴侯重才子，从此看鶑迁。",
        "dynasty": "宋",
        "collection_info": null
    },
    {
        "uuid": "f97989b523c7bc6c2dc1f30c3b1bf514",
        "title": "送枝江秦长官罢秩",
        "author": "郑文宝",
        "content": "众论才名外，亲人似古人。\n官嫌容易达，家爱等闲贫。\n解印诗权在，移风泽国春。\n政声交不得，惭见数乡民。",
        "dynasty": "宋",
        "collection_info": null
    },
    {
        "uuid": "4e56d7442735095cac7df5b48732d118",
        "title": "温泉",
        "author": "郑文宝",
        "content": "潺湲如燎岭云阴，玉石鱼龙换古今。\n只见开元无事久，不知贞观用功深。\n笼无解语衣无雪，堆有黄沙粟有金。\n惆怅群邪负恩泽，始知夷甫少经心。",
        "dynasty": "宋",
        "collection_info": null
    },
    {
        "uuid": "0f3c6b9744def5c9702467df441bb6b7",
        "title": "读江总传",
        "author": "郑文宝",
        "content": "行人慵过景阳宫，宫畔离离禾黍风。\n庭玉有花空怨白，井莲无步莫愁红。\n吟诗功业才虽大，亡国君臣道最同。\n争忍暮年归故里，纶竿迴避钓鱼翁。",
        "dynasty": "宋",
        "collection_info": null
    },
    {
        "uuid": "0b070c27b2f8232daa257401430f524e",
        "title": "爽约",
        "author": "郑文宝",
        "content": "吟遶虚廊更向阑，绣窗灯影背栏干。\n燕栖鶑宿无人语，一夜萧萧细雨寒。",
        "dynasty": "宋",
        "collection_info": null
    },
    {
        "uuid": "fa28b5cf53b7cf8343dec2ad900b5d3b",
        "title": "题松滋东禅院",
        "author": "郑文宝",
        "content": "百花深处小危楼，千步苍苔到叶舟。\n一夜楚江寒食雨，离人白尽未归头。",
        "dynasty": "宋",
        "collection_info": null
    },
    {
        "uuid": "7620cceb382f8f350b08dfc246ac11b8",
        "title": "双笋石",
        "author": "郑文宝",
        "content": "流水惊前事，清风似昔时。\n重吟金谷咏，如见岘山碑。",
        "dynasty": "宋",
        "collection_info": null
    },
    {
        "uuid": "c0af1da3829803546a9d057169992d36",
        "title": "香木槽",
        "author": "郑文宝",
        "content": "沉檀香植在天涯，贱等荆衡水面槎。\n何必为槽饲鸡犬，不如煨烬向豪家。",
        "dynasty": "宋",
        "collection_info": null
    },
    {
        "uuid": "ce70087746801c8711c0a6845e7cdb82",
        "title": "题缑氏山王子晋祠",
        "author": "郑文宝",
        "content": "秋阴漠漠秋云轻，缑氏山头月正明。\n帝子西飞仙驭远，不知何处作吹笙。",
        "dynasty": "宋",
        "collection_info": null
    },
    {
        "uuid": "3f71f492f54fe32104a6e517f02282cc",
        "title": "绝句三首  其一",
        "author": "郑文宝",
        "content": "亭亭画舸繫寒潭，直到行人酒半酣。\n不管烟波与风雨，载将离恨过江南。",
        "dynasty": "宋",
        "collection_info": null
    },
    {
        "uuid": "e892ab464fd9ebc37ad846cad4d129c5",
        "title": "绝句三首  其二",
        "author": "郑文宝",
        "content": "一夜西风旅雁秋，背身调镞索征裘。\n关山落尽黄榆叶，驻马谁家唱石州。",
        "dynasty": "宋",
        "collection_info": null
    },
    {
        "uuid": "74a8df4d159fb81577cee1c1b756ba34",
        "title": "绝句三首  其三",
        "author": "郑文宝",
        "content": "江云薄薄日斜晖，江馆萧条独掩扉。\n梁燕不在人事改，雨中犹作一双飞。",
        "dynasty": "宋",
        "collection_info": null
    },
    {
        "uuid": "73bd15ec62e19a9f0507560ba8747387",
        "title": "句  其一",
        "author": "郑文宝",
        "content": "水暖鳬医行哺子，溪深桃李卧开花。",
        "dynasty": "宋",
        "collection_info": null
    },
    {
        "uuid": "b9e6bf38afe93f4556071ebcca572a1a",
        "title": "句  其二",
        "author": "郑文宝",
        "content": "百草千花路，华风细雨天。",
        "dynasty": "宋",
        "collection_info": null
    },
    {
        "uuid": "7805e90b8432bc907efd24b9aeeb1d04",
        "title": "句  其三",
        "author": "郑文宝",
        "content": "过关已跃樗蒲马，误喘犹惊顾兔屏。",
        "dynasty": "宋",
        "collection_info": null
    },
    {
        "uuid": "3065ea4ecad75603b99301ff4918b042",
        "title": "句  其四",
        "author": "郑文宝",
        "content": "星沉会节歌钟早，天半上阳烟树微。",
        "dynasty": "宋",
        "collection_info": null
    },
    {
        "uuid": "16a0559dee60493b51897927bb788af1",
        "title": "句  其五",
        "author": "郑文宝",
        "content": "越绝晓残蝴蝶梦，单于秋引画龙声。",
        "dynasty": "宋",
        "collection_info": null
    },
    {
        "uuid": "0b3430340ce7887ec83edf3ff47b6d97",
        "title": "句  其六",
        "author": "郑文宝",
        "content": "杜曲花光浓似酒，灞陵春色老于人。",
        "dynasty": "宋",
        "collection_info": null
    },
    {
        "uuid": "1063ab14f78b43e18cdca5cf0761c1c8",
        "title": "句  其七",
        "author": "郑文宝",
        "content": "满帆西日催行客，一夜东风落楚梅。",
        "dynasty": "宋",
        "collection_info": null
    },
    {
        "uuid": "6635927425f0d07bf6c7b2a1abcc054b",
        "title": "句  其八",
        "author": "郑文宝",
        "content": "失意惯中迁客酒，多年不见侍臣花。",
        "dynasty": "宋",
        "collection_info": null
    },
    {
        "uuid": "37d234d0144b848fa0eee7d96d70c1d5",
        "title": "句  其九",
        "author": "郑文宝",
        "content": "旧井霜封仙界橘，双溪晴落海边鸥。",
        "dynasty": "宋",
        "collection_info": null
    },
    {
        "uuid": "1b00c7f50cf073161e479bd8e5a63761",
        "title": "句  其一○",
        "author": "郑文宝",
        "content": "人辞碧落春风晚，花老朱陵古渡头。",
        "dynasty": "宋",
        "collection_info": null
    },
    {
        "uuid": "245dd44bc2e23f06ffcf15b95baa58c1",
        "title": "句  其一一",
        "author": "郑文宝",
        "content": "承露气清驹送日，觚棱人静鸟呼风。",
        "dynasty": "宋",
        "collection_info": null
    },
    {
        "uuid": "a13ed6f49dd2466311d23a528d83b8fd",
        "title": "句  其一二",
        "author": "郑文宝",
        "content": "鬓间相似雪，峰外寂寒烟。",
        "dynasty": "宋",
        "collection_info": null
    },
    {
        "uuid": "a589d8978ea076bf1ed99881e461adbe",
        "title": "句  其一三",
        "author": "郑文宝",
        "content": "眼界入去中。",
        "dynasty": "宋",
        "collection_info": null
    },
    {
        "uuid": "bf30f86739b12b01118fc931f80bf9f8",
        "title": "句  其一四",
        "author": "郑文宝",
        "content": "久欠游山债。",
        "dynasty": "宋",
        "collection_info": null
    },
    {
        "uuid": "895832252344f66d35c6d87219fe34c7",
        "title": "句  其一五",
        "author": "郑文宝",
        "content": "偷分暇日工。",
        "dynasty": "宋",
        "collection_info": null
    },
    {
        "uuid": "8d3e09467d6a1b104e88e3fc59bb4dfa",
        "title": "句  其一六",
        "author": "郑文宝",
        "content": "登临虽未立。",
        "dynasty": "宋",
        "collection_info": null
    }
]