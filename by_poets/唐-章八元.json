[
    {
        "title": "新安江行",
        "author": "章八元",
        "content": "江源南去永，野渡暂维梢。\n古戍悬鱼网，空林露鸟巢。\n雪晴山脊见，沙浅浪痕交。\n自笑无媒者，逢人作解嘲。",
        "dynasty": "唐",
        "collection_info": null
    },
    {
        "title": "酬刘员外月下见寄",
        "author": "章八元",
        "content": "夜凉河汉白，卷箔出南轩。\n过月鸿争远，辞枝叶暗翻。\n独谣闻丽曲，缓步接清言。\n宣室思前席，行看拜主恩。",
        "dynasty": "唐",
        "collection_info": null
    },
    {
        "title": "寄都官刘员外",
        "author": "章八元",
        "content": "旧宅平津邸，槐阴接汉宫。\n鸣驺驰道上，寒日直庐中。\n白雪歌偏丽，青云宦早通。\n悠然一缝掖，千里限清风。",
        "dynasty": "唐",
        "collection_info": null
    },
    {
        "title": "题慈恩寺塔",
        "author": "章八元",
        "content": "十层突兀在虚空，四十门开面面风。\n却怪鸟飞平地上，自惊人语半天中。\n迴梯暗踏如穿洞，绝顶初攀似出笼。\n落日凤城佳气合，满城春树雨蒙蒙。",
        "dynasty": "唐",
        "collection_info": null
    },
    {
        "title": "归桐庐旧居寄严长史",
        "author": "章八元",
        "content": "昨辞夫子棹归舟，家在桐庐忆旧丘。\n三月暖时花竞发，两溪分处水争流。\n近闻江老传乡语，遥见家山减旅愁。\n或在醉中逢夜雪，怀贤应向剡川游。",
        "dynasty": "唐",
        "collection_info": null
    },
    {
        "title": "天台道中示同行",
        "author": "章八元",
        "content": "八重岩崿迭晴空，九色烟霞遶洞宫。\n仙道多因迷路得，莫将心事问樵翁。",
        "dynasty": "唐",
        "collection_info": null
    },
    {
        "title": "元日望含元殿御扇开合",
        "author": "章八元",
        "content": "万国来朝岁，千年觐圣君。\n辇迎仙杖出，扇匝御香焚。\n俯对朝容近，先知曙色分。\n冕旒开处见，钟磬合时闻。\n影动承朝日，花攒似庆云。\n蒲葵那可比，徒用隔炎氛。",
        "dynasty": "唐",
        "collection_info": null
    },
    {
        "title": "新安江行",
        "author": "章八元",
        "content": "江源南去永，野渡暂维梢。古戍悬鱼网，空林露鸟巢。\n雪晴山脊见，沙浅浪痕交。自笑无媒者，逢人作解嘲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十一"
        }
    },
    {
        "title": "酬刘员外月下见寄",
        "author": "章八元",
        "content": "夜凉河汉白，卷箔出南轩。过月鸿争远，辞枝叶暗翻。\n独谣闻丽曲，缓步接清言。宣室思前席，行看拜主恩。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十一"
        }
    },
    {
        "title": "寄都官刘员外",
        "author": "章八元",
        "content": "旧宅平津邸，槐阴接汉宫。鸣驺驰道上，寒日直庐中。\n白雪歌偏丽，青云宦早通。悠然一缝掖，千里限清风。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十一"
        }
    },
    {
        "title": "题慈恩寺塔",
        "author": "章八元",
        "content": "十层突兀在虚空，四十门开面面风。却怪鸟飞平地上，\n落日凤城佳气合，满城春树雨蒙蒙。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十一"
        }
    },
    {
        "title": "归桐庐旧居寄严长史",
        "author": "章八元",
        "content": "昨辞夫子棹归舟，家在桐庐忆旧丘。三月暖时花竞发，\n或在醉中逢夜雪，怀贤应向剡川游。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十一"
        }
    },
    {
        "title": "天台道中示同行",
        "author": "章八元",
        "content": "八重岩崿迭晴空，九色烟霞绕洞宫。\n仙道多因迷路得，莫将心事问樵翁。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十一"
        }
    }
]