[
    {
        "uuid": "9f9d9d33626aa5595d1ff3ad3df22cd2",
        "title": "陈山谒吴越五王分祠",
        "author": "刘熺",
        "content": "海村崇祖祀，吴越旧王家。\n里老称遗泽，文孙避俗譁。\n玉金荣带印，俎豆荐葵𦳏。\n欲补迎春曲，须歌陌上花。",
        "dynasty": "宋",
        "collection_info": null
    },
    {
        "uuid": "6f87942bbba52bd280999a0b80e11f70",
        "title": "挽钱心斋先生",
        "author": "刘熺",
        "content": "凤跃南冈老隠沦，仙游悲动感儒绅。\n海边鸥鹭无知己，屋外溪山失主人。\n满径黄花闲白昼，一庭芳草自青春。\n他年化鹤归来日，城郭依然迹已陈。",
        "dynasty": "宋",
        "collection_info": null
    }
]