[
    {
        "uuid": "7271a512126de291f7e10d102175e2b2",
        "title": "满庭芳 山抹微云",
        "author": "琴操",
        "content": "山抹微云，天连衰草，画角声断斜阳。\n暂停征辔，聊共饮离觞。\n多少蓬莱旧侣，频回首、烟霭茫茫。\n孤村里，寒鸦万点，流水绕红墙。\n魂伤。\n当此际，轻分罗带，暗解香囊。\n谩赢得，青楼薄幸名狂。\n此去何时见也，襟袖上、空有馀香。\n伤心处，高城望断，灯火已昏黄。",
        "dynasty": "宋",
        "collection_info": null
    },
    {
        "uuid": "193811860925f0b1852f09e7804757d9",
        "title": "卜算子 欲整别离情",
        "author": "琴操",
        "content": "欲整别离情，怯对尊中酒。\n野梵幽幽石上飘，搴落楼头柳。\n不系黄金绶。\n粉黛愁成垢。\n春风三月有时阑，遮不尽、梨花丑。",
        "dynasty": "宋",
        "collection_info": null
    }
]