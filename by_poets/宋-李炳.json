[
    {
        "uuid": "b0c982b1bf4c9e2a2e973f5ddd09573b",
        "title": "吊危一",
        "author": "李炳",
        "content": "南乡老人危翁一，岁晏雨晴扶杖出。\n惊闻二圣尘再蒙，归阖柴门哭三日。\n眼空愁绝声遂止，里人唁翁翁死矣。\n凛然生气申包胥，万古千秋葬忠义。",
        "dynasty": "宋",
        "collection_info": null
    },
    {
        "uuid": "58dfb2b24e47ee7c6be645c4c6b2a3b7",
        "title": "句",
        "author": "李炳",
        "content": "柳老抛绵后，梅酸着骨时。",
        "dynasty": "宋",
        "collection_info": null
    },
    {
        "uuid": "8f8125069aa98acbcce672447f56301e",
        "title": "题康店铺",
        "author": "李炳",
        "content": "短衣自猎南山虎，正好渔樵不乱群。\n妄以宿嫌诛醉尉，令人翻恨李将军。",
        "dynasty": "宋",
        "collection_info": null
    }
]