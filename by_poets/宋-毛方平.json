[
    {
        "uuid": "333e13727fad097b4c6e75292c65da0a",
        "title": "游淡岩阳华",
        "author": "毛方平",
        "content": "蜂房湒湒流石乳，綫窦涓涓细蛩语。\n门前乃作三峡声，似与幽人商出处。\n何年结阁溷天真，危柱下侵蛟蜃怒。\n坐令空洞惊勃溪，仙鬼不无号帝所。\n要须濯足跨玉渊，枕石漱流涤尘务。\n手持白莲骑赤鯶，万壑千岩自风雨。\n穷荒秘穴天所靳，希有中州人访古。\n山谷不来次山来，未可歉然怀不遇。",
        "dynasty": "宋",
        "collection_info": null
    }
]