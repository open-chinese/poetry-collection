[
    {
        "uuid": "aa219da6ce9a02754b5b588e42c640a4",
        "title": "山中松",
        "author": "张鼎",
        "content": "枝耸碧云端，根侵藓壁盘。\n几经良匠顾，犹作散材看。\n雪积花开少，风多子落干。\n空存后凋色，岁晚出林峦。",
        "dynasty": "唐",
        "collection_info": null
    },
    {
        "uuid": "e93640c1a66e772d48fe0ec52560a498",
        "title": "古铜雀台歌（题拟）",
        "author": "张鼎",
        "content": "铜雀苍苍对古馗，清风切切有余悲。\n试忆望陵三五夜，便是西园明月时。\n（见《文苑英华》卷五二《古铜雀台赋》附）。",
        "dynasty": "唐",
        "collection_info": null
    },
    {
        "uuid": "ec785b343f0620048956da5ef152511a",
        "title": "江南遇雨",
        "author": "张鼎",
        "content": "江天寒意少，冬月雨仍飞。\n出户愁为听，从风洒客衣。\n旅魂惊处断，乡信意中微。\n几日应晴去，孤舟且欲归。",
        "dynasty": "唐",
        "collection_info": null
    },
    {
        "uuid": "cf6463fd41e641fc57934870fd1dac3b",
        "title": "邺城引",
        "author": "张鼎",
        "content": "君不见汉家失统三灵变，魏武争雄六龙战。\n荡海吞江制中国，迴天运斗应南面。\n隐隐都城紫阳开，迢迢分野黄星见。\n流年不驻漳河水，明月俄终邺国宴。\n文章犹入管弦新，帷座空销狐兔尘。\n可惜望陵歌舞处，松风四面暮愁人。",
        "dynasty": "唐",
        "collection_info": null
    },
    {
        "uuid": "5b85516d338ad3b8286159738f92889f",
        "title": "僧舍小池",
        "author": "张鼎",
        "content": "引出白云根，潺潺涨藓痕。\n冷光摇砌锡，疎影露枝猿。\n净带凋霜叶，香通洗药源。\n贝多文字古，宜向此中翻。",
        "dynasty": "唐",
        "collection_info": null
    },
    {
        "uuid": "541cc1e4bf63ba1226ad588888817cba",
        "title": "邺城引",
        "author": "张鼎",
        "content": "君不见汉家失统三灵变，魏武争雄六龙战。\n荡海吞江制中国，回天运斗应南面。\n隐隐都城紫陌开，文章犹入管弦新，帷座空销狐兔尘。\n可惜望陵歌舞处，",
        "dynasty": "唐",
        "collection_info": {
            "collection": "御定全唐诗",
            "volume": "卷二百零二"
        }
    },
    {
        "uuid": "785f2a67eeae2df3e31f67423a71ff7d",
        "title": "僧舍小池",
        "author": "张鼎",
        "content": "引出白云根，潺潺涨藓痕。\n冷光摇砌锡，疏影露枝猿。\n净带凋霜叶，香通洗药源。\n贝多文字古，宜向此中翻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零二"
        }
    }
]