[
    {
        "uuid": "92bd52d9ca756837ce650e10efc657ff",
        "title": "奉和圣制送张说上集贤学士赐宴",
        "author": "萧嵩",
        "content": "帝曰简才能，旌贤在股肱。\n文章体一变，礼乐道逾弘。\n芸阁英华入，宾门鹓鹭登。\n恩筵过所望，圣泽实超恆。\n夏叶开红药，余花发紫藤。\n微臣亦何幸，叨此预文朋。",
        "dynasty": "唐",
        "collection_info": null
    },
    {
        "uuid": "0bf1b2b87d827c40973b7e701d4e08f0",
        "title": "奉和御制左丞相说右丞相璟太子少傅干曜同日上官命宴都堂赐诗",
        "author": "萧嵩",
        "content": "审官思共理，多士属惟唐。\n历选台庭旧，来熙帝业昌。\n入朝师百辟，论道协三光。\n垂拱咨元老，亲贤辅少阳。\n登庸崇礼送，宠德耀宸章。\n御酒飞觞洽，仙闱雅乐张。\n荷恩思有报，陈力媿无良。\n愿罄公忠节，同心奉我皇。",
        "dynasty": "唐",
        "collection_info": null
    },
    {
        "uuid": "399f01aa0752db254dc7ad61a6969b99",
        "title": "奉和圣制送张说上集贤学士赐宴",
        "author": "萧嵩",
        "content": "帝曰简才能，旌贤在股肱。\n文章礼一变，礼乐道逾弘。\n芸阁英华入，宾门鹓鹭登。\n恩筵过所望，圣泽实超恒。\n夏叶开红药，余花发紫藤。\n微臣亦何幸，叨此预文朋。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零八"
        }
    },
    {
        "uuid": "ef8ff768463ff9949baed11ca4d477cb",
        "title": "奉和御制左丞相说右丞相璟太子少傅干曜同日上官命宴都堂赐诗",
        "author": "萧嵩",
        "content": "审官思共理，多士属惟唐。\n历选台庭旧，来熙帝业昌。\n入朝师百辟，论道协三光。\n垂拱咨元老，亲贤辅少阳。\n登庸崇礼送，宠德耀宸章。\n御酒飞觞洽，仙闱雅乐张。\n荷恩思有报，陈力愧无良。\n愿罄公忠节，同心奉我皇。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零八"
        }
    }
]