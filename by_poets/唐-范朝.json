[
    {
        "uuid": "4d37867e853ed0c59add8dd89e1483bc",
        "title": "宁王山池",
        "author": "范朝",
        "content": "水势临阶转，峰形对路开。\n槎从天上得，石是海边来。\n瑞草分丛种，祥花间色栽。\n旧传词赋客，唯见有邹枚。",
        "dynasty": "唐",
        "collection_info": null
    },
    {
        "uuid": "762ac185cca21a92af803d92c0ffb613",
        "title": "题石瓮寺",
        "author": "范朝",
        "content": "胜境宜长望，迟春好散愁。\n关连四塞起，河带八川流。\n复磴承香阁，重岩映彩楼。\n为临温液近，偏美圣君游。",
        "dynasty": "唐",
        "collection_info": null
    }
]