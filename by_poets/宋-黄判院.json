[
    {
        "title": "满庭芳 桃浪翻花",
        "author": "黄判院",
        "content": "桃浪翻花，柳风飘絮，翠蓂八叶呈芳。\n奎星初度，箕宿耀祥光。\n元是降神崧岳，生英杰、奇伟非常。\n文章士，青春未老，一鹗快飞黄。\n登瀛，平步上，鳌头独占，头角轩昂。\n主琼林宴席，荣冠绿衣郎。\n归侍彩俱庆，逢生旦、品上椒觞。\n从今去，公侯谈笑，福寿等天长。",
        "dynasty": "宋",
        "collection_info": null
    }
]