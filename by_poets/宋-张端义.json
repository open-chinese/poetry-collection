[
    {
        "uuid": "d1067a1db4523d5c1e0d7439b207ad3d",
        "title": "失调名 怨春红艳冷",
        "author": "张端义",
        "content": "怨春红艳冷。",
        "dynasty": "宋",
        "collection_info": null
    },
    {
        "uuid": "c14cbedcfa18e763b0cc56573c772928",
        "title": "倦寻芳 晓听社雨",
        "author": "张端义",
        "content": "晓听社雨，犹带馀寒，尚侵襟袖。\n插柳千门，相近禁烟时候。\n鬓坠搔头深旧恨，臂宽条脱添新瘦。\n卷重帘，看双飞燕羽，舞庭花昼。\n谁共语、春来怕酒。\n一段情怀，灯暗更后。\n罨画屏山，今夜梦魂还又。\n愁墨题笺鱼浪远，粉香染泪鲛绡透。\n待相逢，想鸳衾、凤帏依旧。",
        "dynasty": "宋",
        "collection_info": null
    },
    {
        "uuid": "9231eee3f445645919875e82531b7ba4",
        "title": "赋秋江图",
        "author": "张端义",
        "content": "浪静风平月正中，自摇柔艣驾孤篷。\n若无三万六千顷，把甚江湖着此翁。",
        "dynasty": "宋",
        "collection_info": null
    },
    {
        "uuid": "7382fd842dd41c481f872e2fcfc3c804",
        "title": "挽周晋仙",
        "author": "张端义",
        "content": "策杖辞朋友，形骸已可怜。\n无钱亲药裹，冒雨上归船。\n官竟生前弃，诗应死后传。\n空余京洛月，愁照月台边。",
        "dynasty": "宋",
        "collection_info": null
    },
    {
        "uuid": "a86714f4e99780d33077d3c41a8f228c",
        "title": "句  其一",
        "author": "张端义",
        "content": "碧云千里暮，红叶十分秋。",
        "dynasty": "宋",
        "collection_info": null
    },
    {
        "uuid": "193460bc2813d0be0b818bebd1f340d4",
        "title": "句  其二",
        "author": "张端义",
        "content": "不因花退尽，必是梦残时。",
        "dynasty": "宋",
        "collection_info": null
    }
]