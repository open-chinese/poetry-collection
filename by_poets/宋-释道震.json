[
    {
        "uuid": "a2a17fc593e7fb9386e74b835b086412",
        "title": "偈三首  其一",
        "author": "释道震",
        "content": "白云深覆古寒岩，异草灵花彩凤衔。\n夜半天明日当午，骑牛背面着靴衫。",
        "dynasty": "宋",
        "collection_info": null
    },
    {
        "uuid": "98d3c2882164b911413658c87ce7c534",
        "title": "偈三首  其二",
        "author": "释道震",
        "content": "眼见色时耳便聋，耳闻声处眼无功。\n朝来不耐灵禽报，树上杨梅似火红。",
        "dynasty": "宋",
        "collection_info": null
    },
    {
        "uuid": "a15fa79e1a05ed42be817e6a58465832",
        "title": "偈三首  其三",
        "author": "释道震",
        "content": "石人问枯椿，何时汝发华。\n枯椿怒石人，何得口吧吧。\n石人呵呵笑，枯椿吐异葩。\n红霞辉玉象，白玉碾金沙。\n借问通玄士，何人不到家。",
        "dynasty": "宋",
        "collection_info": null
    },
    {
        "uuid": "dacdbe398ce571e96ee99c157eefc288",
        "title": "插锹井颂",
        "author": "释道震",
        "content": "尽道沩山父子和，插锹犹自带干戈。\n至今一井如明镜，时有无风匝匝波。",
        "dynasty": "宋",
        "collection_info": null
    },
    {
        "uuid": "533f67333d44fbfd7e4701f834b19436",
        "title": "临终颂",
        "author": "释道震",
        "content": "吾年八十三，随顺世言谈。\n不落思量句，谁人共我参。",
        "dynasty": "宋",
        "collection_info": null
    }
]