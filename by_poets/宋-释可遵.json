[
    {
        "uuid": "1b8d7203914973435d481aca51d42f46",
        "title": "佛印元公自京师还作诗赠之",
        "author": "释可遵",
        "content": "上国归来路几千，浑身犹带御炉烟。\n凤凰山下敲篷咏，惊起山翁白昼眠。",
        "dynasty": "宋",
        "collection_info": null
    },
    {
        "uuid": "1a9eb9534eaf18e9ad0d082eda7b4dd9",
        "title": "题汤泉壁",
        "author": "释可遵",
        "content": "禅庭谁立石龙头，龙口汤泉沸不休。\n直待众生尘垢尽，我方清冷混常流。",
        "dynasty": "宋",
        "collection_info": null
    },
    {
        "uuid": "0924c367946cb35426b6b696c33938d7",
        "title": "赠东坡",
        "author": "释可遵",
        "content": "君能识我汤泉句，我却爱君三峡诗。\n道得可嚥不可潄，几多诗将竖降旗。",
        "dynasty": "宋",
        "collection_info": null
    },
    {
        "uuid": "0a917e35ed4004c2d56828475cf59142",
        "title": "句",
        "author": "释可遵",
        "content": "掣电引狂雷，昼天忽成暮。\n万里泻银河，四檐垂瀑布。",
        "dynasty": "宋",
        "collection_info": null
    }
]