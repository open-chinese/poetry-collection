[
    {
        "uuid": "2ce98058ec11b8bd235cb017541460e1",
        "title": "水调歌头 汉事正犹豫",
        "author": "沈明叔",
        "content": "汉事正犹豫，足迹正跫然。\n岩陵老子，当时底事动天顽。\n曾把丝纶一掷，藐视山河九鼎，高议凛人寒。\n竹帛非吾事，霄汉任腾骞。\n问云台，还得似，钓台巅。\n几年山下，使人犹识汉衣冠。\n寄语功名馀子，今日成尘何在，百战亦多艰。\n一笑桐江上，来往钓名船。",
        "dynasty": "宋",
        "collection_info": null
    }
]