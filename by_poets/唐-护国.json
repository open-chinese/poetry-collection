[
    {
        "uuid": "dcb61231e9131f6138c93d0785ae2b05",
        "title": "归山作",
        "author": "护国",
        "content": "諠静各有路，偶随心所安。\n纵然在朝市，终不忘林峦。\n四皓将拂衣，二疏能挂冠。\n窓前隐逸传，每日三时看。\n靳尚那可论，屈原亦可叹。\n至今黄泉下，名及青云端。\n松牖见初月，花间礼古坛。\n何处论心怀，世上空漫漫。",
        "dynasty": "唐",
        "collection_info": null
    },
    {
        "uuid": "454e21119471915ab2f978454873f0b2",
        "title": "题醴陵玉仙观歌",
        "author": "护国",
        "content": "王乔一去空仙观，白云至今凝不散。\n星垣松殿几千秋，往往笙歌天下半。\n瀑布西行过石桥，黄精采根还采苗。\n路逢一人擎药椀，松花夜雨风吹满。\n自言家住在东坡，白犬相随邀我过。\n南山石上有棊局，曾使樵夫烂斧柯。",
        "dynasty": "唐",
        "collection_info": null
    },
    {
        "uuid": "cc74ded2dce8e78344047064b37de086",
        "title": "访云母山僧",
        "author": "护国",
        "content": "森然古岩裏，净行一番僧。\n松下滤寒水，佛前挑夜灯。\n莲花国土异，贝叶梵书能。\n想到空王境，无心问爱憎。",
        "dynasty": "唐",
        "collection_info": null
    },
    {
        "uuid": "8ea0477889a2b38a5ef63e25453a62ec",
        "title": "题王班水亭",
        "author": "护国",
        "content": "湖上见秋色，旷然如尔怀。\n岂惟欢陇亩，兼亦外形骸。\n待月归山寺，弹琴坐暝斋。\n布衣闲自贵，何用谒天阶。",
        "dynasty": "唐",
        "collection_info": null
    },
    {
        "uuid": "bfe20a7e0046f277cb16703ce52870d9",
        "title": "山中寄王员外",
        "author": "护国",
        "content": "为问幽兰桂，空山復若何。\n芬芳终有分，采折更谁过。\n望在轩阶近，恩霑雨露多。\n移居傥得地，长愿接琼柯。",
        "dynasty": "唐",
        "collection_info": null
    },
    {
        "uuid": "efb7ea0d9a03825595f06a6b20872042",
        "title": "许州郑使君孩子",
        "author": "护国",
        "content": "毛骨贵天生，肌肤片玉明。\n见人空解笑，弄物不知名。\n国器嗟犹小，门风望益清。\n抱来芳树下，时引凤雏声。",
        "dynasty": "唐",
        "collection_info": null
    },
    {
        "uuid": "04052767a05ff73c5af16042d14d8047",
        "title": "怆故人旧居",
        "author": "护国",
        "content": "惆怅至日暮，寒鸦啼树林。\n破阶苔色厚，残壁雨痕深。\n命与时不遇，福为祸所侵。\n空余行径在，令我叹人吟。",
        "dynasty": "唐",
        "collection_info": null
    },
    {
        "uuid": "8ae86fa5b2edcbb5a1e0c8090a094206",
        "title": "逢灵道士",
        "author": "护国",
        "content": "浮丘山上见黄冠，松栢森森登古坛。\n一茎青竹以为杖，数颗仙桃仍未餐。\n长安市裏仍卖卜，武陵溪畔每烧丹。\n缩地往来无定所，花源到处路漫漫。",
        "dynasty": "唐",
        "collection_info": null
    },
    {
        "uuid": "15f74ad1f151ffe6fbd8ac7530e6cb78",
        "title": "别盛安",
        "author": "护国",
        "content": "情人取次几淹留，别后南州与北州。\n月色为怜今夜客，砧声那似去年秋。\n欲除豺虎论三略，莫对云山咏四愁。\n亲故相逢且借问，古来无种是王侯。",
        "dynasty": "唐",
        "collection_info": null
    },
    {
        "uuid": "9cdcc7acf29c8d340ad33cf88169b5b2",
        "title": "伤蔡处士",
        "author": "护国",
        "content": "箧中遗草是琅玕，对此空令洒泪看。\n三径尚余行迹在，数萤犹是映书残。\n晨光不借泉门晓，暝色唯添陇树寒。\n欲问皇天天更远，有才无命说应难。",
        "dynasty": "唐",
        "collection_info": null
    },
    {
        "uuid": "7de2c8b746c404688014ec2085b59b51",
        "title": "临川道中",
        "author": "护国",
        "content": "出谷入谷路回转，秋风已至归期晚。\n举头何处望来踪，万仞千山鸟飞远。",
        "dynasty": "唐",
        "collection_info": null
    },
    {
        "uuid": "e1cc141011a00fce00e58840a37acd23",
        "title": "赠张驸马斑竹柱杖",
        "author": "护国",
        "content": "此君与我在云溪，劲节奇文胜杖藜。\n为有岁寒堪赠远，玉阶行处愿提携。",
        "dynasty": "唐",
        "collection_info": null
    },
    {
        "uuid": "d80e9443504fb2f3ccee4b867949bb08",
        "title": "归山作",
        "author": "护国",
        "content": "喧静各有路，偶随心所安。\n纵然在朝市，终不忘林峦。\n四皓将拂衣，二疏能挂冠。\n窗前隐逸传，每日三时看。\n靳尚那可论，屈原亦可叹。\n至今黄泉下，名及青云端。\n松牖见初月，花间礼古坛。\n何处论心怀，世上空漫漫。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十一"
        }
    },
    {
        "uuid": "8375c32e71f75112b05a52bdb46c639b",
        "title": "题醴陵玉仙观歌",
        "author": "护国",
        "content": "王乔一去空仙观，白云至今凝不散。\n星垣松殿几千秋，路逢一人擎药碗，松花夜雨风吹满。\n自言家住在东坡，",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十一"
        }
    },
    {
        "uuid": "1d39dde91c20c297c6ba95dcaf4f26a3",
        "title": "山中寄王员外",
        "author": "护国",
        "content": "为问幽兰桂，空山复若何。\n芬芳终有分，采折更谁过。\n望在轩阶近，恩沾雨露多。\n移居傥得地，长愿接琼柯。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十一"
        }
    },
    {
        "uuid": "62fcb2006719a6a6e8fe5e6f2a14e9ab",
        "title": "逢灵道士",
        "author": "护国",
        "content": "浮丘山上见黄冠，松柏森森登古坛。\n一茎青竹以为杖，缩地往来无定所，花源到处路漫漫。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十一"
        }
    },
    {
        "uuid": "a88e42de3a74272bbe1f72b1226eecb0",
        "title": "别盛安",
        "author": "护国",
        "content": "情人取次几淹留，别后南州与北州。\n月色为怜今夜客，亲故相逢且借问，古来无种是王侯。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十一"
        }
    },
    {
        "uuid": "f9d809e711ad9ddc26731fc94dce47ab",
        "title": "伤蔡处士",
        "author": "护国",
        "content": "箧中遗草是琅玕，对此空令洒泪看。\n三径尚余行迹在，欲问皇天天更远，有才无命说应难。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十一"
        }
    }
]