[
    {
        "uuid": "39cd6b3369f7ff20d701c2a697a7a11d",
        "title": "绝句二首  其一",
        "author": "孙发",
        "content": "林亭长夏爱浓阴，来引茶瓯一散襟。\n忽去却来蜂个个，自啼还住鸟深深。",
        "dynasty": "宋",
        "collection_info": null
    },
    {
        "uuid": "25efb2ec9416a63b375977cb146d3926",
        "title": "绝句二首  其二",
        "author": "孙发",
        "content": "山家一尺潇湘石，扫尽云腴齿颊清。\n警破午窗箕颍梦，转为风外小松声。",
        "dynasty": "宋",
        "collection_info": null
    },
    {
        "uuid": "b2fd12de81f7da37f5953110a2ab2fcf",
        "title": "截臂行",
        "author": "孙发",
        "content": "吾闻两臂重于天下不可废，知之不必子华子。\n愚民气焚胸，一忿敢趋死。\n以死视四肢，截臂如去指。\n呜呼巴陵之民何以有此风，疾痛利害人所同。\n甘心一臂捐粪壤，终身废卧闾阎中。\n前年截臂渠得理，今年截臂吾亦尔。\n村南截臂杀平人，村北炰咻还比拟。\n虺虺民，虺虺民，用心若此非吾人。\n有冤自可次第诉，毒人何必残其身。\n闻者莫惊喧，此弊吾能言。\n其初姑息吏，不与杜其源。\n嗟哉恶俗伤仁厚，明明有冤宜勿受。\n一姦不济百姦消，共致和平俾在宥。",
        "dynasty": "宋",
        "collection_info": null
    }
]