[
    {
        "uuid": "5b3717612ea4b6b266de49c12332fb88",
        "title": "九嶷山",
        "author": "刘望",
        "content": "鼎湖冠劒有遗踪，晋汉真人羽化同。\n九转药成丹竈冷，五车云去玉堂空。\n仙家日月蓬壶裏，尘世烟花梦寐中。\n徒有旧山流水畔，老松枝叶苦吟风。",
        "dynasty": "唐",
        "collection_info": null
    },
    {
        "uuid": "8c134eb27d7d3b5fed0d3e1afacef193",
        "title": "献江西钟令公",
        "author": "刘望",
        "content": "负笈蓬飞别楚丘，旌旄影里谒文侯。\n即随社燕来朱户，忽听鸣蝉泣素秋。\n岁月已嗟迷进取，烟霄只望怨依投。\n那堪思切溪山路，家苦簟瓢泪欲流。\n（录自民国廿九年刊龙赓言纂《万载县志·诗征》）（按：题下原注：「以下采《嘉定志》补。\n」《嘉定志》当指宋林护新嘉定十三年纂《宜春志》十卷集八卷。\n原书久佚，《永乐大典》收入，清人尚有采撷，今不传。\n详《中国古方志考》。\n）。",
        "dynasty": "唐",
        "collection_info": null
    },
    {
        "uuid": "246a9dbbc58ee66bc20284143907b483",
        "title": "九嶷山",
        "author": "刘望",
        "content": "鼎湖冠剑有遗踪，晋汉真人羽化同。\n九转药成丹灶冷，徒有旧山流水畔，老松枝叶苦吟风。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十五"
        }
    }
]