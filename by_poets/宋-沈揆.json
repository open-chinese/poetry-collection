[
    {
        "title": "夜宿国清寺题更好堂",
        "author": "沈揆",
        "content": "堆案文书在眼边，身闲俱是好林泉。\n乞渠解褐休双足，为结□中饱睡缘。",
        "dynasty": "宋",
        "collection_info": null
    },
    {
        "title": "题石井泉  其一",
        "author": "沈揆",
        "content": "灵源一閟几经年，石上重流岂偶然。\n渐喜行春有幽事，人间初见第三泉。",
        "dynasty": "宋",
        "collection_info": null
    },
    {
        "title": "题石井泉  其二",
        "author": "沈揆",
        "content": "上方高阁倚层峦，下有清泉一鑑寒。\n更作小亭供胜览，尽收吟思入毫端。",
        "dynasty": "宋",
        "collection_info": null
    },
    {
        "title": "题石井泉  其三",
        "author": "沈揆",
        "content": "圆通大士閟兹境，谁遣石湖诗老知。\n人生流止亦如此，时与一来题好诗。",
        "dynasty": "宋",
        "collection_info": null
    }
]