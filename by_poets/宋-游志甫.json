[
    {
        "uuid": "180ddf4f4b80f3d3179ea835f31edccc",
        "title": "贺侍郎  其一",
        "author": "游志甫",
        "content": "松竹青青耐岁寒，长随初度喜相看。\n操同一节冰霜劲，身直三朝柱石安。\n顾问正资持从橐，佚闲坚乞领祠官。\n扶危筋力知尤健，肯向风涛袖手观。",
        "dynasty": "宋",
        "collection_info": null
    },
    {
        "uuid": "b9bed8c340de32a864f8105dd9d01522",
        "title": "贺侍郎  其二",
        "author": "游志甫",
        "content": "预喜新元八秩逢，渭川曾说兆非熊。\n清癯骨相今迂叟，纯雅文章昔醉翁。\n乔木旧推清望重，植槐新长绿阴丰。\n都将祝颂无穷意，写入金杯寿酒中。",
        "dynasty": "宋",
        "collection_info": null
    }
]