[
    {
        "uuid": "2702c132c123bd58b843e9a2d148b337",
        "title": "丈人观",
        "author": "徐氏",
        "content": "早与元妃慕至化，同跻灵岳访真仙。\n当时信有壶中景，惟惭未致华胥理，徒卜升平万万年。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "uuid": "a13439be372c05772455c398d1447127",
        "title": "玄都观",
        "author": "徐氏",
        "content": "千寻绿嶂夹流溪，登眺因知海岳低。\n瀑布迸舂青石碎，莫道穹天无路到，此山便是碧云梯。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "uuid": "f8b8177d33a68e59610789cf7ca791d2",
        "title": "丈人观谒先帝御容",
        "author": "徐氏",
        "content": "圣帝归梧野，躬来谒圣颜。\n旋登三径路，似陟九嶷山。\n日照堆岚迥，云横积翠间。\n期修封禅礼，方俟再跻攀。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "uuid": "392f616db145dfa1eac5f6592f162d16",
        "title": "题金华宫",
        "author": "徐氏",
        "content": "再到金华顶，玄都访道回。\n云披分景象，黛锁显楼台。\n雨涤前山净，风吹去路开。\n翠屏夹流水，何必羡蓬莱。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "uuid": "0d8180cf6c63209384741454b82000ea",
        "title": "丹景山至德寺",
        "author": "徐氏",
        "content": "周回云水游丹景，因与真妃眺上方。\n晴日晓升金晃曜，虔煠六铢宜铸祝，惟祈圣祉保遐昌。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "uuid": "cd4535e6fd2eb710de55aa6484a48bd2",
        "title": "题彭州阳平化",
        "author": "徐氏",
        "content": "寻真游胜境，巡礼到阳平。\n水远波澜碧，山高气象清。\n殿严孙氏貌，碑暗系师名。\n夜月登坛醮，松风森磬声。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "uuid": "db496ee67710d171c29d044a6bfd230a",
        "title": "三学山夜看圣灯",
        "author": "徐氏",
        "content": "虔祷游灵境，元妃夙志同。\n玉香焚静夜，银烛炫辽空。\n泉漱云根月，钟敲桧杪风。\n印金标圣迹，飞石显神功。\n满望天涯极，平临日脚红。\n猿来斋石上，僧集讲筵中。\n顿作超三界，浑疑证六通。\n愿成修偃化，社稷保延洪。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "uuid": "a8aba9583b1bc3f3423a82bc2939328c",
        "title": "题天回驿",
        "author": "徐氏",
        "content": "周游灵境散幽情，千里江山暂得行。\n所恨风光看未足，却驱金翠入龟城。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "uuid": "67964338e68184c05d4be4baf5b35499",
        "title": "丈人观",
        "author": "徐氏",
        "content": "获陪翠辇喜殊常，同涉仙坛岂厌长。\n不羡乘鸾入烟雾，此中便是五云乡。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "uuid": "abbceaea7f666dd31cc6788b800699dd",
        "title": "玄都观",
        "author": "徐氏",
        "content": "登寻丹壑到玄都，接日红霞照座隅。\n即向周回岩下看，似看曾进画图无。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "uuid": "3170dfe7215429bf47014f10f37b7497",
        "title": "游丈人观谒先帝御容",
        "author": "徐氏",
        "content": "共谒御容仪，还同在禁闱。\n笙歌喧宝殿，彩仗耀金徽。\n清泪沾罗袂，红霞拂绣衣。\n九疑山水远，无路继湘妃。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "uuid": "c6b7fd47a72e4784c38521e973d9049a",
        "title": "题金华宫",
        "author": "徐氏",
        "content": "碧烟红雾漾人衣，宿雾苍苔石径危。\n风巧解吹松上曲，好把身心清净处，角冠霞帔事希夷。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "uuid": "cfa569cdcc85739cde1e9faacb45bc39",
        "title": "和题丹景山至德寺",
        "author": "徐氏",
        "content": "丹景山头宿梵宫，玉轮金辂驻虚空。\n军持无水注寒碧，我家帝子传王业，积善终期四海同。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "uuid": "8f67430e8bc409d2103f94d7ae4105ba",
        "title": "题彭州阳平化",
        "author": "徐氏",
        "content": "云浮翠辇届阳平，真似骖鸾到上清。\n风起半厓闻虎啸，长恐前身居此境，玉皇教向锦城生。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "uuid": "fca889c2cc44898208a78afafdc5b5b3",
        "title": "三学山夜看圣灯",
        "author": "徐氏",
        "content": "圣灯千万炬，旋向碧空生。\n细雨湿不暗，好风吹更明。\n磬敲金地响，僧唱梵天声。\n若说无心法，此光如有情。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "uuid": "1f553c787e4e8ddb7b2d24952989c982",
        "title": "题天回驿",
        "author": "徐氏",
        "content": "翠驿红亭近玉京，梦魂犹是在青城。\n比来出看江山景，却被江山看出行。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    }
]