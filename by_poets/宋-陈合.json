[
    {
        "uuid": "889e5dec6b80956de82d06578955d6fe",
        "title": "宝鼎现 神鳌谁断",
        "author": "陈合",
        "content": "神鳌谁断，几千年再，干坤初造。\n算当日、枰棋如许，争一着、吾其衽左。\n谈笑顷、又十年生聚，处处豳风葵枣。\n江如镜，楚氛馀几，猛听甘泉捷报。\n天衣细意从头补。\n烂山龙、华虫黼藻。\n宫漏永、千门鱼钥，截断红尘飞不到。\n街九轨，看千貂避路，庭院五侯深锁。\n好一部、太平六典，一一周公手做。\n赤舄绣裳，消得道、斑斓衣好。\n尽庞眉鹤发，天上千秋难老。\n甲子平头才一过，未说汾阳考。\n看金盘，露滴瑶池，龙尾放班回早。",
        "dynasty": "宋",
        "collection_info": null
    },
    {
        "uuid": "aa848262bf6f82b668b2bb6d625919ce",
        "title": "题龟峰词后",
        "author": "陈合",
        "content": "西晋风流自一家，忆君魂梦到梅花。\n梅花深处无人迹，明月一枝霜外斜。",
        "dynasty": "宋",
        "collection_info": null
    }
]