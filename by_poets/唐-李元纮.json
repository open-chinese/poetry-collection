[
    {
        "uuid": "ec49d2a5b4fa6217b4161c1ce389e70f",
        "title": "奉和圣制送张说上集贤学士赐宴",
        "author": "李元纮",
        "content": "硕儒延凤沼，金马被鸿私。\n馔玉趋丹禁，笺花降紫墀。\n衔恩倾旨酒，鼓舞咏康时。\n暂觏羣书缉，逾昭盛业丕。\n接筵欣有命，搦管媿无词。\n自惊一何幸，太阳还及葵。",
        "dynasty": "唐",
        "collection_info": null
    },
    {
        "uuid": "fa73cf3a1810d1817b7a1cab1f669894",
        "title": "绿墀怨",
        "author": "李元纮",
        "content": "征马噪金珂，嫖姚向北河。\n绿苔行迹少，红粉泪痕多。\n宝屋粘花絮，银筝覆网罗。\n别君如昨日，青海雁频过。",
        "dynasty": "唐",
        "collection_info": null
    },
    {
        "uuid": "4e64cd6044879af39a280eeb5f619f78",
        "title": "相思怨",
        "author": "李元纮",
        "content": "望月思氛氲，朱衾懒更熏。\n春生翡翠帐，花点石榴裠。\n燕语时惊妾，莺啼转忆君。\n交河一万里，仍隔数重云。",
        "dynasty": "唐",
        "collection_info": null
    },
    {
        "uuid": "60681a91a75648f7262310f4726254d5",
        "title": "奉和圣制送张说上集贤学士赐宴",
        "author": "李元纮",
        "content": "硕儒延凤沼，金马被鸿私。\n馔玉趋丹禁，笺花降紫墀。\n衔恩倾旨酒，鼓舞咏康时。\n暂觏群书缉，逾昭盛业丕。\n接筵欣有命，搦管愧无词。\n自惊一何幸，太阳还及葵。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零八"
        }
    },
    {
        "uuid": "041ec406897e200a244373a28225e414",
        "title": "相思怨",
        "author": "李元纮",
        "content": "望月思氛氲，朱衾懒更熏。\n春生翡翠帐，花点石榴裙。\n燕语时惊妾，莺啼转忆君。\n交河一万里，仍隔数重云。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零八"
        }
    }
]