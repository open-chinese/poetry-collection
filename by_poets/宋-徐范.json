[
    {
        "title": "过太行山  其一",
        "author": "徐范",
        "content": "茫茫远树隔烟霏，猎猎西风振客衣。\n山雨未晴岚气湿，溪流欲尽水声微。\n回车庙古丹青老，碗子城荒草木稀。\n珍重狄公千载意，马头重见白云飞。",
        "dynasty": "宋",
        "collection_info": null
    },
    {
        "title": "过太行山  其二",
        "author": "徐范",
        "content": "路绕羊肠蹑屐跻，万山金碧总堪题。\n举头日月中天近，极目干坤五岳低。\n自笑盐车骐骥厄，谁怜枳棘凤凰栖。\n欲投古寺禅房宿，喜见僧归落日西。",
        "dynasty": "宋",
        "collection_info": null
    }
]