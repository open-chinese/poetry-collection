[
    {
        "uuid": "61419149816f56f3e772812060de2112",
        "title": "奉和九月九日登慈恩寺浮图应制",
        "author": "解琬",
        "content": "瑞塔临初地，金舆幸上方。\n空边有清净，觉处无馨香。\n雨霁微尘敛，风秋定水凉。\n兹辰采仙菊，荐寿庆重阳。",
        "dynasty": "唐",
        "collection_info": null
    },
    {
        "uuid": "1cceaf226262b11f6150da31ddb79c48",
        "title": "晦日宴高氏林亭",
        "author": "解琬",
        "content": "主第簪裾出，王畿春照华。\n山亭一以眺，城阙带烟霞。\n横堤列锦帐，傍浦驻香车。\n欢娱属晦节，酩酊未还家。",
        "dynasty": "唐",
        "collection_info": null
    }
]