[
    {
        "uuid": "c65c25b0ce994249b574856a96a191d0",
        "title": "相和歌辞：祠神歌：迎神",
        "author": "王睿",
        "content": "蓪草头花椰叶裙，蒲葵树下舞蛮云。\n引领望江遥滴酒，白苹风起水生文。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "uuid": "edf26f28ef51dac458cfd2c99824fa51",
        "title": "相和歌辞：祠神歌：送神",
        "author": "王睿",
        "content": "枨枨山响答琵琶，酒湿青莎肉饲鸦。\n树叶无声神去后，纸钱灰出木绵花。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "uuid": "8f14354b8bca720be5488399476a350d",
        "title": "公无渡河",
        "author": "王睿",
        "content": "浊波洋洋兮凝晓雾，公无渡河兮公竟渡。\n风号水激兮呼不闻，提壶看入兮中流去。\n浪摆衣裳兮随步没，沉尸深入兮蛟螭窟。\n蛟螭尽醉兮君血干，推出黄沙兮泛君骨。\n当时君死妾何适，遂就波涛合魂魄。\n愿持精卫衔石心，",
        "dynasty": "唐",
        "collection_info": {
            "collection": "御定全唐诗",
            "volume": "卷五百零五"
        }
    },
    {
        "uuid": "d4ca3c568942b8d26ccedef89c3d54d2",
        "title": "松",
        "author": "王睿",
        "content": "寒松耸拔倚苍岑，绿叶扶疏自结阴。\n丁固梦时还有意，好是特凋群木后，护霜凌雪翠逾深。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零五"
        }
    },
    {
        "uuid": "e82c670fe1d498562403d695a23fee62",
        "title": "竹",
        "author": "王睿",
        "content": "庭竹森疏玉质寒，色包葱碧尽琅玕。\n翠筠不乐湘娥泪，此君引凤为龙日，耸节稍云直上看。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零五"
        }
    },
    {
        "uuid": "782901033e3d60bb83556ab587146aea",
        "title": "解昭君怨",
        "author": "王睿",
        "content": "莫怨工人丑画身，莫嫌明主遣和亲。\n当时若不嫁胡虏，只是宫中一舞人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零五"
        }
    },
    {
        "uuid": "1919f47716bc821544cfef4bcc3bd3ba",
        "title": "祠渔山神女歌二首",
        "author": "王睿",
        "content": "蓪草头花椰叶裙，蒲葵树下舞蛮云。\n引领望江遥滴酒，白苹风起水生文。\n枨枨山响答琵琶，酒湿青莎肉饲鸦。\n树叶无声神去后，纸钱灰出木绵花。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零五"
        }
    },
    {
        "uuid": "c590b7a0855274e23c9a6c37ebac38a8",
        "title": "牡丹",
        "author": "王睿",
        "content": "牡丹妖艳乱人心，一国如狂不惜金。\n曷若东园桃与李，果成无语自成阴。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零五"
        }
    },
    {
        "uuid": "dc5fa50f9b57e6b7503757285d1c5a71",
        "title": "秋",
        "author": "王睿",
        "content": "蝉噪古槐疏叶下，树衔斜日映孤城。\n欲知潘鬓愁多少，一夜新添白数茎。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零五"
        }
    },
    {
        "uuid": "3c2314b1bc3058a3775053210b3edb8b",
        "title": "燕",
        "author": "王睿",
        "content": "海燕双飞意若何，曲梁呕嘎语声多。\n茅檐不必嫌卑陋，犹胜吴宫爇尔窠。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零五"
        }
    }
]