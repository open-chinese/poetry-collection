[
    {
        "uuid": "5a50a7400d6e4439f45167c8efcd6fae",
        "title": "相和歌辞：祠神歌：送神",
        "author": "王睿",
        "content": "枨枨山响答琵琶，酒湿青莎肉饲鸦。\n树叶无声神去后，纸钱灰出木绵花。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "uuid": "82f8b6198b4255de6b7333aa7097b791",
        "title": "公无渡河",
        "author": "王睿",
        "content": "浊波洋洋兮凝晓雾，公无渡河兮公竟渡。\n风号水激兮呼不闻，提壶看入兮中流去。\n浪摆衣裳兮随步没，沉尸深入兮蛟螭窟。\n蛟螭尽醉兮君血干，推出黄沙兮泛君骨。\n当时君死妾何适，遂就波涛合魂魄。\n愿持精卫衔石心，",
        "dynasty": "唐",
        "collection_info": {
            "collection": "御定全唐诗",
            "volume": "卷五百零五"
        }
    },
    {
        "uuid": "5434ee7a8708b4cbfcc25d75f1fc3c83",
        "title": "松",
        "author": "王睿",
        "content": "寒松耸拔倚苍岑，绿叶扶疏自结阴。\n丁固梦时还有意，好是特凋群木后，护霜凌雪翠逾深。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零五"
        }
    },
    {
        "uuid": "ff4c478d0460810183576eaa6e8b5d6a",
        "title": "竹",
        "author": "王睿",
        "content": "庭竹森疏玉质寒，色包葱碧尽琅玕。\n翠筠不乐湘娥泪，此君引凤为龙日，耸节稍云直上看。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零五"
        }
    },
    {
        "uuid": "d46835017c79330aa1f3451a9a843fac",
        "title": "解昭君怨",
        "author": "王睿",
        "content": "莫怨工人丑画身，莫嫌明主遣和亲。\n当时若不嫁胡虏，只是宫中一舞人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零五"
        }
    },
    {
        "uuid": "79f7ef09d4213b9901c2a34f4f4a595a",
        "title": "祠渔山神女歌二首",
        "author": "王睿",
        "content": "蓪草头花椰叶裙，蒲葵树下舞蛮云。\n引领望江遥滴酒，白苹风起水生文。\n枨枨山响答琵琶，酒湿青莎肉饲鸦。\n树叶无声神去后，纸钱灰出木绵花。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零五"
        }
    }
]