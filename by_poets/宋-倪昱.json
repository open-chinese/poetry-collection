[
    {
        "uuid": "8f26ad329637ac11204e0ea393f9605d",
        "title": "感梦口占二绝  其一",
        "author": "倪昱",
        "content": "谁谓仙家隔一方，神游原不闭毫芒。\n归来谩话长年事，老不饶人白鬓苍。",
        "dynasty": "宋",
        "collection_info": null
    },
    {
        "uuid": "e0e8e69c4e5d93674c91fb9c3edcb46a",
        "title": "感梦口占二绝  其二",
        "author": "倪昱",
        "content": "死生常事不须愁，我亦无心任去留。\n人事重来聊尔尔，浊醪脱粟外何求。",
        "dynasty": "宋",
        "collection_info": null
    }
]