[
    {
        "uuid": "efe68905943af656e5935727eb1cc959",
        "title": "黄鹤楼",
        "author": "卢郢",
        "content": "黄鹤何年去杳冥，高楼千载倚江城。\n碧云朝卷四山景，流水夜传三峡声。\n柳暗西州供骋望，草芳南浦徧离情。\n登临一晌须回首，看却乡心万感生。",
        "dynasty": "宋",
        "collection_info": null
    },
    {
        "uuid": "512b33d621298de567cc72d9965e3aa5",
        "title": "残丝曲",
        "author": "卢郢",
        "content": "春风骀荡吹人衣，残丝罥花曳空飞。\n閒愁十丈断不得，雄蜂雌蝶相因依。\n高楼夹路凌云起，琐窗鸾柱弹流水。\n鶑声啼老杨柳烟，香梦蒙蒙隔千里。",
        "dynasty": "宋",
        "collection_info": null
    }
]