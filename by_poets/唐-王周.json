[
    {
        "uuid": "13ab64ba5234a90e042ae09481d0a3eb",
        "title": "泊姑熟口",
        "author": "王周",
        "content": "杳杳金陵路，难禁欲断魂。\n雨晴山有态，风晚水无痕。\n远色千樯岸，愁声一笛村。\n如何遣怀抱，诗毕自开尊。",
        "dynasty": "唐",
        "collection_info": null
    },
    {
        "uuid": "5d541802af9dc146d3592602a3b45746",
        "title": "湖口县",
        "author": "王周",
        "content": "柴桑分邑载图经，屈曲山光展画屏。\n最是芦洲东北望，人家残照隔烟汀。",
        "dynasty": "唐",
        "collection_info": null
    },
    {
        "uuid": "4de1b8689b1b4e8f0ea7cf4c32a18b46",
        "title": "岳州众湖阻风二首 一",
        "author": "王周",
        "content": "众湖湖口繫兰船，睡起中餐又却眠。\n风伯如何解迴怒，数宵樯倚碧芦烟。",
        "dynasty": "唐",
        "collection_info": null
    },
    {
        "uuid": "8f4ff9ac5cb4a7d236a919e326718298",
        "title": "岳州众湖阻风二首 二",
        "author": "王周",
        "content": "偶繫扁舟枕绿莎，旋移深处避惊波。\n晓来闲共渔人话，此去巴陵路几多。",
        "dynasty": "唐",
        "collection_info": null
    },
    {
        "uuid": "0666bdf31efb81c7b33c8cd6c7fc5f70",
        "title": "问春",
        "author": "王周",
        "content": "游丝垂幄雨依依，枝上红香片片飞。\n把酒问春因底意，为谁来后为谁归。",
        "dynasty": "唐",
        "collection_info": null
    },
    {
        "uuid": "eaa00ad72ec972b1e9fcfc5a4efcf34b",
        "title": "春荅",
        "author": "王周",
        "content": "花枝千万趁春开，三月瓓珊即自回。\n剩向东园种桃李，明年依旧为君来。",
        "dynasty": "唐",
        "collection_info": null
    },
    {
        "uuid": "3e420c70665d1c5112c580fec5521ed4",
        "title": "西塞山二首 一",
        "author": "王周",
        "content": "西塞名山立翠屏，浓岚横入半江青。\n千寻铁鏁无由问，石壁空存道者形。",
        "dynasty": "唐",
        "collection_info": null
    },
    {
        "uuid": "1f34804ef1b447ad6a20b86724e57246",
        "title": "西塞山二首 二",
        "author": "王周",
        "content": "匹妇顽然莫问因，匹夫何去望千春。\n翻思岵屺传诗什，举世曾无化石人。",
        "dynasty": "唐",
        "collection_info": null
    },
    {
        "uuid": "e7913d631081108621ec748c5bd87ec4",
        "title": "使风",
        "author": "王周",
        "content": "风起即千里，风回翻问津。\n沈思宦游者，何啻使风人。",
        "dynasty": "唐",
        "collection_info": null
    },
    {
        "uuid": "97f526e8240cc1ef88536cee0b8d129e",
        "title": "石首山",
        "author": "王周",
        "content": "首出崔嵬占上游，迥存浓翠向荆州。\n空闻别有回山力，却见长江曲尺流。",
        "dynasty": "唐",
        "collection_info": null
    },
    {
        "uuid": "3ba265b881f165817f2053478c340873",
        "title": "金口步",
        "author": "王周",
        "content": "两山鬬咽喉，羣石矗牙齿。\n行客无限怨，横吞一江水。",
        "dynasty": "唐",
        "collection_info": null
    },
    {
        "uuid": "91e359157d15b76ce0b5c6ffb1ce49d8",
        "title": "采桑女二首 一",
        "author": "王周",
        "content": "渡水采桑归，蚕老催上机。\n扎扎得盈尺，轻素何人衣。",
        "dynasty": "唐",
        "collection_info": null
    },
    {
        "uuid": "54a3cb84a152dd2c9b777f0246b7eaf1",
        "title": "采桑女二首 二",
        "author": "王周",
        "content": "采桑知蚕饥，投梭惜夜迟。\n谁夸罗绮丛，新画学月眉。",
        "dynasty": "唐",
        "collection_info": null
    },
    {
        "uuid": "6798d33173df504c512b7b95d327127e",
        "title": "渡溪",
        "author": "王周",
        "content": "渡溪溪水急，水溅罗衣湿。\n日暮犹未归，盈盈水边立。",
        "dynasty": "唐",
        "collection_info": null
    },
    {
        "uuid": "b95a5e2dfa1b99703f56b0b1aae138ab",
        "title": "落叶",
        "author": "王周",
        "content": "素律铄欲脆，青女妒復稀。\n月冷天风吹，叶叶干红飞。",
        "dynasty": "唐",
        "collection_info": null
    },
    {
        "uuid": "295c9518e2a15399118f84c14d2b21ee",
        "title": "宿疎陂驿",
        "author": "王周",
        "content": "秋染棠梨叶半红，荆州东望草平空。\n谁知孤宦天涯意，微雨萧萧古驿中。",
        "dynasty": "唐",
        "collection_info": null
    },
    {
        "uuid": "6766b446c774714bbeb41d65c594022e",
        "title": "再经秭归二首 一",
        "author": "王周",
        "content": "总角曾随上峡船，寻思如梦可悽然。\n夜来孤馆重来宿，枕底滩声似旧年。",
        "dynasty": "唐",
        "collection_info": null
    },
    {
        "uuid": "1a5d7b53a129ffd320f91ed0ec5843ec",
        "title": "再经秭归二首 二",
        "author": "王周",
        "content": "秭归城邑昔曾过，旧识无人奈老何。\n独有凄清难改处，月明闻唱竹枝歌。",
        "dynasty": "唐",
        "collection_info": null
    },
    {
        "uuid": "65e249a183635fc5a76e227ef4bf8393",
        "title": "霞",
        "author": "王周",
        "content": "拂拂生残晖，层层如裂绯。\n天风翦成片，疑作仙人衣。",
        "dynasty": "唐",
        "collection_info": null
    },
    {
        "uuid": "b8ad36c7038e589a05160ce578c2d425",
        "title": "巫山公署壁有无名氏戏书二韵",
        "author": "王周",
        "content": "南陵直上路盘盘，平地凌云势万端。\n堪笑巴民不厌足，更嫌山少画山看。",
        "dynasty": "唐",
        "collection_info": null
    },
    {
        "uuid": "e07cccc8752825e9f4543fd687c48362",
        "title": "道院",
        "author": "王周",
        "content": "白日人稀到，帘垂道院深。\n雨苔生古壁，雪雀聚寒林。\n忘虑凭三乐，消闲信五禽。\n谁知是官府，烟缕满鑪沈。",
        "dynasty": "唐",
        "collection_info": null
    },
    {
        "uuid": "8f05f9a69ef722d3830a8c691a2c79dd",
        "title": "会哙岑山人",
        "author": "王周",
        "content": "渝州江上忽相逢，说隐西山最上峰。\n略坐移时又分别，片云孤鹤一枝筇。",
        "dynasty": "唐",
        "collection_info": null
    },
    {
        "uuid": "993e16fec274457bb95725160f3eb751",
        "title": "巴江",
        "author": "王周",
        "content": "巴江江水色，一带浓蓝碧。\n仙女瑟瑟衣，风梭晚来织。",
        "dynasty": "唐",
        "collection_info": null
    },
    {
        "uuid": "77d3d2ac2adbf51c3c972fa447438f98",
        "title": "小园桃李始花偶以成咏",
        "author": "王周",
        "content": "桃李栽成艳格新，数枝留得小园春。\n半红半白无风雨，随分夭容解笑人。",
        "dynasty": "唐",
        "collection_info": null
    },
    {
        "uuid": "c5593966074f635736f12def01fb6506",
        "title": "公居",
        "author": "王周",
        "content": "公居门馆静，旅寄万州城。\n山共秋烟紫，霜幷夜月清。\n无愁干酒律，有句入诗评。\n何必须林下，方驰吏隐名。",
        "dynasty": "唐",
        "collection_info": null
    },
    {
        "uuid": "d1fb07646d01a2ce33631d7278985aac",
        "title": "富池口",
        "author": "王周",
        "content": "扁舟闲引望，望极更盘桓。\n山密碍江曲，雨多饶地寒。\n短莎烟苒苒，惊浪雪漫漫。\n难写愁何限，乡关在一端。",
        "dynasty": "唐",
        "collection_info": null
    },
    {
        "uuid": "effe95af83b900cb7193cb09acb0ba87",
        "title": "夔州病中",
        "author": "王周",
        "content": "隐几经旬疾未痊，孤灯孤驿若为眠。\n郡楼昨夜西风急，一一更筹到枕前。",
        "dynasty": "唐",
        "collection_info": null
    },
    {
        "uuid": "c230a5d0e9c04739ff28759275b7e650",
        "title": "题厅壁",
        "author": "王周",
        "content": "永日无他念，孤清吏隐心。\n竹声幷雪碎，溪色共烟深。\n数息闲凭几，缘情默寄琴。\n谁知同寂寞，相与结知音。",
        "dynasty": "唐",
        "collection_info": null
    },
    {
        "uuid": "a6e9f7790b7feae1dcec17bdad780a1c",
        "title": "过武宁县",
        "author": "王周",
        "content": "行过武宁县，初晴物景和。\n岸回惊水急，山浅见天多。\n细草浓蓝泼，轻烟匹练拖。\n晚来何处宿，一笛起渔歌。",
        "dynasty": "唐",
        "collection_info": null
    },
    {
        "uuid": "a24eb4da55725aa0288f04fcf48517bb",
        "title": "路次覆盆驿",
        "author": "王周",
        "content": "曾上青泥蜀道难，架空成路入云寒。\n如何却向巴东去，三十六盘天外盘。",
        "dynasty": "唐",
        "collection_info": null
    },
    {
        "uuid": "52035b72adc2f3b449697dc74b7273e4",
        "title": "藕池阻风寄同行抚牧裘驾",
        "author": "王周",
        "content": "船樯相望荆江中，岸芦汀树烟蒙蒙。\n路闻堤缺水如箭，未知何日生南风。",
        "dynasty": "唐",
        "collection_info": null
    },
    {
        "uuid": "509950c86771c15d5ea5eaa999a5b416",
        "title": "无题二首 一",
        "author": "王周",
        "content": "冰雪肌肤力不胜，落花飞絮遶风亭。\n不知何事秋韆下，蹙破愁眉两点青。",
        "dynasty": "唐",
        "collection_info": null
    },
    {
        "uuid": "4a6e636732f5f13bf74789c2628a56cf",
        "title": "无题二首 二",
        "author": "王周",
        "content": "梨花如雪已相迷，更被惊乌半夜啼。\n帘捲玉楼人寂寂，一钩新月未沈西。",
        "dynasty": "唐",
        "collection_info": null
    },
    {
        "uuid": "c8435cd8a5175f8da2b685a4cdaca283",
        "title": "泊巴东",
        "author": "王周",
        "content": "偶泊巴东古县前，宦情乡思两绵绵。\n不堪蜡炬烧残泪，雨打船窗半夜天。",
        "dynasty": "唐",
        "collection_info": null
    },
    {
        "uuid": "22372c51c6231839d34f80156f4095b4",
        "title": "道中未开木杏花",
        "author": "王周",
        "content": "粉英香萼一般般，无限行人立马看。\n村女浴蚕桑柘绿，枉将颜色忍春寒。",
        "dynasty": "唐",
        "collection_info": null
    },
    {
        "uuid": "a1c28b7ee2a675a1e6125103715ebc3a",
        "title": "西山晚景",
        "author": "王周",
        "content": "公局长清淡，池亭晚景中。\n蔗竿闲倚碧，莲朵静淹红。\n半引弯弯月，微生飋飋风。\n无思復无虑，此味几人同。",
        "dynasty": "唐",
        "collection_info": null
    },
    {
        "uuid": "b784716943eea40799054136c14a3abf",
        "title": "自和",
        "author": "王周",
        "content": "一片残阳景，朦胧淡月中。\n兰芽纡嫩紫，棃颊抹生红。\n琴阮资清格，冠簪养素风。\n烟霄半知足，吏隐少相同。",
        "dynasty": "唐",
        "collection_info": null
    },
    {
        "uuid": "1194b796de42dc88a38d295c5fbf2224",
        "title": "齿落词",
        "author": "王周",
        "content": "己卯至庚辰，仲夏晦之暮。\n吾齿右排上，一齿脱而去。\n呼吸缺吾防，咀嚼欠吾助。\n年籥惜不返，日驭走为蠹。\n唇亡得无寒，舌在从何诉。\n辅车宜长依，髮肤可增惧。\n不须考前古，聊且为近喻。\n有如云中雨，雨散绝回顾。\n有如枝上叶，叶脱难再附。\n白髮非独愁，红颜岂私驻。\n何必郁九回，何必牵百虑。\n开尊復开怀，引笔作长句。",
        "dynasty": "唐",
        "collection_info": null
    },
    {
        "uuid": "abdbb4262439be52e7ffe64c660b6edf",
        "title": "淘金碛",
        "author": "王周",
        "content": "画船晚过淘金碛，不见黄金惟见石。\n犹恐黄金价未高，见得锱铢几多力。",
        "dynasty": "唐",
        "collection_info": null
    },
    {
        "uuid": "8cb0dd87628e28200983d446d509fea9",
        "title": "施南路偶书",
        "author": "王周",
        "content": "大石岭南梅欲发，南陵陂上雪初飞。\n苦无酒解愁成阵，又附兰桡向秭归。",
        "dynasty": "唐",
        "collection_info": null
    },
    {
        "uuid": "66b5a3288d54e2798fd5bfc536b78917",
        "title": "大石岭驿梅花",
        "author": "王周",
        "content": "仙中姑射接瑶姬，成阵清香拥路岐。\n半出驿墙谁画得，雪英相倚两三枝。",
        "dynasty": "唐",
        "collection_info": null
    },
    {
        "uuid": "f534f934e64747cee818fbebe2c2cc56",
        "title": "赠怤师",
        "author": "王周",
        "content": "水中有片月，照耀婵娟姿。\n庭前有孤栢，竦秀岁寒期。\n坚然物莫迁，寂焉心为师。\n声发响必荅，形存影即随。\n雪花安结子，雪叶宁附枝。\n兰死不改香，井寒岂生澌。\n晨鑪烟褭褭，病髮霜丝丝。\n丈室冰凛冽，一衲云离披。\n顾此名利场，得不惭冠绥。",
        "dynasty": "唐",
        "collection_info": null
    },
    {
        "uuid": "48b9aacde5985c87cc2753d9046267f4",
        "title": "游仙都观",
        "author": "王周",
        "content": "冷杉枯栢路盘空，毛髮生寒略略风。\n两汉真仙在何处，巡香行遶蘂珠宫。",
        "dynasty": "唐",
        "collection_info": null
    },
    {
        "uuid": "1ddbe8fefc7b5674309275ba40da3f78",
        "title": "志峡船具诗 梢",
        "author": "王周",
        "content": "制之居首尾，俾之辨斜正。\n首动尾聿随，斜取正为定。\n有如提吏笔，有如执时柄。\n有如秉师律，有如宣命令。\n守彼方与直，得其刚且劲。\n既能济险难，何畏涉辽敻。\n招招俾作主，泛泛实司命。\n风乌愧斟酌，画鹢空辉映。\n古人存丰规，猗欤聊引证。",
        "dynasty": "唐",
        "collection_info": null
    },
    {
        "uuid": "10e18d719f5dc58b31742a1ff62cb262",
        "title": "志峡船具诗 艣",
        "author": "王周",
        "content": "用之大曰舻，冠乎小者楫。\n通津既能济，巨浸即横涉。\n身之使者颊，虎之拏者爪。\n鱼之拨者鬣，弩之进者筴。\n此实为相须，相须航一叶。",
        "dynasty": "唐",
        "collection_info": null
    },
    {
        "uuid": "cebf1ae37e9f413d4ebcd791636f5e82",
        "title": "志峡船具诗 戙",
        "author": "王周",
        "content": "箭飞峡中水，锯立峡中石。\n峡与水为隘，水与石相击。\n濆为生险艰，声发甚霹雳。\n三老航一叶，百丈空千尺。\n苍黄徒尔为，倏忽何可测。\n篙之小难制，戙之独有力。\n猗嗟戙之为，彬彬坚且直。\n有如用武人，森森矗戈戟。\n有如敢言士，落落吐胸臆。\n拯危居坦夷，济险免兢惕。\n志彼哲匠心，俾其来者识。",
        "dynasty": "唐",
        "collection_info": null
    },
    {
        "uuid": "c7941078314fb231f8be0c79c31888a5",
        "title": "志峡船具诗 百丈",
        "author": "王周",
        "content": "少尝侍先君，余闲诵白氏。\n始得入峡诗，深味作诗旨。\n云有万仞山，云有千丈水。\n自念坎壈时，尤多兢慎理。\n山束峡如口，水漱石如齿。\n孤舟行其中，薄冰犹坦履。\n孱颜屹焉立，汹涌勃然起。\n百丈为前牵，万险即平砥。\n破之以篔筜，续之以麻枲。\n砺之坚以节，引之直如矢。\n杼轴连半空，长短随两涘。\n铁锁枉驰名，锦缆谩称美。\n长绳岂能繫，朽索何足拟。\n苟非𦁤之为，胡可力行此。",
        "dynasty": "唐",
        "collection_info": null
    },
    {
        "uuid": "c2b06e042ec000c6cee47daab0f52019",
        "title": "早春西园",
        "author": "王周",
        "content": "引步携筇竹，西园小径通。\n雪欹梅蔕绿，春入杏梢红。\n静意崖穿溜，孤愁笛破空。\n如何将此景，收拾向图中。",
        "dynasty": "唐",
        "collection_info": null
    },
    {
        "uuid": "3770f053fba258016b9a6da5a390a419",
        "title": "金盘草诗",
        "author": "王周",
        "content": "今春从南陵，得草名金盘。\n金盘有仁性，生在林一端。\n根节岁一节，食之甘而酸。\n风俗竞采掇，俾人防急难。\n巴中虵虺毒，解之如走丸。\n巨叶展六出，软干分长竿。\n摇摇绿玉活，褭褭香荷寒。\n世云暑酷月，郁有神物看。\n天之产于此，意欲生民安。\n今之为政者，何不反此观。\n知彼苛且猛，慎勿虐而残。\n一物苟失所，万金惟可叹。\n莫并蒿与莱，岂羡芝及兰。\n勤渠护根本，栽植当庭栏。\n寄言好生者，休说神仙丹。",
        "dynasty": "唐",
        "collection_info": null
    },
    {
        "uuid": "4f24998981363dcad91f146ee7d3731a",
        "title": "和程刑部三首 公会亭",
        "author": "王周",
        "content": "公事公言地，标名姓必臧。\n江山如得助，谈笑若为妨。\n均赋乡原肃，详刑郡邑康。\n官箴居座右，夙夜算难忘。",
        "dynasty": "唐",
        "collection_info": null
    },
    {
        "uuid": "fc6f471d739c086a4fa162548192ad27",
        "title": "和程刑部三首 碧鲜亭",
        "author": "王周",
        "content": "飋飋笼清籁，萧萧鏁翠阴。\n向高思尽节，从直美虚心。\n迥砌滋苍藓，幽窗伴素琴。\n公余时引步，一径静中深。",
        "dynasty": "唐",
        "collection_info": null
    },
    {
        "uuid": "ec02a8281c5c7f30bd1d6284a865a120",
        "title": "和程刑部三首 清涟閤",
        "author": "王周",
        "content": "照影翻窗绮，层纹滉额波。\n丝青迷岸柳，茸绿蘸汀莎。\n片雪翘饥鹭，孤香卷嫩荷。\n凭栏堪入画，时听竹枝歌。",
        "dynasty": "唐",
        "collection_info": null
    },
    {
        "uuid": "609d2a6ebf634ff153097bfa80952826",
        "title": "自喻",
        "author": "王周",
        "content": "予念天之生，生本空疎器。\n五岁禀慈训，愤悱读书志。\n七岁辨声律，勤苦会诗赋。\n九岁执公卷，倜傥干名意。\n乞荐乡老书，幸会春官试。\n折桂愧巍峩，依莲何气味。\n性拙绝不佞，才短无余地。\n前年会知己，荐章实非据。\n宁见民说平，空荷君恩寄。\n瞿唐抵巴渝，往来名揽辔。\n孤舟一水中，艰险实可畏。\n羣操百丈牵，临难无苟避。\n濆向江底发，水在石中沸。\n槌鼓称打宽，繫纫呼下纬。\n善恶胡可分，死生何足讳。\n骑衡与垂堂，非不知前喻。\n临渊与履冰，非不知深虑。\n我今縻搢绅，善地谁人致。\n城孤与社鼠，巧佞谁从庇。\n奴颜与婢膝，丑直谁从媚。\n妻儿敻限越，容颜几憔悴。\n致身霄汉人，呝嚱尽贤智。",
        "dynasty": "唐",
        "collection_info": null
    },
    {
        "uuid": "4cbb79ef128cdc7dfe3d8a8bdc6c4615",
        "title": "巫山庙",
        "author": "王周",
        "content": "庙前溪水流潺潺，庙中修竹声珊珊。\n襄王一梦杳难问，晚晴天气归云闲。",
        "dynasty": "唐",
        "collection_info": null
    },
    {
        "uuid": "7d236d6f9ade98efec87448e9360be52",
        "title": "下瞿塘寄时同年",
        "author": "王周",
        "content": "春寒天气下瞿塘，大壤溪前柳线长。\n须信孤云是孤宦，莫将乡思附归艎。",
        "dynasty": "唐",
        "collection_info": null
    },
    {
        "uuid": "b2e3c8bf12b877944becb323967d00f8",
        "title": "和杜运使巴峡地暖节物与中土异黯然有感诗三首 一",
        "author": "王周",
        "content": "随柳参差破绿芽，此中依约欲飞花。\n春光是处伤离思，何况归期未有涯。",
        "dynasty": "唐",
        "collection_info": null
    },
    {
        "uuid": "855144ab041729c5598a2b490dcbe5b8",
        "title": "和杜运使巴峡地暖节物与中土异黯然有感诗三首 二",
        "author": "王周",
        "content": "始看菊蘂开篱下，又见梅花寄岭头。\n揽辔巴西官局冷，几凭春酒沃乡愁。",
        "dynasty": "唐",
        "collection_info": null
    },
    {
        "uuid": "32cdf12d56db1d879e49b5dcdebae6e7",
        "title": "和杜运使巴峡地暖节物与中土异黯然有感诗三首 三",
        "author": "王周",
        "content": "花品姚黄冠洛阳，巴中春早羡孤芳。\n不知别有栽培力，流咏新诗与激昂。",
        "dynasty": "唐",
        "collection_info": null
    },
    {
        "uuid": "f8d4d13c7a4cd94e705500072b1eee82",
        "title": "施南太守以猨儿为寄作诗答之",
        "author": "王周",
        "content": "虞人初获酉江西，长臂难将意马齐。\n今日未啼头已白，不堪深入白云啼。",
        "dynasty": "唐",
        "collection_info": null
    },
    {
        "uuid": "8f409adb979565de2fd4aaf98687ac50",
        "title": "巫庙",
        "author": "王周",
        "content": "巴水走若箭，峡山开如屏。\n汹涌匹练白，𡷾崒浓蓝青。\n崖空蓄云雨，滩恶惊雷霆。\n神仙宅幽邃，庙貌横杳冥。\n隐约可一梦，缥缈余千龄。\n名利有所役，舟楫无暂停。\n悉宰垂[肸]蠁，祠祷希安宁。\n鵶鵶尔何物，飞飞来庙庭。\n纷纷扬寥泬，远近随虚舲。\n铁石砺觜爪，金碧辉光翎。\n翔集託阴险，鹐啄贪羶腥。\n日既恃威福，岁久为精灵。\n依草与附木，诬诡殊不经。\n城狐与社鼠，琐细何足听。\n况乎人假人，心阔吞沧溟。",
        "dynasty": "唐",
        "collection_info": null
    },
    {
        "uuid": "27903670be11299d5329ae3719dbce06",
        "title": "岳州众湖阻风二首",
        "author": "王周",
        "content": "众湖湖口系兰船，睡起中餐又却眠。\n风伯如何解回怒，数宵樯倚碧芦烟。\n偶系扁舟枕绿莎，旋移深处避惊波。\n晓来闲共渔人话，此去巴陵路几多。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "51b2b6fac848b9f9fc2d265ddbd4e758",
        "title": "春答",
        "author": "王周",
        "content": "花枝千万趁春开，三月瓓珊即自回。\n剩向东园种桃李，明年依旧为君来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "0960e354fe9d446b06278b5550bdf7be",
        "title": "西塞山二首",
        "author": "王周",
        "content": "西塞名山立翠屏，浓岚横入半江青。\n千寻铁锁无由问，石壁空存道者形。\n匹妇顽然莫问因，匹夫何去望千春。\n翻思岵屺传诗什，举世曾无化石人。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "3cf31ee77d670f9d1bb4adaedcc659f6",
        "title": "金口步",
        "author": "王周",
        "content": "两山斗咽喉，群石矗牙齿。\n行客无限愁，横吞一江水。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "60c2885b3e4b29ba25054f69b45863ff",
        "title": "采桑女二首",
        "author": "王周",
        "content": "渡水采桑归，蚕老催上机。\n扎扎得盈尺，轻素何人衣。\n采桑知蚕饥，投梭惜夜迟。\n谁夸罗绮丛，新画学月眉。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "66482a6dfd2efa2e053b8dc47b591ac1",
        "title": "落叶",
        "author": "王周",
        "content": "素律铄欲脆，青女妒复稀。\n月冷天风吹，叶叶干红飞。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "9b874066900d5e062bfc46ae88d66816",
        "title": "宿疏陂驿",
        "author": "王周",
        "content": "秋染棠梨叶半红，荆州东望草平空。\n谁知孤宦天涯意，微雨萧萧古驿中。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "5a1b7ab6391cc5db14e26d7c0b0b1014",
        "title": "再经秭归二首",
        "author": "王周",
        "content": "总角曾随上峡船，寻思如梦可凄然。\n夜来孤馆重来宿，枕底滩声似旧年。\n秭归城邑昔曾过，旧识无人奈老何。\n独有凄清难改处，月明闻唱竹枝歌。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "8add60223acbf4879b58a6a2553ca50a",
        "title": "霞",
        "author": "王周",
        "content": "拂拂生残晖，层层如裂绯。\n天风剪成片，疑作仙人衣。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "5b62aaa7e4924044fb600cd18c5371ae",
        "title": "道院",
        "author": "王周",
        "content": "白日人稀到，帘垂道院深。\n雨苔生古壁，雪雀聚寒林。\n忘虑凭三乐，消閒信五禽。\n谁知是官府，烟缕满炉沈。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "9474dfb7177bdbe3665052e0ca8309dd",
        "title": "小园桃李始花，偶以成咏",
        "author": "王周",
        "content": "桃李栽成艳格新，数枝留得小园春。\n半红半白无风雨，随分夭容解笑人。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "7dd9fa20312da6ee51c8427fe703b251",
        "title": "公居",
        "author": "王周",
        "content": "公居门馆静，旅寄万州城。\n山共秋烟紫，霜并夜月清。\n无愁干酒律，有句入诗评。\n何必须林下，方驰吏隐名。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "2dbac20a5935c154a3d07ec02afd8759",
        "title": "题厅壁",
        "author": "王周",
        "content": "永日无他念，孤清吏隐心。\n竹声并雪碎，溪色共烟深。\n数息闲凭几，缘情默寄琴。\n谁知同寂寞，相与结知音。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "47a39940eb63668cd3b363cfc60a110a",
        "title": "藕池阻风，寄同行抚牧裘驾",
        "author": "王周",
        "content": "船樯相望荆江中，岸芦汀树烟蒙蒙。\n路间堤缺水如箭，未知何日生南风。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "59bf011d43b754a510b5234b883ef2e2",
        "title": "无题二首",
        "author": "王周",
        "content": "冰雪肌肤力不胜，落花飞絮绕风亭。\n不知何事秋千下，蹙破愁眉两点青。\n梨花如雪已相迷，更被惊乌半夜啼。\n帘卷玉楼人寂寂，一钩新月未沈西。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "04d28cc9b1b75dd9a729e1e8f2a1ce68",
        "title": "西山晚景",
        "author": "王周",
        "content": "公局长清淡，池亭晚景中。\n蔗竿闲倚碧，莲朵静淹红。\n半引弯弯月，微生飋飋风。\n无思复无虑，此味几人同。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "277c4147996d6486266173375056cc95",
        "title": "自和",
        "author": "王周",
        "content": "一片残阳景，朦胧淡月中。\n兰芽纡嫩紫，梨颊抹生红。\n琴阮资清格，冠簪养素风。\n烟霄半知足，吏隐少相同。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "0bbaea04712398da19cbd98e1bdad75c",
        "title": "齿落词",
        "author": "王周",
        "content": "己卯至庚辰，仲夏晦之暮。\n吾齿右排上，一齿脱而去。\n呼吸缺吾防，咀嚼欠吾助。\n年龠惜不返，日驭走为蠹。\n唇亡得无寒，舌在从何诉。\n辅车宜长依，发肤可增惧。\n不须考前古，聊且为近喻。\n有如云中雨，雨散绝回顾。\n有如枝上叶，叶脱难再附。\n白髮非独愁，红颜岂私驻。\n何必郁九回，何必牵百虑。\n开尊复开怀，引笔作长句。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "bb9412a215af72eea3c9daea73dc9f0d",
        "title": "施南路偶书",
        "author": "王周",
        "content": "大石岭头梅欲发，南陵陂上雪初飞。\n苦无酒解愁成阵，又附兰桡向秭归。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "73be366cdeaa7b091c915fec61373424",
        "title": "赠怤师",
        "author": "王周",
        "content": "水中有片月，照耀婵娟姿。\n庭前有孤柏，竦秀岁寒期。\n坚然物莫迁，寂焉心为师。\n声发响必答，形存影即随。\n雪花安结子，雪叶宁附枝。\n兰死不改香，井寒岂生澌。\n晨炉烟袅袅，病发霜丝丝。\n丈室冰凛冽，一衲云离披。\n顾此名利场，得不惭冠绥。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "16f036c255f43776df153780e8e73e16",
        "title": "游仙都观",
        "author": "王周",
        "content": "冷杉枯柏路盘空，毛髮生寒略略风。\n两汉真仙在何处，巡香行绕蕊珠宫。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "b7a5fb8a5677b60049ba3cd79c518a71",
        "title": "志峡船具诗：梢",
        "author": "王周",
        "content": "制之居首尾，俾之辨斜正。\n首动尾聿随，斜取正为定。\n有如提吏笔，有如执时柄。\n有如秉师律，有如宣命令。\n守彼方与直，得其刚且劲。\n既能济险难，何畏涉辽夐。\n招招俾作主，泛泛实司命。\n风乌愧斟酌，画鹢空辉映。\n古人存丰规，猗欤聊引证。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "7d11241e41e59d3d8b99b13af7c0e890",
        "title": "志峡船具诗：橹",
        "author": "王周",
        "content": "用之大曰橹，冠乎小者楫。\n通津既能济，巨浸即横涉。\n身之使者颊，虎之拏者爪。\n鱼之拨者鬣，弩之进者筴。\n此实为相须，相须航一叶。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "ec06dff91281e5e856068d1e10c7a6e0",
        "title": "志峡船具诗：戙",
        "author": "王周",
        "content": "箭飞峡中水，锯立峡中石。\n峡与水为隘，水与石相击。\n濆为生险艰，声发甚霹雳。\n三老航一叶，百丈空千尺。\n苍黄徒尔为，倏忽何可测。\n篙之小难制，戙之独有力。\n猗嗟戙之为，彬彬坚且直。\n有如用武人，森森矗戈戟。\n有如敢言士，落落吐胸臆。\n拯危居坦夷，济险免兢惕。\n志彼哲匠心，俾其来者识。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "80d1fd417e049b4102ff25ecf2a703b7",
        "title": "志峡船具诗：百丈",
        "author": "王周",
        "content": "少尝侍先君，余闲诵白氏。\n始得入峡诗，深味作诗旨。\n云有万仞山，云有千丈水。\n自念坎壈时，尤多兢慎理。\n山束峡如口，水漱石如齿。\n孤舟行其中，薄冰犹坦履。\n孱颜屹焉立，汹涌勃然起。\n百丈为前牵，万险即平砥。\n破之以筼筜，续之以麻枲。\n砺之坚以节，引之直如矢。\n杼轴连半空，长短随两涘。\n铁锁枉驰名，锦缆谩称美。\n长绳岂能系，朽索何足拟。\n苟非dJ之为，胡可力行此。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "edbe860a9d3e00ce4d105749ee5a118e",
        "title": "早春西园",
        "author": "王周",
        "content": "引步携筇竹，西园小径通。\n雪欹梅蒂绿，春入杏梢红。\n静意崖穿溜，孤愁笛破空。\n如何将此景，收拾向图中。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "13f2fc22abd6e0077bfbe676d2cbf2d3",
        "title": "金盘草诗",
        "author": "王周",
        "content": "今春从南陵，得草名金盘。\n金盘有仁性，生在林一端。\n根节岁一节，食之甘而酸。\n风俗竞采掇，俾人防急难。\n巴中蛇虺毒，解之如走丸。\n巨叶展六出，软干分长竿。\n摇摇绿玉活，袅袅香荷寒。\n世云暑酷月，郁有神物看。\n天之产于此，意欲生民安。\n今之为政者，何不反此观。\n知彼苛且猛，慎勿虐而残。\n一物苟失所，万金惟可叹。\n莫并蒿与莱，岂羡芝及兰。\n勤渠护根本，栽植当庭栏。\n寄言好生者，休说神仙丹。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "1cc12c14fc1f9e7f02666b19e57af1ec",
        "title": "和程刑部三首：公会亭",
        "author": "王周",
        "content": "公事公言地，标名姓必臧。\n江山如得助，谈笑若为妨。\n均赋乡原肃，详刑郡邑康。\n官箴居座右，夙夜算难忘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "42d3c34c6edb44828a349422951d6014",
        "title": "和程刑部三首：碧鲜亭",
        "author": "王周",
        "content": "飋飋笼清籁，萧萧锁翠阴。\n向高思尽节，从直美虚心。\n迥砌滋苍藓，幽窗伴素琴。\n公余时引步，一径静中深。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "bf6a34bfdbb1c39371b5595efd5f8885",
        "title": "和程刑部三首：清涟合",
        "author": "王周",
        "content": "照影翻窗绮，层纹滉额波。\n丝青迷岸柳，茸绿蘸汀莎。\n片雪翘饥鹭，孤香卷嫩荷。\n凭栏堪入画，时听竹枝歌。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "587b7fddf1fecbda93f891c29f93359e",
        "title": "自喻",
        "author": "王周",
        "content": "予念天之生，生本空疏器。\n五岁禀慈训，愤悱读书志。\n七岁辨声律，勤苦会诗赋。\n九岁执公卷，倜傥干名意。\n乞荐乡老书，幸会春官试。\n折桂愧巍峨，依莲何气味。\n性拙绝不佞，才短无余地。\n前年会知己，荐章实非据。\n宁见民说平，空荷君恩寄。\n瞿唐抵巴渝，往来名揽辔。\n孤舟一水中，艰险实可畏。\n群操百丈牵，临难无苟避。\n濆向江底发，水在石中沸。\n槌鼓称打宽，系纫呼下纬。\n善恶胡可分，死生何足讳。\n骑衡与垂堂，非不知前喻。\n临渊与履冰，非不知深虑。\n我今縻搢绅，善地谁人致。\n城狐与社鼠，巧佞谁从庇。\n奴颜与婢膝，丑直谁从媚。\n妻儿夐限越，容颜几憔悴。\n致身霄汉人，呃嚱尽贤智。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "82bd45318296fa62a4c5b238fb32562e",
        "title": "下瞿塘寄时同年",
        "author": "王周",
        "content": "春寒天气下瞿塘，大壤溪前柳线长。\n须信孤云似孤宦，莫将乡思附归艎。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "8c3736b3de0431ad9c1a53ac84ebc811",
        "title": "和杜运使巴峡地暖节物与中土异黯然有感诗三首",
        "author": "王周",
        "content": "随柳参差破绿芽，此中依约欲飞花。\n春光是处伤离思，何况归期未有涯。\n始看菊蕊开篱下，又见梅花寄岭头。\n揽辔巴西官局冷，几凭春酒沃乡愁。\n花品姚黄冠洛阳，巴中春早羡孤芳。\n不知别有栽培力，流咏新诗与激昂。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "6bc3c076bea8c7626166380d299f2089",
        "title": "施南太守以猿儿为寄作诗答之",
        "author": "王周",
        "content": "虞人初获酉江西，长臂难将意马齐。\n今日未啼头已白，不堪深入白云啼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    },
    {
        "uuid": "403fd013e51144d38889cbd7e1e9b840",
        "title": "巫庙",
        "author": "王周",
        "content": "巴水走若箭，峡山开如屏。\n汹涌匹练白，崷崒浓蓝青。\n崖空蓄云雨，滩恶惊雷霆。\n神仙宅幽邃，庙貌横杳冥。\n隐约可一梦，缥缈余千龄。\n名利有所役，舟楫无暂停。\n悉窣垂肸蚃，祠祷希安宁。\n鸦鸦尔何物，飞飞来庙庭。\n纷纷扬寥泬，远近随虚舲。\n铁石砺觜爪，金碧辉光翎。\n翔集托阴险，鹐啄贪膻腥。\n日既恃威福，岁久为精灵。\n依草与附木，诬诡殊不经。\n城狐与社鼠，琐细何足听。\n况乎人假人，心阔吞沧溟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十五"
        }
    }
]