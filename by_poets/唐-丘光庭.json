[
    {
        "uuid": "0c6f44b4409652d0b520441a91c8a6bc",
        "title": "补新宫 一",
        "author": "丘光庭",
        "content": "奂奂新宫，礼乐其融。\n尔德惟贤，尔□维忠。\n为忠以公，斯筵是同。\n人之醉我，与我延宾。",
        "dynasty": "唐",
        "collection_info": null
    },
    {
        "uuid": "083609aabfa86ae059f7ae61cb9d6858",
        "title": "补新宫 二",
        "author": "丘光庭",
        "content": "奂奂新宫，既奂而轮。\n其固如山，其俨如云。\n其寝斯安，□□□分。\n我既考落，以燕羣臣。",
        "dynasty": "唐",
        "collection_info": null
    },
    {
        "uuid": "853e90e62ee2c2b2ce9d1f363b6e8706",
        "title": "补新宫 三",
        "author": "丘光庭",
        "content": "奂奂新宫，既祭既延。\n我□□镛，于以醉贤。\n有礼无愆，我有斯宫。\n斯宫以安，康后万年。",
        "dynasty": "唐",
        "collection_info": null
    },
    {
        "uuid": "163efc3001d9b3d77548bc21099477bf",
        "title": "补茅鸱 一",
        "author": "丘光庭",
        "content": "茅鸱茅鸱，无集我冈。\n汝食汝饱，莫我为祥。\n愿弹去汝，来彼凤凰。\n来彼凤凰，其仪有章。",
        "dynasty": "唐",
        "collection_info": null
    },
    {
        "uuid": "328988e060f5a4a00a21f338450f1f77",
        "title": "补茅鸱 二",
        "author": "丘光庭",
        "content": "茅鸱茅鸱，无啄我雀。\n汝食汝饱，莫我肯略。\n愿弹去汝，来彼瑞鹊。\n来彼瑞鹊，其音可乐。",
        "dynasty": "唐",
        "collection_info": null
    },
    {
        "uuid": "8d47a4ba0f2de81d80a126a7ada0abf3",
        "title": "补茅鸱 三",
        "author": "丘光庭",
        "content": "茅鸱茅鸱，无搏鷅鹠。\n汝食汝饱，莫我为休。\n愿弹去汝，来彼鸤鸠。\n来彼鸤鸠，食子其周。",
        "dynasty": "唐",
        "collection_info": null
    },
    {
        "uuid": "586c187787a1ada1fcd619e4b67f358f",
        "title": "补茅鸱 四",
        "author": "丘光庭",
        "content": "茅鸱茅鸱，无㗲我陵。\n汝食汝饱，莫我好声。\n愿弹去汝，来彼苍鹰。\n来彼苍鹰，祭鸟是征。",
        "dynasty": "唐",
        "collection_info": null
    },
    {
        "uuid": "885dab1dcf87f5e81d7fe0c26274c784",
        "title": "补新宫",
        "author": "丘光庭",
        "content": "奂奂新宫，礼乐其融。\n尔德惟贤，尔□维忠。\n为忠以公，斯筵是同。\n人之醉我，与我延宾。\n奂奂新宫，既奂而轮。\n其固如山，其俨如云。\n其寝斯安，□□□分。\n我既考落，以燕群臣。\n奂奂新宫，既祭既延。\n我□□镛，于以醉贤。\n有礼无愆，我有斯宫。\n斯宫以安，康后万年。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十八"
        }
    },
    {
        "uuid": "0d1d3bc5a38dfad69ec5ed23ca3efbd1",
        "title": "补茅鸱",
        "author": "丘光庭",
        "content": "茅鸱茅鸱，无集我冈。\n汝食汝饱，莫我为祥。\n愿弹去汝，来彼凤凰。\n来彼凤凰，其仪有章。\n茅鸱茅鸱，无啄我雀。\n汝食汝饱，莫我肯略。\n愿弹去汝，来彼瑞鹊。\n来彼瑞鹊，其音可乐。\n茅鸱茅鸱，无搏鷅鹠。\n汝食汝饱，莫我为休。\n愿弹去汝，来彼鸤鸠。\n来彼鸤鸠，食子其周。\n茅鸱茅鸱，无ew我陵。\n汝食汝饱，莫我好声。\n愿弹去汝，来彼苍鹰。\n来彼苍鹰，祭鸟是征。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十八"
        }
    }
]