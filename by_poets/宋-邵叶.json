[
    {
        "uuid": "4b1bd28b329c007f025433d9cb43da10",
        "title": "击瓯楼",
        "author": "邵叶",
        "content": "驻旌元帅遗风在，击缶高人逸兴酣。\n水转巴文清溜急，山连蒙岫翠光涵。",
        "dynasty": "宋",
        "collection_info": null
    },
    {
        "uuid": "461d98553a4caed9b1b8984c40168253",
        "title": "麓阴亭",
        "author": "邵叶",
        "content": "山腰路转响湾泉，一径悠然陟翠巅。\n满眼祥云绕法供，刊岩瑞像俨金仙。\n元戎孝感诸天护，古木歌题峭壁镌。\n俯仰岩亭尽幽绝，夜深灯火更流连。",
        "dynasty": "宋",
        "collection_info": null
    }
]