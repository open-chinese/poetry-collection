[
    {
        "uuid": "39c52e6ca6861287a670544c14649f62",
        "title": "瑞鹧鸪 底事秋英色压黄",
        "author": "史铸",
        "content": "底事秋英色压黄。\n喜行春令惜红妆。\n谢天分付千年品，特地搀先九日香。\n陶令骇观须把酒，崔生瞥见误成章。\n蜂情蝶思兼迷了，采蕊还如媚景忙。",
        "dynasty": "宋",
        "collection_info": null
    },
    {
        "uuid": "cd618d61e93b0630a8cb5eed979ff721",
        "title": "寿客",
        "author": "史铸",
        "content": "东篱寂寞旧家乡，头白天生鬚又黄。\n岁岁相陪重九宴，主人传得引年方。",
        "dynasty": "宋",
        "collection_info": null
    },
    {
        "uuid": "d8bbdd1d1bbd79cf41ffc9d16f1ec932",
        "title": "胜金黄",
        "author": "史铸",
        "content": "篱下秋深花正敷，煌煌金彩照吾庐。\n维扬贡品虽称贵，颜色看来反不如。",
        "dynasty": "宋",
        "collection_info": null
    },
    {
        "uuid": "c8e366559b4134db8771438595e908cc",
        "title": "御爱黄",
        "author": "史铸",
        "content": "贵品传来自禁中，色鲜如柘恍迷蜂。\n作歌亦见钟情重，承眷应曾遇德宗。",
        "dynasty": "宋",
        "collection_info": null
    },
    {
        "uuid": "a5f55daa099bb29df14712dee1ffb9bb",
        "title": "御袍黄",
        "author": "史铸",
        "content": "秋晚司花逞巧工，解将柘色染幽丛。\n待看开向丹墀畔，宛与君王服饰同。",
        "dynasty": "宋",
        "collection_info": null
    },
    {
        "uuid": "c9af87da78a6f84a30594824e0afb82b",
        "title": "九日黄  其一",
        "author": "史铸",
        "content": "露丛花发例皆迟，异品敷金不诡随。\n应节及时真可爱，登高且把泛瑶巵。",
        "dynasty": "宋",
        "collection_info": null
    },
    {
        "uuid": "dc3caf04a062c631103ce771bdcfb47a",
        "title": "九日黄  其二",
        "author": "史铸",
        "content": "应时寒蘂拆秋含，晃耀良金色可参。\n似遇道人殷七七，故开佳节日三三。",
        "dynasty": "宋",
        "collection_info": null
    },
    {
        "uuid": "2c3f5dd1c6c7ee02fbe7d62eb239e04d",
        "title": "金钱菊  其一",
        "author": "史铸",
        "content": "阴阳铸出遶篱边，露洗风磨色灿然。\n未解济贫行世上，且图买笑向樽前。",
        "dynasty": "宋",
        "collection_info": null
    },
    {
        "uuid": "5e325bb65bf7f3b4f01a860de6d3f1fa",
        "title": "金钱菊  其二",
        "author": "史铸",
        "content": "天女将图买断秋，筭来白帝价难酬。\n金钱满閤翻嫌富，撒向幽丛竟不收。",
        "dynasty": "宋",
        "collection_info": null
    },
    {
        "uuid": "aa526a6c641784d158e14ee00f91e4db",
        "title": "金丝菊",
        "author": "史铸",
        "content": "染人徒染金丝色，侍女谩歌金缕衣。\n争似黄花得天巧，织成纹绺不须机。",
        "dynasty": "宋",
        "collection_info": null
    },
    {
        "uuid": "dff72e9e5e11a3e8e92bb7a73e23be00",
        "title": "金铃菊",
        "author": "史铸",
        "content": "化工写出烂盈枝，颗颗光明耀竹篱。\n赏翫佳人应笑道，待教繫向雪狮儿。",
        "dynasty": "宋",
        "collection_info": null
    },
    {
        "uuid": "140b0ec11fab2ca1ec4db71a6452e8be",
        "title": "金连菊",
        "author": "史铸",
        "content": "迥出娇红媚一川，风刀细镂耀篱边。\n不妨捧向孩儿手，留取清香在佛前。",
        "dynasty": "宋",
        "collection_info": null
    },
    {
        "uuid": "6457b935647d90f491570dca880f77a8",
        "title": "侧金盏",
        "author": "史铸",
        "content": "圆模罗列占东篱，西帝赐来宫样奇。\n疑是花神清酌罢，尽教放处不妨欹。",
        "dynasty": "宋",
        "collection_info": null
    },
    {
        "uuid": "b132e8d99ddd7f082533f5c8ee261176",
        "title": "金盏银台",
        "author": "史铸",
        "content": "黄白天成酒器新，晓承清露味何醇。\n恰如欲劝陶公饮，西皞应须作主人。",
        "dynasty": "宋",
        "collection_info": null
    },
    {
        "uuid": "a6a64cce2c598df141112a0c98b3d22a",
        "title": "滴滴金",
        "author": "史铸",
        "content": "未见秋来花便开，人言因露作根荄。\n千团万点枝头坠，尽化黄金出土来。",
        "dynasty": "宋",
        "collection_info": null
    },
    {
        "uuid": "282b0165eda027c2443c610b092bd0aa",
        "title": "密友菊",
        "author": "史铸",
        "content": "寒英雅称伴吾徒，色正香清态有余。\n日涉中园长与会，何忧因数反成疏。",
        "dynasty": "宋",
        "collection_info": null
    },
    {
        "uuid": "8d0cb0e2817555958bf47d3177335353",
        "title": "又蜜卣菊",
        "author": "史铸",
        "content": "化工也学割蜂房，秋卉粧成春蘂黄。\n芬馥犹疑盛秬鬯，未容轻把泛霞觞。",
        "dynasty": "宋",
        "collection_info": null
    },
    {
        "uuid": "816f0eca265779fcf2a909414ea816fd",
        "title": "橙菊",
        "author": "史铸",
        "content": "上林佳果久流声，秋径香苞特假名。\n正頼蟹肥新酒熟，幽人来赏两含情。",
        "dynasty": "宋",
        "collection_info": null
    },
    {
        "uuid": "e5c2352c3b2ccace5c8c1cb5f875df7d",
        "title": "荔枝菊",
        "author": "史铸",
        "content": "莫论枝上粟团黄，且喜篱边珍颗香。\n若使唐家妃子见，料应误摘醉中尝。",
        "dynasty": "宋",
        "collection_info": null
    },
    {
        "uuid": "038c2a2e15738666fcaf6bb6ea967c94",
        "title": "茱萸菊",
        "author": "史铸",
        "content": "品出陶家花品外，名存吴地药名中。\n若将泛入重阳酒，不用分香摘两丛。",
        "dynasty": "宋",
        "collection_info": null
    },
    {
        "uuid": "8c13d2db2dd51ad54a1233b11d068059",
        "title": "艾菊",
        "author": "史铸",
        "content": "一入陶篱如楚俗，重阳重午两关情。\n惜哉删后诗三百，菊奈无名艾有名。",
        "dynasty": "宋",
        "collection_info": null
    },
    {
        "uuid": "3684c268cef4398863796b374cd91dce",
        "title": "末利菊",
        "author": "史铸",
        "content": "来从西域馨香异，翻作东篱品目新。\n悟此肯为微利役，殷勤来赏属幽人。",
        "dynasty": "宋",
        "collection_info": null
    },
    {
        "uuid": "c419492f7d1991563cff74ac8ebef37d",
        "title": "甘菊",
        "author": "史铸",
        "content": "南阳佳种传来久，济用须知味若饴。\n苗可代茶香自别，花堪入药效尤奇。",
        "dynasty": "宋",
        "collection_info": null
    },
    {
        "uuid": "d7b2cbca2da5caa0d7039a308ed17afe",
        "title": "塔子菊",
        "author": "史铸",
        "content": "金彩煌煌般若花，高蟠层级巧堪夸。\n更添佛顶週遭种，成此良缘胜聚沙。",
        "dynasty": "宋",
        "collection_info": null
    },
    {
        "uuid": "6fec96a3fc6ab5a18118331f664bc528",
        "title": "毬子菊",
        "author": "史铸",
        "content": "团圞秋卉出篱东，惹露凌霜衮衮中。\n疑是花神抛未过，更教辗转向西风。",
        "dynasty": "宋",
        "collection_info": null
    },
    {
        "uuid": "df2d355514595a0fcc87578c71f42d07",
        "title": "野菊",
        "author": "史铸",
        "content": "寒郊露蘂疏仍小，瘦地霜枝细且长。\n境僻人稀谁与采，马蹄赢得践余香。",
        "dynasty": "宋",
        "collection_info": null
    },
    {
        "uuid": "79f8e3b77eae681cb851147eec5668c7",
        "title": "黄白菊",
        "author": "史铸",
        "content": "二色秋英併一根，金宜为友玉为昆。\n相依笑向西风裏，皓色须还中色尊。",
        "dynasty": "宋",
        "collection_info": null
    },
    {
        "uuid": "445baf470c2cd268d85c8de80ba767db",
        "title": "十样菊",
        "author": "史铸",
        "content": "霜蘂多般同一本，天教成数殿秋荣。\n从他蛱蝶偷香惯，偷遍无过一例清。",
        "dynasty": "宋",
        "collection_info": null
    },
    {
        "uuid": "1349d60a5fc7a310445d1b5d2277af0e",
        "title": "九华菊  其一",
        "author": "史铸",
        "content": "功成丹鼎花堪比，花到重阳色正鲜。\n靖节集中名甚着，羡他惯服制颓年。",
        "dynasty": "宋",
        "collection_info": null
    },
    {
        "uuid": "fff94b205a34dbeeff3dcbbebec153ea",
        "title": "九华菊  其二",
        "author": "史铸",
        "content": "流芳千古傲霜英，剪玉丝金照眼明。\n若论驻颜功不小，仙丹端可与齐名。",
        "dynasty": "宋",
        "collection_info": null
    },
    {
        "uuid": "c29f4245495cdc3ee42b9354bcb45336",
        "title": "佛顶菊",
        "author": "史铸",
        "content": "篱畔光明缘底盛，秋来千百化身多。\n露栖不必醍醐灌，雨沐何烦手掌摩。",
        "dynasty": "宋",
        "collection_info": null
    },
    {
        "uuid": "f21542a178c38e8ae917c96cedf63a64",
        "title": "大笑菊  其一",
        "author": "史铸",
        "content": "玉颜已破晚秋葩，不费千金亦可夸。\n幽径主人偏爱惜，且赢耳畔弗諠譁。",
        "dynasty": "宋",
        "collection_info": null
    },
    {
        "uuid": "2b51f0632ff8858efce6a1fd24e1493a",
        "title": "大笑菊  其二",
        "author": "史铸",
        "content": "晚节敷华性异常，黄冠白羽道家粧。\n料应识破荣枯事，独对秋风笑一场。",
        "dynasty": "宋",
        "collection_info": null
    },
    {
        "uuid": "2f73018aafb8b891d528a42483c0538f",
        "title": "大笑菊  其三",
        "author": "史铸",
        "content": "桃笑春风菊笑秋，冶容正色不相侔。\n寒梅一笑如堪索，这笑方为是匹俦。",
        "dynasty": "宋",
        "collection_info": null
    },
    {
        "uuid": "39a594f36d0e99017fa5254bdd8a1611",
        "title": "玉瓯菊",
        "author": "史铸",
        "content": "化工施巧在秋葩，琢就圆模莹可嘉。\n着底香心真蜡色，似留赏客欲分茶。",
        "dynasty": "宋",
        "collection_info": null
    },
    {
        "uuid": "fc4a6a91d1b9db0c4497994b8a3e05e7",
        "title": "银盘菊",
        "author": "史铸",
        "content": "秋英疑是白金裁，承露如从仙掌来。\n翻笑汉皇铜制古，斩新一样也奇哉。",
        "dynasty": "宋",
        "collection_info": null
    },
    {
        "uuid": "7724bf432109444964e405e54e37cd56",
        "title": "轮盘菊",
        "author": "史铸",
        "content": "秋深篱下拆霜英，圆质风吹扬不停。\n天巧固非烦扁斲，日新又岂待汤铭。",
        "dynasty": "宋",
        "collection_info": null
    },
    {
        "uuid": "26a8acb78da13181077ecbfbe4a341cf",
        "title": "粉团菊",
        "author": "史铸",
        "content": "月姊容颜别一家，天真何必御铅华。\n秋来残腻方抛弃，幻作篱边馥馥花。",
        "dynasty": "宋",
        "collection_info": null
    },
    {
        "uuid": "7d3769ed7b6bb1907c4f00e7c39a23a3",
        "title": "月下白",
        "author": "史铸",
        "content": "素质鲜明绝点尘，冰轮高照转精神。\n丛丛皓彩如罗绮，箇样诚堪示染人。",
        "dynasty": "宋",
        "collection_info": null
    },
    {
        "uuid": "92faf64e1003fedae3abcc0304ef5f88",
        "title": "缠枝白",
        "author": "史铸",
        "content": "西风顿拆晚秋葩，色映霜华与月华。\n不特翠枝柔猗傩，更饶绿叶密交加。",
        "dynasty": "宋",
        "collection_info": null
    },
    {
        "uuid": "17965476c7aaf9febb6e6b154922d370",
        "title": "酴醾菊",
        "author": "史铸",
        "content": "春架秋篱景一同，想因分种自蚕丛。\n但将酩酊酬佳节，不管花居酒品中。",
        "dynasty": "宋",
        "collection_info": null
    },
    {
        "uuid": "4df709842843a6512ec8ae70ac35e87f",
        "title": "木香菊",
        "author": "史铸",
        "content": "秋花也与药名同，素彩鲜明晓径中。\n多少清芬通鼻观，何殊满架拆东风。",
        "dynasty": "宋",
        "collection_info": null
    },
    {
        "uuid": "d59e38a912d838643a2cc5d8598e1b41",
        "title": "寒菊",
        "author": "史铸",
        "content": "不畏霜风质自殊，不招蜂蝶艷何孤。\n梅花松竹如相见，便合添为四友呼。",
        "dynasty": "宋",
        "collection_info": null
    },
    {
        "uuid": "71de831c11a86632626073504642d425",
        "title": "淮南菊",
        "author": "史铸",
        "content": "割脂簇蜡密成团，杰出东篱最奈寒。\n加紫翻宜霜后看，料应惯见属刘安。",
        "dynasty": "宋",
        "collection_info": null
    },
    {
        "uuid": "8de82401e198de179ea47eaa994e0e37",
        "title": "徘徊菊",
        "author": "史铸",
        "content": "花神着意驻秋光，不许寒葩陡顿芳。\n敷彩盘桓如有待，幽人把玩不须忙。",
        "dynasty": "宋",
        "collection_info": null
    },
    {
        "uuid": "05781e2b6dea169aa1842e9390925920",
        "title": "馒头菊",
        "author": "史铸",
        "content": "离火供炊餠餠圆，幽人饱翫向篱边。\n采来还问堪餐否，应使痴儿口堕涎。",
        "dynasty": "宋",
        "collection_info": null
    },
    {
        "uuid": "34ab876adeb51ccb41c3dc0bdf8aa300",
        "title": "桃花菊",
        "author": "史铸",
        "content": "仙源分派到篱东，灼灼秾华缀露丛。\n崔护诗章陶令酒，两家混作一家风。",
        "dynasty": "宋",
        "collection_info": null
    },
    {
        "uuid": "93702164bd716bff393156c39421d63f",
        "title": "燕脂菊",
        "author": "史铸",
        "content": "天女染花情若狂，鲜妍直欲媚秋光。\n忍将陶径黄金色，也学秦宫朱脸粧。",
        "dynasty": "宋",
        "collection_info": null
    },
    {
        "uuid": "21884232c3a8a2bc19a9a2d276aac4d8",
        "title": "牡丹菊",
        "author": "史铸",
        "content": "本是秋香九日黄，假为国色百花王。\n待残拟把酥煎啖，莫采芳英泛酒觞。",
        "dynasty": "宋",
        "collection_info": null
    },
    {
        "uuid": "586b87e0ff6f33ffd6ceb917c2a7d838",
        "title": "红薇菊",
        "author": "史铸",
        "content": "天厌花黄色改殷，东篱景物似东山。\n逗遛春蘂为秋蘂，荆棘了无藏叶间。",
        "dynasty": "宋",
        "collection_info": null
    },
    {
        "uuid": "085298e9f6c19696ed79764a5b334998",
        "title": "绣菊",
        "author": "史铸",
        "content": "寒葩缕缕结缃红，不待纤针见巧工。\n秋老从他宫线减，彩文翻喜入花丛。",
        "dynasty": "宋",
        "collection_info": null
    },
    {
        "uuid": "5d118bddf22e89f0dc269423f40cf147",
        "title": "石菊  其一",
        "author": "史铸",
        "content": "花美虽堪写团扇，艷妖未必入东篱。\n纪名何取它山物，徧问园官总不知。",
        "dynasty": "宋",
        "collection_info": null
    },
    {
        "uuid": "52c7bf93619d8422c5510498c924e0f3",
        "title": "石菊  其二",
        "author": "史铸",
        "content": "榦弱叶纤花特奇，艷浓九夏到秋时。\n枝头结实元为药，争奈越中人罕知。",
        "dynasty": "宋",
        "collection_info": null
    },
    {
        "uuid": "cc945293d0bcc8ce8ec30d130cca1da2",
        "title": "大菊",
        "author": "史铸",
        "content": "菊名何大为谁开，子结秋丛是药材。\n若用催生功不小，请尝便可见婴孩。",
        "dynasty": "宋",
        "collection_info": null
    },
    {
        "uuid": "e059112776f8f3fd8cb6aad30d701108",
        "title": "孩儿菊",
        "author": "史铸",
        "content": "地母提来风露径，笑风泣露并堪怜。\n品微元乏香肌骨，滥预秋英得浪传。",
        "dynasty": "宋",
        "collection_info": null
    },
    {
        "uuid": "a6873afd6c5a1d8621b4cddde164a918",
        "title": "春菊",
        "author": "史铸",
        "content": "莫论园蔬品目卑，花开不减菊幽奇。\n灿然金色仍堪采，春老恰如秋老时。",
        "dynasty": "宋",
        "collection_info": null
    },
    {
        "uuid": "1ba3678ae68f6b39c9e0944bddd726a4",
        "title": "紫菊",
        "author": "史铸",
        "content": "秋野閒花是绣铺，佳名得自北人呼。\n若教尼父当时见，应恶纷纷色乱朱。",
        "dynasty": "宋",
        "collection_info": null
    },
    {
        "uuid": "ec4d693ea523d2fc1f23d5ce3426b0b5",
        "title": "观音菊",
        "author": "史铸",
        "content": "霞幢森列引熏风，高出疏篱紫满丛。\n翠叶纤纤如细柳，直宜插向浄瓶中。",
        "dynasty": "宋",
        "collection_info": null
    },
    {
        "uuid": "c017e9a6d52d2fd77fe2802e2cd4e693",
        "title": "绣线菊",
        "author": "史铸",
        "content": "天成素缕结秋深，巧刺由来不犯针。\n篱下工夫何绚烂，条条绾缀紫花心。",
        "dynasty": "宋",
        "collection_info": null
    },
    {
        "uuid": "ce236b2e5093dd381d4803f5397b98ca",
        "title": "佳友",
        "author": "史铸",
        "content": "气清色正品尤高，好事幽人善与交。\n开径何须望三益，相陪雅尚在香苞。",
        "dynasty": "宋",
        "collection_info": null
    },
    {
        "uuid": "3713466274c8dafef9d6ed877e824d1a",
        "title": "寿客",
        "author": "史铸",
        "content": "东篱冷落旧家乡，性耐风霜气味长。\n几度入来重九宴，主人传得引年方。",
        "dynasty": "宋",
        "collection_info": null
    },
    {
        "uuid": "b77261600a08066f0899c29e3b9d4291",
        "title": "对菊怀古",
        "author": "史铸",
        "content": "靖节先生菊满园，其名独有九华存。\n东篱若许尘踪到，佳品须当尽讨论。",
        "dynasty": "宋",
        "collection_info": null
    },
    {
        "uuid": "a1fd3e3f0a7fe0458c405f08b7a04534",
        "title": "菊花",
        "author": "史铸",
        "content": "独芳三径属秋深，清致贞姿快赏心。\n解道卓为霜下杰，平生靖节最知音。",
        "dynasty": "宋",
        "collection_info": null
    },
    {
        "uuid": "237cefdbc4559b595d391b6d222560b2",
        "title": "种菊",
        "author": "史铸",
        "content": "幽怀远慕陶彭泽，一亩荒园试为鉏。\n自种黄花添野景，几多光彩照庭除。",
        "dynasty": "宋",
        "collection_info": null
    },
    {
        "uuid": "0d43f1e441fa858b6d45cb825adcd1e8",
        "title": "菊花",
        "author": "史铸",
        "content": "无艷无妖别有香，知心谁解赏孤芳。\n渊明酩酊知何处，安得斯人共一觞。\n霜裏鲜鲜照眼明，人言此解制颓龄。\n怜香擘破花心齅，酌尽斋中竹叶缾。\n一夜清霜殒物华，寒芳开晚独堪嘉。\n折来嗅了依前嗅，不是寻常儿女花。\n篱菊含风暗度香，栽多不为待重阳。\n愈风明目须真物，梦寐宜人入枕囊。\n露丛芬馥敌兰芽，清赏终存好事家。\n莫遣儿童容易折，此花开后更无花。\n露裛幽花冷自香，药中功效不寻常。\n祛风偏重山泉渍，胡广随缘却寿长。\n清香裛露对高斋，端仗兹花慰老怀。\n欲折一枝来侑酒，登高能赋属吾侪。\n八月九月天气凉，遶栏种菊一齐芳。\n好风应会幽人意，时去时来管送香。\n不趁盛时随众卉，幽姿高韵独萧然。\n别开小径连松路，常爱陶潜远世缘。\n篱菊开时寒有信，幽香还酿客怀清。\n折归忍负金蕉叶，欲伴骚人赋落英。\n菊花有意浮杯酒，秋老霜浓满槛开。\n多谢主人相管领，尽收清致助吟才。\n一夜新霜着瓦轻，照窗寒菊近人清。\n白髮年年不负盟。",
        "dynasty": "宋",
        "collection_info": null
    },
    {
        "uuid": "d8e613bf8d394e95a6962c6ff65c851a",
        "title": "黄菊二十首",
        "author": "史铸",
        "content": "黄花漠漠弄秋晖，竚立阶前香在衣。\n正色逢人何太晚，衰翁相对惜芬菲。\n白露黄花自遶篱，幽香深谢好风吹。\n陶公没后无知己，岁岁花开知为谁。\n遶篱黄菊自开花，开日仍逢小雨斜。\n自得金行真正色，肯参红紫斗纷华。\n金英寂寞为谁开，底许清香鼻观来。\n篱下先生时得醉，余风千载出尘埃。\n满园佳菊鬰金黄，寿质清癯独傲霜。\n且喜年年作花主，依然相伴向秋光。\n五行正气产黄花，不在诗家即酒家。\n诗笔酒杯俱有味，亦同元亮旧生涯。\n满地黄花得意秋，移来庭槛助清幽。\n自缘禀性天生异，不与繁华混一流。\n篱边黄菊为谁开，转忆陶潜归去来。\n插了满头仍渍酒，且谋欢洽玉山颓。\n倚风黄菊遶疏篱，自有清香处处知。\n今日王孙好收采，浊醪霜蟹正堪持。\n金蘂繁开晓更清，薄霜浓露倍多情。\n归田谁是渊明兴，独遶东篱万事轻。\n丛菊疏疏着短篱，重阳前后始盈枝。\n托根占得中央色，不比凡花儿女姿。\n自有渊明方有菊，因人千古得嘉名。\n一年好处君须记，翠叶金华刮眼明。\n东篱黄菊为谁香，不学羣葩附艷阳。\n直待素秋霜色裏，自甘深处作孤芳。\n香雾霏霏欲噀人，黄花又是一番新。\n陶家旧已开三径，直到如今迹未陈。\n满眼黄花慰素贫，年年结侣采花频。\n要收节物归觞咏，只许閒人作主人。\n菊花天气近新霜，节近花须满意黄。\n陶令篱边常留宿，朝来满把得幽香。\n东篱九日富黄花，节物惊心祇自嗟。\n尽日馨香留我醉，银瓶索酒不须赊。\n斜照明明射竹篱，黄花能与岁寒期。\n人疑五柳先生宅，消得携觞与赋诗。\n黄花弄色近重阳，风拆霜苞细细香。\n似与幽人为醉地，随晴随雨一传觞。\n可意黄花是处开，芝兰风味合相陪。\n应须学取陶彭泽，左把花枝右把杯。",
        "dynasty": "宋",
        "collection_info": null
    },
    {
        "uuid": "5dd17586c7c1ca171cdb418664db5ce3",
        "title": "白菊三首",
        "author": "史铸",
        "content": "我怜贞白重寒芳，小径低丛淡薄粧。\n谢女黄昏吟作雪，天然别是一般香。\n幽芳天与不寻常，逆鼻浑疑雪亦香。\n把酒可能追靖节，素英一色混瑶觞。\n琼葩灿彩遶篱东，不怯清霜更耐风。\n淡泞精神无俗艷，独高流品蕙兰中。",
        "dynasty": "宋",
        "collection_info": null
    },
    {
        "uuid": "df8d90a580a3e8b7768f9bdd35ad105c",
        "title": "黄白菊",
        "author": "史铸",
        "content": "金英铄铄擅秋芳，中有孤丛色夺霜。\n手把数枝重迭嗅，两般颜色一般香。",
        "dynasty": "宋",
        "collection_info": null
    },
    {
        "uuid": "9e26b52243f80ea9b7c1955d459763d6",
        "title": "野菊",
        "author": "史铸",
        "content": "一簇疏篱有野花，不应青女妬容华。\n繁英自剪无人插，只有黄蜂趁两衙。",
        "dynasty": "宋",
        "collection_info": null
    },
    {
        "uuid": "2ba9590b50319dc0c23333d031b9f330",
        "title": "晚菊",
        "author": "史铸",
        "content": "青蘂重阳不堪摘，重阳已过菊方开。\n不将时节较早晚，且折霜蕤浸玉醅。",
        "dynasty": "宋",
        "collection_info": null
    },
    {
        "uuid": "02af513512acbd786eb16d2ac4fab254",
        "title": "残菊",
        "author": "史铸",
        "content": "节去蜂愁蝶不知，冷香消尽晚风吹。\n碎金狼藉不堪摘，空作主人惆怅诗。",
        "dynasty": "宋",
        "collection_info": null
    },
    {
        "uuid": "5f0972f0a53a204ec7bed090edf2045d",
        "title": "种菊",
        "author": "史铸",
        "content": "春初种菊助盘蔬，益气轻身载旧图。\n终藉九秋扶正色，芳时偷得醉工夫。",
        "dynasty": "宋",
        "collection_info": null
    },
    {
        "uuid": "e922a21ea4cbfbe264f1b79175848ef5",
        "title": "菊花五首",
        "author": "史铸",
        "content": "不受阳和一点恩，不嫌青女到孤根。\n年年岁岁花相似，谁为陶潜买酒樽。\n粲粲秋香雨露葩，天教晚发赛诸花。\n轻烟细雨重阳节，且尽芳樽恋物华。\n渐觉西风换物华，秋丛遶舍似陶家。\n世人若觅长生药，百草枯时始见花。\n代谢相因寒事催，绕篱疏菊又花开。\n霜晴日淡虚庭裏，多少清香透入来。\n不是餐英泥楚骚，重阳菊蘂泛香醪。\n寻常不醉此时醉，陶令抛官意独高。",
        "dynasty": "宋",
        "collection_info": null
    },
    {
        "uuid": "2e86305c9fa969ceac82764fb14ea0f1",
        "title": "黄菊九首",
        "author": "史铸",
        "content": "百卉千花了不存，独开黄菊伴金樽。\n欲知却老延龄药，谁信幽香是返魂。\n菊是去年依旧黄，风从花裏过来香。\n杯中要作茱萸伴，更领诗人入醉乡。\n白酒新熟山中归，黄花漠漠弄秋晖。\n东篱采菊隠君子，醉觉人间万事非。\n羽葆层层间彩金，醉来不厌遶丛吟。\n满头且应良辰插，不插满头辜此心。\n篱外黄花菊对谁，应知彭泽久思归。\n有花堪折直须折，新酒初篘蟹正肥。\n无限黄花簇短篱，幽香深谢好风吹。\n劝君终日酩酊醉，莫待无花空折枝。\n花裏风神菊擅名，绿枝黄蘂有高情。\n诗人不悔衣霑露，步入芳丛脚自轻。\n幸无风雨近重阳，折取萧萧满把黄。\n酒面浮英爱芬馥，银觥须引十分强。\n不与羣芳竞，宜乎殿颢商。\n露从今夜白，菊是去年黄。\n九日陶公酒，一生青女霜。\n有同高士操，得尔慰凄凉。",
        "dynasty": "宋",
        "collection_info": null
    },
    {
        "uuid": "34e72d7aec040698615150690f3799eb",
        "title": "白菊",
        "author": "史铸",
        "content": "玉攒碎叶尘难染，露湿香心粉自匀。\n一夜小园开似雪，清香自是药中珍。",
        "dynasty": "宋",
        "collection_info": null
    },
    {
        "uuid": "a941ef5fa23e79a43d231636dc195856",
        "title": "野菊二首",
        "author": "史铸",
        "content": "熠熠溪边野菊黄，风前花气触人香。\n可怜此地无车马，扫地为渠持一觞。\n野花无主为谁芳，酒熟渔家擘蟹黄。\n遇酒逢花须一笑，故留秋意作重阳。",
        "dynasty": "宋",
        "collection_info": null
    },
    {
        "uuid": "6b69359757c71d573b51b0da7ee98a3a",
        "title": "晚菊",
        "author": "史铸",
        "content": "节过霜风衮衮来，菊花寂寞晚仍开。\n谁云既晚何用好，为我殷勤送一杯。",
        "dynasty": "宋",
        "collection_info": null
    },
    {
        "uuid": "626ada6457bafd2d4033d9961aeb3e43",
        "title": "残菊",
        "author": "史铸",
        "content": "天地方收肃杀功，菊枝倾倒不成丛。\n碎金狼藉不堪摘，图得人知色是空。",
        "dynasty": "宋",
        "collection_info": null
    }
]