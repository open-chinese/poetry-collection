[
    {
        "title": "昭君怨 门外春风几度",
        "author": "王从叔",
        "content": "门外春风几度。\n马上行人何处。\n休更卷朱帘。\n草连天。\n立尽海棠花月。\n飞到荼䕷香雪。\n莫怪梦难成。\n梦无凭。",
        "dynasty": "宋",
        "collection_info": null
    },
    {
        "title": "阮郎归 风中柳絮水中萍",
        "author": "王从叔",
        "content": "风中柳絮水中萍。\n聚散两无情。\n斜阳路上短长亭。\n今朝第几程。\n何限事，可怜生。\n能消几度春。\n别时言语总伤心。\n何曾一字真。",
        "dynasty": "宋",
        "collection_info": null
    },
    {
        "title": "南柯子・南歌子 碧树留云湿",
        "author": "王从叔",
        "content": "碧树留云湿，青山似笠低。\n鹧鸪啼罢竹鸡啼。\n不晓天天何意、要梅肥。\n昨日穿新葛，今朝御夹衣。\n思家怀抱政难为。\n只恐归来憔悴、却羞归。",
        "dynasty": "宋",
        "collection_info": null
    },
    {
        "title": "浣溪沙 水月精神玉雪胎",
        "author": "王从叔",
        "content": "水月精神玉雪胎。\n干坤清气化生来。\n断桥流水领春回。\n昨夜醉眠苔上石，天香冉冉下瑶台。\n起来窗外见花开。",
        "dynasty": "宋",
        "collection_info": null
    },
    {
        "title": "秋蕊香 薄薄罗衣乍暖",
        "author": "王从叔",
        "content": "薄薄罗衣乍暖，红入酒痕潮面。\n絮花舞倦带娇眼。\n昨夜平堤水浅。\n故人信断风筝线。\n误归燕。\n梦魂不怕山路远。\n无奈棋声隔院。",
        "dynasty": "宋",
        "collection_info": null
    }
]