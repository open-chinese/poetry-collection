[
    {
        "uuid": "6d75a3c180e77341e3dded20af545241",
        "title": "出塞曲",
        "author": "刘湾",
        "content": "将军在重围，音信绝不通。\n羽书如流星，飞入甘泉宫。\n倚是幷州儿，少年心胆雄。\n一朝随召募，百战争王公。\n去年桑干北，今年桑干东。\n死是征人死，功是将军功。\n汗马牧秋月，疲卒卧霜风。\n仍闻左贤王，更将围云中。",
        "dynasty": "唐",
        "collection_info": null
    },
    {
        "uuid": "8de110d6d2d104607ed759a3d0a69865",
        "title": "云南曲",
        "author": "刘湾",
        "content": "百蛮乱南方，羣盗如猬起。\n骚然疲中原，征战从此始。\n白门太和城，来往一万里。\n去者无全生，十人九人死。\n岱马卧阳山，燕兵哭泸水。\n妻行求死夫，父行求死子。\n苍天满愁云，白骨积空垒。\n哀哀云南行，十万同已矣。",
        "dynasty": "唐",
        "collection_info": null
    },
    {
        "uuid": "1cc89e6af0654583949798d1488094c4",
        "title": "李陵别苏武",
        "author": "刘湾",
        "content": "汉武爱边功，李陵提步卒。\n转战单于庭，身随汉军没。\n李陵不爱死，心存归汉阙。\n誓欲还国恩，不为匈奴屈。\n身辱家已无，长居虎狼窟。\n胡天无春风，虏地多积雪。\n穷阴愁杀人，况与苏武别。\n发声天地哀，执手肺肠绝。\n白日为我愁，阴云为我结。\n生为汉宫臣，死为胡地骨。\n万里长相思，终身望南月。",
        "dynasty": "唐",
        "collection_info": null
    },
    {
        "uuid": "4d3789d0ff3f561bb9b507e8c5a8935a",
        "title": "虹县严孝子墓",
        "author": "刘湾",
        "content": "至性教不及，因心天所资。\n礼闻三年丧，尔独终身期。\n下由骨肉恩，上报父母慈。\n礼闻哭有卒，汝独哀无时。\n前有松柏林，荆蓁结朦胧。\n墓门白日闭，泣血黄泉中。\n草服蔽枯骨，垢容戴飞蓬。\n举声哭苍天，万木皆悲风。",
        "dynasty": "唐",
        "collection_info": null
    },
    {
        "uuid": "920403b3acb3095fbfa1a2f2b90014bd",
        "title": "对雨愁闷寄钱大郎中",
        "author": "刘湾",
        "content": "积雨细纷纷，饥寒命不分。\n揽衣愁见肘，窥镜觅从文。\n九陌成泥海，千山尽湿云。\n龙钟驱欵段，到处倍思君。",
        "dynasty": "唐",
        "collection_info": null
    },
    {
        "uuid": "d5014b74ba6fe6224f619b0d3b055ddd",
        "title": "即席赋露中菊",
        "author": "刘湾",
        "content": "众芳春竞发，寒菊露偏滋。\n受气何曾异，开花独自迟。\n晚成犹有分，欲采未过时。\n勿弃东篱下，看随秋草衰。",
        "dynasty": "唐",
        "collection_info": null
    },
    {
        "uuid": "2cff468e6b04e7b8c3f292e8a4a8d856",
        "title": "出塞曲",
        "author": "刘湾",
        "content": "将军在重围，音信绝不通。\n羽书如流星，飞入甘泉宫。\n倚是并州儿，少年心胆雄。\n一朝随召募，百战争王公。\n去年桑干北，今年桑干东。\n死是征人死，功是将军功。\n汗马牧秋月，疲卒卧霜风。\n仍闻左贤王，更将围云中。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十六"
        }
    },
    {
        "uuid": "ced5e1117bc5512c437c82bf840ffae3",
        "title": "云南曲",
        "author": "刘湾",
        "content": "百蛮乱南方，群盗如猬起。\n骚然疲中原，征战从此始。\n白门太和城，来往一万里。\n去者无全生，十人九人死。\n岱马卧阳山，燕兵哭泸水。\n妻行求死夫，父行求死子。\n苍天满愁云，白骨积空垒。\n哀哀云南行，十万同已矣。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十六"
        }
    },
    {
        "uuid": "fa6524e2ce51de73199a152a27db9689",
        "title": "对雨愁闷，寄钱大郎中",
        "author": "刘湾",
        "content": "积雨细纷纷，饥寒命不分。\n揽衣愁见肘，窥镜觅从文。\n九陌成泥海，千山尽湿云。\n龙钟驱款段，到处倍思君。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十六"
        }
    }
]