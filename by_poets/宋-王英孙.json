[
    {
        "uuid": "84a6ca48b051bd2d2b167640850075db",
        "title": "岳王墓",
        "author": "王英孙",
        "content": "埋骨西湖土一丘，残阳荒草几经秋。\n中原望断因公死，北客犹能说旧愁。",
        "dynasty": "宋",
        "collection_info": null
    },
    {
        "uuid": "00163257b97b02bf904775b212a449a7",
        "title": "题高房山夜山图",
        "author": "王英孙",
        "content": "等闲吴越在毫端，迭巘微茫月影寒。\n一曲危阑人独倚，江山浑作梦中看。",
        "dynasty": "宋",
        "collection_info": null
    },
    {
        "uuid": "8c1f6761a25769c59bd92872c45cb497",
        "title": "宝林寺",
        "author": "王英孙",
        "content": "飞来几千载，台殿压岧峣。\n落日飞仙鼠，秋风下健鵰。\n山腰危露石，海眼暗通潮。\n堪叹玄英后，诗名竟寂寥。",
        "dynasty": "宋",
        "collection_info": null
    }
]