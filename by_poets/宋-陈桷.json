[
    {
        "uuid": "d3f89e9a438b9d3bee2b2229c5d65f6b",
        "title": "广化寺",
        "author": "陈桷",
        "content": "山高不受暑，秋到十分凉。\n望外去程远，闲中度日长。\n寺林投宿鸟，山路自归羊。\n物物各有适，羁愁逐异乡。",
        "dynasty": "宋",
        "collection_info": null
    },
    {
        "uuid": "ccc79092d396c28dda803664890ee8ab",
        "title": "合掌岩",
        "author": "陈桷",
        "content": "合掌仙峯插汉高，下临沧海压波涛。\n看来疑是金仙子，无相光辉礼玉毫。",
        "dynasty": "宋",
        "collection_info": null
    },
    {
        "uuid": "b1fbab99c18909fe79f802b5e4be32fe",
        "title": "句",
        "author": "陈桷",
        "content": "神仙多是大罗客，我比大罗超一格。",
        "dynasty": "宋",
        "collection_info": null
    }
]