[
    {
        "uuid": "87fbf2829e00bfe8bb59ae160f91873c",
        "title": "和菊花",
        "author": "朱胜非",
        "content": "纷纷桃李春，过眼成枯萎。\n晚荣方耐久，造物岂吾欺。",
        "dynasty": "宋",
        "collection_info": null
    },
    {
        "uuid": "b47227d0918625df05315f96d8ca43b1",
        "title": "和同省秋省宿",
        "author": "朱胜非",
        "content": "老火未甘退，稚金方力征。\n炎凉分胜负，顷刻变阴晴。",
        "dynasty": "宋",
        "collection_info": null
    },
    {
        "uuid": "3ec0ad446e2cd604f828ca76dbbeb326",
        "title": "浦溪",
        "author": "朱胜非",
        "content": "郴岭最高处，桐轩临水开。\n晚晴东北望，直见鬰孤台。",
        "dynasty": "宋",
        "collection_info": null
    },
    {
        "uuid": "e0a78091d598918d00de4e8e32f96f3e",
        "title": "天圣寺古桧",
        "author": "朱胜非",
        "content": "雷霆起蛰虬，夭矫势欲上。\n忽然化此木，尚作拏云状。\n婆娑枝干垂，生涩纽结壮。\n图经不能记，父老那可访。\n晋杉定侪类，蜀柏岂辈行。\n栎梦何足神，槐语固已妄。\n自无斧斤忧，未始疑大匠。",
        "dynasty": "宋",
        "collection_info": null
    },
    {
        "uuid": "2ff4cc5d09b596979004bb98583d0728",
        "title": "泸渡",
        "author": "朱胜非",
        "content": "曾到泸溪渡，山青石壁粗。\n云藏天宝塔，水遶率岩湖。\n日暖鱼增价，风和酒易沽。\n鱼船交过往，商旅及成都。",
        "dynasty": "宋",
        "collection_info": null
    },
    {
        "uuid": "fd6d3627b577ddee0fdd56561611cf90",
        "title": "石通洞  其一",
        "author": "朱胜非",
        "content": "涪翁诗名存宇宙，李杜摧锋君殿后。\n山川草木经品题，千古佳名长不朽。\n中年微累黔中□，石通曾运羲□□。",
        "dynasty": "宋",
        "collection_info": null
    },
    {
        "uuid": "aa90c4b584226d50b73b1ac4e2483885",
        "title": "石通洞  其二",
        "author": "朱胜非",
        "content": "咫尺天湖号堵坪，先贤曾此劝农耕。\n若教一日归豪右，敢向黄公庙下行。",
        "dynasty": "宋",
        "collection_info": null
    },
    {
        "uuid": "85063fb8992be35d72b2f7ca8c998388",
        "title": "句  其一",
        "author": "朱胜非",
        "content": "始意钟陵参马祖，却寻橘井访苏仙。",
        "dynasty": "宋",
        "collection_info": null
    },
    {
        "uuid": "8c4eaa35824af2ae631db95617120c4a",
        "title": "句  其二",
        "author": "朱胜非",
        "content": "地藏堂中坐，天鹅岭下行。",
        "dynasty": "宋",
        "collection_info": null
    }
]