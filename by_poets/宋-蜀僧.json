[
    {
        "uuid": "610269ed9b76b72defcb5506dc43d707",
        "title": "赋湖中渔翁",
        "author": "蜀僧",
        "content": "篮裏无鱼欠酒钱，酒家门外繫渔船。\n几回欲脱蓑衣当，又恐明朝是雨天。",
        "dynasty": "宋",
        "collection_info": null
    },
    {
        "uuid": "1d9dde14ff9724e4f54c7d98b3fdeabe",
        "title": "仙坛",
        "author": "蜀僧",
        "content": "万迭峰峦耸太清，麻姑曾此会方平。\n一从宴罢归何处，宝殿瑶台空月明。",
        "dynasty": "宋",
        "collection_info": null
    },
    {
        "uuid": "f6623b391946d2fcb5918278a00cf064",
        "title": "题东明寺",
        "author": "蜀僧",
        "content": "三十年前镇益州，紫泥丹诏凤池游。\n大钧播物心难一，六印悬腰老未休。\n佐主不能如傅说，知几那得似留侯。\n功名富贵今何在，寂寂招题一土丘。",
        "dynasty": "宋",
        "collection_info": null
    }
]