[
    {
        "uuid": "ee2a2aa6818c50fa86a809c677a2d0fe",
        "title": "五更枕上",
        "author": "黄虚舟",
        "content": "睡觉愁无奈，难禁冬夜长。\n纔听晓钟动，又是世人忙。\n入市船撑月，朝天马踏霜。\n布衾绵样软，切莫笑寻常。",
        "dynasty": "宋",
        "collection_info": null
    },
    {
        "uuid": "389642ab2d49806e32ee7739d599d2e1",
        "title": "蛾眉亭",
        "author": "黄虚舟",
        "content": "浩荡长流浪拍天，貔貅十万坐楼船。\n年年春满江南岸，夜夜风传塞北烟。\n中界灵祇藏水府，六朝废寝落山边。\n秋来留得唐时月，捉月今谁是谪仙。",
        "dynasty": "宋",
        "collection_info": null
    }
]