[
    {
        "uuid": "f125039e6ca34964f4f875d97202ea06",
        "title": "僻居",
        "author": "燕肃",
        "content": "茅茨城市远，草径接鱼村。\n白日偶无客，青山长对门。\n药鑪留火暖，花坞带烟昏。\n静坐搜新句，冥心傍酒樽。",
        "dynasty": "宋",
        "collection_info": null
    },
    {
        "uuid": "c26ddd89ef7a0618995b0bdbb5397a13",
        "title": "剑阁",
        "author": "燕肃",
        "content": "剑耸秋峰积霭昏，关城遥向望中分。\n触新百堵连青嶂，依旧千家住白云。\n松桧影随岩寺出，管絃声杂涧声闻。",
        "dynasty": "宋",
        "collection_info": null
    },
    {
        "uuid": "a5b0bfdb198ad5cf48cb59d33ac53ef9",
        "title": "赠惠山庆上人",
        "author": "燕肃",
        "content": "陆羽泉边倚瘦筇，参差台殿映疏松。\n五天讲去春骑虎，一钵擎来昼伏龙。\n像阁磬敲清有韵，苏庭云过静无踪。\n相逢多说游方话，知老灵山第几峰。",
        "dynasty": "宋",
        "collection_info": null
    },
    {
        "uuid": "41070caae69a09c43b21297edbdf5648",
        "title": "句  其一",
        "author": "燕肃",
        "content": "鬓边今日白，腰下几时黄。",
        "dynasty": "宋",
        "collection_info": null
    },
    {
        "uuid": "a039ca4c8e1c2f2e83dcfb635a483d3c",
        "title": "句  其二",
        "author": "燕肃",
        "content": "南昌襦袴歌将洽，西掖丝纶演未迟。",
        "dynasty": "宋",
        "collection_info": null
    },
    {
        "uuid": "41fe6f93d7d6d296b533b760bcdb6073",
        "title": "句  其三",
        "author": "燕肃",
        "content": "王宣古楼阁，习郁旧池塘。",
        "dynasty": "宋",
        "collection_info": null
    }
]