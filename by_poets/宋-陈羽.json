[
    {
        "uuid": "13277f1ff3cf7461fe8005898389dcfd",
        "title": "宿淮阴县作",
        "author": "陈羽",
        "content": "秋灯点点淮阴市，楚客连樯宿淮水。\n夜深风起鱼鼈腥，韩信祠堂月明裏。",
        "dynasty": "宋",
        "collection_info": null
    },
    {
        "uuid": "db7d320b659b9e652b791f83ced16241",
        "title": "城下闻夷歌",
        "author": "陈羽",
        "content": "犍为城下䍧牱路，空冢滩西贾客舟。\n此夜可怜江上月，夷歌铜鼓不胜愁。",
        "dynasty": "宋",
        "collection_info": null
    },
    {
        "uuid": "0140c152c63c4f4e8bf32a4044d2676c",
        "title": "梓州与温商夜别",
        "author": "陈羽",
        "content": "凤凰城裏花时别，玄武江边月下逢。\n客舍莫辞先买酒，相门曾忝共登龙。\n近风骚屑千家竹，隔水悠扬五夜钟。\n明日又行西蜀路，不堪天际远山重。",
        "dynasty": "宋",
        "collection_info": null
    },
    {
        "uuid": "c8b94f7c02f18fbe9dcf31c5d5b76b27",
        "title": "广陵秋夜月",
        "author": "陈羽",
        "content": "霜落寒空月上楼，月中歌吹满扬州。\n相看醉舞倡楼月，不觉隋家陵树秋。",
        "dynasty": "宋",
        "collection_info": null
    },
    {
        "uuid": "76f95901a75d1bfc37222bc9f9c401bd",
        "title": "春暖",
        "author": "陈羽",
        "content": "东风吹暖气，消散入晴天。\n渐变池塘色，欲生杨柳烟。",
        "dynasty": "宋",
        "collection_info": null
    },
    {
        "uuid": "0a6c10958ff70d5bf5be330f9d819f1c",
        "title": "隠居",
        "author": "陈羽",
        "content": "稚子新能编笋笠，山妻旧解补荷衣。\n秋山隔岸清猿叫，湖水当门白鸟飞。",
        "dynasty": "宋",
        "collection_info": null
    },
    {
        "uuid": "dbf2bad9633257db7014e27701cd0f52",
        "title": "姑苏台览古",
        "author": "陈羽",
        "content": "忆昔吴王争霸日，歌谣满耳上苏台。\n三千宫女看花处，人静台空花自开。",
        "dynasty": "宋",
        "collection_info": null
    },
    {
        "uuid": "62fc1b6b3a9ccdcb86b15bbd27fbf66b",
        "title": "句",
        "author": "陈羽",
        "content": "中朝驸马何平叔，南国佳人陆士龙。",
        "dynasty": "宋",
        "collection_info": null
    }
]