[
    {
        "uuid": "39acecd78e5e89609adcb499fbdf3855",
        "title": "自咏",
        "author": "范液",
        "content": "长吟太息问皇天，神通由来也已偏。\n一名国士皆贫病，但是裨兵总有钱。\n（见唐封演《封氏闻见记》卷十）（《封氏闻见记》云：「范液有口才，薄命，所向不偶。\n曾为诗曰：『举意三江竭，兴心四海枯。\n南游李邕死，北望守珪殂。\n』液欲投谒二公，皆会其沦殁，故云。\n然宗叔范纯家富于财，液每有所求，纯常给与之非一。\n纯曾谓液曰：『君有才而困于贫，今可试自咏。\n』液命纸笔立操而竟。\n其诗曰〖诗略〗。\n纯大笑曰：『教君自咏，何駡我乎？』不以为过。\n」按：前一诗《全唐诗》已收入，「守珪」误作「宋珪」，守珪指张守珪，与李邕皆天宝间卒，因知液为天宝间人。\n）。",
        "dynasty": "唐",
        "collection_info": null
    }
]