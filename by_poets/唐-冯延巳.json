[
    {
        "title": "早朝",
        "author": "冯延巳",
        "content": "铜壶滴漏初昼，高阁鸡鸣半空。\n催启五门金锁，犹垂三殿帘栊。\n阶前御柳摇绿，仗下宫花散红。\n鸳瓦数行晓日，鸾旗百尺春风。\n侍臣踏舞重拜，圣寿南山永同。",
        "dynasty": "唐",
        "collection_info": null
    },
    {
        "title": "句",
        "author": "冯延巳",
        "content": "青楼阿监应相笑，书记登坛又却回。",
        "dynasty": "唐",
        "collection_info": null
    },
    {
        "title": "如梦令",
        "author": "冯延巳",
        "content": "尘拂玉台鸾镜，凤髻不堪重整。\n绡帐泣流苏，愁掩玉屏人静。\n多病，多病，自是行云无定。",
        "dynasty": "唐",
        "collection_info": null
    },
    {
        "title": "三台令 一",
        "author": "冯延巳",
        "content": "春色，春色，依旧青门紫陌。\n日斜柳暗花嫣，醉卧春色少年。\n年少，年少，行乐直须及早。",
        "dynasty": "唐",
        "collection_info": null
    },
    {
        "title": "三台令 二",
        "author": "冯延巳",
        "content": "明月，明月，照得离人愁绝。\n更深影入空床，不道帷屏夜长。\n长夜，长夜，梦到庭花阴下。",
        "dynasty": "唐",
        "collection_info": null
    },
    {
        "title": "三台令 三",
        "author": "冯延巳",
        "content": "南浦，南浦，翠鬟离人何处？\n当时携手高楼，依旧楼前水流。\n流水，流水，中有伤心双泪。",
        "dynasty": "唐",
        "collection_info": null
    },
    {
        "title": "归国谣 一",
        "author": "冯延巳",
        "content": "何处笛，深夜梦回情脉脉。\n竹风檐雨寒窗隔，离人几岁无消息。\n今头白，不眠特地重相忆。",
        "dynasty": "唐",
        "collection_info": null
    },
    {
        "title": "归国谣 二",
        "author": "冯延巳",
        "content": "春艳艳，江上晚山三四点。\n柳丝如剪花如染，香闺寂寂门半掩。\n愁眉敛，泪珠滴破臙脂脸。",
        "dynasty": "唐",
        "collection_info": null
    },
    {
        "title": "归国谣 三",
        "author": "冯延巳",
        "content": "江水碧，江上何人吹玉笛。\n扁舟远送潇湘客，芦花千里霜月白。\n伤行色，来朝便是关山隔。",
        "dynasty": "唐",
        "collection_info": null
    },
    {
        "title": "长相思",
        "author": "冯延巳",
        "content": "红满枝，绿满枝，宿雨厌厌睡起迟，闲庭花影移。\n忆归期，数归期，梦见虽多相见稀，相逢知几时。",
        "dynasty": "唐",
        "collection_info": null
    },
    {
        "title": "相见欢",
        "author": "冯延巳",
        "content": "晓窗梦到昭华，向琼家。\n欹枕残妆一朵，卧枝花。\n情极处，却无语，玉钗斜。\n翠阁银屏回首，已天涯。",
        "dynasty": "唐",
        "collection_info": null
    },
    {
        "title": "抛毬乐 一",
        "author": "冯延巳",
        "content": "酒罢歌余兴未阑，小桥清水共盘桓。\n波摇梅蘂伤心白，风入罗衣贴体寒。\n且莫思归去，须尽笙歌此夕欢。",
        "dynasty": "唐",
        "collection_info": null
    },
    {
        "title": "抛毬乐 二",
        "author": "冯延巳",
        "content": "逐胜归来雨未晴，楼前风重草烟轻。\n谷莺语輭花边过，水调声长醉裏听。\n欵举金觥劝，谁是当筵最有情。",
        "dynasty": "唐",
        "collection_info": null
    },
    {
        "title": "抛毬乐 三",
        "author": "冯延巳",
        "content": "梅落新春入后庭，眼前风物可无情。\n曲池波晚冰还合，芳草迎船绿未成。\n且上高楼望，相共凭阑看月生。",
        "dynasty": "唐",
        "collection_info": null
    },
    {
        "title": "抛毬乐 四",
        "author": "冯延巳",
        "content": "霜积秋山万树红，倚岩楼上挂朱栊。\n白云天远重重恨，黄叶烟深淅淅风。\n髣髴梁州曲，吹在谁家玉笛中。",
        "dynasty": "唐",
        "collection_info": null
    },
    {
        "title": "抛毬乐 五",
        "author": "冯延巳",
        "content": "尽日登高兴未残，红楼人散独盘桓。\n一钩冷雾悬珠箔，满面西风凭玉阑。\n归去须沈醉，小院新池月乍寒。",
        "dynasty": "唐",
        "collection_info": null
    },
    {
        "title": "抛毬乐 六",
        "author": "冯延巳",
        "content": "坐对高楼千万山，鴈飞秋色满阑干。\n烧残红烛暮云合，飘尽碧梧金井寒。\n咫尺人千里，犹忆笙歌昨夜欢。",
        "dynasty": "唐",
        "collection_info": null
    },
    {
        "title": "点绛唇",
        "author": "冯延巳",
        "content": "荫绿围红，梦琼家在桃源住。\n画桥当路，临水开朱户。\n柳径春深，行到关情处。\n颦不语，意凭风絮，吹向郎边去。",
        "dynasty": "唐",
        "collection_info": null
    },
    {
        "title": "酒泉子 一",
        "author": "冯延巳",
        "content": "庭下花飞，月照妆楼春事晚。\n珠帘风，兰烛烬，怨空闺。\n迢迢何处寄相思，玉筯零零肠断。\n屏帏深，更漏永，梦魂迷。",
        "dynasty": "唐",
        "collection_info": null
    },
    {
        "title": "酒泉子 二",
        "author": "冯延巳",
        "content": "芳草长川，柳映危桥桥下路。\n归鸿飞，行人去，碧山边。\n风微烟淡雨萧然，隔岸马嘶何处？\n九回肠，双脸泪，夕阳天。",
        "dynasty": "唐",
        "collection_info": null
    },
    {
        "title": "酒泉子 三",
        "author": "冯延巳",
        "content": "[春]色融融，飞燕乍来莺未语。\n小桃寒，垂柳晚，玉楼空。\n天长烟远恨重重，消息燕鸿归去。\n枕前灯，窗外月，闭朱笼。",
        "dynasty": "唐",
        "collection_info": null
    },
    {
        "title": "酒泉子 四",
        "author": "冯延巳",
        "content": "深院空帏，廊下风帘惊宿燕。\n香印灰，兰烛灺，觉来时。\n月明人自捣寒衣，刚爱无端惆怅。\n阶前行，阑外立，欲鸡啼。",
        "dynasty": "唐",
        "collection_info": null
    },
    {
        "title": "采桑子 一",
        "author": "冯延巳",
        "content": "小庭雨过春将尽，片片花飞，独折残枝，无语凭阑秪自知。\n玉堂香暖珠帘卷，双燕来归，君约佳期，肯信韶华得几时。",
        "dynasty": "唐",
        "collection_info": null
    },
    {
        "title": "采桑子 二",
        "author": "冯延巳",
        "content": "马嘶人语春风岸，芳草绵绵，杨柳桥边，落日高楼酒斾悬。\n旧愁新恨知多少，目断遥天，独立花前，更听笙歌满画船。",
        "dynasty": "唐",
        "collection_info": null
    },
    {
        "title": "采桑子 三",
        "author": "冯延巳",
        "content": "西风半夜帘栊冷，远梦初归，梦过金扉，花谢窗前夜合枝。\n昭阳殿裏新翻曲，未有人知，偷取笙吹，惊觉寒蛩到晓啼。",
        "dynasty": "唐",
        "collection_info": null
    },
    {
        "title": "采桑子 四",
        "author": "冯延巳",
        "content": "酒阑睡觉天香暖，绣户慵开，香印成灰，独背寒屏理旧眉。\n朦胧却向灯前卧，窗月徘徊，晓梦初回，一夜东风绽早梅。",
        "dynasty": "唐",
        "collection_info": null
    },
    {
        "title": "采桑子 五",
        "author": "冯延巳",
        "content": "小堂深静无人到，满院春风，惆怅墙东，一树樱桃带雨红。\n愁心似醉兼如病，欲语还慵，日暮疎钟，双燕归栖画阁中。",
        "dynasty": "唐",
        "collection_info": null
    },
    {
        "title": "采桑子 六",
        "author": "冯延巳",
        "content": "画堂灯暖帘栊卷，禁漏丁丁，雨罢寒生，一夜西窗梦不成。\n玉娥重起添香印，回倚孤屏，不语含情，水调何人吹笛声。",
        "dynasty": "唐",
        "collection_info": null
    },
    {
        "title": "采桑子 七",
        "author": "冯延巳",
        "content": "笙歌放散人归去，独宿江楼，月上云收，一半珠帘挂玉钩。\n起来检点经游地，处处新愁，凭仗东流，将取离心过橘州。",
        "dynasty": "唐",
        "collection_info": null
    },
    {
        "title": "采桑子 八",
        "author": "冯延巳",
        "content": "昭阳记得神仙侣，独自承恩，水殿灯昏，罗幕轻寒夜正春。\n如今别馆添萧索，满面啼痕，旧约犹存，忍把金环别与人。",
        "dynasty": "唐",
        "collection_info": null
    },
    {
        "title": "采桑子 九",
        "author": "冯延巳",
        "content": "微风帘幕清明近，花落春残，尊酒留欢，添尽罗衣怯夜寒。\n愁颜恰似烧残烛，珠泪阑干，也欲高拌，争奈相逢情万般。",
        "dynasty": "唐",
        "collection_info": null
    },
    {
        "title": "采桑子 十",
        "author": "冯延巳",
        "content": "画堂昨夜愁无睡，风雨凄凄，林鹊争栖，落尽灯花鸡未啼。\n年光往事如流水，休说情迷，玉筯双垂，祗是金笼鹦鹉知。",
        "dynasty": "唐",
        "collection_info": null
    },
    {
        "title": "采桑子 十一",
        "author": "冯延巳",
        "content": "寒蝉欲报三秋候，寂静幽居，叶落闲阶，月透帘栊远梦回。\n昭阳旧恨依前在，休说当时，玉笛纔吹，满袖猩猩血又垂。",
        "dynasty": "唐",
        "collection_info": null
    },
    {
        "title": "采桑子 十二",
        "author": "冯延巳",
        "content": "洞房深夜笙歌散，帘幕重重，斜月朦胧，雨过残花落地红。\n昔年无限伤心事，依旧东风，独倚梧桐，闲想闲思到晓钟。",
        "dynasty": "唐",
        "collection_info": null
    },
    {
        "title": "采桑子 十三",
        "author": "冯延巳",
        "content": "花前失却游春侣，极目寻芳，满眼悲凉，纵有笙歌亦断肠。\n林间戏蝶帘间燕，各自双双，忍更思量，绿树青苔半夕阳。",
        "dynasty": "唐",
        "collection_info": null
    },
    {
        "title": "菩萨蛮 一",
        "author": "冯延巳",
        "content": "金波远逐行云去，疎星时作银河渡。\n花影卧秋千，更长人不眠。\n玉筝弹未彻，凤髻黄钗脱。\n忆梦翠蛾低，微风吹绣衣。",
        "dynasty": "唐",
        "collection_info": null
    },
    {
        "title": "菩萨蛮 二",
        "author": "冯延巳",
        "content": "画堂昨夜西风过，绣帘时拂朱门锁。\n惊梦不成云，双蛾枕上颦。\n金炉烟袅袅，烛暗纱窗晓。\n残日尚弯环，玉筝和泪弹。",
        "dynasty": "唐",
        "collection_info": null
    },
    {
        "title": "菩萨蛮 三",
        "author": "冯延巳",
        "content": "梅花吹入谁家笛，行云半夜凝空碧。\n欹枕不成眠，关山人未还。\n声随幽怨绝，空断澄霜月。\n月影下重檐，轻风花满帘。",
        "dynasty": "唐",
        "collection_info": null
    },
    {
        "title": "菩萨蛮 四",
        "author": "冯延巳",
        "content": "回廊远砌生秋草，梦魂千里青门道。\n鹦鹉怨长更，碧笼金锁横。\n罗帏中夜起，霜月清如水。\n玉露不成圆，宝筝悲断弦。",
        "dynasty": "唐",
        "collection_info": null
    },
    {
        "title": "菩萨蛮 五",
        "author": "冯延巳",
        "content": "娇鬟堆枕钗横凤，溶溶春水杨花梦。\n红烛泪阑干，翠屏烟浪寒。\n锦壶催画箭，玉佩天涯远。\n和泪试严妆，落梅飞夜霜。",
        "dynasty": "唐",
        "collection_info": null
    },
    {
        "title": "菩萨蛮 六",
        "author": "冯延巳",
        "content": "西风袅袅凌歌扇，秋期正与行云远。\n花叶脱霜红，流萤残月中。\n兰闺人在否，千里重楼暮。\n翠被已销香，梦随寒漏长。",
        "dynasty": "唐",
        "collection_info": null
    },
    {
        "title": "菩萨蛮 七",
        "author": "冯延巳",
        "content": "沈沈朱户横金锁，纱窗月影随花过。\n烛泪欲阑干，落梅生晚寒。\n宝钗横翠凤，千里香屏梦。\n云雨已荒凉，江南春草长。",
        "dynasty": "唐",
        "collection_info": null
    },
    {
        "title": "菩萨蛮 八",
        "author": "冯延巳",
        "content": "欹鬟堕髻摇双桨，采莲晚出清江上。\n顾影约流萍，楚歌娇未成。\n相逢颦翠黛，笑把珠珰解。\n家住柳阴中，画桥东復东。",
        "dynasty": "唐",
        "collection_info": null
    },
    {
        "title": "谒金门 一",
        "author": "冯延巳",
        "content": "风乍起，吹皱一池春水。\n闲引鸳鸯芳径裏，手挼红杏蘂。\n鬬鸭阑干独倚，碧玉搔头斜坠。\n终日望君君不至，举头闻鹊喜。",
        "dynasty": "唐",
        "collection_info": null
    },
    {
        "title": "谒金门 二",
        "author": "冯延巳",
        "content": "杨柳陌，宝马嘶空无迹。\n新着荷衣人未识，年年江海客。\n梦觉巫山春色，醉眼飞花狼藉。\n起舞不辞无气力，爱君吹玉笛。",
        "dynasty": "唐",
        "collection_info": null
    },
    {
        "title": "清平乐 一",
        "author": "冯延巳",
        "content": "深冬寒月，庭户凝霜雪。\n风鴈过时魂断绝，塞管数声呜咽。\n披衣独立披香，流苏乱结愁肠。\n往事总堪惆怅，前欢休更思量。",
        "dynasty": "唐",
        "collection_info": null
    },
    {
        "title": "清平乐 二",
        "author": "冯延巳",
        "content": "雨晴烟晚，绿水新池满。\n双燕飞来垂柳院，小阁画帘高卷。\n黄昏独倚朱阑，西南新月眉弯。\n砌下落花风起，罗衣特地春寒。",
        "dynasty": "唐",
        "collection_info": null
    },
    {
        "title": "清平乐 三",
        "author": "冯延巳",
        "content": "西园春早，夹径抽新草。\n冰散漪澜生碧沼，寒在梅花先老。\n与君同饮金杯，饮余相取徘徊。\n次第小桃将发，轩车莫厌频来。",
        "dynasty": "唐",
        "collection_info": null
    },
    {
        "title": "更漏子 一",
        "author": "冯延巳",
        "content": "风带寒，枝正好，兰蕙无端先老。\n情悄悄，梦依依，离人殊未归。\n褰罗幕，凭朱阁，不独堪悲摇落。\n月东出，雁南飞，谁家夜捣衣。",
        "dynasty": "唐",
        "collection_info": null
    },
    {
        "title": "更漏子 二",
        "author": "冯延巳",
        "content": "夜初长，人近别，梦觉一窗残月。\n鹦鹉卧，蟪蛄鸣，西风寒未成。\n红蜡烛，弹棋局，床上画屏山绿。\n褰绣幌，倚瑶琴，前欢泪滴襟。",
        "dynasty": "唐",
        "collection_info": null
    },
    {
        "title": "更漏子 三",
        "author": "冯延巳",
        "content": "玉炉烟，红烛泪，偏对画堂秋思。\n眉翠薄，鬓云残，夜长衾枕寒。\n梧桐树，三更雨，不道离情最苦。\n一叶叶，一声声，空阶滴到明。",
        "dynasty": "唐",
        "collection_info": null
    },
    {
        "title": "喜迁莺 一",
        "author": "冯延巳",
        "content": "宿莺啼，乡梦断。\n春树晓朦胧，残灯和烬闭朱栊，人语隔屏风。\n香已寒，灯已绝。\n忽忆去年离别，石城花雨倚江楼，波上木兰舟。",
        "dynasty": "唐",
        "collection_info": null
    },
    {
        "title": "喜迁莺 二",
        "author": "冯延巳",
        "content": "雾蒙蒙，风淅淅。\n杨柳带疎烟，飘飘轻絮满南园，墙下草芊绵。\n燕初飞，莺已老。\n拂面春风长好，相逢携酒且高歌，人生得几何。",
        "dynasty": "唐",
        "collection_info": null
    },
    {
        "title": "阮郎归 一",
        "author": "冯延巳",
        "content": "南园春半踏青时，风和闻马嘶。\n青梅如豆柳如丝，日长蝴蝶飞。\n花露重，草烟低，人家帘幕垂。\n秋韆慵困解罗衣，画梁双燕栖。",
        "dynasty": "唐",
        "collection_info": null
    },
    {
        "title": "阮郎归 二",
        "author": "冯延巳",
        "content": "角声吹断陇梅枝，孤窗月影低。\n塞鸿无限欲惊飞，城乌休夜啼。\n寻断梦，掩深闺，行人去路迷。\n门前杨柳绿阴齐，何时闻马嘶。",
        "dynasty": "唐",
        "collection_info": null
    },
    {
        "title": "贺圣朝",
        "author": "冯延巳",
        "content": "金丝帐暖牙床稳，怀香方寸。\n轻颦轻笑，汗珠微透，柳霑花润。\n云鬟斜坠，春应未已，不胜娇困。\n半欹犀枕，乱缠珠被，转羞人问。",
        "dynasty": "唐",
        "collection_info": null
    },
    {
        "title": "应天长",
        "author": "冯延巳",
        "content": "石城山下桃花绽，宿雨初晴云未散。\n南去棹，北飞鴈，水阔山遥肠欲断。\n倚楼情绪懒，[惆怅]春心无限。\n燕度蒹葭风晚，欲归愁满面。",
        "dynasty": "唐",
        "collection_info": null
    },
    {
        "title": "醉花间 一",
        "author": "冯延巳",
        "content": "独立阶前星又月，帘栊偏皎洁。\n霜树尽空枝，肠断丁香结。\n夜深寒不寐，疑恨何曾歇，凭阑干欲折。\n两条玉筯为君垂，此宵情，谁共说。",
        "dynasty": "唐",
        "collection_info": null
    },
    {
        "title": "醉花间 二",
        "author": "冯延巳",
        "content": "月落霜繁深院闭，洞房人正睡。\n桐树倚雕檐，金井临瑶砌。\n晓风寒不啻，独立成顦顇，闲愁浑未已。\n离人心绪自无端，莫思量，休退悔。",
        "dynasty": "唐",
        "collection_info": null
    },
    {
        "title": "芳草渡",
        "author": "冯延巳",
        "content": "梧桐落，蓼花秋。\n烟初冷，雨纔收。\n萧条风物正堪愁，人去后，多少恨，在心头。\n燕鸿远，羌笛怨，渺渺澄波一片。\n山如黛，月如钩。\n笙歌散，梦魂断，倚高楼。",
        "dynasty": "唐",
        "collection_info": null
    },
    {
        "title": "南乡子 一",
        "author": "冯延巳",
        "content": "细雨湿流光，芳草年年与恨长。\n烟锁凤楼无限事，茫茫，鸾镜鸳衾两断肠。\n魂梦任悠扬，睡起杨花满绣床。\n薄倖不来门半掩，斜阳，负你残春泪几行。",
        "dynasty": "唐",
        "collection_info": null
    },
    {
        "title": "南乡子 二",
        "author": "冯延巳",
        "content": "细雨泣秋风，金凤花[残]满地红。\n闲[蹙]黛眉慵不语，情绪，寂寞相思知几许。\n玉枕拥孤衾，挹恨还闻岁月深。\n帘卷曲房谁共醉，顦顇，惆怅秦楼弹粉泪。",
        "dynasty": "唐",
        "collection_info": null
    },
    {
        "title": "舞春风",
        "author": "冯延巳",
        "content": "严妆纔罢怨春风，粉墙画壁宋家东。\n蕙兰有恨枝尤绿，桃李无言花自红。\n燕燕巢儿罗幕卷，莺莺啼处凤楼空。\n少年薄倖知何处，每夜归来春梦中。",
        "dynasty": "唐",
        "collection_info": null
    },
    {
        "title": "虞美人 一",
        "author": "冯延巳",
        "content": "玉钩鸾柱调鹦鹉，宛转留春语。\n云屏冷落画堂空，薄晚春寒，无奈落花风。\n搴帘燕子低飞去，拂镜尘鸾舞。\n不知今夜月眉弯，谁佩同心双结，倚阑干。",
        "dynasty": "唐",
        "collection_info": null
    },
    {
        "title": "虞美人 二",
        "author": "冯延巳",
        "content": "春风拂拂横秋水，掩映遥相对。\n秪知长作碧窗期，谁信东风，吹散彩云飞。\n银屏梦与飞鸾远，秪有珠帘卷。\n杨花零落月溶溶，尘掩玉筝弦柱，画堂空。",
        "dynasty": "唐",
        "collection_info": null
    },
    {
        "title": "临江仙",
        "author": "冯延巳",
        "content": "冷红飘起桃花片，青春意绪阑珊。\n高楼帘幕卷轻寒，酒余人散，独自倚阑干。\n夕阳千里连芳草，风光愁杀王孙。\n徘徊飞尽碧天云，凤城何处，明月照黄昏。",
        "dynasty": "唐",
        "collection_info": null
    },
    {
        "title": "蝶恋花 一",
        "author": "冯延巳",
        "content": "窗外寒鸡天欲曙，香印成灰，坐起浑无绪。\n庭际高梧凝宿雾，卷帘双鹊惊飞去。\n屏上罗衣闲绣缕，一晌关情，忆遍江南路。\n夜夜梦魂休谩语，已知前事无情处。",
        "dynasty": "唐",
        "collection_info": null
    },
    {
        "title": "蝶恋花 二",
        "author": "冯延巳",
        "content": "萧索清秋珠泪坠，枕簟微凉，展转浑无寐。\n残酒欲醒中夜起，月明如练天如水。\n阶下寒声啼络纬，庭树金风，悄悄重门闭。\n可惜旧欢携手地，思量一夕成憔悴。",
        "dynasty": "唐",
        "collection_info": null
    },
    {
        "title": "蝶恋花 三",
        "author": "冯延巳",
        "content": "几度凤楼同饮宴，此夕相逢，却胜当时见。\n低语前欢频转面，双眉敛恨春山远。\n蜡烛泪流羌笛怨，偷整罗衣，欲唱情犹懒。\n醉裏不辞金爵满，阳关一曲肠千断。",
        "dynasty": "唐",
        "collection_info": null
    },
    {
        "title": "蝶恋花 四",
        "author": "冯延巳",
        "content": "几日行云何处去，忘了归来，不道春将暮。\n百草千花寒食路，香车繫在谁家树。\n泪眼倚楼频独语，双燕飞来，陌上相逢否。\n撩乱春愁如柳絮，悠悠梦裏无寻处。",
        "dynasty": "唐",
        "collection_info": null
    },
    {
        "title": "蝶恋花 五",
        "author": "冯延巳",
        "content": "六曲阑干偎碧树，杨柳风轻，展尽黄金缕。\n谁把钿筝移玉柱，穿帘海燕双飞去。\n满眼游丝兼落絮，红杏开时，一霎清明雨。\n浓醉觉来莺乱语，惊残好梦无寻处。",
        "dynasty": "唐",
        "collection_info": null
    },
    {
        "title": "蝶恋花 六",
        "author": "冯延巳",
        "content": "谁道闲情抛弃久，每到春来，惆怅还依旧。\n日日花前常病酒，不辞镜裏朱颜瘦。\n河畔青芜堤上柳，为问新愁，何事年年有。\n独立小楼风满袖，平林新月人归后。",
        "dynasty": "唐",
        "collection_info": null
    },
    {
        "title": "寿山曲",
        "author": "冯延巳",
        "content": "铜壶滴漏初尽，高閤鸡鸣半空。\n[催启]五门金锁，犹垂三殿帘栊。\n阶前御柳摇绿，仗下宫花散红。\n鸳瓦数行晓日，[鸾]旗百尺春风。\n侍臣舞蹈重拜，圣寿南山永同。",
        "dynasty": "唐",
        "collection_info": null
    },
    {
        "title": "思越人",
        "author": "冯延巳",
        "content": "酒醒情怀恶，金缕褪，玉肌如削。\n寒食过却，海棠零落。\n乍倚遍，阑干烟淡薄，翠幕帘栊画阁。\n春睡着，觉来失，秋韆期约。",
        "dynasty": "唐",
        "collection_info": null
    },
    {
        "title": "上行杯",
        "author": "冯延巳",
        "content": "落梅暑雨消残粉，云重烟深寒食近。\n罗幕遮香，柳外秋韆出画墙。\n春山颠倒钗横凤，飞絮入帘春睡重。\n梦裏佳期，秪许庭花与月知。",
        "dynasty": "唐",
        "collection_info": null
    },
    {
        "title": "薄命妾",
        "author": "冯延巳",
        "content": "春日宴，绿酒一杯歌一遍，再拜陈三愿。\n一愿郎君千岁，二愿妾身长健，三愿如同梁上燕，岁岁长相见。",
        "dynasty": "唐",
        "collection_info": null
    },
    {
        "title": "金错刀 一",
        "author": "冯延巳",
        "content": "双玉斗，百琼壶，佳人欢饮笑喧呼。\n麒麟欲画时难偶，鸥鹭何猜兴不孤。\n歌婉转，醉模糊，高烧银烛卧流苏。\n只销几觉懵腾睡，身外功名任有无。",
        "dynasty": "唐",
        "collection_info": null
    },
    {
        "title": "金错刀 二",
        "author": "冯延巳",
        "content": "日融融，草芊芊，黄莺求友啼林前。\n柳条袅袅拖金线，花蘂茸茸簇锦毡。\n鸠逐妇，燕穿帘，狂蜂浪蝶相翩翩。\n春光堪赏还堪翫，恼杀东风悞少年。",
        "dynasty": "唐",
        "collection_info": null
    },
    {
        "title": "忆江南 一",
        "author": "冯延巳",
        "content": "去岁迎春楼上月，正是西窗，夜凉时节。\n玉人贪睡坠钗云，粉消妆薄见天真。\n人非风月长依旧，破镜尘筝一梦经年瘦。\n今宵帘幕扬花阴，空余枕泪独伤心。",
        "dynasty": "唐",
        "collection_info": null
    },
    {
        "title": "忆江南 二",
        "author": "冯延巳",
        "content": "今日相逢花未发，正是去年，别离时节。\n东风次第有花开，恁时须约却重来。\n重来不怕花堪折，秪恐明年花发人离别。\n别离若向百花时，东风弹泪有谁知。",
        "dynasty": "唐",
        "collection_info": null
    },
    {
        "title": "莫思归（即《抛球乐》）",
        "author": "冯延巳",
        "content": "花满名园酒满觞，且开笑口对秾芳。\n秋千风暖鸾钗亸，绮陌春深翠袖香。\n莫惜黄金贵，日日须教贳酒尝。\n（《花草粹编》一）。",
        "dynasty": "唐",
        "collection_info": null
    },
    {
        "title": "采春子",
        "author": "冯延巳",
        "content": "樱桃谢了梨花发，红白相催。\n燕子归来，几处香风绿户开。\n人生乐事知多少，且酌金杯。\n管咽弦哀，慢引萧娘舞袖迴。\n（《万代诗余》）（〖1〗见《历代诗余》卷十，调属《采桑子》。\n）。",
        "dynasty": "唐",
        "collection_info": null
    },
    {
        "title": "玉楼春",
        "author": "冯延巳",
        "content": "雪云乍变春云簇，渐觉年华堪纵目。\n北枝梅蕊犯寒开，南浦波纹如酒绿。\n芳菲次第长相续，自是情多何处足。\n尊前百计得春归，莫为伤春眉黛蹙。\n（《尊前集》）（〖1〗此词又见《欧阳文忠公近体乐府》卷二。\n）。",
        "dynasty": "唐",
        "collection_info": null
    },
    {
        "title": "句",
        "author": "冯延巳",
        "content": "卍字迴廊旋看月。\n（沈雄《古今词话·词品》卷下引。\n）。",
        "dynasty": "唐",
        "collection_info": null
    },
    {
        "title": "早朝",
        "author": "冯延巳",
        "content": "铜壶滴漏初昼，高阁鸡鸣半空。催启五门金锁，\n鸳瓦数行晓日，鸾旗百尺春风。侍臣踏舞重拜，",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十八"
        }
    },
    {
        "title": "如梦令",
        "author": "冯延巳",
        "content": "尘拂玉台鸾镜，凤髻不堪重整。绡帐泣流苏，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "三台令",
        "author": "冯延巳",
        "content": "春色，春色，依旧青门紫陌。日斜柳暗花嫣，\n明月，明月，照得离人愁绝。更深影入空床，\n南浦，南浦，翠鬟离人何处。当时携手高楼，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "归国谣",
        "author": "冯延巳",
        "content": "何处笛？深夜梦回情脉脉，竹风檐雨寒窗隔。\n离人几岁无消息，今头白，不眠特地重相忆。\n春艳艳，江上晚山三四点，柳丝如剪花如染。\n香闺寂寂门半掩，愁眉敛，泪珠滴破胭脂脸。\n江水碧，江上何人吹玉笛，扁舟远送潇湘客。\n芦花千里霜月白，伤行色，来朝便是关山隔。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "长相思",
        "author": "冯延巳",
        "content": "红满枝，绿满枝，宿雨厌厌睡起迟，閒庭花影移。\n忆归期，数归期。梦见虽多相见稀，相逢知几时。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "相见欢",
        "author": "冯延巳",
        "content": "晓窗梦到昭华，向琼家。欹枕残妆一朵，卧枝花。\n情极处，却无语，玉钗斜。翠阁银屏回首，已天涯。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "抛球乐",
        "author": "冯延巳",
        "content": "酒罢歌余兴未阑，小桥清水共盘桓。波摇梅蕊伤心白，\n逐胜归来雨未晴，楼前风重草烟轻。谷莺语软花边过，\n梅落新春入后庭，眼前风物可无情？曲池波晚冰还合，\n霜积秋山万树红，倚岩楼上挂朱栊。白云天远重重恨，\n尽日登高兴未残，红楼人散独盘桓。一钩冷雾悬珠箔，\n坐对高楼千万山，雁飞秋色满阑干。烧残红烛暮云合，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "点绛唇",
        "author": "冯延巳",
        "content": "荫绿围红，梦琼家在桃源住。画桥当路，临水开朱户。\n柳径春深，行到关情处。颦不语，意凭风絮，吹向郎边去。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "酒泉子",
        "author": "冯延巳",
        "content": "庭下花飞。月照妆楼春事晚，珠帘风，兰烛烬，怨空闺。\n迢迢何处寄相思。玉箸零零肠断，屏帏深，更漏永，\n芳草长川。柳映危桥桥下路，归鸿飞，行人去，碧山边。\n风微烟淡雨萧然。隔岸马嘶何处？九回肠，双脸泪，\n春色融融。飞燕乍来莺未语，小桃寒，垂柳晚，玉楼空。\n天长烟远恨重重。消息燕鸿归去，枕前灯，窗外月，\n深院空帏。廊下风帘惊宿燕，香印灰，兰烛灺，觉来时。\n月明人自捣寒衣。刚爱无端惆怅，阶前行，阑外立，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "采桑子",
        "author": "冯延巳",
        "content": "小庭雨过春将尽，片片花飞。独折残枝，无语凭阑只自知。\n玉堂香暖珠帘卷，双燕来归。君约佳期，肯信韶华得几时。\n马嘶人语春风岸，芳草绵绵。杨柳桥边，落日高楼酒旆悬。\n旧愁新恨知多少，目断遥天。独立花前，更听笙歌满画船。\n西风半夜帘栊冷，远梦初归。梦过金扉，花谢窗前夜合枝。\n昭阳殿裏新翻曲，未有人知。偷取笙吹，惊觉寒蛩到晓啼。\n酒阑睡觉天香暖，绣户慵开。香印成灰，独背寒屏理旧眉。\n朦胧却向灯前卧，窗月徘徊。晓梦初回，一夜东风绽早梅。\n小堂深静无人到，满院春风。惆怅墙东，一树樱桃带雨红。\n愁心似醉兼如病，欲语还慵。日暮疏钟，双燕归栖画阁中。\n画堂灯暖帘栊卷，禁漏丁丁。雨罢寒生，一夜西窗梦不成。\n玉娥重起添香印，回倚孤屏。不语含情，水调何人吹笛声。\n笙歌放散人归去，独宿江楼。月上云收，一半珠帘挂玉钩。\n起来检点经游地，处处新愁。凭仗东流，将取离心过橘州。\n昭阳记得神仙侣，独自承恩。水殿灯昏，罗幕轻寒夜正春。\n如今别馆添萧索，满面啼痕。旧约犹存，忍把金环别与人。\n微风帘幕清明近，花落春残。尊酒留欢，添尽罗衣怯夜寒。\n愁颜恰似烧残烛，珠泪阑干。也欲高拌，争奈相逢情万般。\n画堂昨夜愁无睡，风雨凄凄。林鹊争栖，落尽灯花鸡未啼。\n年光往事如流水，休说情迷。玉箸双垂，只是金笼鹦鹉知。\n寒蝉欲报三秋候，寂静幽居。叶落闲阶，月透帘栊远梦回。\n昭阳旧恨依前在，休说当时。玉笛才吹，满袖猩猩血又垂。\n洞房深夜笙歌散，帘幕重重。斜月朦胧，雨过残花落地红。\n昔年无限伤心事，依旧东风。独倚梧桐，闲想闲思到晓钟。\n花前失却游春侣，极目寻芳。满眼悲凉，纵有笙歌亦断肠。\n林间戏蝶帘间燕，各自双双。忍更思量，绿树青苔半夕阳。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "菩萨蛮",
        "author": "冯延巳",
        "content": "金波远逐行云去，疏星时作银河渡。花影卧秋千，\n玉筝弹未彻，凤髻黄钗脱。忆梦翠蛾低，微风吹绣衣。\n画堂昨夜西风过，绣帘时拂朱门锁。惊梦不成云，\n金炉烟袅袅，烛暗纱窗晓。残日尚弯环，玉筝和泪弹。\n梅花吹入谁家笛，行云半夜凝空碧。欹枕不成眠，\n声随幽怨绝，空断澄霜月。月影下重檐，轻风花满帘。\n回廊远砌生秋草，梦魂千里青门道。鹦鹉怨长更，\n罗帏中夜起，霜月清如水。玉露不成圆，宝筝悲断弦。\n娇鬟堆枕钗横凤，溶溶春水杨花梦。红烛泪阑干，\n锦壶催画箭，玉佩天涯远。和泪试严妆，落梅飞夜霜。\n西风袅袅凌歌扇，秋期正与行云远。花叶脱霜红，\n兰闺人在否，千里重楼暮。翠被已销香，梦随寒漏长。\n沉沉朱户横金锁，纱窗月影随花过。烛泪欲阑干，\n宝钗横翠凤，千里香屏梦。云雨已荒凉，江南春草长。\n欹鬟堕髻摇双桨，采莲晚出清江上。顾影约流萍，\n相逢颦翠黛，笑把珠珰解。家住柳阴中，画桥东复东。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "谒金门",
        "author": "冯延巳",
        "content": "风乍起，吹皱一池春水。闲引鸳鸯芳径裏，手挪红杏蕊。\n斗鸭阑干独倚，碧玉搔头斜坠。终日望君君不至，\n杨柳陌，宝马嘶空无迹。新着荷衣人未识，年年江海客。\n梦觉巫山春色，醉眼飞花狼藉。起舞不辞无气力，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "清平乐",
        "author": "冯延巳",
        "content": "深冬寒月，庭户凝霜雪。风雁过时魂断绝，塞管数声呜咽。\n披衣独立披香，流苏乱结愁肠。往事总堪惆怅，\n雨晴烟晚，绿水新池满。双燕飞来垂柳院，小阁画帘高卷。\n黄昏独倚朱阑，西南新月眉弯。砌下落花风起，\n西园春早，夹径抽新草。冰散漪澜生碧沼，寒在梅花先老。\n与君同饮金杯，饮余相取徘徊。次第小桃将发，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "更漏子",
        "author": "冯延巳",
        "content": "风带寒，枝正好，兰蕙无端先老。情悄悄，梦依依，\n褰罗幕，凭朱阁，不独堪悲摇落。月东出，雁南飞，\n夜初长，人近别，梦觉一窗残月。鹦鹉卧，蟪蛄鸣，\n红蜡烛，弹棋局，床上画屏山绿。褰绣幌，倚瑶琴，\n玉炉烟，红烛泪，偏对画堂秋思。眉翠薄，鬓云残，\n梧桐树，三更雨，不道离情最苦。一叶叶，一声声，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "喜迁莺",
        "author": "冯延巳",
        "content": "宿莺啼，乡梦断，春树晓朦胧。残灯和烬闭朱栊，\n香已寒，灯已绝，忽忆去年离别。石城花雨倚江楼，\n雾蒙蒙，风淅淅，杨柳带疏烟。飘飘轻絮满南园，\n燕初飞，莺已老，拂面春风长好。相逢携酒且高歌，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "阮郎归",
        "author": "冯延巳",
        "content": "南园春半踏青时，风和闻马嘶。青梅如豆柳如丝，\n花露重，草烟低，人家帘幕垂。秋千慵困解罗衣，\n角声吹断陇梅枝，孤窗月影低。塞鸿无限欲惊飞，\n寻断梦，掩深闺，行人去路迷。门前杨柳绿阴齐，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "贺圣朝",
        "author": "冯延巳",
        "content": "金丝帐暖牙床稳，怀香方寸，轻颦轻笑，汗珠微透，\n云鬟斜坠，春应未已，不胜娇困。半欹犀枕，乱缠珠被，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "应天长",
        "author": "冯延巳",
        "content": "石城山下桃花绽，宿雨初晴云未散。南去棹，北飞雁，\n倚楼情绪懒，惆怅春心无限。燕度蒹葭风晚，欲归愁满面。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "醉花间",
        "author": "冯延巳",
        "content": "独立阶前星又月，帘栊偏皎洁。霜树尽空枝，肠断丁香结。\n夜深寒不寐，疑恨何曾歇。凭阑干欲折，两条玉箸为君垂，\n月落霜繁深院闭，洞房人正睡。桐树倚雕檐，金井临瑶砌。\n晓风寒不啻，独立城憔悴。閒愁浑未已，离人心绪自无端，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "芳草渡",
        "author": "冯延巳",
        "content": "梧桐落，蓼花秋。烟初冷，雨才收，萧条风物正堪愁。\n人去后，多少恨，在心头。\n燕鸿远，羌笛怨，渺渺澄波一片。山如黛，月如钩。\n笙歌散，梦魂断，倚高楼。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "南乡子",
        "author": "冯延巳",
        "content": "细雨湿流光，芳草年年与恨长。烟锁凤楼无限事，茫茫。\n鸾镜鸳衾两断肠。\n魂梦任悠扬，睡起杨花满绣床。薄幸不来门半掩，斜阳。\n负你残春泪几行。\n细雨泣秋风，金凤花残满地红。闲蹙黛眉慵不语，情绪。\n寂寞相思知几许。\n玉枕拥孤衾，挹恨还闻岁月深。帘捲曲房谁共醉，憔悴。\n惆怅秦楼弹粉泪。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "舞春风",
        "author": "冯延巳",
        "content": "严妆才罢怨春风，粉墙画壁宋家东。蕙兰有恨枝尤绿，\n燕燕巢儿罗幕卷，莺莺啼处凤楼空。少年薄幸知何处，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "虞美人",
        "author": "冯延巳",
        "content": "玉钩鸾柱调鹦鹉，宛转留春语。云屏冷落画堂空，\n搴帘燕子低飞去，拂镜尘莺舞。不知今夜月眉弯，\n春风拂拂横秋水，掩映遥相对。只知长作碧窗期，\n银屏梦与飞鸾远，只有珠帘卷。杨花零落月溶溶，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "临江仙",
        "author": "冯延巳",
        "content": "冷红飘起桃花片，青春意绪阑珊。高楼帘幕卷轻寒。\n酒余人散，独自倚阑干。\n夕阳千里连芳草，风光愁杀王孙。徘徊飞尽碧天云。\n凤城何处，明月照黄昏。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "蝶恋花",
        "author": "冯延巳",
        "content": "窗外寒鸡天欲曙，香印成灰，坐起浑无绪。\n庭际高梧凝宿雾，捲帘双鹊惊飞去。\n屏上罗衣闲绣缕，一晌关情，忆遍江南路。\n夜夜梦魂休谩语，已知前事无情处。\n萧索清秋珠泪坠，枕簟微凉，辗转浑无寐。\n残酒欲醒中夜起，月明如练天如水。\n阶下寒声啼络纬，庭树金风，悄悄重门闭。\n可惜旧欢携手地，思量一夕成憔悴。\n几度凤楼同饮宴，此夕相逢，却胜当时见。\n低语前欢频转面，双眉敛恨春山远。\n蜡烛泪流羌笛怨，偷整罗衣，欲唱情犹懒。\n醉裏不辞金爵满，阳关一曲肠千断。\n几日行云何处去，忘了归来，不道春将暮。\n百草千花寒食路，香车系在谁家树。\n泪眼倚楼频独语，双燕飞来，陌上相逢否？\n撩乱春愁如柳絮，悠悠梦裏无寻处。\n六曲阑干偎碧树，杨柳风轻，展尽黄金缕。\n谁把钿筝移玉柱，穿帘海燕双飞去。\n满眼游丝兼落絮，红杏开时，一霎清明雨。\n浓醉觉来莺乱语，惊残好梦无寻处。\n谁道閒情抛弃久，每到春来，惆怅还依旧。\n日日花前常病酒，不辞镜裏朱颜瘦。\n河畔青芜堤上柳，为问新愁，何事年年有。\n独立小楼风满袖，平林新月人归后。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "寿山曲",
        "author": "冯延巳",
        "content": "铜壶滴漏初尽，高合鸡鸣半空。催启五门金锁，\n鸳瓦数行晓日，鸾旗百尺春风。侍臣舞蹈重拜，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "思越人",
        "author": "冯延巳",
        "content": "酒醒情怀恶，金缕褪，玉肌如削。寒食过却，海棠零落。\n乍倚遍，阑干烟淡薄，翠幕帘栊画阁。春睡着，觉来失，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "上行杯",
        "author": "冯延巳",
        "content": "落梅暑雨消残粉，云重烟深寒食近。罗幕遮香，\n春山颠倒钗横凤，飞絮入帘春睡重。梦裏佳期，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "薄命妾",
        "author": "冯延巳",
        "content": "春日宴，绿酒一杯歌一遍。再拜陈三愿。\n一愿郎君千岁，二愿妾身长健。三愿如同梁上燕，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "金错刀",
        "author": "冯延巳",
        "content": "双玉斗，百琼壶，佳人欢饮笑喧呼。麒麟欲画时难偶，\n歌婉转，醉模糊，高烧银烛卧流苏。只销几觉懵腾睡，\n日融融，草芊芊，黄莺求友啼林前。柳条袅袅拖金线，\n鸠逐妇，燕穿帘，狂蜂浪蝶相翩翩。春光堪赏还堪玩，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    },
    {
        "title": "忆江南",
        "author": "冯延巳",
        "content": "去岁迎春楼上月，正是西窗，夜凉时节。\n玉人贪睡坠钗云，粉消妆薄见天真。\n人非风月长依旧，破镜尘筝一梦经年瘦。\n今宵帘幕扬花阴，空余枕泪独伤心。\n今日相逢花未发，正是去年，别离时节。\n东风次第有花开，恁时须约却重来。\n重来不怕花堪折，只恐明年花发人离别。\n别离若向百花时，东风弹泪有谁知？",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十八"
        }
    }
]