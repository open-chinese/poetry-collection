[
    {
        "uuid": "f3c7ec9264fcaf751743955b06ca2c30",
        "title": "冬至寓建阳作",
        "author": "胡一桂",
        "content": "绣日添汉宫，书云纪晋观。\n山家独奚为，刚肠占易彖。\n幽人意欣然，起坐视晴汉。\n大化回初阳，漫漫今已旦。\n川泳有游鱼，云飞见翔雁。\n滞留本何心，永怀发孤叹。\n诚哉利攸往，观辞思过半。",
        "dynasty": "宋",
        "collection_info": null
    },
    {
        "uuid": "1ab32805b62397822373ca2caabe6cd6",
        "title": "至日建中次季真韵",
        "author": "胡一桂",
        "content": "尽日劳劳烟雨裏，此行谁识是欤非。\n翩然芒屩相随处，正见梅花欲放时。\n太极便堪窥易藴，黄钟初可验葭飞。\n天心子半无移改，细玩尧夫至日诗。",
        "dynasty": "宋",
        "collection_info": null
    }
]