[
    {
        "title": "菩萨蛮 画船横绝湖波练",
        "author": "汤思退",
        "content": "画船横绝湖波练。\n更上雕鞍穷翠巘。\n霜橘半垂黄。\n征衣尽日香。\n钟声云外听。\n金界青松映。\n何处是华山。\n峰峦杳霭间。",
        "dynasty": "宋",
        "collection_info": null
    },
    {
        "title": "咏石僧",
        "author": "汤思退",
        "content": "云作袈裟石作僧，岩前独立几经春。\n有人若问西来意，默默无言总是真。",
        "dynasty": "宋",
        "collection_info": null
    },
    {
        "title": "句",
        "author": "汤思退",
        "content": "虞妃从梧野，启母祔稽山。",
        "dynasty": "宋",
        "collection_info": null
    }
]