[
    {
        "uuid": "7f8987ba4dfb286f93260e01a34d8598",
        "title": "四柏亭",
        "author": "孔梦斗",
        "content": "道乡采芹暇，手植四株柏。\n相对有正味，爱此岁寒格。\n忠言贾奇祸，几削谏臣迹。\n柏亦助道乡，每号风雨夕。\n柏死公不死，大名日皦白。\n后人补种之，存棠思召伯。\n亭亭俨相持，撑云空百尺。\n是柏出虽晚，风致犹古昔。\n我来跂遗芳，清坐假一席。\n徘徊意难舍，猛把阑干拍。\n寄语景行人，用意幸勿窄。",
        "dynasty": "宋",
        "collection_info": null
    }
]