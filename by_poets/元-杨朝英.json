[
    {
        "uuid": "5efd124f9705121f05493f13e06e1491",
        "title": "正宫・叨叨令叹世",
        "author": "杨朝英",
        "content": "想他腰金衣紫青云路，笑俺烧丹炼药修行处。\n俺笑他封妻荫子叨天禄，不如我逍遥散诞茅庵住。\n倒大来快活也末哥，倒大来快活也末哥，那里也龙韬虎略擎天柱。\n昨日苍鹰黄犬齐飞放，今日单鞭羸马江南丧。\n他待学欺君罔上曹丞相，不如俺葛巾漉酒陶元亮。\n倒大来快活也末哥，倒大来快活也末哥，渔翁把盏樵夫唱。",
        "dynasty": "元",
        "collection_info": null
    },
    {
        "uuid": "06bd85bfcdead2756c809ede0615a009",
        "title": "中吕・阳春曲",
        "author": "杨朝英",
        "content": "浮云薄处ㄔ胧日，白鸟明边隐约山。\n妆楼倚遍泪空弹，凝望眼，君去几时还？沈腰易瘦衣宽褪，潘鬓新皤镜怕看。\n月明千里报平安，音信悭，归梦绕巫山。",
        "dynasty": "元",
        "collection_info": null
    },
    {
        "uuid": "419120b6237380d95524b6b1d4ef412e",
        "title": "商调・梧叶儿客中闻雨",
        "author": "杨朝英",
        "content": "檐头溜，窗外声，直响到天明。\n滴得人心碎，聒得人梦怎成。\n夜雨好无情，不道我愁人怕听。\n戏贾观音奴庞儿俊，更喜恰，堪咏又堪夸。\n得空便处风流话，没人处再敢么。\n救苦难俏冤家，有吴道子应难画他。",
        "dynasty": "元",
        "collection_info": null
    },
    {
        "uuid": "88547e2a79c4e22f7d2ac207b6a24227",
        "title": "越调・小桃红题写韵轩",
        "author": "杨朝英",
        "content": "当年相遇月明中，一见情缘重。\n谁想仙凡隔春梦，杳无踪，凌风跨虎归仙洞。\n今人不见，天孙标致，依旧笑春风。",
        "dynasty": "元",
        "collection_info": null
    },
    {
        "uuid": "3e07f8baad84fd3cc6ed9ea6afb4fd06",
        "title": "双调・得胜令",
        "author": "杨朝英",
        "content": "日日醉红楼，归来五更头。\n问着诸般讳，揪ㄎ不害羞。\n敲头，敢设个牙疼咒。\n揪揪，揪得来不待揪。\n庭院正无聊，单枕拥鲛绡。\n细雨和愁种，孤灯带梦烧。\n难熬，促织儿窗前叫。\n焦焦，焦得来不待焦。\n花影下重檐，沉烟袅绣帘。\n人去青鸾杳，春娇酒病厌。\n眉尖。\n常锁伤春怨。\nタタ，タ得来不待タ。\n一笑自生娇，春风兰麝飘。\n夜月红牙按，青螺双凤高。\n妖娆，那里有惹多俏。\n嚣嚣，嚣得来不待嚣。",
        "dynasty": "元",
        "collection_info": null
    },
    {
        "uuid": "d237e5a8978032da298b7e4fbdae4020",
        "title": "双调・清江引",
        "author": "杨朝英",
        "content": "秋深最好是枫树叶，染透猩猩血。\n风酿楚天秋，霜浸吴江月，明日落红多去也。",
        "dynasty": "元",
        "collection_info": null
    },
    {
        "uuid": "dfd89a5bb4966ec7be194226bc4e77ec",
        "title": "双调・殿前欢和阿里西瑛韵",
        "author": "杨朝英",
        "content": "白云窝，樵童斟酒牧童歌。\n醉时林下和衣卧，半世磨陀。\n富和贫争甚么？自有闲功课，共野叟闲吟和。\n呵呵笑我，我笑呵呵。\n白云窝，闲赊村酒杖藜拖。\n乐天知命随缘过，尽自婆娑。\n任风涛万丈波，难着莫，醉里干坤大。\n呵呵笑我，我笑呵呵。\n白云窝，浮云富贵待如何？闲时膝上横琴坐，半世磨陀。\n待为□□甚么，无着莫，把世事都参破。\n呵呵笑我，我笑呵呵。\n白云窝，天边乌兔似飞梭。\n安贫守己窝中坐，尽自磨陀。\n教顽童做过活，到大来无灾祸。\n园中瓜里，门外田禾。\n白云窝，守着个知音知律俏奴哥。\n醉时鸳帐同衾卧，两意谐和。\n尽今生我共他，有句话闲提破。\n花前对饮，月下高歌。",
        "dynasty": "元",
        "collection_info": null
    },
    {
        "uuid": "a9fe5cea5ef10698bfabe9880656bf03",
        "title": "双调・雁儿落过得胜令落花",
        "author": "杨朝英",
        "content": "惜残红惜嫩红，如晓梦如春梦。\n寂寞了金谷园，冷落了桃源洞。\n错怨五更风，蜂蝶去无踪。\n一径胭脂重，千机锦绣空。\n西东，魂返丹山凤。\n娇容，马嵬坡尘土中。",
        "dynasty": "元",
        "collection_info": null
    }
]