[
    {
        "title": "秋思",
        "author": "陈则翁",
        "content": "在世身如客，余年老一洲。\n荒村寒信早，黄叶晚风秋。\n水浄见孤影，天空生远愁。\n杰然霜下菊，佳色满林丘。",
        "dynasty": "宋",
        "collection_info": null
    },
    {
        "title": "闽峤军中",
        "author": "陈则翁",
        "content": "貔貅齐拥霍嫖姚，却笑青山说豹韬。\n兵马夜行残月下，弓旌寒响朔风高。\n壶浆故老愁啼血，野饭将军猛茹毛。\n自笑书生随玉帐，也腰刀剑束征袍。",
        "dynasty": "宋",
        "collection_info": null
    }
]