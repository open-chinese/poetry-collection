[
    {
        "uuid": "db9682c2f389641f74c70838dd553e43",
        "title": "宋太祖龙虎风云会・仙吕/赏花时",
        "author": "罗贯中",
        "content": "两只手揩磨日月新，-片心扶持天地稳。\n向千万里展经纶，把狼烟扫尽，直教龙虎会风云！。",
        "dynasty": "元",
        "collection_info": null
    },
    {
        "uuid": "e84068e35170893c231ea26aa7b2587c",
        "title": "宋太祖龙虎风云会・仙吕/点绛唇",
        "author": "罗贯中",
        "content": "四海为家，寸心不把名牵挂。\n待时运通达，我一笑安天下。",
        "dynasty": "元",
        "collection_info": null
    },
    {
        "uuid": "87d643fef6224bfca0eb5804d218b77d",
        "title": "宋太祖龙虎风云会・混江龙",
        "author": "罗贯中",
        "content": "见如今奸雄争霸，漫漫四海起黄沙。\n递相吞并，各举征伐。\n后汉残唐分正统，朝梁暮晋乱中华。\n豺狼掉尾，虎豹磨牙；尸骸遍野，饿殍如麻；田畴荒废，荆棘交加；军情紧急，民力疲乏。\n这其间，生灵引领盼王师，何时得蛮夷拱手遵工化，我只得纵横海内，游览天涯。",
        "dynasty": "元",
        "collection_info": null
    },
    {
        "uuid": "e7c75efaafdcd910ef3cb842588d82d6",
        "title": "宋太祖龙虎风云会・油葫芦",
        "author": "罗贯中",
        "content": "莫不你酒力禁持眼界花？请先生再觑咱，我须不是金枝玉叶那根芽。\n(苗云)主公尧眉舜目，禹背汤肩，真乃帝王之相也。\n(正末唱)你道我尧眉舜目堪图画，汤肩禹背实稀诧。\n(苗云)主公正应九五飞龙在天之数。\n(正末唱)头直上又没一片云，浑身上又没万缕霞。\n你道我干元九五飞龙卦，多管是相法内有争差。",
        "dynasty": "元",
        "collection_info": null
    },
    {
        "uuid": "a8d65696633177bd92d3f4d8917b6d7f",
        "title": "宋太祖龙虎风云会・天下乐",
        "author": "罗贯中",
        "content": "我本是粗鲁寻常百姓家，休夸！则管里迤逗杀，这言词早合该万剐。\n市廛中人物稠，墙壁间耳目杂，但听的不是耍！。",
        "dynasty": "元",
        "collection_info": null
    },
    {
        "uuid": "d80280ad6333004031e962e4de3c259e",
        "title": "宋太祖龙虎风云会・那咤令",
        "author": "罗贯中",
        "content": "知心的最多，谁如叔牙？知音的最多，谁如伯牙？知兵的最多，谁如子牙？龙蛇混甚日分，豺虎乱何时罢？争名利使尽奸猾。",
        "dynasty": "元",
        "collection_info": null
    },
    {
        "uuid": "9e3e3046c5556a48f7bc9ddeafd4e099",
        "title": "宋太祖龙虎风云会・鹊踏枝",
        "author": "罗贯中",
        "content": "这个待把云拿，那个早被天罚；气昂昂创业开基，眼睁睁败国亡家。\n一任教纵横奋发，都是些井底鸣蛙。",
        "dynasty": "元",
        "collection_info": null
    },
    {
        "uuid": "d9ac7d067141fb76a75f81fb903b7a29",
        "title": "宋太祖龙虎风云会・寄生草",
        "author": "罗贯中",
        "content": "传正道无夫子，补苍天少女娲。\n因此上黎民饿死闾阎下，贤能埋没林泉下，忠良枉死刀枪下。\n乱纷纷国政若抟沙，虚飘飘世事如嚼蜡。\n(潘云)元帅将令紧急，须索走一遭。\n(正末云)先生拜别。\n(做行到科，潘云)哥哥稍待，兄弟先通报去。\n(潘见石跪云)早蒙元帅钧旨，礼聘贤士赵匡胤，已到军前听令。\n(石云)着进来。\n(潘唤正末进见科，石云)贤士姓甚名谁，家乡何处，曾习武艺不曾？(正末云)念在下姓赵名匡胤，副指挥弘殷之子。\n自幼习成武艺一十八般，韬略兵法，无所不通。\n(石云)你细说我听咱。\n(正末唱)。",
        "dynasty": "元",
        "collection_info": null
    },
    {
        "uuid": "0c2c9bcd77edafab4fa45f5dfc147aef",
        "title": "宋太祖龙虎风云会・醉扶归",
        "author": "罗贯中",
        "content": "敢把征鞍跨，兵器惯曾拿。\n甲马营中是俺家，(石云)既如此就留在辕门听用咱。\n(正末拜，唱)谢元帅相留纳。\n(石惊起科，末又拜，唱)请稳坐安然受咱，容参拜阶墀下。",
        "dynasty": "元",
        "collection_info": null
    },
    {
        "uuid": "656aaaeab1a12950afd1ee1d2a61deee",
        "title": "宋太祖龙虎风云会・赚煞",
        "author": "罗贯中",
        "content": "向边塞建功勋，赴京阙朝銮驾，直叩君王御塌。\n长朝殿太平筵宴罢，出宫庭拥大纛高牙。\n天街上摆头答，醉醺醺把金镫斜踏。\n稳坐逍遥玉骢马，马头前对挑着绛纱。\n纱笼内齐烧着银蜡，那其间任香风吹落帽檐花。\n(同下)。",
        "dynasty": "元",
        "collection_info": null
    },
    {
        "uuid": "5903e552b61d791a464ef20f72fbd716",
        "title": "宋太祖龙虎风云会・南吕/一枝花",
        "author": "罗贯中",
        "content": "漫漫杀气飞，滚滚征尘罩。\n恹恹红日惨，隐隐阵云高。\n军布满荒郊，我命将凭《三略》，行兵按《六韬》。\n右白虎左按青龙，后玄武前依朱雀。",
        "dynasty": "元",
        "collection_info": null
    },
    {
        "uuid": "e7de0a8fe26f0615cd85c79e06db326d",
        "title": "宋太祖龙虎风云会・梁州第七",
        "author": "罗贯中",
        "content": "护中军七层剑戟，守先锋万队枪刀，五方旗四面相围绕。\n朱幡皂盖，黄钺白旌，箭攒雕羽；弓挂龙弥。\n滴溜溜号带齐飘，威凛凛挂甲披袍，扑咚咚鼓擂春雷，雄纠纠人披绣袄，不剌剌马顿绒绦。\n咆哮！战讨！马和人飞上红尘道。\n金镫稳，玉鞭袅，催动龙驹把辔摇，转过山腰。",
        "dynasty": "元",
        "collection_info": null
    },
    {
        "uuid": "c40004095865d3083e366e7ae7998c35",
        "title": "宋太祖龙虎风云会・牧羊关",
        "author": "罗贯中",
        "content": "见几点寒星现，一钩新月皎，看看的兵至陈桥。\n教前队休行，催后军赶着。\n屯军仗，离军道，就馆驿，度今宵。\n疾忙教各部下关粮米，对名儿支料草。",
        "dynasty": "元",
        "collection_info": null
    },
    {
        "uuid": "3472d12cc7e05bc1584c79e63d12c695",
        "title": "宋太祖龙虎风云会・贺新郎",
        "author": "罗贯中",
        "content": "诸军众将一周遭，小心的下寨安营，在意的提铃喝号。\n七禁令五十四斩从公道，叮咛，休犯法违条。\n卷旌旗停斧钺，卧鞭链竖枪刀，悄悄的各依队伍休喧闹。\n解鞍松战马，卸甲脱征袍。",
        "dynasty": "元",
        "collection_info": null
    },
    {
        "uuid": "7a3fbfd7d489ca0bd289a3803d7f14a7",
        "title": "宋太祖龙虎风云会・隔尾",
        "author": "罗贯中",
        "content": "五更筹更听金鸡报，一部从休辞永夜劳。\n画角齐吹玉梅调。\n人休贪睡着，马须要喂饱，我且半倚帏屏盼天晓。\n(众下)。",
        "dynasty": "元",
        "collection_info": null
    },
    {
        "uuid": "c1ede9827b881ee347f075372e4190e6",
        "title": "宋太祖龙虎风云会・哭皇天",
        "author": "罗贯中",
        "content": "把好梦来惊觉，听军中不定交。\n那里也兵严刑法重，则末早人怨语声高。\n(众军一拥向前齐呼万岁)(正末唱)险将咱唬倒，庙廊召会，台省所关；君王振怒，太后生嗔。\n不剌则俺这歹名儿怎地了？惊急列心如刀锯，颤笃速身如火燎。",
        "dynasty": "元",
        "collection_info": null
    },
    {
        "uuid": "4d0d71faf7c237488d707088cd0115d4",
        "title": "宋太祖龙虎风云会・乌夜啼",
        "author": "罗贯中",
        "content": "都是你谎阴阳惹得诸军闹，-个个该剐该敲。\n(郑云)哥哥，你先身上穿了黄袍，如何倒说俺不是？(正末唱)呀！原来这犯由牌，光把我浑身罩。\n(普云)天命已定，天数难逃，主公亦当应天顺人。\n(正末唱)你道是大数难逃，可甚么情理难饶？不争这杏黄旗权当衮龙袍，可将这《出师表》扭作交大诏。\n我想受禅台，争似凌烟阁？汝贪富贵，吾岂英豪！(正末云)此事决不可行。\n(众将喧呼科，正末云)汝等自贪富贵立我为主，能从我命则可，不从我命，决不可行。\n(众皆跪云)唯命是听。\n(正末云)太后幼主，我北面事之；公卿大臣，皆我比肩。\n汝等勿得凌暴及动扰黎民，劫掠府库。\n违令者满门皆斩！(众云)一听禁令。\n(太后、幼主、石守信、陶谷上，云)昨因北汉入寇，遣赵点检出征，今早闻众军士立赵点检为帝。\n我想来，四方不宁，必得真主抚驭。\n今赵点检威望素着，人心推戴久矣，何不就同往陈桥，效尧舜故事，禅位一遭，有何不可！(做行科，到科，云)来到这军门前，石守信入报去。\n(石云)报总兵得知，太后到来。\n(正末下，迎见科，太后云)五代乱离，人民涂炭，将军功盖天下，堪居大宝，老身母子情愿禅位则个。\n(正末云)臣名微德薄，岂堪居此大位？(太后云)幼子孤弱，不能抚驭四方；将军德过尧禹，正宜受禅。\n(正末唱)。",
        "dynasty": "元",
        "collection_info": null
    },
    {
        "uuid": "17989cd951329db4c98a33a0256e32da",
        "title": "宋太祖龙虎风云会・菩萨梁州",
        "author": "罗贯中",
        "content": "你可也畅好是干乔，休施凶暴。\n休胡为乱作，(郑云)哥哥，我一发都杀了，恰不伶俐！(正末唱)则一句唬得我颤钦钦魄散魂消。\n不争这老鸦占了凤凰巢，却不道君子不夺人之好！把柴家今日都属赵，惹万代史官笑，笑俺欺负他寡妇孤儿老共小，强要了他周朝。",
        "dynasty": "元",
        "collection_info": null
    },
    {
        "uuid": "e7f28c84c4da9d9f93d3921496a1a541",
        "title": "宋太祖龙虎风云会・二煞",
        "author": "罗贯中",
        "content": "尊太后如母呵，您百官顿首听教导；待幼主如弟呵，教经典留心谨向学。\n朝廷内外旧官僚，勿得欺凌，尽皆荣耀。\n则今日军马回，莫惊扰，把龙袖娇民休唬着，勿犯秋毫。",
        "dynasty": "元",
        "collection_info": null
    },
    {
        "uuid": "f1e0770114e2786dff1d1142aa0a7559",
        "title": "宋太祖龙虎风云会・尾",
        "author": "罗贯中",
        "content": "(指赵)你坐都堂朝廷政事休差错，(指石)你掌枢密大下兵机勿惮劳。\n(指苗)你掌司天，算星曜，(指李、楚)你做元戎，司斩斫，(指曹、潘)你统雄兵，做招讨，(指郑)你管亲军，守城廓，(指王)你统貔貅，驱将校。\n(指幼主)兄弟诵诗书，习礼乐，(指太后)娘娘居龙楼，住凤阁。\n不是我倚势夺权，使强欺弱。\n既然立草为标，必须坐朝问道。\n赏不间亲疏，罚须分善恶，有罪的加刑，有功的赠爵。\n不是我挟天子令诸侯篡宗庙，恐民心变了，把山河弃却，因此上权受取这-颗交天传国宝。\n(众并下)。",
        "dynasty": "元",
        "collection_info": null
    },
    {
        "uuid": "861c3cf25dd71620a0ae928522e6419f",
        "title": "宋太祖龙虎风云会・正宫/端正好",
        "author": "罗贯中",
        "content": "光射水晶宫，冷透鲛绡帐，夜深沉睡不稳龙床。\n离金门私出天街上，正瑞雪空中降。",
        "dynasty": "元",
        "collection_info": null
    },
    {
        "uuid": "1a1dc31c4bddb2e1abeba83bd05569d6",
        "title": "宋太祖龙虎风云会・倘秀才",
        "author": "罗贯中",
        "content": "则见他铁桶般重门掩上，我将这铜兽面双环扣响。\n(做敲门科，张千问云)甚么人敲门？(正末唱)敲门的是万岁山前赵大郎。\n(张千云)这早晚夜又深，雪又大，来作甚么？(正末唱)堂中无客伴，(张千云)俺老爹看书哩。\n(正末唱)灯下看文章，(张千云)你来有甚事？(正末唱)特来听讲。",
        "dynasty": "元",
        "collection_info": null
    },
    {
        "uuid": "cbff69981e6058c7c551011f054e7cee",
        "title": "宋太祖龙虎风云会・呆骨朵",
        "author": "罗贯中",
        "content": "冲寒风冒瑞雪来相访，(张千云)有甚么紧急事，你说。\n(正末唱)有机密事紧待商量。\n(张千报云)老爹，门外有人叫门。\n(普云)你问他是谁？(张千云)他说是赵大官人，有机密事来商议。\n(普做慌科，云)快开门，快开门！(普见驾，跪云)不知主上幸临，有失远接。\n(张千慌走科)(正末唱)忙怎么了事公人？(普又拜云)恕微臣之罪。\n(正末唱)免礼波招贤宰相。\n(正末问张千云)这是那里？(张千云)这就是俺丞相厅房。\n(正末云)怎么使你这般样人？(唱)正是调鼎鼐三公府，那个是剃头发杨和尚？(普云)陛下尊坐。\n(正末唱)我向坐席间听讲书。\n(张千云)老爹，酒食已备。\n捧上来罢？(正末唱)你休来耳边厢叫点汤。\n(正末云)夜深人静，张千好生看着相府门者。\n(普云)主公，今夜天气甚寒，不求安逸，冒雪而来，却是为何？(正末唱)。",
        "dynasty": "元",
        "collection_info": null
    },
    {
        "uuid": "688ecedcfaef9e0e6cf75eb7c47cc96c",
        "title": "宋太祖龙虎风云会・倘秀才",
        "author": "罗贯中",
        "content": "朕不学汉高皇深居未央，朕不学唐天子停眠晋阳，常则是翠被寒生金凤凰。\n有心思传说，无梦到高唐，(普云)主公贵为天子，富有四海，尚不肯逸豫。\n(正末唱)这是俺为君的勾当。",
        "dynasty": "元",
        "collection_info": null
    },
    {
        "uuid": "ae2b67cb25504cf17d32eb6cef489113",
        "title": "宋太祖龙虎风云会・滚绣球",
        "author": "罗贯中",
        "content": "既然主四海为一人，必须正三纲谨五常。\n寡人呵，幼年间广习枪棒，恨未曾登孔子门墙。\n《尚书》是几篇？(普云)《尚书》者上古《三坟》《五典》，洪荒莫考。\n夫子断自唐虞，以典、谟、训、诰、誓、命六体，皆尧、舜、汤、禹、文、武授受之心法。\n孔安国断为五十八篇，帝王治世之书也。\n(正末唱)毛诗共几章？(普云)夫诗者，古人吟咏性情之大节。\n有风、雅、颂三经，赋、比、兴三纬。\n诗有三千，夫子删为三百十一篇，善以为劝，恶以为戒。\n(正末云)《礼记》主意如何？(普云)夫《礼记》乃汉儒所撰述，杂录古礼之义。\n盖六经之用，礼实为先；治人事神，无非以礼。\n日用之间，不可斯须少者。\n(正末唱)讲《礼记》始知谦让。\n《春秋》主意如何？(普云)《春秋》以褒贬为辞，敦典庸礼，命德讨罪，世道之兴亡可鉴。\n(正末唱)论《春秋》可鉴兴亡。\n(普云)陛下法宗尧、舜、禹、汤、文、武，方为圣主。\n(正末唱)朕待学禹汤文武宗尧舜，(普云)臣有愧于古之贤相也。\n(正末唱)卿可继房杜萧曹立汉唐，燮理阴阳。",
        "dynasty": "元",
        "collection_info": null
    },
    {
        "uuid": "93881dbbf15ccf2a32127b83e26e8efc",
        "title": "宋太祖龙虎风云会・倘秀才",
        "author": "罗贯中",
        "content": "卿道是用《论语》治朝廷有方，却原来只半部运山河在掌，圣道如天不可量！似恁的谈经临绛帐，不强似开宴出红妆？听说后神清气爽。\n(普云)天寒雪大，臣有一杯酒进献，未敢擅专。\n(正末云)将酒来何妨？(普叫云)老妻将酒来。\n(旦捧酒上)(呼噪科)(正末唱)。",
        "dynasty": "元",
        "collection_info": null
    },
    {
        "uuid": "95daa22551cd29ecc895a976bb3686ef",
        "title": "宋太祖龙虎风云会・滚绣球",
        "author": "罗贯中",
        "content": "银台上画烛明，金炉内宝篆香。\n(普执壶斟酒科)(正末唱)不当烦老兄自斟佳酿，(旦进酒科)(正末唱)何须教嫂嫂亲捧霞觞！(普云)陛下，臣妻与臣乃糟糠之妻也。\n(正末唱)卿道是糟糠妻不下堂。\n朕须想贫贱交不可忘。\n常言道表壮不如里壮，妻若贤夫免灾殃。\n(云)朕得卿，卿得嫂嫂，可比四个古人。\n(唱)朕得卿呵，正如太甲逢伊尹；卿得嫂嫂呵，却似梁鸿配孟光，则愿的福寿绵长。",
        "dynasty": "元",
        "collection_info": null
    },
    {
        "uuid": "40f51591c2f9c5f16e523ff2638a63df",
        "title": "宋太祖龙虎风云会・倘秀才",
        "author": "罗贯中",
        "content": "但歇息想前王后王，才合眼虑兴邦丧邦，因此上晓夜无眠想万方。\n须不是欢娱嫌夜短，早难道寂寞恨更长，忧愁事几桩。",
        "dynasty": "元",
        "collection_info": null
    },
    {
        "uuid": "681113167bc9d4b56a09a15081e5d2b0",
        "title": "宋太祖龙虎风云会・滚绣球",
        "author": "罗贯中",
        "content": "忧则忧当军的身无挂体衣，忧则忧走站的家无隔宿粮，忧则忧行船的一江风浪，忧则忧驾车的万里经商。\n忧则忧号寒的妻怨夫，忧则忧啼饥的子唤娘，忧则忧甘贫的昼眠深巷，忧则忧读书的夜守寒窗。\n忧则忧布衣贤士无活计，忧则忧铁甲将军守战场，怎生不感叹悲伤！。",
        "dynasty": "元",
        "collection_info": null
    },
    {
        "uuid": "8190dfd41fcdb130ef0b71482c62713f",
        "title": "宋太祖龙虎风云会・倘秀才",
        "author": "罗贯中",
        "content": "忧的是百姓苦，向御榻心劳意攘。\n(普云)百姓困苦，只因四方多事。\n今天下太平，民力渐苏矣。\n(正末云)一榻之外，皆他人之家也。\n(唱)忧的是天下小，教寡人眠思梦想。\n(普云)天下虽未混一，南征北伐，今其时也。\n愿闻成算所向。\n(末背云)寡人欲先下江南，且反说，试丞相一试。\n(唱)想太原府刘崇居北方，朕待暂离丹凤阙，亲拥碧油幢，先取河东上党。",
        "dynasty": "元",
        "collection_info": null
    },
    {
        "uuid": "3dc951c5e9831b86aec074731032ffd7",
        "title": "宋太祖龙虎风云会・脱布衫",
        "author": "罗贯中",
        "content": "(指曹)取金陵飞渡长江，(指石)到钱塘平定他邦。\n(指王)西川路休辞栈阁，(指潘)南蛮地莫愁烟瘴。",
        "dynasty": "元",
        "collection_info": null
    },
    {
        "uuid": "f945ef0778489fb650c185f8fdd0c188",
        "title": "宋太祖龙虎风云会・醉太平",
        "author": "罗贯中",
        "content": "阵冲开虎狼，身冒着风霜。\n用《六韬》、《三略》定边疆，把元戌印掌。\n人披铁甲偏雄壮，马摇玉勒难遮挡，鞭敲金镫响叮当，早班师汴梁。\n(四将云)臣等托圣主洪福，马到处成功。\n仰听神策庙算，指示一二。\n(正末唱)。",
        "dynasty": "元",
        "collection_info": null
    },
    {
        "uuid": "9c9bf8098226201b4ac65f46b133cb82",
        "title": "宋太祖龙虎风云会・二煞",
        "author": "罗贯中",
        "content": "有那等顺天时、达天理，去邪归正皆疏放，有那等霸王业、抗王师耀武扬威尽灭亡。\n休掳掠民财，休伤残民命，休淫污民妻，休烧毁民房。\n恤军马施仁发政，广钱粮定赏行罚，保城池讨逆招降。\n沿路上安民挂榜，从赈济，任开仓。",
        "dynasty": "元",
        "collection_info": null
    },
    {
        "uuid": "8beaced305d88e3669b85bd4f96c353c",
        "title": "宋太祖龙虎风云会・收尾",
        "author": "罗贯中",
        "content": "朕专待正衣冠，尊相貌，就凌烟图画功臣像，卿莫负勒金石，铭钟鼎，向青史标题姓字香。\n能用兵，善为将，有心机，有胆量。\n仰看天文算早象，俯察山川辨形状。\n作战先将九地量，决战须将五间防。\n昼战多将旗帜张，夜战频将火鼓扬。\n步战屯云护军帐，水战随风使帆桨。\n奇正相生兵最强，仁智兼行勇怎当！专听将军定四方，坐拟元戎取乱亡。\n飞奏边功进表章，齐和升平回帝乡。\n比及列土分茅拜卿相，光将这各部下军卒重重的赏！(众并下)。",
        "dynasty": "元",
        "collection_info": null
    },
    {
        "uuid": "c7a5c5b1d8d16fa927f711849bbfe853",
        "title": "宋太祖龙虎风云会・落梅风",
        "author": "罗贯中",
        "content": "此一战功名重，这一场勋业稀，论英雄古今无对。\n笑谈间扫清吴越国，端的有三千丈五陵豪气。",
        "dynasty": "元",
        "collection_info": null
    },
    {
        "uuid": "60d995892352a7f7870b52a653657c84",
        "title": "宋太祖龙虎风云会・沉醉东风",
        "author": "罗贯中",
        "content": "他那里桃花落蛮烟正起，荔枝熟瘴雨斜飞。\n茫茫水接天，隐隐山围地。\n路迢遥人马驱驰，斩将降兵何太疾？堪写入麒麟画里。",
        "dynasty": "元",
        "collection_info": null
    },
    {
        "uuid": "c97f3628d09a47c9ff822e6562e8a6bf",
        "title": "宋太祖龙虎风云会・水仙子",
        "author": "罗贯中",
        "content": "乱石滩冲浪战舡内，连云栈思乡骏马嘶。\n凯歌声直透青云内，这功劳为第-，笑蜀工孟昶呆痴。\n他也合思先主三分业，想武侯八阵机，辱莫杀关羽张飞！。",
        "dynasty": "元",
        "collection_info": null
    },
    {
        "uuid": "001ed194044675daf16a53835f0cf857",
        "title": "宋太祖龙虎风云会・雁儿落",
        "author": "罗贯中",
        "content": "恁则合山林中躲是非，谁教你朝省内图名利？都做了亡家败国臣，真乃是怕死贪生辈。\n(南唐相徐铉云)臣国主以小事大，犹子事父也。\n(普云)岂有父子为两家耶？(唱)。",
        "dynasty": "元",
        "collection_info": null
    },
    {
        "uuid": "409f00a575c681eff55185e8ba0b67f8",
        "title": "宋太祖龙虎风云会・得胜令",
        "author": "罗贯中",
        "content": "你则想花压帽檐低，不提防严地一声雷。\n送了你川广真梁栋，羞杀人江南两柱石！想前日相持，惊唬杀齐管仲、燕乐毅。\n(相云)臣等亡国臣，乞放骨骸于林下。\n(普唱)到今日休题，起来波汉张良、越范蠡。",
        "dynasty": "元",
        "collection_info": null
    },
    {
        "uuid": "ad1652c857ab377508f0a9a92f6b70ff",
        "title": "宋太祖龙虎风云会・甜水令",
        "author": "罗贯中",
        "content": "据着你外作禽荒，内贪淫欲。\n滔天之罪，理合法更凌迟。\n今日个不忍加诛，仍封官位，您君臣每休得猜疑。",
        "dynasty": "元",
        "collection_info": null
    },
    {
        "uuid": "18b27ded02d8a284a94589ee55dc9b7f",
        "title": "宋太祖龙虎风云会・折桂令",
        "author": "罗贯中",
        "content": "则见他曲躬躬拜舞丹墀，似这等纳土称臣，实指望荫子封妻。\n(四王云)臣等愚昧，不能守土安民，今荷洪恩，实同再造，愿闻其说。\n(普唱)你道是愿听纶音，愿闻圣谕，有甚难知？你等为骄奢破国，吾皇以勤俭开基。\n这的是天数轮回，造物盈亏。\n真龙出蛟蜃潜藏，大风起云雾齐飞。",
        "dynasty": "元",
        "collection_info": null
    },
    {
        "uuid": "f5761a13763d7628f52f6ce428426a5c",
        "title": "宋太祖龙虎风云会・川拨棹",
        "author": "罗贯中",
        "content": "长朝殿列尊席，享诸王臣万国。\n今日个寰海归依，民物雍熙；春满宫闱，乐奏埙篪。\n仙音院箫韶韵美，麟献瑞，凤来仪。",
        "dynasty": "元",
        "collection_info": null
    },
    {
        "uuid": "fbdd04957683415675ceaca375c6bad0",
        "title": "宋太祖龙虎风云会・七弟兄",
        "author": "罗贯中",
        "content": "文官每这壁，武将每那壁，斟玉液进金杯。\n则这白额虎原与龙相配，紫金龙自有虎相随。\n这的是庆清朝龙虎风云会。",
        "dynasty": "元",
        "collection_info": null
    },
    {
        "uuid": "c7186710f9ff324e812b1f4900dd267c",
        "title": "宋太祖龙虎风云会・收江南",
        "author": "罗贯中",
        "content": "更压着朝中文武两班齐，抵多少十年身到凤凰池，见如今金枝玉叶尽光辉。\n镇天南地北，万万年同共掌华夷。",
        "dynasty": "元",
        "collection_info": null
    },
    {
        "uuid": "635cd52d23d7ec07a41a8b608c4d7bd8",
        "title": "宋太祖龙虎风云会・尾",
        "author": "罗贯中",
        "content": "龙吟天上生云气，虎啸清风四起。\n龙虎梦君臣，风云庆家国。",
        "dynasty": "元",
        "collection_info": null
    }
]