[
    {
        "uuid": "94656b38ee5dfd0dabd9a630b32ace5b",
        "title": "水调歌头 憔悴朔家种",
        "author": "虞㠭",
        "content": "憔悴朔家种，零落雪边枝。\n淡妆素艳，无桃笑面柳眉低。\n懒向深宫点额，甘与孤山结社，照影水之湄。\n不怨风霜虐，我本岁寒姿。\n谢东君。\n开冷蕊，弄斜晖。\n强颜红紫同□，皎洁性难移。\n祗好竹篱茅舍，若话玉堂金鼎，老恐负心期。\n歌罢饮先醉，残月坠深卮。",
        "dynasty": "宋",
        "collection_info": null
    },
    {
        "uuid": "89fa0e013d11ec50e62ca1957ec88758",
        "title": "释奠诗",
        "author": "虞㠭",
        "content": "正学昭昭责力行，湖湘一派到于今。\n好翻愚岛词锋手，密察濂溪理窟心。\n二水秋清严奠礼，九疑云近想韶音。\n咏归也觉西风好，须信诗□在泮林。",
        "dynasty": "宋",
        "collection_info": null
    },
    {
        "uuid": "2664d2142ce26a2ef14ea685b712d4f3",
        "title": "宝唐帖",
        "author": "虞㠭",
        "content": "□□□□未满看，虚庭小饮胜凭阑。\n浮云尽捲堂堂见，清影将圆处处欢。\n一点神光千里在，三秋佳景四并难。\n人生几度逢今夕，更觉閒中天地宽。",
        "dynasty": "宋",
        "collection_info": null
    }
]