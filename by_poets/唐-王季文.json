[
    {
        "uuid": "2f2e17bfada3759ce88e6b543121a23c",
        "title": "九华山谣",
        "author": "王季文",
        "content": "九华峥嵘占南陆，莲花擢本山半腹。\n翠屏横截万里天，瀑水落深千丈玉。\n云梯石磴入杳冥，俯看四极如中庭。\n丹崖压下庐霍势，白日隐出牛斗星。\n杉松一岁抽数尺，琼草夤缘秀层壁。\n南风拂晓烟雾开，满山葱蒨铺鲜碧。\n雷霆往往从地发，龙卧豹藏安可别。\n峻极遥看戛昊苍，挺生岂得无才杰。\n神仙惮险莫敢登，驭风驾鹤循丘陵。\n阳乌不见峰顶树，大火尚结嵒中冰。\n灵光爽气曛復旭，晴天倒影西江渌。\n具区彭蠡夹两傍，正可别作一岳当少阳。",
        "dynasty": "唐",
        "collection_info": null
    },
    {
        "uuid": "d16b4619f0d205ff9ce2672f2201cc0c",
        "title": "青出蓝",
        "author": "王季文",
        "content": "芳蓝滋匹帛，人力半天经。\n浸润加新气，光辉胜本青。\n还同冰出水，不共草为萤。\n翻覆依襟上，偏知造化灵。",
        "dynasty": "唐",
        "collection_info": null
    },
    {
        "uuid": "d383ba1507a73b6526c17f1d4dad2fdc",
        "title": "九华山谣",
        "author": "王季文",
        "content": "九华峥嵘占南陆，莲花擢本山半腹。\n翠屏横截万里天，丹崖压下庐霍势，白日隐出牛斗星。\n杉松一岁抽数尺，雷霆往往从地发，龙卧豹藏安可别。\n峻极遥看戛昊苍，阳乌不见峰顶树，大火尚结岩中冰。\n灵光爽气曛复旭，",
        "dynasty": "唐",
        "collection_info": {
            "collection": "御定全唐诗",
            "volume": "卷六百"
        }
    }
]