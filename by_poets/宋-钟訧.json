[
    {
        "uuid": "db65fd6886b51320f2d9c6f88e285e0a",
        "title": "题梅坛",
        "author": "钟訧",
        "content": "万松护岭与天齐，中有真人旧隠栖。\n井冷尚留丹汞暖，坛高近拜斗星低。\n回思汉室成惆怅，浪费今人为品题。\n我欲从之无路去，同昇不似许仙鸡。",
        "dynasty": "宋",
        "collection_info": null
    },
    {
        "uuid": "51efb9551bc97ae4be1ef23cc2b2e723",
        "title": "题梅山云悦楼",
        "author": "钟訧",
        "content": "我匪悦云云悦我，云兮与我一无心。\n知君只爱云中隠，不肯出山无处寻。",
        "dynasty": "宋",
        "collection_info": null
    }
]