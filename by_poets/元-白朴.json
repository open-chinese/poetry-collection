[
    {
        "title": "董秀英花月东墙记・仙吕/赏花时",
        "author": "白朴",
        "content": "文质彬彬一丈夫，千里寻师为学谋。\n今日个践路途，单身独步，云外雁声孤。",
        "dynasty": "元",
        "collection_info": null
    },
    {
        "title": "董秀英花月东墙记・幺篇",
        "author": "白朴",
        "content": "我如今赤手空拳百事无，父丧家贫不似初，囊箧尽消疏。\n鹏程有路，何日赴皇都？(云)行了个月期程，到得松江府。\n家童，你寻个客店安下。\n(童云)理会的。\n兀那就是一所店房。\n店主在家么？(净上，云)谁叫，谁叫？(童云)老者，俺家长来此投宿。\n(做见科，云)小生动问老公公，此处董府尹在否？(净云)府尹下世去了。\n(生云)他宅子在何处？(净云)隔壁就是。\n足下与府尹甚亲？(生云)先父与府尹相交契厚。\n自先父下世，一向间阔，不曾问候。\n(净云)足下如今那里去？(生云)小生儒业进身，游学至此，将赴诏选。\n敢问公公，有房舍借一间小生借居，待来春赴试。\n(净云)足下既要安住，老夫有一小顽，名曰山寿，就托足下教训攻书。\n老夫东墙下有一花木堂，先生就在其中设馆，如何？(生云)如此多谢！(净云)院公，疾忙收拾洁净者。\n(院公云)已停当了。\n(净云)先生，请往花木堂安歇。\n(同下)。",
        "dynasty": "元",
        "collection_info": null
    },
    {
        "title": "董秀英花月东墙记・吕仙/点绛唇",
        "author": "白朴",
        "content": "万物乘春，落花成阵，莺声嫩。\n垂柳黄匀，越引起心间闷。",
        "dynasty": "元",
        "collection_info": null
    },
    {
        "title": "董秀英花月东墙记・混江龙",
        "author": "白朴",
        "content": "三春时分，南园草木一时新。\n清和天气，淑景良辰。\n紫陌游人嫌日短，青闺素女怕黄昏。\n寻芳俊士，拾翠佳人。\n千红万紫，花柳分春。\n对韶光半晌不开言，一天愁都结做心间恨。\n憔悴了玉肌金粉，瘦损了窈窕精神。",
        "dynasty": "元",
        "collection_info": null
    },
    {
        "title": "董秀英花月东墙记・油葫芦",
        "author": "白朴",
        "content": "杏朵桃枝似绛唇，柳絮纷，春光偏闪断肠人。\n微风细雨催花信，闲愁万种心间印。\n罗帏绣被，孤寒欲断魂。\n掩重门尽日无人问，情不遂越伤神。",
        "dynasty": "元",
        "collection_info": null
    },
    {
        "title": "董秀英花月东墙记・天下乐",
        "author": "白朴",
        "content": "我只见杨柳横墙易得春，欢欣，可意人，一见了心下如何忍。\n送秋波眼角情，近东墙住左邻，觑了可憎才有就因。",
        "dynasty": "元",
        "collection_info": null
    },
    {
        "title": "董秀英花月东墙记・那咤令",
        "author": "白朴",
        "content": "一见了那人，不由我断魂；思量起这人，有韩文柳文；他是个俏人，读齐论鲁论。\n想的咱不下怀，几时得成秦晋，甚何年一处温存？。",
        "dynasty": "元",
        "collection_info": null
    },
    {
        "title": "董秀英花月东墙记・鹊踏枝",
        "author": "白朴",
        "content": "好教我闷昏昏，泪纷纷，都只为美貌潘安，仁者能仁。\n一会家心中自忖，谁与俺通个殷勤。",
        "dynasty": "元",
        "collection_info": null
    },
    {
        "title": "董秀英花月东墙记・寄生草",
        "author": "白朴",
        "content": "怕的是黄昏后，入罗帏愁越狠。\n孤眠独枕教人闷，愁潘病沈教人恨，行迟力顿教人困。\n似这等含情掩卧象牙床，几时得阳台上遇着多才俊。\n(梅云)姐姐，我猜着你，敢待和昨日那秀才说话。\n他在那壁，你在这壁，如何得会？(旦云)想当初卓文君怎生私奔相如来？(梅云)他两个缘何便得成就来？(旦唱)。",
        "dynasty": "元",
        "collection_info": null
    },
    {
        "title": "董秀英花月东墙记・幺篇",
        "author": "白朴",
        "content": "汉相如在寒窗下，卓氏女配做婚。\n都只为我情你意相投顺，姻缘自把佳期问，郎才女貌皆相趁。\n你道是阻东墙难会碧纱厨，似俺这干荷叶那讨灵犀润。",
        "dynasty": "元",
        "collection_info": null
    },
    {
        "title": "董秀英花月东墙记・后庭花",
        "author": "白朴",
        "content": "似这等害相思怎地忍？不由人上心来雨泪频。\n避不的老母将将怪，好教我留连心上人。\n枉劳魂，不觉的罗衣宽褪。\n被生寒怎地温？看看的憔悴了身，厌厌的害杀人。\n唤梅香掩上门，把沉檀炉内焚，志诚心祷告神。",
        "dynasty": "元",
        "collection_info": null
    },
    {
        "title": "董秀英花月东墙记・柳叶儿",
        "author": "白朴",
        "content": "呀，愁锁定眉尖春恨，怎不教心怀忧闷？见如今人远天涯近，难勾引，怎相交？越加上鬼病三分。",
        "dynasty": "元",
        "collection_info": null
    },
    {
        "title": "董秀英花月东墙记・青哥儿",
        "author": "白朴",
        "content": "对人前一言难尽，老夫人治家严训，怨俺那火性如雷老母亲。\n谨慎闺门，昼夜追巡，坐守行跟，恐失人伦。\n但若离了半时辰，来相问。\n(梅云)姐姐，似你今春多病，可以自己调理，莫费神思。\n不争你这等念想，倘若其身有失，如何是了？休休，莫要护病成疾，自损其身。\n姐姐自当思之。\n(旦云)梅香，你可知我心间的事？(梅云)妾虽不知，见姐姐身体不快，以此谏劝，自可调理。\n(旦云)似这等病，如何治度？我一会家不想起来便罢，一会家想将起，好是凄凉人也！(唱)。",
        "dynasty": "元",
        "collection_info": null
    },
    {
        "title": "董秀英花月东墙记・赚煞",
        "author": "白朴",
        "content": "合晚至黄昏，独宿心间闷。\n苦厌厌忧愁自忖。\n便有铁石心肠也断魂。\n串香焚被冷谁温，引入多情梦里人。\n窗儿外月华正新，玉人儿在方寸，我将这海棠花分付与东君。",
        "dynasty": "元",
        "collection_info": null
    },
    {
        "title": "董秀英花月东墙记・正宫/端正好",
        "author": "白朴",
        "content": "下香阶，踏芳径，步苍苔月影当庭。\n过回廊一弄凄凉景，好教我添悲兴。",
        "dynasty": "元",
        "collection_info": null
    },
    {
        "title": "董秀英花月东墙记・滚绣球",
        "author": "白朴",
        "content": "垂杨宿鸟惊，绣鞋不待行。\n降明香问天求聘，志诚心祷告神灵。\n相思病渐成，看看瘦损形，受寂寞事关前定，盼佳期井底银瓶。\n似这等栖迟误了奴家命，强打精神拜斗星，何日安宁？(梅云)姐姐，你听那里冰弦之声。\n(旦唱)。",
        "dynasty": "元",
        "collection_info": null
    },
    {
        "title": "董秀英花月东墙记・倘秀才",
        "author": "白朴",
        "content": "则道是半空中神仙胜境，却元来东墙下把丝桐慢整，你听他款抚冰弦音韵清。\n夜阑人静，情悲戚，话丁宁，怎不教人动情？。",
        "dynasty": "元",
        "collection_info": null
    },
    {
        "title": "董秀英花月东墙记・滚绣球",
        "author": "白朴",
        "content": "我向这东墙仔细听。\n凤求鸾曲未成，怎不教想的人成病，今日个聪明的遇着聪明。\n这琴陶潜膝上横，蔡邕爨下生。\n断肠人这答儿孤另，一句句诉你飘零。\n几时得同衾共枕销金帐，满斗焚香说誓盟，愿足平生。",
        "dynasty": "元",
        "collection_info": null
    },
    {
        "title": "董秀英花月东墙记・倘秀才",
        "author": "白朴",
        "content": "他在那东墙下诗和了一声，我这里近亭轩把绣鞋立定，好教我兜上心来意不宁。\n愁攒眉角上，忽的动伤情，知他是怎生？。",
        "dynasty": "元",
        "collection_info": null
    },
    {
        "title": "董秀英花月东墙记・呆骨朵",
        "author": "白朴",
        "content": "我这里闷厌厌锁不住疏狂性，怎禁的独自伤情？孤帏里翠减香消，花稍上蜂喧蝶并。\n少年人辜负了三春景，身体也无康盛。\n自思量怎奈何，渐染出风流病。",
        "dynasty": "元",
        "collection_info": null
    },
    {
        "title": "董秀英花月东墙记・脱布衫",
        "author": "白朴",
        "content": "思量起俊俏书生，今日个显姓通名。\n海棠花权为信行，姻缘事该前定。",
        "dynasty": "元",
        "collection_info": null
    },
    {
        "title": "董秀英花月东墙记・小梁州",
        "author": "白朴",
        "content": "谁想是旧日刘郎到武陵，听说罢怎不伤情。\n孤鸾寡凤几时成？人孤另，长叹两三声。",
        "dynasty": "元",
        "collection_info": null
    },
    {
        "title": "董秀英花月东墙记・幺篇",
        "author": "白朴",
        "content": "黄昏一盏孤灯映，困腾腾闷倚帏屏。\n鼓二更，人初静，更添愁兴，照不到天明。\n(旦云)我常记得，俺父亲在日，曾与俺母亲说，在朝之日，曾与三原县令马昂为交，次后，半我许与他儿子马文辅为妻。\n我那时年幼，也不曾成得；后来音信不通，因此上不曾成合这亲事。\n我那日在后花园中，只见山寿家东墙上，有一秀才，往这壁望着。\n我一见那生，发黑眉青，唇红齿白，教我放心不下。\n我前日在海棠亭下烧夜香，又遇着他弹琴，专诉失其佳配。\n昨日使山寿来问我讨花，我因问他，你师父是谁；山寿说，姓马名彬字文辅。\n我就想起俺父亲的言语，莫不就是这生？我两日前写下了一个简帖儿，今日着梅香送与他去。\n梅香，你送这简帖儿与那秀才去。\n(梅云)将来，我送去。\n(旦与简科)(梅云)我送简帖儿去来。\n(同下)(生上，云)自从见了秀英小姐，着我神魂飘荡，茶饭懒尝。\n昨日着山寿讨花去，小姐与了一朵海棠花，不知主何意？似这等音信不通，如何是了？(梅云)先生万福。\n(生云)小娘子，来有何事？(梅云)你不知，听我说咱。\n(唱)。",
        "dynasty": "元",
        "collection_info": null
    },
    {
        "title": "董秀英花月东墙记・上小楼",
        "author": "白朴",
        "content": "只因你青春后生，俺小姐心肠不硬。\n想前夜月下鸣琴，韵和新诗，福至心灵。\n音韵轻，声律清，精通理性，多管是暗中传两情相应。\n(云)俺姐姐与了这个简帖儿，教送与先生，不知是甚么言语？(生云)将来我看。\n(生看科，云)小娘子，这一首诗是谁写的？(梅云)俺姐姐亲笔写的，你试念与我听。\n(生云)\"潇洒月明中，潜身墙角东。\n鸣琴离恨积，入夜绣帏空。\n梦绕三千界，云迷十二峰。\n仙郎休负我，我意若春浓。\n\"好高才也！既小姐有顾恋小生之心，我如今备办礼物，使媒人说去，如何？(梅唱)。",
        "dynasty": "元",
        "collection_info": null
    },
    {
        "title": "董秀英花月东墙记・幺篇",
        "author": "白朴",
        "content": "你待教媒人偶成，老夫人天生劣性。\n不争你走透消息，泄漏风声，误了前程。\n俺姐姐念旧盟，想旧情，何须媒证，不用你半星儿绛罗为定。\n(生云)既蒙小姐垂念，小生也写一简，烦小娘子捎去。\n(梅云)你写来。\n(生写科，云)小娘子，你道我多多上复小姐来。\n(梅下)(生云)小姐若见了这简帖儿，好事必成也。\n(下)。",
        "dynasty": "元",
        "collection_info": null
    },
    {
        "title": "董秀英花月东墙记・满庭芳",
        "author": "白朴",
        "content": "恰便似龙蛇弄影，才过子建，笔扫千兵。\n温柔软款多才性，忒煞聪明。\n据相貌容颜齐整，论文学海宇传名，堪人敬。\n都只为更长漏永，伤感泪盈盈。",
        "dynasty": "元",
        "collection_info": null
    },
    {
        "title": "董秀英花月东墙记・耍孩儿",
        "author": "白朴",
        "content": "似这等空房静悄人孤另，却又早香消金鼎。\n何时害彻相思病，卜金钱祷告神灵。\n生前禽演分明判，八卦详推莫顺情。\n四柱安排定，都来增下，祸福分明。",
        "dynasty": "元",
        "collection_info": null
    },
    {
        "title": "董秀英花月东墙记・四煞",
        "author": "白朴",
        "content": "画檐铁马喧，纱窗梦不成，佳人才子何时娉？他是个异乡背井飘零客，我便是孤枕独眠董秀英。\n都薄幸，一个在东墙下烦恼，一个在锦帐里伤情。",
        "dynasty": "元",
        "collection_info": null
    },
    {
        "title": "董秀英花月东墙记・三煞",
        "author": "白朴",
        "content": "叹鸳鸯绣被空，满怀愁为那生，只因他新诗和的声相应。\n更把那瑶琴拨出艰难调，彩凤求凰指下鸣。\n都是相思令，听了他凄凉惨切，好教我寸步难行。",
        "dynasty": "元",
        "collection_info": null
    },
    {
        "title": "董秀英花月东墙记・二煞",
        "author": "白朴",
        "content": "婚姻配偶迟，难挨更漏永，画蛾眉懒去临妆镜。\n老天不管人憔翠，一派黄河九遍清。\n贞烈性，也只是粉墙一堵，似隔着百座连城。",
        "dynasty": "元",
        "collection_info": null
    },
    {
        "title": "董秀英花月东墙记・尾煞",
        "author": "白朴",
        "content": "相思愁越添，凄凉恶梦境。\n便做道铁石般只恁心肠硬，都写入愁怀唤不省。\n(下)。",
        "dynasty": "元",
        "collection_info": null
    },
    {
        "title": "董秀英花月东墙记・中吕/粉蝶儿",
        "author": "白朴",
        "content": "睡眼难开，锁愁眉如何担待？恨相思昼夜难挨。\n则俺这异乡人，如风絮，飘零在外。\n愁满心怀，何时得否极生泰？。",
        "dynasty": "元",
        "collection_info": null
    },
    {
        "title": "董秀英花月东墙记・醉春风",
        "author": "白朴",
        "content": "只因遇着可憎才，引的我熬煎深似海。\n害的我须臾咫尺难移挨，你好是歹，歹！一会家倒枕捶床，长吁短叹，教咱无奈。",
        "dynasty": "元",
        "collection_info": null
    },
    {
        "title": "董秀英花月东墙记・脱布衫",
        "author": "白朴",
        "content": "病潘安瘦损形骸，杜韦娘憔悴香腮。\n你两个恩情似海，没来由把咱禁害。",
        "dynasty": "元",
        "collection_info": null
    },
    {
        "title": "董秀英花月东墙记・小梁州",
        "author": "白朴",
        "content": "你只要搂带同心结不开，都只待鱼水和谐。\n旷夫怨女命安排，心无奈，盼杀楚阳台。",
        "dynasty": "元",
        "collection_info": null
    },
    {
        "title": "董秀英花月东墙记・幺篇",
        "author": "白朴",
        "content": "这便是才郎有意佳人爱，两下里怎不伤怀？好意挨，舒心害，粉墙为界，镜破两分钗。\n(云)早来到也，我隔这窗儿试瞧咱。\n(唱)。",
        "dynasty": "元",
        "collection_info": null
    },
    {
        "title": "董秀英花月东墙记・上小楼",
        "author": "白朴",
        "content": "我把这窗儿润开，觑一觑何妨何碍。\n只见他东倒西歪，倚床靠枕，身体斜挨。\n叫一声马秀才，头不抬，相思苦害，问你个病襄王在也不在。\n(梅见科，云)先生万福。\n(生起，跪科，云)呀、呀、呀！小娘子，怎生就不来了？(梅云)夫人严谨，仆妾岂敢轻出？(生云)小娘子，今日小姐有何话说？(梅云)俺姐姐写了一简，教我送来，不知上面写着甚么。\n(生云)将来我看。\n(做接科)(梅唱)。",
        "dynasty": "元",
        "collection_info": null
    },
    {
        "title": "董秀英花月东墙记・幺篇",
        "author": "白朴",
        "content": "俺小姐亲封一策，向你这东君叩拜。\n不知他有甚衷肠，道甚言词，诉甚情杯。\n试取开，看内才，中间梗概，比那吓蛮书赛也不赛。",
        "dynasty": "元",
        "collection_info": null
    },
    {
        "title": "董秀英花月东墙记・贺圣朝",
        "author": "白朴",
        "content": "似这般子建才学，埋没书斋，愁肠一似东洋海。\n生的相貌堂堂，见了开怀。\n心中自猜，怎生教他昼去昏来？。",
        "dynasty": "元",
        "collection_info": null
    },
    {
        "title": "董秀英花月东墙记・满庭芳",
        "author": "白朴",
        "content": "姻缘合该，今朝相待，鱼水和谐。\n似这等不枉了教人害，苦尽甘来。\n古人言知过必改，不由人兜在心怀。\n一见了相亲爱，便休道贤贤易色，非是我放在狂乖。\n(下)。",
        "dynasty": "元",
        "collection_info": null
    },
    {
        "title": "董秀英花月东墙记・耍孩儿",
        "author": "白朴",
        "content": "看了你桃腮杏脸花无寒，星眼朦胧不开。\n魂灵儿飞在五云端，只将这玉体相挨。\n安排定共宿鸳鸯枕，准备下双飞鸾凤台。\n今日得同欢爱，把湘裙皱损，宝髻斜歪。",
        "dynasty": "元",
        "collection_info": null
    },
    {
        "title": "董秀英花月东墙记・五煞",
        "author": "白朴",
        "content": "衫儿扭扣松，裙儿搂带解，酥胸粉腕天然态。\n楚腰似柳娇尤软，未吐桃花露润开。\n完成了恩和爱，今日个良姻匹配，便死呵一穴同埋。",
        "dynasty": "元",
        "collection_info": null
    },
    {
        "title": "董秀英花月东墙记・三煞",
        "author": "白朴",
        "content": "娇羞力不加，低垂颈怕抬，风流彻骨遗香在。\n相偎玉体轻轻按，粉汗溶溶湿杏腮。\n似这等偷香窃玉，几时得一发明白。",
        "dynasty": "元",
        "collection_info": null
    },
    {
        "title": "董秀英花月东墙记・二煞",
        "author": "白朴",
        "content": "澄澄夜气清，低低月转阶，枝枝花影横窗外。\n灯前试把香罗看，点点猩红映莹白。\n则见他羞无奈，困腾腾倚墙靠壁，急忙忙重整金钗。",
        "dynasty": "元",
        "collection_info": null
    },
    {
        "title": "董秀英花月东墙记・尾煞",
        "author": "白朴",
        "content": "相思一笔勾，姻缘前世该。\n好教人撇不下恩和爱，几时得再把同心带儿解。",
        "dynasty": "元",
        "collection_info": null
    },
    {
        "title": "董秀英花月东墙记・越调/斗鹌鹑",
        "author": "白朴",
        "content": "眼见的枕剩衾空，怎挨这更长漏永？桃蕊飘霞，杨花弄风。\n翠袖生寒，乌云不拢。\n恰成了鸾凤交，眼见的各西东。\n离恨千般，闲愁万种。",
        "dynasty": "元",
        "collection_info": null
    },
    {
        "title": "董秀英花月东墙记・紫花儿序",
        "author": "白朴",
        "content": "见如今亭前分袂，目下离别，多应是梦里相逢。\n忍不住长吁短叹，难割舍意重情浓。\n枉教我埋怨天公，莫不是美满姻缘不得终！好教人伤悲切痛，霎时间去马回车，都做了往雁归鸿。\n(云)自从文辅去后，今经半载有余，杳无音信，教我身心不安。\n好是烦恼人也！(唱)。",
        "dynasty": "元",
        "collection_info": null
    },
    {
        "title": "董秀英花月东墙记・小桃红",
        "author": "白朴",
        "content": "腰肢纤细减芳容，似带雨梨花重。\n翠被香消谁共，思无穷，音书写下无人送。\n鱼沉雁杳，枕剩衾空，因此上泪滴满酥胸。",
        "dynasty": "元",
        "collection_info": null
    },
    {
        "title": "董秀英花月东墙记・天净纱",
        "author": "白朴",
        "content": "害的人病厌厌瘦了形容，宽绰绰带慢衣松，俏身儿往日难同。\n越添悲痛，倚帏屏星眼朦胧。",
        "dynasty": "元",
        "collection_info": null
    },
    {
        "title": "董秀英花月东墙记・调笑令",
        "author": "白朴",
        "content": "好教我气冲，怨天公，闪的我独宿孤眠锦帐中。\n珠帘不卷金钩控，怕的是南楼上画鼓冬冬。\n我这里好梦初成，又成墙东，怎生般梦中鱼水也难同。",
        "dynasty": "元",
        "collection_info": null
    },
    {
        "title": "董秀英花月东墙记・秃厮儿",
        "author": "白朴",
        "content": "恨人，画檐间铁马丁东；恨人，寒山野寺鸣钟。\n恨人，把美爱幽欢好梦惊；恨人，又见花梢儿窗影下重重。",
        "dynasty": "元",
        "collection_info": null
    },
    {
        "title": "董秀英花月东墙记・圣药王",
        "author": "白朴",
        "content": "想旧境，一梦中，海棠亭下正欢浓。\n宝髻松，绣被重，觉来犹在画屏东，无语泪溶溶。",
        "dynasty": "元",
        "collection_info": null
    },
    {
        "title": "董秀英花月东墙记・麻郎儿",
        "author": "白朴",
        "content": "恨相思病浓，转思量泪重。\n眉蹙损春山闷萦，显的凄凉一弄。",
        "dynasty": "元",
        "collection_info": null
    },
    {
        "title": "董秀英花月东墙记・幺篇",
        "author": "白朴",
        "content": "这病攻、泪浓、闷重，都只为满腹愁衷，都只为鱼水难同，都只为孤鸾寡凤。",
        "dynasty": "元",
        "collection_info": null
    },
    {
        "title": "董秀英花月东墙记・络丝娘",
        "author": "白朴",
        "content": "粉花笺写下更长漏永，专诉着瘦减香肌玉容。\n写罢了眉尖一纵，更教人悲痛。\n(云)自马生去后，教我朝思暮想，疾病转加，如之奈何！梅香，你来。\n(梅云)姐姐，怎么说？(旦云)我这几天身子不快，我待请医调理，你请母亲来商量。\n(梅云)老夫人，有请。\n(卜上，云)有甚事？(旦云)平亲，你孩儿身体不快，如何治之？(卜云)孩儿，快请个良医来，服些药饵就好了。\n梅香，你快请去。\n(梅背云)除是马秀才来，我就好了。\n(做请科，云)李郎中，在家不在家？(净上，云)小子李郎中是也。\n别无买卖营生，专靠我这药上盘费。\n我这妙用，有神仙之法，手到病除。\n家传一样妙药，专治男女伤春之病。\n恰才董府尹家来请，须索走一遭去。\n(行科，见梅科，云)小娘子，报复去。\n(梅报云)奶奶，请将医士来了。\n(卜云)请进来。\n(见科，卜云)小女有些不快，特请先生调治。\n(净云)请出来诊脉。\n(旦出见科)(诊脉科，净云)此脉沉细。\n(卜云)如何调治？(净云)小人专治伤春之病，岂可无药？不瞒老夫人说，我这药费本钱。\n(卜云)老身怎肯少了药资。\n(净云)我便攒药。\n(旦云)此药何名？(净云)不当受，小人回去也。\n(下)(卜云)梅香，你教孩儿睡一会儿，我回去。\n(下)(梅云)姐姐，服了此药就好。\n(旦唱)。",
        "dynasty": "元",
        "collection_info": null
    },
    {
        "title": "董秀英花月东墙记・东原乐",
        "author": "白朴",
        "content": "这厮是哄人机见，他说来的不通，越教人添沉重。\n他一片胡言都是空，无些儿效功，他正是说真方把咱做弄。",
        "dynasty": "元",
        "collection_info": null
    },
    {
        "title": "董秀英花月东墙记・绵打絮",
        "author": "白朴",
        "content": "深闱静悄，幽僻庭空。\n月轮展纸，几扇屏风。\n似海棠半醉春睡重，鲛绡上绿鬓拥。\n有情人何日相逢，几时得赴高唐梦中？。",
        "dynasty": "元",
        "collection_info": null
    },
    {
        "title": "董秀英花月东墙记・拙鲁速",
        "author": "白朴",
        "content": "花落去绿丛丛，怎不教人泪盈盈？愁锁眉尖万种，清夜悠悠谁共？画檐下摇曳帘栊，不想把离人断送，鹧鸪啼惊觉巫山梦。",
        "dynasty": "元",
        "collection_info": null
    },
    {
        "title": "董秀英花月东墙记・尾声",
        "author": "白朴",
        "content": "鱼沉雁杳音难送，阻隔着千里关山万重。\n埋怨俺狠毒娘，走将来分开了鸾凤种。\n(下)。",
        "dynasty": "元",
        "collection_info": null
    },
    {
        "title": "董秀英花月东墙记・双调/新水令",
        "author": "白朴",
        "content": "春雷揭地震青天，平步上广寒宫殿。\n风吹乌帽整，日照锦袍鲜。\n拜宴开筵，这其间方称了丈夫愿。",
        "dynasty": "元",
        "collection_info": null
    },
    {
        "title": "董秀英花月东墙记・驻马听",
        "author": "白朴",
        "content": "十载心坚，酬志了金屋银屏紫府仙。\n当时贫贱，怎忘了箪瓢陋巷在穷檐。\n官高犹记武陵源，身荣怎忘前亲眷。\n才中选，今朝又把程途践。\n(云)行了数日，早到松江府了。\n趱动马，径奔宅上去者。\n(做到科，云)左右，报的老夫人知道。\n(做报科)(夫人上，云)马文辅得了头名状元，今日回来，我须迎他进来者。\n(生做见科)(卜云)儿鞍马劳困。\n梅香，叫你姐姐来见学士者。\n(梅走上，云)姐姐在那里？(旦上，云)小贱人，你管我怎么？(梅云)俺姐夫做了官回来，在堂上，老夫人着我请你相见哩。\n(旦云)是真个？(梅云)你待不见哩。\n(旦云)不想有今日也！(做相见叙礼科)(旦云)才郎及第，官拜何职？(生云)托祖宗福荫，叨中状元，小生喜不自胜。\n(旦唱)。",
        "dynasty": "元",
        "collection_info": null
    },
    {
        "title": "董秀英花月东墙记・雁儿落",
        "author": "白朴",
        "content": "谁想你入科场艺在先，金榜上名堪羡。\n脱却了旧布衣，直走上金銮殿。",
        "dynasty": "元",
        "collection_info": null
    },
    {
        "title": "董秀英花月东墙记・得胜令",
        "author": "白朴",
        "content": "你如今束带立朝前，得志受皇宣。\n列翰苑为学士，插金花饮玉筵。\n标写在凌烟，宝匣内方显出龙泉剑。\n享富贵绵绵，立芳名见大贤。\n(生云)小生别后一载有余，多亏小姐持家养德。\n(旦唱)。",
        "dynasty": "元",
        "collection_info": null
    },
    {
        "title": "董秀英花月东墙记・水仙子",
        "author": "白朴",
        "content": "今朝一日笑声喧，又得才郎叙旧缘，相逢诉不尽心中怨。\n那时节意惨然，自别来动是经年。\n我只怕恩情断，盼归期天样远，谁知道今日团圆。",
        "dynasty": "元",
        "collection_info": null
    },
    {
        "title": "董秀英花月东墙记・折桂令",
        "author": "白朴",
        "content": "喜今朝又得团圆，夫妇相逢，前世姻缘。\n携手相将，花前月下，笑语甜言。\n旧日的恩情不浅，还记得海棠亭誓对婵娟。\n你如今黄榜名悬，翰苑超迁，愿足平生，尽在神天。",
        "dynasty": "元",
        "collection_info": null
    },
    {
        "title": "董秀英花月东墙记・沽美酒",
        "author": "白朴",
        "content": "降明香，接诏宣，拜天使，喜开颜。\n圣主恩波遍九天，坐金銮宝殿，四海内都朝见。",
        "dynasty": "元",
        "collection_info": null
    },
    {
        "title": "董秀英花月东墙记・太平令",
        "author": "白朴",
        "content": "托皇朝文能武羡，养德性道重名传。\n姓列在金章宝篆，普天下黎民方便。\n只愿的万千，永远，保天恩圣贤，端的是威镇了四方八面。\n(生云)使臣，请筵宴。\n(使臣云)不必了，就此告回。\n(下)(生上，云)贤妻，如今有圣旨，教即便赴京上任，你心下如何？(旦云)妾身岂敢抗拒？(生云)既如此，弓兵快收拾车马，赴任去来。\n(唱)。",
        "dynasty": "元",
        "collection_info": null
    },
    {
        "title": "董秀英花月东墙记・川拨棹",
        "author": "白朴",
        "content": "列头搭在马前，把香车帘半卷。\n只见官诰新鲜，翠袖花钿，宝髻云偏，疑是天仙。\n只见他喜孜孜俏脸儿笑拈，敢见我紫罗袍体间穿。",
        "dynasty": "元",
        "collection_info": null
    },
    {
        "title": "董秀英花月东墙记・七弟兄",
        "author": "白朴",
        "content": "我这里向前，谢得完全，今日个夫妻称了平生愿。\n身荣休忘了海棠轩，东墙下私约成姻眷。",
        "dynasty": "元",
        "collection_info": null
    },
    {
        "title": "董秀英花月东墙记・梅花酒",
        "author": "白朴",
        "content": "俺如今践登程，路途沿，几时到八水三川，西洛中原。\n莫得俄延，摔碎丝鞭。\n马蹄儿践香尘，钿车儿古道穿。\n今日个，来赴选；来赴选，到金銮；到金銮，日月边；日月边，受皇宣；受皇宣，古今传。",
        "dynasty": "元",
        "collection_info": null
    },
    {
        "title": "董秀英花月东墙记・收江南",
        "author": "白朴",
        "content": "想当初五言诗和得句儿联，七条弦弹就旧姻缘，想着那海棠亭下设盟言。\n今日个两全，夫妻敕赐再团圆。",
        "dynasty": "元",
        "collection_info": null
    },
    {
        "title": "董秀英花月东墙记・鸳鸯煞",
        "author": "白朴",
        "content": "佳人才子心留恋，东墙花下成姻眷，标写青编，唱道一举登科将名姓显。\n男儿得志共赏在琼林宴，玉堂中千古名贤。\n似这等金榜题名万代显。",
        "dynasty": "元",
        "collection_info": null
    },
    {
        "title": "裴少俊墙头马上・仙吕/点绛唇",
        "author": "白朴",
        "content": "往日夫妻，夙缘仙契。\n多才艺，倩丹青写入屏围，真乃是画出个蓬莱意。\n(梅香云)小姐看这围屏，有个主意：梅香猜着了也，少一个女婿哩！(正旦唱)。",
        "dynasty": "元",
        "collection_info": null
    },
    {
        "title": "裴少俊墙头马上・混江龙",
        "author": "白朴",
        "content": "我若还招得个风流女婿，怎肯教费工夫学画远山眉。\n宁可教银缸高照，锦帐低垂；菡萏花深鸳并宿，梧桐枝隐凤双栖。\n这千金良夜，一刻春宵，谁管我衾单枕独数更长，则这半床锦褥枉呼做鸳鸯被。\n(梅香云)等老相公回来呵，寻一门亲事，可不好也。\n(正旦唱)流落的男游别郡，耽阁的女怨深闺。\n(梅香云)小姐，这几日越消瘦了。\n(正旦唱)。",
        "dynasty": "元",
        "collection_info": null
    },
    {
        "title": "裴少俊墙头马上・油葫芦",
        "author": "白朴",
        "content": "我为甚消瘦春风玉一围，又不曾染病疾，近新来宽褪了旧时衣。\n(梅香云)夫人道，小姐不快时，少做女工，胜服汤药。\n(正旦唱)害的来不疼不痛难医治，吃了些好茶好饭无滋味，似舟中载倩女魂，天边盼织女期。\n这些时困腾腾，每日家贪春睡，看时节针线强收拾。",
        "dynasty": "元",
        "collection_info": null
    },
    {
        "title": "裴少俊墙头马上・天下乐",
        "author": "白朴",
        "content": "我可便提起东来忘了西，(梅香云)昨日几家来问亲，小姐不语怎么？(正旦唱)咱萱堂又虚着面皮，至如个穷人家女孩儿到十六七，或是谁家来问亲，那家来做媒，你教女孩羞答答说甚的？(梅香云)今日上巳，王孙士女，宝马香车，都去郊外玩赏去了；咱两个去后花园内看一看来。\n(正旦云)梅香，将着纸墨笔砚，咱去来。\n(做行科)(正旦唱)。",
        "dynasty": "元",
        "collection_info": null
    },
    {
        "title": "裴少俊墙头马上・鹊踏枝",
        "author": "白朴",
        "content": "怎肯道负花期，惜芳菲。\n粉悴胭憔，他绿暗红稀。\n九十日春光如过隙，怕春归又早春归。",
        "dynasty": "元",
        "collection_info": null
    },
    {
        "title": "裴少俊墙头马上・寄生草",
        "author": "白朴",
        "content": "柳暗青烟密，花残红雨飞。\n这人、人和柳浑相类，花心吹得人心碎，柳眉不转蛾眉系。\n为甚西园陡恁景狼籍？正是东君不管人憔悴！。",
        "dynasty": "元",
        "collection_info": null
    },
    {
        "title": "裴少俊墙头马上・幺篇",
        "author": "白朴",
        "content": "榆散青钱乱，梅攒翠豆肥。\n轻轻风趁蝴蝶队，霏霏雨过蜻蜓戏，融融沙暖鸳鸯睡。\n落红踏践马蹄尘，残花酝酿蜂儿蜜。",
        "dynasty": "元",
        "collection_info": null
    },
    {
        "title": "裴少俊墙头马上・金盏儿",
        "author": "白朴",
        "content": "兀那画桥西，猛听的玉骢嘶。\n便好道杏花一色红千里，和花掩映美容仪。\n他把乌靴挑宝镫，玉带束腰围，真乃是能骑高价马，会着及时衣。\n(正末云)你看他雾鬓云鬟，冰肌玉骨；花开媚脸，星转双眸。\n只疑洞府神仙，非是人间艳冶。\n(梅香云)小姐，你听来。\n(正旦唱)。",
        "dynasty": "元",
        "collection_info": null
    },
    {
        "title": "裴少俊墙头马上・后庭花",
        "author": "白朴",
        "content": "休道是转星眸上下窥，恨不的倚香腮左右偎。\n便锦被翻红浪，罗裙作地席。\n(梅香云)小姐休看他，倘有人看见。\n(正旦唱)既待要暗偷期，咱先有意，爱别人可舍了自己。",
        "dynasty": "元",
        "collection_info": null
    },
    {
        "title": "裴少俊墙头马上・幺篇",
        "author": "白朴",
        "content": "你道是情词寄与谁，我道来新诗权做媒。\n我映丽日墙头望，他怎肯袖春风马上归。\n怕的是外人知，你便叫天叫地，哎！小梅香好不做美。\n(梅香云)这简帖我送与老夫人去。\n(正旦云)梅香，我央及你，要告老夫人呵，可怎了！(梅香云)你慌么？(正旦云)可知慌哩。\n(梅香云)你怕么？(正旦云)可知怕哩。\n(梅香云)我斗你耍哩。\n(正旦云)则被你唬杀我也。\n(梅香送裴舍科，云)俺小姐上复舍人，看这首诗咱。\n(裴舍看科，诗云)深闺拘束暂闲游，手拈青梅半掩羞。\n莫负后园今夜约，月移初上柳梢头。\n千金作。\n这小姐有倾城之态，出世之才，可为囊箧宝玩。\n(梅香云)俺小姐道来，今夜后园中赴期，休得失信。\n(裴舍云)张千，俺打那里过去？(张千云)跳墙过去。\n(梅香转向旦云)小姐，他待跳墙来也！(正旦唱)。",
        "dynasty": "元",
        "collection_info": null
    },
    {
        "title": "裴少俊墙头马上・赚煞",
        "author": "白朴",
        "content": "这一堵粉墙儿低，这一带花阴儿密。\n与你个在客的刘郎说知：虽无那流出胡麻香饭水，比天台山到径抄直。\n莫疑迟，等的那斗转星移，休教这印苍苔的凌波袜儿湿。\n将湖山困倚，把角门儿虚闭，这后花园权做武陵溪。\n(下)。",
        "dynasty": "元",
        "collection_info": null
    },
    {
        "title": "裴少俊墙头马上・南吕/一枝花",
        "author": "白朴",
        "content": "睡魔缠缴得慌，别恨禁持得煞。\n离魂随梦去，几时得好事奔人来，一见了多才，口儿里念，心儿里爱，合是姻缘簿上该。\n则为画眉的张敞风流，掷果的潘郎稔色。",
        "dynasty": "元",
        "collection_info": null
    },
    {
        "title": "裴少俊墙头马上・牧羊关",
        "author": "白朴",
        "content": "待月帘微簌，迎风户半开；你看这场风月规划。\n(梅香云)怎生规划？(正旦云)你与我接去。\n(梅香云)怕他不来！倒教我去接他。\n(正旦唱)就着这风送花香，云笼月色。\n(梅香云)小姐，为甚么着我接他去？(正旦唱)你道为甚着你个丫鬟迎少俊，我则怕似赵杲送曾哀。\n(梅香云)这里线也似一条直路，怕他迷了道儿？(正旦唱)你道方径直如线，我道侯门深似海。",
        "dynasty": "元",
        "collection_info": null
    },
    {
        "title": "裴少俊墙头马上・骂玉郎",
        "author": "白朴",
        "content": "相逢正是花溪侧，也须穿短巷过长街。\n(梅香云)到那里便唤你来。\n(正旦唱)又不比秦楼夜宴金钗客，这的担着利害，把你那小性格且宁奈。",
        "dynasty": "元",
        "collection_info": null
    },
    {
        "title": "裴少俊墙头马上・感皇恩",
        "author": "白朴",
        "content": "咱这大院深宅，幽砌闲阶，不比操琴堂，沽酒舍，看书斋。\n(梅香云)迟又不是，疾又不是，怎生可是？(正旦唱)教你轻分翠竹，款步苍台，休惊起庭鸦喧，邻犬吠，怕院公来。",
        "dynasty": "元",
        "collection_info": null
    },
    {
        "title": "裴少俊墙头马上・采茶歌",
        "author": "白朴",
        "content": "把粉墙儿挨，角门儿开，等夫人烧罢夜香来。\n月色朦胧天色晚，鼓声才动角声哀。\n(梅香云)我说与你，夫人已睡了也，一准不来了。\n今夜嬷嬷又在前面守着库房门哩。\n天色晚了，我点上灯，就接姐夫去。\n(裴舍引张千上，云)张千，休大惊小怪的，你只在墙外等着。\n(做跳墙见科，云)梅香，我来了也。\n(梅香云)我说去。\n小姐，姐夫来了也。\n你两个说话，我门首看着。\n(裴舍云)小生是个寒儒，小姐不弃，小生杀身难报。\n(正旦云)舍人则休负心！(唱)。",
        "dynasty": "元",
        "collection_info": null
    },
    {
        "title": "裴少俊墙头马上・红芍药",
        "author": "白朴",
        "content": "他承宣驰驿奉官差，来这里和买花栽。\n又不是瀛州方丈接蓬莱，远上天台。\n比画眉郎多气概，骤青骢踏断章台。\n(嬷嬷云)都是这梅香小奴才勾引来的！(正旦唱)枉骂他偷寒送暖小奴才，要这般当面抢白。",
        "dynasty": "元",
        "collection_info": null
    },
    {
        "title": "裴少俊墙头马上・菩萨梁州",
        "author": "白朴",
        "content": "是这墙头掷果裙钗，马上摇鞭狂客。\n说与你个聪明的奶奶，送春情是这眼去眉来。\n(嬷嬷云)好！可羞也那不羞？眼去眉来，倒与真奸真盗一般，教官司问去。\n(正旦唱)则这女娘家直恁性儿乖，我待舍残生还却鸳鸯债，也谋成不谋败。\n是今日且停嗔过后改，怎做的奸盗拿获？。",
        "dynasty": "元",
        "collection_info": null
    },
    {
        "title": "裴少俊墙头马上・牧羊关",
        "author": "白朴",
        "content": "龙虎也招了儒士，神仙也聘与秀才，何况咱是浊骨凡胎。\n一个刘向题倒西岳灵祠，一个张生煮滚东洋大海。\n却待要宴瑶池七夕会，便银汉水两分开！委实这乌鹊桥边女，舍不的斗牛星畔客。\n(嬷嬷云)家丑事不可外扬。\n兀那汉子，我将你拖到宫中，不道的饶了你哩。\n(裴舍云)嬷嬷，你要了我买花栽子的银子，教梅香唤将我来，咱就和你见官去来。\n(正旦唱)。",
        "dynasty": "元",
        "collection_info": null
    },
    {
        "title": "裴少俊墙头马上・三煞",
        "author": "白朴",
        "content": "不肯教一床锦被权遮盖，可不道九里山前大会垓，绣房里血泊浸尸骸。\n解下这搂带裙刀，为你逼的我紧也便自伤残害，颠倒把你娘来赖。\n(梅香云)你要他这秀才的银子，教我去唤将他来。\n便见夫人，也则实说。\n(嬷嬷云)夫人也不信。\n(正旦唱)你则是拾的孩儿落的摔，你待致命图财。",
        "dynasty": "元",
        "collection_info": null
    },
    {
        "title": "裴少俊墙头马上・二煞",
        "author": "白朴",
        "content": "我怎肯掩残粉泪横眉黛，倚定门儿手托腮，山长水远几时来。\n且休说度岁经年，只一夜冰夜消瓦，凭时节知他是和尚在钵盂在。\n他凭着满腹文章七步才，管情取日转千阶。",
        "dynasty": "元",
        "collection_info": null
    },
    {
        "title": "裴少俊墙头马上・黄钟尾",
        "author": "白朴",
        "content": "他折一枝丹桂群儒骇，怎肯十谒朱门九不开。\n(嬷嬷云)若以后泄漏出些风声，枉坏了一世前程，拆散了一双佳配。\n常言道：一岁使长百岁奴。\n我耽着利害放您，则要一路上小心在意者。\n(正旦云)母亲年高，怎生割舍！(嬷嬷云)夫人处有我在此，你自放心去罢。\n(正旦同裴谢科，正旦唱)不是我敢为非敢作歹，他也有风情有手策；你也会圆成会分解，我也肯过从肯耽待。\n便锁在空房，嫁在乡外。\n你道父母年高老迈，那里有女孩儿共爷娘相守到头白？女孩儿是你十五岁寄居的堂上客。\n(同裴舍、梅香下)(嬷嬷云)他每去也。\n若夫人问时，说个谎道，不知怎生走了；料夫人必然不敢声扬。\n等待他日后再来认亲，也未迟哩。\n(下)。",
        "dynasty": "元",
        "collection_info": null
    },
    {
        "title": "裴少俊墙头马上・双调/新水令",
        "author": "白朴",
        "content": "数年一枕梦庄蝶，过了些不明白好天良夜。\n想父母关山途路远，鱼雁信音绝。\n为甚感叹咨嗟，甚日得离书舍？。",
        "dynasty": "元",
        "collection_info": null
    },
    {
        "title": "裴少俊墙头马上・驻马听",
        "author": "白朴",
        "content": "凭男子豪杰，平步上万里龙庭双凤阙；妻儿真烈，合该得五花官诰七香车。\n也强如带满头花，向午门左右把状元接；也强如挂拖地红，两头来往交媒谢。\n今日个改换别，成就了一天锦绣佳风月。\n(云)我掩上这门，看有甚人来此。\n(院公持扫帚上，云)哥哥祭奠去了，嫂嫂跟前回复去咱。\n(见科，云)嫂嫂，舍人祭奠去了。\n院公特地说与嫂嫂得知。\n(正旦云)院公可要在意者，则怕老相公撞将来。\n(院公云)老汉有句话敢说么？今日清明切，有甚节令酒果，把些与老汉吃饱了，只在门首坐着，看有甚的人来。\n(旦与酒肉吃科)(院公云)夜来两个小使长把墙头上花都折坏了，今日休教出来，只教书房中耍，则怕老相公撞见。\n(正旦唱)。",
        "dynasty": "元",
        "collection_info": null
    },
    {
        "title": "裴少俊墙头马上・乔牌儿",
        "author": "白朴",
        "content": "当拦的便去拦，我把你个院公谢。\n想昨日被棘针都把衣袂扯，将孩儿指尖儿都挝破也。\n(端端云)奶奶，我接爹爹去来。\n(正旦云)还未来哩！(唱)。",
        "dynasty": "元",
        "collection_info": null
    },
    {
        "title": "裴少俊墙头马上・幺篇",
        "author": "白朴",
        "content": "便将球棒儿撇，不把胆瓶藉。\n你哥哥，这其间未是他来时节，怎抵死的要去接？。",
        "dynasty": "元",
        "collection_info": null
    },
    {
        "title": "裴少俊墙头马上・豆叶儿",
        "author": "白朴",
        "content": "接不着你哥哥，正撞见你爷爷。\n魄散魂消，肠慌腹热，手脚獐狂去不迭。\n相公把柱杖掂详，院公把扫帚支吾，孩儿把衣袂掀者。",
        "dynasty": "元",
        "collection_info": null
    },
    {
        "title": "裴少俊墙头马上・挂玉钩",
        "author": "白朴",
        "content": "小业种把栊门掩上些，道的跳天撅地十分劣。\n被老相公亲向园中撞见者，唬的我死临侵地难分说。\n(尚书云)拿的芙蓉亭上来。\n(正旦唱)氲氲的脸上羞，扑扑的心头怯；喘似雷轰，烈似风车。\n(院公云)这妇人折了两朵儿花，怕相公见，躲在这里。\n合当饶过，教家去。\n(正旦云)相公可怜见，妾身是少俊的妻室。\n(尚书云)谁是媒人？下了多少钱财？谁主婚来？(旦做低头科)(沿书云)这两个小的是谁家？(院公云)相公不合烦恼合欢喜。\n这的是不曾使一分财礼，得这等花枝般媳妇儿，一双好儿女，合做一个大筵席。\n老汉买羊去，大嫂，请回书房里去者。\n(尚书怒科，云)这妇人决是介优酒肆之家！(正旦云)妾是官宦人家，不是下贱之人。\n(尚书云)噤声！妇人家共人淫奔，私情来往，这罪过逢赦不赦。\n送与官司问去，打下你下半截来。\n(正旦唱)。",
        "dynasty": "元",
        "collection_info": null
    },
    {
        "title": "裴少俊墙头马上・沽美酒",
        "author": "白朴",
        "content": "本是好人家女艳冶，便待要兴词讼发文牒，送到官司遭痛决。\n人心非铁，逢赦不该赦。",
        "dynasty": "元",
        "collection_info": null
    },
    {
        "title": "裴少俊墙头马上・太平令",
        "author": "白朴",
        "content": "随汉走怎说三贞九烈，勘奸情八棒十挟。\n谁识他歌台舞榭，甚的是茶房酒舍。\n相公便把贱妾，拷折下截，并不是风尘烟月。",
        "dynasty": "元",
        "collection_info": null
    },
    {
        "title": "裴少俊墙头马上・川拨棹",
        "author": "白朴",
        "content": "赛灵辄，蒯文通，李左车；都不似季布喉舌，王伯当尸叠。\n更做道向人处无过背说，是和非须辩别。",
        "dynasty": "元",
        "collection_info": null
    },
    {
        "title": "裴少俊墙头马上・七弟兄",
        "author": "白朴",
        "content": "是那些劣忄敞，痛伤嗟也，时乖运蹇遭磨灭。\n冰清玉洁肯随邪，怎生的拆开我连理同心结！(尚书云)我便似八烈周公，俺夫人似三移孟母。\n都因为你个淫妇，枉坏了我少俊前程，辱没了我裴家上祖。\n兀那妇人，你听者：你既为官宦人家，如何与人私奔？昔日无盐采桑于村野，齐王车过见了，欲纳为后同车。\n而无盐曰：\"不可，禀知父母，方可成婚；不见父母，即是私奔。\n\"呸！你比无盐败坏风俗，做的个男游九郡，女嫁三夫。\n(正旦云)我则是裴少俊一个。\n(尚书怒云)可不道\"女慕贞洁，男效才良；聘则为妻，奔则为妾\"。\n你还不归家去！(正旦云)这姻缘也是天赐的。\n(尚书云)夫人，将你头上玉簪来。\n你若天赐的姻缘，问天买卦，将玉簪向上磨做了针儿一般细。\n不折了，便是天赐姻缘；若折了，便归家去也。\n(正旦唱)。",
        "dynasty": "元",
        "collection_info": null
    },
    {
        "title": "裴少俊墙头马上・雁儿落",
        "author": "白朴",
        "content": "似陷人坑千丈穴，胜滚浪千堆雪。\n恰才石头上损玉簪，又教我水底捞明月。",
        "dynasty": "元",
        "collection_info": null
    },
    {
        "title": "裴少俊墙头马上・得胜令",
        "author": "白朴",
        "content": "冰弦断，便情绝；银瓶坠，永离别。\n把几口儿分两处；(尚书云)随你再嫁别人去。\n(正旦唱)谁更待双轮辗四辙。\n恋酒色淫邪，那犯七出的应拚舍；享富贵豪奢，这守三从的谁似妾！。",
        "dynasty": "元",
        "collection_info": null
    },
    {
        "title": "裴少俊墙头马上・沉醉东风",
        "author": "白朴",
        "content": "梦惊破情缘万结，路迢遥烟水千叠。\n常言道有亲娘有后爷，无亲娘无疼热。\n他要送我到官司，逞尽豪杰。\n多谢你把一双幼女痴儿好觑者，我待信拖拖去也。",
        "dynasty": "元",
        "collection_info": null
    },
    {
        "title": "裴少俊墙头马上・甜水令",
        "author": "白朴",
        "content": "端端共重阳，他须是你裴家枝叶。\n孩儿也啼哭的似痴呆，这须是我子母情肠，厮牵厮惹，兀的不痛杀人也！。",
        "dynasty": "元",
        "collection_info": null
    },
    {
        "title": "裴少俊墙头马上・折桂令",
        "author": "白朴",
        "content": "果然人生最苦是离别，方信道花发风筛，月满云遮。\n谁更敢倒凤颠鸾，撩蜂剔蝎，打草惊蛇？坏了咱墙头上传情简帖，拆开咱柳阴中莺燕蜂蝶。\n儿也咨嗟，女又拦截，既瓶坠簪折，咱义断恩绝！(张千云)娘子，你去了罢！老相公便着我回话哩。\n(正旦云)少俊，你也须送我归家去来。\n(唱)。",
        "dynasty": "元",
        "collection_info": null
    },
    {
        "title": "裴少俊墙头马上・鸳鸯煞",
        "author": "白朴",
        "content": "休把似残花败柳冤仇结，我与你生男长女填还彻。\n指望则生同衾，死则共穴。\n唱道题柱胸襟，当垆的志节，也是前世前缘，今生今业。\n少俊呵，与你干驾了会香车，把这个没气性的文君送了也！(下)。",
        "dynasty": "元",
        "collection_info": null
    },
    {
        "title": "裴少俊墙头马上・中吕/粉蝶儿",
        "author": "白朴",
        "content": "帘卷虾须，冷清清绿窗朱户，闷杀我独自离居。\n落可便想金枷，思玉锁，风流的牢狱。\n(内做鸟鸣科)(唱)谁叫你飞出巴蜀，叫离人\"不如归去\"。",
        "dynasty": "元",
        "collection_info": null
    },
    {
        "title": "裴少俊墙头马上・醉春风",
        "author": "白朴",
        "content": "家万里梦蝴蝶，月三更闻杜宇。\n则兀那墙头马上引起欢娱，怎想有这场苦、苦。\n都则道百媚千娇，送的人四分五落，两头三绪。",
        "dynasty": "元",
        "collection_info": null
    },
    {
        "title": "裴少俊墙头马上・普天乐",
        "author": "白朴",
        "content": "你待结绸缪，我怕遭刑狱。\n我人心似铁，他官法如炉。\n你娘并无那子母情，你爷怎肯相怜顾？问的个下惠先生无言语。\n他道我更不贤达，败坏风俗；怎做家无二长，男游九郡，女嫁三夫。\n(裴舍云)小姐，我如今得了官也，我父亲致仕闲居。\n我特来认你，我就在此处为县尹。\n(正旦唱)。",
        "dynasty": "元",
        "collection_info": null
    },
    {
        "title": "裴少俊墙头马上・迎仙客",
        "author": "白朴",
        "content": "你封为三品官，列着八椒图，你父亲告致仕，却离了京兆府。\n吏部里注定迁移，户部里革罢了俸禄。\n枉教他遥授着尚书，则好教管着那普天下姻缘簿。",
        "dynasty": "元",
        "collection_info": null
    },
    {
        "title": "裴少俊墙头马上・石榴花",
        "author": "白朴",
        "content": "常言道好客不如无，抢出去又何如。\n我心中意气怎消除！你是窨付、负与、何辜。\n既为官怎脸上无羞辱？(裴舍云)我与你是儿女夫妻，怎么不认我？(正旦唱)你道我不识亲疏。\n虽然是眼中没的珍珠处，也须知略辩个贤愚。",
        "dynasty": "元",
        "collection_info": null
    },
    {
        "title": "裴少俊墙头马上・斗鹌鹑",
        "author": "白朴",
        "content": "一个是八烈周公，一个是三移孟母。\n我本是好人家孩儿，不是娼人家妇女，也是行下春风望夏雨。\n待要做眷属，枉坏了少俊前程，辱没了你裴家上祖！。",
        "dynasty": "元",
        "collection_info": null
    },
    {
        "title": "裴少俊墙头马上・上小楼",
        "author": "白朴",
        "content": "恁母亲从来狠毒，恁父亲偏生嫉妒。\n治国忠直，操守廉能，可怎生做事糊突！幸得个鸾凤交，琴瑟揩，夫妻和睦，不似你裴尚书替儿嫌妇。\n(尚书引夫人、端端、重阳上，云)老夫裴尚书。\n我问人来，这便是我李总管家府里。\n听的少俊孩儿得了官，授本处县尹，媳妇儿不肯认他。\n我引着两个孩儿同老夫人，可早来到也。\n左右，报复去，道裴尚书在于门首。\n(祗候报科)(裴舍云)呀！父亲在门首，我接去。\n父亲，你孩儿得了官也，授本处县尹；媳妇不肯相认，道我当初休了他来。\n(尚书云)孩儿在那里？(见旦科，云)儿也，谁知道你是李世杰的女儿，我当初也曾议亲来，谁知道你暗合姻缘。\n你可怎生不说你是李世杰的女儿，我则道你是优人娼女。\n我如今和夫人、两个孩儿，牵羊担酒，一径的来替你陪话，可是我不是了。\n左右，将酒来，你满饮此一杯。\n(正旦唱)。",
        "dynasty": "元",
        "collection_info": null
    },
    {
        "title": "裴少俊墙头马上・幺篇",
        "author": "白朴",
        "content": "他把酒盏儿擎，我便把\"认\"字儿许？(夫人云)你看我的面皮，我替你抬举的两个孩儿偌大也，你认了俺者。\n(端端、重阳云)奶奶，你认了俺者。\n(正旦唱)赤紧的陶母熬煎，曾参错见，太公跋扈。\n一个儿，一个女，都一时啼哭，(带云)哎！儿，则被你想杀我也！(唱)须是俺断不了子母肠肚。",
        "dynasty": "元",
        "collection_info": null
    },
    {
        "title": "裴少俊墙头马上・十二月",
        "author": "白朴",
        "content": "这是你自来的媳妇，今日参拜公姑。\n索甚擎壶执盏，又怕是定计铺谋。\n猛见了玉簪银瓶，不由我不想起当初。",
        "dynasty": "元",
        "collection_info": null
    },
    {
        "title": "裴少俊墙头马上・尧民歌",
        "author": "白朴",
        "content": "呀！只怕簪折瓶坠写休书，(尚书云)孩儿，旧话休题。\n(正旦唱)他那里做小伏低劝芳醑，将一杯满饮醉模糊。\n(裴舍云)小姐，须索欢喜咱。\n(正旦唱)有甚心情笑欢娱，踌也波蹰。\n贼儿胆底虚，又怕似赶我归家去。",
        "dynasty": "元",
        "collection_info": null
    },
    {
        "title": "裴少俊墙头马上・耍孩儿",
        "author": "白朴",
        "content": "告爹爹奶奶听分诉，不是我家丑事，将今喻古。\n只一个卓王孙气量卷江湖，卓文君美貌无如。\n他一时窃听求凰曲，异日同乘驷马车，也是他前生福。\n怎将我墙头马上，偏输却沽酒当垆。",
        "dynasty": "元",
        "collection_info": null
    },
    {
        "title": "裴少俊墙头马上・煞尾",
        "author": "白朴",
        "content": "今日个五花诰准应言，七香车谈笑取。\n愿普天下姻眷皆完聚，荷着万万岁当今圣明主。\n(尚书云)今日夫妻团圆，杀羊造酒，做庆喜的筵席。\n(诗云)从来女大不中留，马上墙头亦好逑。\n只要姻缘天配合，何必区区结彩楼。",
        "dynasty": "元",
        "collection_info": null
    },
    {
        "title": "仙吕・寄生草饮",
        "author": "白朴",
        "content": "长醉后方何碍，不醒时有甚思。\n糟腌两个功名字，醅淹千古兴亡事，曲埋万丈虹霓志。\n不达时皆笑屈原非，但知音尽说陶潜是。",
        "dynasty": "元",
        "collection_info": null
    },
    {
        "title": "仙吕・醉中天佳人脸上黑痣",
        "author": "白朴",
        "content": "疑是杨妃在，怎脱马嵬灾。\n曾与明皇捧砚来，美脸风流杀。\n叵奈挥毫李白，觑着娇态，洒松烟点破桃腮。",
        "dynasty": "元",
        "collection_info": null
    },
    {
        "title": "双调・得胜乐春",
        "author": "白朴",
        "content": "丽日迟，和风习，共王孙公子游戏。\n醉酒淹衫袖湿，簪花压帽檐低。\n夏酷暑天，葵榴发。\n喷鼻香十里荷花，兰舟斜缆垂杨下。\n只宜铺枕簟、向凉亭披襟散发。\n秋玉露冷，蛩吟砌。\n听落叶西风渭水，寒雁儿长空嘹唳。\n陶元亮醉在东篱。\n冬密布云，初交腊。\n偏宜去扫雪烹茶，羊羔酒添价。\n胆瓶内温水浸梅花。\n又独自寝，难成梦，睡觉来怀儿里抱空。\n六幅罗裙宽褪，玉腕上钏儿松。\n独自走，踏成道，空走了千遭万遭。\n肯不肯疾些儿通报，休直到教担阁得天明了。\n红日晚，遥天暮，老树寒鸦几簇。\n咱为甚妆妆频觑，怕有那新雁儿寄来书。\n红日晚，残霞在，秋水共长天一色。\n寒雁儿呀呀的天外，怎生不捎带个字儿来？套数。",
        "dynasty": "元",
        "collection_info": null
    },
    {
        "title": "仙吕・点绛唇",
        "author": "白朴",
        "content": "金凤钗分，玉京人去，秋萧洒。\n晚来闲暇，针线收拾罢。",
        "dynasty": "元",
        "collection_info": null
    },
    {
        "title": "幺篇・独倚危楼，十二珠帘挂，风萧飒。雨晴云乍，极目山如画。",
        "author": "白朴",
        "content": "",
        "dynasty": "元",
        "collection_info": null
    },
    {
        "title": "混江龙・断人肠处，天边残照水边霞。枯荷宿鹭，远树栖鸦。败叶纷纷拥",
        "author": "白朴",
        "content": "砌石，修竹珊珊扫窗纱。\n黄昏近，愁生砧杵，怨入琵琶。",
        "dynasty": "元",
        "collection_info": null
    },
    {
        "title": "穿窗月・忆疏狂阻隔天涯，怎知人埋冤他。吟鞭袅青骢马，莫吃秦楼酒，",
        "author": "白朴",
        "content": "谢家茶，不思量执手临岐话。",
        "dynasty": "元",
        "collection_info": null
    },
    {
        "title": "元和令・自从绝雁书，几度结龟卦。翠眉长是锁离愁，玉容憔悴煞。自元",
        "author": "白朴",
        "content": "宵等待过重阳，甚犹然不到家。",
        "dynasty": "元",
        "collection_info": null
    },
    {
        "title": "上马娇煞・欢会少，烦恼多，心绪乱如麻。偶然行至东篱下，自嗟自呀，",
        "author": "白朴",
        "content": "冷清清和月对黄花。",
        "dynasty": "元",
        "collection_info": null
    },
    {
        "title": "归塞北・貂裘客，嘉庆卷帘看。好景画图收不尽，好题诗句咏尤难，疑在",
        "author": "白朴",
        "content": "玉壶间。",
        "dynasty": "元",
        "collection_info": null
    },
    {
        "title": "好观音・富贵人家应须惯，红炉暖不畏严寒。开宴邀宾列翠鬟，拚酡颜，",
        "author": "白朴",
        "content": "畅饮休辞惮。",
        "dynasty": "元",
        "collection_info": null
    },
    {
        "title": "幺篇・劝酒佳人擎金盏，当歌者款撒香檀。歌罢喧喧笑语繁，夜将阑，画",
        "author": "白朴",
        "content": "烛银光灿。",
        "dynasty": "元",
        "collection_info": null
    },
    {
        "title": "结音・似觉筵间香风散，香风散非麝非兰。醉眼朦腾问小蛮，多管是南轩",
        "author": "白朴",
        "content": "蜡梅绽。",
        "dynasty": "元",
        "collection_info": null
    },
    {
        "title": "小石调・恼煞人",
        "author": "白朴",
        "content": "又是红轮西坠，残霞照万顷银波。\n江上晚景寒烟，雾蒙蒙、风细细，阻隔离人箫索。",
        "dynasty": "元",
        "collection_info": null
    },
    {
        "title": "幺篇・宋玉悲秋愁闷，江淹梦笔寂寞。人间岂无成与破，想别离情绪，世",
        "author": "白朴",
        "content": "界里只有俺一个。",
        "dynasty": "元",
        "collection_info": null
    },
    {
        "title": "幺篇・故人杳杳，长江风送，听胡笳沥沥声韵聒。一轮皓月朗，几处鸣榔，",
        "author": "白朴",
        "content": "时复唱和渔歌。\n转无那，沙汀蓼岸，一点渔灯相照，寂寞古渡停画舸。\n双生无语泪珠落，呼仆隶指泼水手，在意扶柁。",
        "dynasty": "元",
        "collection_info": null
    },
    {
        "title": "尾声・兰舟定把芦花过，橹声省可里高声和。恐惊散宿鸳鸯，两飞分也似",
        "author": "白朴",
        "content": "",
        "dynasty": "元",
        "collection_info": null
    },
    {
        "title": "双调・乔木查对景",
        "author": "白朴",
        "content": "海棠初雨歇，杨柳轻烟惹，碧草茸茸辅四野。\n俄然回首处，乱红堆雪。",
        "dynasty": "元",
        "collection_info": null
    },
    {
        "title": "幺篇・恰春光也，梅子黄时节，映日榴花红似血。胡葵开满院，碎剪宫缬。",
        "author": "白朴",
        "content": "",
        "dynasty": "元",
        "collection_info": null
    },
    {
        "title": "挂搭沽序・倏忽早庭梧坠，荷盖缺。院宇砧韵切，蝉声咽。露白霜结，水",
        "author": "白朴",
        "content": "冷风高，长天雁字斜，秋香次第天彻。",
        "dynasty": "元",
        "collection_info": null
    },
    {
        "title": "幺篇・不觉的冰澌结，彤云布，朔风凛冽。乱扑吟窗，谢女堪题，柳絮飞",
        "author": "白朴",
        "content": "玉砌。\n长郊万里，粉污遥山千叠。\n去路赊，渔叟散，披蓑去，江上清绝。\n幽悄闲庭院，舞榭歌楼酒力怯，人在水晶宫阙。",
        "dynasty": "元",
        "collection_info": null
    },
    {
        "title": "幺篇・岁华如流水，消磨尽，自古豪杰，盖世功名总是空，方信花开易谢，",
        "author": "白朴",
        "content": "始知人生多别。\n忆故园，漫叹嗟，旧游池铺，番做了孤踪兔穴。\n休痴休呆，蜗角蝇头，名亲共利切。\n富贵似花上蝶，春宵梦说。",
        "dynasty": "元",
        "collection_info": null
    },
    {
        "title": "尾声・少年枕上欢，怀中酒好天良夜，休辜负了锦堂风月。",
        "author": "白朴",
        "content": "",
        "dynasty": "元",
        "collection_info": null
    },
    {
        "title": "唐明皇秋夜梧桐雨・仙吕/端正好",
        "author": "白朴",
        "content": "则为你不曾建甚奇功，便教你做元辅，满朝中都指斥銮舆。\n眼见的平章政事难停住，寡人待定夺些别官禄。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・幺篇",
        "author": "白朴",
        "content": "且着你做节度渔阳去，破强寇永镇幽都。\n休得待国家危急才防护；常先事设权谋，收猛将保皇图。\n分铁券，赐丹书，怎肯便辜负了你这功劳簿。\n(同下)。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・仙吕/八声甘州",
        "author": "白朴",
        "content": "朝纲倦整，寡人待痛饮昭阳，烂醉华清。\n却是吾当有幸，一个太真妃倾国倾城。\n珊瑚枕上两意足，翡翠帘前百媚生。\n夜同寝，昼同行，恰似鸾凤和鸣。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・天下乐",
        "author": "白朴",
        "content": "则见展翅忙呼万岁声，惊的那娉婷将銮驾迎。\n一个晕庞儿画不就，描不成。\n行的一步步娇，生的一件件撑，一声声似柳外莺。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・醉中天",
        "author": "白朴",
        "content": "龙麝焚金鼎，花萼插银瓶。\n小小金盆种五生，供养着鹊桥会丹青帧，把一个米来大蜘蛛儿抱定。\n搀夺尽六宫庞幸，更待怎生般智巧心灵。\n(正末与旦砌末科，云)这金钗一对，钿盒一枚，赐与卿者。\n(旦接科，云)谢了圣恩也。\n(正末唱)。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・金盏儿",
        "author": "白朴",
        "content": "我着绛纱蒙，翠盘盛。\n两般礼物堪人敬，趁着这新秋节令赐卿卿。\n七宝金钗盟厚意，百花钿盒表深情。\n这金钗儿教你高耸耸头上顶，这钿盒儿把你另巍巍手中擎。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・忆王孙",
        "author": "白朴",
        "content": "瑶阶月色晃疏棂，银烛秋光冷画屏。\n消遣此时此夜景，有禾步闲庭，苔浸的凌波罗袜冷。\n(云)这秋景与四时不同。\n(旦云)怎见的与四时不同？(正末云)你听我说。\n(唱)。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・胜葫芦",
        "author": "白朴",
        "content": "露下天高夜气清，风掠得羽衣轻，香惹丁东环佩声。\n碧天澄净，银河光莹，只疑是身在玉蓬瀛。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・金盏儿",
        "author": "白朴",
        "content": "他此夕把云路凤车乘，银汉鹊桥平。\n不甫能今夜成欢庆，枕边忽听晓鸡鸣。\n却早离愁情脉脉，别泪雨泠泠。\n五更长叹息，则是一夜短恩情。\n(旦云)他是天宫星宿，经年不见，不知也曾相忆否？(正末云)他可怎生不想来(唱)。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・醉扶归",
        "author": "白朴",
        "content": "暗想那织女分，牛郎命，虽不老，是长生。\n他阻隔银河信杳冥，经年度岁成孤另。\n你试向天宫打听，他决害了些相思病。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・后庭花",
        "author": "白朴",
        "content": "偏不是上列着星宿名，下临着尘世生。\n把天上姻缘重，将人间恩爱轻。\n各办着真诚，天心必应，量他每何足称。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・金盏儿",
        "author": "白朴",
        "content": "咱日日醉霞觥，夜夜宿银屏；他一年一日，见把佳期等。\n若论着多多为胜，咱也合赢。\n我为君王犹妄想，你做皇后尚嫌轻。\n可知道斗牛星畔客，回首问前程。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・赚煞尾",
        "author": "白朴",
        "content": "长如一双钿盒盛，休似两股金钗另，愿世世姻缘注定。\n在天呵做鸳鸯比并，在地呵做连理枝生。\n月澄澄银汉无声，说尽千秋万古情。\n咱各办着志诚，你道谁为显证，有今夜度天河相见女牛星。\n(同下)。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・中吕/粉蝶儿",
        "author": "白朴",
        "content": "天淡云闲，列长空数行征雁。\n御园中夏景初残：柳添黄，荷减翠，秋莲脱瓣。\n坐近幽兰，喷清香玉簪花绽。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・叫声",
        "author": "白朴",
        "content": "共妃子喜开颜，等闲，等闲，御园中列肴馔。\n酒注嫩鹅黄，茶点鹧鸪斑。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・醉春风",
        "author": "白朴",
        "content": "酒光泛紫金钟，茶香浮碧玉盏。\n沉香亭畔晚凉多，把一搭儿亲自拣、拣。\n粉黛浓妆，管弦齐列，绮罗相间。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・迎仙客",
        "author": "白朴",
        "content": "香喷喷正甘，娇滴滴色初绽，只疑是九重天谪来人世间。\n取时难，得后悭。\n可惜不近长安，因此上教驿使把红尘践。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・红绣鞋",
        "author": "白朴",
        "content": "不则向金盘中好看，便宜将玉手擎餐，端的个绛纱笼罩水晶寒。\n为甚教寡人醒醉眼，妃子晕娇颜，物稀也人见罕。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・快活三",
        "author": "白朴",
        "content": "嘱付你仙音院莫怠慢，道与你教坊司要迭办。\n把个太真妃扶在翠盘间，快结束，宜妆扮。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・鲍老儿",
        "author": "白朴",
        "content": "双撮得泥金衫袖挽，把月殿里霓裳按，郑观音琵琶准备弹，早搭上鲛绡襟。\n贤王玉笛，花奴羯鼓，韵美声繁。\n宁王锦瑟，梅妃玉箫，嘹亭循环。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・古鲍老",
        "author": "白朴",
        "content": "屹剌剌撒开紫檀，黄翻绰向前手拈板。\n低低的叫声玉环，太真妃笑时花近眼。\n红牙箸趁五音、击着梧桐案，嫩枝柯犹未干、更带着瑶琴音泛，卿呵，你则索出几点琼珠汗。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・剔银灯",
        "author": "白朴",
        "content": "止不过奏说边庭上造反，也合看空便，觑迟疾紧慢。\n等不的俺筵上笙歌散，可不气丕丕冒突天颜！那些个齐管仲郑子产，敢待做假忠孝龙逢比干？。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・蔓菁菜",
        "author": "白朴",
        "content": "险些儿慌杀你个周公旦，(李林甫云)陛下，只因女宠盛，谗夫昌，惹起这刀兵来了。\n(正末唱)你道我因歌舞坏江山？你常好是占奸，早难道羽扇纶巾笑谈间，破强虏三十万。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・普天乐",
        "author": "白朴",
        "content": "恨无穷，愁无限。\n争奈仓卒之际，避不得蓦岭登山。\n銮驾迁，成都盼。\n更那堪氵产水西飞雁，一声声送上雕鞍。\n伤心故园，西风渭水，落日长安。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・啄木儿尾",
        "author": "白朴",
        "content": "端详了你上马娇，怎支吾蜀道难！替你愁那嵯峨峻岭连云栈，自来驱驰可惯，几程儿挨得过剑门关？(同下)。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・驻马听",
        "author": "白朴",
        "content": "隐隐天涯，剩水残山五六搭；萧萧林下，坏垣破屋两三家。\n秦川远树雾昏花，灞桥柳风潇洒。\n煞不如碧窗纱晨光闪烁鸳鸯瓦。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・沉醉东风",
        "author": "白朴",
        "content": "父老每忠言听纳，教小储君专任征伐。\n你也合分取些社稷忧，怎肯教别人把江山霸？将这颗传国宝你行留下，(太子云)儿子只统兵杀贼，岂敢便登天位？(正末唱)剿除了贼徒，救了国家，更避甚称孤道寡？。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・步步娇",
        "author": "白朴",
        "content": "寡人呵万里烟尘，你也合嗟讶，就势儿把吾当唬，国家又不曾亏你伴掐。\n因甚军心有争差？问卿咱，为甚不说半句儿知心话？。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・沉醉东风",
        "author": "白朴",
        "content": "据着杨国忠合该万剐，斗的个禄山贼乱了中华。\n是非寡人股肱难弃舍，更兼与妃子骨肉相牵挂。\n断遣尽枉展污了五条刑法，把他剥了官职，贬做穷民，也是阵杀，允不允，陈玄礼将军鉴察！(众军怒喊科)(陈玄礼云)陛下，军心已变，臣不能禁止，如之奈何？(正末云)随你罢！(众杀杨国忠科)(正末唱)。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・雁儿落",
        "author": "白朴",
        "content": "数层枪，密匝匝，一声喊，山摧塌。\n原来是陈将军号令明，把杨国忠施行罢。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・拨不断",
        "author": "白朴",
        "content": "语喧哗，闹交杂，六军不进屯戈甲。\n把个马嵬坡簇合沙，又待做甚么？唬的我战钦钦遍体寒毛乍。\n吃紧的军随印转，将令威严；兵权在手，主弱臣强。\n卿呵，则你道波，寡人是怕也那不怕！(云)杨国忠杀了，您众军不进，却为甚的？(陈玄礼云)国忠谋反，贵妃不宜供奉，愿陛下割恩正法。\n(正末唱)。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・搅筝琶",
        "author": "白朴",
        "content": "高力士，道与陈玄礼休没高下，岂可教妃子受刑罚？他见请受着皇后中宫，兼踏着寡人御榻。\n他又无罪过，颇贤达。\n须不似周褒姒举火取笑，纣妲己敲胫觑人。\n早间把他个哥哥坏了，总便有万千不是，看寡人也合饶过他，一地胡拿。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・风入松",
        "author": "白朴",
        "content": "止不过凤箫羯鼓间琵琶，忽剌剌板撒红牙。\n假若更添个六幺花十八，那些儿是败国亡家！可知道陈后主遭着杀伐，皆因唱《后庭花》。\n(旦云)妾死不足惜，但主上之恩，不曾报得，数年恩爱，教妾怎生割舍？(正末云)妃子，不济事了，六军心变，寡人自不能保。\n(唱)。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・胡十八",
        "author": "白朴",
        "content": "似恁地对咱，多应来变了卦。\n见俺留恋着他，龙泉三尺手中拿。\n便不将他刺将，也将他吓杀。\n更问甚陛下，大古是知重俺帝王家？(陈玄礼云)愿陛下早割恩正法。\n(旦云)陛下，怎生救妾身一救？(正末云)寡人怎生是好？(唱)。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・落梅风",
        "author": "白朴",
        "content": "眼儿前不甫能栽起合欢树，恨不得手掌里奇擎着解语花，尽今生翠鸾同跨。\n怎生般爱他看待他，怎下的教横拖在马嵬坡下！。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・殿前欢",
        "author": "白朴",
        "content": "他是朵娇滴滴海棠花，怎做得闹荒荒亡国祸根芽？再不将曲弯弯远山眉儿画，乱松松白鬓堆鸦。\n怎下的碜磕马蹄儿脸上踏，则将细袅袅咽喉掐，早把条长挽挽素白练安排下。\n他那里一身受死，我痛煞煞独力难加。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・沽美酒",
        "author": "白朴",
        "content": "没乱杀，怎救拔？没奈何，怎留他？把死限俄延了多半霎，生各支勒杀，陈玄礼闹交加。\n(高力士引旦下)(正末唱)。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・太平令",
        "author": "白朴",
        "content": "怎的教酩子里题名单骂，脑背后着武士金瓜。\n教几个鲁莽的宫娥监押，休将那软款的娘娘惊唬。\n你呀，见他，问咱，可怜见唐朝天下。\n(高力士持旦衣上，云)娘娘已赐死了，六军进来看视。\n(陈玄礼率众马践科)(正末做哭科，云)妃子，闪杀寡人也呵！(唱)。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・三煞",
        "author": "白朴",
        "content": "不想你马嵬坡下今朝化，没指望长生殿里当时话。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・太清歌",
        "author": "白朴",
        "content": "恨无情卷地狂风刮，可怎生偏吹落我御苑名花！想他魂断天涯，作几缕儿彩霞。\n天那！一个汉明妃远把单于嫁，止不过泣西风泪湿胡笳。\n几曾见六军厮践踏，将一个尸首卧黄沙？。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・二煞",
        "author": "白朴",
        "content": "谁收了锦缠联窄面吴绫袜，空感叹这泪斑斓拥项鲛绡帕。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・川拨棹",
        "author": "白朴",
        "content": "痛怜他不能够水银灌玉匣，又没甚彩女监宫娃，拽布拖麻，奠洒浇茶。\n只索浅土儿权时葬下，又不及选山陵，将墓打。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・鸳鸯煞",
        "author": "白朴",
        "content": "黄埃散漫悲风飒，碧云黯淡斜阳下。\n一程程水绿山青，一步步剑岭巴峡。\n唱道感叹情多，忄西惶泪洒，早得升遐，休休却是今生罢。\n这个不得已的官家，哭上逍遥玉骢马。\n(同下)。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・正宫/端正好",
        "author": "白朴",
        "content": "自从幸西川还京兆，甚的是月夜花朝！这半年来白发添多少，怎打叠愁容貌！。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・幺篇",
        "author": "白朴",
        "content": "瘦岩岩不避群臣笑，玉仪儿将画轴高挑。\n荔枝花果香檀卓，目觑了伤怀抱。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・倘秀才",
        "author": "白朴",
        "content": "妃子呵，常记得千秋节华清宫宴乐，七夕会长生殿乞巧。\n誓愿学连理枝比翼鸟，谁想你乘彩凤返丹霄，命夭！。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・呆骨朵",
        "author": "白朴",
        "content": "寡人有心待盖一座杨妃庙，争奈无权柄谢位辞朝。\n则俺这孤辰限难熬，更打着离恨天最高。\n在生时同衾枕，不能勾死后也同棺椁。\n谁承望马嵬坡尘土中，可惜把一朵海棠花零落了。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・白鹤子",
        "author": "白朴",
        "content": "那身离殿宇，信步下亭皋。\n见杨柳袅翠蓝丝，芙蓉拆胭脂萼。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・幺",
        "author": "白朴",
        "content": "见芙蓉怀媚脸，遇杨柳忆纤腰。\n依旧的两般儿点缀上阳宫，他管一灵儿潇洒长安道。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・幺",
        "author": "白朴",
        "content": "常记得碧梧桐阴下立，红牙箸手中敲。\n他笑整缕金衣，舞按霓裳乐。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・幺",
        "author": "白朴",
        "content": "到如今翠盘中荒草满，芳树下暗香消。\n空对井梧阴，不见倾城貌。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・倘秀才",
        "author": "白朴",
        "content": "本待闲散心追欢取乐，倒惹的感旧恨天荒地老。\n怏怏归来凤帏悄，甚法儿挨今宵？懊恼！(带云)回到这寝殿中，一弄儿助人愁也。\n(唱)。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・芙蓉花",
        "author": "白朴",
        "content": "淡氤氲篆烟袅，昏惨剌银灯照。\n玉漏迢迢，才是初更报。\n暗觑清霄，盼梦里他来到。\n却不道口是心苗，不住的频频叫。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・笑和尚",
        "author": "白朴",
        "content": "原来是滴溜溜绕闲阶败叶飘，疏剌剌刷落叶被西风扫，忽鲁鲁风闪得银灯爆。\n厮琅琅鸣殿铎，扑簌簌动朱箔，吉丁当玉马儿向檐间闹。\n(做睡科，唱)。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・倘秀才",
        "author": "白朴",
        "content": "闷打颏和衣卧倒，软兀剌方才睡着。\n(旦上，云)妾身贵妃是也。\n今日殿中设宴，宫娥，请主上赴席咱。\n(正末唱)忽见青衣走来报，道太真妃将寡人邀，宴乐。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・蛮姑儿",
        "author": "白朴",
        "content": "懊恼，窨约。\n惊我来的又不是楼头过雁，砌下寒蛩，檐前玉马，架上金鸡；是兀那窗儿外梧桐上雨潇潇。\n一声声洒残叶，一点点滴寒梢，会把愁人定虐。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・叨叨令",
        "author": "白朴",
        "content": "一会价紧呵，似玉盘中万颗珍珠落；一会价响呵，似玳筵前几簇笙歌闹；一会价清呵，似翠岩头一派寒泉瀑；一会价猛呵，似绣旗下数面征鼙操。\n兀的不恼杀人也么哥！则被他诸般儿雨声相聒噪。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・倘秀才",
        "author": "白朴",
        "content": "这雨一阵阵打梧桐叶凋，一点点滴人心碎了。\n枉着金井银床紧围绕，只好把泼枝叶做柴烧，锯倒。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・滚绣球",
        "author": "白朴",
        "content": "长生殿那一宵，转回廊，说誓约，不合对梧桐并肩斜靠，尽言词絮絮叨叨。\n沉香亭那一朝，按霓裳，舞六幺，红牙箸击成腔调，乱宫商闹闹炒炒。\n是兀那当时欢会栽排下，今日凄凉厮辏着，暗地量度。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・三煞",
        "author": "白朴",
        "content": "润蒙蒙杨柳雨，凄凄院宇侵帘幕。\n细丝丝梅子雨，装点江干满楼阁。\n杏花雨红湿阑干，梨花雨玉容寂寞。\n荷花雨翠盖翩翩，豆花雨绿叶潇条。\n都不似你惊魂破梦，助恨添愁，彻夜连宵。\n莫不是水仙弄娇，蘸杨柳洒风飘？。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・二煞",
        "author": "白朴",
        "content": "口床口床似喷泉瑞兽临双沼，刷刷似食叶春蚕散满箔。\n乱洒琼阶，水传宫漏，飞上雕檐，酒滴新槽。\n直下的更残漏断，枕冷衾寒，烛灭香消。\n可知道夏天不觉，把高凤麦来漂。",
        "dynasty": "元",
        "collection_info": null
    },
    {
        "title": "唐明皇秋夜梧桐雨・黄钟煞",
        "author": "白朴",
        "content": "顺西风低把纱窗哨，送寒气频将绣户敲。\n莫不是天故半人愁闷搅？前度铃声响栈道。\n似花奴羯鼓调，如伯牙《水仙操》。\n洗黄花润篱落，渍苍苔倒墙角。\n渲湖山漱石窍，浸枯荷溢池沼。\n沾残蝶粉渐消。\n，洒流萤焰不着。\n绿窗前促织叫，声相近雁影高。\n催邻砧处处捣，助新凉分外早。\n斟量来这一宵，雨和人紧厮熬。\n伴铜壶点点敲，雨更多泪不少。\n雨湿寒梢，泪染龙袍。\n不肯相饶。\n共隔着一树梧桐直滴到晓。",
        "dynasty": "元",
        "collection_info": null
    }
]