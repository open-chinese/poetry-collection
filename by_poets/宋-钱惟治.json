[
    {
        "uuid": "5d17d75bcc200bf55268137f7df0c81d",
        "title": "春日登大悲阁二首  其一",
        "author": "钱惟治",
        "content": "阁，阁。\n雕镂，彩错，簇明霞，攒丽萼。\n玉女窥牖，飞仙捧铎。\n沉烟燠宝香，媚水涵珠箔。\n千山蓊鬰晴霁，万井喧填晓郭。\n登临徒倚傍琼栏，满目春光煦寥廓。",
        "dynasty": "宋",
        "collection_info": null
    },
    {
        "uuid": "6f38f954bd82691bde10897094726e0d",
        "title": "春日登大悲阁二首  其二",
        "author": "钱惟治",
        "content": "阁，阁。\n般斤，郢作。\n木从绳，工必度。\n华饰藻绘，密施榱桷。\n明蟾代宝灯，瑞雾为珍箔。\n栏危似倚高穿，梯迴疑空碧落。\n有时閒上瞰人寰，自谓禽中腾一鹗。",
        "dynasty": "宋",
        "collection_info": null
    },
    {
        "uuid": "746937fcb0f7d53e25d583b0ea7bdfa6",
        "title": "春日登大悲阁",
        "author": "钱惟治",
        "content": "春城满望，晓阁閒登。\n尘销霁景，定出真僧。\n人怀远思，槛凭危层。\n因圆果证，胜境斯兴。",
        "dynasty": "宋",
        "collection_info": null
    },
    {
        "uuid": "fc523191e6ff063633e6c9295ed22738",
        "title": "春日登大悲阁",
        "author": "钱惟治",
        "content": "圣主钦崇教，千光显绀容。\n映云窗倚暖，笼月箔花重。\n浄剎香风远，危栏碧雾沈。\n胜因良以咏，华阁一斯逢。",
        "dynasty": "宋",
        "collection_info": null
    },
    {
        "uuid": "d8dddb7498c8895b6e1927dbafc1a7fd",
        "title": "春日登大悲阁二首  其一",
        "author": "钱惟治",
        "content": "碧天临迥阁，晴雪点山屏。\n夕烟侵冷箔，明月敛闲亭。",
        "dynasty": "宋",
        "collection_info": null
    },
    {
        "uuid": "0f46bdd83a415a19250c51e0eadf6312",
        "title": "春日登大悲阁二首  其二",
        "author": "钱惟治",
        "content": "袅霞披迥殿，香雾拥轻帘。\n晓花歌静院，芳树捧晴檐。",
        "dynasty": "宋",
        "collection_info": null
    }
]