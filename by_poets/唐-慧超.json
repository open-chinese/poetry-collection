[
    {
        "uuid": "19db7bce5d1bfdd6669b63c6d8171a62",
        "title": "逢汉使入蕃略题四韵",
        "author": "慧超",
        "content": "君恨西蕃远，余嗟东路长。\n道荒宏雪岭，险涧贼途倡。\n鸟飞惊峭嶷，人去□偏樑。\n平生不扪泪，今日洒千行。",
        "dynasty": "唐",
        "collection_info": null
    },
    {
        "uuid": "57a30e1882032f4b18fdf03995884ded",
        "title": "冬日在吐火罗逢雪述怀",
        "author": "慧超",
        "content": "冷雪牵冰合，寒风擘地烈。\n巨海冻漫坛，江河凌崖囓。\n龙门绝瀑布。\n井口盘蛇结。\n伴火上𮌑（垓）歌，焉能度播蜜。\n（上诗见《大藏经》二○八九号《游方记抄》中所载新罗僧慧超作《往五天竺国传》，畧谓：「又从吐火罗国东行七日，至胡蜜王住城，当来于吐火罗国。\n逢汉使入蕃，略题四韵，取辞五言〖诗不重录〗。\n冬日在吐火罗逢雪述怀，五言〖诗不重录〗。\n此胡蜜王兵马少弱，不能自护，见属大𥦽所管。\n」云云。\n又曰：「过播蜜川，即至葱岭镇。\n」「开元十五年十一月上旬至安西。\n于时节度大使赵君……」云云。\n读此则两诗之作年可知矣。\n）。",
        "dynasty": "唐",
        "collection_info": null
    },
    {
        "uuid": "42ec1c93bcbf1659baac9706517c57f2",
        "title": "摩诃罗国娑般檀寺述志（题拟）",
        "author": "慧超",
        "content": "不虑菩提远，焉将鹿苑遥。\n祇愁悬路险，非意业风飘。\n八塔难诚见，参着经劫烧。\n何其人愿满，目覩在今朝。",
        "dynasty": "唐",
        "collection_info": null
    },
    {
        "uuid": "ed794e5f9daf6b0b7452bc81d7050448",
        "title": "南天路言怀（题拟）",
        "author": "慧超",
        "content": "月夜瞻氜路，浮云飒飒归。\n减书参去便，风急不听迴。\n我国天岸北，他邦地角西。\n日南无有雁，谁为向林飞。\n。",
        "dynasty": "唐",
        "collection_info": null
    },
    {
        "uuid": "76d82d5307475714a7b6347ef4986320",
        "title": "哀求法汉僧（幷序○题拟）",
        "author": "慧超",
        "content": "故里灯无主，他方宝树摧。\n神灵去何处，玉貌已成灰。\n忆想哀情切，悲君愿不随。\n孰知乡国路，空见白云归。\n（以上三诗均出《大正新修大藏经》第五十一册慧超撰《往五天竺国传》。\n参伯三五三二卷。\n）。",
        "dynasty": "唐",
        "collection_info": null
    }
]