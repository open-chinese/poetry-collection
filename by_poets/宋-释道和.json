[
    {
        "uuid": "727ee609d4bdcc558b1ad8d6af11b12e",
        "title": "偈三首  其一",
        "author": "释道和",
        "content": "一二三，四五六，碧眼胡僧数不足。\n泥牛入海过新罗，木马追风到天竺。\n天竺茫茫何处寻，补陀岩上问观音。\n普贤拍手呵呵笑，归去来兮秋水深。",
        "dynasty": "宋",
        "collection_info": null
    },
    {
        "uuid": "ad7b0a9b9b4a91d706639b04c728dcd3",
        "title": "偈三首  其二",
        "author": "释道和",
        "content": "观身实相，观佛亦然。\n这裏见得，黄面瞿昙。\n隠身无地，其或渺漫。\n不分照顾，眉毛鼻孔。",
        "dynasty": "宋",
        "collection_info": null
    },
    {
        "uuid": "f9bab116251d046a1c3fa5481c070d0e",
        "title": "偈三首  其三",
        "author": "释道和",
        "content": "欲渡巨海，必假方舟。\n橹棹俱全，风帆两便。\n夜观星月，昼视云山。\n万里之遥，一瞬可到。\n人心尽畏波涛险，未必被涛险似心。",
        "dynasty": "宋",
        "collection_info": null
    },
    {
        "uuid": "bbe6186ac2a87f71e0b7b78e78931457",
        "title": "题永明智觉寿禅师顶相",
        "author": "释道和",
        "content": "慧日峰高秋色冷，钱塘江静月华明。\n寒光一烁周沙界，笔下看来未十成。",
        "dynasty": "宋",
        "collection_info": null
    }
]