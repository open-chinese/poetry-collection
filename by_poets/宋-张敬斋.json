[
    {
        "title": "贺新郎 卓茕欧阳子",
        "author": "张敬斋",
        "content": "卓茕欧阳子，是江山、毓秀锺灵，异才间世。\n恰则韶光三月暮，蓂叶尧阶有四。\n正天启、悬弧盛事。\n金鸭亭亭书云篆，散非烟、南极真仙至。\n来为尔，荐嘉瑞。\n神清洞府丹书字。\n拥笙歌、绮席高张，更罗珠翠。\n个里长春人不老，仙籍玉环暗记。\n但判取、醄醄沈醉。\n拟作新诗八千首，待一年、一献称俾尔。\n耆而艾，昌而炽。",
        "dynasty": "宋",
        "collection_info": null
    }
]