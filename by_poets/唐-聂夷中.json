[
    {
        "uuid": "257cf5caaeebf97d6c06dac53a70eb9f",
        "title": "横吹曲辞 长安道",
        "author": "聂夷中",
        "content": "此地无驻马，夜中犹走轮。\n所以路旁草，少于衣上尘。",
        "dynasty": "唐",
        "collection_info": null
    },
    {
        "uuid": "05ec1efa7a90cf210166d45d92f4f6e9",
        "title": "相和歌辞 短歌行",
        "author": "聂夷中",
        "content": "八月木荫薄，十叶三堕枝。\n人生过五十，亦已同此时。\n朝出东郭门，嘉树郁参差。\n暮出西郭门，原草已离披。\n南邻好台榭，北邻善歌吹。\n荣华忽消歇，四顾令人悲。\n生死与荣辱，四者乃常期。\n古人耻其名，没世无人知。\n无言鬓似霜，勿谓髮如丝。",
        "dynasty": "唐",
        "collection_info": null
    },
    {
        "uuid": "0797dd9fc94b79fa9c00f9c985c17f69",
        "title": "相和歌辞 胡无人行",
        "author": "聂夷中",
        "content": "男儿徇大义，立节不沽名。\n腰间悬陆离，大歌胡无行。\n不读战国书，不览黄石经。\n醉卧咸阳楼，梦入受降城。\n更愿生羽翼，飞身入青冥。\n请携天子劒，斫下旄头星。\n自然胡无人，虽有无战争。\n悠哉典属国，驱羊老一生。",
        "dynasty": "唐",
        "collection_info": null
    },
    {
        "uuid": "3ce39ab35d12bc9a5d086b063ba1cb84",
        "title": "相和歌辞 杂怨三首 一",
        "author": "聂夷中",
        "content": "生在绮罗下，岂识渔阳道。\n良人自戍来，夜夜梦中到。\n渔阳万里远，近于中门限。\n中门逾有时，渔阳常在眼。",
        "dynasty": "唐",
        "collection_info": null
    },
    {
        "uuid": "3d19dd62ac601ded195fd8c4c9596c2c",
        "title": "相和歌辞 杂怨三首 二",
        "author": "聂夷中",
        "content": "良人昨日去，明日又不还。\n别时各有泪，零落青楼前。",
        "dynasty": "唐",
        "collection_info": null
    },
    {
        "uuid": "37df4b9dc11953ee3dd7681bab7c57ae",
        "title": "相和歌辞 杂怨三首 三",
        "author": "聂夷中",
        "content": "君泪濡罗巾，妾泪滴路尘。\n罗巾今在手，日得随妾身。\n路尘如因飞，得上君车轮。",
        "dynasty": "唐",
        "collection_info": null
    },
    {
        "uuid": "fd011e8489cf85cf8f26cfc471b7f7f0",
        "title": "相和歌辞 乌夜啼",
        "author": "聂夷中",
        "content": "众鸟各归枝，乌乌尔不栖。\n还应知妾恨，故向绿窗啼。",
        "dynasty": "唐",
        "collection_info": null
    },
    {
        "uuid": "992c3ee9555baf06cafbc7579f778ac4",
        "title": "杂曲歌辞 空城雀",
        "author": "聂夷中",
        "content": "一雀入官仓，所食能损几。\n所虑往损频，官仓乃害尔。\n鱼网不在天，鸟网不在水。",
        "dynasty": "唐",
        "collection_info": null
    },
    {
        "uuid": "b40e2df5c63b9d2e11a643febe6dfb04",
        "title": "杂曲歌辞 行路难",
        "author": "聂夷中",
        "content": "莫言行路难，夷狄如中国。\n谓言骨肉亲，中门如异域。\n出处全在人，路亦无通塞。\n门前两条辙，何处去不得。",
        "dynasty": "唐",
        "collection_info": null
    },
    {
        "uuid": "958e8bfe2697c07022992c30fb21cd3f",
        "title": "杂曲歌辞 古别离",
        "author": "聂夷中",
        "content": "欲别牵郎衣，问郎游何处？不恨归日迟，莫向临邛去。",
        "dynasty": "唐",
        "collection_info": null
    },
    {
        "uuid": "ca52c8a0be4bd20939e5328a366dff58",
        "title": "杂曲歌辞 饮酒乐",
        "author": "聂夷中",
        "content": "日月似有事，一夜行一周。\n草木犹须老，人生得无愁。\n一饮解百结，再饮破百忧。\n白髮欺贫贱，不入醉人头。\n我愿东海水，尽向杯中流。\n安得阮步兵，同入醉乡游。",
        "dynasty": "唐",
        "collection_info": null
    },
    {
        "uuid": "a6e1f61051a1efbbe5fb5d2b834ac570",
        "title": "杂曲歌辞 起夜半",
        "author": "聂夷中",
        "content": "念远心如烧，不觉中夜起。\n桃花带露泛，立在月明裏。",
        "dynasty": "唐",
        "collection_info": null
    },
    {
        "uuid": "0341c0fa2f72ad44eaee53377bd9c2f7",
        "title": "杂曲歌辞 大垂手",
        "author": "聂夷中",
        "content": "金刀翦轻云，盘用黄金缕。\n装束赵飞燕，教来掌上舞。\n舞罢飞燕死，片片随风去。",
        "dynasty": "唐",
        "collection_info": null
    },
    {
        "uuid": "c883e9ff0348a04979686f6257af2cd3",
        "title": "杂兴",
        "author": "聂夷中",
        "content": "两叶能蔽目，双豆能塞聪。\n理身不知道，将为天地聋。\n扰扰造化内，茫茫天地中。\n苟或有所愿，毛髪亦不容。",
        "dynasty": "唐",
        "collection_info": null
    },
    {
        "uuid": "b004d679f9c92fade4a7b25deb560266",
        "title": "杂怨 一",
        "author": "聂夷中",
        "content": "生在绮罗下，岂识渔阳道。\n良人自戍来，夜夜梦中到。\n渔阳万里远，近于中门限。\n中门踰有时，渔阳常在眼。",
        "dynasty": "唐",
        "collection_info": null
    },
    {
        "uuid": "ca0d644ac3b3d0b6180de86727368e5a",
        "title": "杂怨 二",
        "author": "聂夷中",
        "content": "君泪濡罗巾，妾泪滴路尘。\n罗巾今在手，日得随妾身。\n路尘如因风，得上君车轮。",
        "dynasty": "唐",
        "collection_info": null
    },
    {
        "uuid": "ec667cd6362dd6973ef12ca883b623fe",
        "title": "行路难",
        "author": "聂夷中",
        "content": "莫言行路难，夷狄如中国。\n谓言骨肉亲，中门如异域。\n出处全在人，路亦无通塞。\n门前两条辙，何处去不得。",
        "dynasty": "唐",
        "collection_info": null
    },
    {
        "uuid": "691ad7709dce0e9a45ce9803e7c78433",
        "title": "大垂手",
        "author": "聂夷中",
        "content": "金刀翦轻云，盘用黄金缕。\n装束赵飞燕，教来掌上舞。\n舞罢飞燕死，片片随风去。",
        "dynasty": "唐",
        "collection_info": null
    },
    {
        "uuid": "866ee46be0c8f653ee2d61458ba6b9a7",
        "title": "空城雀",
        "author": "聂夷中",
        "content": "一雀入官仓，所食能损几。\n所虑往復频，官仓乃害尔。\n鱼网不在天，鸟网不在水。\n饮啄要自然，何必空城裏。",
        "dynasty": "唐",
        "collection_info": null
    },
    {
        "uuid": "e83d10967aaa5dd78cded20f2a19a4d1",
        "title": "胡无人行",
        "author": "聂夷中",
        "content": "男儿徇大义，立节不沽名。\n腰间悬陆离，大歌胡无行。\n不读战国书，不览黄石经。\n醉卧咸阳楼，梦入受降城。\n更愿生羽翼，飞身入青冥。\n请携天子劒，斫下旄头星。\n自然胡无人，虽有无战争。\n悠哉典属国，驱羊老一生。",
        "dynasty": "唐",
        "collection_info": null
    },
    {
        "uuid": "9053d0fe628998fe97b93e563df34ea1",
        "title": "咏田家",
        "author": "聂夷中",
        "content": "二月卖新丝，五月粜新谷。\n医得眼前疮，剜却心头肉。\n我愿君王心，化作光明烛。\n不照绮罗筵，只照逃亡屋。",
        "dynasty": "唐",
        "collection_info": null
    },
    {
        "uuid": "5d188b7332d9aaa6c68ebe166fde96f3",
        "title": "燕台二首 一",
        "author": "聂夷中",
        "content": "燕台累黄金，上欲招儒雅。\n贵得贤士来，更下于隗者。\n自然乐毅徒，趋风走天下。\n何必驰凤书，旁求向林野。",
        "dynasty": "唐",
        "collection_info": null
    },
    {
        "uuid": "1a10b5d525aca6edfa01a091bfe89140",
        "title": "燕台二首 二",
        "author": "聂夷中",
        "content": "燕台高百尺，燕灭台亦平。\n一种是亡国，犹得礼贤名。\n何似章华畔，空余禾黍生。",
        "dynasty": "唐",
        "collection_info": null
    },
    {
        "uuid": "e8e9c71400364eaddb5fc5024bb67fbe",
        "title": "古兴",
        "author": "聂夷中",
        "content": "片玉一尘轻，粒粟山丘重。\n唐虞贵民食，秪是勤播种。\n前圣后圣同，今人古人共。\n一岁如苦饥，金玉何所用。",
        "dynasty": "唐",
        "collection_info": null
    },
    {
        "uuid": "6dc4fa41fedabbfc36ea3427f31875d6",
        "title": "劝酒二首 一",
        "author": "聂夷中",
        "content": "白日无定影，清江无定波。\n人无百年寿，百年復如何。\n堂上陈美酒，堂下列笙歌。\n与君入醉乡，醉乡乐天和。\n岁岁松栢茂，日日丘陵多。\n君看终南山，万古青峨峨。",
        "dynasty": "唐",
        "collection_info": null
    },
    {
        "uuid": "784c691dab3d807f8e5e17fc26de143a",
        "title": "劝酒二首 二",
        "author": "聂夷中",
        "content": "灞上送行客，听唱行客歌。\n适来桥下水，已作渭川波。\n人间荣乐少，四海别离多。\n但恐别离泪，自成苦水河。\n劝尔一杯酒，所赠无余多。",
        "dynasty": "唐",
        "collection_info": null
    },
    {
        "uuid": "2d20c561b7b75c7f32b53418c3ab46f7",
        "title": "饮酒乐",
        "author": "聂夷中",
        "content": "日月似有事，一夜行一周。\n草木犹须老，人生得无愁。\n一饮解百结，再饮破百忧。\n白髮欺贫贱，不入醉人头。\n我愿东海水，尽向杯中流。\n安得阮步兵，同入醉乡游。",
        "dynasty": "唐",
        "collection_info": null
    },
    {
        "uuid": "a082b00b1165749fde40bdfd970169b5",
        "title": "公子行二首 一",
        "author": "聂夷中",
        "content": "汉代多豪族，恩深益骄逸。\n走马踏杀人，街吏不敢诘。\n红楼宴青春，数里望云蔚。\n金缸焰胜画，不畏落晖疾。\n美人尽如月，南威莫能匹。\n芙蓉自天来，不向水中出。\n飞琼奏云和，碧箫吹凤质。\n唯恨鲁阳死，无人驻白日。",
        "dynasty": "唐",
        "collection_info": null
    },
    {
        "uuid": "a1b6f87f3dc474062c56731ab4238494",
        "title": "公子行二首 二",
        "author": "聂夷中",
        "content": "花树出墻头，花裏谁家楼。\n一行书不读，身封万户侯。\n美人楼上歌，不是古凉州。",
        "dynasty": "唐",
        "collection_info": null
    },
    {
        "uuid": "f6bab0edf8a00373c47fad63c4baaf89",
        "title": "短歌",
        "author": "聂夷中",
        "content": "八月木阴薄，十叶三堕枝。\n人生过五十，亦已同此时。\n朝出东郭门，嘉树郁参差。\n暮出西郭门，原草已离披。\n南邻好台榭，北邻善歌吹。\n荣华忽销歇，四顾令人悲。\n生死与荣辱，四者乃常期。\n古人耻其名，没世无人知。\n无言鬓似霜，勿谓事如丝。\n耆年无一善，何殊食乳儿。",
        "dynasty": "唐",
        "collection_info": null
    },
    {
        "uuid": "b1bf11340f9d8a150aba8b419fe24bec",
        "title": "过比干墓",
        "author": "聂夷中",
        "content": "殷辛帝天下，厌为天下尊。\n干纲既一断，贤愚无二门。\n佞是福身本，忠作丧己源。\n饿虎不食子，人无骨肉恩。\n日影不入地，下埋冤死魂。\n腐骨不为土，应作石木根。\n余来过此乡，下马弔此坟。\n静念君臣间，有道谁敢论。",
        "dynasty": "唐",
        "collection_info": null
    },
    {
        "uuid": "beb24de9d701128271c2fbb47a2af4c9",
        "title": "住京寄同志",
        "author": "聂夷中",
        "content": "在京如在道，日日先鸡起。\n不离十二街，日行一百里。\n役役大块上，周朝復秦市。\n贵贱与贤愚，古今同一轨。\n白兔落天西，赤鵶飞海底。\n一日復一日，日日无终始。\n自嫌性如石，不达荣辱理。\n试问九十翁，吾今尚如此。",
        "dynasty": "唐",
        "collection_info": null
    },
    {
        "uuid": "f57265e4318be9eaf2b66741c3ab4332",
        "title": "赠农",
        "author": "聂夷中",
        "content": "劝尔勤耕田，盈尔仓中粟。\n劝尔无伐桑，减尔身上服。\n清霜一委地，万草色不绿。\n狂风一飘林，万叶不着木。\n青春如不耕，何以自拘束。",
        "dynasty": "唐",
        "collection_info": null
    },
    {
        "uuid": "10160b2df97ef4c1ece95e4475fe878d",
        "title": "客有追叹后时者作诗勉之",
        "author": "聂夷中",
        "content": "后达多晚荣，速得多疾倾。\n君看构大厦，何曾一日成。\n在暖须在桑，在饱须在耕。\n君子贵弘道，道弘无不亨。\n太阳垂好光，毛髪悉见形。\n我亦二十年，直似戴盆行。\n荆山产美玉，石石皆坚贞。\n未必尽有玉，玉且间石生。\n精卫一微物，犹恐填海平。",
        "dynasty": "唐",
        "collection_info": null
    },
    {
        "uuid": "6baa41ce880284e28149f2e0eef4bc6a",
        "title": "访嵩阳道士不遇",
        "author": "聂夷中",
        "content": "先生五岳游，文焰灭金鼎。\n日下鹤过时，人间空落影。\n常言一粒药，不随死生境。\n何当列御寇，去问仙人请。",
        "dynasty": "唐",
        "collection_info": null
    },
    {
        "uuid": "76c0c8615aa2794f22e27c9003f13012",
        "title": "早发邺北经古城",
        "author": "聂夷中",
        "content": "微月东南明，双牛耕古城。\n但耕古城地，不知古城名。\n当昔置此城，岂料今日耕。\n蔓草已离披，狐兔何纵横。\n秋云零落散，秋风萧条生。\n对古良可叹，念今转伤情。\n古人已冥冥，今人又营营。\n不知马蹄下，谁家旧台亭。",
        "dynasty": "唐",
        "collection_info": null
    },
    {
        "uuid": "3cf0c6f185fc2ec85bda90bc9f1b4fab",
        "title": "题贾氏林泉",
        "author": "聂夷中",
        "content": "市朝束名利，林泉繫清通。\n岂知黄尘内，迥有白云踪。\n轻流逗密莜，直榦入宽空。\n高吟五君咏，疑对九华峰。\n我知种竹心，欲扇清凉风。\n我知决泉意，将明济物功。\n有琴不张弦，众星列梧桐。\n须知澹泊听，声在无声中。\n地非樵者路，武陵又何逢。\n祗虑迷所归，池上日西东。",
        "dynasty": "唐",
        "collection_info": null
    },
    {
        "uuid": "05c84b04f739d18de3333bcbff24a535",
        "title": "送友人归江南",
        "author": "聂夷中",
        "content": "皇州五更鼓，月落西南维。\n此时有行客，别我孤舟归。\n上国身无主，下第诚可悲。",
        "dynasty": "唐",
        "collection_info": null
    },
    {
        "uuid": "eae75ea6824b3631fc5e651810a34254",
        "title": "秋夕",
        "author": "聂夷中",
        "content": "日往无復见，秋堂暮乃学。\n玄髪不知白，晓入寒铜觉。\n为才未离羣，有玉犹在璞。\n谁把碧桐枝，刻作云门乐。",
        "dynasty": "唐",
        "collection_info": null
    },
    {
        "uuid": "fe5e88394fecddc1ffd4921971307af7",
        "title": "哭刘驾博士",
        "author": "聂夷中",
        "content": "出门四顾望，此日何徘徊。\n终南旧山色，夫子安在哉。\n君诗如门户，夕闭昼还开。\n君名如四时，春尽夏復来。\n原野多丘陵，纍纍如高台。\n君坟须数尺，谁与夫子偕。",
        "dynasty": "唐",
        "collection_info": null
    },
    {
        "uuid": "d92449f21f90d02cd1d07c08788bb5ce",
        "title": "公子家",
        "author": "聂夷中",
        "content": "种花满西园，花发青楼道。\n花下一禾生，去之为恶草。",
        "dynasty": "唐",
        "collection_info": null
    },
    {
        "uuid": "b17df1445183eb9b49670c5483fb5526",
        "title": "田家二首 一",
        "author": "聂夷中",
        "content": "父耕原上田，子劚山下荒。\n六月禾未秀，官家已修仓。",
        "dynasty": "唐",
        "collection_info": null
    },
    {
        "uuid": "710bb40c001741e1a275d09655b6fc66",
        "title": "田家二首 二",
        "author": "聂夷中",
        "content": "锄田当日午，汗滴禾下土。\n谁念盘中餐，粒粒皆辛苦。",
        "dynasty": "唐",
        "collection_info": null
    },
    {
        "uuid": "a0b1805b2515f3f338e05139b585fec1",
        "title": "杂怨",
        "author": "聂夷中",
        "content": "良人昨日去，明月又不圆。\n别时各有泪，零落青楼前。",
        "dynasty": "唐",
        "collection_info": null
    },
    {
        "uuid": "78ab09eee0e4ac73d24e68498013e05e",
        "title": "乌夜啼",
        "author": "聂夷中",
        "content": "众鸟各归枝，乌乌尔不栖。\n还应知妾恨，故向绿窗啼。",
        "dynasty": "唐",
        "collection_info": null
    },
    {
        "uuid": "c365c54d491b2e9b80c34c4066b2c559",
        "title": "起夜来",
        "author": "聂夷中",
        "content": "念远心如烧，不觉中夜起。\n桃花带露泛，立在月明裏。",
        "dynasty": "唐",
        "collection_info": null
    },
    {
        "uuid": "a7665d4ccb9d29b976454fb16d9bc1cc",
        "title": "古别离",
        "author": "聂夷中",
        "content": "欲别牵郎衣，问郎游何处。\n不恨归日迟，莫向临邛去。",
        "dynasty": "唐",
        "collection_info": null
    },
    {
        "uuid": "51d522ae223bc1c53b267f5e62892e64",
        "title": "长安道",
        "author": "聂夷中",
        "content": "此地无驻马，夜中犹走轮。\n所以路傍草，少于衣上尘。",
        "dynasty": "唐",
        "collection_info": null
    },
    {
        "uuid": "71c53b20c6734a3a5998a6f6e6fa843f",
        "title": "游子行",
        "author": "聂夷中",
        "content": "萱草生堂阶，游子行天涯。\n慈亲倚门望，不见萱草花。",
        "dynasty": "唐",
        "collection_info": null
    },
    {
        "uuid": "0c664199e77d9492132c7e40b71bcb5f",
        "title": "闻人说海北事有感",
        "author": "聂夷中",
        "content": "故乡归路隔高雷，见说年来事可哀。\n村落日中眠虎豹，田园雨后长蒿莱。\n海隅久已无春色，地底真成有劫灰。\n荆棘满山行不得，不知当日是谁栽。",
        "dynasty": "唐",
        "collection_info": null
    },
    {
        "uuid": "29a4dc8053a9f56a2778644753c9d433",
        "title": "横吹曲辞：长安道",
        "author": "聂夷中",
        "content": "此地无驻马，夜中犹走轮。\n所以路旁草，少于衣上尘。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "uuid": "a7dd6a5d90ba9f0673d6dacfec0c8644",
        "title": "相和歌辞：短歌行",
        "author": "聂夷中",
        "content": "八月木荫薄，十叶三堕枝。\n人生过五十，亦已同此时。\n朝出东郭门，嘉树郁参差。\n暮出西郭门，原草已离披。\n南邻好台榭，北邻善歌吹。\n荣华忽消歇，四顾令人悲。\n生死与荣辱，四者乃常期。\n古人耻其名，没世无人知。\n无言鬓似霜，勿谓发如丝。\n耆年无一善，何殊食乳儿。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "203ff0805e9895e98aa7bb3f435c3115",
        "title": "相和歌辞：胡无人行",
        "author": "聂夷中",
        "content": "男儿徇大义，立节不沽名。\n腰间悬陆离，大歌胡无行。\n不读战国书，不览黄石经。\n醉卧咸阳楼，梦入受降城。\n更愿生羽翼，飞身入青冥。\n请携天子剑，斫下旄头星。\n自然胡无人，虽有无战争。\n悠哉典属国，驱羊老一生。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "5be4b0ff5d1bd3bd99cdfffd5dae29d7",
        "title": "相和歌辞：杂怨三首",
        "author": "聂夷中",
        "content": "生在绮罗下，岂识渔阳道。\n良人自戍来，夜夜梦中到。\n渔阳万里远，近于中门限。\n中门逾有时，渔阳常在眼。\n良人昨日去，明日又不还。\n别时各有泪，零落青楼前。\n君泪濡罗巾，妾泪滴路尘。\n罗巾今在手，日得随妾身。\n路尘如因飞，得上君车轮。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "b4fa3b2444603ce7944cf0b664ada5bf",
        "title": "相和歌辞：乌夜啼",
        "author": "聂夷中",
        "content": "众鸟各归枝，乌乌尔不栖。\n还应知妾恨，故向绿窗啼。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "uuid": "0a9778ea47329ce8dc7d1194921f6ed6",
        "title": "杂曲歌辞：空城雀",
        "author": "聂夷中",
        "content": "一雀入官仓，所食能损几。\n所虑往损频，官仓乃害尔。\n鱼网不在天，鸟网不在水。\n饮啄要自然，何必空城裏。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "uuid": "a6866f41b5aecef1cb6161c25e529850",
        "title": "杂曲歌辞：行路难",
        "author": "聂夷中",
        "content": "莫言行路难，夷狄如中国。\n谓言骨肉亲，中门如异域。\n出处全在人，路亦无通塞。\n门前两条辙，何处去不得。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "uuid": "630014a2105713d5d173fe3c8325575e",
        "title": "杂曲歌辞：古别离",
        "author": "聂夷中",
        "content": "欲别牵郎衣，问郎游何处。\n不恨归日迟，莫向临邛去。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "65078d68c652814f4858dab68bc0585c",
        "title": "杂曲歌辞：饮酒乐",
        "author": "聂夷中",
        "content": "日月似有事，一夜行一周。\n草木犹须老，人生得无愁。\n一饮解百结，再饮破百忧。\n白髮欺贫贱，不入醉人头。\n我愿东海水，尽向杯中流。\n安得阮步兵，同入醉乡游。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "1cdfb0a17aea0762f94898b8a294e3e4",
        "title": "杂曲歌辞：起夜半",
        "author": "聂夷中",
        "content": "念远心如烧，不觉中夜起。\n桃花带露泛，立在月明裏。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "99c3671ad3c29b290e231036947116c8",
        "title": "杂曲歌辞：大垂手",
        "author": "聂夷中",
        "content": "金刀翦轻云，盘用黄金缕。\n装束赵飞燕，教来掌上舞。\n舞罢飞燕死，片片随风去。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "3a84019cccfb567334d4e2b6db19c9d6",
        "title": "杂兴",
        "author": "聂夷中",
        "content": "两叶能蔽目，双豆能塞聪。\n理身不知道，将为天地聋。\n扰扰造化内，茫茫天地中。\n苟或有所愿，毛髮亦不容。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "4b9dc69e21884de8cbecefa6964d40f9",
        "title": "杂怨",
        "author": "聂夷中",
        "content": "生在绮罗下，岂识渔阳道。\n良人自戍来，夜夜梦中到。\n渔阳万里远，近于中门限。\n中门逾有时，渔阳常在眼。\n君泪濡罗巾，妾泪滴路尘。\n罗巾今在手，日得随妾身。\n路尘如因风，得上君车轮。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "f274541fe522d0d02a2d4cd400c0c87f",
        "title": "大垂手",
        "author": "聂夷中",
        "content": "金刀剪轻云，盘用黄金缕。\n装束赵飞燕，教来掌上舞。\n舞罢飞燕死，片片随风去。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "834d3d80a1f316f3e68246a4119e519b",
        "title": "胡无人行",
        "author": "聂夷中",
        "content": "男儿徇大义，立节不沽名。\n腰间悬陆离，大歌胡无行。\n不读战国书，不览黄石经。\n醉卧咸阳楼，梦入受降城。\n更愿生羽翼，飞身入青冥。\n请携天子剑，斫下旄头星。\n自然胡无人，虽有无战争。\n悠哉典属国，驱羊老一生。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "a46b56f1c8306ad9f50e2d3c9c8992fc",
        "title": "燕台二首",
        "author": "聂夷中",
        "content": "燕台累黄金，上欲招儒雅。\n贵得贤士来，更下于隗者。\n自然乐毅徒，趋风走天下。\n何必驰凤书，旁求向林野。\n燕台高百尺，燕灭台亦平。\n一种是亡国，犹得礼贤名。\n何似章华畔，空余禾黍生。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "6d53ec78589e209a53b3962267ef6afc",
        "title": "古兴",
        "author": "聂夷中",
        "content": "片玉一尘轻，粒粟山丘重。\n唐虞贵民食，只是勤播种。\n前圣后圣同，今人古人共。\n一岁如苦饥，金玉何所用。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "0d3ae58b0640764912fdb187cf7bd0f3",
        "title": "劝酒二首",
        "author": "聂夷中",
        "content": "白日无定影，清江无定波。\n人无百年寿，百年复如何。\n堂上陈美酒，堂下列笙歌。\n与君入醉乡，醉乡乐天和。\n岁岁松柏茂，日日丘陵多。\n君看终南山，万古青峨峨。\n灞上送行客，听唱行客歌。\n适来桥下水，已作渭川波。\n人间荣乐少，四海别离多。\n但恐别离泪，自成苦水河。\n劝尔一杯酒，所赠无余多。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "53d99f19849970281809d17b27ff702a",
        "title": "公子行二首",
        "author": "聂夷中",
        "content": "汉代多豪族，恩深益骄逸。\n走马踏杀人，街吏不敢诘。\n红楼宴青春，数裏望云蔚。\n金缸焰胜昼，不畏落晖疾。\n美人尽如月，南威莫能匹。\n芙蓉自天来，不向水中出。\n飞琼奏云和，碧箫吹凤质。\n唯恨鲁阳死，无人驻白日。\n花树出墙头，花裏谁家楼。\n一行书不读，身封万户侯。\n美人楼上歌，不是古凉州。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "b888062415ba84afc0a777d8b662c523",
        "title": "过比干墓",
        "author": "聂夷中",
        "content": "殷辛帝天下，厌为天下尊。\n干纲既一断，贤愚无二门。\n佞是福身本，忠作丧己源。\n饿虎不食子，人无骨肉恩。\n日影不入地，下埋冤死魂。\n腐骨不为土，应作石木根。\n余来过此乡，下马吊此坟。\n静念君臣间，有道谁敢论。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "de599cb849c69b4457b2b0bc71061d9d",
        "title": "住京寄同志",
        "author": "聂夷中",
        "content": "有京如在道，日日先鸡起。\n不离十二街，日行一百里。\n役役大块上，周朝复秦市。\n贵贱与贤愚，古今同一轨。\n白兔落天西，赤鸦飞海底。\n一日復一日，日日无终始。\n自嫌性如石，不达荣辱理。\n试问九十翁，吾今尚如此。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "270ebb7247cbc9501b35a6ad3b603eb1",
        "title": "客有追叹后时者作诗勉之",
        "author": "聂夷中",
        "content": "后达多晚荣，速得多疾倾。\n君看构大厦，何曾一日成。\n在暖须在桑，在饱须在耕。\n君子贵弘道，道弘无不亨。\n太阳垂好光，毛髮悉见形。\n我亦二十年，直似戴盆行。\n荆山产美玉，石石皆坚贞。\n未必尽有玉，玉且间石生。\n精卫一微物，犹恐填海平。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "ee5b9056d0a7cec00248244041076ecb",
        "title": "题贾氏林泉",
        "author": "聂夷中",
        "content": "市朝束名利，林泉系清通。\n岂知黄尘内，迥有白云踪。\n轻流逗密莜，直干入宽空。\n高吟五君咏，疑对九华峰。\n我知种竹心，欲扇清凉风。\n我知决泉意，将明济物功。\n有琴不张弦，众星列梧桐。\n须知淡澹听，声在无声中。\n地非樵者路，武陵又何逢。\n只虑迷所归，池上日西东。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "cff9cde650cfcc52b167bd7934b92010",
        "title": "送友人归江南",
        "author": "聂夷中",
        "content": "泉州五更鼓，月落西南维。\n此时有行客，别我孤舟归。\n上国身无主，下第诚可悲。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "47d1054336cf2110b4238711ae3b8e15",
        "title": "秋夕",
        "author": "聂夷中",
        "content": "日往无复见，秋堂暮仍学。\n玄发不知白，晓人寒铜觉。\n为材未离群，有玉犹在璞。\n谁把碧桐枝，刻作云门乐。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "1f064a4e3c4d8ed471046b3edfa8b5d1",
        "title": "哭刘驾博士",
        "author": "聂夷中",
        "content": "出门四顾望，此日何徘徊。\n终南旧山色，夫子安在哉。\n君诗如门户，夕闭昼还开。\n君名如四时，春尽夏复来。\n原野多丘陵，累累如高台。\n君坟须数尺，谁与夫子偕。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "468cec570a57a4338be39e93d5726095",
        "title": "田家二首",
        "author": "聂夷中",
        "content": "父耕原上田，子劚山下荒。\n六月禾未秀，官家已修仓。\n锄田当日午，汗滴禾下土。\n谁念盘中餐，粒粒皆辛苦。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    },
    {
        "uuid": "c2fbb12aa83ec6241942fefa03e77a3f",
        "title": "闻人说海北事有感",
        "author": "聂夷中",
        "content": "故乡归路隔高雷，见说年来事可哀。\n村落日中眠虎豹，荆棘满山行不得，不知当日是谁栽。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十六"
        }
    }
]