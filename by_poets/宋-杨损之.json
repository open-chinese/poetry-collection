[
    {
        "title": "宗弟晦之通直有诗陈武信归簉三老之后损之喜继元韵以勉之",
        "author": "杨损之",
        "content": "未抛名利尚区区，方卜荣迁武信居。\n思簉林泉三老后，已经年纪七旬余。\n且来在野同游鹿，莫学临渊却羡鱼。\n子美堂邻愿为约，免教朋友旧情疏。",
        "dynasty": "宋",
        "collection_info": null
    },
    {
        "title": "谨次元韵呈严钧给事",
        "author": "杨损之",
        "content": "万里归陪老叟游，灿然雅什遗朋俦。\n云咸响亮清盈耳，霜雪缤纷白满头。\n三益画开裨古意，千钟酒饮破春愁。\n劝君莫倦桑榆景，未得为霖志未酬。",
        "dynasty": "宋",
        "collection_info": null
    }
]