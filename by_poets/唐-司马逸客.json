[
    {
        "uuid": "a4aa648ba5ecc733b69f43d77e1a7de6",
        "title": "雅琴篇",
        "author": "司马逸客",
        "content": "亭亭峄阳树，落落千万寻。\n独抱出云节，孤生不作林。\n影摇绿波水，彩绚丹霞岑。\n直干思有託，雅志期所任。\n匠者果留盼，雕斵为雅琴。\n文以楚山玉，错以昆吾金。\n虬凤吐奇状，商征含清音。\n清音雅调感君子，一抚一弄怀知己。\n不知钟期百年余，还忆朝朝几千里。\n马卿台上应芜没，阮籍帷前空已矣。\n山情水意君不知，拂匣调弦为谁理。\n调弦拂匣倍含情，况復空山秋月明。\n陇水悲风已呜咽，离鵾别鹤更凄清。\n将军塞外多奇操，中散林间有正声。\n正声谐风雅，欲竟此曲谁知者。\n自言幽隐乏先容，不道人物知音寡。\n谁能一奏和天地，谁能再抚欢朝野。\n朝野欢娱乐未央，车马骈阗盛彩章。\n岁岁汾川事箫鼓，朝朝伊水听笙簧。\n窈窕楼台临上路，妖娆歌舞出平阳。\n弹弦本自称仁祖，吹管由来许季长。\n犹怜雅歌淡无味，渌水白云谁相贵。\n还将逸词赏幽心，不觉繁声论远意。\n传闻帝乐奏钧天，傥冀微躬备五弦。\n愿持东武宫商韵，长奉南熏亿万年。",
        "dynasty": "唐",
        "collection_info": null
    },
    {
        "uuid": "7274a2ba847775578b210ad12d259a11",
        "title": "雅琴篇",
        "author": "司马逸客",
        "content": "亭亭峄阳树，落落千万寻。\n独抱出云节，孤生不作林。\n影摇绿波水，彩绚丹霞岑。\n直干思有托，雅志期所任。\n匠者果留盼，雕斫为雅琴。\n文以楚山玉，错以昆吾金。\n虬凤吐奇状，商征含清音。\n清音雅调感君子，马卿台上应芜没，阮籍帷前空已矣。\n山情水意君不知，陇水悲风已呜咽，离鹍别鹤更凄清。\n将军塞外多奇操，自言幽隐乏先容，不道人物知音寡。\n谁能一奏和天地，岁岁汾川事箫鼓，朝朝伊水听笙簧。\n窈窕楼台临上路，犹怜雅歌淡无味，渌水白云谁相贵。\n还将逸词赏幽心，愿持东武宫商韵，长奉南熏亿万年。",
        "dynasty": "唐",
        "collection_info": {
            "collection": "御定全唐诗",
            "volume": "卷一百"
        }
    }
]