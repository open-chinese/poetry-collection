[
    {
        "uuid": "032661fff4283fad99de17be938d5dc6",
        "title": "临江仙 千里长安名利客",
        "author": "刘彤",
        "content": "千里长安名利客，轻离轻散寻常。\n难禁三月好风光。\n满阶芳草绿，一片杏花香。\n记得年时临上马，看人眼泪汪汪。\n如今不忍更思量。\n恨无千日酒，空断九回肠。",
        "dynasty": "宋",
        "collection_info": null
    },
    {
        "uuid": "31576be9220916455f4d21724812350c",
        "title": "寄外  其一",
        "author": "刘彤",
        "content": "碧纱窗外一声蝉，牵断愁肠懒昼眠。\n千里才郎归未得，无言空拨玉炉烟。",
        "dynasty": "宋",
        "collection_info": null
    },
    {
        "uuid": "8e156a6f09da223e7d49212bf821ce64",
        "title": "寄外  其二",
        "author": "刘彤",
        "content": "画扇停挥白日长，清风细细袭罗裳。\n女童来报新篘熟，安得良人共一觞。",
        "dynasty": "宋",
        "collection_info": null
    }
]