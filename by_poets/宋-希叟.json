[
    {
        "uuid": "f8bc69fa3cfbae07eae756db2855de7c",
        "title": "瑞鹤仙 燕堂秋未老",
        "author": "希叟",
        "content": "燕堂秋未老。\n正木犀香散，芙蓉红小。\n门阑瑞烟绕。\n望银河月暗，寿星偏照。\n碧霞道要。\n有真人、亲传最妙。\n况桃源旧约，重寻鬓发，胜如年少。\n缥缈。\n六铢衣降，九转丹成，五云齐到。\n十洲三岛。\n神仙路，终须到。\n对芝兰玉树，宝杯交劝，何惜玉山醉倒。\n看乘鸾跨鹤，归来洞天未晓。",
        "dynasty": "宋",
        "collection_info": null
    }
]