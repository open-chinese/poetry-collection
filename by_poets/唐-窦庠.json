[
    {
        "title": "留守府酬皇甫曙侍御弹琴之什",
        "author": "窦庠",
        "content": "青琐昼无尘，碧梧阴似水。\n高张朱弦琴，静举白玉指。\n洞箫又奏繁，寒磬一声起。\n鹤警风露中，泉飞雪云裏。\n泠泠分雅郑，析析谐宫征。\n座客无俗心，巢禽亦倾耳。\n卫国知有人，齐竽偶相齿。\n有时趋绛纱，尽日随朱履。\n那令杂繁手，出假求焦尾。\n几载遗正音，今朝自君始。",
        "dynasty": "唐",
        "collection_info": null
    },
    {
        "title": "金山行",
        "author": "窦庠",
        "content": "西江中𤃩波四截，涌出一峰青堞㙞。\n外如削成中缺裂，阳气发生阴气结。\n是时炎天五六月，上有火云下冰雪。\n夜色晨光相荡沃，积翠流霞满坑谷。\n龙泓彻底沙布金，鸟道插云梯甃玉。\n架险凌虚随指顾，榱桷玲珑皆固护。\n斡流倒景不可窥，万仞千崖生跬步。\n日华重重上金牓，丹楹碧砌真珠网。\n此时天海风浪清，吴楚万家皆在掌。\n琼楼菌阁纷明媚，曲槛迴轩深且邃。\n海鸟夜上珊瑚枝，江花晓落瑠璃地。\n有时倒影沈江底，万状分明光似洗。\n不知水上有楼台，却就波中看闭启。\n舟人忘却江水深，水神误到人间世。\n歘然风生波出没，瀖濩晶莹无定物。\n居人相顾非人间，如到日宫经月窟。\n信知灵景长有灵，住者不得无仙骨。\n三神山上蓬莱宫，徒有丹青人未逢。\n何如此处灵山宅，清凉不与嚣尘隔。\n曾到金山处处行，梦魂长羡金山客。",
        "dynasty": "唐",
        "collection_info": null
    },
    {
        "title": "于阗钟歌送灵彻上人归越",
        "author": "窦庠",
        "content": "海中有国倾神功，烹金化成九乳钟。\n精气激射声冲瀜，护持海底诸鱼龙。\n声有感，神无方，连天云水无津梁。\n不知飞在灵嘉寺，一国之人皆若狂。\n东南之美天下传，环文万象无雕镌。\n有灵飞动不敢悬，锁在危楼五百年。\n有时清秋日正中，繁霜满地天无风。\n一声洞彻八音尽，万籁悄然星汉空。\n徒言凡质千钧重，一夫之力能振动。\n大鸣小鸣须在君，不撃不考终不闻。\n高僧访古稽山曲，终日当之言不足。\n手提文锋百炼成，恐刜此钟无一声。",
        "dynasty": "唐",
        "collection_info": null
    },
    {
        "title": "太原送穆质南游",
        "author": "窦庠",
        "content": "今朝天景清，秋入晋阳城。\n露叶离披处，风蝉三数声。\n那言苦行役，值此远徂征。\n莫话心中事，相看气不平。",
        "dynasty": "唐",
        "collection_info": null
    },
    {
        "title": "四皓驿听琴送王师简归湖南使幕",
        "author": "窦庠",
        "content": "朱弦韵正调，清夜似闻韶。\n山馆月犹在，松枝雪未消。\n城笳三奏晓，别鹤一声遥。\n明日思君处，春泉翻寂寥。",
        "dynasty": "唐",
        "collection_info": null
    },
    {
        "title": "夜行古战场",
        "author": "窦庠",
        "content": "山断塞初平，人言古战庭。\n泉冰声更咽，阴火燄偏青。\n月落云沙黑，风迴草木腥。\n不知秦与汉，徒欲弔英灵。",
        "dynasty": "唐",
        "collection_info": null
    },
    {
        "title": "奉和王侍郎春日喜李侍郎崔给谏张舍人韦谏议见访因命觞观乐之什",
        "author": "窦庠",
        "content": "华馆迟嘉宾，逢迎淑景新。\n锦筵开绛帐，玉佩下朱轮。\n曲裏三仙会，风前百啭春。\n欲知忘味处，共仰在齐人。",
        "dynasty": "唐",
        "collection_info": null
    },
    {
        "title": "酬谢韦卿二十五兄俯赠輙敢书情",
        "author": "窦庠",
        "content": "大贤持赠一明珰，蓬荜初惊满室光。\n埋没剑中生紫气，尘埃瑟上动清商。\n荆山璞在终应识，楚国人知不是狂。\n莫恨伏辕身未老，会将筋力是王良。",
        "dynasty": "唐",
        "collection_info": null
    },
    {
        "title": "奉酬侍御家兄东洛闲居夜晴观雪之什",
        "author": "窦庠",
        "content": "洛阳宫观与天齐，雪净云消月未西。\n清浅乍分银汉近，辉光渐觉玉绳低。\n绿醽乍熟堪聊酌，黄竹篇成好命题。\n应念武关山断处，空愁簿领候晨鸡。",
        "dynasty": "唐",
        "collection_info": null
    },
    {
        "title": "勅目至家兄蒙淮南仆射杜公奏授秘校兼节度参谋同书寄上",
        "author": "窦庠",
        "content": "朝市三千里，园庐二十春。\n步兵终日饮，原宪四时贫。\n桂树留人久，蓬山入梦新。\n鹤书承处重，鹊语喜时频。\n草奏才偏委，嘉谋事最亲。\n榻因徐孺解，醴为穆生陈。\n卫国今多士，荆州好寄身。\n烟霄定从此，非假问陶钧。",
        "dynasty": "唐",
        "collection_info": null
    },
    {
        "title": "酬韩愈侍郎登岳阳楼见赠",
        "author": "窦庠",
        "content": "巨浸连空阔，危楼在杳冥。\n稍分巴子国，欲近老人星。\n昏旦呈新候，川原按旧经。\n地图封七泽，天限锁重扃。\n万象皆归掌，三光岂遁形。\n月车纔碾浪，日御已翻溟。\n落照金成柱，余霞翠拥屏。\n夜光疑汉曲，寒韵辨湘灵。\n山晚云常碧，湖春草徧青。\n轩黄曾举乐，范蠡几扬舲。\n有客初留鹢，贪程尚数蓂。\n自当徐孺榻，不是谢公亭。\n雅论冰生水，雄材刃发硎。\n座中琼玉润，名下茝兰馨。\n假手诚知拙，斋心匪蹔宁。\n每惭公府粟，却忆故山苓。\n苦调当三叹，知音愿一听。\n自悲由也瑟，敢坠孔悝铭。\n野杏初成雪，松醪正满瓶。\n莫辞今日醉，长恨古人醒。",
        "dynasty": "唐",
        "collection_info": null
    },
    {
        "title": "东都嘉量亭献留守韩仆射",
        "author": "窦庠",
        "content": "卜筑三川上，仪刑万井中。\n度材垂后俭，选胜揜前功。\n云构中央起，烟波四面通。\n乍疑游汗漫，稍似入崆垌。\n廛闬高低尽，山河表裏穷。\n峰恋从地碧，宫观倚天红。\n灵槛如朝蜃，飞桥状晚虹。\n曙霞晴错落，夕霭湿葱茏。\n庾亮楼何阨，陈蕃榻更崇。\n有时闲讲德，永日静观风。\n玉斝飞无算，金铙奏未终。\n重筵开玳瑁，上客集鹓鸿。\n接武空惭蹇，修文敢并雄。\n岂须登岘首，然后奉羊公。",
        "dynasty": "唐",
        "collection_info": null
    },
    {
        "title": "段都尉别业",
        "author": "窦庠",
        "content": "曾识将军段匹磾，几场花下醉如泥。\n春来欲问林园主，桃李无言鸟自啼。",
        "dynasty": "唐",
        "collection_info": null
    },
    {
        "title": "灵台镇赠丘岑中丞",
        "author": "窦庠",
        "content": "晓日天山雪半晴，红旗遥识汉家营。\n近来胡骑休南牧，羊马城边春草生。",
        "dynasty": "唐",
        "collection_info": null
    },
    {
        "title": "赠道芬上人",
        "author": "窦庠",
        "content": "云湿烟封不可闚，画时唯有鬼神知。\n几回逢着天台客，认得岩西最老枝。",
        "dynasty": "唐",
        "collection_info": null
    },
    {
        "title": "金山寺",
        "author": "窦庠",
        "content": "一点青螺白浪中，全依水府与天通。\n晴江万里云飞尽，鳌背参差日气红。",
        "dynasty": "唐",
        "collection_info": null
    },
    {
        "title": "冬夜寓怀寄王翰林",
        "author": "窦庠",
        "content": "满地霜芜叶下枝，几回吟断四愁诗。\n汉家若欲论封禅，须及相如未病时。",
        "dynasty": "唐",
        "collection_info": null
    },
    {
        "title": "醉中赠符载",
        "author": "窦庠",
        "content": "白社会中尝共醉，青云路上未相逢。\n时人莫小池中水，浅处无妨有卧龙。",
        "dynasty": "唐",
        "collection_info": null
    },
    {
        "title": "龙门看花",
        "author": "窦庠",
        "content": "无叶无枝不见空，连天扑地径纔通。\n山莺惊起酒醒处，火焰烧人雪喷风。",
        "dynasty": "唐",
        "collection_info": null
    },
    {
        "title": "陪留守韩仆射巡内至上阳宫感兴二首 一",
        "author": "窦庠",
        "content": "翠辇西归七十春，玉堂珠缀俨埃尘。\n武皇弓剑埋何处，泣问上阳宫裏人。",
        "dynasty": "唐",
        "collection_info": null
    },
    {
        "title": "陪留守韩仆射巡内至上阳宫感兴二首 二",
        "author": "窦庠",
        "content": "愁云漠漠草离离，太乙句陈处处疑。\n薄暮毁垣春雨裏，残花犹发万年枝。",
        "dynasty": "唐",
        "collection_info": null
    },
    {
        "title": "留守府酬皇甫曙侍御弹琴之什",
        "author": "窦庠",
        "content": "青琐昼无尘，碧梧阴似水。高张朱弦琴，静举白玉指。\n洞箫又奏繁，寒磬一声起。鹤警风露中，泉飞雪云裏。\n泠泠分雅郑，析析谐宫征。座客无俗心，巢禽亦倾耳。\n卫国知有人，齐竽偶相齿。有时趋绛纱，尽日随朱履。\n那令杂繁手，出假求焦尾。几载遗正音，今朝自君始。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "金山行",
        "author": "窦庠",
        "content": "西江中㵢波四截，涌出一峰青堞㙞。外如削成中缺裂，\n夜色晨光相荡沃，积翠流霞满坑谷。龙泓彻底沙布金，\n斡流倒景不可窥，万仞千崖生跬步。日华重重上金榜，\n琼楼菌阁纷明媚，曲槛回轩深且邃。海鸟夜上珊瑚枝，\n不知水上有楼台，却就波中看闭启。舟人忘却江水深，\n居人相顾非人间，如到日宫经月窟。信知灵境长有灵，\n何如此处灵山宅，清凉不与嚣尘隔。曾到金山处处行，",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "于阗钟歌送灵彻上人归越",
        "author": "窦庠",
        "content": "海中有国倾神功，烹金化成九乳钟。精气激射声冲瀜，\n不知飞在灵嘉寺，一国之人皆若狂。东南之美天下传，\n有时清秋日正中，繁霜满地天无风。一声洞彻八音尽，\n大鸣小鸣须在君，不击不考终不闻。高僧访古稽山曲，",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "太原送穆质南游",
        "author": "窦庠",
        "content": "今朝天景清，秋入晋阳城。露叶离披处，风蝉三数声。\n那言苦行役，值此远徂征。莫话心中事，相看气不平。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "四皓驿听琴送王师简归湖南使幕",
        "author": "窦庠",
        "content": "朱弦韵正调，清夜似闻韶。山馆月犹在，松枝雪未消。\n城笳三奏晓，别鹤一声遥。明日思君处，春泉翻寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "夜行古战场",
        "author": "窦庠",
        "content": "山断塞初平，人言古战庭。泉冰声更咽，阴火焰偏青。\n月落云沙黑，风回草木腥。不知秦与汉，徒欲吊英灵。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "奉和王侍郎春日喜李侍郎崔给谏张舍人韦谏议见访因命觞观乐之什",
        "author": "窦庠",
        "content": "华馆迟嘉宾，逢迎淑景新。锦筵开绛帐，玉佩下朱轮。\n曲裏三仙会，风前百啭春。欲知忘味处，共仰在齐人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "酬谢韦卿二十五兄俯赠辄敢书情",
        "author": "窦庠",
        "content": "大贤持赠一明珰，蓬荜初惊满室光。埋没剑中生紫气，\n莫恨伏辕身未老，会将筋力是王良。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "奉酬侍御家兄东洛閒居夜晴观雪之什",
        "author": "窦庠",
        "content": "洛阳宫观与天齐，雪净云消月未西。清浅乍分银汉近，\n应念武关山断处，空愁簿领候晨鸡。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "敕目至家兄蒙淮南仆射杜公奏授秘校兼节度参谋同书寄上",
        "author": "窦庠",
        "content": "朝市三千里，园庐二十春。步兵终日饮，原宪四时贫。\n桂树留人久，蓬山入梦新。鹤书承处重，鹊语喜时频。\n草奏才偏委，嘉谋事最亲。榻因徐孺解，醴为穆生陈。\n卫国今多士，荆州好寄身。烟霄定从此，非假问陶钧。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "酬韩愈侍郎登岳阳楼见赠",
        "author": "窦庠",
        "content": "巨浸连空阔，危楼在杳冥。稍分巴子国，欲近老人星。\n昏旦呈新候，川原按旧经。地图封七泽，天限锁重扃。\n万象皆归掌，三光岂遁形。月车才碾浪，日御已翻溟。\n落照金成柱，余霞翠拥屏。夜光疑汉曲，寒韵辨湘灵。\n山晚云常碧，湖春草遍青。轩黄曾举乐，范蠡几扬舲。\n有客初留鹢，贪程尚数蓂。自当徐孺榻，不是谢公亭。\n雅论冰生水，雄材刃发硎。座中琼玉润，名下茝兰馨。\n假手诚知拙，斋心匪暂宁。每惭公府粟，却忆故山苓。\n苦调当三叹，知音愿一听。自悲由也瑟，敢坠孔悝铭。\n野杏初成雪，松醪正满瓶。莫辞今日醉，长恨古人醒。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "东都嘉量亭献留守韩仆射",
        "author": "窦庠",
        "content": "卜筑三川上，仪刑万井中。度材垂后俭，选胜掩前功。\n云构中央起，烟波四面通。乍疑游汗漫，稍似入崆峒。\n廛闬高低尽，山河表裏穷。峰峦从地碧，宫观倚天红。\n灵槛如朝蜃，飞桥状晚虹。曙霞晴错落，夕霭湿葱茏。\n庾亮楼何厄，陈蕃榻更崇。有时闲讲德，永日静观风。\n玉斝飞无算，金铙奏未终。重筵开玳瑁，上客集鹓鸿。\n接武空惭蹇，修文敢并雄。岂须登岘首，然后奉羊公。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "赠道芬上人",
        "author": "窦庠",
        "content": "云湿烟封不可窥，画时唯有鬼神知。\n几回逢着天台客，认得岩西最老枝。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "龙门看花",
        "author": "窦庠",
        "content": "无叶无枝不见空，连天扑地径才通。\n山莺惊起酒醒处，火焰烧人雪喷风。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    },
    {
        "title": "陪留守韩仆射巡内至上阳宫感兴二首",
        "author": "窦庠",
        "content": "翠辇西归七十春，玉堂珠缀俨埃尘。\n武皇弓剑埋何处，泣问上阳宫裏人。\n愁云漠漠草离离，太乙句陈处处疑。\n薄暮毁垣春雨裏，残花犹发万年枝。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十一"
        }
    }
]