[
    {
        "title": "沁园春 白帝司权",
        "author": "傅伯达",
        "content": "白帝司权，炎宫回驭，一叶报秋。\n正银河高泻，金风作扇，冰轮将满，火伞初收。\n吴越传芳，斗牛锺秀，间世生贤谁与俦。\n那堪更负，过人才气，济世谋猷。\n风流花县优游，有善政廉名达郡侯。\n鹗书朝荐，泥封暮召，荣登闺籍，平步瀛洲。\n歌驻行云，舞翔回雪，寿酒深倾碧玉瓯。\n从今愿，愿龄齐鼻祖，名在丹丘。",
        "dynasty": "宋",
        "collection_info": null
    }
]