[
    {
        "uuid": "7f78ba7947ee5fe18dcff3ec81005118",
        "title": "判误书纸背",
        "author": "裴谞",
        "content": "这畔似那畔，那畔似这畔。\n我也不辞与你判，笑杀门前着鞾汉。",
        "dynasty": "唐",
        "collection_info": null
    },
    {
        "uuid": "3887eace2b6afdbfcf80a840ac6b5dd0",
        "title": "又判争猫儿状",
        "author": "裴谞",
        "content": "猫儿不识主，傍家搦老鼠。\n两家不须争，将来与裴谞。",
        "dynasty": "唐",
        "collection_info": null
    },
    {
        "uuid": "a4574f9c64ef346a5209e546463e3b48",
        "title": "储潭庙",
        "author": "裴谞",
        "content": "江水上源急如箭，潭北转急令目眩。\n中间十里澄漫漫，龙蛇若见若不见。\n老农老圃望天语，储潭之神可致雨。\n质明斋服躬往奠，牢醴丰洁精诚举。\n女巫纷纷堂下儛，色似授兮意似与。\n云在山兮风在林，风云忽起潭更深。\n气霾祠宇连江阴，朝日不復照翠岑。\n迴溪口兮棹清流，好风带雨送到州。\n吏人雨立喜再拜，神兮灵兮如献酬。\n城上楼兮危架空，登四望兮暗蒙蒙。\n不知兮千万里，惠泽愿兮与之同。\n我有言兮报匪徐，车骑復往礼如初。\n高垣墉兮大其门，洒扫丹雘壮神居。\n使过庙者之加敬，酒食货财而有余。\n神兮灵，神兮灵，匪享慢，享克诚。",
        "dynasty": "唐",
        "collection_info": null
    },
    {
        "uuid": "68fc6c9c22c963a32ca64991abe683ef",
        "title": "判误书纸背",
        "author": "裴谞",
        "content": "这畔似那畔，那畔似这畔。\n我也不辞与你判，笑杀门前着靴汉。",
        "dynasty": "唐",
        "collection_info": {
            "collection": "御定全唐诗",
            "volume": "卷八百七十三"
        }
    },
    {
        "uuid": "bb52ad57b5c9b300970c16145cc3a26a",
        "title": "储潭庙",
        "author": "裴谞",
        "content": "江水上源急如箭，潭北转急令目眩。\n中间十裏澄漫漫，质明斋服躬往奠，牢醴丰洁精诚举。\n女巫纷纷堂下儛，气霾祠宇连江阴，朝日不復照翠岑。\n回溪口兮棹清流，城上楼兮危架空，登四望兮暗蒙蒙。\n不知兮千万里，高垣墉兮大其门，洒扫丹雘壮神居。\n使过庙者之加敬，",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十七"
        }
    }
]