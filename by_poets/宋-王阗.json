[
    {
        "uuid": "6cc18a7a8c3e5df1685cb198d0ede5dc",
        "title": "在京思故园见乡人问",
        "author": "王阗",
        "content": "旅泊多年岁，这去不知迴。\n忽逢门外客，道发故乡来。\n敛眉俱握手，破涕共衔杯。\n殷勤访朋旧，屈曲问童孩。\n衰宗多弟侄，若个赏池台。\n旧园今在否，新树也应栽。\n柳行疏密布，茅斋宽窄裁。\n经移何处竹，别种几株梅。\n渠当无绝水，石计总生苔。\n院果谁先熟，林花那復开。\n羁心祇欲问，为报不须猜。\n行当驱下泽，去剪故园莱。",
        "dynasty": "宋",
        "collection_info": null
    }
]