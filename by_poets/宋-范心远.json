[
    {
        "uuid": "db7c41d73d8e27cb56fcac1ed264ad62",
        "title": "常庵题",
        "author": "范心远",
        "content": "路入清溪第二湾，东风犹自逗余寒。\n白云粘地扫不去，黄叶恋枝吹未干。\n沙上湿痕谁涉水，天边长啸独凭阑。\n道人酒意无醲薄，饮尽携琴月下弹。",
        "dynasty": "宋",
        "collection_info": null
    },
    {
        "uuid": "0cdc476ccbf24842628ef6c42f1d17a2",
        "title": "题云溪庵",
        "author": "范心远",
        "content": "云溪高隠卧烟霞，默饮阳晶与月华。\n雾敛丹台生瑞草，云收灵腑结琼葩。\n青龙吐火烹金茗，白虎跑泉溉玉芽。\n龙虎媾交功九转，刀圭一粒捧丹砂。",
        "dynasty": "宋",
        "collection_info": null
    }
]