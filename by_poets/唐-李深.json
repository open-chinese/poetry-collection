[
    {
        "uuid": "5c28cb65c1e7f098308e84946e000128",
        "title": "游烂柯山四首 一",
        "author": "李深",
        "content": "寻源路不迷，绝顶与云齐。\n坐引羣峰小，平看万木低。\n双林春色上，正有子规啼。",
        "dynasty": "唐",
        "collection_info": null
    },
    {
        "uuid": "02c6c474a8f5e63817e574a5683c58a2",
        "title": "游烂柯山四首 二",
        "author": "李深",
        "content": "嵌空横洞天，磅礴倚崖巘。\n宛如虹势出，可赏不可转。\n真兴得津粱，抽簪永游衍。",
        "dynasty": "唐",
        "collection_info": null
    },
    {
        "uuid": "f9f03eaee9177ef593db704d6e0170f2",
        "title": "游烂柯山四首 三",
        "author": "李深",
        "content": "羽客无姓名，仙棊但闻见。\n行看负薪客，坐使桑田变。\n怀古正怡然，前山早莺啭。",
        "dynasty": "唐",
        "collection_info": null
    },
    {
        "uuid": "5dcc917f7281d9177c4a2d8c4834abb3",
        "title": "游烂柯山四首 四",
        "author": "李深",
        "content": "稽首期发蒙，吾师岂无说。\n安禅即方丈，演法皆寂灭。\n鸣磬雨花香，斋堂饭松屑。",
        "dynasty": "唐",
        "collection_info": null
    },
    {
        "uuid": "eeda55134b2335d248cbc2e071cf89e6",
        "title": "游烂柯山四首",
        "author": "李深",
        "content": "寻源路不迷，绝顶与云齐。\n坐引群峰小，平看万木低。\n双林春色上，正有子规啼。\n嵌空横洞天，磅礴倚崖巘。\n宛如虹势出，可赏不可转。\n真兴得津梁，抽簪永游衍。\n羽客无姓名，仙棋但闻见。\n行看负薪客，坐使桑田变。\n怀古正怡然，前山早莺啭。\n稽首期发蒙，吾师岂无说。\n安禅即方丈，演法皆寂灭。\n鸣磬雨花香，斋堂饭松屑。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十二"
        }
    }
]