[
    {
        "uuid": "3bc234a405445edfb4c5595afa689fbc",
        "title": "次韵何文缜墨梅二绝  其一",
        "author": "张子文",
        "content": "偃蹇江头卧夕阳，懒将玉雪斗春妍。\n心期老氏能知白，兴寄扬雄独守玄。",
        "dynasty": "宋",
        "collection_info": null
    },
    {
        "uuid": "1b9527a585d9b4b410e6f825f9756513",
        "title": "次韵何文缜墨梅二绝  其二",
        "author": "张子文",
        "content": "仙衣云样拂轻缁，林下神情特地宜。\n妒妇津头风恐急，坏妆聊为变冰姿。",
        "dynasty": "宋",
        "collection_info": null
    },
    {
        "uuid": "0044b3bd58bf6d40deee6a40445660fe",
        "title": "墨梅三绝  其一",
        "author": "张子文",
        "content": "笔端唤醒玉梅魂，满袖春风不见痕。\n未许捲帘新月上，却教烟雨恼黄昏。",
        "dynasty": "宋",
        "collection_info": null
    },
    {
        "uuid": "7890711a188f57b974f7b3b26fd92fae",
        "title": "墨梅三绝  其二",
        "author": "张子文",
        "content": "忆昨江湖倒载归，暗香夹路雨霏微。\n谁人貌得春风景，远看如烟近却非。",
        "dynasty": "宋",
        "collection_info": null
    },
    {
        "uuid": "2981d40f726d6b88f5ba5fbb9d9b5a66",
        "title": "墨梅三绝  其三",
        "author": "张子文",
        "content": "逸少池边发兴新，管城别作一家春。\n临风玉笛无人会，鬒髮空归想太真。",
        "dynasty": "宋",
        "collection_info": null
    }
]