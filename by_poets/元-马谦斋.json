[
    {
        "title": "中吕・快活三过朝天子四边静春",
        "author": "马谦斋",
        "content": "海棠娇，恰睡足，牡丹香，正开初。\n只悉春色在须臾，休教燕子衔春去。\n辇毂，景物，芳草碧重城路。\n五花娇马七香车，帘挂锦珂鸣玉。\n箫鼓声中，园林佳处，翠鬟歌红袖舞。\n近黄公酒垆，诵坡仙乐府，直吃到月转垂杨树。\n明时难遇，百岁光阴过隙驹。\n休教辜负，春来春去。\n榆钱乱舞，难买春光住。\n夏恰帘前社燕忙，正枝头楚梅黄。\n当空畏日炽炎光，杨柳阴迷深巷。\n北堂，草堂，人在羲皇上。\n亭台潇洒近池塘，睡足思新酿。\n竹影横斜，荷香飘荡，一襟满意凉。\n醉乡，艳妆，〔水调〕谁家唱？红尘千丈，岂羡功名纸半张？渔樵闲访，先生豪放，诗狂酒狂，志不在凌烟上。\n秋芰荷衰，翠影稀。\n豆花凉，雨声催。\n谁家砧杵捣寒衣？万物皆秋意。\n燕归，雁飞，霜染芙蓉醉。\n长江万里鲈正肥，谩忆家乡味。\n啸月吟情，凌云豪气，岂当怀宋玉悲！赏风光帝里，贺恩波凤池，喜生在唐虞世。\n香山叠翠，红叶西风衬马蹄。\n重阳佳致，千金曾费。\n黄橙绿醅，烂醉登高会。\n冬李陵台，草尽枯。\n燕然山，雪平铺。\n朔风吹冷到天衢，怒吼千林木。\n玉壶，画图，费尽江山句。\n苍髯脱玉翠光浮，掩映楼台暮。\n画阁风流，朱门豪富，酒新香开瓮初。\n毡帘款簌，橙香缓举，半醉偎红玉。\n相对红炉，笑遣金钗剪画烛。\n梅开寒玉，清香时度。\n何须蹇驴，不必前村去。",
        "dynasty": "元",
        "collection_info": null
    },
    {
        "title": "越调・柳营曲太平即事",
        "author": "马谦斋",
        "content": "亲凤塔，住龙沙，天下太平无事也。\n辞却公衙，别了京华，甘分老农家。\n傲河阳潘岳栽花，郊东门邵平种瓜。\n庄前栽果木，山下种桑麻。\n度岁华，活计老生涯。\n怀古曾窨约，细评薄，将业兵功非小可。\n生死存活，成败消磨，战策属谁多？破西川平定干戈，下南交威镇山河。\n守玉关班定远，标铜柱马伏波。\n那两个，今日待如何？楚汉遗事楚霸王，汉高皇，龙争虎斗几战场。\n争弱争强，天丧天亡，成败岂寻常。\n一个福相催先到咸阳，一个命将衰自刎乌江。\n江山空寂寞，宫殿久荒凉。\n君试详，都一枕梦黄粱。\n叹世手自搓，剑频磨，古来丈夫天下多。\n青镜摩挲，白首蹉跎，失志困衡窝。\n有声名谁识廉颇？广才学不用萧何。\n忙忙的逃海滨，急急的隐山阿。\n今日个，平地起风波。",
        "dynasty": "元",
        "collection_info": null
    },
    {
        "title": "双调・沉醉东风嘲妓好睡",
        "author": "马谦斋",
        "content": "摇不醒鸾交凤友，搬不回燕侣莺俦。\n莫不是宰予妻，陈抟友？百忙里蝶梦庄周。\n衲被蒙头万事休，真乃是眠花卧柳。\n自悟恣瓯内潋滟英掩，瓦盆中渐浅重添。\n线鸡肥，新ド酽。\n不须典琴留剑，二顷桑麻足养廉，归去来，长安路险！取富贵青蝇竞血，进功名白蚁争穴。\n虎狼丛甚日休，是非海何时彻？人我场慢争优劣，免使傍人做话说，咫尺韶华去也。",
        "dynasty": "元",
        "collection_info": null
    }
]