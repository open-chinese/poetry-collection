[
    {
        "uuid": "713a5e31134f60405aa24f7a3092174b",
        "title": "登石伞峰",
        "author": "齐推",
        "content": "能以郡中暇，不遗尘外踪。\n啸俦得鸳鸯，探策入云松。\n缘径历空际，望崖来剑峰。\n况当会天人，復此陈歌钟。\n贱子固多癖，偶兹安一峰。\n步林欣有适，筑室幸可容。\n宁期樵牧处，忽与轩盖逢。\n仰荷高兴属，俯惭危磴重。\n攀幽破岩霭，践滑触苔封。\n秋景山光动，寒丛菊艷浓。\n赏心惬觞酌，逸韵陶襟胸。\n仍叨勒名字，永纪今所从。\n（见《会稽掇英总集》卷四）。",
        "dynasty": "唐",
        "collection_info": null
    }
]