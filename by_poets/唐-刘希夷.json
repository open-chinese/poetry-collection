[
    {
        "uuid": "198549a0f0dcb901780b35036f9e7bb2",
        "title": "横吹曲辞 入塞",
        "author": "刘希夷",
        "content": "将军陷虏围，边务息戎机。\n霜雪交河尽，旌旗入塞飞。\n晓光随马度，春色伴人归。\n课绩朝明主，临轩拜武威。",
        "dynasty": "唐",
        "collection_info": null
    },
    {
        "uuid": "1e32dc011be4551e1b42986448df3018",
        "title": "相和歌辞 江南曲八首 一",
        "author": "刘希夷",
        "content": "暮宿南洲草，晨行北岸林。\n日悬沧海阔，水隔洞庭深。\n烟景无留意，风波有异浔。\n岁游难极目，春戏易为心。\n朝夕无荣遇，芳菲已满襟。",
        "dynasty": "唐",
        "collection_info": null
    },
    {
        "uuid": "705f75e19b5f9333c8fe321bfb13b829",
        "title": "相和歌辞 江南曲八首 二",
        "author": "刘希夷",
        "content": "艳唱潮初落，江花露未晞。\n春洲惊翡翠，朱服弄芳菲。\n画舫烟中浅，青阳日际微。\n锦帆衝浪湿，罗袖拂行衣。\n含情罢所采，相叹惜流晖。",
        "dynasty": "唐",
        "collection_info": null
    },
    {
        "uuid": "bebafb1b063e6e55a631985a1da6eb93",
        "title": "相和歌辞 江南曲八首 三",
        "author": "刘希夷",
        "content": "君为陇西客，妾遇江南春。\n朝游含灵果，夕采弄风苹。\n果气时不歇，苹花日自新。\n以此江南物，持赠陇西人。\n空盈万里怀，欲赠竟无因。",
        "dynasty": "唐",
        "collection_info": null
    },
    {
        "uuid": "c964d12f5ec66f645250e20f761ecd42",
        "title": "相和歌辞 江南曲八首 四",
        "author": "刘希夷",
        "content": "皓如楚江月，霭若吴岫云。\n波中自皎镜，山上亦氛氲。\n明月留照妾，轻云持赠君。\n山川各离散，光气乃殊分。\n天涯一为别，江北自相闻。",
        "dynasty": "唐",
        "collection_info": null
    },
    {
        "uuid": "4fe6c0c78264f617d3d2a4219284d673",
        "title": "相和歌辞 江南曲八首 五",
        "author": "刘希夷",
        "content": "舣舟乘潮去，风帆振草凉。\n潮平见楚甸，天际望维扬。\n洄泝经千里，烟波接两乡。\n云明江屿出，日照海流长。\n此中逢岁晏，浦树落花芳。",
        "dynasty": "唐",
        "collection_info": null
    },
    {
        "uuid": "622ecf46147aa02c096dfe7a851d7c72",
        "title": "相和歌辞 江南曲八首 六",
        "author": "刘希夷",
        "content": "暮春三月晴，维扬吴楚城。\n城临大江汜，迴映洞浦清。\n晴云曲金阁，珠楼碧烟裏。\n月明芳树羣鸟飞，风过长林杂花起。\n可怜离别谁家子，于此一至情何已。",
        "dynasty": "唐",
        "collection_info": null
    },
    {
        "uuid": "9548579a383b035c78e2729dab3ff2f5",
        "title": "相和歌辞 江南曲八首 七",
        "author": "刘希夷",
        "content": "北堂红草盛丰茸，南湖碧水照芙蓉。\n朝游暮起金花尽，渐觉罗裳珠露浓。\n自惜妍华三五岁，已叹关山千万重。\n人情一去无还日，欲赠怀芳怨不逢。",
        "dynasty": "唐",
        "collection_info": null
    },
    {
        "uuid": "88d3c5d95974044f94a8d478fce09250",
        "title": "相和歌辞 江南曲八首 八",
        "author": "刘希夷",
        "content": "忆昔江南年盛时，平生怨在长洲曲。\n冠盖星繁湘水上，衝风摽落洞庭渌。\n落花舞袖红纷纷，朝霞高阁洗晴云。\n谁言此处婵娟子，珠玉为心以奉君。",
        "dynasty": "唐",
        "collection_info": null
    },
    {
        "uuid": "7f8a936e1bae2bb0074104b532a17daa",
        "title": "相和歌辞 采桑",
        "author": "刘希夷",
        "content": "杨柳送行人，青青西入秦。\n秦家采桑女，楼上不胜春。\n盈盈灞水曲，步步春芳绿。\n红脸耀明珠，绛唇含白玉。\n回首渭桥东，遥怜树色同。\n青丝娇落日，缃绮弄春风。\n携笼长叹息，逶迤恋春色。\n看花若有情，倚树疑无力。\n薄暮思悠悠，使君南陌头。\n相逢不相识，归去梦青楼。",
        "dynasty": "唐",
        "collection_info": null
    },
    {
        "uuid": "ea8ed69441d3c851e79a387681288f1c",
        "title": "相和歌辞 从军行",
        "author": "刘希夷",
        "content": "秋来风瑟瑟，羣马胡行疾。\n严城昼不开，伏兵暗相失。\n天子庙堂拜，将军玉门出。\n纷纷伊洛间，戎马数千匹。\n军门压黄河，兵气衝白日。\n平生怀伏劒，忼慨既投笔。\n南登汉月孤，北走燕云密。\n近取韩彭计，早知孙吴术。\n丈夫清万里，谁能埽一室。",
        "dynasty": "唐",
        "collection_info": null
    },
    {
        "uuid": "337a145538125c92ec090580dbed8f97",
        "title": "相和歌辞 白头吟",
        "author": "刘希夷",
        "content": "洛阳城东桃李花，飞来飞去落谁家。\n洛阳女儿惜颜色，行逢落花长叹息。\n今年花落颜色改，明年花开復谁在。\n已见松柏摧为薪，更闻桑田变成海。\n古人无復洛城东，今人还对落花风。\n年年岁岁花相似，岁岁年年人不同。\n寄言全盛红颜子，须怜半死白头翁。\n此翁白头真可怜，伊昔红颜美少年。\n公子王孙芳树下，清歌妙舞落花前。\n光禄池台文锦绣，将军楼阁画神仙。\n一朝卧病无人识，三春行乐在谁边。\n宛转蛾眉能几时，须臾白髮乱如丝。\n但看旧来歌舞地，惟有黄昏鸟雀悲。",
        "dynasty": "唐",
        "collection_info": null
    },
    {
        "uuid": "29c088bcd6172c237e38830bb88c516d",
        "title": "将军行",
        "author": "刘希夷",
        "content": "将军闢辕门，耿介当风立。\n诸将欲言事，逡巡不敢入。\n劒气射云天，鼓声振原隰。\n黄尘塞路起，走马追兵急。\n弯弓从此去，飞箭如雨集。\n截围一百里，斩首五千级。\n代马流血死，胡人抱鞍泣。\n古来养甲兵，有事常讨袭。\n乘我庙堂运，坐使干戈戢。\n献凯归京师，军容何翕习。",
        "dynasty": "唐",
        "collection_info": null
    },
    {
        "uuid": "9a5b81c55407d1b678ab8292c207a15e",
        "title": "从军行",
        "author": "刘希夷",
        "content": "秋天风飒飒，羣胡马行疾。\n严城昼不开，伏兵暗相失。\n天子庙堂拜，将军凶门出。\n纷纷伊洛道，戎马几万匹。\n军门压黄河，兵气衝白日。\n平生怀仗劒，慷慨即投笔。\n南登汉月孤，北走代云密。\n近取韩彭计，早知孙吴术。\n丈夫清万里，谁能扫一室。",
        "dynasty": "唐",
        "collection_info": null
    },
    {
        "uuid": "16f3493c975db45968c33c17825f3b64",
        "title": "春女行",
        "author": "刘希夷",
        "content": "春女颜如玉，怨歌阳春曲。\n巫山春树红，沅湘春草绿。\n自怜妖艳姿，妆成独见时。\n愁心伴杨柳，春尽乱如丝。\n目极千余里，悠悠春江水。\n频想玉关人，愁卧金闺裏。\n尚言春花落，不知秋风起。\n娇爱犹未终，悲凉从此始。\n忆昔楚王宫，玉楼粧粉红。\n纤腰弄明月，长袖舞春风。\n容华委西山，光阴不可还。\n桑林变东海，富贵今何在？寄言桃李容，胡为闺閤重。\n但看楚王墓，唯有数株松。",
        "dynasty": "唐",
        "collection_info": null
    },
    {
        "uuid": "c912011e51564e04e904cd327ad755dc",
        "title": "孤松篇",
        "author": "刘希夷",
        "content": "蚕月桑叶青，鸎时柳花白。\n澹艳烟雨姿，敷芬阳春陌。\n如何秋风起，零落从此始。\n独有南涧松，不叹东流水。\n玄阴天地冥，皓雪朝夜零。\n岂不罹寒暑，为君留青青。\n青青好颜色，落落任孤直。\n羣树遥相望，众草不敢逼。\n灵龟卜真隐，仙鸟宜栖息。\n耻受秦帝封，愿言唐侯食。\n寒山夜月明，山冷气清清。\n凄兮归凤集，吹之作琴声。\n松子卧仙岑，寂听疑野心。\n清泠有真曲，樵采无知音。\n美人何时来？幽径委绿苔。\n吁嗟深涧底，弃捐广厦材。",
        "dynasty": "唐",
        "collection_info": null
    },
    {
        "uuid": "7b7cc0c3f90a329257311582f584c045",
        "title": "嵩岳闻笙",
        "author": "刘希夷",
        "content": "月出嵩山东，月明山益空。\n山人爱清景，散髪卧秋风。\n风止夜何清，独夜草虫鸣。\n仙人不可见，乘月近吹笙。\n绛唇吸灵气，玉指调真声。\n真声是何曲，三山鸾鹤情。\n昔去落尘俗，愿言闻此曲。\n今来卧嵩岑，何幸承幽音。\n神仙乐吾事，笙歌铭夙心。",
        "dynasty": "唐",
        "collection_info": null
    },
    {
        "uuid": "27251894b1d230d3745729ac9ceb33df",
        "title": "秋日题汝阳潭壁",
        "author": "刘希夷",
        "content": "独坐秋阴生，悲来从所适。\n行见汝阳潭，飞萝蒙水石。\n悬瓢木叶上，风吹何历历。\n幽人不耐烦，振衣步闲寂。\n迴流清见底，金沙覆银砾。\n错落非一文，空胧几千尺。\n鱼鳞可怜紫，鸭毛自然碧。\n吟咏秋水篇，渺然忘损益。\n秋水随形影，清浊混心迹。\n岁暮归去来，东山余宿昔。",
        "dynasty": "唐",
        "collection_info": null
    },
    {
        "uuid": "fe9f130d08469e66174fb204cd542a74",
        "title": "采桑",
        "author": "刘希夷",
        "content": "杨柳送行人，青青西入秦。\n谁家采桑女，楼上不胜春。\n盈盈灞水曲，步步春芳绿。\n红脸耀明珠，绛唇含白玉。\n回首渭桥东，遥怜春色同。\n青丝娇落日，缃绮弄春风。\n携笼长叹息，逶迟恋春色。\n看花若有情，倚树疑无力。\n薄暮思悠悠，使君南陌头。\n相逢不相识，归去梦青楼。",
        "dynasty": "唐",
        "collection_info": null
    },
    {
        "uuid": "a05e31ba0a2ba445fc6757c4e234abbe",
        "title": "谒汉世祖庙",
        "author": "刘希夷",
        "content": "舂陵气初发，渐台首未传。\n列营百万众，持国十八年。\n运开朱旗后，道合赤符先。\n宛城劒鸣匣，昆阳镝应弦。\n犷兽血涂地，巨人声沸天。\n长驱过北赵，短兵出南燕。\n太守迎门外，王郎死道边。\n昇坛九城陌，端拱千秋年。\n朝廷方雀跃，劒佩几联翩。\n至德刑四海，神仪翳九泉。\n宗子行旧邑，恭闻清庙篇。\n君容穆而圣，臣像俨犹贤。\n攒木承危柱，疎萝挂朽椽。\n祠庭巢鸟啄，祭器网虫缘。\n怀古江山在，惟新历数迁。\n空余今夜月，长似旧时悬。",
        "dynasty": "唐",
        "collection_info": null
    },
    {
        "uuid": "678636b4514445e7f2de8e04627bccc8",
        "title": "巫山怀古",
        "author": "刘希夷",
        "content": "巫山幽阴地，神女艳阳年。\n襄王伺容色，落日望悠然。\n归来高唐夜，金釭燄青烟。\n颓想卧瑶席，梦魂何翩翩。\n摇落殊未已，荣华倏徂迁。\n愁思潇湘浦，悲凉云梦田。\n猿啼秋风夜，鴈飞明月天。\n巴歌不可听，听此益潺湲。",
        "dynasty": "唐",
        "collection_info": null
    },
    {
        "uuid": "1ebdd47a5599f1e6a82099207f5bc960",
        "title": "归山",
        "author": "刘希夷",
        "content": "归去嵩山道，烟花覆青草。\n草绿山无尘，山青杨柳春。\n日暮松声合，空歌思杀人。",
        "dynasty": "唐",
        "collection_info": null
    },
    {
        "uuid": "73dda78ad8dad5cb7149696c21f3f575",
        "title": "代闺人春日",
        "author": "刘希夷",
        "content": "珠帘的晓光，玉颜艳春彩。\n林间鸟鸣唤，户外花相待。\n花鸟惜芳菲，鸟鸣花乱飞。\n人今伴花鸟，日暮不能归。\n池月怜歌扇，山云爱舞衣。\n佳期杨柳陌，携手莫相违。",
        "dynasty": "唐",
        "collection_info": null
    },
    {
        "uuid": "7d7c45fbad5568bda6143eda7d8f9af1",
        "title": "蜀城怀古",
        "author": "刘希夷",
        "content": "蜀土遶水竹，吴天积风霜。\n穷览通表裏，气色何苍苍。\n旧国有年代，青楼思艳妆。\n古人无岁月，白骨冥丘荒。\n寂历弹琴地，幽流读书堂。\n玄龟埋卜室，彩凤灭词场。\n阵图一一在，栢树双双行。\n鬼神清汉庙，鸟雀参秦仓。\n叹世已多感，怀心益自伤。\n赖蒙灵丘境，时当明月光。",
        "dynasty": "唐",
        "collection_info": null
    },
    {
        "uuid": "02a9b2dcb7b92014a98f4f06ab27984e",
        "title": "洛川怀古",
        "author": "刘希夷",
        "content": "萋萋春草绿，悲歌牧征马。\n行见白头翁，坐泣青竹下。\n感叹前问之，赠予辛苦词。\n岁月移今古，山河更盛衰。\n晋家都洛滨，朝廷多近臣。\n词赋归潘岳，繁华称季伦。\n梓泽春草菲，河阳乱华飞。\n绿珠不可夺，白首同所归。\n高楼倏冥灭，茂林久摧折。\n昔时歌舞台，今成狐兔穴。\n人事互消亡，世路多悲伤。\n北邙是吾宅，东岳为吾乡。\n君看北邙道，髑髅萦蔓草。\n芳□□□□，□□□□□。\n碑茔或半存，荆棘敛幽魂。\n挥涕弃之去，不忍闻此言。",
        "dynasty": "唐",
        "collection_info": null
    },
    {
        "uuid": "20afca73a97571a4f49a66c256c15fc1",
        "title": "春日行歌",
        "author": "刘希夷",
        "content": "山树落梅花，飞落野人家。\n野人何所有，满瓮阳春酒。\n携酒上春台，行歌伴落梅。\n醉罢卧明月，乘梦游天台。",
        "dynasty": "唐",
        "collection_info": null
    },
    {
        "uuid": "d8e26be19d16c4baf0d32392b1d467dd",
        "title": "江南曲八首 一",
        "author": "刘希夷",
        "content": "暮宿南洲草，晨行北岸林。\n日悬沧海阔，水隔洞庭深。\n烟景无留意，风波有异浔。\n岁游难极目，春戏易为心。\n朝夕无荣遇，芳菲已满襟。",
        "dynasty": "唐",
        "collection_info": null
    },
    {
        "uuid": "e8a6a2aa3bf864ac4f2b2764ced4eae7",
        "title": "江南曲八首 二",
        "author": "刘希夷",
        "content": "艳唱潮初落，江花露未晞。\n春洲惊翡翠，朱服弄芳菲。\n画舫烟中浅，青阳日际微。\n锦帆衝浪湿，罗袖拂行衣。\n含情罢所采，相叹惜流晖。",
        "dynasty": "唐",
        "collection_info": null
    },
    {
        "uuid": "05561ba3e054d06edfa4abc5ac5b3d2e",
        "title": "江南曲八首 三",
        "author": "刘希夷",
        "content": "君为陇西客，妾遇江南春。\n朝游含灵果，夕采弄风苹。\n果气时不歇，苹花日自新。\n以此江南物，持赠陇西人。\n空盈万里怀，欲赠竟无因。",
        "dynasty": "唐",
        "collection_info": null
    },
    {
        "uuid": "c0b7c4d5a7cd2bc4fc2e5bd9f1e8d5cf",
        "title": "江南曲八首 四",
        "author": "刘希夷",
        "content": "皓如楚江月，霭若吴岫云。\n波中自皎镜，山上亦氤氲。\n明月留照妾，轻云持赠君。\n山川各离散，光气乃殊分。\n天涯一为别，江北不相闻。",
        "dynasty": "唐",
        "collection_info": null
    },
    {
        "uuid": "2a170e12c1c2a6d2e85be1ee329b580e",
        "title": "江南曲八首 五",
        "author": "刘希夷",
        "content": "舣舟乘潮去，风帆振早凉。\n潮平见楚甸，天际望维扬。\n洄泝经千里，烟波接两乡。\n云明江屿出，日照海流长。\n此中逢岁[晏]，浦树落花芳。",
        "dynasty": "唐",
        "collection_info": null
    },
    {
        "uuid": "8c1639e2b0b9bb8f743807cfc04527b0",
        "title": "江南曲八首 六",
        "author": "刘希夷",
        "content": "暮春三月晴，维扬吴楚城。\n城临大江汜，回映洞浦清。\n晴云曲金阁，珠楼碧烟裏。\n月明芳树羣鸟飞，风过长林杂花起。\n可怜离别谁家子，于此一至情何已。",
        "dynasty": "唐",
        "collection_info": null
    },
    {
        "uuid": "904c4dffd5dc3c5f5ad447389ca3da1b",
        "title": "江南曲八首 七",
        "author": "刘希夷",
        "content": "北堂红草盛䒠茸，南湖碧水照芙蓉。\n朝游暮起金花尽，渐觉罗裳珠露浓。\n自惜妍华三五岁，已叹关山千万重。\n人情一去无还日，欲赠怀芳怨不逢。",
        "dynasty": "唐",
        "collection_info": null
    },
    {
        "uuid": "d53fc40c1ec8a5e7af551760f43b3c10",
        "title": "江南曲八首 八",
        "author": "刘希夷",
        "content": "忆昔江南年盛时，平生怨在长洲曲。\n冠盖星繁江水上，衝风摽落洞庭渌。\n落花两袖红纷纷，朝霞高阁洗晴云。\n谁言此处婵娟子，珠玉为心以奉君。",
        "dynasty": "唐",
        "collection_info": null
    },
    {
        "uuid": "db278ddfe20a0a5c2eb70813c86d4711",
        "title": "捣衣篇",
        "author": "刘希夷",
        "content": "秋天瑟瑟夜漫漫，夜白风清玉露漙。\n燕山游子衣裳薄，秦地佳人闺阁寒。\n欲向楼中萦楚练，还来机上裂齐纨。\n揽红袖兮愁徙倚，盼青砧兮怅盘桓。\n盘桓徙倚夜已久，萤火双飞入帘牖。\n西北风来吹细腰，东南月上浮纤手。\n此时秋月可怜明，此时秋风别有情。\n君看月下参差影，为听莎间断续声。\n绛河转兮青云晓，飞鸟鸣兮行人少。\n攒眉缉缕思纷纷，对影穿鍼魂悄悄。\n闻道还家未有期，谁怜登陇不胜悲。\n梦见形容亦旧日，为许裁缝改昔时。\n缄书远寄交河曲，须及明年春草绿。\n莫言衣上有斑斑，只为思君泪相续。",
        "dynasty": "唐",
        "collection_info": null
    },
    {
        "uuid": "bc45462798599f692b61a821e0e007e9",
        "title": "公子行",
        "author": "刘希夷",
        "content": "天津桥下阳春水，天津桥上繁华子。\n马声迴合青云外，人影动摇绿波裏。\n绿波荡漾玉为砂，青云离披锦作霞。\n可怜杨柳伤心树，可怜桃李断肠花。\n此日遨游邀美女，此时歌舞入娼家。\n娼家美女郁金香，飞来飞去公子傍。\n的的珠帘白日映，娥娥玉颜红粉妆。\n花际裴回双蛱蝶，池边顾步两鸳鸯。\n倾国倾城汉武帝，为云为雨楚襄王。\n古来容光人所羡，况復今日遥相见。\n愿作轻罗着细腰，愿为明镜分娇面。\n与君相向转相亲，与君双栖共一身。\n愿作贞松千岁古，谁论芳槿一朝新。\n百年同谢西山日，千秋万古北邙尘。",
        "dynasty": "唐",
        "collection_info": null
    },
    {
        "uuid": "be2c5c32e4079cc07380b9046f4fa660",
        "title": "代悲白头吟",
        "author": "刘希夷",
        "content": "洛阳城东桃李花，飞来飞去落谁家。\n洛阳女儿好颜色，坐见落花长叹息。\n今年花落颜色改，明年花开復谁在。\n已见松柏摧为薪，更闻桑田变成海。\n古人无復洛城东，今人还对落花风。\n年年岁岁花相似，岁岁年年人不同。\n寄言全盛红颜子，应怜半死白头翁。\n此翁白头真可怜，伊昔红颜美少年。\n公子王孙芳树下，清歌妙舞落花前。\n光禄池台开锦绣，将军楼阁画神仙。\n一朝卧病无相识，三春行乐在谁边。\n宛转蛾眉能几时，须臾鹤髪乱如丝。\n但看古来歌舞地，惟有黄昏鸟雀悲。",
        "dynasty": "唐",
        "collection_info": null
    },
    {
        "uuid": "454fd0935a1dd82e8afecea866302074",
        "title": "代秦女赠行人",
        "author": "刘希夷",
        "content": "鸾镜晓含春，蛾眉向影嚬。\n开□衣裳破，那堪粉黛新。\n春还洛阳道，为忆春阶草。\n杨叶未能攀，梅花待君扫。\n今朝喜鹊傍人飞，应是狂夫走马归。\n遥想行歌共游乐，迎前含笑着春衣。",
        "dynasty": "唐",
        "collection_info": null
    },
    {
        "uuid": "2908a3de989cabb069fcc5bb948a6675",
        "title": "洛中晴月送殷四入关",
        "author": "刘希夷",
        "content": "清洛浮桥南渡头，天晶万里散华洲。\n晴看石濑光无数，晓入寒潭浸不流。\n微云一点曙烟起，南陌憧憧遍行子。\n欲将此意与君论，復道秦关尚千里。",
        "dynasty": "唐",
        "collection_info": null
    },
    {
        "uuid": "1348407cdcd58359807b72688f06dcf6",
        "title": "入塞",
        "author": "刘希夷",
        "content": "将军陷虏围，边务息戎机。\n霜雪交河尽，旌旗入塞飞。\n晓光随马度，春色伴人归。\n课绩朝明主，临轩拜武威。",
        "dynasty": "唐",
        "collection_info": null
    },
    {
        "uuid": "48efd07505afb6de19ab25b093d986ae",
        "title": "览镜",
        "author": "刘希夷",
        "content": "青楼挂明镜，临照不胜悲。\n白髮今如此，人生能几时。\n秋风下山路，明月上春期。\n叹息君恩尽，容颜不可思。",
        "dynasty": "唐",
        "collection_info": null
    },
    {
        "uuid": "e96c2de08c5c0892c9c38b5a89e6cfae",
        "title": "晚春",
        "author": "刘希夷",
        "content": "佳人眠洞房，回首见垂杨。\n寒尽鸳鸯被，春生玳瑁床。\n庭阴幕青霭，帘影散红芳。\n寄语同心伴，迎春且薄妆。",
        "dynasty": "唐",
        "collection_info": null
    },
    {
        "uuid": "a8c6dc252343e0320dd5f0de99f37eac",
        "title": "送友人之新丰",
        "author": "刘希夷",
        "content": "日暮秋风起，关山断别情。\n泪随黄叶下，愁向绿樽生。\n野路归骖转，河洲宿鸟惊。\n宾游宽旅宴，王事促严程。",
        "dynasty": "唐",
        "collection_info": null
    },
    {
        "uuid": "f3afd5ccfa749d051cbd271b46fb4325",
        "title": "饯李秀才赴举",
        "author": "刘希夷",
        "content": "鸿鹄振羽翮，翻飞入帝乡。\n朝鸣集银树，暝宿下金塘。\n日月天门近，风烟夜路长。\n自怜穷浦鴈，岁岁不随阳。",
        "dynasty": "唐",
        "collection_info": null
    },
    {
        "uuid": "3290a43716f23fa4df2f63699bbef12b",
        "title": "夜集张諲所居",
        "author": "刘希夷",
        "content": "江南成久客，门馆日萧条。\n惟有图书在，多伤鬓髪凋。\n诸生陪讲诵，稚子给渔樵。\n隐室寒灯净，空阶落叶飘。\n沧洲自有趣，谁道隐须招。",
        "dynasty": "唐",
        "collection_info": null
    },
    {
        "uuid": "223d0a72eae00aa05b6157e5539350c1",
        "title": "故园置酒",
        "author": "刘希夷",
        "content": "酒熟人须饮，春还鬓已秋。\n愿逢千日醉，得缓百年忧。\n旧里多青草，新知尽白头。\n风前灯易灭，川上月难留。\n卒卒周姬旦，栖栖鲁孔丘。\n平生能几日，不及且遨游。",
        "dynasty": "唐",
        "collection_info": null
    },
    {
        "uuid": "8bd1fce7de5174de9ca765838df13e66",
        "title": "晚憩南阳旅馆",
        "author": "刘希夷",
        "content": "旅馆何年废，征夫此日过。\n途穷人自哭，春至鸟还歌。\n行路新知少，荒田古径多。\n池篁覆丹谷，坟树遶清波。\n日照蓬阴转，风微野气和。\n伤心不可去，回首怨如何。",
        "dynasty": "唐",
        "collection_info": null
    },
    {
        "uuid": "82362917ea506421c6ed6139a0adeda7",
        "title": "夏弹琴（《文苑英华》二一二《音乐》、《初学记》一六「乐」部）",
        "author": "刘希夷",
        "content": "空（〖1〗《唐文粹》、《唐诗纪事》作刘希戬《弹琴》。\n〖2〗今按：《全唐诗》七六九作刘戬，第二句「素琴」《英华》作「素丝」，第六句「泉鱼」《英华》作「渊鱼」，第十二句「荒岳」《英华》作「山丘」。\n）。",
        "dynasty": "唐",
        "collection_info": null
    },
    {
        "uuid": "5b589cd849ca7a7c4afb89a006ef344c",
        "title": "独鹤篇",
        "author": "刘希夷",
        "content": "西山日没人独归，东江月明鹤孤[飞]（非）。\n秋风四起声切切，边心一听泪[霏霏]（非非）。\n嵩岳灵泉摇玉羽，蓬丘仙雾下金衣。\n自[怜]（拎）流落烦岁暮，唯有悲凉人事非。\n（见伯二六八七卷）。",
        "dynasty": "唐",
        "collection_info": null
    },
    {
        "uuid": "2a99a5a05608142e493c2bc0cd21e4d1",
        "title": "初度岭过韶州灵鹫广果二寺其寺院相接故同诗一首",
        "author": "刘希夷",
        "content": "五岭分鸢徼，三天峙鹫峰。\n法堂因嶂起，香阁与岩重。\n寒水千寻壑，禅林万丈松。\n日将轻影殿，风闲响传钟。\n佛帐珠幡绕，经函宝印封。\n野鸣初化鹤，岸上欲降龙。\n北牖泉埃散，南阶石癣浓。\n净花山木槿，真蒂水芙蓉。\n古塔留奇制，残碑纪胜踪。\n一音三界路，十善百灵恭。\n流窜同飘萚，登临蹔杖笻。\n摄衣趋福地，跪膝对真容。\n忽似毗耶偈，还如舍卫逢。\n宿心常恳恳，尔日更颙颙。\n苦业暥前际，危光迫下舂。\n已知空假色，犹念吉除凶。\n覆护如无爽，归飞庶可从。\n。",
        "dynasty": "唐",
        "collection_info": null
    },
    {
        "uuid": "d2fca70a5230dcf29ba5d5e4da859443",
        "title": "江上覊情",
        "author": "刘希夷",
        "content": "独下三江路，飘如一叶浮。\n卧查冲险洑，欹树压平流。\n岸枝时冒挽，潬沙或碍舟。\n出没见帆影，远近闻棹讴。\n浦花春似雪，江气晓如秋。\n白云乖帝里，舟徼（下缺。\n以上二首均见伯二六七三卷）（按：以上二诗原收于刘希夷《北邙篇》之次，疑亦为其所作，姑收希夷下，俟考。\n）。",
        "dynasty": "唐",
        "collection_info": null
    },
    {
        "uuid": "56178b464ff4bc2f1557a6116813ec45",
        "title": "谒诸葛祠",
        "author": "刘希夷",
        "content": "孤云何其高，明月不可繫。\n灼灼抱此心，与世自泾渭。\n释来从所欢，感乱亦歔欷。\n咨惟今之人，窃国未云耻。\n白首入吴市，秋风恐燕水。\n区区袁与曹，等是刺客耳。\n而我于其间，秉义不敢坠。\n袁音回衡飈，清义动幽邃。\n天心固难亮，吾独信所履。\n溶溶日间云，漠漠点寒砌。\n饥鼯堕苍瓦，澹薄公所憇。\n静然想英姿，孤怀亦差𢠢。\n（《道藏辑要》本明诸葛曦基辑《汉丞相诸葛忠武侯集》卷十二。\n）。",
        "dynasty": "唐",
        "collection_info": null
    },
    {
        "uuid": "c329c2720e5e790fc5391b27e1479e3a",
        "title": "横吹曲辞：入塞",
        "author": "刘希夷",
        "content": "将军陷虏围，边务息戎机。\n霜雪交河尽，旌旗入塞飞。\n晓光随马度，春色伴人归。\n课绩朝明主，临轩拜武威。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "uuid": "11569a04a6b2e2b1ed8b1d082b9da28b",
        "title": "相和歌辞：江南曲八首",
        "author": "刘希夷",
        "content": "暮宿南洲草，晨行北岸林。\n日悬沧海阔，水隔洞庭深。\n烟景无留意，风波有异浔。\n岁游难极目，春戏易为心。\n朝夕无荣遇，芳菲已满襟。\n艳唱潮初落，江花露未晞。\n春洲惊翡翠，朱服弄芳菲。\n画舫烟中浅，青阳日际微。\n锦帆衝浪湿，罗袖拂行衣。\n含情罢所采，相嘆惜流晖。\n君为陇西客，妾遇江南春。\n朝游含灵果，夕采弄风苹。\n果气时不歇，苹花日自新。\n以此江南物，持赠陇西人。\n空盈万里怀，欲赠竟无因。\n皓如楚江月，霭若吴岫云。\n波中自皎镜，山上亦氛氲。\n明月留照妾，轻云持赠君。\n山川各离散，光气乃殊分。\n天涯一为别，江北自相闻。\n舣舟乘潮去，风帆振草凉。\n潮平见楚甸，天际望维扬。\n洄溯经千里，烟波接两乡。\n云明江屿出，日照海流长。\n此中逢岁晏，浦树落花芳。\n暮春三月晴，维扬吴楚城。\n城临大江汜，回映洞浦清。\n晴云曲金阁，珠楼碧烟裏。\n月明芳树群鸟飞，北堂红草盛丰茸，南湖碧水照芙蓉。\n朝游暮起金花尽，人情一去无还日，欲赠怀芳怨不逢。\n忆昔江南年盛时，平生怨在长洲曲。\n冠盖星繁湘水上，谁言此处婵娟子，珠玉为心以奉君。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "c8343f5e291a79ae924f2e8d4f983bbe",
        "title": "相和歌辞：采桑",
        "author": "刘希夷",
        "content": "杨柳送行人，青青西入秦。\n秦家采桑女，楼上不胜春。\n盈盈灞水曲，步步春芳绿。\n红脸耀明珠，绛唇含白玉。\n回首渭桥东，遥怜树色同。\n青丝娇落日，缃绮弄春风。\n携笼长叹息，逶迤恋春色。\n看花若有情，倚树疑无力。\n薄暮思悠悠，使君南陌头。\n相逢不相识，归去梦青楼。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "3cab9f8f1a5012c218ddebaed1383367",
        "title": "相和歌辞：从军行",
        "author": "刘希夷",
        "content": "秋来风瑟瑟，群马胡行疾。\n严城昼不开，伏兵暗相失。\n天子庙堂拜，将军玉门出。\n纷纷伊洛间，戎马数千匹。\n军门压黄河，兵气冲白日。\n平生怀伏剑，慷慨既投笔。\n南登汉月孤，北走燕云密。\n近取韩彭计，早知孙吴术。\n丈夫清万里，谁能扫一室。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "eb796e4568260bcdc7d19093169f2182",
        "title": "相和歌辞：白头吟",
        "author": "刘希夷",
        "content": "洛阳城东桃李花，飞来飞去落谁家。\n洛阳女儿惜颜色，已见松柏摧为薪，更闻桑田变成海。\n古人无复洛城东，寄言全盛红颜子，须怜半死白头翁。\n此翁白头真可怜，光禄池台文锦绣，将军楼阁画神仙。\n一朝卧病无人识，但看旧来歌舞地，惟有黄昏鸟雀悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "f7eac3a37c044e85d3fbd1f95e579e84",
        "title": "将军行",
        "author": "刘希夷",
        "content": "将军辟辕门，耿介当风立。\n诸将欲言事，逡巡不敢入。\n剑气射云天，鼓声振原隰。\n黄尘塞路起，走马追兵急。\n弯弓从此去，飞箭如雨集。\n截围一百里，斩首五千级。\n代马流血死，胡人抱鞍泣。\n古来养甲兵，有事常讨袭。\n乘我庙堂运，坐使干戈戢。\n献凯归京师，军容何翕习。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "c4e5c8207cb78116d6d2e760a237d735",
        "title": "从军行",
        "author": "刘希夷",
        "content": "秋天风飒飒，群胡马行疾。\n严城昼不开，伏兵暗相失。\n天子庙堂拜，将军凶门出。\n纷纷伊洛道，戎马几万匹。\n军门压黄河，兵气冲白日。\n平生怀仗剑，慷慨即投笔。\n南登汉月孤，北走代云密。\n近取韩彭计，早知孙吴术。\n丈夫清万里，谁能扫一室。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "471cc3a4b48e428286ef3343d2d0ca16",
        "title": "春女行",
        "author": "刘希夷",
        "content": "春女颜如玉，怨歌阳春曲。\n巫山春树红，沅湘春草绿。\n自怜妖艳姿，妆成独见时。\n愁心伴杨柳，春尽乱如丝。\n目极千余裏，悠悠春江水。\n频想玉关人，愁卧金闺裏。\n尚言春花落，不知秋风起。\n娇爱犹未终，悲凉从此始。\n忆昔楚王宫，玉楼妆粉红。\n纤腰弄明月，长袖舞春风。\n容华委西山，光阴不可还。\n桑林变东海，富贵今何在。\n寄言桃李容，胡为闺阁重。\n但看楚王墓，唯有数株松。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "9835d2b1ae071e5be34966c3f3be903a",
        "title": "孤松篇",
        "author": "刘希夷",
        "content": "蚕月桑叶青，莺时柳花白。\n澹艳烟雨姿，敷芬阳春陌。\n如何秋风起，零落从此始。\n独有南涧松，不叹东流水。\n玄阴天地冥，皓雪朝夜零。\n岂不罹寒暑，为君留青青。\n青青好颜色，落落任孤直。\n群树遥相望，众草不敢逼。\n灵龟卜真隐，仙鸟宜栖息。\n耻受秦帝封，愿言唐侯食。\n寒山夜月明，山冷气清清。\n凄兮归凤集，吹之作琴声。\n松子卧仙岑，寂听疑野心。\n清泠有真曲，樵采无知音。\n美人何时来，幽径委绿苔。\n吁嗟深涧底，弃捐广厦材。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "6098e6cd852a55732c3951580d081300",
        "title": "嵩岳闻笙",
        "author": "刘希夷",
        "content": "月出嵩山东，月明山益空。\n山人爱清景，散发卧秋风。\n风止夜何清，独夜草虫鸣。\n仙人不可见，乘月近吹笙。\n绛唇吸灵气，玉指调真声。\n真声是何曲，三山鸾鹤情。\n昔去落尘俗，愿言闻此曲。\n今来卧嵩岑，何幸承幽音。\n神仙乐吾事，笙歌铭夙心。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "2108820f2c48001a48354c620df132c3",
        "title": "秋日题汝阳潭壁",
        "author": "刘希夷",
        "content": "独坐秋阴生，悲来从所适。\n行见汝阳潭，飞萝蒙水石。\n悬瓢木叶上，风吹何历历。\n幽人不耐烦，振衣步闲寂。\n回流清见底，金沙覆银砾。\n错落非一文，空胧几千尺。\n鱼鳞可怜紫，鸭毛自然碧。\n吟咏秋水篇，渺然忘损益。\n秋水随形影，清浊混心迹。\n岁暮归去来，东山余宿昔。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "0fdb34c3f2c676b30549357efc691ff9",
        "title": "谒汉世祖庙",
        "author": "刘希夷",
        "content": "舂陵气初发，渐台首未传。\n列营百万众，持国十八年。\n运开朱旗后，道合赤符先。\n宛城剑鸣匣，昆阳镝应弦。\n犷兽血涂地，巨人声沸天。\n长驱过北赵，短兵出南燕。\n太守迎门外，王郎死道边。\n升坛九城陌，端拱千秋年。\n朝廷方雀跃，剑佩几联翩。\n至德刑四海，神仪翳九泉。\n宗子行旧邑，恭闻清庙篇。\n君容穆而圣，臣像俨犹贤。\n攒木承危柱，疏萝挂朽椽。\n祠庭巢鸟啄，祭器网虫缘。\n怀古江山在，惟新历数迁。\n空余今夜月，长似旧时悬。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "8d2faafec8bbd2a160566ac0587c530a",
        "title": "巫山怀古",
        "author": "刘希夷",
        "content": "巫山幽阴地，神女艳阳年。\n襄王伺容色，落日望悠然。\n归来高唐夜，金釭焰青烟。\n颓想卧瑶席，梦魂何翩翩。\n摇落殊未已，荣华倏徂迁。\n愁思潇湘浦，悲凉云梦田。\n猿啼秋风夜，雁飞明月天。\n巴歌不可听，听此益潺湲。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "427d2c79cce7786213129300feb910f1",
        "title": "蜀城怀古",
        "author": "刘希夷",
        "content": "蜀土绕水竹，吴天积风霜。\n穷览通表裏，气色何苍苍。\n旧国有年代，青楼思艳妆。\n古人无岁月，白骨冥丘荒。\n寂历弹琴地，幽流读书堂。\n玄龟埋卜室，彩凤灭词场。\n阵图一一在，柏树双双行。\n鬼神清汉庙，鸟雀参秦仓。\n叹世已多感，怀心益自伤。\n赖蒙灵丘境，时当明月光。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "a0d7dfa64a298e290d6dc98459492ef9",
        "title": "江南曲八首",
        "author": "刘希夷",
        "content": "暮宿南洲草，晨行北岸林。\n日悬沧海阔，水隔洞庭深。\n烟景无留意，风波有异浔。\n岁游难极目，春戏易为心。\n朝夕无荣遇，芳菲已满襟。\n艳唱潮初落，江花露未晞。\n春洲惊翡翠，朱服弄芳菲。\n画舫烟中浅，青阳日际微。\n锦帆衝浪湿，罗袖拂行衣。\n含情罢所采，相嘆惜流晖。\n君为陇西客，妾遇江南春。\n朝游含灵果，夕采弄风苹。\n果气时不歇，苹花日自新。\n以此江南物，持赠陇西人。\n空盈万里怀，欲赠竟无因。\n皓如楚江月，霭若吴岫云。\n波中自皎镜，山上亦氤氲。\n明月留照妾，轻云持赠君。\n山川各离散，光气乃殊分。\n天涯一为别，江北不相闻。\n舣舟乘潮去，风帆振早凉。\n潮平见楚甸，天际望维扬。\n洄溯经千里，烟波接两乡。\n云明江屿出，日照海流长。\n此中逢岁晏，浦树落花芳。\n暮春三月晴，维扬吴楚城。\n城临大江汜，回映洞浦清。\n晴云曲金阁，珠楼碧烟裏。\n月明芳树群鸟飞，北堂红草盛zv茸，南湖碧水照芙蓉。\n朝游暮起金花尽，人情一去无还日，欲赠怀芳怨不逢。\n忆昔江南年盛时，平生怨在长洲曲。\n冠盖星繁江水上，谁言此处婵娟子，珠玉为心以奉君。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "4c9a87a2f9e44a1d6819dc6979f18c57",
        "title": "捣衣篇",
        "author": "刘希夷",
        "content": "秋天瑟瑟夜漫漫，夜白风清玉露漙。\n燕山游子衣裳薄，揽红袖兮愁徙倚，盼青砧兮怅盘桓。\n盘桓徙倚夜已久，此时秋月可怜明，此时秋风别有情。\n君看月下参差影，攒眉缉缕思纷纷，对影穿针魂悄悄。\n闻道还家未有期，缄书远寄交河曲，须及明年春草绿。\n莫言衣上有斑斑，",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "1f818ef9a4d141579537f3cfe65c7a5d",
        "title": "公子行",
        "author": "刘希夷",
        "content": "天津桥下阳春水，天津桥上繁华子。\n马声回合青云外，可怜杨柳伤心树，可怜桃李断肠花。\n此日遨游邀美女，的的珠帘白日映，娥娥玉颜红粉妆。\n花际裴回双蛱蝶，古来容光人所羡，况复今日遥相见。\n愿作轻罗着细腰，愿作贞松千岁古，谁论芳槿一朝新。\n百年同谢西山日，",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "4746f27ceff92f8449fc4e3358a20bd1",
        "title": "代悲白头翁",
        "author": "刘希夷",
        "content": "洛阳城东桃李花，飞来飞去落谁家。\n洛阳女儿惜颜色，已见松柏摧为薪，更闻桑田变成海。\n古人无复洛城东，寄言全盛红颜子，应怜半死白头翁。\n此翁白头真可怜，光禄池台开锦绣，将军楼阁画神仙。\n一朝卧病无相识，但看古来歌舞地，惟有黄昏鸟雀悲。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "7c6fe733e3778a4aefd0bbd8191cf15c",
        "title": "代秦女赠行人",
        "author": "刘希夷",
        "content": "鸾镜晓含春，蛾眉向影嚬。\n开□衣裳破，那堪粉黛新。\n春还洛阳道，为忆春阶草。\n杨叶未能攀，梅花待君扫。\n今朝喜鹊傍人飞，应是狂夫走马归。\n遥想行歌共游乐，",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "00eae8c8155d694165ccc4dd6950c1a4",
        "title": "洛中晴月送殷四入关",
        "author": "刘希夷",
        "content": "清洛浮桥南渡头，天晶万里散华洲。\n晴看石濑光无数，欲将此意与君论，复道秦关尚千里。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "eb859a38017d80fe2f6c1265533cc533",
        "title": "饯李秀才赴举",
        "author": "刘希夷",
        "content": "鸿鹄振羽翮，翻飞入帝乡。\n朝鸣集银树，暝宿下金塘。\n日月天门近，风烟夜路长。\n自怜穷浦雁，岁岁不随阳。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "fadb2551a1c801674806b339c051f220",
        "title": "夜集张諲所居",
        "author": "刘希夷",
        "content": "江南成久客，门馆日萧条。\n惟有图书在，多伤鬓髮凋。\n诸生陪讲诵，稚子给渔樵。\n隐室寒灯净，空阶落叶飘。\n沧洲自有趣，谁道隐须招。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "0dbd37b48e20ffa4e60443adfef56f8b",
        "title": "故园置酒",
        "author": "刘希夷",
        "content": "酒熟人须饮，春还鬓已秋。\n愿逢千日醉，得缓百年忧。\n旧裏多青草，新知尽白头。\n风前灯易灭，川上月难留。\n卒卒周姬旦，栖栖鲁孔丘。\n平生能几日，不及且遨游。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    },
    {
        "uuid": "fc6dfefdbcb609ad0332df59acff3740",
        "title": "晚憩南阳旅馆",
        "author": "刘希夷",
        "content": "旅馆何年废，征夫此日过。\n途穷人自哭，春至鸟还歌。\n行路新知少，荒田古径多。\n池篁覆丹谷，坟树绕清波。\n日照蓬阴转，风微野气和。\n伤心不可去，回首怨如何。",
        "dynasty": "唐",
        "collection_info": {
            "collection": "御定全唐诗",
            "volume": "卷八十二"
        }
    }
]