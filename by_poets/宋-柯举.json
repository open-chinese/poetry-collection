[
    {
        "uuid": "63270a6f78999d6cd85525e5ccafbd00",
        "title": "次韵答李景阳",
        "author": "柯举",
        "content": "客有扣舷者，悠然太古音。\n风清来水面，月白满江心。\n世既嘆途绝，君何爱我深。\n愧将瓦缶句，聊以答南金。",
        "dynasty": "宋",
        "collection_info": null
    },
    {
        "uuid": "d0030d637e36e198bbc75e369326b1a7",
        "title": "游华严寺",
        "author": "柯举",
        "content": "旧游曾记此山川，万事回头一梦然。\n蚤岁不知人易老，晚年方信世无禅。\n樵歌牧唱千村暮，鶑语花香二月天。\n人境了然描不就，山僧对我更谈玄。",
        "dynasty": "宋",
        "collection_info": null
    }
]