[
    {
        "title": "摸鱼儿 指庭前、翠云金雨",
        "author": "赵从橐",
        "content": "指庭前、翠云金雨。\n霏霏香满仙宇。\n一清透彻浑无底，秋水也无流处。\n君试数。\n此样襟怀，顿得干坤住。\n闲情半许。\n听万物氤氲，从来形色，每向静中觑。\n琪花落，相接西池寿母。\n年年弦月时序。\n荷衣菊佩寻常事，分付两山容与。\n天证取。\n此老平生，可向青天语。\n瑶卮缓举。\n要见我何心，西湖万顷，来去自鸥鹭。",
        "dynasty": "宋",
        "collection_info": null
    }
]