[
    {
        "uuid": "8d59db43e93d7d520c4964a4342db2d7",
        "title": "秋夜赏桂",
        "author": "王宁",
        "content": "秋风吹天香，先着桂枝裏。\n更挹月露清，芬馥唤睡起。\n揽衣夜未央，泉喧不入耳。\n有来蕊珠仙，黄袂翠盖底。\n岂无碧云腴，为君一启齿。\n醉卧金粟间，绝胜佩兰芷。",
        "dynasty": "宋",
        "collection_info": null
    },
    {
        "uuid": "2c9a5f6c60894bce1998e84027b08a41",
        "title": "和楼守浮远堂留题",
        "author": "王宁",
        "content": "久去乡关始一来，竹舆行乐亦佳哉。\n还寻童子钓游处，又趁史君旌骑迴。\n风物于人随意好，江山如画得天开。\n向来纪胜归名笔，喜为重镵置石崖。",
        "dynasty": "宋",
        "collection_info": null
    }
]