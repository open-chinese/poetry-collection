[
    {
        "uuid": "d092b4a38ba7350df66486e2191bf75a",
        "title": "金精山",
        "author": "孙勰",
        "content": "多病厌凡垢，思欲求道真。\n金精古福地，中有超世人。\n驾言从之游，洗我千劫尘。\n洞门无扃锁，松竹四时春。\n泉声散风韵，珩佩若有闻。\n九微何耀煜，百和方氤氲。\n稽首愿乞灵，缥缈如相亲。\n至妙非言说，萧然清吾神。\n大道本自然，一悟不在勤。\n逍遥此岩下，当自观其身。",
        "dynasty": "宋",
        "collection_info": null
    },
    {
        "uuid": "95ebdcb9ca8170f964f653544717e350",
        "title": "句",
        "author": "孙勰",
        "content": "端溪紫玉试自涤，磨动玄云驱霹雳。",
        "dynasty": "宋",
        "collection_info": null
    }
]