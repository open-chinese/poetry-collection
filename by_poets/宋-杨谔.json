[
    {
        "uuid": "81c10ef218ed914089acd7b5cf606c43",
        "title": "和燕龙图海棠",
        "author": "杨谔",
        "content": "西汉欺卢橘，东阳爱野棠。\n许昌奇此遇，子美欠先扬。\n杜宇三春艷，蚕丛一国香。\n燕脂点乱雨，猩色丽斜阳。\n富艷东君节，暄妍白帝方。\n锦楼祈水色，玉垒换山光。\n风格林檎细，腰支郁李长。\n天生笑容质，时样舞衣裳。\n少吐深深染，全开淡淡妆。\n烟媒护绿蔕，风阵损朱房。\n旋失因临水，閒飘弗过墙。\n佩亡愁杀甫，簪脱即连姜。\n蝶舞菱花照，鶑啼罨画堂。\n僊如弄玉少，坠似绿珠常。\n不见还成悔，相思几欲狂。\n春深濯锦水，日晚浣纱坊。\n卧对移帘押，吟看近笔床。\n池清满园倒，鸟起一枝昂。\n紫燕衔泥急，黄蜂趁蜜忙。\n化工真用意，销得与携觞。",
        "dynasty": "宋",
        "collection_info": null
    },
    {
        "uuid": "a853add6e068f39e8b0f8c924f911bd2",
        "title": "句  其一",
        "author": "杨谔",
        "content": "草不惊皇辙，山能护帝舆。",
        "dynasty": "宋",
        "collection_info": null
    },
    {
        "uuid": "74e88548460a8323e12d00d4d7180fa4",
        "title": "句  其二",
        "author": "杨谔",
        "content": "愿前明主席，一问洛阳人。",
        "dynasty": "宋",
        "collection_info": null
    },
    {
        "uuid": "6e114e3990ef56969732fb543142bb21",
        "title": "句  其三",
        "author": "杨谔",
        "content": "行人问宫殿，耕者得珠玑。",
        "dynasty": "宋",
        "collection_info": null
    },
    {
        "uuid": "6cbcfdaf36bc087e2fe10a1473c5cf7b",
        "title": "句  其四",
        "author": "杨谔",
        "content": "遥观一郡色，尽得二江声。",
        "dynasty": "宋",
        "collection_info": null
    }
]