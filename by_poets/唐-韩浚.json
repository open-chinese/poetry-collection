[
    {
        "title": "清明日赐百僚新火",
        "author": "韩浚",
        "content": "朱骑传红烛，天厨赐近臣。\n火随黄道见，烟遶白榆新。\n荣耀分他日，恩光共此辰。\n更调金鼎膳，还暖玉堂人。\n灼灼千门晓，辉辉万井春。\n应怜萤聚夜，瞻望及东邻。",
        "dynasty": "唐",
        "collection_info": null
    },
    {
        "title": "清明日赐百僚新火",
        "author": "韩浚",
        "content": "改火清明后，优恩赐近臣。\n漏残丹禁晚，燧发白榆新。\n瑞彩来双阙，神光焕四邻。\n气回侯第暖，烟散帝城春。\n利用调羹鼎，余辉烛缙绅。\n皇明如照隐，愿及聚萤人。",
        "dynasty": "唐",
        "collection_info": null
    },
    {
        "title": "清明日赐百僚新火",
        "author": "韩浚",
        "content": "御火传香殿，华光及侍臣。\n星流中使马，烛耀九衢人。\n转影连金屋，分辉丽锦茵。\n焰迎红蘂发，烟染绿条春。\n助律和风早，添炉暖气新。\n谁怜一寒士，犹望照东邻。",
        "dynasty": "唐",
        "collection_info": null
    },
    {
        "title": "清明日赐百僚新火",
        "author": "韩浚",
        "content": "朱骑传红烛，天厨赐近臣。火随黄道见，烟绕白榆新。\n荣耀分他日，恩光共此辰。更调金鼎膳，还暖玉堂人。\n灼灼千门晓，辉辉万井春。应怜萤聚夜，瞻望及东邻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十一"
        }
    }
]