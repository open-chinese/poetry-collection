[
    {
        "uuid": "c8dbcb36d8e542bd5ff111e21d098acb",
        "title": "酹江月・念奴娇 桐皋东去",
        "author": "林式之",
        "content": "桐皋东去，又依然、烟际云边柔橹。\n赖有双台知己耳，牢落孤怀欲吐。\n小倚云根，细商心事，提起千年语。\n九天飞梦，别来长记幽渚。\n试说北海归文，西山何事，犹不甘臣武。\n广大尧天箕颍小，绵上可能如许。\n举世真痴，先生长啸，尘海谁堪与。\n啸声吹送，刺天鸾鹤冲举。",
        "dynasty": "宋",
        "collection_info": null
    }
]