[
    {
        "uuid": "b2c6368b59daf76c8c0ce4bc023488a0",
        "title": "平绿轩  其一",
        "author": "王用亨",
        "content": "尘嚣胸次尝苦隘，谁谓一隅天地宽。\n野色供餐来几上，山光极目在林端。\n犁耕宿雨春风暖，舟撼清流夜雨寒。\n却笑贺湖临水寺，闭门不借俗人看。",
        "dynasty": "宋",
        "collection_info": null
    },
    {
        "uuid": "9e727e6ad30f4d8ced3fed3e00e2c1be",
        "title": "平绿轩  其二",
        "author": "王用亨",
        "content": "禅窗虚敞瞰西南，野色溪光接画檐。\n云去碧天无间断，一眉依约见山尖。",
        "dynasty": "宋",
        "collection_info": null
    }
]