[
    {
        "title": "仙吕・忆王孙寻梅",
        "author": "赵善庆",
        "content": "寻香曾到葛仙台，踏雪今临和靖宅，横斜数枝僧寺侧。\n动吟怀，一半衔春一半开。\n述忆太平楼馆醉金钗，老迈情怀悲倦客，吟笔未成贾谊策。\n鬓毛衰，一半苍苍一半白。",
        "dynasty": "元",
        "collection_info": null
    },
    {
        "title": "南吕・四块玉雪湖和人韵",
        "author": "赵善庆",
        "content": "近水堤，临山寺，竹外横斜两三枝，樽前谈咏无多事。\n白战诗，白苎词，白玉卮。",
        "dynasty": "元",
        "collection_info": null
    },
    {
        "title": "中吕・朝天子送春",
        "author": "赵善庆",
        "content": "剑蒲，翠芜，雨过添新绿。\n药栏春事已结局，无计留春住。\n堤上芳尘，桥边飞絮，树头红一片无。\n布谷，杜宇，犹斗唤春归去。",
        "dynasty": "元",
        "collection_info": null
    },
    {
        "title": "中吕・普天乐江头秋行",
        "author": "赵善庆",
        "content": "稻梁肥，蒹葭秀。\n黄添篱落，绿淡汀洲。\n木叶空，山容瘦。\n沙鸟翻风知潮候，望烟江万顷沉秋。\n半竿落日，一声过雁，几处危楼。\n秋江忆别晚天长，秋水苍。\n山腰落日，雁背斜阳。\n璧月词，朱唇唱。\n犹记当年兰舟上，洒洒风泪湿罗裳。\n钗分凤凰，杯斟鹦鹉，人拆鸳鸯。",
        "dynasty": "元",
        "collection_info": null
    },
    {
        "title": "中吕・山坡羊燕子",
        "author": "赵善庆",
        "content": "来时春社，去时秋社，年年来去搬寒热。\n语喃喃，忙劫劫，春风堂上寻王谢，巷陌乌衣夕照斜。\n兴，多见些，亡，都尽说。\n长安怀古骊山横岫，渭河环秀，山河百二还如旧。\n狐兔悲，草木秋，秦宫隋苑徒遗臭，唐阙汉陵何处有？山，空自愁；河，空自流。",
        "dynasty": "元",
        "collection_info": null
    },
    {
        "title": "商调・梧叶儿隐居",
        "author": "赵善庆",
        "content": "绝荣辱，无是非，忘世亦忘机。\n藏鸳渚，浮雁溪，钓鱼矶，稳当似麒麟画里。",
        "dynasty": "元",
        "collection_info": null
    },
    {
        "title": "越调・寨儿令早春湖游",
        "author": "赵善庆",
        "content": "景物新，艳晨昏，山气张天成绿云。\n画舫红裙，紫陌游人，香软马蹄尘。\n棹涟漪水皱罗纹，破韶华桃露朱唇。\n湖风肥柳线，堤雨厚莎茵。\n春，又早二三分。\n春情愁冉冉，病恹恹，红窗睡起不甚タ。\n墨淡眉尖，风冷牙签，象管怕重拈。\n倦梳云懒对妆奁，怕愁春不卷珠帘。\n落红堆翠径，飞絮拥雕檐。\n嫌，楼外雨帘纤。\n泊潭洲忆旧游，叹迟留，情似汉江不断头。\n暮霭西收，楚水东流，烟草替人愁。\n鹭分沙接岸沧州，鱼惊饵晒网轻舟。\n风闲沽酒旆，月淡挂帘钩。\n秋，尽在雁边楼。\n美妓舞态轻，曲声清，生香玉骨粉扌若成。\n娇眼珠星，指甲春冰，云鬓剪鸦翎。\n记沉香火里调笙，忆砑罗裙上弹筝。\n轻颦欺燕燕，浅笑妒莺莺。\n挣，那更性胡伶。",
        "dynasty": "元",
        "collection_info": null
    },
    {
        "title": "越调・凭栏人春日怀古",
        "author": "赵善庆",
        "content": "铜雀台空锁暮云，金谷园荒成路尘。\n转头千载春，断肠几辈人？。",
        "dynasty": "元",
        "collection_info": null
    },
    {
        "title": "双调・沉醉东风秋日湘阴道中",
        "author": "赵善庆",
        "content": "山对面蓝堆翠岫，草齐腰绿染沙洲。\n傲霜橘柚青，濯雨蒹葭秀。\n隔沧波隐隐江楼，点破萧湘万顷秋，是几叶儿傅黄败柳？昭君出塞图毡帐冷柔情挽挽，黑河秋塞草斑斑。\n丹青误写情，环佩难归汉。\n抱琵琶怨杀和番，比似丹青旧玉颜，又越添愁眉泪眼。",
        "dynasty": "元",
        "collection_info": null
    },
    {
        "title": "双调・折桂令西湖",
        "author": "赵善庆",
        "content": "问六桥何处堪夸？十里晴湖，二月韶华。\n浓淡峰恋，高低杨柳，远近桃花。\n临水临山寺塔，半村半郭人家。\n杯泛流霞，板撒红牙，紫陌游人，画舫娇娃。\n湖山堂八窗开水月交光，诗酒坛台，莺燕排场。\n歌扇摇风，梨云飘雪，粉黛生香。\n红袖台已更旧邦，白头民犹说新堂。\n花妒幽芳，人换宫妆，惟有湖山，不管兴亡。",
        "dynasty": "元",
        "collection_info": null
    },
    {
        "title": "双调・落梅风太乙宫探梅",
        "author": "赵善庆",
        "content": "冰花艳，水月魂，斗诗坛醉翁笔阵。\n自南枝漏泄了湖上春，问东风几番花信？江楼晚眺枫枯叶，柳瘦丝，夕阳闲画阑十二。\n望晴空莹然如片纸，一行雁一行愁字。\n秋晴秋声定，微雨歇，透疏棂纸窗风裂。\n孤灯儿似知愁恨切，照离人半明半灭。\n暮春寻芳宴，拾翠游，杏花寒禁烟时候。\n叫春山杜鹃何太愁，直啼得绿肥红瘦。",
        "dynasty": "元",
        "collection_info": null
    },
    {
        "title": "双调・水仙子仲春湖上",
        "author": "赵善庆",
        "content": "雨痕着物润如酥，草色和烟近似无，岚光罩日浓如雾。\n正春风啼鹧鸪，斗娇羞粉女琼奴。\n六桥锦绣，十里画图，二月西湖。\n渡瓜州渚莲花脱锦衣收，风蓼青雕红穗秋，堤柳绿灭长条瘦。\n系行人来去愁，别离情今古悠悠。\n南徐城下，西津渡口，北固山头。\n客乡秋夜梧桐一叶弄秋晴，砧杵千家捣月明，关山万里增归兴。\n隔嵯峨白帝城，捱长宵何处销凝？寒灯一檠，孤雁数声，断梦三更。",
        "dynasty": "元",
        "collection_info": null
    },
    {
        "title": "双调・庆东原泊罗阳驿",
        "author": "赵善庆",
        "content": "砧声住，蛩韵切，静寥寥门掩清秋夜。\n秋心凤阙，秋愁雁堞，秋梦胡蝶。\n十载故乡心，一夜邮亭月。\n晚春杂兴烟中寺，柳外楼，乱随风雪絮飘晴昼。\n游人陌头，残红树头，流水溪头。\n百六楚风酸，三月吴姬瘦。",
        "dynasty": "元",
        "collection_info": null
    },
    {
        "title": "双调・雁儿落过德胜令天竺寺",
        "author": "赵善庆",
        "content": "旃檀古道场，水月白衣相。\n真珠般若林，多宝如来藏。\n梵相四天王，唐塑八金刚。\n佛隐松间塔，僧推云外窗。\n虚堂，法鼓惊天上；长廊，游人惹御香。",
        "dynasty": "元",
        "collection_info": null
    }
]