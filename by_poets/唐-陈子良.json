[
    {
        "title": "上之回",
        "author": "陈子良",
        "content": "承平重游乐，诏跸上之回。\n属车响流水，清笳转落梅。\n岭云盖道转，岩花映绶开。\n下辇便高宴，何如在瑶台。",
        "dynasty": "唐",
        "collection_info": null
    },
    {
        "title": "新成安乐宫",
        "author": "陈子良",
        "content": "春色照兰宫，秦女坐牕中。\n柳叶来眉上，桃花落脸红。\n拂尘开扇匣，卷帐却熏笼。\n衫薄偏憎日，裙轻更畏风。",
        "dynasty": "唐",
        "collection_info": null
    },
    {
        "title": "夏晚寻于政世置酒赋韵",
        "author": "陈子良",
        "content": "聊从嘉遯所，酌醴共抽簪。\n以兹山水地，留连风月心。\n长榆落照尽，高柳暮蝉吟。\n一返桃源路，别后难追寻。",
        "dynasty": "唐",
        "collection_info": null
    },
    {
        "title": "入蜀秋夜宿江渚",
        "author": "陈子良",
        "content": "我行逢日暮，弭棹独维舟。\n水雾一边起，风林两岸秋。\n山阴黑断碛，月影素寒流。\n故乡千里外，何以慰羁愁。",
        "dynasty": "唐",
        "collection_info": null
    },
    {
        "title": "赋得妓",
        "author": "陈子良",
        "content": "金谷多欢宴，佳丽正芳菲。\n流霞席上满，回雪掌中飞。\n明月临歌扇，行云接舞衣。\n何必桃将李，别有待春晖。",
        "dynasty": "唐",
        "collection_info": null
    },
    {
        "title": "詶萧侍中春园听妓",
        "author": "陈子良",
        "content": "微雨散芳菲，中园照落晖。\n红树摇歌扇，绿珠飘舞衣。\n繁弦调对酒，杂引动思归。\n愁人当此夕，羞见落花飞。",
        "dynasty": "唐",
        "collection_info": null
    },
    {
        "title": "游侠篇",
        "author": "陈子良",
        "content": "洛阳丽春色，游侠骋轻肥。\n水逐车轮转，尘随马足飞。\n云影遥临盖，花气近熏衣。\n东郊鬬鸡罢，南皮射雉归。\n日暮河桥上，扬鞭惜晚晖。",
        "dynasty": "唐",
        "collection_info": null
    },
    {
        "title": "春晚看羣公朝还人为八韵",
        "author": "陈子良",
        "content": "游子惜春暮，策杖出蒿莱。\n正直康庄晚，羣公谒帝迴。\n履度南宫至，车从北阙来。\n珂影傍明月，笳声动落梅。\n迎风采旄转，照日绶花开。\n红尘掩鹤盖，翠柳拂龙媒。\n绮云临舞阁，丹霞薄吹台。\n轻肥宁所羡，未若反山隈。",
        "dynasty": "唐",
        "collection_info": null
    },
    {
        "title": "讚德上越国公杨素",
        "author": "陈子良",
        "content": "君侯称上宰，命世挺才英。\n本超骐骥足，復蕴风云情。\n摅藻掞锦绮，育德润瑶琼。\n已踵四知举，非无三杰名。\n济世同舟檝，匡政本阿衡。\n雍容入青锁，肃穆侍丹楹。\n桂宫擅鸣佩，槐路独飞缨。\n高门罗虎戟，绮阁丽雕甍。\n金罇酌湛湛，歌扇掩盈盈。\n匈奴轶燕蓟，烽火照幽幷。\n天子名薄伐，受脤事专征。\n七德播雄略，十万骋行兵。\n鴈行蔽虏甸，鱼贯出长城。\n交河方饮马，瀚海盛扬旌。\n拔劒倚天外，蒙犀辉日精。\n弯弧穿伏石，挥戈斩大鲸。\n鼓鼙朝作气，刁斗夜偏鸣。\n六郡多壮士，三边岂足平。\n岭云朝合阵，山月夜临营。\n胡尘暗马色，芳树动笳声。\n关云未尽散，塞雾常自生。\n川长蔓草绿，峯逈杂花明。\n小人愧王氏，雕文惭马卿。\n滥此叨书记，何以谢过荣。\n高山徒仰止，终是恨才轻。",
        "dynasty": "唐",
        "collection_info": null
    },
    {
        "title": "于塞北春日思归",
        "author": "陈子良",
        "content": "我家吴会青山远，他乡关塞白云深。\n为许羁愁长下泪，那堪春色更伤心。\n惊鸟屡飞恆失侣，落花一去不归林。\n如何此日嗟迟暮，悲来还作白头吟。",
        "dynasty": "唐",
        "collection_info": null
    },
    {
        "title": "送别",
        "author": "陈子良",
        "content": "落叶聚还散，征禽去不归。\n以我穷途泣，沾君出塞衣。",
        "dynasty": "唐",
        "collection_info": null
    },
    {
        "title": "七夕看新妇隔巷停车",
        "author": "陈子良",
        "content": "隔巷遥停幰，非復为来迟。\n只言更尚浅，未是渡河时。",
        "dynasty": "唐",
        "collection_info": null
    },
    {
        "title": "咏春雪",
        "author": "陈子良",
        "content": "光映妆楼月，花承歌扇风。\n欲妬梅将柳，故落早春中。",
        "dynasty": "唐",
        "collection_info": null
    },
    {
        "title": "学小庾体",
        "author": "陈子良",
        "content": "拂簟承花落，开帘待燕归。\n（见《四部丛刊》本《后村先生大全集》卷一七七《诗话续集》引唐李康成《玉台后集》）（按：《玉台后集》，天宝间李康成所选，收梁陈至天宝间二百九人诗六百七十首，明中叶后失传。\n刘克庄自郑子敬家得该集，摘其可存者录入《诗话》。\n）。",
        "dynasty": "唐",
        "collection_info": null
    },
    {
        "title": "上之回",
        "author": "陈子良",
        "content": "承平重游乐，诏跸上之回。属车响流水，清笳转落梅。\n岭云盖道转，岩花映绶开。下辇便高宴，何如在瑶台。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    },
    {
        "title": "新成安乐宫",
        "author": "陈子良",
        "content": "春色照兰宫，秦女坐窗中。柳叶来眉上，桃花落脸红。\n拂尘开扇匣，卷帐却熏笼。衫薄偏憎日，裙轻更畏风。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    },
    {
        "title": "夏晚寻于政世置酒赋韵",
        "author": "陈子良",
        "content": "聊从嘉遁所，酌醴共抽簪。以兹山水地，留连风月心。\n长榆落照尽，高柳暮蝉吟。一返桃源路，别后难追寻。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    },
    {
        "title": "入蜀秋夜宿江渚",
        "author": "陈子良",
        "content": "我行逢日暮，弭棹独维舟。水雾一边起，风林两岸秋。\n山阴黑断碛，月影素寒流。故乡千裏外，何以慰羁愁。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    },
    {
        "title": "赋得妓",
        "author": "陈子良",
        "content": "金谷多欢宴，佳丽正芳菲。流霞席上满，回雪掌中飞。\n明月临歌扇，行云接舞衣。何必桃将李，别有待春晖。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    },
    {
        "title": "酬萧侍中春园听妓",
        "author": "陈子良",
        "content": "微雨散芳菲，中园照落晖。红树摇歌扇，绿珠飘舞衣。\n繁弦调对酒，杂引动思归。愁人当此夕，羞见落花飞。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    },
    {
        "title": "游侠篇",
        "author": "陈子良",
        "content": "洛阳丽春色，游侠骋轻肥。水逐车轮转，尘随马足飞。\n云影遥临盖，花气近熏衣。东郊斗鸡罢，南皮射雉归。\n日暮河桥上，扬鞭惜晚晖。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    },
    {
        "title": "春晚看群公朝还人为八韵",
        "author": "陈子良",
        "content": "游子惜春暮，策杖出蒿莱。正直康庄晚，群公谒帝回。\n履度南宫至，车从北阙来。珂影傍明月，笳声动落梅。\n迎风采旄转，照日绶花开。红尘掩鹤盖，翠柳拂龙媒。\n绮云临舞阁，丹霞薄吹台。轻肥宁所羡，未若反山隈。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    },
    {
        "title": "赞德上越国公杨素",
        "author": "陈子良",
        "content": "君侯称上宰，命世挺才英。本超骐骥足，复蕴风云情。\n摅藻掞锦绮，育德润瑶琼。已踵四知举，非无三杰名。\n济世同舟楫，匡政本阿衡。雍容入青琐，肃穆侍丹楹。\n桂宫擅鸣佩，槐路独飞缨。高门罗虎戟，绮阁丽雕甍。\n金樽酌湛湛，歌扇掩盈盈。匈奴轶燕蓟，烽火照幽并。\n天子命薄伐，受脤事专征。七德播雄略，十万骋行兵。\n雁行蔽虏甸，鱼贯出长城。交河方饮马，瀚海盛扬旌。\n拔剑倚天外，蒙犀辉日精。弯弧穿伏石，挥戈斩大鲸。\n鼓鼙朝作气，刁斗夜偏鸣。六郡多壮士，三边岂足平。\n岭云朝合阵，山月夜临营。胡尘暗马色，芳树动笳声。\n关云未尽散，塞雾常自生。川长蔓草绿，峰迥杂花明。\n小人愧王氏，雕文惭马卿。滥此叨书记，何以谢过荣。\n高山徒仰止，终是恨才轻。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    },
    {
        "title": "于塞北春日思归",
        "author": "陈子良",
        "content": "我家吴会青山远，他乡关塞白云深。为许羁愁长下泪，\n如何此日嗟迟暮，悲来还作白头吟。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    },
    {
        "title": "送别",
        "author": "陈子良",
        "content": "落叶聚还散，征禽去不归。以我穷途泣，沾君出塞衣。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    },
    {
        "title": "七夕看新妇隔巷停车",
        "author": "陈子良",
        "content": "隔巷遥停幰，非复为来迟。只言更尚浅，未是渡河时。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    },
    {
        "title": "咏春雪",
        "author": "陈子良",
        "content": "光映妆楼月，花承歌扇风。欲妒梅将柳，故落早春中。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    }
]