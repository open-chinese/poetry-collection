[
    {
        "uuid": "0e21d6aa62b5924cdbf10ea20387cc29",
        "title": "留题开善精舍",
        "author": "刘韐",
        "content": "琴书收拾去，回首谢禅关。\n紫绍搜裼切，青云咫尺间。\n子牟趋魏阙，文靖起东山。\n共约重游日，春风昼锦还。",
        "dynasty": "宋",
        "collection_info": null
    },
    {
        "uuid": "0c52eff6a2e88518c0547864683110f9",
        "title": "紫云岩",
        "author": "刘韐",
        "content": "万迭青山入画图，最高高处着浮屠。\n薄云弄日明还暗，小雨飞空有却无。\n山鸟避人疑俗驾，道人好客点云腴。\n我来一笑忘尘虑，倒载归欤日欲晡。",
        "dynasty": "宋",
        "collection_info": null
    }
]