[
    {
        "uuid": "4ce112bfd6d0dc6815f8c3ff868546c4",
        "title": "和柯古穷居苦日喜雨",
        "author": "韦蟾",
        "content": "贞机澹少思，雅尚防多僻。\n揽葛犹不畏，劳形同处瘠。\n头焦讵是焚，背汗宁关炙。\n方欣见润础，那虞悲铄石。\n道与古人期，情难物外适。\n几怀朱邸绶，颇旷金门籍。\n清奥已萧萧，陈柯将槭槭。\n玉律诗调正，琼巵酒肠窄。\n衣桁袭中单，浴床抛下绤。\n黎侯寓于卫，六义非凡格。",
        "dynasty": "唐",
        "collection_info": null
    },
    {
        "uuid": "b8b64dde7857c7a1b84a3a6229f8de0c",
        "title": "岳麓道林寺",
        "author": "韦蟾",
        "content": "石门逈接苍梧野，愁色阴深二妃寡。\n广殿崔嵬万壑间，长廊诘曲千岩下。\n静听林飞念佛鸟，细看壁画驮经马。\n暖日斜明螮蝀梁，湿烟散幂鸳鸯瓦。\n北方部落檀香塑，西国文书贝叶写。\n坏栏迸竹醉好题，窄路垂藤困堪把。\n沈裴笔力鬬雄壮，宋杜词源两风雅。\n他方居士来施斋，彼岸上人投结夏。\n悲我未离扰扰徒，劝我休学悠悠者。\n何时得与刘遗民，同入东林远公社。",
        "dynasty": "唐",
        "collection_info": null
    },
    {
        "uuid": "a6d0f7a6b00da0151191d6d274abdb6a",
        "title": "上元三首 一",
        "author": "韦蟾",
        "content": "新正圆月夜，尤重看灯时。\n累塔嫌沙细，成文讶笔迟。\n归牛疑燧落，过鴈悞书迟。\n生惜兰膏烬，还为隔岁期。",
        "dynasty": "唐",
        "collection_info": null
    },
    {
        "uuid": "bee552dccf3afb5eb80f8ad2b2ac037a",
        "title": "上元三首 二",
        "author": "韦蟾",
        "content": "举烛光纔起，挥毫势竞分。\n点时惊坠石，挑处接崩云。\n辞异秦丞相，铭非窦冠军。\n唯愁残焰落，逢玉亦俱焚。",
        "dynasty": "唐",
        "collection_info": null
    },
    {
        "uuid": "9c340ce39510277f87ca3f985f743035",
        "title": "上元三首 三",
        "author": "韦蟾",
        "content": "多宝神光动，生金瑞色浮。\n照人低入郭，伴月夜当楼。\n熏穴应无取，焚林固有求。\n夜阑陪玉帐，不见九枝留。",
        "dynasty": "唐",
        "collection_info": null
    },
    {
        "uuid": "6497aa8c570ce0528910c09f33b3bf23",
        "title": "梅",
        "author": "韦蟾",
        "content": "高树临溪艳，低枝隔竹繁。\n何须是桃李，然后欲忘言。\n拟折魂先断，须看眼更昏。\n谁知南陌草，却解望王孙。",
        "dynasty": "唐",
        "collection_info": null
    },
    {
        "uuid": "11e1b0283afc72505cc0986416515129",
        "title": "送卢潘尚书之灵武",
        "author": "韦蟾",
        "content": "贺兰山下果园成，塞北江南旧有名。\n水木万家朱户暗，弓刀千队铁衣鸣。\n心源落落堪为将，胆气堂堂合用兵。\n却使六番诸子弟，马前不信是书生。",
        "dynasty": "唐",
        "collection_info": null
    },
    {
        "uuid": "9596a431107bc8eeaa50c65e87d1c18e",
        "title": "题僧壁",
        "author": "韦蟾",
        "content": "一竹横檐挂净巾，竈无烟火地无尘。\n剃头未必知心法，要且闲于名利人。",
        "dynasty": "唐",
        "collection_info": null
    },
    {
        "uuid": "d5df0dcdadc2a0be994625c5e71a56d3",
        "title": "赠商山僧",
        "author": "韦蟾",
        "content": "商岭东西路欲分，两间茅屋一溪云。\n师言耳重知师意，人是人非不欲闻。",
        "dynasty": "唐",
        "collection_info": null
    },
    {
        "uuid": "433ab31b8a16e7cb92ab44c1dcaf4760",
        "title": "长乐驿谑李汤给事题名",
        "author": "韦蟾",
        "content": "渭水秦川拂眼明，希仁何事寡诗情。\n只应学得虞姬壻，书字纔能记姓名。",
        "dynasty": "唐",
        "collection_info": null
    },
    {
        "uuid": "fba882e124414bf1ec7ff892c18c26c4",
        "title": "句",
        "author": "韦蟾",
        "content": "争挥钩弋手，竞耸踏摇身。\n伤颊讵关舞，捧心非効嚬。",
        "dynasty": "唐",
        "collection_info": null
    },
    {
        "uuid": "ff067210f1fb716a237ba3f6bfaf632a",
        "title": "嘲李玚题名",
        "author": "韦蟾",
        "content": "渭水秦山照眼明，希仁何事寡诗情。\n只因学得虞姬壻，书字纔能记姓名。",
        "dynasty": "唐",
        "collection_info": null
    },
    {
        "uuid": "095f712c11349fd5277953ccfdae2f04",
        "title": "和柯古穷居苦日喜雨",
        "author": "韦蟾",
        "content": "贞机澹少思，雅尚防多僻。\n揽葛犹不畏，劳形同处瘠。\n头焦讵是焚，背汗宁关炙。\n方欣见润础，那虞悲铄石。\n道与古人期，情难物外适。\n几怀朱邸绶，颇旷金门藉。\n清奥已萧萧，陈柯将槭槭。\n玉律诗调正，琼卮酒肠窄。\n衣桁袭中单，浴床抛下绤。\n黎侯寓于卫，六义非凡格。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十六"
        }
    },
    {
        "uuid": "67b4869a4d750c7ecf96a2a41892c53e",
        "title": "岳麓道林寺",
        "author": "韦蟾",
        "content": "石门迥接苍梧野，愁色阴深二妃寡。\n广殿崔嵬万壑间，暖日斜明螮蝀梁，湿烟散幂鸳鸯瓦。\n北方部落檀香塑，沈裴笔力斗雄壮，宋杜词源两风雅。\n他方居士来施斋，何时得与刘遗民，同入东林远公社。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十六"
        }
    },
    {
        "uuid": "4f1ed7f187e96d1a2db575a68d614e4c",
        "title": "上元三首",
        "author": "韦蟾",
        "content": "新正圆月夜，尤重看灯时。\n累塔嫌沙细，成文讶笔迟。\n归牛疑燧落，过雁误书迟。\n生惜兰膏烬，远为隔岁期。\n举烛光才起，挥毫势竞分。\n点时惊坠石，挑处接崩云。\n辞异秦丞相，铭非窦冠军。\n唯愁残焰落，逢玉亦俱焚。\n多宝神光动，生金瑞色浮。\n照人低入郭，伴月夜当楼。\n熏穴应无取，焚林固有求。\n夜阑陪玉帐，不见九枝留。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十六"
        }
    },
    {
        "uuid": "990e33d2e523d0efd1595be2e823e359",
        "title": "送卢潘尚书之灵武",
        "author": "韦蟾",
        "content": "贺兰山下果园成，塞北江南旧有名。\n水木万家朱户暗，却使六番诸子弟，马前不信是书生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十六"
        }
    },
    {
        "uuid": "b0dfe94a9be83e73e5f0de951c92e0ab",
        "title": "题僧壁",
        "author": "韦蟾",
        "content": "一竹横檐挂净巾，灶无烟火地无尘。\n剃头未必知心法，要且闲于名利人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十六"
        }
    },
    {
        "uuid": "03391352872a9076195cacf7c08568ee",
        "title": "长乐驿谑李汤给事题名",
        "author": "韦蟾",
        "content": "渭水秦川拂眼明，希仁何事寡诗情。\n只应学得虞姬婿，书字才能记姓名。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十六"
        }
    },
    {
        "uuid": "def70576c5991af5d906564d421c5779",
        "title": "句",
        "author": "韦蟾",
        "content": "争挥钩弋手，竞耸踏摇身。\n伤颊讵关舞，捧心非效嚬。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十六"
        }
    },
    {
        "uuid": "a1cc66e7f5c3f1431c0ad36b366afc10",
        "title": "嘲李玚题名",
        "author": "韦蟾",
        "content": "渭水秦山照眼明，希仁何事寡诗情。\n只因学得虞姬婿，书字才能记姓名。",
        "dynasty": "唐",
        "collection_info": {
            "collection": "御定全唐诗",
            "volume": "卷八百七十"
        }
    }
]