[
    {
        "uuid": "0ca2acd32888911fd94aadbc7f5a4ae6",
        "title": "八月五日中部官舍读唐历天宝已来追怆故事",
        "author": "舒元舆",
        "content": "将寻国朝事，静读柳芳历。\n八月日之五，开卷忽感激。\n正当天宝末，抚事坐追惜。\n仰思圣明帝，贻祸在肘腋。\n杨李盗吏权，贪残日狼籍。\n燕戎伺其便，百万奋长戟。\n两河连烟尘，二京成瓦砾。\n生人死欲尽，揳业犹不息。\n肃宗传宝图，寇难连年击。\n天地方开泰，铸鼎成继述。\n万国哭龙衮，悲思动蛮[貊]。\n自此千秋节，不復动金石。\n悲风扬霜天，繐帷冷尘席。\n零落太平老，东西乱离客。\n往往为余言，呜咽泪双滴。\n况当近塞地，哀吹起边笛。\n抚几观陈文，使我心不怿。\n花萼笑繁华，温泉树容碧。\n霓裳烟云尽，梨园风雨隔。\n露囊与金镜，东逝惊波溺。\n昔闻欢娱事，今日成惨戚。\n神仙不可求，劒玺苔文积。\n万古长恨端，萧萧泰陵陌。",
        "dynasty": "唐",
        "collection_info": null
    },
    {
        "uuid": "0adc94d958fe6bada976a0b754f52973",
        "title": "坊州按狱",
        "author": "舒元舆",
        "content": "中部接戎塞，顽山四周遭。\n风冷木长瘦，石硗人亦劳。\n牧守苟怀仁，痒之时为搔。\n其爱如赤子，始得无啼号。\n奈何贪狼心，润屋沈脂膏。\n攫搏如猛虎，吞噬若狂獒。\n山秃逾高采，水穷益深捞。\n龟鱼即绝迹，鹿兔无遗毛。\n氓苦税外缗，吏忧笑中刀。\n大君明四目，烛之洞秋毫。\n眷兹一州命，虑齐坠波涛。\n临轩诏小臣，汝往穷贪饕。\n分明举公法，为我缓穷骚。\n小臣诚小心，奉命如煎熬。\n饮冰不待夕，驱马凌晨皋。\n及此督簿书，游词出狴牢。\n门墙见狼狈，案牍闻腥臊。\n探情与之言，变态如姦猱。\n真非既巧饰，僞意乃深韬。\n去恶犹农夫，稂莠须耘耨。\n恢恢布疎网，罪者何由逃。\n自顾孱钝姿，利器非能操。\n六旬始归奏，霜落秋原蒿。\n寄谢守土臣，努力清郡曹。\n须知听甚卑，勿谓天之高。",
        "dynasty": "唐",
        "collection_info": null
    },
    {
        "uuid": "09d4a08831dd699dcc540645c919098f",
        "title": "桥山怀古",
        "author": "舒元舆",
        "content": "轩辕厌代千万秋，渌波浩荡东南流。\n今来古往无不死，独有天地长悠悠。\n我乘驿骑到中部，古闻此地为渠搜。\n桥山突兀在其左，荒榛交鏁寒风愁。\n神仙天下亦如此，况我戚促同蜉蝣。\n谁言衣冠葬其下，不见弓劒何人收。\n哀喧呌笑牧童戏，阴天月落狐狸游。\n却思皇坟立人极，车轮马迹无不周。\n洞庭张乐降玄鹤，涿鹿大战摧蚩尤。\n知勇神天不自大，风后力牧输长筹。\n襄城迷路问童子，帝乡归去无人留。\n崆峒求道失遗迹，荆山铸鼎余荒丘。\n君不见黄龙飞去山下路，断髯成草风飕飕。",
        "dynasty": "唐",
        "collection_info": null
    },
    {
        "uuid": "6fca3f012cd46d2a09ad319681d6b494",
        "title": "坊州按狱苏氏庄记室二贤自鄜州走马相访留连数日发后独坐寂寞因成诗寄之",
        "author": "舒元舆",
        "content": "十年一相见，世俗信多岐。\n云雨易分散，山川长间之。\n我衔凤阙恩，按狱桥山陲。\n君在龙骧府，掌奏羽檄词。\n相去百余里，魂梦自相驰。\n形容在胸臆，书札通相思。\n烦君爱我深，轻车忽载脂。\n塞门秋色老，霜气方凝姿。\n此地少平川，冈阜相参差。\n谁知路非远，行者多云疲。\n君能犯劲风，信宿凌欹危。\n情亲不自倦，下马开双眉。\n相对坐沉吟，屈指惊岁时。\n万事且莫问，一杯欣共持。\n阳乌忽西倾，明蟾挂高枝。\n卷帘引瑶玉，灭烛临霜墀。\n中庭有疎芦，淅淅闻风吹。\n长河卷云色，凝碧无瑕疵。\n一言开我怀，旷然澹希夷。\n悠悠夜方永，冷思偏相宜。\n眉睫无他人，与君闲解题。\n陶然叩寂寞，更请吟清诗。\n得意且忘言，何况竹与丝。\n顷刻过三夕，起坐轻四肢。\n明朝告行去，惨然还别离。\n出门送君去，君马扬金羁。\n迴来坐空堂，寂寞无人知。",
        "dynasty": "唐",
        "collection_info": null
    },
    {
        "uuid": "3f7344ec54c173263f4b6d1c07634def",
        "title": "履春冰",
        "author": "舒元舆",
        "content": "投迹清冰上，凝光动早春。\n兢兢愁陷履，步步怯移身。\n鸟照微生水，狐听或过人。\n细迁形外影，轻蹑镜中轮。\n咫尺忧偏远，危疑惧已频。\n愿坚容足分，莫使独惊神。",
        "dynasty": "唐",
        "collection_info": null
    },
    {
        "uuid": "b041d1008d3e7be22e4c74cf177c808e",
        "title": "赠李翱",
        "author": "舒元舆",
        "content": "湘江舞罢忽成悲，便脱蛮靴出绛帷。\n谁是蔡邕琴酒客，魏公怀旧嫁文姬。",
        "dynasty": "唐",
        "collection_info": null
    },
    {
        "uuid": "5b8a61957941d502d8aec8fb125588aa",
        "title": "题李阳冰玉箸篆词",
        "author": "舒元舆",
        "content": "斯去千年，冰生唐时。\n冰復去矣，后来者谁。\n后千年有人，谁来待之。\n后千年无人，篆止于斯。\n呜呼主人，为吾宝之。",
        "dynasty": "唐",
        "collection_info": null
    },
    {
        "uuid": "ce9ac6d5d75008ae8c40c6eb0f62b144",
        "title": "八月五日中部官舍读唐历天宝已来追怆故事",
        "author": "舒元舆",
        "content": "将寻国朝事，静读柳芳历。\n八月日之五，开卷忽感激。\n正当天宝末，抚事坐追惜。\n仰思圣明帝，贻祸在肘腋。\n杨李盗吏权，贪残日狼藉。\n燕戎伺其便，百万奋长戟。\n两河连烟尘，二京成瓦砾。\n生人死欲尽，揳业犹不息。\n肃宗传宝图，寇难连年击。\n天地方开泰，铸鼎成继述。\n万国哭龙衮，悲思动蛮貊。\n自此千秋节，不復动金石。\n悲风扬霜天，繐帷冷尘席。\n零落太平老，东西乱离客。\n往往为余言，呜咽泪双滴。\n况当近塞地，哀吹起边笛。\n抚几观陈文，使我心不怿。\n花萼笑繁华，温泉树容碧。\n霓裳烟云尽，梨园风雨隔。\n露囊与金镜，东逝惊波溺。\n昔闻欢娱事，今日成惨戚。\n神仙不可求，剑玺苔文积。\n万古长恨端，萧萧泰陵陌。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十九"
        }
    },
    {
        "uuid": "ce6b73df97b25928dee0e7a6c38ccad8",
        "title": "坊州按狱",
        "author": "舒元舆",
        "content": "中部接戎塞，顽山四周遭。\n风冷木长瘦，石硗人亦劳。\n牧守苟怀仁，痒之时为搔。\n其爱如赤子，始得无啼号。\n奈何贪狼心，润屋沉脂膏。\n攫搏如猛虎，吞噬若狂獒。\n山秃逾高采，水穷益深捞。\n龟鱼既绝迹，鹿兔无遗毛。\n氓苦税外缗，吏忧笑中刀。\n大君明四目，烛之洞秋毫。\n眷兹一州命，虑齐坠波涛。\n临轩诏小臣，汝往穷贪饕。\n分明举公法，为我缓穷骚。\n小臣诚小心，奉命如煎熬。\n饮冰不待夕，驱马凌晨皋。\n及此督簿书，游词出狴牢。\n门墙见狼狈，案牍闻腥臊。\n探情与之言，变态如奸猱。\n真非既巧饰，伪意乃深韬。\n去恶犹农夫，稂莠须耘耨。\n恢恢布疏网，罪者何由逃。\n自顾孱钝姿，利器非能操。\n六旬始归奏，霜落秋原蒿。\n寄谢守土臣，努力清郡曹。\n须知所甚卑，勿谓天之高。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十九"
        }
    },
    {
        "uuid": "eac05c425955b2dc9bfba3ec369ab886",
        "title": "桥山怀古",
        "author": "舒元舆",
        "content": "轩辕厌代千万秋，渌波浩荡东南流。\n今来古往无不死，桥山突兀在其左，荒榛交锁寒风愁。\n神仙天下亦如此，哀喧叫笑牧童戏，阴天月落狐狸游。\n却思皇坟立人极，知勇神天不自大，风后力牧输长筹。\n襄城迷路问童子，君不见黄龙飞去山下路，断髯成草风飕飕。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十九"
        }
    },
    {
        "uuid": "f1d2f739e93c1d961ea0a5350fd9fb26",
        "title": "坊州按狱苏氏庄记室二贤自鄜州走马相访留连数日发后独坐寂寞因成诗寄之",
        "author": "舒元舆",
        "content": "十年一相见，世俗信多岐。\n云雨易分散，山川长间之。\n我衔凤阙恩，按狱桥山陲。\n君在龙骧府，掌奏羽檄词。\n相去百余裏，魂梦自相驰。\n形容在胸臆，书札通相思。\n烦君爱我深，轻车忽载脂。\n塞门秋色老，霜气方凝姿。\n此地少平川，冈阜相参差。\n谁知路非远，行者多云疲。\n君能犯劲风，信宿凌欹危。\n情亲不自倦，下马开双眉。\n相对坐沉吟，屈指惊岁时。\n万事且莫问，一杯欣共持。\n阳乌忽西倾，明蟾挂高枝。\n捲帘引瑶玉，灭烛临霜墀。\n中庭有疏芦，淅淅闻风吹。\n长河卷云色，凝碧无瑕疵。\n一言开我怀，旷然澹希夷。\n悠悠夜方永，冷思偏相宜。\n眉睫无他人，与君闲解题。\n陶然叩寂寞，再请吟清诗。\n得意且忘言，何况竹与丝。\n顷刻过三夕，起坐轻四肢。\n明朝告行去，惨然还别离。\n出门送君去，君马扬金羁。\n回来坐空堂，寂寞无人知。\n重重碧云合，何处寻佳期。",
        "dynasty": "唐",
        "collection_info": {
            "collection": "御定全唐诗",
            "volume": "卷四百八十九"
        }
    },
    {
        "uuid": "cdd0aeee7af8be73cd301b586d899564",
        "title": "题李阳冰玉箸篆词",
        "author": "舒元舆",
        "content": "斯去千年，冰生唐时。\n冰复去矣，后来者谁？后千年有人，谁能待之。\n后千年无人，篆止于斯。\n呜呼主人，为吾宝之。",
        "dynasty": "唐",
        "collection_info": {
            "collection": "御定全唐诗",
            "volume": "卷八百七十三"
        }
    }
]