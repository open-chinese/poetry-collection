[
    {
        "uuid": "e11c674eb848e96943f41affc9018e18",
        "title": "澹山岩",
        "author": "文子璋",
        "content": "舟舣澹岩前，岩扃不记年。\n台高先得月，石透可通天。\n洞古依禅剎，碑残纪昔贤。\n胜游回首望，林麓云烟。",
        "dynasty": "宋",
        "collection_info": null
    },
    {
        "uuid": "7cccbd24c28aa6f3026d1cffb1e84f4b",
        "title": "浯溪",
        "author": "文子璋",
        "content": "漫郎直笔老文太师□字尤卓荦。\n天然二妙刻苍崖，墨本传来重和璞。\n三年流客居潇嶷，甚欲一来观此碑。\n尽被前贤刚说破，手磨苔刻难为辞。\n为子从来止于孝，古以敝屣匹天下。\n神武妖氛清，南内凄凉泪血洒。\n一时大业中兴唐，万世□虎狼。\n从今罪案休拈起，祇挹□与元郎。",
        "dynasty": "宋",
        "collection_info": null
    }
]