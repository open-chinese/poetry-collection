[
    {
        "title": "赠佛印禅师",
        "author": "韩宗古",
        "content": "云居古道场，缥缈若化土。\n西有卧龙洞，传闻结庵住。\n晓日射寒岩，翠光入窗户。",
        "dynasty": "宋",
        "collection_info": null
    },
    {
        "title": "送程给事知越州",
        "author": "韩宗古",
        "content": "东渡吴江景气清，拂云楼阁会稽城。\n乍辞青琐双旌拥，重驾朱轓驷马迎。\n应笑买臣夸郡邸，还同严助厌承明。\n茂林修竹山阴地，何日陪公载酒行。",
        "dynasty": "宋",
        "collection_info": null
    }
]