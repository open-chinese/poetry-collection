[
    {
        "uuid": "6b5abeba43c6d13244c951e40c6e14cc",
        "title": "偈",
        "author": "处真",
        "content": "一片凝然光灿烂，拟意追寻卒难见。\n炳（一作「瞥」）然掷（一作「撞」）着豁人情，大事分明皆总（一作「揔成」）办。\n是（一作「实」）快活，无繫绊，万两黄金终不换。\n任地千圣出头来，从（一作「揔」）是向渠影中现。\n（见《景德传灯录》卷二十。\n注「一作」者，为《五灯会元》卷十三之异文）。",
        "dynasty": "唐",
        "collection_info": null
    }
]