[
    {
        "uuid": "7d441fb3fcb66d741faef4464c7ebb4a",
        "title": "皎皎吟",
        "author": "朱岩伯",
        "content": "皎皎天心月，影落寒潭水。\n虽落寒潭水，照人千万里。\n皎皎机上丝，忽落淤泥底。\n一落淤泥底，河水不可洗。\n愿君作明月，晴阴不妨缺。\n莫作淤泥丝，客子徒伤悲。\n人心皎皎莫自欺。",
        "dynasty": "宋",
        "collection_info": null
    },
    {
        "uuid": "fe0fc45b8b74dbf20eb16b4a3dfcc06f",
        "title": "书延福寺壁",
        "author": "朱岩伯",
        "content": "双瀑飞来古寺西，月萝烟草久湮迷。\n自从吾辈经行后，便觉他山索价低。\n老去合为三径计，就中聊借一枝栖。\n石崖大有穿磨所，从与新诗着处题。",
        "dynasty": "宋",
        "collection_info": null
    }
]