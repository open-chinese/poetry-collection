[
    {
        "uuid": "96e36c2b146caa80e3b9d36e8a88c7e9",
        "title": "浣溪沙 潇洒梧桐几度秋",
        "author": "韩准",
        "content": "潇洒梧桐几度秋。\n凤凰飞去旧山幽。\n风景不殊人物换，恨悠悠。\n衰草远从烟际合，夕阳空趁水西流。\n恰好凭楼便回首，怕生愁。",
        "dynasty": "宋",
        "collection_info": null
    },
    {
        "uuid": "9a93d1a373e22ba518f3a7f60d836a84",
        "title": "九月梨花",
        "author": "韩准",
        "content": "粉腻迷春月满枝，误随秋日弄芳菲。\n料应潜作春宵梦，刚被西风不放归。",
        "dynasty": "宋",
        "collection_info": null
    }
]