[
    {
        "title": "相和歌辞 江南曲",
        "author": "宋之问",
        "content": "妾住越城南，离居不自堪。\n采花惊曙鸟，摘叶餧春蚕。\n懒结茱萸带，愁安玳瑁簪。\n侍臣消瘦尽，日暮碧江潭。",
        "dynasty": "唐",
        "collection_info": null
    },
    {
        "title": "相和歌辞 王子乔",
        "author": "宋之问",
        "content": "王子乔，爱神仙，七月七日上宾天。\n白虎摇瑟凤吹笙，乘骑云气吸日精。\n吸日精，长不归，遗庙今在而人非。\n空望山头草，草露湿君衣。",
        "dynasty": "唐",
        "collection_info": null
    },
    {
        "title": "琴曲歌辞 绿竹引",
        "author": "宋之问",
        "content": "青溪绿潭潭水侧，修竹婵娟同一色。\n徒生仙实凤不游，老死空山人讵识。\n妙年秉愿逃俗纷，归卧嵩丘弄白云。",
        "dynasty": "唐",
        "collection_info": null
    },
    {
        "title": "息夫人",
        "author": "宋之问",
        "content": "可怜楚破息，肠断息夫人。\n仍为泉下骨，不作楚王嫔。\n楚王宠莫盛，息君情更亲。\n情亲怨生别，一朝俱杀身。",
        "dynasty": "唐",
        "collection_info": null
    },
    {
        "title": "初到陆浑山庄",
        "author": "宋之问",
        "content": "授衣感穷节，策马凌伊关。\n归齐逸人趣，日觉秋琴闲。\n寒露衰北阜，夕阳破东山。\n浩歌步榛樾，栖鸟随我还。",
        "dynasty": "唐",
        "collection_info": null
    },
    {
        "title": "夜饮东亭",
        "author": "宋之问",
        "content": "春泉鸣大壑，皓月吐层岑。\n岑壑景色佳，慰我远游心。\n暗芳足幽气，惊栖多众音。\n高兴南山曲，长谣横素琴。",
        "dynasty": "唐",
        "collection_info": null
    },
    {
        "title": "芳树",
        "author": "宋之问",
        "content": "何地早芳菲，宛在长门殿。\n夭桃色若绶，秾李光如练。\n啼鸟弄花疎，游蜂饮香遍。\n叹息春风起，飘零君不见。",
        "dynasty": "唐",
        "collection_info": null
    },
    {
        "title": "送赵六贞固",
        "author": "宋之问",
        "content": "目断南浦云，心醉东郊柳。\n怨别此何时，春芳来已久。\n与君共时物，尽此盈樽酒。\n始愿今不从，春风恋携手。",
        "dynasty": "唐",
        "collection_info": null
    },
    {
        "title": "题张老松树",
        "author": "宋之问",
        "content": "岁晚东岩下，周顾何悽恻。\n日落西山阴，众草起寒色。\n中有乔松树，使我长叹息。\n百尺无寸枝，一生自孤直。",
        "dynasty": "唐",
        "collection_info": null
    },
    {
        "title": "别之望后独宿蓝田山庄",
        "author": "宋之问",
        "content": "鹡鸰有旧曲，调苦不成歌。\n自叹兄弟少，常嗟离别多。\n尔寻北京路，予卧南山阿。\n泉晚更幽咽，云秋尚嵯峨。\n药栏听蝉噪，书幌见禽过。\n愁至愿甘寝，其如乡梦何。",
        "dynasty": "唐",
        "collection_info": null
    },
    {
        "title": "浣纱篇赠陆上人",
        "author": "宋之问",
        "content": "越女颜如花，越王闻浣纱。\n国微不自宠，献作吴宫娃。\n山薮半潜匿，苎萝更蒙遮。\n一行霸句践，再笑倾夫差。\n艳色夺人目，斆嚬亦相夸。\n一朝还旧都，靓粧寻若耶。\n鸟惊入松网，鱼畏沈荷花。\n始觉冶容妄，方悟羣心邪。\n钦子秉幽意，世人共称嗟。\n愿言托君怀，倘类蓬生麻。\n家住雷门曲，高阁凌飞霞。\n淋漓翠羽帐，旖旎采云军。\n春风艳楚舞，秋月缠胡笳。\n自昔专娇爱，袭玩唯矜奢。\n达本知空寂，弃彼犹泥沙。\n永割偏执性，自长熏修芽。\n携妾不障道，来止妾西家。",
        "dynasty": "唐",
        "collection_info": null
    },
    {
        "title": "雨从箕山来",
        "author": "宋之问",
        "content": "雨从箕山来，倏与飘风度。\n晴明西峰日，绿缛南溪树。\n此时客精庐，幸蒙真僧顾。\n深入清净理，妙断往来趣。\n意得两契如，言尽共忘喻。\n观花寂不动，闻鸟悬可悟。\n向夕闻天香，淹留不能去。",
        "dynasty": "唐",
        "collection_info": null
    },
    {
        "title": "初至崖口",
        "author": "宋之问",
        "content": "崖口众山断，嵚崟耸天壁。\n气衝落日红，影入春潭碧。\n锦缋织苔藓，丹青画松石。\n水禽泛容与，岩花飞的皪。\n微路从此深，我来限于役。\n惆怅情未已，羣峰暗将夕。",
        "dynasty": "唐",
        "collection_info": null
    },
    {
        "title": "自湘源至潭州衡山县",
        "author": "宋之问",
        "content": "浮湘沿迅湍，逗浦凝远盼。\n渐见江势阔，行嗟水流漫。\n赤岸杂云霞，绿竹缘溪涧。\n向背羣山转，应接良景晏。\n沓障连夜猿，平沙覆阳雁。\n纷吾望阙客，归桡速已惯。\n中道方泝洄，迟念自兹撰。\n赖欣衡阳美，持以蠲忧患。",
        "dynasty": "唐",
        "collection_info": null
    },
    {
        "title": "入崖口五渡寄李适",
        "author": "宋之问",
        "content": "抱琴登绝壑，伐木泝清川。\n路极意谓尽，势回趣转绵。\n人远草木秀，山深云景鲜。\n余负海峤情，自昔微尚然。\n弥旷十余载，今来宛仍前。\n未窥仙源极，独进野人船。\n时攀乳窦憩，屡薄天窗眠。\n夜弦响松月，朝楫弄苔泉。\n因冥象外理，永谢区中缘。\n碧潭可遗老，丹砂堪学仙。\n莫使驰光暮，空令归鹤怜。",
        "dynasty": "唐",
        "collection_info": null
    },
    {
        "title": "洞庭湖",
        "author": "宋之问",
        "content": "地尽天水合，朝及洞庭湖。\n初日当中涌，莫辨东西隅。\n晶耀目何在，滢荧心欲无。\n灵光晏海若，游气耿天吴。\n张乐轩皇至，征苗夏禹徂。\n楚臣悲落叶，尧女泣苍梧。\n野积九江润，山通五岳图。\n风恬鱼自跃，云夕雁相呼。\n独此临泛漾，浩将人代殊。\n永言洗氛浊，卒岁为清娱。\n要使功成退，徒劳越大夫。",
        "dynasty": "唐",
        "collection_info": null
    },
    {
        "title": "景龙四年春祠海",
        "author": "宋之问",
        "content": "肃事祠春溟，宵斋洗蒙虑。\n鸡鸣见日出，鹭下惊涛鹜。\n地阔八荒近，天回百川澍。\n筵端接空曲，目外唯雰雾。\n暖气物象来，周游晦明互。\n致牲匪玄享，禋涤期灵煦。\n的的波际禽，沄沄岛间树。\n安期今何在，方丈蔑寻路。\n仙事与世隔，冥搜徒已屡。\n四明背羣山，遗老莫辨处。\n抚中良自慨，弱龄忝恩遇。\n三入文史林，两拜神仙署。\n虽叹出关远，始知临海趣。\n赏来空自多，理胜孰能喻。\n留楫竟何待，徙倚忽云暮。",
        "dynasty": "唐",
        "collection_info": null
    },
    {
        "title": "温泉庄卧病寄杨七炯",
        "author": "宋之问",
        "content": "移疾卧兹岭，寥寥倦幽独。\n赖有嵩丘山，高枕长在目。\n兹山栖灵异，朝夜翳云族。\n是日蒙雨晴，返景入岩谷。\n幂幂涧畔草，青青山下木。\n此意方无穷，环顾怅林麓。\n伊洛何悠漫，川原信重复。\n夏余鸟兽蕃，秋末禾黍熟。\n秉愿守樊圃，归闲欣艺牧。\n惜无载酒人，徒把凉泉掬。",
        "dynasty": "唐",
        "collection_info": null
    },
    {
        "title": "荅田征君",
        "author": "宋之问",
        "content": "家临清溪水，溪水绕盘石。\n绿萝四面垂，褭褭百余尺。\n风泉度丝管，苔藓铺茵席。\n传闻颍阳人，霞外漱灵液。\n忽枉岩中翰，吟望朝復夕。\n何当遂远游，物色候逋客。",
        "dynasty": "唐",
        "collection_info": null
    },
    {
        "title": "自衡阳至韶州谒能禅师",
        "author": "宋之问",
        "content": "谪居窜炎壑，孤帆淼不繫。\n别家万里余，流目三春际。\n猿啼山馆晓，虹饮江皐霁。\n湘岸竹泉幽，衡峯石囷闭。\n岭嶂穷攀越，风涛极沿济。\n吾师在韶阳，欣此得躬诣。\n洗虑宾空寂，焚香结精誓。\n愿以有漏躯，聿熏无生慧。\n物用益冲旷，心源日闲细。\n伊我获此途，游道回晚计。\n宗师信舍法，摈落文史艺。\n坐禅罗浮中，寻异穷海裔。\n何辞御魑魅，自可乘炎疠。\n回首望旧乡，云林浩亏蔽。\n不作离别苦，归期多年岁。",
        "dynasty": "唐",
        "collection_info": null
    },
    {
        "title": "见南山夕阳召监师不至",
        "author": "宋之问",
        "content": "夕阳黯晴碧，山翠互明灭。\n此中意无限，要与开士说。\n徒郁仲举思，讵迴道林辙。\n孤兴欲待谁，待此湖上月。",
        "dynasty": "唐",
        "collection_info": null
    },
    {
        "title": "游法华寺",
        "author": "宋之问",
        "content": "薄游京都日，遥羡稽山名。\n分刺江海郡，朅来征素情。\n松露洗心眷，象筵敷念诚。\n薄云界青嶂，皎日鶱朱甍。\n苔涧深不测，竹房闲且清。\n感真六象见，垂兆二𪅝鸣。\n古今信灵迹，中州莫与京。\n林巘永栖业，岂伊佐一生。\n浮悟虽已久，事试去来成。\n观念幸相续，庶几最后明。",
        "dynasty": "唐",
        "collection_info": null
    },
    {
        "title": "宿云门寺",
        "author": "宋之问",
        "content": "云门若邪裏，泛鹢路纔通。\n夤缘绿篠岸，遂得青莲宫。\n天香众壑满，夜梵前山空。\n漾漾潭际月，飔飗杉上风。\n兹焉多嘉遯，数子今莫同。\n凤归慨处士，鹿化闻仙公。\n樵路郑州北，举井阿岩东。\n永夜岂云寐，曙华忽葱茏。\n谷鸟啭尚涩，源桃惊未红。\n再来期春暮，当造林端穷。\n庶几踪谢客，开山投剡中。",
        "dynasty": "唐",
        "collection_info": null
    },
    {
        "title": "春湖古意",
        "author": "宋之问",
        "content": "院梅发向尺，园鸟復成曲。\n落日游南湖，果掷颜如玉。\n含情不得语，转盼知所属。\n惆怅未可归，宁关须采菉。",
        "dynasty": "唐",
        "collection_info": null
    },
    {
        "title": "游陆浑南山自歇马岭到枫香林以诗代书荅李舍人适",
        "author": "宋之问",
        "content": "晨登歇马岭，遥望伏牛山。\n孤出羣峰首，熊熊元气间。\n太和亦崔嵬，石扇横闪倏。\n细岑互攒倚，浮巘竞奔蹙。\n白云遥入怀，青霭近可掬。\n徒寻灵异迹，周顾惬心目。\n晨拂鸟路行，暮投人烟宿。\n稉稻远弥秀，栗芋秋新熟。\n石髓非一岩，药苗乃万族。\n间关踏云雨，缭绕缘水木。\n西见商山芝，南到楚乡竹。\n楚竹幽且深，半杂枫香林。\n浩歌清潭曲，寄尔桃源心。",
        "dynasty": "唐",
        "collection_info": null
    },
    {
        "title": "早发大庾岭",
        "author": "宋之问",
        "content": "晨跻大庾险，驿鞍驰復息。\n雾露昼未开，浩途不可测。\n嵥起华夷界，信为造化力。\n歇鞍问徒旅，乡关在西北。\n出门怨别家，登岭恨辞国。\n自惟勖忠孝，斯罪懵所得。\n皇明颇照洗，延议日纷惑。\n兄弟远沦居，妻子成异域。\n羽翮伤已毁，童幼怜未识。\n踌蹰恋北顾，亭午晞霁色。\n春暖阴梅花，瘴回阳鸟翼。\n含沙缘涧聚，吻草依林植。\n适蛮悲疾首，怀巩泪沾臆。\n感谢鹓鹭朝，勤修魑魅职。\n生还倘非远，誓拟酬恩德。",
        "dynasty": "唐",
        "collection_info": null
    },
    {
        "title": "自洪府舟行直书其事",
        "author": "宋之问",
        "content": "仲春辞国门，畏途横万里。\n越淮乘楚嶂，造江泛吴汜。\n严程无休隙，日夜涉风水。\n昔闻垂堂言，将诫千金子。\n问余何奇剥，迁窜极炎鄙。\n揆己道德余，幼闻虚白旨。\n贵身贱外物，抗迹远尘轨。\n朝游伊水湄，夕卧箕山趾。\n妙年拙自晦，皎洁弄文史。\n谬辱紫泥书，挥翰青云裏。\n事往每增伤，宠来常誓止。\n铭骨怀报称，逆鳞让金紫。\n安位衅潜构，退耕祸犹起。\n栖岩实吾策，触藩诚内耻。\n济济同时人，台庭鸣劒履。\n愚以卑自衞，兀坐去沈滓。\n迨兹理已极，窃位申知己。\n羣议负宿心，获戾光华始。\n黄金忽销铄，素业坐沦毁。\n浩叹诬平生，何独恋枌梓。\n浦树浮郁郁，皐兰覆靡靡。\n百越去魂断，九疑望心死。\n未尽匡阜游，远欣罗浮美。\n周旋本师训，佩服无生理。\n异国多灵仙，幽探忘年纪。\n敝庐嵩山下，空谷茂兰芷。\n悠悠南溟远，采掇长已矣。",
        "dynasty": "唐",
        "collection_info": null
    },
    {
        "title": "下桂江县黎壁",
        "author": "宋之问",
        "content": "放溜觌前溆，连山分上干。\n江回云壁转，天小雾峯攒。\n吼沫跳急浪，合流环峻滩。\n欹离出漩划，缭绕避涡盘。\n舟子怯桂水，最言斯路难。\n吾生抱忠信，吟啸自安闲。\n旦别已千岁，夜愁劳万端。\n企予见夜月，委曲破林峦。\n潭旷竹烟尽，洲香橘露团。\n岂傲夙所好，对之与俱欢。\n思君罢琴酌，泣此夜漫漫。",
        "dynasty": "唐",
        "collection_info": null
    },
    {
        "title": "奉使嵩山途经缑岭",
        "author": "宋之问",
        "content": "侵星发洛城，城中歌吹声。\n毕景至缑岭，岭上烟霞生。\n草树饶野意，山川多古情。\n大隐德所薄，归来可退耕。",
        "dynasty": "唐",
        "collection_info": null
    },
    {
        "title": "伤王七秘书监寄呈扬州陆长史通简府僚广陵以广好事",
        "author": "宋之问",
        "content": "王氏贵先宗，衡门栖道风。\n传心晤有物，秉化游无穷。\n学奥九流异，机玄三语同。\n书乃墨场绝，文称词伯雄。\n白屋藩魏主，苍生期谢公。\n一祗贤良诏，遂谒承明宫。\n补衮望奚塞，尊儒位未充。\n罢官七门裏，归老一丘中。\n尝忝长者辙，微言私谓通。\n我行会稽郡，路出广陵东。\n物在人已矣，都疑淮海空。",
        "dynasty": "唐",
        "collection_info": null
    },
    {
        "title": "使至嵩山寻杜四不遇慨然復伤田洗马韩观主因以题壁赠杜侯杜四",
        "author": "宋之问",
        "content": "洛桥瞻太室，期子在云烟。\n归来不相见，孤赏弄寒泉。\n与君阔松石，于兹二十年。\n田公谢昭世，韩子秘幽埏。\n忆昔同携手，山栖接二贤。\n笙歌入玄地，诗酒坐寥天。\n旧友悉零落，罢琴私自怜。\n逝者非药误，餐霞意可全。\n为余理还策，相与事灵仙。",
        "dynasty": "唐",
        "collection_info": null
    },
    {
        "title": "翫郡斋海榴",
        "author": "宋之问",
        "content": "泽国韶气早，开帘延霁天。\n野禽宵未啭，山蜚昼仍眠。\n目兹海榴发，列暎岩楹前。\n熠爚御风静，葳蕤含景鲜。\n清晨绿堪佩，亭午丹欲然。\n昔忝金闺籍，尝见玉池莲。\n未若宗族地，更逢荣耀全。\n南金虽自贵，贺赏讵能迁。\n抚躬万里绝，岂染一朝妍。\n徒缘滞遐郡，常是惜流年。\n越俗鄙章甫，扪心空自怜。",
        "dynasty": "唐",
        "collection_info": null
    },
    {
        "title": "长安路",
        "author": "宋之问",
        "content": "秦地平如掌，层城出云汉。\n楼阁九衢春，车马千门旦。\n绿柳开復合，红尘聚还散。\n日晚鬬鸡场，经过狭斜看。",
        "dynasty": "唐",
        "collection_info": null
    },
    {
        "title": "折杨柳",
        "author": "宋之问",
        "content": "玉树朝日映，罗帐春风吹。\n拭泪攀杨柳，长条宛地垂。\n白花飞历乱，黄鸟思参差。\n妾自肝肠断，傍人那得知。",
        "dynasty": "唐",
        "collection_info": null
    },
    {
        "title": "有所思",
        "author": "宋之问",
        "content": "君子事行役，再空芳岁期。\n美人旷遥伫，万里浮云思。\n园桃绽红艳，郊叶柔绿滋。\n坐看长夏晚，秋月生罗帷。",
        "dynasty": "唐",
        "collection_info": null
    },
    {
        "title": "军中人日登高赠房明府",
        "author": "宋之问",
        "content": "幽郊昨夜阴风断，顿觉朝来阳吹暖。\n泾水桥南柳欲黄，杜陵城北花应满。\n长安昨夜寄春衣，短翮登兹一望归。\n闻道凯旋乘骑入，看君走马见芳菲。",
        "dynasty": "唐",
        "collection_info": null
    },
    {
        "title": "寒食还陆浑别业",
        "author": "宋之问",
        "content": "洛阳城裏花如雪，陆浑山中今始发。\n旦别河桥杨柳风，夕卧伊川桃李月。\n伊川桃李正芳新，寒食山中酒復春。\n野老不知尧舜力，酣歌一曲太平人。",
        "dynasty": "唐",
        "collection_info": null
    },
    {
        "title": "寒食江州满塘驿",
        "author": "宋之问",
        "content": "去年上巳洛桥边，今年寒食庐山曲。\n遥怜巩树花应满，復见吴洲草新绿。\n吴洲春草兰杜芳，感物思归怀故乡。\n驿骑明朝宿何处？猿声今夜断君肠。",
        "dynasty": "唐",
        "collection_info": null
    },
    {
        "title": "至端州驿见杜五审言沈三佺期阎五朝隐王二无竞题壁慨然成咏",
        "author": "宋之问",
        "content": "逐臣北地承严谴，谓到南中每相见。\n岂意南中岐路多，千山万水分乡县。\n云摇雨散各翻飞，海阔天长音信稀。\n处处山川同瘴疠，自怜能得几人归。",
        "dynasty": "唐",
        "collection_info": null
    },
    {
        "title": "绿竹引",
        "author": "宋之问",
        "content": "青溪绿潭潭水侧，修竹婵娟同一色。\n徒生僊实凤不游，老死空山人讵识。\n妙年秉愿逃俗纷，归卧嵩丘弄白云。\n含情傲睨慰心目，何可一日无此君。",
        "dynasty": "唐",
        "collection_info": null
    },
    {
        "title": "明河篇",
        "author": "宋之问",
        "content": "八月凉风天气晶，万里无云河汉明。\n昏见南楼清且浅，晓落西山纵復横。\n洛阳城阙天中起，长河夜夜千门裏。\n复道连甍共蔽亏，画堂琼户特相宜。\n云母帐前初泛滥，水精帘外转逶迤。\n倬彼昭回如练白，復出东城接南陌。\n南陌征人去不归，谁家今夜捣寒衣。\n鸳鸯机上疎萤度，乌鹊桥边一雁飞。\n雁飞萤度愁难歇，坐见明河渐微没。\n已能舒卷任浮云，不惜光辉让流月。\n明河可望不可亲，愿得乘槎一问津。\n更将织女支机石，还访成都卖卜人。",
        "dynasty": "唐",
        "collection_info": null
    },
    {
        "title": "龙门应制",
        "author": "宋之问",
        "content": "宿雨霁氛埃，流云度城阙。\n河堤柳新翠，苑树花先发。\n洛阳花柳此时浓，山水楼台暎几重。\n羣公拂雾朝翔凤，天子乘春幸凿龙。\n凿龙近出王城外，羽从琳琅拥轩盖。\n云罕纔临御水桥，天衣已入香山会。\n山壁崭岩断復连，清流澄澈俯伊川。\n雁塔遥遥绿波上，星龛奕奕翠微边。\n层峦旧长千寻木，远壑初飞百丈泉。\n綵仗蜺旌遶香阁，下辇登高望河洛。\n东城宫阙拟昭回，南陌沟塍殊绮错。\n林下天香七宝台，山中春酒万年杯。\n微风一起祥花落，仙乐初鸣瑞鸟来。\n鸟来花落纷无已，称觞献寿烟霞裏。\n歌舞淹留景欲斜，石关犹驻五云车。\n鸟旗翼翼留芳草，龙骑骎骎暎晚花。\n千乘万骑銮舆出，水静山空严警跸。\n郊外喧喧引看人，倾都南望属车尘。\n嚣声引扬闻黄道，佳气周迴入紫宸。\n先王定鼎山河固，宝命乘周万物新。\n吾皇不事瑶池乐，时雨来观农扈春。",
        "dynasty": "唐",
        "collection_info": null
    },
    {
        "title": "初宿淮口",
        "author": "宋之问",
        "content": "孤舟汴河水，去国情无已。\n晚泊投楚乡，明月清淮裏。\n汴河东泻路穷兹，洛阳西顾日增悲。\n夜闻楚歌思欲断，况值淮南木落时。",
        "dynasty": "唐",
        "collection_info": null
    },
    {
        "title": "王子乔",
        "author": "宋之问",
        "content": "王子乔，爱神仙，七月七日上宾天。\n白虎摇瑟凤吹笙，乘骑云气吸日精。\n吸日精，长不归，遗庙今在而人非。\n空望山头草，草露湿人衣。",
        "dynasty": "唐",
        "collection_info": null
    },
    {
        "title": "放白鷴篇",
        "author": "宋之问",
        "content": "故人赠我绿绮琴，兼致白鷴鸟。\n琴是峄山桐，鸟出吴溪中。\n我心松石清霞裏，弄此幽弦不能已。\n我心河海白云垂，怜此珍禽空自知。\n着书晚下麒麟阁，幼稚骄痴候门乐。\n乃言物性不可违，白鷴愁慕刷毛衣。\n玉徽闭匣留为念，六翮开笼任尔飞。",
        "dynasty": "唐",
        "collection_info": null
    },
    {
        "title": "桂州三月三日",
        "author": "宋之问",
        "content": "代业京华裏，远投魑魅乡。\n登高望不极，云海四茫茫。\n伊昔承休盼，曾为人所羡。\n两朝赐颜色，二纪陪欢宴。\n昆明御宿侍龙媒，伊阙天泉復几回。\n西夏黄河水心劒，东周清洛羽觞杯。\n苑中落花扫还合，河畔垂杨拨不开。\n千春万寿多行乐，柏梁和歌攀睿作。\n赐金分帛奉恩辉，风举云摇入紫微。\n晨趋北阙鸣珂至，夜出南宫把烛归。\n载笔儒林多岁月，幞被文昌佐吴越。\n越中山海高且深，兴来无处不登临。\n永和九年刺海郡，暮春三月醉山阴。\n愚谓嬉游长似昔，不言流寓歘成今。\n始安繁华旧风俗，帐饮倾城沸江曲。\n主人丝管清且悲，客子肝肠断还续。\n荔浦蘅皐万里余，洛阳音信绝能疎。\n故园今日应愁思，曲水何能更祓除。\n逐伴谁怜合浦叶，思归岂食桂江鱼。\n不求汉使金囊赠，愿得佳人锦字书。",
        "dynasty": "唐",
        "collection_info": null
    },
    {
        "title": "下山歌",
        "author": "宋之问",
        "content": "下嵩山兮多所思，携佳人兮步迟迟。\n松间明月长如此，君再游兮復何时。",
        "dynasty": "唐",
        "collection_info": null
    },
    {
        "title": "冬宵引赠司马承祯",
        "author": "宋之问",
        "content": "河有冰兮山有雪，北户墐兮行人绝。\n独坐山中兮对松月，怀美人兮屡盈缺。\n明月的的寒潭中，青松幽幽吟劲风。\n此情不向俗人说，爱而不见恨无穷。",
        "dynasty": "唐",
        "collection_info": null
    },
    {
        "title": "高山引",
        "author": "宋之问",
        "content": "攀云窈窕兮上跻悬峰，长路浩浩兮此去何从。\n水一曲兮肠一曲，山一重兮悲一重。\n松槚邈已远，友于何日逢？\n况满室兮童稚，攒众虑于心胷。\n天高难诉兮远负明德，却望咸京兮挥涕龙钟。",
        "dynasty": "唐",
        "collection_info": null
    },
    {
        "title": "嵩山天门歌",
        "author": "宋之问",
        "content": "登天门兮坐盘石之磷𥒘，前漎漎兮未半，下漠漠兮无垠。\n纷窈窕兮岩倚披以鹏翅，洞胶葛兮峰棱层以龙鳞。\n松移岫转，左变而右易。\n风生云起，出鬼而入神。\n吾亦不知其灵怪如此，愿游杳冥兮见羽人。\n重曰：天门兮穹崇，回合兮攒藂。\n松万接兮柱日，石千寻兮倚空。\n晚阴兮足风，夕阳兮赩红。\n试一望兮夺魄，况众妙之无穷。",
        "dynasty": "唐",
        "collection_info": null
    },
    {
        "title": "有所思",
        "author": "宋之问",
        "content": "洛阳城东桃李花，飞来飞去落谁家。\n幽闺女儿惜颜色，坐见落花长叹息。\n今年花落颜色改，明年花开復谁在。\n已见松柏摧为薪，更闻桑田变成海。\n古人无復洛城东，今人还对落花风。\n年年岁岁花相似，岁岁年年人不同。\n寄言全盛红颜子，须怜半死白头翁。\n此翁白头真可怜，伊昔红颜美少年。\n公子王孙芳树下，清歌妙舞落花前。\n光禄池台交锦绣，将军楼阁画神仙。\n一朝卧病无相识，三春行乐在谁边。\n婉转蛾眉能几时，须臾鹤髮乱如丝。\n但看古来歌舞地，唯有黄昏鸟雀飞。",
        "dynasty": "唐",
        "collection_info": null
    },
    {
        "title": "奉和立春日侍宴内出剪綵花应制",
        "author": "宋之问",
        "content": "金阁粧新杏，琼筵弄绮梅。\n人间都未识，天上忽先开。\n蜨绕香丝住，蜂怜艳粉迴。\n今年春色早，应为剪刀催。",
        "dynasty": "唐",
        "collection_info": null
    },
    {
        "title": "春日芙蓉园侍宴应制",
        "author": "宋之问",
        "content": "芙蓉秦地沼，卢橘汉家园。\n谷转斜盘径，川迴曲抱原。\n风来花自舞，春入鸟能言。\n侍宴瑶池夕，归途笳吹繁。",
        "dynasty": "唐",
        "collection_info": null
    },
    {
        "title": "夏日仙蕚亭应制",
        "author": "宋之问",
        "content": "高岭逼星河，乘舆此日过。\n野含时雨润，山杂夏云多。\n睿藻光岩穴，宸襟洽薜萝。\n悠然小天下，归路满笙歌。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮屠应制",
        "author": "宋之问",
        "content": "凤剎侵云半，虹旌倚日边。\n散花多宝塔，张乐布金田。\n时菊芳仙酝，秋兰动睿篇。\n香街稍欲晚，清跸扈归天。",
        "dynasty": "唐",
        "collection_info": null
    },
    {
        "title": "奉和九日幸临渭亭登高应制得欢字",
        "author": "宋之问",
        "content": "令节三秋晚，重阳九日欢。\n仙杯还泛菊，宝馔且调兰。\n御气云霄近，乘高宇宙宽。\n今朝万寿引，宜向曲中弹。",
        "dynasty": "唐",
        "collection_info": null
    },
    {
        "title": "奉和圣制闰九月九日登庄严总持二寺阁",
        "author": "宋之问",
        "content": "闰月再重阳，仙舆历宝坊。\n帝歌云稍白，御酒菊犹黄。\n风铎喧行漏，天花拂舞行。\n豫游多景福，梵宇日生光。",
        "dynasty": "唐",
        "collection_info": null
    },
    {
        "title": "麟趾殿侍宴应制",
        "author": "宋之问",
        "content": "北阙层城峻，西宫复道悬。\n乘舆历万户，置酒望三川。\n花柳含丹日，山河入绮筵。\n欲知陪赏处，空外有飞烟。",
        "dynasty": "唐",
        "collection_info": null
    },
    {
        "title": "上阳宫侍宴应制得林字",
        "author": "宋之问",
        "content": "广乐张前殿，重裘感圣心。\n砌蓂霜月尽，庭树雪云深。\n旧渥骖宸御，慈恩忝翰林。\n微臣一何幸，再得听瑶琴。",
        "dynasty": "唐",
        "collection_info": null
    },
    {
        "title": "幸少林寺应制",
        "author": "宋之问",
        "content": "绀宇横天室，回銮指帝休。\n曙阴迎日尽，春气抱岩流。\n空乐繁行漏，香烟薄綵斿。\n玉膏从此泛，仙驭接浮丘。",
        "dynasty": "唐",
        "collection_info": null
    },
    {
        "title": "幸岳寺应制",
        "author": "宋之问",
        "content": "蹔幸珠筵地，俱怜石濑清。\n泛流张翠幕，拂迥挂红旌。\n雅曲龙调管，芳樽蚁泛觥。\n陪欢玉座晚，復得听金声。",
        "dynasty": "唐",
        "collection_info": null
    },
    {
        "title": "扈从登封途中作",
        "author": "宋之问",
        "content": "帐殿郁崔嵬，仙游实壮哉。\n晓云连幕捲，夜火杂星回。\n谷暗千旗出，山鸣万乘来。\n扈从良可赋，终乏掞天才。",
        "dynasty": "唐",
        "collection_info": null
    },
    {
        "title": "扈从登封告成颂",
        "author": "宋之问",
        "content": "复道开行殿，钩陈列禁兵。\n和风吹鼓角，佳气动旗旌。\n后骑迴天苑，前山入御营。\n万方俱下拜，相与乐昇平。",
        "dynasty": "唐",
        "collection_info": null
    },
    {
        "title": "松山岭应制",
        "author": "宋之问",
        "content": "翼翼高旌转，锵锵凤辇飞。\n尘销清跸路，云湿从臣衣。\n白羽摇丹壑，天营逼翠微。\n芳声耀今古，四海警宸威。",
        "dynasty": "唐",
        "collection_info": null
    },
    {
        "title": "缑山庙",
        "author": "宋之问",
        "content": "王子宾仙去，飘飖笙鹤飞。\n徒闻沧海变，不见白云归。\n天路何其远，人间此会稀。\n空歌日云暮，霜月渐微微。",
        "dynasty": "唐",
        "collection_info": null
    },
    {
        "title": "奉和梁王宴龙泓应教得微字",
        "author": "宋之问",
        "content": "水府沦幽壑，星轺下紫微。\n鸟惊司仆驭，花落侍臣衣。\n芳树摇春晚，晴云绕座飞。\n淮王正留客，不醉莫言归。",
        "dynasty": "唐",
        "collection_info": null
    },
    {
        "title": "寿阳王花烛图",
        "author": "宋之问",
        "content": "仙媛乘龙日，天孙捧雁来。\n可怜桃李树，更绕凤皇台。\n烛照香车入，花临宝扇开。\n莫令银箭晓，为尽合欢杯。",
        "dynasty": "唐",
        "collection_info": null
    },
    {
        "title": "江南曲",
        "author": "宋之问",
        "content": "妾住越城南，离居不自堪。\n采花惊曙鸟，摘叶餧春蚕。\n懒结茱萸带，愁安玳瑁簪。\n待君消瘦尽，日暮碧江潭。",
        "dynasty": "唐",
        "collection_info": null
    },
    {
        "title": "牛女",
        "author": "宋之问",
        "content": "粉席秋期缓，针楼别怨多。\n奔龙争渡月，飞鹊乱填河。\n失喜先临镜，含羞未解罗。\n谁能留夜色，来夕倍还梭。",
        "dynasty": "唐",
        "collection_info": null
    },
    {
        "title": "冬夜寓直麟阁",
        "author": "宋之问",
        "content": "直事披三省，重关闭七门。\n广庭怜雪净，深屋喜炉温。\n月幌花虚馥，风窗竹暗喧。\n东山白云意，兹夕寄琴尊。",
        "dynasty": "唐",
        "collection_info": null
    },
    {
        "title": "登禅定寺阁",
        "author": "宋之问",
        "content": "梵宇出三天，登临望八川。\n开襟坐霄汉，挥手拂云烟。\n函谷青山外，昆池落日边。\n东京杨柳陌，少别已经年。",
        "dynasty": "唐",
        "collection_info": null
    },
    {
        "title": "陆浑山庄",
        "author": "宋之问",
        "content": "归来物外情，负杖阅岩耕。\n源水看花入，幽林采药行。\n野人相问姓，山鸟自呼名。\n去去独吾乐，无然愧此生。",
        "dynasty": "唐",
        "collection_info": null
    },
    {
        "title": "蓝田山庄",
        "author": "宋之问",
        "content": "宦游非吏隐，心事好幽偏。\n考室先依地，为农且用天。\n辋川朝伐木，蓝水暮浇田。\n独与秦山老，相欢春酒前。",
        "dynasty": "唐",
        "collection_info": null
    },
    {
        "title": "春日山家",
        "author": "宋之问",
        "content": "今日游何处？春泉洗药归。\n悠然紫芝曲，昼掩白云扉。\n鱼乐偏寻藻，人闲屡采薇。\n丘中无俗事，身世两相违。",
        "dynasty": "唐",
        "collection_info": null
    },
    {
        "title": "春日宴宋主簿山亭得寒字",
        "author": "宋之问",
        "content": "公子正邀欢，林亭春未兰。\n攀岩践苔易，迷路出花难。\n窗覆垂杨暖，阶侵瀑水寒。\n帝城归路直，留兴接鹓鸾。",
        "dynasty": "唐",
        "collection_info": null
    },
    {
        "title": "江亭晚望",
        "author": "宋之问",
        "content": "浩渺浸云根，烟岚出远村。\n鸟归沙有迹，帆过浪无痕。\n望水知柔性，看山欲断魂。\n纵情犹未已，回马欲黄昏。",
        "dynasty": "唐",
        "collection_info": null
    },
    {
        "title": "秋晚游普耀寺",
        "author": "宋之问",
        "content": "薄暮曲江头，仁祠暂可留。\n山形无隐霁，野色徧呈秋。\n荷覆香泉密，藤缘宝树幽。\n平生厌尘事，过此忽悠悠。",
        "dynasty": "唐",
        "collection_info": null
    },
    {
        "title": "答李司户夔",
        "author": "宋之问",
        "content": "远方来下客，輶轩摄使臣。\n弄琴宜在夜，倾酒贵逢春。\n驷马留孤馆，双鱼赠故人。\n明朝散云雨，遥仰德为邻。",
        "dynasty": "唐",
        "collection_info": null
    },
    {
        "title": "寄天台司马道士",
        "author": "宋之问",
        "content": "卧来生白髮，览镜忽成丝。\n远愧餐霞子，童颜且自持。\n旧游惜疎旷，微尚日磷缁。\n不寄西山药，何由东海期。",
        "dynasty": "唐",
        "collection_info": null
    },
    {
        "title": "使往天平军马约与陈子昂新乡为期及还而不相遇",
        "author": "宋之问",
        "content": "入衞期之子，吁嗟不少留。\n情人去何处？淇水日悠悠。\n恆碣青云断，衡漳白露秋。\n知君心许国，不是爱封侯。",
        "dynasty": "唐",
        "collection_info": null
    },
    {
        "title": "过函谷关",
        "author": "宋之问",
        "content": "二百四十载，海内何纷纷。\n六国兵同合，七雄势未分。\n从成拒秦帝，策决问苏君。\n鸡鸣将狗盗，论德不论勋。",
        "dynasty": "唐",
        "collection_info": null
    },
    {
        "title": "送朔方何侍郎",
        "author": "宋之问",
        "content": "闻道云中使，乘骢往復还。\n河兵守阳月，塞虏失阴山。\n拜职尝随骠，铭功不让班。\n旋闻受降日，歌舞入萧关。",
        "dynasty": "唐",
        "collection_info": null
    },
    {
        "title": "送田道士使蜀投龙",
        "author": "宋之问",
        "content": "风驭忽泠然，云台路几千。\n蜀门峯势断，巴字水形连。\n人隔壶中地，龙游洞裏天。\n赠言回驭日，图画彼山川。",
        "dynasty": "唐",
        "collection_info": null
    },
    {
        "title": "送许州宋司马赴任",
        "author": "宋之问",
        "content": "颍郡水东流，荀陈兄弟游。\n偏伤兹日远，独向聚星州。\n河润在明德，人康非外求。\n当闻力为政，遥慰我心愁。",
        "dynasty": "唐",
        "collection_info": null
    },
    {
        "title": "送赵司马赴蜀州",
        "author": "宋之问",
        "content": "饯子西南望，烟绵劒道微。\n桥寒金雁落，林曙碧鸡飞。\n职拜舆方远，仙成履会归。\n定知和氏璧，遥掩玉轮辉。",
        "dynasty": "唐",
        "collection_info": null
    },
    {
        "title": "送永昌萧赞府",
        "author": "宋之问",
        "content": "柳变曲江头，送君函谷游。\n弄琴宽别意，酌醴醉春愁。\n恋本亦何极，赠言微所求。\n莫令金谷水，不入故园流。",
        "dynasty": "唐",
        "collection_info": null
    },
    {
        "title": "送李侍御",
        "author": "宋之问",
        "content": "行李恋庭闱，乘轺振綵衣。\n南登指吴服，北走出秦畿。\n去国夏云断，还乡秋雁飞。\n旋闻郡计入，更有使臣归。",
        "dynasty": "唐",
        "collection_info": null
    },
    {
        "title": "饯湖州薛司马",
        "author": "宋之问",
        "content": "别驾促严程，离筵多故情。\n交深季作友，义重伯为兄。\n镇静移吴俗，风流在汉京。\n会看陈仲举，从此拜公卿。",
        "dynasty": "唐",
        "collection_info": null
    },
    {
        "title": "送杜审言",
        "author": "宋之问",
        "content": "卧病人事绝，嗟君万里行。\n河桥不相送，江树远含情。\n别路追孙楚，维舟弔屈平。\n可惜龙泉劒，流落在丰城。",
        "dynasty": "唐",
        "collection_info": null
    },
    {
        "title": "送武进郑明府",
        "author": "宋之问",
        "content": "弦歌试宰日，城阙赏心违。\n北谢苍龙去，南随黄鹄飞。\n夏云海中出，吴山江上微。\n甿谣岂云远，从此庆缁衣。",
        "dynasty": "唐",
        "collection_info": null
    },
    {
        "title": "送姚侍御出使江东",
        "author": "宋之问",
        "content": "帝忧河朔郡，南发海陵仓。\n坐叹青春别，逶迤碧水长。\n饮冰朝受命，衣锦昼还乡。\n为问东山桂，无人何自芳。",
        "dynasty": "唐",
        "collection_info": null
    },
    {
        "title": "留别之望舍弟",
        "author": "宋之问",
        "content": "同气有三人，分飞在此晨。\n西驰巴岭徼，东去洛阳滨。\n强饮离前酒，终伤别后神。\n谁怜散花蕚，独赴日南春。",
        "dynasty": "唐",
        "collection_info": null
    },
    {
        "title": "汉江宴别",
        "author": "宋之问",
        "content": "汉广不分天，舟移杳若仙。\n秋虹暎晚日，江鹤弄晴烟。\n积水浮冠盖，遥风逐管弦。\n嬉游不可极，留恨此山川。",
        "dynasty": "唐",
        "collection_info": null
    },
    {
        "title": "初发荆府赠长史",
        "author": "宋之问",
        "content": "□□□□□，□□□□□。\n仍随五马谪，载与两禽奔。\n明主无由见，羣公莫与言。\n幸君逢圣日，何惜理虞翻。",
        "dynasty": "唐",
        "collection_info": null
    },
    {
        "title": "晚泊湘江",
        "author": "宋之问",
        "content": "五岭恓惶客，三湘顦顇颜。\n况復秋雨霁，表裏见衡山。\n路逐鹏南转，心依雁北还。\n唯余望乡泪，更染竹成斑。",
        "dynasty": "唐",
        "collection_info": null
    },
    {
        "title": "过蛮洞",
        "author": "宋之问",
        "content": "越岭千重合，蛮溪十里斜。\n竹迷樵子径，萍匝钓人家。\n林暗交枫叶，园香覆橘花。\n谁怜在荒外，孤赏足云霞。",
        "dynasty": "唐",
        "collection_info": null
    },
    {
        "title": "经梧州",
        "author": "宋之问",
        "content": "南国无霜霰，连年见物华。\n青林暗换叶，红橤续开花。\n春去闻山鸟，秋来见海槎。\n流芳虽可悦，会自泣长沙。",
        "dynasty": "唐",
        "collection_info": null
    },
    {
        "title": "渡吴江别王长史",
        "author": "宋之问",
        "content": "倚棹望兹川，销魂独黯然。\n乡连江北树，云断日南天。\n劒别龙初没，书成雁不传。\n离舟意无限，催渡復催年。",
        "dynasty": "唐",
        "collection_info": null
    },
    {
        "title": "泛镜湖南溪",
        "author": "宋之问",
        "content": "乘兴入幽栖，舟行日向低。\n岩花候冬发，谷鸟作春啼。\n沓嶂开天小，丛篁夹路迷。\n犹闻可怜处，更在若邪溪。",
        "dynasty": "唐",
        "collection_info": null
    },
    {
        "title": "途中寒食题黄梅临江驿寄崔融",
        "author": "宋之问",
        "content": "马上逢寒食，愁中属暮春。\n可怜江浦望，不见洛阳人。\n北极怀明主，南溟作逐臣。\n故园肠断处，日夜柳条新。",
        "dynasty": "唐",
        "collection_info": null
    },
    {
        "title": "游韶州广界寺",
        "author": "宋之问",
        "content": "影殿临丹壑，香台隐翠霞。\n巢飞衔象鸟，砌蹋雨空花。\n宝铎摇初霁，金池暎晚沙。\n莫愁归路远，门外有三车。",
        "dynasty": "唐",
        "collection_info": null
    },
    {
        "title": "宿清远峡山寺",
        "author": "宋之问",
        "content": "香岫悬金剎，飞泉届石门。\n空山唯习静，中夜寂无喧。\n说法初闻鸟，看心欲定猿。\n寥寥隔尘市，何异武陵源。",
        "dynasty": "唐",
        "collection_info": null
    },
    {
        "title": "题大庾岭北驿",
        "author": "宋之问",
        "content": "阳月南飞雁，传闻至此回。\n我行殊未已，何日復归来？\n江静潮初落，林昏瘴不开。\n明朝望乡处，应见陇头梅。",
        "dynasty": "唐",
        "collection_info": null
    },
    {
        "title": "度大庾岭",
        "author": "宋之问",
        "content": "度岭方辞国，停轺一望家。\n魂随南翥鸟，泪尽北枝花。\n山雨初含霁，江云欲变霞。\n但令归有日，不敢恨长沙。",
        "dynasty": "唐",
        "collection_info": null
    },
    {
        "title": "端州别袁侍郎",
        "author": "宋之问",
        "content": "合浦途未极，端溪行蹔临。\n泪来空泣脸，愁至不知心。\n客醉山月静，猿啼江树深。\n明朝共分手，之子爱千金。",
        "dynasty": "唐",
        "collection_info": null
    },
    {
        "title": "过史正议宅",
        "author": "宋之问",
        "content": "旧交此零落，雨泣访遗尘。\n劒几传好事，池台伤故人。\n国香兰已歇，里树橘犹新。\n不见吴中隐，空余江海滨。",
        "dynasty": "唐",
        "collection_info": null
    },
    {
        "title": "梁宣王挽词三首 一",
        "author": "宋之问",
        "content": "贵藩尧母族，外戚汉家亲。\n业重兴王际，功高復辟辰。\n爱贤唯报国，乐善不防身。\n今日衣冠送，空伤置醴人。",
        "dynasty": "唐",
        "collection_info": null
    },
    {
        "title": "梁宣王挽词三首 二",
        "author": "宋之问",
        "content": "金精何日闭，玉匣此时开。\n东望连吾子，南瞻近帝台。\n地形龟食报，坟土燕衔来。\n可叹虞歌夕，纷纷骑吹回。",
        "dynasty": "唐",
        "collection_info": null
    },
    {
        "title": "梁宣王挽词三首 三",
        "author": "宋之问",
        "content": "像设千年在，平生万事违。\n綵旌翻葆吹，圭翣奠灵衣。\n壠日寒无影，郊云冻不飞。",
        "dynasty": "唐",
        "collection_info": null
    },
    {
        "title": "鲁忠王挽词三首 一",
        "author": "宋之问",
        "content": "同盟会五月，归葬出三条。\n日惨咸阳树，天寒渭水桥。\n稍看朱鹭转，尚识紫骝骄。\n寂寂泉台恨，从兹罢玉箫。",
        "dynasty": "唐",
        "collection_info": null
    },
    {
        "title": "鲁忠王挽词三首 二",
        "author": "宋之问",
        "content": "邦家锡宠光，存没贵忠良。\n遂裂山河地，追尊父子王。\n人悲槐里月，马踏槿原霜。\n别向天京北，悠悠此路长。",
        "dynasty": "唐",
        "collection_info": null
    },
    {
        "title": "鲁忠王挽词三首 三",
        "author": "宋之问",
        "content": "树羽迎朝日，撞钟望早霞。\n故人悲宿草，中使惨晨笳。\n气有衝天劒，星无犯斗槎。\n唯余孔公宅，长接鲁王家。",
        "dynasty": "唐",
        "collection_info": null
    },
    {
        "title": "范阳王挽词二首 一",
        "author": "宋之问",
        "content": "贤相称邦杰，清流举代推。\n公才掩诸夏，文体变当时。\n宾弔飜成鹤，人亡惜喻龟。\n洛阳今纸贵，犹写太冲词。",
        "dynasty": "唐",
        "collection_info": null
    },
    {
        "title": "范阳王挽词二首 二",
        "author": "宋之问",
        "content": "赠秩徽章洽，求书秘草成。\n客随朝露尽，人逐夜舟惊。\n蒿里衣冠送，松门印绶迎。\n谁知杨伯起，今日重哀荣。",
        "dynasty": "唐",
        "collection_info": null
    },
    {
        "title": "故赵王属赠黄门侍郎上官公挽词二首 一",
        "author": "宋之问",
        "content": "韦门旌旧德，班氏业前书。\n谪去因丞相，归来为倢伃。\n周原乌相冢，越岭雁随车。\n冥漠辞昭代，空怜赋子虚。",
        "dynasty": "唐",
        "collection_info": null
    },
    {
        "title": "故赵王属赠黄门侍郎上官公挽词二首 二",
        "author": "宋之问",
        "content": "绿车随帝子，青琐翊宸机。\n昔枉朝歌骑，今虚夕拜闱。\n柳河悽挽曲，薤露湿灵衣。\n一厝穷泉闭，双鸾遂不飞。",
        "dynasty": "唐",
        "collection_info": null
    },
    {
        "title": "药",
        "author": "宋之问",
        "content": "有卉秘神仙，君臣有礼焉。\n忻当苦口喻，不畏入肠偏。\n扁鹊功成日，神农定品年。\n丹成如可待，鸡犬自闻天。",
        "dynasty": "唐",
        "collection_info": null
    },
    {
        "title": "奉和九日登慈恩寺浮图应制",
        "author": "宋之问",
        "content": "瑞塔千寻起，仙舆九日来。\n萸房陈宝席，菊蘂散花台。\n御气鹏霄近，升高凤野开。\n天歌将梵乐，空裏共裴回。",
        "dynasty": "唐",
        "collection_info": null
    },
    {
        "title": "送沙门泓景道俊玄奘还荆州应制",
        "author": "宋之问",
        "content": "三乘归净域，万骑饯通庄。\n就日离亭近，弥天别路长。\n荆南旋杖钵，渭北限津梁。\n何日纡真果，还来入帝乡。",
        "dynasty": "唐",
        "collection_info": null
    },
    {
        "title": "春日芙蓉园侍宴应制",
        "author": "宋之问",
        "content": "年光竹裏遍，春色杏间遥。\n烟气笼青阁，流文荡画桥。\n飞花随蝶舞，艳曲伴莺娇。\n今日陪欢豫，还疑陟紫霄。",
        "dynasty": "唐",
        "collection_info": null
    },
    {
        "title": "咏笛",
        "author": "宋之问",
        "content": "羌笛写龙声，长吟入夜清。\n关山孤月下，来向陇头鸣。\n逐吹梅花落，含春柳色惊。\n行观向子赋，坐忆旧邻情。",
        "dynasty": "唐",
        "collection_info": null
    },
    {
        "title": "咏钟",
        "author": "宋之问",
        "content": "既接南邻磬，还随北里笙。\n平陵通曙响，长乐警宵声。\n秋至含霜动，春归应律鸣。\n岂惟恆待扣，金簴有余清。",
        "dynasty": "唐",
        "collection_info": null
    },
    {
        "title": "花落",
        "author": "宋之问",
        "content": "铁骑几时迴，金闺怨早梅。\n雪寒花已落，风暖叶还开。\n夕逐新春管，香迎小岁桮。\n盛时何足贵，书裏报轮台。",
        "dynasty": "唐",
        "collection_info": null
    },
    {
        "title": "旅宿淮阳亭口号",
        "author": "宋之问",
        "content": "日暮风亭上，悠悠旅思多。\n故乡临桂水，今夜渺星河。\n暗草霜华发，空亭鴈影过。\n兴来谁与语，劳者自为歌。",
        "dynasty": "唐",
        "collection_info": null
    },
    {
        "title": "内题赋得巫山雨",
        "author": "宋之问",
        "content": "神女向高唐，巫山下夕阳。\n裴回作行雨，婉恋逐荆王。\n电影江前落，雷声峡外长。\n霁云无处所，台馆晓苍苍。",
        "dynasty": "唐",
        "collection_info": null
    },
    {
        "title": "王昭君",
        "author": "宋之问",
        "content": "非君惜鸾殿，非妾妬娥眉。\n薄命由骄虏，无情是画师。\n嫁来胡地日，不并汉宫时。\n辛苦无聊赖，何堪上马辞。",
        "dynasty": "唐",
        "collection_info": null
    },
    {
        "title": "铜雀台",
        "author": "宋之问",
        "content": "昔年分鼎地，今日望陵台。\n一旦雄图尽，千秋遗令开。\n绮罗君不见，歌舞妾空来。\n恩共漳河水，东流无重回。",
        "dynasty": "唐",
        "collection_info": null
    },
    {
        "title": "巫山高",
        "author": "宋之问",
        "content": "巫山峯十二，环合象昭回。\n俯听琵琶峡，平看云雨台。\n古槎天外落，瀑水日边来。\n何忍猨啼夜，荆王枕席开。",
        "dynasty": "唐",
        "collection_info": null
    },
    {
        "title": "望月有怀",
        "author": "宋之问",
        "content": "天使下西楼，含光万里秋。\n台前似挂镜，帘外如悬钩。\n张尹将眉学，班姬取扇俦。\n佳期应借问，为报大刀头。",
        "dynasty": "唐",
        "collection_info": null
    },
    {
        "title": "驾出长安",
        "author": "宋之问",
        "content": "圣德超千古，皇风扇九围。\n天回万象出，驾动六龙飞。\n淑气来黄道，祥云覆紫微。\n太平多扈从，文物有光辉。",
        "dynasty": "唐",
        "collection_info": null
    },
    {
        "title": "饯中书侍郎来济",
        "author": "宋之问",
        "content": "暧暧去尘昏灞岸，飞飞轻盖指河梁。\n云峰衣结千重叶，雪岫花开几树粧。\n深悲黄鹤孤舟远，独对青山别路长。\n却将分手霑襟泪，还用持添离席觞。",
        "dynasty": "唐",
        "collection_info": null
    },
    {
        "title": "奉和春初幸太平公主南庄应制",
        "author": "宋之问",
        "content": "青门路接凤凰台，素浐宸游龙骑来。\n涧草自迎香辇合，岩花应待御筵开。\n文移北斗成天象，酒递南山作寿杯。\n此日侍臣将石去，共欢明主赐金回。",
        "dynasty": "唐",
        "collection_info": null
    },
    {
        "title": "三阳宫侍宴应制得幽字",
        "author": "宋之问",
        "content": "离宫秘苑胜瀛洲，别有仙人洞壑幽。\n岩边树色含风冷，石上泉声带雨秋。\n鸟向歌筵来度曲，云依帐殿结为楼。\n微臣昔忝方明御，今日还陪八骏游。",
        "dynasty": "唐",
        "collection_info": null
    },
    {
        "title": "奉和晦日幸昆明池应制",
        "author": "宋之问",
        "content": "春豫灵池会，沧波帐殿开。\n舟凌石鲸度，槎拂斗牛回。\n节晦蓂全落，春迟柳暗催。\n象溟看浴景，烧劫辨沈灰。\n镐饮周文乐，汾歌汉武才。\n不愁明月尽，自有夜珠来。",
        "dynasty": "唐",
        "collection_info": null
    },
    {
        "title": "奉和幸大荐福寺",
        "author": "宋之问",
        "content": "香剎中天起，宸游满路辉。\n乘龙太子去，驾象法王归。\n殿饰金人影，窗摇玉女扉。\n稍迷新草木，徧识旧庭闱。\n水入禅心定，云从宝思飞。\n欲知皇劫远，初拂六铢衣。",
        "dynasty": "唐",
        "collection_info": null
    },
    {
        "title": "奉和幸三会寺应制",
        "author": "宋之问",
        "content": "六飞回玉辇，双树谒金仙。\n瑞鸟呈书字，神龙吐浴泉。\n净心遥证果，睿想独超禅。\n塔涌香花地，山围日月天。\n梵音迎漏彻，空乐倚云悬。\n今日登仁寿，长看法镜圆。",
        "dynasty": "唐",
        "collection_info": null
    },
    {
        "title": "奉和荐福寺应制",
        "author": "宋之问",
        "content": "梵筵光圣邸，游豫览宏规。\n不改灵光殿，因开功德池。\n莲生新步叶，桂长昔攀枝。\n涌塔庭中见，飞楼海上移。\n闻韶三月幸，观象七星危。\n欲识龙归处，朝朝云气随。",
        "dynasty": "唐",
        "collection_info": null
    },
    {
        "title": "奉和幸神皐亭应制",
        "author": "宋之问",
        "content": "清跸喧黄道，乘舆降紫宸。\n霜戈凝晓日，云管发阳春。\n台古全疑汉，林余半识秦。\n宴酣诗布泽，节改令行仁。\n昔恃山河险，今依道德淳。\n多惭献嘉颂，空累属车尘。",
        "dynasty": "唐",
        "collection_info": null
    },
    {
        "title": "奉和幸长安故城未央宫应制",
        "author": "宋之问",
        "content": "汉王未息战，萧相乃营宫。\n壮丽一朝尽，威灵千载空。\n皇明怅前迹，置酒宴羣公。\n寒轻綵仗外，春发幔城中。\n乐思回斜日，歌词继大风。\n今朝天子贵，不假叔孙通。",
        "dynasty": "唐",
        "collection_info": null
    },
    {
        "title": "奉和幸韦嗣立山庄侍宴应制",
        "author": "宋之问",
        "content": "枢掖调梅暇，林园艺槿初。\n入朝荣劒履，退食偶琴书。\n地隐东岩室，天回北斗车。\n旌门临䆗窱，辇道属扶疎。\n云罕明丹壑，霜笳彻紫虚。\n水疑投石处，溪似钓璜余。\n帝泽颁巵酒，人欢颂里闾。\n一承黄竹咏，长奉白茅居。",
        "dynasty": "唐",
        "collection_info": null
    },
    {
        "title": "扈从登封告成颂应制",
        "author": "宋之问",
        "content": "御路回中岳，天营接下都。\n百灵无后至，万国竞前驱。\n文衞严清跸，幽仙读宝符。\n贝花明汉果，芝草入尧厨。\n济济衣冠会，喧喧夷夏俱。\n宗禋仰神理，刊木望川途。\n抚己贫非病，时来本不愚。\n愿陪丹凤辇，率舞白云衢。",
        "dynasty": "唐",
        "collection_info": null
    },
    {
        "title": "宴安乐公主宅得空字",
        "author": "宋之问",
        "content": "英藩筑外馆，爱主出王宫。\n宾至星槎落，仙来月宇空。\n玳梁飜贺燕，金埒倚晴虹。\n箫奏秦台裏，书开鲁壁中。\n短歌能驻日，艳舞欲娇风。\n闻有淹留处，山阿满桂丛。",
        "dynasty": "唐",
        "collection_info": null
    },
    {
        "title": "春日郑协律山亭陪宴饯郑卿同用楼字",
        "author": "宋之问",
        "content": "潘园枕郊郭，爱客坐相求。\n尊酒东城外，骖騑南陌头。\n池平分洛水，林缺见嵩丘。\n暗竹侵山径，垂杨拂妓楼。\n彩云歌处断，迟日舞前留。\n此地何年别，兰芳空自幽。",
        "dynasty": "唐",
        "collection_info": null
    },
    {
        "title": "和姚给事寓直之作",
        "author": "宋之问",
        "content": "清论满朝阳，高才拜夕郎。\n还从避马路，来接珥貂行。\n宠就黄扉日，威回白简霜。\n柏台迁鸟茂，兰署得人芳。\n禁静钟初彻，更疎漏渐长。\n晓河低武库，流火度文昌。\n寓直恩徽重，乘秋藻翰扬。\n暗投空欲报，下调不成章。",
        "dynasty": "唐",
        "collection_info": null
    },
    {
        "title": "和库部李员外秋夜寓直之作",
        "author": "宋之问",
        "content": "相庭贻庆远，才子拜郎初。\n起草徯仙阁，焚香卧直庐。\n更深河欲断，节劲柳偏疎。\n气耿凌云笔，心摇待漏车。\n叨荣厕俦侣，省己恧空虚。\n徒裴阳春和，难参丽曲余。",
        "dynasty": "唐",
        "collection_info": null
    },
    {
        "title": "酬李丹徒见赠之作",
        "author": "宋之问",
        "content": "镇吴称奥里，试剧仰通才。\n近挹人披雾，遥闻境震雷。\n一朝逢解榻，累日共衔杯。\n连辔登山尽，浮舟望海回。\n以予惭拙宦，期子遇良媒。\n赠曲南凫断，征途北雁催。\n更怜江上月，还入镜中开。",
        "dynasty": "唐",
        "collection_info": null
    },
    {
        "title": "使过襄阳登凤林寺阁",
        "author": "宋之问",
        "content": "香阁临清汉，丹梯隐翠微。\n林篁天际密，人世谷中违。\n苔石衔仙洞，莲舟泊钓矶。\n山云浮栋起，江雨入庭飞。\n信美虽南国，严程限北归。\n幽寻不可再，留步惜芳菲。",
        "dynasty": "唐",
        "collection_info": null
    },
    {
        "title": "宋公宅送宁谏议",
        "author": "宋之问",
        "content": "宋公爰创宅，庾氏更诛茅。\n间出人三秀，平临楚四郊。\n汉臣来绛节，荆牧动金铙。\n尊溢宜城酒，笙裁曲沃匏。\n露荷秋变节，风柳夕鸣梢。\n一散阳台雨，方随越鸟巢。",
        "dynasty": "唐",
        "collection_info": null
    },
    {
        "title": "送合宫苏明府颋",
        "author": "宋之问",
        "content": "铉府诞英规，公才天下知。\n谓乘羔雁族，继入凤皇池。\n赤县求人隐，青门起路岐。\n翟回车少别，凫化舃遥驰。\n神哭周南境，童歌渭北垂。\n贤哉荀奉倩，衮职伫来仪。",
        "dynasty": "唐",
        "collection_info": null
    },
    {
        "title": "送杨六望赴金水",
        "author": "宋之问",
        "content": "借问梁山道，嵚岑几万重。\n遥州刀作字，绝壁劒为峰。\n惜别路穷此，留欢意不从。\n忧来生白髮，时晚爱青松。\n勿以西南远，夷歌寝盛容。\n台阶有高位，宁復久临邛。",
        "dynasty": "唐",
        "collection_info": null
    },
    {
        "title": "下桂江龙目滩",
        "author": "宋之问",
        "content": "停午出滩险，轻舟容易前。\n峰攒入云树，崖喷落江泉。\n巨石潜山怪，深篁隐洞仙。\n鸟游溪寂寂，猿啸岭娟娟。\n挥袂日凡几，我行途已千。\n暝投苍梧郡，愁枕白云眠。",
        "dynasty": "唐",
        "collection_info": null
    },
    {
        "title": "入泷州江",
        "author": "宋之问",
        "content": "孤舟泛盈盈，江流日纵横。\n夜杂蛟螭寝，晨披瘴疠行。\n潭蒸水沫起，山热火云生。\n猿躩时能啸，鸢飞莫敢鸣。\n海穷南徼尽，乡远北魂惊。\n泣向文身国，悲看凿齿氓。\n地偏多育蛊，风恶好相鲸。\n余本岩栖客，悠哉慕玉京。\n厚恩尝愿答，薄宦不祈成。\n违隐乖求志，披荒为近名。\n镜愁玄髮改，心负紫芝荣。\n运启中兴历，时逢外域清。\n祗应保忠信，延促付神明。",
        "dynasty": "唐",
        "collection_info": null
    },
    {
        "title": "始安秋日",
        "author": "宋之问",
        "content": "桂林风景异，秋似洛阳春。\n晚霁江天好，分明愁杀人。\n卷云山𧥄𧥄，碎石水磷磷。\n世业事黄老，妙年孤隐沦。\n归欤卧沧海，何物贵吾身。",
        "dynasty": "唐",
        "collection_info": null
    },
    {
        "title": "桂州黄潭舜祠",
        "author": "宋之问",
        "content": "虞世巡百越，相传葬九疑。\n精灵游此地，祠树日光辉。\n禋祭忽羣望，丹青图二妃。\n神来兽率舞，仙去凤还飞。\n日暝山气落，江空潭霭微。\n帝乡三万里，乘彼白云归。",
        "dynasty": "唐",
        "collection_info": null
    },
    {
        "title": "登粤王台",
        "author": "宋之问",
        "content": "江上粤王台，登高望几回。\n南溟天外合，北户日边开。\n地湿烟尝起，山晴雨半来。\n冬花采卢橘，夏果摘杨梅。\n迹类虞翻枉，人非贾谊才。\n归心不可见，白髮重相催。",
        "dynasty": "唐",
        "collection_info": null
    },
    {
        "title": "早发始兴江口至虚氏村作",
        "author": "宋之问",
        "content": "候晓踰闽峤，乘春望越台。\n宿云鹏际落，残月蚌中开。\n薜荔摇青气，桄榔翳碧苔。\n桂香多露裛，石响细泉回。\n抱叶玄猿啸，衔花翡翠来。\n南中虽可悦，北思日悠哉。\n鬒髮俄成素，丹心已作灰。\n何当首归路，行剪故园莱。",
        "dynasty": "唐",
        "collection_info": null
    },
    {
        "title": "发藤州",
        "author": "宋之问",
        "content": "朝夕苦遄征，孤魂长自惊。\n泛舟依雁渚，投馆听猿鸣。\n石髮缘溪蔓，林衣埽地轻。\n云峰刻不似，苔藓画难成。\n露裛千花气，泉和万籁声。\n攀幽红处歇，跻险绿中行。\n恋切芝兰砌，悲缠松柏茔。\n丹心江北死，白髮岭南生。\n魑魅天边国，穷愁海上城。\n劳歌意无限，今日为谁明。",
        "dynasty": "唐",
        "collection_info": null
    },
    {
        "title": "游称心寺",
        "author": "宋之问",
        "content": "释事怀三隐，清襟谒四禅。\n江鸣潮未落，林晓日初悬。\n宝叶交香雨，金沙吐细泉。\n望谐舟客趣，思发海人烟。\n顾枥仍留马，乘杯久弃船。\n未忧龟负岳，且识鸟耘田。\n理契都无象，心冥不寄筌。\n安期庶可揖，天地得齐年。",
        "dynasty": "唐",
        "collection_info": null
    },
    {
        "title": "游法华寺",
        "author": "宋之问",
        "content": "高岫拟耆阇，真乘引妙车。\n空中结楼殿，意表出云霞。\n后果缠三足，前因感六牙。\n宴林熏宝树，水溜滴金沙。\n寒谷梅犹浅，温庭橘未华。\n台香红药乱，塔影绿篁遮。\n果渐轮王族，缘超梵帝家。\n晨行踏忍草，夜诵得灵花。\n江郡将何匹，天都亦未加。\n朝来沿泛所，应是逐仙槎。",
        "dynasty": "唐",
        "collection_info": null
    },
    {
        "title": "夜渡吴松江怀古",
        "author": "宋之问",
        "content": "宿帆震泽口，晓渡松江濆。\n棹发鱼龙气，舟衝鸿雁羣。\n寒潮顿觉满，暗浦稍将分。\n气出海生日，光清湖起云。\n水乡尽天衞，叹息为吴君。\n谋士伏劒死，至今悲所闻。",
        "dynasty": "唐",
        "collection_info": null
    },
    {
        "title": "谒禹庙",
        "author": "宋之问",
        "content": "夏王乘四载，兹地发金符。\n峻命终不易，报功畴敢渝。\n先驱总昌会，后至伏灵诛。\n玉帛空天下，衣冠照海隅。\n旋闻厌黄屋，更道出苍梧。\n林表祠转茂，山阿井讵枯。\n舟迁龙负壑，田变鸟芸芜。\n旧物森如在，天威肃未殊。\n玄夷届瑶席，玉女侍清都。\n奕奕扃闱邃，轩轩杖衞趋。\n气青连曙海，云白洗春湖。\n猿啸有时答，禽言常自呼。\n灵歆异蒸糈，至乐匪笙竽。\n茅殿今文袭，梅梁古制无。\n运遥日崇丽，业盛答昭苏。\n伊昔力云尽，而今功尚敷。\n揆材非美箭，精享愧生刍。\n郡职昧为理，邦空宁自诬。\n下车霰已积，摄事露行濡。\n人隐冀多佑，曷唯霑薄躯。",
        "dynasty": "唐",
        "collection_info": null
    },
    {
        "title": "游禹穴回出若邪",
        "author": "宋之问",
        "content": "禹穴今朝到，邪溪此路通。\n着书闻太史，炼药有仙翁。\n鹤往笼犹挂，龙飞劒已空。\n石帆摇海上，天镜落湖中。\n水低寒云白，山边坠叶红。\n归舟何虑晚，日暮使樵风。",
        "dynasty": "唐",
        "collection_info": null
    },
    {
        "title": "灵隐寺”",
        "author": "宋之问",
        "content": "鹫岭郁岧峣，龙宫锁寂寥。\n楼观沧海日，门对浙江潮。\n桂子月中落，天香云外飘。\n扪萝登墖远，刳木取泉遥。\n霜薄花更发，冰轻叶未凋。\n夙龄尚遐异，搜对涤烦嚣。\n待入天台路，看余度石桥。",
        "dynasty": "唐",
        "collection_info": null
    },
    {
        "title": "游云门寺",
        "author": "宋之问",
        "content": "维舟探静域，作礼事尊经。\n投迹一萧散，为心自杳冥。\n龛依大禹穴，楼倚少微星。\n沓嶂围兰若，回溪抱竹庭。\n觉花涂砌白，甘露洗山青。\n雁塔鶱金地，虹桥转翠屏。\n人天宵现景，神鬼昼潜形。\n理胜常虚寂，缘空自感灵。\n入禅从鸽遶，说法有龙听。\n劫累终期灭，尘躬且未宁。\n摇摇不安寐，待月咏岩扃。",
        "dynasty": "唐",
        "collection_info": null
    },
    {
        "title": "早发韶州",
        "author": "宋之问",
        "content": "炎徼行应尽，回瞻乡路遥。\n珠厓天外郡，铜柱海南标。\n日夜清明少，春冬雾雨饶。\n身经大火热，颜入瘴江消。\n触影含沙怒，逢人女草摇。\n露浓看菌湿，风飓觉船飘。\n直御魑将魅，宁论鸱与鸮。\n虞翻思报国，许靖愿归朝。\n绿树秦京道，青云洛水桥。\n故园长在目，魂去不须招。",
        "dynasty": "唐",
        "collection_info": null
    },
    {
        "title": "早入清远峡",
        "author": "宋之问",
        "content": "传闻峡山好，旭日棹前沂。\n雨色摇丹嶂，泉声聒翠微。\n两岩天作带，万壑树披衣。\n秋菊迎霜序，春藤碍日辉。\n翳潭花似织，缘岭竹成围。\n寂历环沙浦，葱茏转石圻。\n露余江未热，风落瘴初稀。\n猿饮排虚上，禽惊掠水飞。\n榜童夷唱合，樵女越吟归。\n良候斯为美，边愁自有违。\n谁言望乡国，流涕失芳菲。",
        "dynasty": "唐",
        "collection_info": null
    },
    {
        "title": "发端州初入西江",
        "author": "宋之问",
        "content": "问我将何去？清晨泝越溪。\n翠微县宿雨，丹壑饮晴霓。\n树影捎云密，藤阴覆水低。\n潮回出浦驶，洲转望乡迷。\n人意长怀北，江行日向西。\n破颜看鹊喜，拭泪听猿嗁/。\n骨肉初分爱，亲朋忽解携。\n路遥魂欲断，身辱理能齐。\n畴日三山意，于兹万绪暌。\n金陵有仙馆，即事寻丹梯。",
        "dynasty": "唐",
        "collection_info": null
    },
    {
        "title": "渡汉江",
        "author": "宋之问",
        "content": "岭外音书断，经冬復历春。\n近乡情更怯，不敢问来人。",
        "dynasty": "唐",
        "collection_info": null
    },
    {
        "title": "嵩山夜还",
        "author": "宋之问",
        "content": "家住嵩山下，好采旧山薇。\n自省游泉石，何曾不夜归。",
        "dynasty": "唐",
        "collection_info": null
    },
    {
        "title": "湖中别鉴上人",
        "author": "宋之问",
        "content": "愿与道林近，在意逍遥篇。\n自有灵佳寺，何用沃洲禅。",
        "dynasty": "唐",
        "collection_info": null
    },
    {
        "title": "题鉴上人房二首 一",
        "author": "宋之问",
        "content": "落花双树积，芳草一庭春。\n玩之堪兴异，何必见幽人。",
        "dynasty": "唐",
        "collection_info": null
    },
    {
        "title": "题鉴上人房二首 二",
        "author": "宋之问",
        "content": "晚入应真理，经行尚未回。\n房中无俗物，林下有青苔。",
        "dynasty": "唐",
        "collection_info": null
    },
    {
        "title": "答田征君",
        "author": "宋之问",
        "content": "出游杳何处？迟回伊洛间。\n归寝忽成梦，宛在嵩丘山。",
        "dynasty": "唐",
        "collection_info": null
    },
    {
        "title": "伤曹娘二首 一",
        "author": "宋之问",
        "content": "凤飞楼伎绝，鸾死镜台空。\n独怜脂粉气，犹着舞衣中。",
        "dynasty": "唐",
        "collection_info": null
    },
    {
        "title": "伤曹娘二首 二",
        "author": "宋之问",
        "content": "河伯怜娇态，冯夷要姝妓。\n寄言游戏人，莫弄黄河水。",
        "dynasty": "唐",
        "collection_info": null
    },
    {
        "title": "河阳",
        "author": "宋之问",
        "content": "昔日河阳县，氛氲香气多。\n曹娘娇态尽，春树不堪过。",
        "dynasty": "唐",
        "collection_info": null
    },
    {
        "title": "燕巢军幕",
        "author": "宋之问",
        "content": "北关怜翠幕，不是厌朱楼。\n故来呈燕颔，报道欲封侯。",
        "dynasty": "唐",
        "collection_info": null
    },
    {
        "title": "苑中遇雪应制",
        "author": "宋之问",
        "content": "紫禁仙舆诘旦来，青旗遥倚望春台。\n不知庭霰今朝落，疑是林花昨夜开。",
        "dynasty": "唐",
        "collection_info": null
    },
    {
        "title": "送司马道士游天台",
        "author": "宋之问",
        "content": "羽客笙歌此地违，离筵数处白云飞。\n蓬莱阙下长相忆，桐柏山头去不归。",
        "dynasty": "唐",
        "collection_info": null
    },
    {
        "title": "登逍遥楼",
        "author": "宋之问",
        "content": "逍遥楼上望乡关，绿水泓澄云雾间。\n北去衡阳二千里，无因雁足繫书还。",
        "dynasty": "唐",
        "collection_info": null
    },
    {
        "title": "奉和春日玩雪应制",
        "author": "宋之问",
        "content": "北阙彤云掩曙霞，东风吹雪舞山家。\n琼章定少千人和，银树长芳六出花。",
        "dynasty": "唐",
        "collection_info": null
    },
    {
        "title": "伤曹娘二首 一",
        "author": "宋之问",
        "content": "可怜冥漠去何之，独立丰茸无见期。\n君看水上芙蓉色，恰似生前歌舞时。",
        "dynasty": "唐",
        "collection_info": null
    },
    {
        "title": "伤曹娘二首 二",
        "author": "宋之问",
        "content": "前溪妙舞今应尽，子夜新歌遂不传。\n无復绮罗娇白日，直将珠玉闭黄泉。",
        "dynasty": "唐",
        "collection_info": null
    },
    {
        "title": "郡宅中斋",
        "author": "宋之问",
        "content": "郡宅枕层岭，春湖绕芳甸。\n云甍出万家，卧览皆已徧。\n渔商汗成雨，廨邑明若练。\n越俗镜中行，夏祠云表见。\n兹都信盘郁，英远常栖眄。\n王子事黄老，独乐恣游衍。\n谢公念苍生，同忧感推荐。\n灵越多秀士，运阔无由面。\n神理翳青山，风流满黄卷。\n揆予谬承奖，自惜从缨弁。\n瑶水执仙羁，金闺负时选。\n晨趋博望苑，夜直明光殿。\n一朝罢台阁，万里违乡县。\n风土足慰心，况悦年芳变。\n淮廪伫滋实，沂歌非所羡。\n讼寝归四明，龄颓亲九转。\n微尚本江海，少留岂交战。\n唯余后凋色，窃比东南箭。",
        "dynasty": "唐",
        "collection_info": null
    },
    {
        "title": "称心寺",
        "author": "宋之问",
        "content": "步陟招提宫，北极山海观。\n千岩递萦绕，万壑殊悠漫。\n乔木转夕阳，文轩划清涣。\n泄云多表裏，惊潮每昏旦。\n问予金门客，何事沧洲畔。\n谬以三署资，来刺百城半。\n人隐尚未弭，岁华岂兼玩。\n东山桂枝芳，明发坐盈叹。",
        "dynasty": "唐",
        "collection_info": null
    },
    {
        "title": "新年作",
        "author": "宋之问",
        "content": "乡心新岁切，天畔独澘然。\n老至居人下，春归在客先。\n岭猨同旦暮，江柳共风烟。\n已似长沙傅，从今又几年。",
        "dynasty": "唐",
        "collection_info": null
    },
    {
        "title": "剪綵",
        "author": "宋之问",
        "content": "驻想持金错，居然作管灰。\n绮罗纤手制，桃李向春开。\n拾藻蜂初泊，衔花鸟未回。\n不言将巧笑，飜逐美人来。",
        "dynasty": "唐",
        "collection_info": null
    },
    {
        "title": "七夕",
        "author": "宋之问",
        "content": "传道仙星媛，年年会水隅。\n停梭借蟋蟀，留巧付蜘蛛。\n去昼从云请，归轮竚日输。\n莫言相见阔，天上日应殊。",
        "dynasty": "唐",
        "collection_info": null
    },
    {
        "title": "桂州陪王都督晦日宴逍遥楼",
        "author": "宋之问",
        "content": "晦节高楼望，山川一半春。\n意随蓂叶尽，愁共柳条新。\n投刺登龙日，开怀纳鸟晨。\n兀然心似醉，不觉有吾身。",
        "dynasty": "唐",
        "collection_info": null
    },
    {
        "title": "和赵员外桂阳桥遇佳人",
        "author": "宋之问",
        "content": "江雨朝飞浥细尘，阳桥花柳不胜春。\n金鞍白马来从赵，玉面红妆本姓秦。\n妬女犹怜镜中髮，侍儿堪感路傍人。\n荡舟为乐非吾事，自叹空闺梦寐频。",
        "dynasty": "唐",
        "collection_info": null
    },
    {
        "title": "函谷关",
        "author": "宋之问",
        "content": "至人□□识仙风，瑞霭丹光远郁葱。\n灵迹才辞周柱下，祥氛已入函关中。\n不从紫气台端候，何得青华观裏逢。\n欲访乘牛求宝箓，愿随鹤驾徧瑶空。",
        "dynasty": "唐",
        "collection_info": null
    },
    {
        "title": "咏省壁画鹤",
        "author": "宋之问",
        "content": "粉壁图仙鹤，昂藏真气多。\n鶱飞竟不去，当是恋恩波。",
        "dynasty": "唐",
        "collection_info": null
    },
    {
        "title": "广州朱长史座观妓",
        "author": "宋之问",
        "content": "歌舞须连夜，神仙莫放归。\n参差随暮雨，前路湿人衣。",
        "dynasty": "唐",
        "collection_info": null
    },
    {
        "title": "谒二妃庙",
        "author": "宋之问",
        "content": "还以金屋贵，留兹宝席尊。\n江凫啸风雨，山鬼泣朝昏。",
        "dynasty": "唐",
        "collection_info": null
    },
    {
        "title": "赠严侍御",
        "author": "宋之问",
        "content": "受脤清边服，乘骢历塞尘。\n当闻汉雪耻，羞共虏和亲。",
        "dynasty": "唐",
        "collection_info": null
    },
    {
        "title": "在荆州重赴岭南",
        "author": "宋之问",
        "content": "梦泽三秋日，苍梧一片云。\n还将鹓鹭羽，重入鹧鸪羣。",
        "dynasty": "唐",
        "collection_info": null
    },
    {
        "title": "则天皇后挽歌",
        "author": "宋之问",
        "content": "象物行周礼，衣冠集汉都。\n谁怜事虞舜，下里泣苍梧。",
        "dynasty": "唐",
        "collection_info": null
    },
    {
        "title": "邓国太夫人挽歌",
        "author": "宋之问",
        "content": "鸾死铅妆歇，人亡锦字空。\n悲端若能减，渭水亦应穷。",
        "dynasty": "唐",
        "collection_info": null
    },
    {
        "title": "杨将军挽歌",
        "author": "宋之问",
        "content": "亭寒照苦月，陇暗积愁云。\n今日山门树，何处有将军。",
        "dynasty": "唐",
        "collection_info": null
    },
    {
        "title": "登北固山",
        "author": "宋之问",
        "content": "京镇周天险，东南作北关。\n埭横江曲路，戍入海中山。\n望越心初切，思秦鬓已斑。\n空怜上林雁，朝夕待春还。",
        "dynasty": "唐",
        "collection_info": null
    },
    {
        "title": "陪羣公登箕山赋得羣字",
        "author": "宋之问",
        "content": "许由去已远，冥莫见幽坟。\n世薄人不贵，兹山唯白云。\n宁知三千岁，復有尧为君。\n时佐激颓俗，登箕挹清芬。\n高节虽旦暮，邈与洪崖羣。",
        "dynasty": "唐",
        "collection_info": null
    },
    {
        "title": "度大臾（庾）岭（其二伯三六一九）",
        "author": "宋之问",
        "content": "城边问官使：「早晚发西京？来日河桥柳，春条几寸生？昆池水合渌，御苑草应青？」缓缓从头说，教人眼暂明。\n（按《度大臾岭》二首，《全唐诗》仅载「其一」，兹补「其二」。\n）。",
        "dynasty": "唐",
        "collection_info": null
    },
    {
        "title": "早春泛镜湖",
        "author": "宋之问",
        "content": "漾舟喜湖广，湖广趣非一。\n愉目野载芜，清心山更出。\n孤烟昼藏火，薄暮朝开日。\n但爱春光迟，不觉舟行疾。\n归雁空间尽，流莺花际失。\n远情自此多，景霁风物和。\n芦人收晚钓，棹女弄春歌。\n野外寒事少，湖间芳意多。\n杂花因烂熳，暄柳日逶迤。\n为客顿逢此，于思柰若何？\n（此诗见《永乐大典》卷二二六七「六模」「湖」字「镜湖」条。\n〖二函二十册〗）。",
        "dynasty": "唐",
        "collection_info": null
    },
    {
        "title": "题谢处士山斋",
        "author": "宋之问",
        "content": "那有唐年客，青山独闭门。\n云泉一少事，琴史皆忘喧。\n在浚人犹絷，迁乔友未言。\n不知幽谷草，何意老王孙？\n（此诗见《永乐大典》卷二五三九「七皆」「斋」字「山斋」条。\n〖三函三十册〗）。",
        "dynasty": "唐",
        "collection_info": null
    },
    {
        "title": "过中书元舍人山斋",
        "author": "宋之问",
        "content": "元侯松子宾，寓此掖垣职。\n移疾多暇豫，孤斋恣闲息。\n修径接大野，重峦跨南北。\n具物芬荣时，登攀各可极。\n林间百鸟变，郊外千花织。\n秦岭似云横，周原如黛饰。\n洛中昔游衍，常闻故园忆。\n清言尽场圃，嘉话数耘植。\n梦想恒载驰，松篁若旧识。\n酒情忽无限，琴意忻有得。\n更阅青溪诗，逾励丹霞食。\n贵者日已远，幸君惠容色。\n朅来休颍阳，任予孤且直。\n（同前见《大典》卷二五三九。\n）。",
        "dynasty": "唐",
        "collection_info": null
    },
    {
        "title": "嵩南山九里旧鹊村作",
        "author": "宋之问",
        "content": "弊庐接箕颍，北望嵩山隅。\n兹岭雄且秀，綵翠横天衢。\n家世事灵岳，嵒栖安敢渝。\n从俗因迹化，归静知心愚。\n上违先人训，下怜菲薄躯。\n自问何功业，谬与贤俊俱。\n执覊翊龙羽，秉笔游鸿都。\n尸禄负诸己，日使田园芜。\n常恐白云意，溘尽黄埃涂。\n妙年负恩德，欲去何踟蹰？\n明主本尚道，黄屋均蓬壶。\n饮惠可冥分，归事烧金鑪。\n（此诗见《永乐大典》卷三五八○「九真」「村」字「旧鹊村」条。\n〖五函五十册〗）。",
        "dynasty": "唐",
        "collection_info": null
    },
    {
        "title": "敬和吏部韦郎中庭前朱槿之作",
        "author": "宋之问",
        "content": "日给当轮满，星郎伏奏旋。\n犹纡起草思，更有落花篇。\n气与香衣杂，光侵画壁然。\n徒闻赋君子，无以和神仙。\n（此诗见《分门纂类唐歌诗》残本第六册《草木虫鱼类》卷五。\n）。",
        "dynasty": "唐",
        "collection_info": null
    },
    {
        "title": "幸未央宫应制（补后四句）",
        "author": "宋之问",
        "content": "登高省时物，怀古发宸聪。\n钟连长乐处，台识未央中。\n（《文苑英华辨证》六《脱文》）（《文苑英华辨证》据宋之问集补此四句，原诗指《全唐诗》卷五三已收之《奉和幸长安故城未央宫应制》。\n诗云：「汉王未息战，萧相乃营宫。\n壮丽一朝尽，威灵千载空。\n皇明怅前迹，置酒宴羣公。\n寒轻綵仗外，春发幔城中。\n乐思回斜日，歌词继《大风》。\n今朝天子贵，不假叔孙通。\n」《文苑英华辨证》谓「春发幔城中」，集作「春发幔城东」，「《文苑》以『东』作『中』，遂脱四句。\n」四句应于「乐思」二句之前。\n）。",
        "dynasty": "唐",
        "collection_info": null
    },
    {
        "title": "题雷琴（二首） 一",
        "author": "宋之问",
        "content": "山虚水深，万籁萧萧。\n古无人踪，惟石嶕峣。",
        "dynasty": "唐",
        "collection_info": null
    },
    {
        "title": "题雷琴（二首） 二",
        "author": "宋之问",
        "content": "洛水多清泚，崧高有白云。\n圣朝容隐逸，时得咏南薫。\n（《古今图书集成》）（宋姚宽《西溪丛语》卷上云：「长兄伯声云：洛中董氏蓄雷琴一张，中题云〖引前四言诗，略〗。\n状其声也。\n其外漆下隐有朱书云〖引后五言诗，略〗。\n此诗见《宋之问集》。\n」据此，应仅后首为宋之问作。\n又此为后人取宋诗题雷琴此拟题为《题雷琴》，误。\n雷琴因雷威所制而得名，雷威为大历间人，宋之问不及见。\n）。",
        "dynasty": "唐",
        "collection_info": null
    },
    {
        "title": "忆云门",
        "author": "宋之问",
        "content": "树闲烟不破，溪静鹭忘飞。\n更爱幽奇处，斜阳艷翠微。\n（见《会稽掇英总集》卷六）。",
        "dynasty": "唐",
        "collection_info": null
    },
    {
        "title": "西施浣纱篇",
        "author": "宋之问",
        "content": "西施旧石在，苔藓日于滋。\n几处沾粧污，何年灭履綦？\n岸花羞慢脸，波月斅嚬眉。\n君将花月好，来比浣纱时。\n（影印本《诗渊》第一册第六三页）。",
        "dynasty": "唐",
        "collection_info": null
    },
    {
        "title": "潜珠篇",
        "author": "宋之问",
        "content": "夜光四寸今所无，闻有入海求大珠。\n大珠自爱潜不发，希世一见比明月。\n灵物变化讵可寻？几人皓首死闽越。\n泥蟠沙卧海底沉，何知结爱美人心。\n可怜曜乘十二乘，谁惜黄金七百金。\n越乡祈宝诚非易，涉险捐躯名与义。\n天生至宝自无伦，如何真僞人莫分。\n古来贵耳而贱目，恐君既见不及闻。\n世有南山采薇子，从来道气凌白云。\n今乃千里作一尉，无媒为献明圣君。\n（同前七一页）。",
        "dynasty": "唐",
        "collection_info": null
    },
    {
        "title": "游嵩岳待寄诗诮之",
        "author": "宋之问",
        "content": "嵩峯高不极，上有玉琅玕。\n佳游竟不至，何以慰长薚？\n（同前七四四页）。",
        "dynasty": "唐",
        "collection_info": null
    },
    {
        "title": "钱江晓寄十三弟",
        "author": "宋之问",
        "content": "晓泊钱塘渚，开帘远望通。\n海云张野暗，山火彻江红。\n客泪常思北，边愁欲尽东。\n从来梦兄弟，未似昨宵中。\n（同前七五八页）。",
        "dynasty": "唐",
        "collection_info": null
    },
    {
        "title": "缑山诗",
        "author": "宋之问",
        "content": "缑山连嵩岑，近带洛阳陌。\n洛京游宦子，不知虚直宅。\n北入养龙溪，势如夏云积。\n褰涉穷水府，跻攀倚霞壁。\n柽栝穿虹𡸣，萝茑曳金碧。\n崟嵚天盖小，路转石门窄。\n还顾杳亏蔽，前瞻浩攒𤤐。\n态繁赏屡移，形变魂方惕。\n洞隐息心士，源潜度世客。\n渔樵或迷途，志刻述往迹。\n安仁寔载诞，子晋曾所历。\n王元拜隐侯，吾祖挹仙伯。\n永兴白华感，久列丹台籍。\n弊庐对石堂，虚坐留玉舄。\n洎余爱羽化，洗心向禅寂。\n志结颜始红，岁阑髮已白。\n愧无兼济美，独营弱丧魄。\n归来缉衰暮，敦本事膏液。\n始愿期傥从，挥手弄烟策。\n（同前第三册第二○八五页）。",
        "dynasty": "唐",
        "collection_info": null
    },
    {
        "title": "北邙古墓",
        "author": "宋之问",
        "content": "君不见邙山苑外上宫坟，相接纍纍萦蔓草。\n宫亭远识南宫树，逶迤辗作南宫道。\n一朝形影化穷尘，昔时玉貌与朱唇。\n锦衾香覆青楼月，罗衣娇弄紫台云。\n越娃楚艷君不见，赵舞燕歌愁杀人。\n游鼙倐掩寂无晤，蛾眉何事须相妬。\n九重见日闭鸳鸯，三泉今夕开狐兔。\n驻马倚车望洛阳，御桥天阙遥相当。\n佳人死别无归日，可怜行路尽沾衣。\n（同前第二一八八页）。",
        "dynasty": "唐",
        "collection_info": null
    },
    {
        "title": "陆浑南桃花汤",
        "author": "宋之问",
        "content": "氛氲桃花汤，去都三百里。\n远峯益稠沓，具物尽奇诡。\n借问采药人，冥奥从此始。\n汨吾尚清净，荤血久誓止。\n览彼□□鲜，自谓形骸滓。\n重敦永劫愿，无负神泉水。\n坐驰意屡惬，身践心益死。\n长妹梵筵众，拙妻道门子。\n提携游二山，岁暮此已矣。\n（同前第二一八八页）。",
        "dynasty": "唐",
        "collection_info": null
    },
    {
        "title": "花烛行",
        "author": "宋之问",
        "content": "帝城九门乘夜开，仙车百两自天来。\n列火东归暗行月，浮桥西渡响奔雷。\n龙楼锦障连连出，遥望梁台如昼日。\n梁台花烛见天人，平阳宾从绮罗春。\n共迎织女归春幄，俱送常娥下月轮。\n常娥月中君未见，红粉盈盈隔团扇。\n玉樽交引合欢杯，珠履共蹋鸳鸯荐。\n漏尽更深斗欲斜，可怜金翠满庭花。\n庭花灼灼歌秾李，此夕天孙嫁王子。\n结褵初出望园中，和鸣已入秦筲裏。\n同心合带两相依，明日双朝入此微。\n共待洛城分曙色，更看天下凤凰飞。\n（同前第二册第一三九二页）。",
        "dynasty": "唐",
        "collection_info": null
    },
    {
        "title": "卧闻嵩山钟",
        "author": "宋之问",
        "content": "卧闻嵩山钟，振衣步蹊樾。\n槁叶零宿雨，新鸿叫晴月。\n物改兴心换，夜凉清机发。\n昔事潘镇人，北岑采[薇]（微）蕨。\n倚岩顾我笑，谓我有仙骨。\n铭德在青春，徇禄去玄髮。\n悔往自昭洗，练形归洞窟。\n（同前第一四三五页）。",
        "dynasty": "唐",
        "collection_info": null
    },
    {
        "title": "初承恩旨言放归舟",
        "author": "宋之问",
        "content": "一朝承凯泽，万里别荒陬。\n去国云南滞，还乡水北流。\n泪迎今日喜，梦换昨宵愁。\n自向归魂说，炎方不可留。\n（同前第一四九八页）。",
        "dynasty": "唐",
        "collection_info": null
    },
    {
        "title": "题九州院双鹤",
        "author": "宋之问",
        "content": "君门九重闭，中有天泉池。\n可怜双白鹤，飞下碧松枝。\n吹楼多清管，鸣舞共差池。\n常欲万里去，怀恩终在斯。\n（同前第四册第二八○一页）。",
        "dynasty": "唐",
        "collection_info": null
    },
    {
        "title": "江行见鸬鷀",
        "author": "宋之问",
        "content": "江畔鸬鷀鸟，迎霜处处飞。\n北看疑是雁，南客更思归。\n岭上行人绝，关中音信稀。\n故园今夜裏，应为捣寒衣。\n（同前第二八二七页）。",
        "dynasty": "唐",
        "collection_info": null
    },
    {
        "title": "陆浑水亭",
        "author": "宋之问",
        "content": "昔予登兹楼，感爱川岳奇。\n别来虽云远，夜梦常在斯。\n更以沈痼日，归卧南山陲。\n弊庐不可见，云林相蔽亏。\n（同前第五册第三一二八页）。",
        "dynasty": "唐",
        "collection_info": null
    },
    {
        "title": "宴郑协律山亭",
        "author": "宋之问",
        "content": "朝英退食迴，追兴洛城隈。\n山瞻二室近，水自陆浑来。\n小径藤间入，高窗竹上开。\n砌花连菡萏，溪柳覆莓苔。\n舞席归云断，歌筵薄景催。\n可怜郊野际，长有故人杯。\n（同前第三四八五页）。",
        "dynasty": "唐",
        "collection_info": null
    },
    {
        "title": "忆嵩山陆浑旧宅",
        "author": "宋之问",
        "content": "世德辞贵仕，天爵光道门。\n好仙宅二室，受药居陆浑。\n清白立家训，偃息为国藩。\n乔树南勿翦，弊庐北尚存。\n自惟实蒙陋，何颜称子孙。\n少秉阳许意，遭逢明圣恩。\n挥翰云龙署，参光天马辕。\n一身事扃闼，十载隔凉暄。\n陈力试叨进，祗宠固幽源。\n况以沈疾久，睽辞金马垣。\n天子犹未识，讵敢栖丘樊。\n昼怀秘书谷，夕梦子平村。\n撷芳岁云晏，投绋意弥敦。\n皇私傥以报，无负青春言。\n（同前第三五二九页）。",
        "dynasty": "唐",
        "collection_info": null
    },
    {
        "title": "茅斋读书",
        "author": "宋之问",
        "content": "清轩临夕池，微径入寒树。\n暝还探旧史，颇知古人趣。\n明一诱道心，吹万成世务。\n猎精自补阙，安能守章句？\n（同前第六册第四一四九页）。",
        "dynasty": "唐",
        "collection_info": null
    },
    {
        "title": "题会福塔院诗",
        "author": "宋之问",
        "content": "如涌浮图近紫霄，芙蓉仙苑礼羣僚。\n海天遥奉金轮日，尽遣祯祥归圣朝。\n（见清修《日下旧闻考》卷一二五引《宋延清集》）（按：此塔院清时称三塔寺，在永清县，其上有唐圣历元年石刻。\n）。",
        "dynasty": "唐",
        "collection_info": null
    },
    {
        "title": "陪王都督登楼诗",
        "author": "宋之问",
        "content": "晦日登楼望，江山一半天。\n（见宋乐史《太平寰宇记》卷一六二、王象之《舆地纪胜》卷一○三《静江府》）（按：《全唐诗》卷五三《桂州陪王都督晦日宴逍遥楼》首二句云：「晦节高楼望，山川一半春。\n」此录二句当即其异文。\n因其出处甚早，有五字不同，韵脚亦异，故另录出。\n）。",
        "dynasty": "唐",
        "collection_info": null
    },
    {
        "title": "则天挽歌",
        "author": "宋之问",
        "content": "还应鼎湖剑，千载忽同归。\n（见《十万卷楼丛书》本皎然《诗式》卷四）。",
        "dynasty": "唐",
        "collection_info": null
    },
    {
        "title": "夔州（题拟）",
        "author": "宋之问",
        "content": "路入巴渝通两蜀，江连荆楚接三川。\n（见佚名《锦绣花谷续集》卷十二「夔州」）。",
        "dynasty": "唐",
        "collection_info": null
    },
    {
        "title": "句",
        "author": "宋之问",
        "content": "高树阴疎鸟不留。\n（见宋李壁《王荆文公诗笺注》卷二三《宜春苑》注引）。",
        "dynasty": "唐",
        "collection_info": null
    },
    {
        "title": "题大庾岭北驿",
        "author": "宋之问",
        "content": "阳月南飞雁，传闻至此回。\n我行殊未已，何日復归来？江静潮初落，林昏瘴不开。\n明朝望乡处，应见陇头梅。",
        "dynasty": "唐",
        "collection_info": null
    },
    {
        "title": "相和歌辞：江南曲",
        "author": "宋之问",
        "content": "妾住越城南，离居不自堪。采花惊曙鸟，摘叶喂春蚕。\n懒结茱萸带，愁安玳瑁簪。侍臣消瘦尽，日暮碧江潭。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王子乔",
        "author": "宋之问",
        "content": "王子乔，爱神仙，七月七日上宾天。白虎摇瑟凤吹笙，\n空望山头草，草露湿君衣。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "琴曲歌辞：绿竹引",
        "author": "宋之问",
        "content": "青溪绿潭潭水侧，修竹婵娟同一色。徒生仙实凤不游，\n含情傲慰心目，何可一日无此君。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "息夫人",
        "author": "宋之问",
        "content": "可怜楚破息，肠断息夫人。仍为泉下骨，不作楚王嫔。\n楚王宠莫盛，息君情更亲。情亲怨生别，一朝俱杀身。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "初到陆浑山庄",
        "author": "宋之问",
        "content": "授衣感穷节，策马凌伊关。归齐逸人趣，日觉秋琴闲。\n寒露衰北阜，夕阳破东山。浩歌步榛樾，栖鸟随我还。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "夜饮东亭",
        "author": "宋之问",
        "content": "春泉鸣大壑，皓月吐层岑。岑壑景色佳，慰我远游心。\n暗芳足幽气，惊栖多众音。高兴南山曲，长谣横素琴。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "芳树",
        "author": "宋之问",
        "content": "何地早芳菲，宛在长门殿。夭桃色若绶，秾李光如练。\n啼鸟弄花疏，游蜂饮香遍。叹息春风起，飘零君不见。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "送赵六贞固",
        "author": "宋之问",
        "content": "目断南浦云，心醉东郊柳。怨别此何时，春芳来已久。\n与君共时物，尽此盈樽酒。始愿今不从，春风恋携手。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "题张老松树",
        "author": "宋之问",
        "content": "岁晚东岩下，周顾何凄恻。日落西山阴，众草起寒色。\n中有乔松树，使我长叹息。百尺无寸枝，一生自孤直。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "别之望后独宿蓝田山庄",
        "author": "宋之问",
        "content": "鹡鸰有旧曲，调苦不成歌。自叹兄弟少，常嗟离别多。\n尔寻北京路，予卧南山阿。泉晚更幽咽，云秋尚嵯峨。\n药栏听蝉噪，书幌见禽过。愁至愿甘寝，其如乡梦何。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "浣纱篇赠陆上人",
        "author": "宋之问",
        "content": "越女颜如花，越王闻浣纱。国微不自宠，献作吴宫娃。\n山薮半潜匿，苎萝更蒙遮。一行霸句践，再笑倾夫差。\n艳色夺人目，斅嚬亦相夸。一朝还旧都，靓妆寻若耶。\n鸟惊入松网，鱼畏沉荷花。始觉冶容妄，方悟群心邪。\n钦子秉幽意，世人共称嗟。愿言托君怀，倘类蓬生麻。\n家住雷门曲，高阁凌飞霞。淋漓翠羽帐，旖旎采云车。\n春风艳楚舞，秋月缠胡笳。自昔专娇爱，袭玩唯矜奢。\n达本知空寂，弃彼犹泥沙。永割偏执性，自长熏修芽。\n携妾不障道，来止妾西家。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "雨从箕山来",
        "author": "宋之问",
        "content": "雨从箕山来，倏与飘风度。晴明西峰日，绿缛南溪树。\n此时客精庐，幸蒙真僧顾。深入清净理，妙断往来趣。\n意得两契如，言尽共忘喻。观花寂不动，闻鸟悬可悟。\n向夕闻天香，淹留不能去。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "初至崖口",
        "author": "宋之问",
        "content": "崖口众山断，嵚崟耸天壁。气冲落日红，影入春潭碧。\n锦缋织苔藓，丹青画松石。水禽泛容与，岩花飞的砾。\n微路从此深，我来限于役。惆怅情未已，群峰暗将夕。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "自湘源至潭州衡山县",
        "author": "宋之问",
        "content": "浮湘沿迅湍，逗浦凝远盼。渐见江势阔，行嗟水流漫。\n赤岸杂云霞，绿竹缘溪涧。向背群山转，应接良景晏。\n沓障连夜猿，平沙覆阳雁。纷吾望阙客，归桡速已惯。\n中道方溯洄，迟念自兹撰。赖欣衡阳美，持以蠲忧患。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "入崖口五渡寄李适",
        "author": "宋之问",
        "content": "抱琴登绝壑，伐木溯清川。路极意谓尽，势回趣转绵。\n人远草木秀，山深云景鲜。余负海峤情，自昔微尚然。\n弥旷十余载，今来宛仍前。未窥仙源极，独进野人船。\n时攀乳窦憩，屡薄天窗眠。夜弦响松月，朝楫弄苔泉。\n因冥象外理，永谢区中缘。碧潭可遗老，丹砂堪学仙。\n莫使驰光暮，空令归鹤怜。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "洞庭湖",
        "author": "宋之问",
        "content": "地尽天水合，朝及洞庭湖。初日当中涌，莫辨东西隅。\n晶耀目何在，滢荧心欲无。灵光晏海若，游气耿天吴。\n张乐轩皇至，征苗夏禹徂。楚臣悲落叶，尧女泣苍梧。\n野积九江润，山通五岳图。风恬鱼自跃，云夕雁相呼。\n独此临泛漾，浩将人代殊。永言洗氛浊，卒岁为清娱。\n要使功成退，徒劳越大夫。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "景龙四年春祠海",
        "author": "宋之问",
        "content": "肃事祠春溟，宵斋洗蒙虑。鸡鸣见日出，鹭下惊涛鹜。\n地阔八荒近，天回百川澍。筵端接空曲，目外唯雰雾。\n暖气物象来，周游晦明互。致牲匪玄享，禋涤期灵煦。\n的的波际禽，沄沄岛间树。安期今何在，方丈蔑寻路。\n仙事与世隔，冥搜徒已屡。四明背群山，遗老莫辨处。\n抚中良自慨，弱龄忝恩遇。三入文史林，两拜神仙署。\n虽叹出关远，始知临海趣。赏来空自多，理胜孰能喻。\n留楫竟何待，徙倚忽云暮。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "温泉庄卧病寄杨七炯",
        "author": "宋之问",
        "content": "移疾卧兹岭，寥寥倦幽独。赖有嵩丘山，高枕长在目。\n兹山栖灵异，朝夜翳云族。是日蒙雨晴，返景入岩谷。\n幂幂涧畔草，青青山下木。此意方无穷，环顾怅林麓。\n伊洛何悠漫，川原信重复。夏余鸟兽蕃，秋末禾黍熟。\n秉愿守樊圃，归闲欣艺牧。惜无载酒人，徒把凉泉掬。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "答田征君",
        "author": "宋之问",
        "content": "家临清溪水，溪水绕盘石。绿萝四面垂，褭褭百余尺。\n风泉度丝管，苔藓铺茵席。传闻颍阳人，霞外漱灵液。\n忽枉岩中翰，吟望朝复夕。何当遂远游，物色候逋客。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "自衡阳至韶州谒能禅师",
        "author": "宋之问",
        "content": "谪居窜炎壑，孤帆淼不系。别家万里余，流目三春际。\n猿啼山馆晓，虹饮江皋霁。湘岸竹泉幽，衡峰石囷闭。\n岭嶂穷攀越，风涛极沿济。吾师在韶阳，欣此得躬诣。\n洗虑宾空寂，焚香结精誓。愿以有漏躯，聿熏无生慧。\n物用益冲旷，心源日闲细。伊我获此途，游道回晚计。\n宗师信舍法，摈落文史艺。坐禅罗浮中，寻异穷海裔。\n何辞御魑魅，自可乘炎疠。回首望旧乡，云林浩亏蔽。\n不作离别苦，归期多年岁。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "见南山夕阳召监师不至",
        "author": "宋之问",
        "content": "夕阳黯晴碧，山翠互明灭。此中意无限，要与开士说。\n徒郁仲举思，讵回道林辙。孤兴欲待谁，待此湖上月。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "游法华寺",
        "author": "宋之问",
        "content": "薄游京都日，遥羡稽山名。分刺江海郡，朅来征素情。\n松露洗心眷，象筵敷念诚。薄云界青嶂，皎日鶱朱甍。\n苔涧深不测，竹房闲且清。感真六象见，垂兆二鸟鸣。\n古今信灵迹，中州莫与京。林巘永栖业，岂伊佐一生。\n浮悟虽已久，事试去来成。观念幸相续，庶几最后明。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "宿云门寺",
        "author": "宋之问",
        "content": "云门若邪裏，泛鹢路才通。夤缘绿筱岸，遂得青莲宫。\n天香众壑满，夜梵前山空。漾漾潭际月，飗飗杉上风。\n兹焉多嘉遁，数子今莫同。凤归慨处士，鹿化闻仙公。\n樵路郑州北，举井阿岩东。永夜岂云寐，曙华忽葱茏。\n谷鸟啭尚涩，源桃惊未红。再来期春暮，当造林端穷。\n庶几踪谢客，开山投剡中。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "春湖古意",
        "author": "宋之问",
        "content": "院梅发向尺，园鸟复成曲。落日游南湖，果掷颜如玉。\n含情不得语，转盼知所属。惆怅未可归，宁关须采箓。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "游陆浑南山自歇马岭到枫香林以诗代书答李舍人适",
        "author": "宋之问",
        "content": "晨登歇马岭，遥望伏牛山。孤出群峰首，熊熊元气间。\n太和亦崔嵬，石扇横闪倏。细岑互攒倚，浮巘竞奔蹙。\n白云遥入怀，青霭近可掬。徒寻灵异迹，周顾惬心目。\n晨拂鸟路行，暮投人烟宿。粳稻远弥秀，栗芋秋新熟。\n石髓非一岩，药苗乃万族。间关踏云雨，缭绕缘水木。\n西见商山芝，南到楚乡竹。楚竹幽且深，半杂枫香林。\n浩歌清潭曲，寄尔桃源心。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "早发大庾岭",
        "author": "宋之问",
        "content": "晨跻大庾险，驿鞍驰复息。雾露昼未开，浩途不可测。\n嵥起华夷界，信为造化力。歇鞍问徒旅，乡关在西北。\n出门怨别家，登岭恨辞国。自惟勖忠孝，斯罪懵所得。\n皇明颇照洗，廷议日纷惑。兄弟远沦居，妻子成异域。\n羽翮伤已毁，童幼怜未识。踌蹰恋北顾，亭午晞霁色。\n春暖阴梅花，瘴回阳鸟翼。含沙缘涧聚，吻草依林植。\n适蛮悲疾首，怀巩泪沾臆。感谢鹓鹭朝，勤修魑魅职。\n生还倘非远，誓拟酬恩德。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "自洪府舟行直书其事",
        "author": "宋之问",
        "content": "仲春辞国门，畏途横万里。越淮乘楚嶂，造江泛吴汜。\n严程无休隙，日夜涉风水。昔闻垂堂言，将诫千金子。\n问余何奇剥，迁窜极炎鄙。揆己道德余，幼闻虚白旨。\n贵身贱外物，抗迹远尘轨。朝游伊水湄，夕卧箕山趾。\n妙年拙自晦，皎洁弄文史。谬辱紫泥书，挥翰青云裏。\n事往每增伤，宠来常誓止。铭骨怀报称，逆鳞让金紫。\n安位衅潜构，退耕祸犹起。栖岩实吾策，触藩诚内耻。\n济济同时人，台庭鸣剑履。愚以卑自卫，兀坐去沉滓。\n迨兹理已极，窃位申知己。群议负宿心，获戾光华始。\n黄金忽销铄，素业坐沦毁。浩叹诬平生，何独恋枌梓。\n浦树浮郁郁，皋兰覆靡靡。百越去魂断，九疑望心死。\n未尽匡阜游，远欣罗浮美。周旋本师训，佩服无生理。\n异国多灵仙，幽探忘年纪。敝庐嵩山下，空谷茂兰芷。\n悠悠南溟远，采掇长已矣。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "下桂江县黎壁",
        "author": "宋之问",
        "content": "放溜觌前溆，连山分上干。江回云壁转，天小雾峰攒。\n吼沫跳急浪，合流环峻滩。欹离出漩划，缭绕避涡盘。\n舟子怯桂水，最言斯路难。吾生抱忠信，吟啸自安閒。\n旦别已千岁，夜愁劳万端。企予见夜月，委曲破林峦。\n潭旷竹烟尽，洲香橘露团。岂傲夙所好，对之与俱欢。\n思君罢琴酌，泣此夜漫漫。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "奉使嵩山途经缑岭",
        "author": "宋之问",
        "content": "侵星发洛城，城中歌吹声。毕景至缑岭，岭上烟霞生。\n草树饶野意，山川多古情。大隐德所薄，归来可退耕。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "伤王七秘书监寄呈扬州陆长史通简府僚广陵以广好事",
        "author": "宋之问",
        "content": "王氏贵先宗，衡门栖道风。传心晤有物，秉化游无穷。\n学奥九流异，机玄三语同。书乃墨场绝，文称词伯雄。\n白屋藩魏主，苍生期谢公。一祗贤良诏。遂谒承明宫。\n补衮望奚塞，尊儒位未充。罢官七门裏，归老一丘中。\n尝忝长者辙，微言私谓通。我行会稽郡，路出广陵东。\n物在人已矣，都疑淮海空。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "使至嵩山寻杜四不遇慨然复伤田洗马韩观主因以题壁赠杜侯杜四",
        "author": "宋之问",
        "content": "洛桥瞻太室，期子在云烟。归来不相见，孤赏弄寒泉。\n与君阔松石，于兹二十年。田公谢昭世，韩子秘幽埏。\n忆昔同携手，山栖接二贤。笙歌入玄地，诗酒坐寥天。\n旧友悉零落，罢琴私自怜。逝者非药误，餐霞意可全。\n为余理还策，相与事灵仙。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "玩郡斋海榴",
        "author": "宋之问",
        "content": "泽国韶气早，开帘延霁天。野禽宵未啭，山蜚昼仍眠。\n目兹海榴发，列映岩楹前。熠爚御风静，葳蕤含景鲜。\n清晨绿堪佩，亭午丹欲然。昔忝金闺籍，尝见玉池莲。\n未若宗族地，更逢荣耀全。南金虽自贵，贺赏讵能迁。\n抚躬万里绝，岂染一朝妍。徒缘滞遐郡，常是惜流年。\n越俗鄙章甫，扪心空自怜。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "长安路",
        "author": "宋之问",
        "content": "秦地平如掌，层城出云汉。楼阁九衢春，车马千门旦。\n绿柳开复合，红尘聚还散。日晚斗鸡场，经过狭斜看。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "折杨柳",
        "author": "宋之问",
        "content": "玉树朝日映，罗帐春风吹。拭泪攀杨柳，长条宛地垂。\n白花飞历乱，黄鸟思参差。妾自肝肠断，傍人那得知。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "有所思",
        "author": "宋之问",
        "content": "君子事行役，再空芳岁期。美人旷遥伫，万里浮云思。\n园桃绽红艳，效叶柔绿滋。坐看长夏晚，秋月生罗帷。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "军中人日登高赠房明府",
        "author": "宋之问",
        "content": "幽郊昨夜阴风断，顿觉朝来阳吹暖。泾水桥南柳欲黄，\n闻道凯旋乘骑入，看君走马见芳菲。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "寒食还陆浑别业",
        "author": "宋之问",
        "content": "洛阳城裏花如雪，陆浑山中今始发。旦别河桥杨柳风，\n野老不知尧舜力，酣歌一曲太平人。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "寒食江州满塘驿",
        "author": "宋之问",
        "content": "去年上巳洛桥边，今年寒食庐山曲。遥怜巩树花应满，\n驿骑明朝宿何处，猿声今夜断君肠。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "至端州驿见杜五审言沈三佺期阎五朝隐王二无竞题壁慨然成咏",
        "author": "宋之问",
        "content": "逐臣北地承严谴，谓到南中每相见。岂意南中岐路多，\n处处山川同瘴疠，自怜能得几人归。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "绿竹引",
        "author": "宋之问",
        "content": "青溪绿潭潭水侧，修竹婵娟同一色。徒生仙实凤不游，\n含情傲睨慰心目，何可一日无此君。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "明河篇",
        "author": "宋之问",
        "content": "八月凉风天气晶，万里无云河汉明。昏见南楼清且浅，\n复道连甍共蔽亏，画堂琼户特相宜。云母帐前初氾滥，\n南陌征人去不归，谁家今夜捣寒衣。鸳鸯机上疏萤度，\n已能舒卷任浮云，不惜光辉让流月。明河可望不可亲，",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "龙门应制",
        "author": "宋之问",
        "content": "宿雨霁氛埃，流云度城阙。河堤柳新翠，苑树花先发。\n洛阳花柳此时浓，山水楼台映几重。群公拂雾朝翔凤，\n云罕才临御水桥，天衣已入香山会。山壁崭岩断复连，\n层峦旧长千寻木，远壑初飞百丈泉，彩仗蜺旌绕香阁。\n下辇登高望河洛。东城宫阙拟昭回，南阳沟塍殊绮错。\n林下天香七宝台，山中春酒万年杯，微风一起祥花落，\n歌舞淹留景欲斜，石关犹驻五云车。鸟旗翼翼留芳草，\n郊外喧喧引看人，倾都南望属车尘。嚣声引扬闻黄道，\n吾皇不事瑶池乐，时雨来观农扈春。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "初宿淮口",
        "author": "宋之问",
        "content": "孤舟汴河水，去国情无已。晚泊投楚乡，明月清淮裏。\n汴河东泻路穷兹，洛阳西顾日增悲。夜闻楚歌思欲断，",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "王子乔",
        "author": "宋之问",
        "content": "王子乔，爱神仙，七月七日上宾天。白虎摇瑟凤吹笙，\n空望山头草，草露湿人衣。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "放白鹇篇",
        "author": "宋之问",
        "content": "故人赠我绿绮琴，兼致白鹇鸟。琴是峄山桐，鸟出吴溪中。\n我心松石清霞裏，弄此幽弦不能已。我心河海白云垂，\n乃言物性不可违，白鹇愁慕刷毛衣。玉徽闭匣留为念，",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "桂州三月三日",
        "author": "宋之问",
        "content": "代业京华裏，远投魑魅乡。登高望不极，云海四茫茫。\n伊昔承休盼，曾为人所羡。两朝赐颜色，二纪陪欢宴。\n昆明御宿侍龙媒，伊阙天泉复几回。西夏黄河水心剑，\n千春万寿多行乐，柏梁和歌攀睿作。赐金分帛奉恩辉，\n载笔儒林多岁月，幞被文昌佐吴越。越中山海高且深，\n愚谓嬉游长似昔，不言流寓欻成今。始安繁华旧风俗，\n荔浦蘅皋万里余，洛阳音信绝能疏。故园今日应愁思，\n不求汉使金囊赠，愿得佳人锦字书。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "下山歌",
        "author": "宋之问",
        "content": "下嵩山兮多所思，携佳人兮步迟迟。\n松间明月长如此，君再游兮复何时。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "冬宵引赠司马承祯",
        "author": "宋之问",
        "content": "河有冰兮山有雪，北户墐兮行人绝。独坐山中兮对松月，\n此情不向俗人说，爱而不见恨无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "高山引",
        "author": "宋之问",
        "content": "攀云窈窕兮上跻悬峰，长路浩浩兮此去何从。\n水一曲兮肠一曲，山一重兮悲一重。松槚邈已远，\n天高难诉兮远负明德，却望咸京兮挥涕龙钟。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "嵩山天门歌",
        "author": "宋之问",
        "content": "登天门兮坐盘石之嶙峋，前漎漎兮未半，下漠漠兮无垠。\n纷窈窕兮岩倚披以鹏翅，洞胶葛兮峰棱层以龙鳞。\n松移岫转，左变而右易。风生云起，出鬼而入神。\n吾亦不知其灵怪如此，愿游杳冥兮见羽人。\n重曰，天门兮穹崇，回合兮攒丛，松万接兮柱日，\n试一望兮夺魄，况众妙之无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "有所思",
        "author": "宋之问",
        "content": "洛阳城东桃李花，飞来飞去落谁家。幽闺女儿惜颜色，\n已见松柏摧为薪，更闻桑田变成海。古人无复洛城东，\n寄言全盛红颜子，须怜半死白头翁。此翁白头真可怜，\n光禄池台交锦绣，将军楼阁画神仙。一朝卧病无相识，\n但看古来歌舞地，唯有黄昏鸟雀飞。",
        "dynasty": "唐",
        "collection_info": {
            "collection": "御定全唐诗",
            "volume": "卷五十一"
        }
    },
    {
        "title": "奉和立春日侍宴内出剪綵花应制",
        "author": "宋之问",
        "content": "金阁妆新杏，琼筵弄绮梅。人间都未识，天上忽先开。\n蝶绕香丝住，蜂怜艳粉回。今年春色早，应为剪刀催。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "春日芙蓉园侍宴应制",
        "author": "宋之问",
        "content": "芙蓉秦地沼，卢橘汉家园。谷转斜盘径，川回曲抱原。\n风来花自舞，春入鸟能言。侍宴瑶池夕，归途笳吹繁。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "夏日仙萼亭应制",
        "author": "宋之问",
        "content": "高岭逼星河，乘舆此日过。野含时雨润，山杂夏云多。\n睿藻光岩穴，宸襟洽薜萝。悠然小天下，归路满笙歌。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "奉和九月九日登慈恩寺浮屠应制",
        "author": "宋之问",
        "content": "凤刹侵云半，虹旌倚日边。散花多宝塔，张乐布金田。\n时菊芳仙酝，秋兰动睿篇。香街稍欲晚，清跸扈归天。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "奉和九日幸临渭亭登高应制得欢字",
        "author": "宋之问",
        "content": "令节三秋晚，重阳九日欢。仙杯还泛菊，宝馔且调兰。\n御气云霄近，乘高宇宙宽。今朝万寿引，宜向曲中弹。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "奉和圣制闰九月九日登庄严总持二寺阁",
        "author": "宋之问",
        "content": "闰月再重阳，仙舆历宝坊。帝歌云稍白，御酒菊犹黄。\n风铎喧行漏，天花拂舞行。豫游多景福，梵宇日生光。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "麟趾殿侍宴应制",
        "author": "宋之问",
        "content": "北阙层城峻，西宫复道悬。乘舆历万户，置酒望三川。\n花柳含丹日，山河入绮筵。欲知陪赏处，空外有飞烟。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "上阳宫侍宴应制得林字",
        "author": "宋之问",
        "content": "广乐张前殿，重裘感圣心。砌蓂霜月尽，庭树雪云深。\n旧渥骖宸御，慈恩忝翰林。微臣一何幸，再得听瑶琴。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "幸少林寺应制",
        "author": "宋之问",
        "content": "绀宇横天室，回銮指帝休。曙阴迎日尽，春气抱岩流。\n空乐繁行漏，香烟薄彩斿。玉膏从此泛，仙驭接浮丘。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "幸岳寺应制",
        "author": "宋之问",
        "content": "暂幸珠筵地，俱怜石濑清。泛流张翠幕，拂迥挂红旌。\n雅曲龙调管，芳樽蚁泛觥。陪欢玉座晚，复得听金声。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "扈从登封途中作",
        "author": "宋之问",
        "content": "帐殿郁崔嵬，仙游实壮哉。晓云连幕卷，夜火杂星回。\n谷暗千旗出，山鸣万乘来。扈从良可赋，终乏掞天才。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "扈从登封告成颂",
        "author": "宋之问",
        "content": "复道开行殿，钩陈列禁兵。和风吹鼓角，佳气动旗旌。\n后骑回天苑，前山入御营。万方俱下拜，相与乐升平。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "松山岭应制",
        "author": "宋之问",
        "content": "翼翼高旌转，锵锵凤辇飞。尘销清跸路，云湿从臣衣。\n白羽摇丹壑，天营逼翠微。芳声耀今古，四海警宸威。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "缑山庙",
        "author": "宋之问",
        "content": "王子宾仙去，飘飖笙鹤飞。徒闻沧海变，不见白云归。\n天路何其远，人间此会稀。空歌日云幕，霜月渐微微。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "奉和梁王宴龙泓应教得微字",
        "author": "宋之问",
        "content": "水府沦幽壑，星轺下紫微。鸟惊司仆驭，花落侍臣衣。\n芳树摇春晚，晴云绕座飞。淮王正留客，不醉莫言归。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "寿阳王花烛图",
        "author": "宋之问",
        "content": "仙媛乘龙日，天孙捧雁来。可怜桃李树，更绕凤凰台。\n烛照香车入，花临宝扇开。莫令银箭晓，为尽合欢杯。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "江南曲",
        "author": "宋之问",
        "content": "妾住越城南，离居不自堪。采花惊曙鸟，摘叶喂春蚕。\n懒结茱萸带，愁安玳瑁簪。待君消瘦尽，日暮碧江潭。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "牛女",
        "author": "宋之问",
        "content": "粉席秋期缓，针楼别怨多。奔龙争渡月，飞鹊乱填河。\n失喜先临镜，含羞未解罗。谁能留夜色，来夕倍还梭。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "冬夜寓直麟阁",
        "author": "宋之问",
        "content": "直事披三省，重关闭七门。广庭怜雪净，深屋喜炉温。\n月幌花虚馥，风窗竹暗喧。东山白云意，兹夕寄琴尊。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "登禅定寺阁",
        "author": "宋之问",
        "content": "梵宇出三天，登临望八川。开襟坐霄汉，挥手拂云烟。\n函谷青山外，昆池落日边。东京杨柳陌，少别已经年。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "陆浑山庄",
        "author": "宋之问",
        "content": "归来物外情，负杖阅岩耕。源水看花入，幽林采药行。\n野人相问姓，山鸟自呼名。去去独吾乐，无然愧此生。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "蓝田山庄",
        "author": "宋之问",
        "content": "宦游非吏隐，心事好幽偏。考室先依地，为农且用天。\n辋川朝伐木，蓝水暮浇田。独与秦山老，相欢春酒前。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "春日山家",
        "author": "宋之问",
        "content": "今日游何处，春泉洗药归。悠然紫芝曲，昼掩白云扉。\n鱼乐偏寻藻，人闲屡采薇。丘中无俗事，身世两相违。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "春日宴宋主簿山亭得寒字",
        "author": "宋之问",
        "content": "公子正邀欢，林亭春未兰。攀岩践苔易，迷路出花难。\n窗覆垂杨暖，阶侵瀑水寒。帝城归路直，留兴接鹓鸾。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "江亭晚望",
        "author": "宋之问",
        "content": "浩渺浸云根，烟岚出远村。鸟归沙有迹，帆过浪无痕。\n望水知柔性，看山欲断魂。纵情犹未已，回马欲黄昏。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "秋晚游普耀寺",
        "author": "宋之问",
        "content": "薄暮曲江头，仁祠暂可留。山形无隐霁，野色遍呈秋。\n荷覆香泉密，藤缘宝树幽。平生厌尘事，过此忽悠悠。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "答李司户夔",
        "author": "宋之问",
        "content": "远方来下客，輶轩摄使臣。弄琴宜在夜，倾酒贵逢春。\n驷马留孤馆，双鱼赠故人。明朝散云雨，遥仰德为邻。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "寄天台司马道士",
        "author": "宋之问",
        "content": "卧来生白髮，览镜忽成丝。远愧餐霞子，童颜且自持。\n旧游惜疏旷，微尚日磷缁。不寄西山药，何由东海期。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "使往天平军马约与陈子昂新乡为期，及还而不相遇",
        "author": "宋之问",
        "content": "入卫期之子，吁嗟不少留。情人去何处，淇水日悠悠。\n恒碣青云断，衡漳白露秋。知君心许国，不是爱封侯。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "过函谷关",
        "author": "宋之问",
        "content": "二百四十载，海内何纷纷。六国兵同合，七雄势未分。\n从成拒秦帝，策决问苏君。鸡鸣将狗盗，论德不论勋。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "送朔方何侍郎",
        "author": "宋之问",
        "content": "闻道云中使，乘骢往復还。河兵守阳月，塞虏失阴山。\n拜职尝随骠，铭功不让班。旋闻受降日，歌舞入萧关。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "送田道士使蜀投龙",
        "author": "宋之问",
        "content": "风驭忽泠然，云台路几千。蜀门峰势断，巴字水形连。\n人隔壶中地，龙游洞裏天。赠言回驭日，图画彼山川。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "送许州宋司马赴任",
        "author": "宋之问",
        "content": "颍郡水东流，荀陈兄弟游。偏伤兹日远，独向聚星州。\n河润在明德，人康非外求。当闻力为政，遥慰我心愁。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "送赵司马赴蜀州",
        "author": "宋之问",
        "content": "饯子西南望，烟绵剑道微。桥寒金雁落，林曙碧鸡飞。\n职拜舆方远，仙成履会归。定知和氏璧，遥掩玉轮辉。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "送永昌萧赞府",
        "author": "宋之问",
        "content": "柳变曲江头，送君函谷游。弄琴宽别意，酌醴醉春愁。\n恋本亦何极，赠言微所求。莫令金谷水，不入故园流。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "送李侍御",
        "author": "宋之问",
        "content": "行李恋庭闱，乘轺振彩衣。南登指吴服，北走出秦畿。\n去国夏云断，还乡秋雁飞。旋闻郡计入，更有使臣归。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "饯湖州薛司马",
        "author": "宋之问",
        "content": "别驾促严程，离筵多故情。交深季作友，义重伯为兄。\n镇静移吴俗，风流在汉京。会看陈仲举，从此拜公卿。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "送杜审言",
        "author": "宋之问",
        "content": "卧病人事绝，嗟君万里行。河桥不相送，江树远含情。\n别路追孙楚，维舟吊屈平。可惜龙泉剑，流落在丰城。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "送武进郑明府",
        "author": "宋之问",
        "content": "弦歌试宰日，城阙赏心违。北谢苍龙去，南随黄鹄飞。\n夏云海中出，吴山江上微。甿谣岂云远，从此庆缁衣。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "送姚侍御出使江东",
        "author": "宋之问",
        "content": "帝忧河朔郡，南发海陵仓。坐叹青春别，逶迤碧水长。\n饮冰朝受命，衣锦昼还乡。为问东山桂，无人何自芳。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "留别之望舍弟",
        "author": "宋之问",
        "content": "同气有三人，分飞在此晨。西驰巴岭徼，东去洛阳滨。\n强饮离前酒，终伤别后神。谁怜散花萼，独赴日南春。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "汉江宴别",
        "author": "宋之问",
        "content": "汉广不分天，舟移杳若仙。秋虹映晚日，江鹤弄晴烟。\n积水浮冠盖，遥风逐管弦。嬉游不可极，留恨此山川。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "初发荆府赠长史",
        "author": "宋之问",
        "content": "□□□□□，□□□□□。仍随五马谪，载与两禽奔。\n明主无由见，群公莫与言。幸君逢圣日，何惜理虞翻。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "晚泊湘江",
        "author": "宋之问",
        "content": "五岭恓惶客，三湘憔悴颜。况复秋雨霁，表裏见衡山。\n路逐鹏南转，心依雁北还。唯余望乡泪，更染竹成斑。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "过蛮洞",
        "author": "宋之问",
        "content": "越岭千重合，蛮溪十裏斜。竹迷樵子径，萍匝钓人家。\n林暗交枫叶，园香覆橘花。谁怜在荒外，孤赏足云霞。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "经梧州",
        "author": "宋之问",
        "content": "南国无霜霰，连年见物华。青林暗换叶，红蕊续开花。\n春去闻山鸟，秋来见海槎。流芳虽可悦，会自泣长沙。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "渡吴江别王长史",
        "author": "宋之问",
        "content": "倚棹望兹川，销魂独黯然。乡连江北树，云断日南天。\n剑别龙初没，书成雁不传。离舟意无限，催渡复催年。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "泛镜湖南溪",
        "author": "宋之问",
        "content": "乘兴入幽栖，舟行日向低。岩花候冬发，谷鸟作春啼。\n沓嶂开天小，丛篁夹路迷。犹闻可怜处，更在若邪溪。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "途中寒食题黄梅临江驿寄崔融",
        "author": "宋之问",
        "content": "马上逢寒食，愁中属暮春。可怜江浦望，不见洛阳人。\n北极怀明主，南溟作逐臣。故园肠断处，日夜柳条新。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "游韶州广界寺",
        "author": "宋之问",
        "content": "影殿临丹壑，香台隐翠霞。巢飞衔象鸟，砌蹋雨空花。\n宝铎摇初霁，金池映晚沙。莫愁归路远，门外有三车。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "宿清远峡山寺",
        "author": "宋之问",
        "content": "香岫悬金刹，飞泉届石门。空山唯习静，中夜寂无喧。\n说法初闻鸟，看心欲定猿。寥寥隔尘市，何异武陵源。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "题大庾岭北驿",
        "author": "宋之问",
        "content": "阳月南飞雁，传闻至此回。我行殊未已，何日复归来。\n江静潮初落，林昏瘴不开。明朝望乡处，应见陇头梅。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "度大庾岭",
        "author": "宋之问",
        "content": "度岭方辞国，停轺一望家。魂随南翥鸟，泪尽北枝花。\n山雨初含霁，江云欲变霞。但令归有日，不敢恨长沙。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "端州别袁侍郎",
        "author": "宋之问",
        "content": "合浦途未极，端溪行暂临。泪来空泣脸，愁至不知心。\n客醉山月静，猿啼江树深。明朝共分手，之子爱千金。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "过史正议宅",
        "author": "宋之问",
        "content": "旧交此零落，雨泣访遗尘。剑几传好事，池台伤故人。\n国香兰已歇，裏树橘犹新。不见吴中隐，空余江海滨。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "梁宣王挽词三首",
        "author": "宋之问",
        "content": "贵藩尧母族，外戚汉家亲。业重兴王际，功高復辟辰。\n爱贤唯报国，乐善不防身。今日衣冠送，空伤置醴人。\n金精何日闭，玉匣此时开。东望连吾子，南瞻近帝台。\n地形龟食报，坟土燕衔来。可叹虞歌夕，纷纷骑吹回。\n像设千年在，平生万事违。彩旌翻葆吹，圭翣奠灵衣。\n垄日寒无影，郊云冻不飞。君王留此地，驷马欲何归。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "鲁忠王挽词三首",
        "author": "宋之问",
        "content": "同盟会五月，归葬出三条。日惨咸阳树，天寒渭水桥。\n稍看朱鹭转，尚识紫骝骄。寂寂泉台恨，从兹罢玉箫。\n邦家锡宠光，存没贵忠良。遂裂山河地，追尊父子王。\n人悲槐裏月，马踏槿原霜。别向天京北，悠悠此路长。\n树羽迎朝日，撞钟望早霞。故人悲宿草，中使惨晨笳。\n气有冲天剑，星无犯斗槎。唯余孔公宅，长接鲁王家。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "范阳王挽词二首",
        "author": "宋之问",
        "content": "贤相称邦杰，清流举代推。公才掩诸夏，文体变当时。\n宾吊翻成鹤，人亡惜喻龟。洛阳今纸贵，犹写太冲词。\n赠秩徽章洽，求书秘草成。客随朝露尽，人逐夜舟惊。\n蒿裏衣冠送，松门印绶迎。谁知杨伯起，今日重哀荣。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "故赵王属赠黄门侍郎上官公挽词二首",
        "author": "宋之问",
        "content": "韦门旌旧德，班氏业前书。谪去因丞相，归来为婕妤。\n周原乌相冢，越岭雁随车。冥漠辞昭代，空怜赋子虚。\n绿车随帝子，青琐翊宸机。昔枉朝歌骑，今虚夕拜闱。\n柳河凄挽曲，薤露湿灵衣。一厝穷泉闭，双鸾遂不飞。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "药",
        "author": "宋之问",
        "content": "有卉秘神仙，君臣有礼焉。忻当苦口喻，不畏入肠偏。\n扁鹊功成日，神农定品年。丹成如可待，鸡犬自闻天。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "奉和九日登慈恩寺浮图应制",
        "author": "宋之问",
        "content": "瑞塔千寻起，仙舆九日来。萸房陈宝席，菊蕊散花台。\n御气鹏霄近，升高凤野开。天歌将梵乐，空裏共裴回。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "送沙门泓景道俊玄奘还荆州应制",
        "author": "宋之问",
        "content": "三乘归净域，万骑饯通庄。就日离亭近，弥天别路长。\n荆南旋杖钵，渭北限津梁。何日纡真果，还来入帝乡。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "春日芙蓉园侍宴应制",
        "author": "宋之问",
        "content": "年光竹裏遍，春色杏间遥。烟气笼青阁，流文荡画桥。\n飞花随蝶舞，艳曲伴莺娇。今日陪欢豫，还疑陟紫霄。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "咏笛",
        "author": "宋之问",
        "content": "羌笛写龙声，长吟入夜清。关山孤月下，来向陇头鸣。\n逐吹梅花落，含春柳色惊。行观向子赋，坐忆旧邻情。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "咏钟",
        "author": "宋之问",
        "content": "既接南邻磬，还随北裏笙。平陵通曙响，长乐警宵声。\n秋至含霜动，春归应律鸣。岂惟恒待扣，金簴有余清。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "花落",
        "author": "宋之问",
        "content": "铁骑几时回，金闺怨早梅。雪寒花已落，风暖叶还开。\n夕逐新春管，香迎小岁杯。盛时何足贵，书裏报轮台。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "旅宿淮阳亭口号",
        "author": "宋之问",
        "content": "日暮风亭上，悠悠旅思多。故乡临桂水，今夜渺星河。\n暗草霜华髮，空亭雁影过。兴来谁与语，劳者自为歌。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "内题赋得巫山雨",
        "author": "宋之问",
        "content": "神女向高唐，巫山下夕阳。裴回作行雨，婉恋逐荆王。\n电影江前落，雷声峡外长。霁云无处所，台馆晓苍苍。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "王昭君",
        "author": "宋之问",
        "content": "非君惜鸾殿，非妾妒娥眉。薄命由骄虏，无情是画师。\n嫁来胡地日，不并汉宫时。辛苦无聊赖，何堪上马辞。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "铜雀台",
        "author": "宋之问",
        "content": "昔年分鼎地，今日望陵台。一旦雄图尽，千秋遗令开。\n绮罗君不见，歌舞妾空来。恩共漳河水，东流无重回。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "巫山高",
        "author": "宋之问",
        "content": "巫山峰十二，环合象昭回。俯听琵琶峡，平看云雨台。\n古槎天外落，瀑水日边来。何忍猿啼夜，荆王枕席开。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "望月有怀",
        "author": "宋之问",
        "content": "天使下西楼，含光万里秋。台前似挂镜，帘外如悬钩。\n张尹将眉学，班姬取扇俦。佳期应借问，为报大刀头。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "驾出长安",
        "author": "宋之问",
        "content": "圣德超千古，皇风扇九围。天回万象出，驾动六龙飞。\n淑气来黄道，祥云覆紫微。太平多扈从，文物有光辉。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "饯中书侍郎来济",
        "author": "宋之问",
        "content": "暧暧去尘昏灞岸，飞飞轻盖指河梁。云峰衣结千重叶，\n却将分手沾襟泪，还用持添离席觞。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "奉和春初幸太平公主南庄应制",
        "author": "宋之问",
        "content": "青门路接凤凰台，素浐宸游龙骑来。涧草自迎香辇合，\n此日侍臣将石去，共欢明主赐金回。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "三阳宫侍宴应制得幽字",
        "author": "宋之问",
        "content": "离宫秘苑胜瀛洲，别有仙人洞壑幽。岩边树色含风冷，\n微臣昔忝方明御，今日还陪八骏游。",
        "dynasty": "唐",
        "collection_info": {
            "collection": "御定全唐诗",
            "volume": "卷五十二"
        }
    },
    {
        "title": "奉和晦日幸昆明池应制",
        "author": "宋之问",
        "content": "春豫灵池会，沧波帐殿开。舟凌石鲸度，槎拂斗牛回。\n节晦蓂全落，春迟柳暗催。象溟看浴景，烧劫辨沉灰。\n镐饮周文乐，汾歌汉武才。不愁明月尽，自有夜珠来。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "奉和幸大荐福寺",
        "author": "宋之问",
        "content": "香刹中天起，宸游满路辉。乘龙太子去，驾象法王归。\n殿饰金人影，窗摇玉女扉。稍迷新草木，遍识旧庭闱。\n水入禅心定，云从宝思飞。欲知皇劫远，初拂六铢衣。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "奉和幸三会寺应制",
        "author": "宋之问",
        "content": "六飞回玉辇，双树谒金仙。瑞鸟呈书字，神龙吐浴泉。\n净心遥证果，睿想独超禅。塔涌香花地，山围日月天。\n梵音迎漏彻，空乐倚云悬。今日登仁寿，长看法镜圆。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "奉和荐福寺应制",
        "author": "宋之问",
        "content": "梵筵光圣邸，游豫览宏规。不改灵光殿，因开功德池。\n莲生新步叶，桂长昔攀枝。涌塔庭中见，飞楼海上移。\n闻韶三月幸，观象七星危。欲识龙归处，朝朝云气随。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "奉和幸神皋亭应制",
        "author": "宋之问",
        "content": "清跸喧黄道，乘舆降紫宸。霜戈凝晓日，云管发阳春。\n台古全疑汉，林余半识秦。宴酣诗布泽，节改令行仁。\n昔恃山河险，今依道德淳。多惭献嘉颂，空累属车尘。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "奉和幸长安故城未央宫应制",
        "author": "宋之问",
        "content": "汉王未息战，萧相乃营宫。壮丽一朝尽，威灵千载空。\n皇明怅前迹，置酒宴群公。寒轻彩仗外，春发幔城中。\n乐思回斜日，歌词继大风。今朝天子贵，不假叔孙通。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "奉和幸韦嗣立山庄侍宴应制",
        "author": "宋之问",
        "content": "枢掖调梅暇，林园艺槿初。入朝荣剑履，退食偶琴书。\n地隐东岩室，天回北斗车。旌门临窈窕，辇道属扶疏。\n云罕明丹壑，霜笳彻紫虚。水疑投石处，溪似钓璜余。\n帝泽颁卮酒，人欢颂裏闾。一承黄竹咏，长奉白茅居。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "扈从登封告成颂应制",
        "author": "宋之问",
        "content": "御路回中岳，天营接下都。百灵无后至，万国竞前驱。\n文卫严清跸，幽仙读宝符。贝花明汉果，芝草入尧厨。\n济济衣冠会，喧喧夷夏俱。宗禋仰神理，刊木望川途。\n抚己贫非病，时来本不愚。愿陪丹凤辇，率舞白云衢。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "宴安乐公主宅得空字",
        "author": "宋之问",
        "content": "英藩筑外馆，爱主出王宫。宾至星槎落，仙来月宇空。\n玳梁翻贺燕，金埒倚晴虹。箫奏秦台裏，书开鲁壁中。\n短歌能驻日，艳舞欲娇风。闻有淹留处，山阿满桂丛。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "春日郑协律山亭陪宴饯郑卿同用楼字",
        "author": "宋之问",
        "content": "潘园枕郊郭，爱客坐相求。尊酒东城外，骖騑南陌头。\n池平分洛水，林缺见嵩丘。暗竹侵山径，垂杨拂妓楼。\n彩云歌处断，迟日舞前留。此地何年别，兰芳空自幽。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "和姚给事寓直之作",
        "author": "宋之问",
        "content": "清论满朝阳，高才拜夕郎。还从避马路，来接珥貂行。\n宠就黄扉日，威回白简霜。柏台迁鸟茂，兰署得人芳。\n禁静钟初彻，更疏漏渐长。晓河低武库，流火度文昌。\n寓直恩徽重，乘秋藻翰扬。暗投空欲报，下调不成章。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "和库部李员外秋夜寓直之作",
        "author": "宋之问",
        "content": "相庭贻庆远，才子拜郎初。起草徯仙阁，焚香卧直庐。\n更深河欲断，节劲柳偏疏。气耿凌云笔，心摇待漏车。\n叨荣厕俦侣，省己恧空虚。徒斐阳春和，难参丽曲余。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "酬李丹徒见赠之作",
        "author": "宋之问",
        "content": "镇吴称奥裏，试剧仰通才。近挹人披雾，遥闻境震雷。\n一朝逢解榻，累日共衔杯。连辔登山尽，浮舟望海回。\n以予惭拙宦，期子遇良媒。赠曲南凫断，征途北雁催。\n更怜江上月，还入镜中开。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "使过襄阳登凤林寺阁",
        "author": "宋之问",
        "content": "香阁临清汉，丹梯隐翠微。林篁天际密，人世谷中违。\n苔石衔仙洞，莲舟泊钓矶。山云浮栋起，江雨入庭飞。\n信美虽南国，严程限北归。幽寻不可再，留步惜芳菲。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "宋公宅送宁谏议",
        "author": "宋之问",
        "content": "宋公爰创宅，庾氏更诛茅。间出人三秀，平临楚四郊。\n汉臣来绛节，荆牧动金铙。尊溢宜城酒，笙裁曲沃匏。\n露荷秋变节，风柳夕鸣梢。一散阳台雨，方随越鸟巢。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "送合宫苏明府颋",
        "author": "宋之问",
        "content": "铉府诞英规，公才天下知。谓乘羔雁族，继入凤凰池。\n赤县求人隐，青门起路岐。翟回车少别，凫化舄遥驰。\n神哭周南境，童歌渭北垂。贤哉荀奉倩，衮职伫来仪。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "送杨六望赴金水",
        "author": "宋之问",
        "content": "借问梁山道，嵚岑几万重。遥州刀作字，绝壁剑为峰。\n惜别路穷此，留欢意不从。忧来生白髮，时晚爱青松。\n勿以西南远，夷歌寝盛容。台阶有高位，宁复久临邛。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "下桂江龙目滩",
        "author": "宋之问",
        "content": "停午出滩险，轻舟容易前。峰攒入云树，崖喷落江泉。\n巨石潜山怪，深篁隐洞仙。鸟游溪寂寂，猿啸岭娟娟。\n挥袂日凡几，我行途已千。暝投苍梧郡，愁枕白云眠。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "入泷州江",
        "author": "宋之问",
        "content": "孤舟泛盈盈，江流日纵横。夜杂蛟螭寝，晨披瘴疠行。\n潭蒸水沫起，山热火云生。猿躩时能啸，鸢飞莫敢鸣。\n海穷南徼尽，乡远北魂惊。泣向文身国，悲看凿齿氓。\n地偏多育蛊，风恶好相鲸。余本岩栖客，悠哉慕玉京。\n厚恩尝愿答，薄宦不祈成。违隐乖求志，披荒为近名。\n镜愁玄发改，心负紫芝荣。运启中兴历，时逢外域清。\n只应保忠信，延促付神明。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "始安秋日",
        "author": "宋之问",
        "content": "桂林风景异，秋似洛阳春。晚霁江天好，分明愁杀人。\n卷云山𧥄𧥄，碎石水磷磷。世业事黄老，妙年孤隐沦。\n归欤卧沧海，何物贵吾身。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "桂州黄潭舜祠",
        "author": "宋之问",
        "content": "虞世巡百越，相传葬九疑。精灵游此地，祠树日光辉。\n禋祭忽群望，丹青图二妃。神来兽率舞，仙去凤还飞。\n日暝山气落，江空潭霭微。帝乡三万里，乘彼白云归。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "登粤王台",
        "author": "宋之问",
        "content": "江上粤王台，登高望几回。南溟天外合，北户日边开。\n地湿烟尝起，山晴雨半来。冬花采卢橘，夏果摘杨梅。\n迹类虞翻枉，人非贾谊才。归心不可见，白髮重相催。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "早发始兴江口至虚氏村作",
        "author": "宋之问",
        "content": "候晓逾闽峤，乘春望越台。宿云鹏际落，残月蚌中开。\n薜荔摇青气，桄榔翳碧苔。桂香多露裛，石响细泉回。\n抱叶玄猿啸，衔花翡翠来。南中虽可悦，北思日悠哉。\n鬒发俄成素，丹心已作灰。何当首归路，行剪故园莱。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "发藤州",
        "author": "宋之问",
        "content": "朝夕苦遄征，孤魂长自惊。泛舟依雁渚，投馆听猿鸣。\n石发缘溪蔓，林衣扫地轻。云峰刻不似，苔藓画难成。\n露裛千花气，泉和万籁声。攀幽红处歇，跻险绿中行。\n恋切芝兰砌，悲缠松柏茔。丹心江北死，白髮岭南生。\n魑魅天边国，穷愁海上城。劳歌意无限，今日为谁明。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "游称心寺",
        "author": "宋之问",
        "content": "释事怀三隐，清襟谒四禅。江鸣潮未落，林晓日初悬。\n宝叶交香雨，金沙吐细泉。望谐舟客趣，思发海人烟。\n顾枥仍留马，乘杯久弃船。未忧龟负岳，且识鸟耘田。\n理契都无象，心冥不寄筌。安期庶可揖，天地得齐年。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "游法华寺",
        "author": "宋之问",
        "content": "高岫拟耆阇，真乘引妙车。空中结楼殿，意表出云霞。\n后果缠三足，前因感六牙。宴林熏宝树，水溜滴金沙。\n寒谷梅犹浅，温庭橘未华。台香红药乱，塔影绿篁遮。\n果渐轮王族，缘超梵帝家。晨行踏忍草，夜诵得灵花。\n江郡将何匹，天都亦未加。朝来沿泛所，应是逐仙槎。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "夜渡吴松江怀古",
        "author": "宋之问",
        "content": "宿帆震泽口，晓渡松江濆。棹发鱼龙气，舟冲鸿雁群。\n寒潮顿觉满，暗浦稍将分。气出海生日，光清湖起云。\n水乡尽天卫，叹息为吴君。谋士伏剑死，至今悲所闻。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "谒禹庙",
        "author": "宋之问",
        "content": "夏王乘四载，兹地发金符。峻命终不易，报功畴敢渝。\n先驱总昌会，后至伏灵诛。玉帛空天下，衣冠照海隅。\n旋闻厌黄屋，更道出苍梧。林表祠转茂，山阿井讵枯。\n舟迁龙负壑，田变鸟芸芜。旧物森如在，天威肃未殊。\n玄夷届瑶席，玉女侍清都。奕奕扃闱邃，轩轩仗卫趋。\n气青连曙海，云白洗春湖。猿啸有时答，禽言常自呼。\n灵歆异蒸糈，至乐匪笙竽。茅殿今文袭，梅梁古制无。\n运遥日崇丽，业盛答昭苏。伊昔力云尽，而今功尚敷。\n揆材非美箭，精享愧生刍。郡职昧为理，邦空宁自诬。\n下车霰已积，摄事露行濡。人隐冀多佑，曷唯沾薄躯。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "游禹穴回出若邪",
        "author": "宋之问",
        "content": "禹穴今朝到，邪溪此路通。着书闻太史，炼药有仙翁。\n鹤往笼犹挂，龙飞剑已空。石帆摇海上，天镜落湖中。\n水低寒云白，山边坠叶红。归舟何虑晚，日暮使樵风。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "灵隐寺",
        "author": "宋之问",
        "content": "鹫岭郁岧峣，龙宫锁寂寥。楼观沧海日，门对浙江潮。\n桂子月中落，天香云外飘。扪萝登塔远，刳木取泉遥。\n霜薄花更发，冰轻叶未凋。夙龄尚遐异，搜对涤烦嚣。\n待入天台路，看余度石桥。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "游云门寺",
        "author": "宋之问",
        "content": "维舟探静域，作礼事尊经。投迹一萧散，为心自杳冥。\n龛依大禹穴，楼倚少微星。沓嶂围兰若，回溪抱竹庭。\n觉花涂砌白，甘露洗山青。雁塔鶱金地，虹桥转翠屏。\n人天宵现景，神鬼昼潜形。理胜常虚寂，缘空自感灵。\n入禅从鸽绕，说法有龙听。劫累终期灭，尘躬且未宁。\n摇摇不安寐，待月咏岩扃。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "早发韶州",
        "author": "宋之问",
        "content": "炎徼行应尽，回瞻乡路遥。珠厓天外郡，铜柱海南标。\n日夜清明少，春冬雾雨饶。身经大火热，颜入瘴江消。\n触影含沙怒，逢人女草摇。露浓看菌湿，风飓觉船飘。\n直御魑将魅，宁论鸱与鸮。虞翻思报国，许靖愿归朝。\n绿树秦京道，青云洛水桥。故园长在目，魂去不须招。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "早入清远峡",
        "author": "宋之问",
        "content": "传闻峡山好，旭日棹前沂。雨色摇丹嶂，泉声聒翠微。\n两岩天作带，万壑树披衣。秋菊迎霜序，春藤碍日辉。\n翳潭花似织，缘岭竹成围。寂历环沙浦，葱茏转石圻。\n露余江未热，风落瘴初稀。猿饮排虚上，禽惊掠水飞。\n榜童夷唱合，樵女越吟归。良候斯为美，边愁自有违。\n谁言望乡国，流涕失芳菲。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "发端州初入西江",
        "author": "宋之问",
        "content": "问我将何去，清晨溯越溪。翠微悬宿雨，丹壑饮晴霓。\n树影捎云密，藤阴覆水低。潮回出浦驶，洲转望乡迷。\n人意长怀北，江行日向西。破颜看鹊喜，拭泪听猿啼。\n骨肉初分爱，亲朋忽解携。路遥魂欲断，身辱理能齐。\n畴日三山意，于兹万绪暌。金陵有仙馆，即事寻丹梯。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "渡汉江",
        "author": "宋之问",
        "content": "岭外音书断，经冬复历春。近乡情更怯，不敢问来人。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "嵩山夜还",
        "author": "宋之问",
        "content": "家住嵩山下，好采旧山薇。自省游泉石，何曾不夜归。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "湖中别鉴上人",
        "author": "宋之问",
        "content": "愿与道林近，在意逍遥篇。自有灵佳寺，何用沃洲禅。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "题鉴上人房二首",
        "author": "宋之问",
        "content": "落花双树积，芳草一庭春。玩之堪兴异，何必见幽人。\n晚入应真理，经行尚未回。房中无俗物，林下有青苔。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "答田征君",
        "author": "宋之问",
        "content": "山游杳何处，迟回伊洛间。归寝忽成梦，宛在嵩丘山。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "伤曹娘二首",
        "author": "宋之问",
        "content": "凤飞楼伎绝，鸾死镜台空。独怜脂粉气，犹着舞衣中。\n河伯怜娇态，冯夷要姝妓。寄言游戏人，莫弄黄河水。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "河阳",
        "author": "宋之问",
        "content": "昔日河阳县，氛氲香气多。曹娘娇态尽，春树不堪过。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "燕巢军幕",
        "author": "宋之问",
        "content": "非关怜翠幕，不是厌朱楼。故来呈燕颔，报导欲封侯。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "登逍遥楼",
        "author": "宋之问",
        "content": "逍遥楼上望乡关，绿水泓澄云雾间。\n北去衡阳二千里，无因雁足系书还。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "伤曹娘二首",
        "author": "宋之问",
        "content": "可怜冥漠去何之，独立丰茸无见期。\n君看水上芙蓉色，恰似生前歌舞时。\n前溪妙舞今应尽，子夜新歌遂不传。\n无复绮罗娇白日，直将珠玉闭黄泉。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "郡宅中斋",
        "author": "宋之问",
        "content": "郡宅枕层岭，春湖绕芳甸。云甍出万家，卧览皆已遍。\n渔商汗成雨，廨邑明若练。越俗镜中行，夏祠云表见。\n兹都信盘郁，英远常栖眄。王子事黄老，独乐恣游衍。\n谢公念苍生，同忧感推荐。灵越多秀士，运阔无由面。\n神理翳青山，风流满黄卷。揆予谬承奖，自昔从缨弁。\n瑶水执仙羁，金闺负时选。晨趋博望苑，夜直明光殿。\n一朝罢台阁，万里违乡县。风土足慰心，况悦年芳变。\n淮廪伫滋实，沂歌非所羡。讼寝归四明，龄颓亲九转。\n微尚本江海，少留岂交战。唯余后凋色，窃比东南箭。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "称心寺",
        "author": "宋之问",
        "content": "步陟招提宫，北极山海观。千岩递萦绕，万壑殊悠漫。\n乔木转夕阳，文轩划清涣。泄云多表裏，惊潮每昏旦。\n问予金门客，何事沧洲畔。谬以三署资，来刺百城半。\n人隐尚未弭，岁华岂兼玩。东山桂枝芳，明发坐盈叹。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "新年作",
        "author": "宋之问",
        "content": "乡心新岁切，天畔独潸然。老至居人下，春归在客先。\n岭猿同旦暮，江柳共风烟。已似长沙傅，从今又几年。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "剪綵",
        "author": "宋之问",
        "content": "驻想持金错，居然作管灰。绮罗纤手制，桃李向春开。\n拾藻蜂初泊，衔花鸟未回。不言将巧笑，翻逐美人来。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "七夕",
        "author": "宋之问",
        "content": "传道仙星媛，年年会水隅。停梭借蟋蟀，留巧付蜘蛛。\n去昼从云请，归轮伫日输。莫言相见阔，天上日应殊。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "桂州陪王都督晦日宴逍遥楼",
        "author": "宋之问",
        "content": "晦节高楼望，山川一半春。意随蓂叶尽，愁共柳条新。\n投刺登龙日，开怀纳鸟晨。兀然心似醉，不觉有吾身。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "和赵员外桂阳桥遇佳人",
        "author": "宋之问",
        "content": "江雨朝飞浥细尘，阳桥花柳不胜春。金鞍白马来从赵，\n荡舟为乐非吾事，自叹空闺梦寐频。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "函谷关",
        "author": "宋之问",
        "content": "至人□□识仙风，瑞霭丹光远郁葱。灵迹才辞周柱下，\n欲访乘牛求宝箓，愿随鹤驾遍瑶空。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "咏省壁画鹤",
        "author": "宋之问",
        "content": "粉壁图仙鹤，昂藏真气多。鶱飞竟不去，当是恋恩波。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "广州朱长史座观妓",
        "author": "宋之问",
        "content": "歌舞须连夜，神仙莫放归。参差随暮雨，前路湿人衣。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "谒二妃庙",
        "author": "宋之问",
        "content": "还以金屋贵，留兹宝席尊。江凫啸风雨，山鬼泣朝昏。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "赠严侍御",
        "author": "宋之问",
        "content": "受脤清边服，乘骢历塞尘。当闻汉雪耻，羞共虏和亲。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "在荆州重赴岭南",
        "author": "宋之问",
        "content": "梦泽三秋日，苍梧一片云。还将鹓鹭羽，重入鹧鸪群。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "则天皇后挽歌",
        "author": "宋之问",
        "content": "象物行周礼，衣冠集汉都。谁怜事虞舜，下裏泣苍梧。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "邓国太夫人挽歌",
        "author": "宋之问",
        "content": "鸾死铅妆歇，人亡锦字空。悲端若能减，渭水亦应穷。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "杨将军挽歌",
        "author": "宋之问",
        "content": "亭寒照苦月，陇暗积愁云。今日山门树，何处有将军。",
        "dynasty": "唐",
        "collection_info": {
            "collection": "御定全唐诗",
            "volume": "卷五十三"
        }
    },
    {
        "title": "登北固山",
        "author": "宋之问",
        "content": "京镇周天险，东南作北关。埭横江曲路，戍入海中山。\n望越心初切，思秦鬓已斑。空怜上林雁，朝夕待春还。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十二"
        }
    },
    {
        "title": "陪群公登箕山赋得群字",
        "author": "宋之问",
        "content": "许由去已远，冥莫见幽坟。世薄人不贵，兹山唯白云。\n宁知三千岁，复有尧为君。时佐激颓俗，登箕挹清芬。\n高节虽旦暮，邈与洪崖群。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十二"
        }
    }
]