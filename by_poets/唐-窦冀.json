[
    {
        "title": "怀素上人草书歌",
        "author": "窦冀",
        "content": "狂僧挥翰狂且逸，独任天机摧格律。\n龙虎惭因点画生，雷霆却避锋铓疾。\n鱼笺娟素岂不贵，只嫌局促儿童戏。\n粉壁长廊数十间，兴来小豁胸襟气。\n长幼集，贤豪至，枕糟藉曲犹半醉。\n忽然绝叫三五声，满壁纵横千万字。\n吴兴张老尔莫颠，叶县公孙我何谓。\n如熊如罴不足比，如虺如蛇不足拟。\n涵物为动鬼神泣，狂风入林花乱起。\n殊形怪状不易说，就中惊燥尤枯绝。\n边风杀气同惨烈，崩槎卧木争摧折。\n塞草遥飞大漠霜，胡天乱下阴山雪。\n偏看能事转新奇，郡守王公同赋诗。\n枯藤劲铁媿三舍，骤雨寒猨惊一时。\n此生绝艺人莫测，假此常为护持力。\n连城之璧不可量，五百年知草圣当。",
        "dynasty": "唐",
        "collection_info": null
    },
    {
        "title": "怀素上人草书歌",
        "author": "窦冀",
        "content": "狂僧挥翰狂且逸，独任天机摧格律。龙虎惭因点画生，\n粉壁长廊数十间，兴来小豁胸襟气。长幼集，贤豪至，\n吴兴张老尔莫颠，叶县公孙我何谓。如熊如罴不足比，\n殊形怪状不易说，就中惊燥尤枯绝。边风杀气同惨烈，\n偏看能事转新奇，郡守王公同赋诗。枯藤劲铁愧三舍，\n连城之璧不可量，五百年知草圣当。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零四"
        }
    }
]