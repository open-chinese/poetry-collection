[
    {
        "title": "虎丘",
        "author": "王绅",
        "content": "山头古寺多陈迹，故国空余气象雄。\n霸业已随流水去，阖闾坟草又西风。",
        "dynasty": "宋",
        "collection_info": null
    },
    {
        "title": "太皇太后生日",
        "author": "王绅",
        "content": "太皇生日最尊荣，献寿宫中未五更。\n天子捧觞仍再拜，宝慈侍立到天明。",
        "dynasty": "宋",
        "collection_info": null
    },
    {
        "title": "太后幸景灵宫驾前露面双童女",
        "author": "王绅",
        "content": "平明綵杖幸琳宫，紫府仙童下九重。\n整顿珑璁时驻马，画工暗地貌真容。",
        "dynasty": "宋",
        "collection_info": null
    }
]