[
    {
        "uuid": "bfbb58838d6771f3d8760024af98a4e0",
        "title": "赠智舟三藏",
        "author": "怀浦",
        "content": "壮岁心难伏，师心伏岂难。\n寻常独在院，行坐不离坛。\n岳雪当禅暝，松声入咒寒。\n更因文字外，多把史书看。",
        "dynasty": "唐",
        "collection_info": null
    },
    {
        "uuid": "8e2074b4cf1648068ad388758a8b682a",
        "title": "初冬旅舍早怀",
        "author": "怀浦",
        "content": "枕上角声微，离情未息机。\n梦回三楚寺，寒入五更衣。\n月没栖禽动，霜晴冻叶飞。\n自惭行役早，深与道相违。",
        "dynasty": "唐",
        "collection_info": null
    }
]