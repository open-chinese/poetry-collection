[
    {
        "uuid": "f8566c6250303b9089f0ca217381c29a",
        "title": "河梁值雨有怀严羽",
        "author": "上官良史",
        "content": "苇岸逢残雨，河桥对暮流。\n停鞭一怅望，客思暂夷犹。\n枫叶满江色，夕阳终古愁。\n遥怜君亦苦，不共故园秋。",
        "dynasty": "宋",
        "collection_info": null
    },
    {
        "uuid": "fd5178a5742c8751e3a64bbbd01594e2",
        "title": "寻严丹丘东潭居二首  其一",
        "author": "上官良史",
        "content": "爱子东溪幽，抱被来同宿。\n山家无膏火，然薪代明烛。\n閒窗何所有，古书三五束。\n鸟栖月上时，还见檐前竹。",
        "dynasty": "宋",
        "collection_info": null
    },
    {
        "uuid": "a5d32f6846e6c3366f26d73a9765cfe3",
        "title": "寻严丹丘东潭居二首  其二",
        "author": "上官良史",
        "content": "山斋櫺牖疎，水月连春雾。\n今夕定何夕，清心欣所遇。\n如从天姥游，似得招提趣。\n幽梦出云时，匆匆山鸟曙。",
        "dynasty": "宋",
        "collection_info": null
    },
    {
        "uuid": "61ed134c30853d0d27f8f31bdbd7bf07",
        "title": "泊舟有怀",
        "author": "上官良史",
        "content": "渺渺復迢迢，枫林带柞桥。\n沙寒初上月，浦暗已回潮。\n霜苇多先折，江花或后凋。\n今宵何处雁，相伴宿兰桡。",
        "dynasty": "宋",
        "collection_info": null
    },
    {
        "uuid": "79b3d75a99151f357aed3adfbbbc0e2d",
        "title": "句  其一",
        "author": "上官良史",
        "content": "春城不尽头。",
        "dynasty": "宋",
        "collection_info": null
    },
    {
        "uuid": "7ec0e1dbe371686c7aa71012d30455cb",
        "title": "句  其二",
        "author": "上官良史",
        "content": "独树临江古。",
        "dynasty": "宋",
        "collection_info": null
    },
    {
        "uuid": "8f879aa6701344baf732ae5a6f44921d",
        "title": "句  其三",
        "author": "上官良史",
        "content": "春富野人家。",
        "dynasty": "宋",
        "collection_info": null
    },
    {
        "uuid": "6801984dfd0cea57d5eca2ff38ece996",
        "title": "句  其四",
        "author": "上官良史",
        "content": "霜鸿入夜惊还止。",
        "dynasty": "宋",
        "collection_info": null
    },
    {
        "uuid": "647c81e16c4a32c0413fa1497570f4a5",
        "title": "句  其五",
        "author": "上官良史",
        "content": "海天腊尽冻初融。",
        "dynasty": "宋",
        "collection_info": null
    }
]