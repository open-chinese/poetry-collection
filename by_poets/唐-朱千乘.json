[
    {
        "uuid": "03060c859e3de37844eb2e7a23de2fe6",
        "title": "句",
        "author": "朱千乘",
        "content": "锦缆扁舟花岸静，玉壶春酒管絃清。",
        "dynasty": "唐",
        "collection_info": null
    },
    {
        "uuid": "3662b8a844f17024cdbd23402786bb34",
        "title": "山庄早春连雨即事",
        "author": "朱千乘",
        "content": "崇朝竟日雨{风衰}{风衰}（疑），万物萌牙春（疑）水灾。\n白屋世情轻席户，青山老大厌莓苔。\n常时杨柳烟中绽，今岁花枝雪未开。\n节往始知阳气晚，和风不借后亭梅。",
        "dynasty": "唐",
        "collection_info": null
    },
    {
        "uuid": "26e8bf996689c9c15c8060de7cd06c09",
        "title": "早春霁后山庄即事",
        "author": "朱千乘",
        "content": "插槿未成篱，啼莺早已知。\n日长春霁后，风暖柳烟宜。\n席户门斜掩，渔舟钓直垂。\n久将松竹比，宁惧岁寒移。\n上药幽前圃，繁花压小枝。\n素琴延翫月，清渭酌临池。\n守道安贫（疑）老，专经数欲奇。\n若为裁二鬓，羞向镜中窥。\n（日本藏唐抄本《新撰类林抄》卷四）。",
        "dynasty": "唐",
        "collection_info": null
    },
    {
        "uuid": "cc49b6a7fa04faf5b25c59f93dbd2760",
        "title": "送日本国三藏空海上人朝宗我唐兼贡方物而归海东诗（幷序）",
        "author": "朱千乘",
        "content": "古貌宛休公，谈真说苦空。\n应传六祖后，远化岛夷中。\n去岁朝秦阙，今春赴海东。\n威仪易旧体，文字冠儒宗。\n留学幽微旨，云关护法崇。\n凌波无际碍，振锡路何穷。\n水宿鸣金磬，云行侍玉童。\n承恩见明主，偏沐僧家风。\n（收入《弘法大师正传》，见《弘法大师全集》第七卷）。",
        "dynasty": "唐",
        "collection_info": null
    }
]