[
    {
        "title": "夜听捣衣诗",
        "author": "杨泰师",
        "content": "霜天月照夜河明，客子思归别有情。\n厌坐长宵愁欲死，忽闻邻女捣衣声。\n声来继续因风至，夜久星低无暂止。\n自从别国不相闻，今在他乡听相似。\n不知綵杵重将轻，不悉青砧（一作「碪」）平不平。\n遥怜体弱多香汗，预识更深劳玉腕。\n为当欲救客衣单，为復先愁闺阁寒。\n虽忘容仪难可问，不知遥意怨无端。\n寄异土兮无新识，想同心兮长叹傦。\n此时独自闺中闻，此夜谁知明眸缩。\n忆忆兮心已悬，重闻（一作「闭」）兮不可穿。\n既将因梦寻声去，只为愁多不得眠。\n（诗见金毓黻撰集《渤海国志长编》卷十八引《经国集》十三。\n）。",
        "dynasty": "唐",
        "collection_info": null
    },
    {
        "title": "奉和纪朝臣公咏雪诗",
        "author": "杨泰师",
        "content": "昨夜龙云（一作「楼」）上，今朝鹤雪新。\n祇（一作「怪」）看花发树，不听鸟惊春。\n迴影疑神女，高歌似郢人。\n幽兰难可继，更欲效而嚬。\n（同前引《经国集》十三。\n）（按《续日本纪》云：「宝字三年正月，大保藤原惠美朝臣押胜安蕃客于田村第，当代文士赋诗送别，副使扬泰师作诗和之。\n」宝字，系日本淳仁天皇年号，即天平宝字。\n天平宝字三年，当唐肃宗干元二年，渤海文王大兴二十二年。\n）。",
        "dynasty": "唐",
        "collection_info": null
    }
]