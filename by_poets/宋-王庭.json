[
    {
        "uuid": "8103d356c0279e3c908446cc6529c9da",
        "title": "明堂侍祠十绝  其一",
        "author": "王庭",
        "content": "礼行肆类又称禋，喜见承平景铄信。\n堪笑汉人夸肸饰，何如明德达精纯。",
        "dynasty": "宋",
        "collection_info": null
    },
    {
        "uuid": "6b2a29d9fe61f837b74789c4aa42db92",
        "title": "明堂侍祠十绝  其三",
        "author": "王庭",
        "content": "玉轪纔驰霁色开，都人驩謼殷如雷。\n曰晹曰雨元无定，都自吾皇一念来。",
        "dynasty": "宋",
        "collection_info": null
    },
    {
        "uuid": "7da69c72c1db6f99701bc823e8d9ee10",
        "title": "明堂侍祠十绝  其七",
        "author": "王庭",
        "content": "合宫深敞帀修廊，万烛辉辉粲奉璋。\n自有质文昭俭度，不须扬厉述斋房。",
        "dynasty": "宋",
        "collection_info": null
    },
    {
        "uuid": "d58b7c2ac16364e49d83f1a8f66c03d2",
        "title": "明堂侍祠十绝  其九",
        "author": "王庭",
        "content": "千官移杖拱端门，一日鸡竿万里春。\n汤网本疏民自格，要知家法在深仁。",
        "dynasty": "宋",
        "collection_info": null
    },
    {
        "uuid": "5e0c11f551e59fbea1f00dd106fd84a4",
        "title": "清湖",
        "author": "王庭",
        "content": "万顷灵湫带碧烟，源泉混混自山前。\n四时每涨空中雨，一片常涵镜裏天。\n星斗转时银汉近，芙蓉开处彩屏连。\n鱼龙久跃平深处，变化应知在异年。",
        "dynasty": "宋",
        "collection_info": null
    }
]