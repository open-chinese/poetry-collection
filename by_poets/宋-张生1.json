[
    {
        "uuid": "e5e7e71d0661b53c158993e44852dc6f",
        "title": "雨中花慢 事往人离",
        "author": "张生1",
        "content": "事往人离，还似暮峡归云，陇上流泉。\n奈强分圆镜，枉断哀弦。\n常记酒阑歌畔，难忘月底花前。\n旧携手处，层楼朱户，触目依然。\n从来惯向，绣帏罗帐，镇效比翼纹鸳。\n谁念我、而今清夜，常是孤眠。\n入户不如飞絮，傍怀争及炉烟。\n这回休也，一生心事，为尔萦牵。",
        "dynasty": "宋",
        "collection_info": null
    }
]