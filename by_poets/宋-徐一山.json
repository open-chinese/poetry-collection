[
    {
        "uuid": "f3be95bc74bc65c345de006522a7b779",
        "title": "湖上",
        "author": "徐一山",
        "content": "堤上柳依依，柳风吹絮飞。\n帝京三月尽，客子几时归。\n山近鸟栖早，花残人买稀。\n尽多湖水在，谁与浣尘衣。",
        "dynasty": "宋",
        "collection_info": null
    },
    {
        "uuid": "14fbcb38456a5d9c6618595feb345f3d",
        "title": "偶成",
        "author": "徐一山",
        "content": "一见青山便是家，苦无人可共烟霞。\n枯肠不受春风腻，莫汲花边水煮茶。",
        "dynasty": "宋",
        "collection_info": null
    }
]