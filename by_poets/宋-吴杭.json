[
    {
        "uuid": "a119929779eb2e542f0856303f0b41bb",
        "title": "磨崖颂",
        "author": "吴杭",
        "content": "周雅久不復，楚骚方独鸣。\n溪蛙弄气态，污我潇湘清。\n二公好奇古，大笔时纵横。\n磨崖勒唐颂，字字飞琼英。\n云烟借体势，水石生光精。\n浯溪在僻地，自是闻正声。\n名传播夷夏，孰贵燕然铭。\n絃歌入商鲁，永与神仙听。\n江流不可竭，此文如日星。",
        "dynasty": "宋",
        "collection_info": null
    }
]