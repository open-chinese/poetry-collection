[
    {
        "uuid": "a87ae1570fc88da3769408212668f3c4",
        "title": "述怀",
        "author": "冷应澄",
        "content": "位列三台贵，旌旄障雨深。\n仁廉两个字，忠孝一生心。\n出省轻侯印，归宁问俸金。\n携家半窗月，撑转古榕阴。",
        "dynasty": "宋",
        "collection_info": null
    },
    {
        "uuid": "83d77817dcd0f53870af22c53da40b12",
        "title": "谢御赐紫金鱼袋乌纱象简",
        "author": "冷应澄",
        "content": "日映罦罳晓殿深，君恩稠迭驾亲临。\n褒衣红濯天机锦，束带黄分内帑金。\n何幸清班容宦辙，自惭白髮点朝簪。\n拨乱致治平生学，消得君王念苦辛。",
        "dynasty": "宋",
        "collection_info": null
    },
    {
        "uuid": "4dc9c7ec3bd2f7436379c8b2f3014a77",
        "title": "听月楼",
        "author": "冷应澄",
        "content": "听月楼高接泰清，楼高听月最分明。\n转空轧軏冰轮响，捣药叮当玉杵鸣。\n乐奏广寒音细细，斧侵丹桂韵丁丁。\n更须一派天风起，吹下嫦娥笑语声。",
        "dynasty": "宋",
        "collection_info": null
    }
]