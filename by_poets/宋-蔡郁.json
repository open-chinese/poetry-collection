[
    {
        "title": "奉寄文丞相",
        "author": "蔡郁",
        "content": "嗟哉此纲常，一朝已散失。\n臣岂无贤良，君岂有惭德。\n君臣义未明，大道致闭塞。\n谁实笃忠贞，矢志不可屈。\n先生真英豪，提戈呼叱咤。\n一心收桑榆，戎行瞻黼黻。\n间关五岭南，誓师存百粤。\n有仍田一成，足以张征伐。\n南阳戴真人，足以兴汉室。\n天道岂无知，为此冠裳恻。\n昨闻战城南，王师奋鈇钺。\n万马似群羊，斗败鼓声竭。\n百年养士恩，报之在朝夕。\n多惭迟暮身，涕泪望乡国。",
        "dynasty": "宋",
        "collection_info": null
    }
]