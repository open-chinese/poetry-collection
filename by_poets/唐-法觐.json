[
    {
        "uuid": "fe88b9bf6e20550e3230b9891a1609ad",
        "title": "宗风颂",
        "author": "法觐",
        "content": "从上纲宗事最奇，卷舒生杀切须知。\n临机便有威雄势，宾主相呈纵夺时。\n不若食龙金翅鸟，当锋一撮更难支。\n现成公案睦州断，四门有路赵州机。\n仰山插锹犹因地，云门关捩几人知？镜清失利多风措，高亭送客看临歧。\n本分家风依时节，夹山典座得便宜。\n唯有龙潭吹灭烛，德山谛实更无疑。\n不是等闲虚妄说，呵佛駡祖天下知。\n自古纲宗难隐迹，如今着眼直须窥。\n秖道寻常记得彻，洎乎把住眼如{目虽}。\n敌磕便须大哮吼，莫作埜犴狐兔儿。\n斯咤落水休吐气，密嘌智深谁瞻伊。\n提纲尽有同风事，好看云门顾鉴咦。\n（《天圣广灯录》卷二十。\n）。",
        "dynasty": "唐",
        "collection_info": null
    }
]