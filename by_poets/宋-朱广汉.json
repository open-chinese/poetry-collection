[
    {
        "uuid": "f389487541cebc02554e65c206be8c7d",
        "title": "过东坡墓",
        "author": "朱广汉",
        "content": "文星落处天地泣，此老已亡吾道穷。\n才力谩趋生仲达，功名犹忌死姚崇。\n人间便觉无清气，海外何人识古风。\n平日万篇谁爱惜，六丁收拾在瑶宫。",
        "dynasty": "宋",
        "collection_info": null
    },
    {
        "uuid": "335badd4b948501bf4f2e639b458d89f",
        "title": "自咏",
        "author": "朱广汉",
        "content": "百万人中隐一身，深如勺水在沧溟。\n独醒自负贤人酒，天阔难寻处士星。\n照影自怜湖水碧，高吟赢得蜀山青。\n城南老树如相问，不枉翻空过洞庭。",
        "dynasty": "宋",
        "collection_info": null
    }
]