[
    {
        "title": "黄钟・人月圆",
        "author": "刘因",
        "content": "自从谢病修花史，天意不容闲。\n今年新授，平章风月，检校云山。\n门前报道，曲生来谒，子墨相看。\n先生正尔，天张翠幕，山拥云鬟。\n茫茫大块洪炉里，何物不寒灰？古今多少，荒烟废垒，老树遗台。\n太行如砺，黄河如带，等是尘埃。\n不须更叹，花开花落，春去春来。",
        "dynasty": "元",
        "collection_info": null
    }
]