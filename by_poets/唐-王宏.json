[
    {
        "uuid": "5fa3ef662ce34cea53fd55a8ecb011c6",
        "title": "从军行",
        "author": "王宏",
        "content": "儿生三日掌上珠，燕颔猨肱秾李肤。\n十五学劒北击胡，羌歌燕筑送城隅。\n城隅路接伊川驿，河阳渡头邯郸陌。\n可怜少年把手时，黄鸟双飞梨花白。\n秦王筑城三千里，西自临洮东辽水。\n山边迭迭黑云飞，海畔莓莓青草死。\n从来战鬬不求勋，杀身为君君不闻。\n凤皇楼上吹急管，落日裴回肠先断。",
        "dynasty": "唐",
        "collection_info": null
    },
    {
        "uuid": "a25c6d809dac03e408947cb7b962127e",
        "title": "从军行",
        "author": "王宏",
        "content": "儿生三日掌上珠，燕颔猿肱秾李肤。\n十五学剑北击胡，可怜少年把手时，黄鸟双飞梨花白。\n秦王筑城三千里，从来战斗不求勋，杀身为君君不闻。\n凤凰楼上吹急管，",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    }
]