[
    {
        "uuid": "39401822658a0b1564916f893853c6ff",
        "title": "郊庙歌辞 祭汾阴乐章 南吕羽",
        "author": "韩休",
        "content": "于穆浚哲，维清缉熙。\n肃事昭配，永言孝思。\n涤濯静嘉，馨香在兹。\n神之听之，用受福釐。",
        "dynasty": "唐",
        "collection_info": null
    },
    {
        "uuid": "2f9bd9694d0de465c85a2614882de478",
        "title": "奉和御制平胡",
        "author": "韩休",
        "content": "南牧正纷纷，长河起塞氛。\n玉符征选士，金钺拜将军。\n迭鼓摇边吹，连旌暗朔云。\n祅星乘夜落，害气入朝分。\n始见幽烽警，俄看烈火焚。\n功成奏凯乐，战罢策归勋。\n盛德陈清庙，神谟属大君。\n叨荣逢偃羽，率舞咏时文。",
        "dynasty": "唐",
        "collection_info": null
    },
    {
        "uuid": "6fd84b9ca82046b4c2fb9ee2be824e47",
        "title": "奉和圣制送张说巡边",
        "author": "韩休",
        "content": "一德光台象，三军掌夏卿。\n来威申庙略，出总叶师贞。\n受钺辞金殿，凭轩去鼎城。\n曙光摇组甲，疎吹绕云旌。\n左律方先凯，中鼙即训兵。\n定功彰武事，陈颂纪天声。\n祖宴初留赏，宸章更宠行。\n车徒零雨送，林野夕阴生。\n路极河流远，川长朔气平。\n南辕迟返斾，归奏谒承明。",
        "dynasty": "唐",
        "collection_info": null
    },
    {
        "uuid": "3de537bf417da1362290625db9e4a6ed",
        "title": "驾幸华清宫赋附歌",
        "author": "韩休",
        "content": "素秋归兮玄冬早，王是时兮出西镐。\n幸华清兮顺天道，琼楼架虚兮灵仙保，长生殿前兮树难老，甘泉流兮圣躬可澡，俾吾皇兮亿千寿考。\n（见《文苑英华》卷五八）。",
        "dynasty": "唐",
        "collection_info": null
    },
    {
        "uuid": "ed2af98109e48e2b25ac967f04f4d609",
        "title": "郊庙歌辞：祭汾阴乐章：南吕羽",
        "author": "韩休",
        "content": "于穆浚哲，维清缉熙。\n肃事昭配，永言孝思。\n涤濯静嘉，馨香在兹。\n神之听之，用受福厘。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "uuid": "5efb504fedf192997e6416e286433fe8",
        "title": "奉和圣制送张说巡边",
        "author": "韩休",
        "content": "一德光台象，三军掌夏卿。\n来威申庙略，出总叶师贞。\n受钺辞金殿，凭轩去鼎城。\n曙光摇组甲，疏吹绕云旌。\n左律方先凯，中鼙即训兵。\n定功彰武事，陈颂纪天声。\n祖宴初留赏，宸章更宠行。\n车徒零雨送，林野夕阴生。\n路极河流远，川长朔气平。\n东辕迟返旆，归奏谒承明。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十一"
        }
    }
]