[
    {
        "title": "烛影摇红 风入虞弦",
        "author": "鼓峰",
        "content": "风入虞弦，麦秋向晚梅天润。\n彩丝长命斗新奇，还是端阳近。\n想见瑶池仙韵。\n对蟠桃、朱颜相映。\n篆飘宝鼎，酒满霞觞，黄堂深静。\n超悟真筌，凤归不作登台恨。\n庆馀有子在河图，详试龚黄政。\n好是棠阴清永。\n且游戏、壶中光景。\n会有飞诏，却奉轻轩，天朝归觐。",
        "dynasty": "宋",
        "collection_info": null
    }
]