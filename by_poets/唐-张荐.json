[
    {
        "uuid": "550a39acff9ad6ad8acfdb855aa458f4",
        "title": "郊庙歌辞 享文敬太子庙乐章 送神",
        "author": "张荐",
        "content": "三献具举，九旗将旋。\n追劳表德，罢享宾天。\n风引仙管，堂虚画筵。\n芳馨常在，瞻望悠然。",
        "dynasty": "唐",
        "collection_info": null
    },
    {
        "uuid": "bf59d1cb94aea56a43c8b6da6b5fd80b",
        "title": "奉酬礼部阁老转韵离合见赠",
        "author": "张荐",
        "content": "移居既同里，多幸陪君子。\n弘雅重当朝，弓旌早见招。\n植根琼林圃，直夜金闺步。\n劝深子玉铭，力竞相如赋。\n间阔向春闱，日復想光仪。\n格言信难继，木石强为词。",
        "dynasty": "唐",
        "collection_info": null
    },
    {
        "uuid": "37e0557e591b897805c755f027c7ee78",
        "title": "和潘孟阳春日雪迴文绝句",
        "author": "张荐",
        "content": "迟迟日气暖，漫漫雪天春。\n知君欲醉饮，思见此交亲。",
        "dynasty": "唐",
        "collection_info": null
    },
    {
        "uuid": "d56cec1c1e6ba066c6dbdb31ecbcedf1",
        "title": "奉酬礼部阁老转韵离合见赠",
        "author": "张荐",
        "content": "移居既同裏，多幸陪君子。\n弘雅重当朝，弓旌早见招。\n植根琼林圃，直夜金闺步。\n劝深子玉铭，力竞相如赋。\n间阔向春闱，日复想光仪。\n格言信难继，木石强为词。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十"
        }
    }
]