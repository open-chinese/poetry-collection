[
    {
        "uuid": "77aa2f1e7491221b93769b9ac28724c1",
        "title": "舟行即事",
        "author": "吴子实",
        "content": "烟暗前村树欲无，草簑篛笠一翁渔。\n无端风伯吹斜雨，湿却蓬窗数册书。",
        "dynasty": "宋",
        "collection_info": null
    },
    {
        "uuid": "0cbcc3c1bf85ed9a53b969b82ebb8b05",
        "title": "题张穫轩诗卷  其一",
        "author": "吴子实",
        "content": "中兴踰百载，独有放翁诗。\n豪出谪仙右，妙惟工部知。\n镜湖归老日，剑阁入军时。\n英气今何在，九原千古悲。",
        "dynasty": "宋",
        "collection_info": null
    },
    {
        "uuid": "2a87acfda66cb577ce333e91313c1362",
        "title": "题张穫轩诗卷  其二",
        "author": "吴子实",
        "content": "句法亲传得，江湖老穫轩。\n推敲深得趣，穷达可曾论。\n好爵无三字，清名有五言。\n还知绝奇处，难弟復难昆。",
        "dynasty": "宋",
        "collection_info": null
    }
]