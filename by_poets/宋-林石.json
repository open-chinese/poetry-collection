[
    {
        "uuid": "a6fbeaed62e19a8ba117e21017cac984",
        "title": "登福全山",
        "author": "林石",
        "content": "尝闻陶隠居，经行到兹地。\n君王屡飞诏，高尚心愈厉。\n一幅画双牛，谁人知此意。",
        "dynasty": "宋",
        "collection_info": null
    },
    {
        "uuid": "37130202969ce40df67e722a6c4fc66e",
        "title": "梅雨潭",
        "author": "林石",
        "content": "去夏曾同潭上游，荫松坐石濯清流。\n论文声杂飞泉响，话道心齐邃谷幽。\n盛暑忽思寻旧好，烦襟顿觉似新秋。\n也知关决多余暇，能更重为胜赏不。",
        "dynasty": "宋",
        "collection_info": null
    },
    {
        "uuid": "2563d5c5d8bdea7477e2935262148202",
        "title": "游翠阴洞和朱履常韵",
        "author": "林石",
        "content": "松桂擢危岑，烟云昼亦阴。\n洞门虽不锁，谁测洞中深。",
        "dynasty": "宋",
        "collection_info": null
    }
]