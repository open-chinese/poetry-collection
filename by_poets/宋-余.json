[
    {
        "title": "瑞鹤仙 怪新来瘦损",
        "author": "余",
        "content": "怪新来瘦损。\n对镜台、霜华零乱鬓影。\n胸中恨谁省。\n正关山寂寞，暮天风景。\n貂裘渐冷。\n听梧桐、声敲露井。\n可无人、为向楼头，试问塞鸿音信。\n争忍。\n勾引愁绪，半掩金铺，雨欺灯晕。\n家僮困卧，呼不应，自高枕。\n待催他、天际银蟾飞上，唤取嫦娥细问。\n要干坤，表里光辉，照予醉饮。",
        "dynasty": "宋",
        "collection_info": null
    }
]