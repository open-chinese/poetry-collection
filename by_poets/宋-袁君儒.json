[
    {
        "uuid": "5ca16df13a4a0c2ff7d7651fdfd9f2d8",
        "title": "大涤洞天留题",
        "author": "袁君儒",
        "content": "断鳌立极天不崩，谁着天柱东南方。\n浑沌无窍不斧凿，谁开九锁如回肠。\n栖真其人今在否，天坛千载空苍茫。\n我来泉上一抚掌，龙洞激烈而腾骧。\n翠蛟亭前无六月，天为洗涤心清凉。\n雅欲削去仙隠迹，驱此山过云水乡。",
        "dynasty": "宋",
        "collection_info": null
    }
]