[
    {
        "uuid": "053df5d6f45bbc764e4b4f94ecdac889",
        "title": "送萧颖士赴东府得君字",
        "author": "邬载",
        "content": "策名十二载，独立先斯文。\n迩来及门者，半已昇青云。\n青云岂无姿，黄鹄素不羣。\n一辞芸香吏，几岁沧江濆。\n散职既不羁，天听亦昭闻。\n虽承急贤诏，未谒陶唐君。\n薄俸还自急，此言那足云。\n和风媚东郊，时物滋南熏。\n蕙草正可摘，豫章犹未分。\n宗师忽千里，使我心氛氲。",
        "dynasty": "唐",
        "collection_info": null
    },
    {
        "uuid": "e6c1401507967f6683b3709b8c976a27",
        "title": "送萧颖士赴东府，得君字",
        "author": "邬载",
        "content": "策名十二载，独立先斯文。\n迩来及门者，半已升青云。\n青云岂无姿，黄鹄素不群。\n一辞芸香吏，几岁沧江濆。\n散职既不羁，天听亦昭闻。\n虽承急贤诏，未谒陶唐君。\n薄俸还自急，此言那足云。\n和风媚东郊，时物滋南熏。\n蕙草正可摘，豫章犹未分。\n宗师忽千里，使我心氛氲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零九"
        }
    }
]