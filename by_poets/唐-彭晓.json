[
    {
        "uuid": "23f675df934f74c0fbf06c54dd756ed7",
        "title": "参同契明镜图诀诗二首 一",
        "author": "彭晓",
        "content": "造化潜施迹莫穷，簇成真诀指蒙童。\n三篇秘列八环内，万象门开一镜中。\n离女驾龙为木壻，坎男乘虎作金翁。\n同人好道宜精究，究得长生路便通。",
        "dynasty": "唐",
        "collection_info": null
    },
    {
        "uuid": "cb4a83cacd93039a3bbfad8c4038afa4",
        "title": "参同契明镜图诀诗二首 二",
        "author": "彭晓",
        "content": "至道希夷妙且深，烧丹先认大还心。\n日爻阴耦生真汞，月卦阳奇产正金。\n女妊朱砂男孕雪，北藏荧惑丙含壬。\n两端指的铅金祖，莫向诸般取次寻。",
        "dynasty": "唐",
        "collection_info": null
    },
    {
        "uuid": "66987013e707ad02fa72b8c250846601",
        "title": "参同契明镜图诀诗二首",
        "author": "彭晓",
        "content": "造化潜施迹莫穷，簇成真诀指蒙童。\n三篇秘列八环内，同人好道宜精究，究得长生路便通。\n至道希夷妙且深，烧丹先认大还心。\n日爻阴耦生真汞，两端指的铅金祖，莫向诸般取次寻。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十五"
        }
    }
]