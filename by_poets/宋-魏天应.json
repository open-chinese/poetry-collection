[
    {
        "uuid": "3723fab55a0118538e5c6e0e11638478",
        "title": "和迭山先生韵  其一",
        "author": "魏天应",
        "content": "万迭青山只么青，从容时止又时行。\n斯文未丧予何畏，举世随流我独清。\n日月精忠今古在，丘山道义死生轻。\n吾翁铁脊文翁似，无愧渊明与孔明。",
        "dynasty": "宋",
        "collection_info": null
    },
    {
        "uuid": "36d3ef86663a01a061165cbb155c4652",
        "title": "和迭山先生韵  其二",
        "author": "魏天应",
        "content": "先生心事炳丹青，顾影何曾愧独行。\n商岭芝能如橘隠，首阳粟不似薇清。\n纲常正要身扶植，出处端为世重轻。\n安得寒泉来会宿，参同极论到天明。",
        "dynasty": "宋",
        "collection_info": null
    }
]