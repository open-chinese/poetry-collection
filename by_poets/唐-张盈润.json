[
    {
        "uuid": "70eb47955add4a30227fb5ac01cf9031",
        "title": "题敦煌千龛窟（题拟）",
        "author": "张盈润",
        "content": "久事公门奉駈驰，累沐鸿恩纳效微。\n昨登长坡上大阪，走下深谷覩花池。\n傍通重开千龛窟，此谷昔闻万佛辉。\n瑞草芳芬而锦绣，祥鸟每常遶树飞。\n愚情从今归真教，世间浊滥誓不归。\n（干佑二年六月廿三日节度押衙张盈润题。\n见敦煌莫高窟第一○八窟窟檐南壁外侧题壁，据《敦煌莫高窟供养人题记》。\n）。",
        "dynasty": "唐",
        "collection_info": null
    }
]