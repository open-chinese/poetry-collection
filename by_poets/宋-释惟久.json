[
    {
        "uuid": "faba00fa9f31c84ec5ac1958f38e186b",
        "title": "讚死心禅师偈  其一",
        "author": "释惟久",
        "content": "韶阳死心，灵源甚深。\n耳中见色，眼裏闻声。\n凡明圣昧，后富前贫。\n利生济物，点铁成金。\n丹青徒状，非古非今。",
        "dynasty": "宋",
        "collection_info": null
    },
    {
        "uuid": "f817f4bc7e586c20cd530b84fa919850",
        "title": "讚死心禅师偈  其二",
        "author": "释惟久",
        "content": "死心非真，真非死心。\n虚空无状，妙有无形。\n绝后再苏，亲见死心。",
        "dynasty": "宋",
        "collection_info": null
    },
    {
        "uuid": "1bd9c5d85859847b40a5617aa554a8b1",
        "title": "读法界观",
        "author": "释惟久",
        "content": "物我元无二，森罗镜象同。\n明明超主伴，了了彻真空。\n一体含多法，交参帝网中。\n重重无尽意，动静悉圆通。",
        "dynasty": "宋",
        "collection_info": null
    }
]