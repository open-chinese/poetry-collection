[
    {
        "uuid": "d714bb65f3bde89ab707d701eadb1e0f",
        "title": "换苏印和弟颖叔  其一",
        "author": "蒋之翰",
        "content": "耻向承平便拂衣，乡邦还得拥旌麾。\n昔年曾预儿孙列，投老犹疑笔砚随。\n忠义一门均许国，箕裘万石亦遭时。\n朝廷虚日方圆任，功业当看帝载熙。",
        "dynasty": "宋",
        "collection_info": null
    },
    {
        "uuid": "865c76c05be23651bab008fa2a604811",
        "title": "换苏印和弟颖叔  其二",
        "author": "蒋之翰",
        "content": "从来疏拙懒身谋，揽辔登车已倦游。\n幸有醉乡为乐地，何妨吟啸老东州。",
        "dynasty": "宋",
        "collection_info": null
    }
]