[
    {
        "uuid": "55f11db2c14d3b582f7d9072293657c5",
        "title": "冬夕小斋联句寄梅圣俞",
        "author": "陆经",
        "content": "寒窗明夜月，散帙耿灯火。\n破砚裂冰澌，败席荐霜笴。\n废书浩长吟，想子实劳我。\n清篇追曹刘，苦语侔岛可。\n酣饮每颓山，谈笑工炙輠。\n驾言当有期，岁晚何未果。\n幽梦辞如云，别愁牢若锁。\n雪水渐涟漪，春枝将婀娜。\n客心莫迟留，苑葩即纷堕。\n何当迎笈前，相逢嘲饭颗。",
        "dynasty": "宋",
        "collection_info": null
    },
    {
        "uuid": "914454feb839a0aaf46a42246dad8033",
        "title": "丁中允宰剡",
        "author": "陆经",
        "content": "尘土官曹几处閒，今君得邑好开颜。\n落帆直向剡溪口，入境先登天姥山。\n鱼鸟半和风俗处，云霞多杂簿书閒。\n雪晴须去寻安道，不作经宵兴尽还。",
        "dynasty": "宋",
        "collection_info": null
    },
    {
        "uuid": "3dbd6474fe81b1a04b7f993515ef1321",
        "title": "震山岩",
        "author": "陆经",
        "content": "稍变春罗色，还追云壑游。\n俯探青玉窟，傍挹翠绡流。\n九夏日车冷，四时龙气浮。\n隠沦今不见，钓叟浪垂鈎。",
        "dynasty": "宋",
        "collection_info": null
    },
    {
        "uuid": "18b1371f0978503d74e8b145840fe886",
        "title": "化成岩",
        "author": "陆经",
        "content": "交臂寻幽岁已残，瘦藤枯石重跻攀。\n忽逢晴洞龙开室，冷瞰寒溪玉绕山。\n猿鸟窥人知旧识，藤萝引径入无间。\n游车自向红尘去，日暮老僧催闭关。",
        "dynasty": "宋",
        "collection_info": null
    },
    {
        "uuid": "9dd1223863f95e42d9b94dff1da50b2d",
        "title": "雷潭",
        "author": "陆经",
        "content": "山郭五里余，气象忽异色。\n蛟龙尝此蟠，潭水至今黑。\n变化验莫穷，白昼起霹雳。\n山形抱江来，怪石莫倾侧。\n有寺出其间，户牖立丹壁。\n微云垂鑑中，彩色画不得。\n小阁纔数弓，吐纳半江碧。\n日光涵游鱼，到底如不隔。\n老竹风萧萧，长根擘青石。\n送声寄哀絃，往往动魂魄。\n载酒同遨游，逢奇得搜索。\n形体相与忘，山林信吾适。\n乃知人世间，舍上固怵迫。",
        "dynasty": "宋",
        "collection_info": null
    },
    {
        "uuid": "1beda9f16a552039e30dd317831084b3",
        "title": "晚泛秀水",
        "author": "陆经",
        "content": "落日进扁舟，沿迴碧玉流。\n未能追白鸟，贪共数游鯈。\n翠壁玲珑倒，青天表裏浮。\n谁湔世间热，洒出洞庭秋。",
        "dynasty": "宋",
        "collection_info": null
    },
    {
        "uuid": "8914692d277fa37779d8fad2a0a3e489",
        "title": "句  其一",
        "author": "陆经",
        "content": "寄语瀛洲未归客，醉翁今已作仙翁。",
        "dynasty": "宋",
        "collection_info": null
    },
    {
        "uuid": "2683a47545af72d7a33683a6359a7c65",
        "title": "句  其二",
        "author": "陆经",
        "content": "薄有田园归去好，苦无官况莫来休。",
        "dynasty": "宋",
        "collection_info": null
    }
]