[
    {
        "uuid": "e9b9cd119bce40660e8fe629be91c2a4",
        "title": "南隐游泉山",
        "author": "孔德绍",
        "content": "名山狎招隐，俗外远相求。\n还如倒景望，忽似阆风游。\n临崖俯大壑，披雾仰飞流。\n岁积松方偃，年深椿欲秋。\n野花开石镜，云叶掩山楼。\n何须问方士，此处即瀛洲。",
        "dynasty": "唐",
        "collection_info": null
    },
    {
        "uuid": "d2e3f63a945cae366b9f117afe35d311",
        "title": "行经太华",
        "author": "孔德绍",
        "content": "纷吾世网暇，灵岳展幽寻。\n寥廊风尘远，杳冥川谷深。\n山昏五里雾，日落二华阴。\n疎峰起莲叶，危塞隐桃林。\n何必东都外，此处可抽簪。",
        "dynasty": "唐",
        "collection_info": null
    },
    {
        "uuid": "8c9dd82c41f3d272d1c32f99409032fc",
        "title": "夜宿荒村",
        "author": "孔德绍",
        "content": "绵绵夕漏深，客恨转伤心。\n抚弦无人听，对酒时独斟。\n故乡万里绝，穷愁百虑侵。\n秋草思边马，遶枝惊夜禽。\n风度谷余响，月斜山半阴。\n劳歌欲叙意，终是白头吟。",
        "dynasty": "唐",
        "collection_info": null
    },
    {
        "uuid": "163fc92f738047f0a816829e5033eab5",
        "title": "王泽岭遭洪水",
        "author": "孔德绍",
        "content": "地籁风声急，天津云色愁。\n悠然万顷满，俄尔百川浮。\n远似金堤溢，翻如碧海流。\n惊涛遥起鹭，迴岸不分牛。\n徒知怀赵景，终是倦阳侯。\n木梗诚无託，芦灰岂暇求。\n思得乘槎便，萧然河汉游。",
        "dynasty": "唐",
        "collection_info": null
    },
    {
        "uuid": "2fbf93c6f1c8a28dec4955f361f84817",
        "title": "登白马山护明寺",
        "author": "孔德绍",
        "content": "名岳标形胜，危峰远郁纡。\n成象建环极，大壮阐规模。\n层台从灵鹫，高殿迩阳乌。\n暂同游阆苑，还类入仙都。\n三休开碧岭，万户洞金铺。\n摄心罄前礼，访道挹中虚。\n遥瞻尽地轴，长望极天隅。\n白云起梁栋，丹霞映栱栌。\n露花疑濯锦，泉月似沈珠。\n今日桃源客，相顾失归涂。",
        "dynasty": "唐",
        "collection_info": null
    },
    {
        "uuid": "eda0b699ea671ba7bcea5dfe9710b320",
        "title": "送舍利宿定普岩",
        "author": "孔德绍",
        "content": "仁祠表虚旷，祗园展肃恭。\n栖息翠微岭，登顿白云峰。\n映流看夜月，临峰听晓钟。\n涧芳十步草，崖阴百丈松。\n萧然遥路绝，无復市朝踪。",
        "dynasty": "唐",
        "collection_info": null
    },
    {
        "uuid": "ee450f98dcb38c731beabd51fda59f84",
        "title": "观太常奏新乐",
        "author": "孔德绍",
        "content": "大君膺宝历，出豫表功成。\n钧天金石响，洞庭弦管清。\n八音动繁会，九变叶希声。\n和云留睿赏，熏风悦圣情。\n盛烈光韶濩，易俗迈咸英。\n窃吹良无取，率舞抃羣生。",
        "dynasty": "唐",
        "collection_info": null
    },
    {
        "uuid": "4e985f392898258b2c57105e3fb8a8e7",
        "title": "赋得涉江采芙蓉",
        "author": "孔德绍",
        "content": "莲舟泛锦碛，极目眺江干。\n沿流渡檝易，逆浪取花难。\n有雾疑川广，无风见水宽。\n朝来采摘倦，讵得久盘桓。",
        "dynasty": "唐",
        "collection_info": null
    },
    {
        "uuid": "c708c44c8db2dfafd6badca09909d2cd",
        "title": "赋得华亭鹤",
        "author": "孔德绍",
        "content": "华亭失侣鹤，乘轩宠遂终。\n三山凌苦雾，千里激悲风。\n心危白露下，声断綵弦中。\n何言斯物变，翻復似辽东。",
        "dynasty": "唐",
        "collection_info": null
    },
    {
        "uuid": "7c9edb9e3dc2ed6ea853fc1c51985426",
        "title": "送蔡君知入蜀二首 一",
        "author": "孔德绍",
        "content": "金陵已去国，铜梁忽背飞。\n失路远相送，他乡何日归。",
        "dynasty": "唐",
        "collection_info": null
    },
    {
        "uuid": "6db90eb8096aebb77fa361c7569f4a88",
        "title": "送蔡君知入蜀二首 二",
        "author": "孔德绍",
        "content": "灵关九折险，蜀道二星遥。\n乘槎若有便，希泛广陵潮。",
        "dynasty": "唐",
        "collection_info": null
    },
    {
        "uuid": "0db3b187baef7c041045f510f01e59f3",
        "title": "落叶",
        "author": "孔德绍",
        "content": "早秋惊叶落，飘零似客心。\n翻飞未肯下，犹言惜故林。",
        "dynasty": "唐",
        "collection_info": null
    },
    {
        "uuid": "1cd5ba0b58c7c3f8630e63c00c53f2e2",
        "title": "句",
        "author": "孔德绍",
        "content": "谁分菱花影，还看蓬鬓秋。",
        "dynasty": "唐",
        "collection_info": null
    },
    {
        "uuid": "b45f1afecee625d88870ba6489012430",
        "title": "行经太华",
        "author": "孔德绍",
        "content": "纷吾世网暇，灵岳展幽寻。\n寥廓风尘远，杳冥川谷深。\n山昏五里雾，日落二华阴。\n疏峰起莲叶，危塞隐桃林。\n何必东都外，此处可抽簪。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十三"
        }
    },
    {
        "uuid": "047317d3e43136467c593f3345cb8925",
        "title": "夜宿荒村",
        "author": "孔德绍",
        "content": "绵绵夕漏深，客恨转伤心。\n抚弦无人听，对酒时独斟。\n故乡万里绝，穷愁百虑侵。\n秋草思边马，绕枝惊夜禽。\n风度谷余响，月斜山半阴。\n劳歌欲叙意，终是白头吟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十三"
        }
    },
    {
        "uuid": "8fb0beb1ec7e68803ba30201d45f651d",
        "title": "王泽岭遭洪水",
        "author": "孔德绍",
        "content": "地籁风声急，天津云色愁。\n悠然万顷满，俄尔百川浮。\n还似金堤溢，翻如碧海流。\n惊涛遥起鹭，回岸不分牛。\n徒知怀赵景，终是倦阳侯。\n木梗诚无托，芦灰岂暇求。\n思得乘槎便，萧然河汉游。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十三"
        }
    },
    {
        "uuid": "7d3f992864e73d3a1496432e3cb48c01",
        "title": "登白马山护明寺",
        "author": "孔德绍",
        "content": "名岳标形胜，危峰远郁纡。\n成象建环极，大壮阐规模。\n层台耸灵鹫，高殿迩阳乌。\n暂同游阆苑，还类入仙都。\n三休开碧岭，万户洞金铺。\n摄心罄前礼，访道挹中虚。\n遥瞻尽地轴，长望极天隅。\n白云起梁栋，丹霞映栱栌。\n露花疑濯锦，泉月似沉珠。\n今日桃源客，相雇失归涂。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十三"
        }
    },
    {
        "uuid": "29ba97698b0863de4fed7ce27d9723eb",
        "title": "送舍利宿定普岩",
        "author": "孔德绍",
        "content": "仁祠表虚旷，祇园展肃恭。\n栖息翠微岭，登顿白云峰。\n映流看夜月，临峰听晓钟。\n涧芳十步草，崖阴百丈松。\n萧然遥路绝，无复市朝踪。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十三"
        }
    },
    {
        "uuid": "92fe1ca081d4968b80f88f13f8ba576f",
        "title": "观太常奏新乐",
        "author": "孔德绍",
        "content": "大君膺宝历，出豫表功成。\n钧天金石响，洞庭弦管清。\n八音动繁会，九变叶希声。\n和云留睿赏，熏风悦圣情。\n盛烈光韶濩，易俗迈咸英。\n窃吹良无取，率舞抃群生。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十三"
        }
    },
    {
        "uuid": "1a9c58b16b76e5223df9a1fe36a42898",
        "title": "赋得涉江采芙蓉",
        "author": "孔德绍",
        "content": "莲舟泛锦碛，极目眺江干。\n沿流渡楫易，逆浪取花难。\n有雾疑川广，无风见水宽。\n朝来采摘倦，讵得久盘桓。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十三"
        }
    },
    {
        "uuid": "01c9fb8f9138032a1277414c15e03140",
        "title": "赋得华亭鹤",
        "author": "孔德绍",
        "content": "华亭失侣鹤，乘轩宠遂终。\n三山凌苦雾，千里激悲风。\n心危白露下，声断彩弦中。\n何言斯物变，翻覆似辽东。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十三"
        }
    },
    {
        "uuid": "16071eeead4923cef638a7cf9bff35aa",
        "title": "送蔡君知入蜀二首",
        "author": "孔德绍",
        "content": "金陵已去国，铜梁忽背飞。\n失路远相送，他乡何日归。\n灵关九折险，蜀道二星遥。\n乘槎若有便，希泛广陵潮。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十三"
        }
    }
]