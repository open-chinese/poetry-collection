[
    {
        "uuid": "cfda47ad7e5edcd01d57d1f65b55f14d",
        "title": "和李校书雨中自秘省见访知早入朝便入集贤不遇诗",
        "author": "王起",
        "content": "台庭才子来欵扉，典校初从天禄归。\n已惭陋巷迴玉趾，仍闻细雨霑綵衣。\n诘朝始趋凤阙去，此日遂愁鸡黍违。\n忆昨谬官在乌府，喜君对门讨鱼鲁。\n直庐相望夜每阑，高阁遥临月时吐。\n昔闻三入承明庐，今来重入中秘书。\n校文復忝丞相属，博物更与张侯居。\n新冠峩峩不变铁，旧泉脉脉犹在渠。\n忽枉情人吐芳讯，临风不羡潘锦舒。\n忆见青天霞未卷，吟翫瑶华不知晚。\n自怜岂是风引舟，如何渐与蓬山远。",
        "dynasty": "唐",
        "collection_info": null
    },
    {
        "uuid": "c96e05e164bda515495fdafff1be5fa2",
        "title": "贡举人谒先师闻雅乐",
        "author": "王起",
        "content": "蔼蔼观光士，来同鹄鹭羣。\n鞠躬遗像在，稽首雅歌闻。\n度曲飘清汉，余音遏晓云。\n两楹凄已合，九仞杳难分。\n断续同清吹，洪纤入紫氛。\n长言听已罢，千载仰斯文。",
        "dynasty": "唐",
        "collection_info": null
    },
    {
        "uuid": "43ff6959e73d947a163af9a364dec929",
        "title": "浊水求珠",
        "author": "王起",
        "content": "行潦沈明月，光辉也不浮。\n识珍能洞鉴，精宝此来求。\n几被泥沙杂，常随混浊流。\n润川终自媚，照乘且何由。\n的皪终难掩，晶荧愿见收。\n蛇行无胫至，饮德已闻酬。",
        "dynasty": "唐",
        "collection_info": null
    },
    {
        "uuid": "bb99934b530920c606417ab360736bac",
        "title": "和周侍郎见寄",
        "author": "王起",
        "content": "贡院离来二十霜，谁知更忝主文场。\n杨叶纵能穿旧的，桂枝何必爱新香。\n九重每忆同仙禁，六义初吟得夜光。\n莫道相知不相见，莲峰之下欲征黄。",
        "dynasty": "唐",
        "collection_info": null
    },
    {
        "uuid": "a952765bf56c094a1df6d474647ea20e",
        "title": "赠毛仙翁",
        "author": "王起",
        "content": "冰霜肌骨称童年，羽驾何由到俗间。\n丹竈化金留秘诀，仙宫嗽玉叩玄关。\n壶中世界青天近，洞裏烟霞白日闲。\n若许随师去尘网，愿陪鸾鹤向三山。",
        "dynasty": "唐",
        "collection_info": null
    },
    {
        "uuid": "20aab36e79732eb1db7a1513ad0285a1",
        "title": "赋花",
        "author": "王起",
        "content": "花，点缀，分葩。\n露初裛，月未斜。\n一枝曲水，千树山家。\n戏蝶未成梦，娇莺语更夸。\n既见东园成径，何殊西子同车。\n渐觉风飘轻似雪，能令醉者乱如麻。",
        "dynasty": "唐",
        "collection_info": null
    },
    {
        "uuid": "1063f6ab80c9870c68e8ff32b5ac488e",
        "title": "答广宣上人",
        "author": "王起",
        "content": "延英面奉入春闱，亦选功夫亦选奇。\n在治只求金不耗，用心空学秤无私。\n龙门变化人皆望，莺谷飞鸣自有时。\n独喜向公谁是证？弥天大士与新诗。\n（见《唐摭言》卷三、《唐诗纪事》卷七二。\n）（按：二书皆云此诗为起会昌放第二牓后答广宣贺诗作，《唐诗纪事》又录刘梦得、元微之二人和诗，二人皆前卒。\n会昌当为长庆之误，此诗作于长庆三年春，详卞孝萱《刘禹锡年谱》。\n《全唐诗》卷三四六以此诗为王涯作，王涯未曾知贡举，上举二书皆明确载为王起作。\n）。",
        "dynasty": "唐",
        "collection_info": null
    },
    {
        "uuid": "59dd1ff6c4139e3483f7faa031621b4c",
        "title": "和李校书雨中自秘省见访知早入朝便入集贤不遇诗",
        "author": "王起",
        "content": "台庭才子来款扉，典校初从天禄归。\n已惭陋巷回玉趾，忆昨谬官在乌府，喜君对门讨鱼鲁。\n直庐相望夜每阑，校文复忝丞相属，博物更与张侯居。\n新冠峨峨不变铁，忆见青天霞未卷，吟玩瑶华不知晚。\n自怜岂是风引舟，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十四"
        }
    },
    {
        "uuid": "867a7080e1e8696f3712beb6a4389db9",
        "title": "贡举人谒先师闻雅乐",
        "author": "王起",
        "content": "蔼蔼观光士，来同鹄鹭群。\n鞠躬遗像在，稽首雅歌闻。\n度曲飘清汉，余音遏晓云。\n两楹凄已合，九仞杳难分。\n断续同清吹，洪纤入紫氛。\n长言听已罢，千载仰斯文。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十四"
        }
    },
    {
        "uuid": "27287ed7c1d17da7f68d98d5c2f98c4c",
        "title": "和周侍郎见寄",
        "author": "王起",
        "content": "贡院离来二十霜，谁知更忝主文场。\n杨叶纵能穿旧的，莫道相知不相见，莲峰之下欲征黄。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十四"
        }
    },
    {
        "uuid": "1c491e86837603a577e9ca160d0644a3",
        "title": "赠毛仙翁",
        "author": "王起",
        "content": "冰霜肌骨称童年，羽驾何由到俗间。\n丹灶化金留秘诀，若许随师去尘网，愿陪鸾鹤向三山。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十四"
        }
    },
    {
        "uuid": "3ff1d9ea123c49207977af4cdf13a79d",
        "title": "赋花",
        "author": "王起",
        "content": "花。\n点缀，分葩。\n露初裛，月未斜。\n一枝曲水，千树山家。\n戏蝶未成梦，娇莺语更夸。\n既见东园成径，何殊西子同车。\n渐觉风飘轻似雪，能令醉者乱如麻。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十四"
        }
    }
]