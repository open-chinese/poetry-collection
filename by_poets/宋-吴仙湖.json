[
    {
        "title": "夜乘航",
        "author": "吴仙湖",
        "content": "渔火穿蓬罅，僧钟到梦边。\n水乡多得月，野境远连天。\n败苇流萤集，荒林宿鸟喧。\n舟人苦无夜，未晓起炊烟。",
        "dynasty": "宋",
        "collection_info": null
    },
    {
        "title": "农家",
        "author": "吴仙湖",
        "content": "农家冬事足，何处不祈禳。\n煨芋分儿食，蒭醪唤客尝。\n犬眠茅舍暖，犊跳野田荒。\n勿遣官租急，令渠乐岁康。",
        "dynasty": "宋",
        "collection_info": null
    }
]