[
    {
        "uuid": "9f101fdf512d409e7da9d9efb7de6600",
        "title": "游金庭",
        "author": "刘旦",
        "content": "衡岳真人称福地，南齐高士寄山河。\n赤城仙去骑丹凤，墨沼人传咏白鹅。\n一世风流俱寂寞，千年气象故嵯峨。\n登临不尽怀人恨，唯有苍苍石可磨。",
        "dynasty": "宋",
        "collection_info": null
    },
    {
        "uuid": "bcf709bf93ceb6e3c9ee6d3853f9b71b",
        "title": "上巳谢王丰父惠酒",
        "author": "刘旦",
        "content": "风雩三月初三日，褉事宣和胜永和。\n又见会稽王内史，兰亭封酒爱新鹅。",
        "dynasty": "宋",
        "collection_info": null
    },
    {
        "uuid": "eabe8624a0179ea47e69c872353ff7d9",
        "title": "元日",
        "author": "刘旦",
        "content": "元日甘泉会，衣冠拜冕旒。\n图书一四海，玉帛万诸侯。",
        "dynasty": "宋",
        "collection_info": null
    },
    {
        "uuid": "8d6a92f7e680b7991748c93b32d375fc",
        "title": "句  其一",
        "author": "刘旦",
        "content": "紫宸拜赐鸣双笏，皂盖颁春佩左符。",
        "dynasty": "宋",
        "collection_info": null
    },
    {
        "uuid": "5e8bac9acddc791cbe76980868c35725",
        "title": "句  其二",
        "author": "刘旦",
        "content": "膺门昔忝登龙客，董墓今悲下马人。",
        "dynasty": "宋",
        "collection_info": null
    },
    {
        "uuid": "91b51aec7292b8b7b8bd384cd6f0663c",
        "title": "句  其三",
        "author": "刘旦",
        "content": "感恻復何言。",
        "dynasty": "宋",
        "collection_info": null
    }
]