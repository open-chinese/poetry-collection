[
    {
        "uuid": "fb1735d52bce750d6f452978fd8e45c6",
        "title": "赠郑女郎",
        "author": "薛馧",
        "content": "艳阳灼灼河洛神，珠帘绣户青楼春。\n能弹箜篌弄纤指，愁杀门前少年子。\n笑开一面红粉妆，东园几树桃花死。\n朝理曲，暮理曲，独坐窗前一片玉。\n行也娇，坐也娇，见之令人魂魄销。\n堂前锦褥红地鑪，绿沈香榼倾屠苏。\n解佩时时歇歌管，芙蓉帐裏兰麝满。\n晚起罗衣香不断，灭烛每嫌秋夜短。",
        "dynasty": "唐",
        "collection_info": null
    },
    {
        "uuid": "af6ab43bde10bd36d38f142f01e02559",
        "title": "古意",
        "author": "薛馧",
        "content": "昨夜巫山中，失却阳台女。\n朝来香阁裏，独伴楚王语。",
        "dynasty": "唐",
        "collection_info": null
    },
    {
        "uuid": "5a876ab6c075806c5cd7aa564a481c22",
        "title": "赠故人",
        "author": "薛馧",
        "content": "昔别容如玉，今来鬓若丝。\n泪痕应共见，肠断阿谁知。",
        "dynasty": "唐",
        "collection_info": null
    },
    {
        "uuid": "f8fff7bd1f34f5f1106bd4c60e4cf95a",
        "title": "句",
        "author": "薛馧",
        "content": "寂寞相思处，雕梁落燕泥。",
        "dynasty": "唐",
        "collection_info": null
    },
    {
        "uuid": "b4cec1f49b04f6a8482ccf02667d7da9",
        "title": "赠郑女郎",
        "author": "薛馧",
        "content": "艳阳灼灼河洛神，珠帘绣户青楼春。\n能弹箜篌弄纤指，朝理曲，暮理曲，独坐窗前一片玉。\n行也娇，坐也娇，解佩时时歇歌管，芙蓉帐裏兰麝满。\n晚起罗衣香不断，",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十九"
        }
    }
]