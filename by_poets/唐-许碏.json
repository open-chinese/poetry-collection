[
    {
        "uuid": "ee1803298c13e1cb470d6cb9389c4bdc",
        "title": "醉吟",
        "author": "许碏",
        "content": "阆苑花前是醉乡，踏翻王母九霞觞。\n羣仙拍手嫌轻薄，谪向人间作酒狂。",
        "dynasty": "唐",
        "collection_info": null
    },
    {
        "uuid": "389340993e338151a75561dd3153377b",
        "title": "题南岳招仙观壁上",
        "author": "许碏",
        "content": "洪鑪烹锻人性命，器用不同分皆定。\n妖精鬼魅鬬神通，只自干邪不干正。\n黄口小儿初学行，唯知日月东西生。\n还为万灵威圣力，移月在南日在北。\n玉为玉兮石是石，蕴弃深泥终不易。\n邓通饿死严陵贫，帝王岂是无人力。\n丈夫未达莫相侵，攀龙附凤捐精神。",
        "dynasty": "唐",
        "collection_info": null
    },
    {
        "uuid": "6175bf0b128e56cb9c3ddd517efb8337",
        "title": "醉吟",
        "author": "许碏",
        "content": "阆苑花前是醉乡，踏翻王母九霞觞。\n群仙拍手嫌轻薄，谪向人间作酒狂。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十一"
        }
    },
    {
        "uuid": "7ae3e8874b0c8bcbbf7ff67e2fb181f7",
        "title": "题南岳招仙观壁上",
        "author": "许碏",
        "content": "洪炉烹锻人性命，器用不同分皆定。\n妖精鬼魅斗神通，还为万灵威圣力，移月在南日在北。\n玉为玉兮石是石，丈夫未达莫相侵，攀龙附凤捐精神。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十一"
        }
    }
]