[
    {
        "uuid": "3a9bf4e569104de5b2ef52fd929b14fd",
        "title": "代书寄集贤李昌武学士",
        "author": "钱熙",
        "content": "大庾山横赣水滨，南飞一雁久离群。\n莲花幕裏谁知我，竹叶樽前独忆君。",
        "dynasty": "宋",
        "collection_info": null
    },
    {
        "uuid": "543b70f11efa5d9e687b1f59521327c8",
        "title": "鸡冠花",
        "author": "钱熙",
        "content": "亭亭高出竹篱间，露滴风吹血染干。\n学得京城梳洗样，旧罗包却绿云鬟。",
        "dynasty": "宋",
        "collection_info": null
    },
    {
        "uuid": "b432b48a86694056e33c3153cd2b58a2",
        "title": "九日溪偶成",
        "author": "钱熙",
        "content": "渔家深处住，鸥鹭泊柴扉。\n雨过山迷径，潮来风满衣。\n岸幽分远景，波冷漾清晖。\n却忆曾游赏，严陵有旧矶。",
        "dynasty": "宋",
        "collection_info": null
    },
    {
        "uuid": "f53e6399d9da39a4d2e35e77b02596a6",
        "title": "清源山",
        "author": "钱熙",
        "content": "巍峨堆压郡城阴，秀出天涯几万寻。\n翠影倒时吞半郭，岚光凝处滴疏林。",
        "dynasty": "宋",
        "collection_info": null
    },
    {
        "uuid": "0de84bf1619c4616dc55a33b2a8743b2",
        "title": "龙首山",
        "author": "钱熙",
        "content": "残年仍置闰，五日恰逢春。\n携酒客独尝，敲门僧不嗔。\n双松如拱立，万井自横陈。\n精舍故盘礴，元规尘上人。",
        "dynasty": "宋",
        "collection_info": null
    },
    {
        "uuid": "bec6ab41df87bddceaf866cced0ca571",
        "title": "句",
        "author": "钱熙",
        "content": "鹤归已改新城郭，牛卧重寻旧墓田。",
        "dynasty": "宋",
        "collection_info": null
    }
]