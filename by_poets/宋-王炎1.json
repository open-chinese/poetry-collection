[
    {
        "uuid": "ee145a2847027f560e9e65b817eb0c8f",
        "title": "菩萨蛮 远风江急潮来晚",
        "author": "王炎1",
        "content": "远风江急潮来晚。\n晚来潮急江风远。\n横岸断山青。\n青山断岸横。\n寄书无雁系。\n系雁无书寄。\n归梦只江西。\n西江只梦归。",
        "dynasty": "宋",
        "collection_info": null
    },
    {
        "uuid": "63e1a3d96e33b49d2ce704b88375b0fc",
        "title": "梅花引 裁征衣",
        "author": "王炎1",
        "content": "裁征衣。\n寄征衣。\n万里征人音信稀。\n朝相思。\n暮相思。\n滴尽真珠，如今无泪垂。\n闺中幼妇红颜少。\n应是玉关人更老。\n几时归。\n几时归。\n开尽牡丹，看看到荼䕷。",
        "dynasty": "宋",
        "collection_info": null
    }
]