[
    {
        "uuid": "91c2bd7ece78ad42243bd30b9cb80a2f",
        "title": "大江乘・念奴娇 东阳四载",
        "author": "阮溪",
        "content": "东阳四载，但好事、一一为民做了。\n谈笑半闲风月里，管甚讼庭生草。\n瓯茗炉香，菜羹淡饭，此外无烦恼。\n问侯何苦，自饥只要民饱。\n犹念甘旨相违，白云万里，不得随昏晓。\n暂舍苍生归定省，回首又看父老。\n听得乖崖，交章力荐，道此官员好。\n且来典宪，中书还二十四考。",
        "dynasty": "宋",
        "collection_info": null
    }
]