[
    {
        "uuid": "15c3d53e7ff381040bb5dcfb4c555de2",
        "title": "洞仙歌 云车鹤盖",
        "author": "严抑",
        "content": "云车鹤盖，三岛朝元后。\n绿意红情在梅柳。\n想仙风从碧落次，吹得春来甘泉，喜见颜红宇秀。\n承明厌直，小憩苹洲，箫鼓行春此时候。\n华堂深苍耸，天女遥闻，凭细问，应得年长视久。\n喜苕霅邦人咏恩波，原有酒如渑，与公为寿。",
        "dynasty": "宋",
        "collection_info": null
    }
]