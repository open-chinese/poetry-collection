[
    {
        "uuid": "30e9da71ee9534201e9eeb2709f1aaf8",
        "title": "喜迁莺 岁华将近",
        "author": "曹宰",
        "content": "岁华将近。\n得昨夜一枝，江南佳信。\n建水城中，武夷峰上，恰属老人星分。\n间世挺生贤哲，贾马文章清俊。\n推太守，想区区百里，难淹良骏。\n舆论怀报也，暂把玉山，寄与丹青晕。\n寿旦方临，祠堂其立，底事古今谁胜。\n自有养生妙诀，赢得朱颜芳鬓。\n犹更好，佩金鱼宝带，凌烟优选。",
        "dynasty": "宋",
        "collection_info": null
    },
    {
        "uuid": "224d32b89a80678e847048c13ee55f13",
        "title": "喜迁莺 皇都春早",
        "author": "曹宰",
        "content": "皇都春早，正媚景霁色，融和时候。\n宿霭初收，祥烟新布，桃李满林惟绣。\n挺生垩朝哲辅，风采独居人右。\n世希有，看陈思名族，平阳革裔。\n眷厚知已久，近辅名藩，符竹频分剖。\n一节趋朝，神京作镇，高掩昔年贤守。\n芝检异恩才下，玉笋清班须簉。\n寿龄远，与湖山同永，松椿同寿。",
        "dynasty": "宋",
        "collection_info": null
    },
    {
        "uuid": "ee8d921c80f5cc8378b990fd55f91edb",
        "title": "喜迁莺 梅含春信",
        "author": "曹宰",
        "content": "梅含春信，冒北律严寒，南枝先暖。\n月上初弦，萱开九叶，嵩岳诞生英俊。\n冰玉丰姿莹彻，锦绣文章焕烂。\n人歌赞，是今朝卓鲁，他年伊旦。\n犹羡瓜期近，课春九重，优陟公卿选。\n列鼎鸣钟，乘轩袭冕。\n直把功名占断。\n好是宾僚会宴，争捧觥觞频劝。\n重重愿，与青青松柏，岁寒难变。",
        "dynasty": "宋",
        "collection_info": null
    }
]