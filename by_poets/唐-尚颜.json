[
    {
        "title": "言兴",
        "author": "尚颜",
        "content": "矻矻被吟牵，因师贾浪仙。\n江山风月处，一十二三年。\n雅颂在于此，浮华致那边。\n犹惭功未至，谩道近千篇。",
        "dynasty": "唐",
        "collection_info": null
    },
    {
        "title": "江上秋思",
        "author": "尚颜",
        "content": "到来江上久，谁念旅游心。\n故国无秋信，邻家有夜砧。\n坐遥翻不睡，愁极却成吟。\n即恐髭连鬓，还为白所侵。",
        "dynasty": "唐",
        "collection_info": null
    },
    {
        "title": "匡山居",
        "author": "尚颜",
        "content": "无才加性拙，道理合藏踪。\n是处非深远，其山已万重。\n经时隣境战，独夜隔云舂。\n昨日泉中见，常鱼亦化龙。",
        "dynasty": "唐",
        "collection_info": null
    },
    {
        "title": "夷陵即事",
        "author": "尚颜",
        "content": "不难饶白髮，相续是滩波。\n避世嫌身晚，思家乞梦多。\n暑衣经雪着，冻砚向阳呵。\n岂谓临岐路，还闻圣主过。",
        "dynasty": "唐",
        "collection_info": null
    },
    {
        "title": "紫阁隐者",
        "author": "尚颜",
        "content": "天高紫阁侵，隐者信沈沈。\n道长年兼长，云深草復深。\n如非禅客见，即是猎人寻。\n北笑长安道，埃尘古到今。",
        "dynasty": "唐",
        "collection_info": null
    },
    {
        "title": "与陈陶处士",
        "author": "尚颜",
        "content": "钟陵城外住，喻似玉沈泥。\n道直贫嫌杀，神清语亦低。\n雪深加酒债，春尽减诗题。\n记得曾邀宿，山茶独自携。",
        "dynasty": "唐",
        "collection_info": null
    },
    {
        "title": "与王嵩隐",
        "author": "尚颜",
        "content": "一生吟兴僻，方见业精微。\n事若终难得，乡应不易归。\n乱收西日叶，双掩北风扉。\n合国诸卿相，皆曾着布衣。",
        "dynasty": "唐",
        "collection_info": null
    },
    {
        "title": "怀陆龟蒙处士",
        "author": "尚颜",
        "content": "布褐东南隐，相传继谢敷。\n高谭夫子道，静看海山图。\n事免伤心否，碁逢敌手无。\n关中花数内，独不见菖蒲。",
        "dynasty": "唐",
        "collection_info": null
    },
    {
        "title": "寄华阴司空侍郎",
        "author": "尚颜",
        "content": "劒[佩]已深扃，茅为岳面亭。\n诗犹少绮美，画肯爱丹青。\n换笔修僧史，焚香阅道经。\n相邀来未得，但想鹤仪形。",
        "dynasty": "唐",
        "collection_info": null
    },
    {
        "title": "送陆肱入关",
        "author": "尚颜",
        "content": "舟行復陆行，始得到咸京。\n准拟何人口，吹嘘六义名。\n乱山遥减翠，丛菊早含英。\n衣锦还乡日，他时有此荣。",
        "dynasty": "唐",
        "collection_info": null
    },
    {
        "title": "送刘必先",
        "author": "尚颜",
        "content": "力进凭诗业，心焦阙问安。\n远行无处易，孤立本来难。\n楚月船中没，秦星马上残。\n明年有公道，更以命推看。",
        "dynasty": "唐",
        "collection_info": null
    },
    {
        "title": "寄方干处士",
        "author": "尚颜",
        "content": "格外缀清诗，诗名独得知。\n闲居公道日，醉卧牡丹时。\n海鸟和涛望，山僧带雪期。\n仍闻称处士，圣主肯相违。",
        "dynasty": "唐",
        "collection_info": null
    },
    {
        "title": "寄刘逸士",
        "author": "尚颜",
        "content": "无愁无累者，偶向市朝游。\n此后乘孤艇，依前入乱流。\n高眠歌圣日，下钓坐清秋。\n道不离方寸，而能混俗求。",
        "dynasty": "唐",
        "collection_info": null
    },
    {
        "title": "送独孤处士",
        "author": "尚颜",
        "content": "万里去非忙，惟携贮药囊。\n山家消夜景，酒肆过年光。\n立鹤洲侵浪，喧蛬壁近床。\n谁人临上路，乞得变髭方。",
        "dynasty": "唐",
        "collection_info": null
    },
    {
        "title": "早春送人归岳阳",
        "author": "尚颜",
        "content": "久食主人鱼，春来復旧居。\n远无千里浪，轻有半船书。\n过片晴云淡，消残暮雪虚。\n岳阳多异境，搜思勿令疎。",
        "dynasty": "唐",
        "collection_info": null
    },
    {
        "title": "冬暮送人",
        "author": "尚颜",
        "content": "长安冬欲尽，又送一遗贤。\n醉后情浑可，言休理不然。\n射衣秦岭雪，摇月汉江船。\n亦过春兼夏，回期信有蝉。",
        "dynasty": "唐",
        "collection_info": null
    },
    {
        "title": "送徐道人东游",
        "author": "尚颜",
        "content": "长安人扰扰，独自有闲心。\n海上山中去，风前月下吟。\n引猿秋果熟，藏鹤晓云深。\n易姓更名数，难教弟子寻。",
        "dynasty": "唐",
        "collection_info": null
    },
    {
        "title": "自纪",
        "author": "尚颜",
        "content": "诸机忘尽未忘诗，似向诗中有所依。\n远境等闲支枕觅，空山容易杖藜归。\n清猿一一居林叫，白鸟双双避钓飞。\n欲画净名居士像，焚香愿见陆探微。",
        "dynasty": "唐",
        "collection_info": null
    },
    {
        "title": "怀智栖上人",
        "author": "尚颜",
        "content": "临水登山自有期，不同游子暮何之。\n闲眠默坐身堪赏，已去还来事可知。\n林鸟隔云飞一饷，草虫和雨叫多时。\n思君最易令人老，倚槛空吟所寄诗。",
        "dynasty": "唐",
        "collection_info": null
    },
    {
        "title": "峡中酬荆南郑准",
        "author": "尚颜",
        "content": "山斋西向蜀江濆，四载安居復有羣。\n风雁势高犹可见，雪猿声苦不堪闻。\n新诗写出难胜宝，破衲披行却类云。\n每喜泝流宾客说，元瑜刀笔润雄军。",
        "dynasty": "唐",
        "collection_info": null
    },
    {
        "title": "寄荆门郑准",
        "author": "尚颜",
        "content": "传衣传钵理难论，绮靡销磨二雅尊。\n不许姓名留月观，终携瓶锡去云门。\n窗间挂烛通宵在，竹上题诗隔岁存。\n珍重荆门郑从事，十年同受景升恩。",
        "dynasty": "唐",
        "collection_info": null
    },
    {
        "title": "将欲再游荆渚留辞岐下司徒",
        "author": "尚颜",
        "content": "竹锡铜瓶配衲衣，殷公楼畔偶然离。\n白莲几看从开日，明月长吟到落时。\n活计本无桑柘润，疎慵寻有水云资。\n今朝回去精神别，为得头厅宰相诗。",
        "dynasty": "唐",
        "collection_info": null
    },
    {
        "title": "赠村公",
        "author": "尚颜",
        "content": "紬衣木突此乡尊，白尽鬚眉眼未昏。\n醉舞神筵随鼓笛，闲歌圣代和儿孙。\n黍苗一顷垂秋日，茅栋三间映古原。\n也笑长安名利处，红尘半是马蹄翻。",
        "dynasty": "唐",
        "collection_info": null
    },
    {
        "title": "秋夜吟",
        "author": "尚颜",
        "content": "梧桐雨畔夜愁吟，抖擞衣裾藓色侵。\n枉道一生无繫着，湘南山水别人寻。",
        "dynasty": "唐",
        "collection_info": null
    },
    {
        "title": "读齐己上人集",
        "author": "尚颜",
        "content": "诗为儒者禅，此格的惟仙。\n古雅如周颂，清和甚舜弦。\n冰生听瀑句，香发早梅篇。\n想得吟成夜，文星照楚天。",
        "dynasty": "唐",
        "collection_info": null
    },
    {
        "title": "除夜",
        "author": "尚颜",
        "content": "九冬三十夜，寒与暖分开。\n坐到四更后，身添一岁来。\n鱼灯延腊火，兽炭化春灰。\n青帝今应老，迎新见几迴。",
        "dynasty": "唐",
        "collection_info": null
    },
    {
        "title": "送人归乡",
        "author": "尚颜",
        "content": "多才与命违，末路忆柴扉。\n白髮何人问，青山一劒归。\n晴烟独鸟没，野渡乱花飞。\n寂寞长亭外，依然空落晖。",
        "dynasty": "唐",
        "collection_info": null
    },
    {
        "title": "述怀 一",
        "author": "尚颜",
        "content": "青门聊极望，何事久离羣。\n芳草失归路，故乡空暮云。\n信回陵树老，梦断灞流分。\n兄弟正南北，鸿声堪独闻。",
        "dynasty": "唐",
        "collection_info": null
    },
    {
        "title": "述怀 二",
        "author": "尚颜",
        "content": "五城初罢构，海上忆闲行。\n触雪麻衣静，登山竹锡轻。\n天寒岳寺出，日晚岛泉清。\n坐与幽期遇，何湖心渺冥。",
        "dynasty": "唐",
        "collection_info": null
    },
    {
        "title": "宿寿安甘棠馆 一",
        "author": "尚颜",
        "content": "行人方倦役，到此似还乡。\n流水来关外，青山近洛阳。\n溪云归洞鹤，松月半轩霜。\n坐恐晨钟动，天涯道路长。",
        "dynasty": "唐",
        "collection_info": null
    },
    {
        "title": "宿寿安甘棠馆 二",
        "author": "尚颜",
        "content": "山空蕙气香，乳管折云房。\n愿值壶中客，亲传肘后方。\n三更礼星斗，寸匕服丹霜。\n默坐树阴下，仙经横石床。",
        "dynasty": "唐",
        "collection_info": null
    },
    {
        "title": "送朴山人归新罗",
        "author": "尚颜",
        "content": "浩渺行无极，扬帆但信风。\n云山过海半，乡树入舟中。\n波定遥天出，沙平远岸穷。\n离心寄何处，目击曙霞东。",
        "dynasty": "唐",
        "collection_info": null
    },
    {
        "title": "宿清远峡山寺",
        "author": "尚颜",
        "content": "寺近朝天路，多闻玉佩音。\n鉴人开慧眼，归鸟息禅心。\n磬接星河曙，窗连夏木深。\n此中能宴坐，何必在云林。",
        "dynasty": "唐",
        "collection_info": null
    },
    {
        "title": "松山岭",
        "author": "尚颜",
        "content": "平生闲放久，野鹿许为羣。\n居止隣西岳，轩窗度白云。\n斋心饭松子，话道接茅君。\n汉主恩情去，空山起夕氛。",
        "dynasty": "唐",
        "collection_info": null
    },
    {
        "title": "句",
        "author": "尚颜",
        "content": "浸浸三楚白，渺渺九江寒。",
        "dynasty": "唐",
        "collection_info": null
    },
    {
        "title": "蟋蟀诗",
        "author": "尚颜",
        "content": "无风来竹院，有月在沙（《诗学指南》本作「莎」）亭。\n（见《吟窗杂录》卷十四《诗中旨格》）。",
        "dynasty": "唐",
        "collection_info": null
    },
    {
        "title": "言兴",
        "author": "尚颜",
        "content": "矻矻被吟牵，因师贾浪仙。江山风月处，一十二三年。\n雅颂在于此，浮华致那边。犹惭功未至，谩道近千篇。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "江上秋思",
        "author": "尚颜",
        "content": "到来江上久，谁念旅游心。故国无秋信，邻家有夜砧。\n坐遥翻不睡，愁极却成吟。即恐髭连鬓，还为白所侵。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "匡山居",
        "author": "尚颜",
        "content": "无才加性拙，道理合藏踪。是处非深远，其山已万重。\n经时邻境战，独夜隔云舂。昨日泉中见，常鱼亦化龙。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "夷陵即事",
        "author": "尚颜",
        "content": "不难饶白髮，相续是滩波。避世嫌身晚，思家乞梦多。\n暑衣经雪着，冻砚向阳呵。岂谓临岐路，还闻圣主过。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "紫阁隐者",
        "author": "尚颜",
        "content": "天高紫阁侵，隐者信沉沉。道长年兼长，云深草复深。\n如非禅客见，即是猎人寻。北笑长安道，埃尘古到今。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "与陈陶处士",
        "author": "尚颜",
        "content": "钟陵城外住，喻似玉沈泥。道直贫嫌杀，神清语亦低。\n雪深加酒债，春尽减诗题。记得曾邀宿，山茶独自携。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "与王嵩隐",
        "author": "尚颜",
        "content": "一生吟兴僻，方见业精微。事若终难得，乡应不易归。\n乱收西日叶，双掩北风扉。合国诸卿相，皆曾着布衣。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "怀陆龟蒙处士",
        "author": "尚颜",
        "content": "布褐东南隐，相传继谢敷。高谭夫子道，静看海山图。\n事免伤心否，棋逢敌手无。关中花数内，独不见菖蒲。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "寄华阴司空侍郎",
        "author": "尚颜",
        "content": "剑佩已深扃，茅为岳面亭。诗犹少绮美，画肯爱丹青。\n换笔修僧史，焚香阅道经。相邀来未得，但想鹤仪形。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "送陆肱入关",
        "author": "尚颜",
        "content": "舟行复陆行，始得到咸京。准拟何人口，吹嘘六义名。\n乱山遥减翠，丛菊早含英。衣锦还乡日，他时有此荣。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "送刘必先",
        "author": "尚颜",
        "content": "力进凭诗业，心焦阙问安。远行无处易，孤立本来难。\n楚月船中没，秦星马上残。明年有公道，更以命推看。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "寄方干处士",
        "author": "尚颜",
        "content": "格外缀清诗，诗名独得知。閒居公道日，醉卧牡丹时。\n海鸟和涛望，山僧带雪期。仍闻称处士，圣主肯相违。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "寄刘逸士",
        "author": "尚颜",
        "content": "无愁无累者，偶向市朝游。此后乘孤艇，依前入乱流。\n高眠歌圣日，下钓坐清秋。道不离方寸，而能混俗求。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "送独孤处士",
        "author": "尚颜",
        "content": "万里去非忙，惟携贮药囊。山家宵夜景，酒肆过年光。\n立鹤洲侵浪，喧蛩壁近床。谁人临上路，乞得变髭方。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "早春送人归岳阳",
        "author": "尚颜",
        "content": "久食主人鱼，春来復旧居。远无千里浪，轻有半船书。\n过片晴云淡，消残暮雪虚。岳阳多异境，搜思勿令疏。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "冬暮送人",
        "author": "尚颜",
        "content": "长安冬欲尽，又送一遗贤。醉后情浑可，言休理不然。\n射衣秦岭雪，摇月汉江船。亦过春兼夏，回期信有蝉。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "送徐道人东游",
        "author": "尚颜",
        "content": "长安人扰扰，独自有閒心。海上山中去，风前月下吟。\n引猿秋果熟，藏鹤晓云深。易姓更名数，难教弟子寻。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "自纪",
        "author": "尚颜",
        "content": "诸机忘尽未忘诗，似向诗中有所依。远境等閒支枕觅，\n欲画净名居士像，焚香愿见陆探微。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "怀智栖上人",
        "author": "尚颜",
        "content": "临水登山自有期，不同游子暮何之。闲眠默坐身堪赏，\n思君最易令人老，倚槛空吟所寄诗。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "峡中酬荆南郑准",
        "author": "尚颜",
        "content": "山斋西向蜀江濆，四载安居复有群。风雁势高犹可见，\n每喜溯流宾客说，元瑜刀笔润雄军。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "寄荆门郑准",
        "author": "尚颜",
        "content": "传衣传钵理难论，绮靡销磨二雅尊。不许姓名留月观，\n珍重荆门郑从事，十年同受景升恩。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "将欲再游荆渚留辞岐下司徒",
        "author": "尚颜",
        "content": "竹锡铜瓶配衲衣，殷公楼畔偶然离。白莲几看从开日，\n今朝回去精神别，为得头厅宰相诗。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "赠村公",
        "author": "尚颜",
        "content": "绸衣木突此乡尊，白尽鬚眉眼未昏。醉舞神筵随鼓笛，\n也笑长安名利处，红尘半是马蹄翻。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "秋夜吟",
        "author": "尚颜",
        "content": "梧桐雨畔夜愁吟，抖擞衣裾藓色侵。\n枉道一生无系着，湘南山水别人寻。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "读齐己上人集",
        "author": "尚颜",
        "content": "诗为儒者禅，此格的惟仙。古雅如周颂，清和甚舜弦。\n冰生听瀑句，香发早梅篇。想得吟成夜，文星照楚天。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "除夜",
        "author": "尚颜",
        "content": "九冬三十夜，寒与暖分开。坐到四更后，身添一岁来。\n鱼灯延腊火，兽炭化春灰。青帝今应老，迎新见几回。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "送人归乡",
        "author": "尚颜",
        "content": "多才与命违，末路忆柴扉。白髮何人问，青山一剑归。\n晴烟独鸟没，野渡乱花飞。寂寞长亭外，依然空落晖。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "述怀",
        "author": "尚颜",
        "content": "青门聊极望，何事久离群。芳草失归路，故乡空暮云。\n信回陵树老，梦断灞流分。兄弟正南北，鸿声堪独闻。\n五城初罢构，海上忆闲行。触雪麻衣静，登山竹锡轻。\n天寒岳寺出，日晚岛泉清。坐与幽期遇，何湖心渺冥。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "宿寿安甘棠馆",
        "author": "尚颜",
        "content": "行人方倦役，到此似还乡。流水来关外，青山近洛阳。\n溪云归洞鹤，松月半轩霜。坐恐晨钟动，天涯道路长。\n山空蕙气香，乳管折云房。愿值壶中客，亲传肘后方。\n三更礼星斗，寸匕服丹霜。默坐树阴下，仙经横石床。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "送朴山人归新罗",
        "author": "尚颜",
        "content": "浩渺行无极，扬帆但信风。云山过海半，乡树入舟中。\n波定遥天出，沙平远岸穷。离心寄何处，目击曙霞东。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "宿清远峡山寺",
        "author": "尚颜",
        "content": "寺近朝天路，多闻玉佩音。鉴人开慧眼，归鸟息禅心。\n磬接星河曙，窗连夏木深。此中能宴坐，何必在云林。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "title": "松山岭",
        "author": "尚颜",
        "content": "平生闲放久，野鹿许为群。居止邻西岳，轩窗度白云。\n斋心饭松子，话道接茅君。汉主恩情去，空山起夕氛。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    }
]