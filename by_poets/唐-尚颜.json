[
    {
        "uuid": "fc5e619ce8ba269be0111dd11b042ae9",
        "title": "言兴",
        "author": "尚颜",
        "content": "矻矻被吟牵，因师贾浪仙。\n江山风月处，一十二三年。\n雅颂在于此，浮华致那边。\n犹惭功未至，谩道近千篇。",
        "dynasty": "唐",
        "collection_info": null
    },
    {
        "uuid": "a45ddb9e29d5cc53016a950cf62ca5a8",
        "title": "江上秋思",
        "author": "尚颜",
        "content": "到来江上久，谁念旅游心。\n故国无秋信，邻家有夜砧。\n坐遥翻不睡，愁极却成吟。\n即恐髭连鬓，还为白所侵。",
        "dynasty": "唐",
        "collection_info": null
    },
    {
        "uuid": "d5ad92ca6fa8f958277fd104e77fa082",
        "title": "匡山居",
        "author": "尚颜",
        "content": "无才加性拙，道理合藏踪。\n是处非深远，其山已万重。\n经时隣境战，独夜隔云舂。\n昨日泉中见，常鱼亦化龙。",
        "dynasty": "唐",
        "collection_info": null
    },
    {
        "uuid": "761b2f62367df950a26f279bcd70f374",
        "title": "夷陵即事",
        "author": "尚颜",
        "content": "不难饶白髮，相续是滩波。\n避世嫌身晚，思家乞梦多。\n暑衣经雪着，冻砚向阳呵。\n岂谓临岐路，还闻圣主过。",
        "dynasty": "唐",
        "collection_info": null
    },
    {
        "uuid": "14835b9ff6bc3a726f49887ff5f17f05",
        "title": "紫阁隐者",
        "author": "尚颜",
        "content": "天高紫阁侵，隐者信沈沈。\n道长年兼长，云深草復深。\n如非禅客见，即是猎人寻。\n北笑长安道，埃尘古到今。",
        "dynasty": "唐",
        "collection_info": null
    },
    {
        "uuid": "7110f139653bb3e34c8e7ad9179e5aec",
        "title": "与陈陶处士",
        "author": "尚颜",
        "content": "钟陵城外住，喻似玉沈泥。\n道直贫嫌杀，神清语亦低。\n雪深加酒债，春尽减诗题。\n记得曾邀宿，山茶独自携。",
        "dynasty": "唐",
        "collection_info": null
    },
    {
        "uuid": "0e6f15d826dd9ee9f1fa55619507ecb6",
        "title": "与王嵩隐",
        "author": "尚颜",
        "content": "一生吟兴僻，方见业精微。\n事若终难得，乡应不易归。\n乱收西日叶，双掩北风扉。\n合国诸卿相，皆曾着布衣。",
        "dynasty": "唐",
        "collection_info": null
    },
    {
        "uuid": "a72b70da34be6459718761147a4ff2ab",
        "title": "怀陆龟蒙处士",
        "author": "尚颜",
        "content": "布褐东南隐，相传继谢敷。\n高谭夫子道，静看海山图。\n事免伤心否，碁逢敌手无。\n关中花数内，独不见菖蒲。",
        "dynasty": "唐",
        "collection_info": null
    },
    {
        "uuid": "4a6a0154a3f4abf907a7a5a767a0655a",
        "title": "寄华阴司空侍郎",
        "author": "尚颜",
        "content": "劒[佩]已深扃，茅为岳面亭。\n诗犹少绮美，画肯爱丹青。\n换笔修僧史，焚香阅道经。\n相邀来未得，但想鹤仪形。",
        "dynasty": "唐",
        "collection_info": null
    },
    {
        "uuid": "9b74039fb9e335d32a8abc5cc7e153a7",
        "title": "送陆肱入关",
        "author": "尚颜",
        "content": "舟行復陆行，始得到咸京。\n准拟何人口，吹嘘六义名。\n乱山遥减翠，丛菊早含英。\n衣锦还乡日，他时有此荣。",
        "dynasty": "唐",
        "collection_info": null
    },
    {
        "uuid": "25f886b8ea4db7a3e8cf9b82286f490c",
        "title": "送刘必先",
        "author": "尚颜",
        "content": "力进凭诗业，心焦阙问安。\n远行无处易，孤立本来难。\n楚月船中没，秦星马上残。\n明年有公道，更以命推看。",
        "dynasty": "唐",
        "collection_info": null
    },
    {
        "uuid": "863716200f53004637a447409e8b478e",
        "title": "寄方干处士",
        "author": "尚颜",
        "content": "格外缀清诗，诗名独得知。\n闲居公道日，醉卧牡丹时。\n海鸟和涛望，山僧带雪期。\n仍闻称处士，圣主肯相违。",
        "dynasty": "唐",
        "collection_info": null
    },
    {
        "uuid": "d771840d8a37ddf1fdba2ab50177c512",
        "title": "寄刘逸士",
        "author": "尚颜",
        "content": "无愁无累者，偶向市朝游。\n此后乘孤艇，依前入乱流。\n高眠歌圣日，下钓坐清秋。\n道不离方寸，而能混俗求。",
        "dynasty": "唐",
        "collection_info": null
    },
    {
        "uuid": "8890f98043235bd87b3020507b29966d",
        "title": "送独孤处士",
        "author": "尚颜",
        "content": "万里去非忙，惟携贮药囊。\n山家消夜景，酒肆过年光。\n立鹤洲侵浪，喧蛬壁近床。\n谁人临上路，乞得变髭方。",
        "dynasty": "唐",
        "collection_info": null
    },
    {
        "uuid": "02ee98d00adc13bb875273ae13e7a09e",
        "title": "早春送人归岳阳",
        "author": "尚颜",
        "content": "久食主人鱼，春来復旧居。\n远无千里浪，轻有半船书。\n过片晴云淡，消残暮雪虚。\n岳阳多异境，搜思勿令疎。",
        "dynasty": "唐",
        "collection_info": null
    },
    {
        "uuid": "2364a61669930bfd8f731f8e79e893ba",
        "title": "冬暮送人",
        "author": "尚颜",
        "content": "长安冬欲尽，又送一遗贤。\n醉后情浑可，言休理不然。\n射衣秦岭雪，摇月汉江船。\n亦过春兼夏，回期信有蝉。",
        "dynasty": "唐",
        "collection_info": null
    },
    {
        "uuid": "f6851a120c818b6074fa94776988eddd",
        "title": "送徐道人东游",
        "author": "尚颜",
        "content": "长安人扰扰，独自有闲心。\n海上山中去，风前月下吟。\n引猿秋果熟，藏鹤晓云深。\n易姓更名数，难教弟子寻。",
        "dynasty": "唐",
        "collection_info": null
    },
    {
        "uuid": "dd2efcb058bcf957006d538fd21f2b3c",
        "title": "自纪",
        "author": "尚颜",
        "content": "诸机忘尽未忘诗，似向诗中有所依。\n远境等闲支枕觅，空山容易杖藜归。\n清猿一一居林叫，白鸟双双避钓飞。\n欲画净名居士像，焚香愿见陆探微。",
        "dynasty": "唐",
        "collection_info": null
    },
    {
        "uuid": "b4073f1f0bb7b520f219f7bc02e90782",
        "title": "怀智栖上人",
        "author": "尚颜",
        "content": "临水登山自有期，不同游子暮何之。\n闲眠默坐身堪赏，已去还来事可知。\n林鸟隔云飞一饷，草虫和雨叫多时。\n思君最易令人老，倚槛空吟所寄诗。",
        "dynasty": "唐",
        "collection_info": null
    },
    {
        "uuid": "3e0961fe0cbc5ca20954bdc71bbb65e8",
        "title": "峡中酬荆南郑准",
        "author": "尚颜",
        "content": "山斋西向蜀江濆，四载安居復有羣。\n风雁势高犹可见，雪猿声苦不堪闻。\n新诗写出难胜宝，破衲披行却类云。\n每喜泝流宾客说，元瑜刀笔润雄军。",
        "dynasty": "唐",
        "collection_info": null
    },
    {
        "uuid": "31435926e0e2d7e957b8093a9e0bb130",
        "title": "寄荆门郑准",
        "author": "尚颜",
        "content": "传衣传钵理难论，绮靡销磨二雅尊。\n不许姓名留月观，终携瓶锡去云门。\n窗间挂烛通宵在，竹上题诗隔岁存。\n珍重荆门郑从事，十年同受景升恩。",
        "dynasty": "唐",
        "collection_info": null
    },
    {
        "uuid": "c19bb5018fbf6ccf6f05c9743913c4eb",
        "title": "将欲再游荆渚留辞岐下司徒",
        "author": "尚颜",
        "content": "竹锡铜瓶配衲衣，殷公楼畔偶然离。\n白莲几看从开日，明月长吟到落时。\n活计本无桑柘润，疎慵寻有水云资。\n今朝回去精神别，为得头厅宰相诗。",
        "dynasty": "唐",
        "collection_info": null
    },
    {
        "uuid": "797ce26c2e14809f8c7c112e3c97dea0",
        "title": "赠村公",
        "author": "尚颜",
        "content": "紬衣木突此乡尊，白尽鬚眉眼未昏。\n醉舞神筵随鼓笛，闲歌圣代和儿孙。\n黍苗一顷垂秋日，茅栋三间映古原。\n也笑长安名利处，红尘半是马蹄翻。",
        "dynasty": "唐",
        "collection_info": null
    },
    {
        "uuid": "847480cbb132df22d77abceff2e5843c",
        "title": "秋夜吟",
        "author": "尚颜",
        "content": "梧桐雨畔夜愁吟，抖擞衣裾藓色侵。\n枉道一生无繫着，湘南山水别人寻。",
        "dynasty": "唐",
        "collection_info": null
    },
    {
        "uuid": "87e2d4ace2e756e640dbb238ee842097",
        "title": "读齐己上人集",
        "author": "尚颜",
        "content": "诗为儒者禅，此格的惟仙。\n古雅如周颂，清和甚舜弦。\n冰生听瀑句，香发早梅篇。\n想得吟成夜，文星照楚天。",
        "dynasty": "唐",
        "collection_info": null
    },
    {
        "uuid": "7068ee2c02510ac7002601f11363b47a",
        "title": "除夜",
        "author": "尚颜",
        "content": "九冬三十夜，寒与暖分开。\n坐到四更后，身添一岁来。\n鱼灯延腊火，兽炭化春灰。\n青帝今应老，迎新见几迴。",
        "dynasty": "唐",
        "collection_info": null
    },
    {
        "uuid": "c553cd599c1012df5a26cda654f0245f",
        "title": "送人归乡",
        "author": "尚颜",
        "content": "多才与命违，末路忆柴扉。\n白髮何人问，青山一劒归。\n晴烟独鸟没，野渡乱花飞。\n寂寞长亭外，依然空落晖。",
        "dynasty": "唐",
        "collection_info": null
    },
    {
        "uuid": "53e7aacf20030b2e3e7b0ab8362dfdd3",
        "title": "述怀 一",
        "author": "尚颜",
        "content": "青门聊极望，何事久离羣。\n芳草失归路，故乡空暮云。\n信回陵树老，梦断灞流分。\n兄弟正南北，鸿声堪独闻。",
        "dynasty": "唐",
        "collection_info": null
    },
    {
        "uuid": "8f2bfa71c7f8a8ebe0da0c5f80ed08ff",
        "title": "述怀 二",
        "author": "尚颜",
        "content": "五城初罢构，海上忆闲行。\n触雪麻衣静，登山竹锡轻。\n天寒岳寺出，日晚岛泉清。\n坐与幽期遇，何湖心渺冥。",
        "dynasty": "唐",
        "collection_info": null
    },
    {
        "uuid": "720a8b8dae1a4c824b0a930bbb7a9dc5",
        "title": "宿寿安甘棠馆 一",
        "author": "尚颜",
        "content": "行人方倦役，到此似还乡。\n流水来关外，青山近洛阳。\n溪云归洞鹤，松月半轩霜。\n坐恐晨钟动，天涯道路长。",
        "dynasty": "唐",
        "collection_info": null
    },
    {
        "uuid": "54b2686c9f3b3ceba4bc423bcf7af72c",
        "title": "宿寿安甘棠馆 二",
        "author": "尚颜",
        "content": "山空蕙气香，乳管折云房。\n愿值壶中客，亲传肘后方。\n三更礼星斗，寸匕服丹霜。\n默坐树阴下，仙经横石床。",
        "dynasty": "唐",
        "collection_info": null
    },
    {
        "uuid": "d8757c4e88073cd17933f1b81b058089",
        "title": "送朴山人归新罗",
        "author": "尚颜",
        "content": "浩渺行无极，扬帆但信风。\n云山过海半，乡树入舟中。\n波定遥天出，沙平远岸穷。\n离心寄何处，目击曙霞东。",
        "dynasty": "唐",
        "collection_info": null
    },
    {
        "uuid": "97499a878d80f45e650399a9560cdd4f",
        "title": "宿清远峡山寺",
        "author": "尚颜",
        "content": "寺近朝天路，多闻玉佩音。\n鉴人开慧眼，归鸟息禅心。\n磬接星河曙，窗连夏木深。\n此中能宴坐，何必在云林。",
        "dynasty": "唐",
        "collection_info": null
    },
    {
        "uuid": "aad48bfdee285f788e4c5966223ca7c6",
        "title": "松山岭",
        "author": "尚颜",
        "content": "平生闲放久，野鹿许为羣。\n居止隣西岳，轩窗度白云。\n斋心饭松子，话道接茅君。\n汉主恩情去，空山起夕氛。",
        "dynasty": "唐",
        "collection_info": null
    },
    {
        "uuid": "a807f7d59ff9afc1e8d270b795da79a2",
        "title": "句",
        "author": "尚颜",
        "content": "浸浸三楚白，渺渺九江寒。",
        "dynasty": "唐",
        "collection_info": null
    },
    {
        "uuid": "0c13510dc35c850bc0e1804bc85e9420",
        "title": "蟋蟀诗",
        "author": "尚颜",
        "content": "无风来竹院，有月在沙（《诗学指南》本作「莎」）亭。\n（见《吟窗杂录》卷十四《诗中旨格》）。",
        "dynasty": "唐",
        "collection_info": null
    },
    {
        "uuid": "77f85b34d8dff28392e7b433ad097262",
        "title": "匡山居",
        "author": "尚颜",
        "content": "无才加性拙，道理合藏踪。\n是处非深远，其山已万重。\n经时邻境战，独夜隔云舂。\n昨日泉中见，常鱼亦化龙。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "ecf7fd5f64836d2050470b040eca4ebd",
        "title": "紫阁隐者",
        "author": "尚颜",
        "content": "天高紫阁侵，隐者信沉沉。\n道长年兼长，云深草复深。\n如非禅客见，即是猎人寻。\n北笑长安道，埃尘古到今。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "e707a53eab785eb3b0711b13144e2db9",
        "title": "怀陆龟蒙处士",
        "author": "尚颜",
        "content": "布褐东南隐，相传继谢敷。\n高谭夫子道，静看海山图。\n事免伤心否，棋逢敌手无。\n关中花数内，独不见菖蒲。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "83ed4b4870ef39b20dd075114f69b5a9",
        "title": "寄华阴司空侍郎",
        "author": "尚颜",
        "content": "剑佩已深扃，茅为岳面亭。\n诗犹少绮美，画肯爱丹青。\n换笔修僧史，焚香阅道经。\n相邀来未得，但想鹤仪形。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "c307d2b34d7768afbd06aac9c3b0a538",
        "title": "送陆肱入关",
        "author": "尚颜",
        "content": "舟行复陆行，始得到咸京。\n准拟何人口，吹嘘六义名。\n乱山遥减翠，丛菊早含英。\n衣锦还乡日，他时有此荣。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "7beb93dc43a242c8cd62e3062c74f4b9",
        "title": "寄方干处士",
        "author": "尚颜",
        "content": "格外缀清诗，诗名独得知。\n閒居公道日，醉卧牡丹时。\n海鸟和涛望，山僧带雪期。\n仍闻称处士，圣主肯相违。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "24fd24ffa2d1ae3aaa5f8eb8a6eadcc4",
        "title": "送独孤处士",
        "author": "尚颜",
        "content": "万里去非忙，惟携贮药囊。\n山家宵夜景，酒肆过年光。\n立鹤洲侵浪，喧蛩壁近床。\n谁人临上路，乞得变髭方。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "64773c32502f71ba3ca83ca5f374dc9e",
        "title": "早春送人归岳阳",
        "author": "尚颜",
        "content": "久食主人鱼，春来復旧居。\n远无千里浪，轻有半船书。\n过片晴云淡，消残暮雪虚。\n岳阳多异境，搜思勿令疏。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "42f1a9cb320fe5ff2e83c710782ccfd2",
        "title": "送徐道人东游",
        "author": "尚颜",
        "content": "长安人扰扰，独自有閒心。\n海上山中去，风前月下吟。\n引猿秋果熟，藏鹤晓云深。\n易姓更名数，难教弟子寻。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "9b0ce26fc058b0aa42877648b56b2184",
        "title": "自纪",
        "author": "尚颜",
        "content": "诸机忘尽未忘诗，似向诗中有所依。\n远境等閒支枕觅，欲画净名居士像，焚香愿见陆探微。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "592ebc157fab6aab2e3c4877be63e6ae",
        "title": "怀智栖上人",
        "author": "尚颜",
        "content": "临水登山自有期，不同游子暮何之。\n闲眠默坐身堪赏，思君最易令人老，倚槛空吟所寄诗。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "40279f4082ce3623f0c291fc851aba0e",
        "title": "峡中酬荆南郑准",
        "author": "尚颜",
        "content": "山斋西向蜀江濆，四载安居复有群。\n风雁势高犹可见，每喜溯流宾客说，元瑜刀笔润雄军。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "fe8144a533692a4e7083cb66322baad7",
        "title": "寄荆门郑准",
        "author": "尚颜",
        "content": "传衣传钵理难论，绮靡销磨二雅尊。\n不许姓名留月观，珍重荆门郑从事，十年同受景升恩。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "73e8e8fa055dd24c391826552044fa9b",
        "title": "将欲再游荆渚留辞岐下司徒",
        "author": "尚颜",
        "content": "竹锡铜瓶配衲衣，殷公楼畔偶然离。\n白莲几看从开日，今朝回去精神别，为得头厅宰相诗。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "f44fd2e3bee209afe9f41f1f18c8adcc",
        "title": "赠村公",
        "author": "尚颜",
        "content": "绸衣木突此乡尊，白尽鬚眉眼未昏。\n醉舞神筵随鼓笛，也笑长安名利处，红尘半是马蹄翻。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "bf5a323de2f906695e25141ee346c25e",
        "title": "秋夜吟",
        "author": "尚颜",
        "content": "梧桐雨畔夜愁吟，抖擞衣裾藓色侵。\n枉道一生无系着，湘南山水别人寻。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "19a88f761462b9ccdb1f2fb25421971e",
        "title": "除夜",
        "author": "尚颜",
        "content": "九冬三十夜，寒与暖分开。\n坐到四更后，身添一岁来。\n鱼灯延腊火，兽炭化春灰。\n青帝今应老，迎新见几回。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "5ae10a4b805b09450904280373ae1836",
        "title": "送人归乡",
        "author": "尚颜",
        "content": "多才与命违，末路忆柴扉。\n白髮何人问，青山一剑归。\n晴烟独鸟没，野渡乱花飞。\n寂寞长亭外，依然空落晖。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "795358ec851ad3a008bf35311c17797b",
        "title": "述怀",
        "author": "尚颜",
        "content": "青门聊极望，何事久离群。\n芳草失归路，故乡空暮云。\n信回陵树老，梦断灞流分。\n兄弟正南北，鸿声堪独闻。\n五城初罢构，海上忆闲行。\n触雪麻衣静，登山竹锡轻。\n天寒岳寺出，日晚岛泉清。\n坐与幽期遇，何湖心渺冥。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "f9abb79d1da7a96b3fc958d9c4ce008e",
        "title": "宿寿安甘棠馆",
        "author": "尚颜",
        "content": "行人方倦役，到此似还乡。\n流水来关外，青山近洛阳。\n溪云归洞鹤，松月半轩霜。\n坐恐晨钟动，天涯道路长。\n山空蕙气香，乳管折云房。\n愿值壶中客，亲传肘后方。\n三更礼星斗，寸匕服丹霜。\n默坐树阴下，仙经横石床。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "8e827ecac9373ad4c425065214f634d7",
        "title": "松山岭",
        "author": "尚颜",
        "content": "平生闲放久，野鹿许为群。\n居止邻西岳，轩窗度白云。\n斋心饭松子，话道接茅君。\n汉主恩情去，空山起夕氛。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    }
]