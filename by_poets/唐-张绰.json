[
    {
        "title": "送贺秘监归会稽诗",
        "author": "张绰",
        "content": "北阙皇恩重，东门紫气飞。\n为看宾客去，何似买臣归。\n迎绶旋江国，题舆入侍闱。\n千年旧迹在，七日故人非。\n别涕霑霓服，离筵着锦衣。\n无因伴仙羽，空此羡光辉。\n（同前）（按：《全唐诗》卷八六一收仙人张辞诗四首，《桂苑丛谈》、《增修诗话总龟前集》卷四句均作张绰，惟《太平庆记》卷七五引作张辞，疑应作「张绰」为是。\n仙人张绰传为咸通初人，与本诗作者时代不合，为另一人。\n）。",
        "dynasty": "唐",
        "collection_info": null
    }
]