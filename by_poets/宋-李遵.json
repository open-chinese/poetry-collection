[
    {
        "uuid": "1229c840e1f7aed3d9883464dff25160",
        "title": "望汉月・忆汉月 黄菊一丛临砌",
        "author": "李遵",
        "content": "黄菊一丛临砌。\n颗颗露珠装缀。\n独教冷落向秋天，恨东君不曾留意。\n雕阑新雨霁。\n绿藓上，乱铺金蕊。\n此花开后更无花，愿爱惜、莫同桃李。",
        "dynasty": "宋",
        "collection_info": null
    },
    {
        "uuid": "6a15304583ee1542b3c1e83aa4c78622",
        "title": "滴滴金 帝城五夜宴游歇",
        "author": "李遵",
        "content": "帝城五夜宴游歇。\n残灯外、看残月。\n都人犹在醉乡中，听更漏初彻。\n行乐已成闲话说。\n如春梦、觉时节。\n大家同约探春行，问甚花先发。",
        "dynasty": "宋",
        "collection_info": null
    }
]