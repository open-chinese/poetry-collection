[
    {
        "uuid": "b2249322df948145b6193da575e21a7a",
        "title": "题司空表圣王官谷",
        "author": "王临",
        "content": "夫君久逐夜舟移，依旧岩扃锁翠微。\n位至文昌还避世，身甘幽谷是知机。\n清风未泯随流水，遗像空存伴落晖。\n百有余年同俯仰，白云犹绕故亭飞。",
        "dynasty": "宋",
        "collection_info": null
    },
    {
        "uuid": "c3e590ab938b47a221e600651b4ed784",
        "title": "灵岩",
        "author": "王临",
        "content": "瓶钵飘然别帝乡，法音从此振东方。\n黄龙山下传心印，白鹤泉边起道场。\n甘露无时皆一味，旃檀何处不清香。\n烦师更唱宗门曲，兔脚龟毛任展张。",
        "dynasty": "宋",
        "collection_info": null
    }
]