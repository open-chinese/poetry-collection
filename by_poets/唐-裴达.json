[
    {
        "uuid": "44a52c6c4302640382e826de364d0b20",
        "title": "小苑春望宫池柳色",
        "author": "裴达",
        "content": "胜游经小苑，闲望上春城。\n御路韶光发，宫池柳色轻。\n乍浓含雨润，微澹带云晴。\n羃历残烟敛，摇扬落照明。\n几条垂广殿，数树影高旌。\n独有风尘客，思同雨露荣。",
        "dynasty": "唐",
        "collection_info": null
    },
    {
        "uuid": "c461cd4fbcc2abac0cbd107b8303f1bf",
        "title": "小苑春望宫池柳色",
        "author": "裴达",
        "content": "胜游经小苑，闲望上春城。\n御路韶光发，宫池柳色轻。\n乍浓含雨润，微澹带云晴。\n幂历残烟敛，摇扬落照明。\n几条垂广殿，数树影高旌。\n独有风尘客，思同雨露荣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十八"
        }
    }
]