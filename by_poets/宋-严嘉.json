[
    {
        "uuid": "40a3b1eb6899f5b3c3752dffaa4918c9",
        "title": "游洞霄",
        "author": "严嘉",
        "content": "帝子吹箫上瑶阙，灵妃跨凤音尘绝。\n行云山水迹依然，留伴九峰秋夜月。\n阆苑宫前见玉真，许传消息到金庭。\n琼姿一去丹霞□，紫桂蟠桃几度春。\n十二栏干天一握，教人望断缑山鹤。\n蜀客归槎杳未来，银汉纵香泉□□。\n岩前邂逅童颜子，许我刀圭大患痊。",
        "dynasty": "宋",
        "collection_info": null
    }
]