[
    {
        "uuid": "e687df1b67c01c9cb4bc5dfbe5aa9583",
        "title": "劒客",
        "author": "慕幽",
        "content": "去住知何处，空将一劒行。\n杀人虽取次，为事爱公平。\n戟立嗔髭鬓，星流忿眼睛。\n晓来湘市说，拂曙别辽城。",
        "dynasty": "唐",
        "collection_info": null
    },
    {
        "uuid": "3da573ad344ec9e14b956df1eefe1893",
        "title": "酬和友人见寄",
        "author": "慕幽",
        "content": "劳歌好自看，终久偶齐桓。\n五字若教易，一名争得难。\n侵窓红树老，荫砌雪花残。\n莫効齐僚属，东归翦钓竿。",
        "dynasty": "唐",
        "collection_info": null
    },
    {
        "uuid": "f41d702a64c52c1d68ec57ef6a12c5c8",
        "title": "冬日淮上别文上人",
        "author": "慕幽",
        "content": "家国各万里，同吟六七年。\n可堪随北雁，迢遰向南天。\n水共行人远，山将落日连。\n春淮有双鲤，莫忘尺书传。",
        "dynasty": "唐",
        "collection_info": null
    },
    {
        "uuid": "24e6918c13a171cf73cbb99f712ad4b2",
        "title": "柳",
        "author": "慕幽",
        "content": "今古凭君一赠行，几回折尽復重生。\n五株斜傍渊明宅，千树低垂太尉营。\n临水带烟藏翡翠，倚风兼雨宿流莺。\n隋皇堤畔依依在，曾惹当时歌吹声。",
        "dynasty": "唐",
        "collection_info": null
    },
    {
        "uuid": "3a777ef1f213cd46a718871b3a0c91a8",
        "title": "三峡闻猨",
        "author": "慕幽",
        "content": "谁向兹来不恨生，声声都是断肠声。\n七千里外一家住，十二峰前独自行。\n瘴雨晚藏神女庙，蛮烟寒锁夜郎城。\n凭君且听哀吟好，会待青云道路平。",
        "dynasty": "唐",
        "collection_info": null
    },
    {
        "uuid": "183b6c732362e84706c9a5a048254198",
        "title": "灯",
        "author": "慕幽",
        "content": "钟断危楼鸟不飞，荧荧何处最相宜。\n香然水寺僧开卷，笔写春帏客着诗。\n忽尔思多穿壁处，偶然心尽断缨时。\n孙康勤苦谁能念，少减余光借与伊。",
        "dynasty": "唐",
        "collection_info": null
    },
    {
        "uuid": "4da0074acb8c437489ef3fb603188653",
        "title": "剑客",
        "author": "慕幽",
        "content": "去住知何处，空将一剑行。\n杀人虽取次，为事爱公平。\n戟立嗔髭鬓，星流忿眼睛。\n晓来湘市说，拂曙别辽城。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十"
        }
    },
    {
        "uuid": "c229c36df903e6e5930d07c09bccd823",
        "title": "酬和友人见寄",
        "author": "慕幽",
        "content": "劳歌好自看，终久偶齐桓。\n五字若教易，一名争得难。\n侵窗红树老，荫砌雪花残。\n莫效齐僚属，东归剪钓竿。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十"
        }
    },
    {
        "uuid": "c69f64c629771a77bf47b32566a30915",
        "title": "冬日淮上别文上人",
        "author": "慕幽",
        "content": "家国各万里，同吟六七年。\n可堪随北雁，迢递向南天。\n水共行人远，山将落日连。\n春淮有双鲤，莫忘尺书传。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十"
        }
    },
    {
        "uuid": "f3e7847e960aaba613e796b65ff2c187",
        "title": "柳",
        "author": "慕幽",
        "content": "今古凭君一赠行，几回折尽复重生。\n五株斜傍渊明宅，隋皇堤畔依依在，曾惹当时歌吹声。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十"
        }
    },
    {
        "uuid": "80a5f41542414d9201afc84ca19de00c",
        "title": "三峡闻猿",
        "author": "慕幽",
        "content": "谁向兹来不恨生，声声都是断肠声。\n七千裏外一家住，凭君且听哀吟好，会待青云道路平。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十"
        }
    },
    {
        "uuid": "422a81404a6a70089c5c1aa5c994ccf4",
        "title": "灯",
        "author": "慕幽",
        "content": "钟断危楼鸟不飞，荧荧何处最相宜。\n香然水寺僧开卷，孙康勤苦谁能念，少减余光借与伊。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十"
        }
    }
]