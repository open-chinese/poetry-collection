[
    {
        "uuid": "fa27a5ddae01e928ffbb1859e51c11cb",
        "title": "予嘉佑中尝迎先妣来主临潼元佑丁卯□月赴守遂宁复过是邑凡山林宫寺之胜皆当日奉板舆盍朋簪岁时游息之处到今二十八年矣因成短诗以叙感慨",
        "author": "李梃",
        "content": "凄凉感旧与怀亲，时事居人触目新。\n独有温泉故情在，犹能为我洗红尘。",
        "dynasty": "宋",
        "collection_info": null
    },
    {
        "uuid": "ddaeabbb381c7c95d15aac437e4e6406",
        "title": "挈家登朝元阁晚由东山北下自石瓮过朝元山路并斯飞亭皆当日亲为开置今复经从因留拙句",
        "author": "李梃",
        "content": "一别骊山岁已深，林花依旧绣苍岑。\n归寻当日新开路，隐约苔痕下翠阴。",
        "dynasty": "宋",
        "collection_info": null
    },
    {
        "uuid": "45b94f48468d80755320b4dac97169d3",
        "title": "题灵泉观",
        "author": "李梃",
        "content": "山原缭绕水萦纡，绣岭屏风立座隅。\n更上朝元最高处，饶君都看渭川图。",
        "dynasty": "宋",
        "collection_info": null
    }
]