[
    {
        "title": "东屯行",
        "author": "白巽",
        "content": "雨足稻畦春水满，插秧未半青短短。\n马尘追逐下关头，北望东屯转山坂。\n一川洗尽峡中想，远浦疎林分气象。\n沟塍漫漫堰源低，滩濑泠泠石矶响。\n中田筑场亦有庐，翚飞夏屋何渠渠。\n李氏之子今地主，少陵祠堂疑故居。",
        "dynasty": "宋",
        "collection_info": null
    },
    {
        "title": "句",
        "author": "白巽",
        "content": "分符真吏隠，燕寝傍岩栖。",
        "dynasty": "宋",
        "collection_info": null
    }
]