[
    {
        "uuid": "8348c491bde400ba2952b5a393217620",
        "title": "相和歌辞 铜雀台",
        "author": "贾至",
        "content": "日暮铜雀静，西陵鸟雀归。\n抚弦心断绝，听管泪霏霏。\n灵几临朝奠，空床卷夜衣。\n苍苍川上月，应照妾魂飞。",
        "dynasty": "唐",
        "collection_info": null
    },
    {
        "uuid": "ae5953f2ab2b5f205fb1eb4ce5fc5b46",
        "title": "相和歌辞 燕歌行",
        "author": "贾至",
        "content": "国之重镇惟幽都，东威九夷制北胡。\n五军精卒三十万，百战百胜擒单于。\n前临滹沲后沮水，崇山沃野亘千里。\n昔时燕王重贤士，黄金筑台从隗始。\n倏忽兴王定蓟丘，汉家又以封王侯。\n萧条魏晋为横流，鲜卑窃据朝五州。\n我唐区夏余十纪，军容武备赫万祀。\n彤弓黄钺授元帅，垦耕大漠为内地。\n季秋胶折边草腓，治兵羽猎因出师。\n千营万队连旌旗，望之如火忽雷驰。\n匈奴慑窜穷髮北，大荒万里无尘飞。\n隋家昔为天下宰，穷兵黩武征辽海。\n南风不竞多死声，鼓卧旗折黄云横。\n六军将士皆死尽，战马空鞍归故营。\n时迁道革天下平，白环入贡沧海清。\n自有农夫已高枕，无劳校尉重横行。",
        "dynasty": "唐",
        "collection_info": null
    },
    {
        "uuid": "bb0dd5d9c950915f2cd7f46966e46a52",
        "title": "自蜀奉册命往朔方途中呈韦左相文部房尚书门下崔侍郎",
        "author": "贾至",
        "content": "胡羯乱中夏，銮舆忽南巡。\n衣冠陷戎寇，狼狈随风尘。\n豳公秉大节，临难不顾身。\n激昂白刃前，溅血下沾巾。\n尚书抱忠义，历险披荆榛。\n扈从出剑门，登翼岷江滨。\n时望挹侍郎，公才标缙绅。\n亭亭昆山玉，皎皎无缁磷。\n顾惟乏经济，扞牧陪从臣。\n永愿雪会稽，仗剑清咸秦。\n太皇时内禅，神器付嗣君。\n新命集旧邦，至德被远人。\n捧册自南服，奉诏趋北军。\n觐谒心载驰，违离难重陈。\n策马出蜀山，畏途上缘云。\n饮啄丛箐间，栖息虎豹羣。\n崎岖凌危栈，惴栗惊心神。\n峭壁上嵚岑，大江下沄沄。\n皇风扇八极，异类怀深仁。\n元凶诱黠虏，肘腋生妖氛。\n明主信英武，威声赫四邻。\n誓师自朔方，旗帜何缤纷。\n铁骑照白日，旄头拂秋旻。\n将来荡沧溟，宁止蹴昆崙。\n古来有屯难，否泰长相因。\n夏康缵禹绩，代祖復汉勋。\n于役各勤王，驱驰拱紫宸。\n岂惟太公望，往昔逢周文。\n谁谓三杰才，功业独殊伦。\n感此慰行迈，无为歌苦辛。",
        "dynasty": "唐",
        "collection_info": null
    },
    {
        "uuid": "2e7a30e84e91eea240c9a073b6f1c5fa",
        "title": "赠裴九侍御昌江草堂弹琴",
        "author": "贾至",
        "content": "朔风吹疎林，积雪在崖巘。\n鸣琴草堂响，小涧清且浅。\n沈吟东山意，欲去芳岁晚。\n怅望黄绮心，白云若在眼。",
        "dynasty": "唐",
        "collection_info": null
    },
    {
        "uuid": "b039188a20b6c9cf523ef3b9c2713f69",
        "title": "巴陵早秋寄荆州崔司马吏部阎功曹舍人",
        "author": "贾至",
        "content": "谪居潇湘渚，再见洞庭秋。\n极目连江汉，西南浸斗牛。\n滔滔荡云梦，澹澹摇巴丘。\n旷如临渤澥，窅疑造瀛洲。\n君山丽中波，苍翠长夜浮。\n帝子去永久，楚词尚悲秋。\n我同长沙行，时事加百忧。\n登高望旧国，胡马满东周。\n宛叶徧蓬蒿，樊邓无良畴。\n独攀青枫树，泪洒沧江流。\n故人西掖寮，同扈岐阳蒐。\n差池尽三黜，蹭蹬各南州。\n相去虽地接，不得从之游。\n耿耿云阳台，迢迢王粲楼。\n跂予暮霞裏，谁谓无轻舟。",
        "dynasty": "唐",
        "collection_info": null
    },
    {
        "uuid": "9afce0400850a9e0d97581a454434606",
        "title": "闲居秋怀寄阳翟陆赞府封丘高少府",
        "author": "贾至",
        "content": "今日霖雨霁，飒然高馆凉。\n秋风吹二毛，烈士加慨慷。\n忆昔皇运初，众宾俱龙骧。\n解巾佐幕府，脱剑升明堂。\n郁郁被庆云，昭昭翼太阳。\n鲸鱼纵大壑，鸑鷟鸣高冈。\n信矣草创时，泰阶速贤良。\n一言顿遭逢，片善蒙恩光。\n我生属圣明，感激窃自彊。\n崎岖郡邑权，连骞翰墨场。\n天朝富英髦，多士如珪璋。\n盛才溢下位，蹇步徒猖狂。\n闭门对羣书，几案在我旁。\n枕席相远游，聊欲浮沧浪。\n八月白露降，玄蝉号枯桑。\n舣舟临清川，迢递愁思长。\n我有同怀友，各在天一方。\n离披不相见，浩荡隔两乡。\n平生霞外期，宿昔共行藏。\n岂无蓬莱树，岁晏空苍苍。",
        "dynasty": "唐",
        "collection_info": null
    },
    {
        "uuid": "e7308e86634ba4e9d2133790c35151d6",
        "title": "送友人使河源",
        "author": "贾至",
        "content": "送君鲁郊外，下车上高丘。\n萧条千里暮，日落黄云秋。\n举酒有余恨，论边无远谋。\n河源望不见，旌斾去悠悠。",
        "dynasty": "唐",
        "collection_info": null
    },
    {
        "uuid": "265cca40cdec18a708c0e1c833a44f22",
        "title": "送李侍御",
        "author": "贾至",
        "content": "我年四十余，已叹前路短。\n羁离洞庭上，安得不引满。\n李侯忘情者，与我同疎懒。\n孤帆泣潇湘，望远心欲断。",
        "dynasty": "唐",
        "collection_info": null
    },
    {
        "uuid": "4cd81d3dd2d0dbaf7e831efefc67caaf",
        "title": "送耿副使归长沙",
        "author": "贾至",
        "content": "画舸欲南归，江亭且留宴。\n日暮湖上云，萧萧若流霰。\n昨夜相知者，明发不可见。\n惆怅西北风，高帆为谁扇。",
        "dynasty": "唐",
        "collection_info": null
    },
    {
        "uuid": "6ba5921133710112644f789663742de4",
        "title": "送夏侯子之江夏",
        "author": "贾至",
        "content": "扣楫洞庭上，清风千里来。\n留欢一杯酒，欲别復裴回。\n相见楚山下，渔舟忆钓台。\n羡君还旧里，归念独悠哉。",
        "dynasty": "唐",
        "collection_info": null
    },
    {
        "uuid": "7aed205469f8852e2836c087329ea74f",
        "title": "寓言二首 一",
        "author": "贾至",
        "content": "春草纷碧色，佳人旷无期。\n悠哉千里心，欲采商山芝。\n叹息良会晚，如何桃李时。\n怀君晴川上，伫立夏云滋。",
        "dynasty": "唐",
        "collection_info": null
    },
    {
        "uuid": "5f11ce2766afe71bdb24dd57bef7f6d6",
        "title": "寓言二首 二",
        "author": "贾至",
        "content": "凛凛秋闺夕，绮罗早知寒。\n玉砧调鸣杵，始捣机中纨。\n忆昨别离日，桐花覆井栏。\n今来思君时，白露盈阶漙。\n闻有关河信，欲寄双玉盘。\n玉以委贞心，盘以荐嘉餐。\n嗟君在万里，使妾衣带宽。",
        "dynasty": "唐",
        "collection_info": null
    },
    {
        "uuid": "387d1e3c4933cfa3e374a2d1cdeee110",
        "title": "燕歌行",
        "author": "贾至",
        "content": "国之重镇惟幽都，东威九夷北制胡。\n五军精卒三十万，百战百胜擒单于。\n前临滹沱后易水，崇山沃野亘千里。\n昔时燕山重贤士，黄金筑台从隗始。\n倏忽兴王定蓟丘，汉家又以封王侯。\n萧条魏晋为横流，鲜卑窃据朝五州。\n我唐区夏余十纪，军容武备赫万祀。\n彤弓黄钺授元帅，垦耕大漠为内地。\n季秋胶折边草腓，治兵羽猎因出师。\n千营万队连旌旗，望之如火忽电驰。\n匈奴慑窜穷髮北，大荒万里无尘飞。\n君不见隋家昔为天下宰，穷兵黩武征辽海。\n南风不竞多死声，鼓卧旗折黄云横。\n六军将士皆死尽，战马空鞍归故营。\n时移道革天下平，白环入贡沧海清。\n自有农夫已高枕，无劳校尉重横行。",
        "dynasty": "唐",
        "collection_info": null
    },
    {
        "uuid": "cc321e8c2a1ebe6fe9187c90e4119dcd",
        "title": "巴陵寄李二户部张十四礼部",
        "author": "贾至",
        "content": "江南春草初幂幂，愁杀江南独愁客。\n秦中杨柳也应新，转忆秦中相忆人。\n万里莺花不相见，登高一望泪沾巾。",
        "dynasty": "唐",
        "collection_info": null
    },
    {
        "uuid": "9e4d0bda24797f9f976ff4a340e5700e",
        "title": "长门怨",
        "author": "贾至",
        "content": "独坐思千里，春庭晓景长。\n莺喧翡翠幕，柳覆郁金堂。\n舞蝶萦愁绪，繁花对靓妆。\n深情托瑶瑟，弦断不成章。",
        "dynasty": "唐",
        "collection_info": null
    },
    {
        "uuid": "80c6b438c42dcf5bdfb563c223290a94",
        "title": "铜雀台",
        "author": "贾至",
        "content": "日暮铜台静，西陵鸟雀归。\n抚弦心断绝，听管泪霏微。\n灵几临朝奠，空床卷夜衣。\n苍苍川上月，应照妾魂飞。",
        "dynasty": "唐",
        "collection_info": null
    },
    {
        "uuid": "2e355ea4eeac84a80b67fd1011cbf09f",
        "title": "侍宴曲",
        "author": "贾至",
        "content": "云陛褰珠扆，天墀覆绿杨。\n隔帘妆隐映，向席舞低昂。\n鸣佩长廊静，开冰广殿凉。\n欢余剑履散，同辇入昭阳。",
        "dynasty": "唐",
        "collection_info": null
    },
    {
        "uuid": "9efe9aa603ec8eedc7ffb63fafc6cb15",
        "title": "对酒曲二首 一",
        "author": "贾至",
        "content": "梅发柳依依，黄鹂历乱飞。\n当歌怜景色，对酒惜芳菲。\n曲水浮花气，流风散舞衣。\n通宵留暮雨，上客莫言归。",
        "dynasty": "唐",
        "collection_info": null
    },
    {
        "uuid": "2369450e06074bf8d24a32a281dc5c0e",
        "title": "对酒曲二首 二",
        "author": "贾至",
        "content": "春来酒味浓，举酒对春丛。\n一酌千忧散，三杯万事空。\n放歌乘美景，醉舞向东风。\n寄语尊前客，生涯任转蓬。",
        "dynasty": "唐",
        "collection_info": null
    },
    {
        "uuid": "697cf59d799e70b4052e59718bd4c95e",
        "title": "送陆协律赴端州",
        "author": "贾至",
        "content": "越井人南去，湘川水北流。\n江边数杯酒，海内一孤舟。\n岭峤同仙客，京华即旧游。\n春心将别恨，万里共悠悠。",
        "dynasty": "唐",
        "collection_info": null
    },
    {
        "uuid": "c0e9300b5b067818dec581a793a10796",
        "title": "送王员外赴长沙",
        "author": "贾至",
        "content": "携手登临处，巴陵天一隅。\n春生云梦泽，水溢洞庭湖。\n共叹虞飜枉，同悲阮籍途。\n长沙旧卑湿，今古不应殊。",
        "dynasty": "唐",
        "collection_info": null
    },
    {
        "uuid": "fa5e1da6cc387eaff6ee9d9512db53f5",
        "title": "送夏侯参军赴广州",
        "author": "贾至",
        "content": "闻道衡阳外，由来鴈不飞。\n送君从此去，书信定应稀。\n云海南溟远，烟波北渚微。\n勉哉孙楚吏，綵服正光辉。",
        "dynasty": "唐",
        "collection_info": null
    },
    {
        "uuid": "45487e1b513eb83e8401557d248b219c",
        "title": "长沙别李六侍御",
        "author": "贾至",
        "content": "月明湘水白，霜落洞庭干。\n放逐长沙外，相逢路正难。\n云归帝乡远，鴈报朔方寒。\n此别盈襟泪，雍门不假弹。",
        "dynasty": "唐",
        "collection_info": null
    },
    {
        "uuid": "8a443353842cf02407d7eabcbc887d08",
        "title": "岳阳楼宴王员外贬长沙",
        "author": "贾至",
        "content": "极浦三春草，高楼万里心。\n楚山晴霭碧，湘水暮流深。\n忽与朝中旧，同为泽畔吟。\n停杯试北望，还欲泪沾[襟]。",
        "dynasty": "唐",
        "collection_info": null
    },
    {
        "uuid": "ae3c3be6dde16edb65329d6826b5704f",
        "title": "咏冯昭仪当熊",
        "author": "贾至",
        "content": "白羽插雕弓，蜺旌动朔风。\n平明出金屋，扈辇上林中。\n逐兽长廊静，呼鹰御苑空。\n王孙莫谏猎，贱妾解当熊。",
        "dynasty": "唐",
        "collection_info": null
    },
    {
        "uuid": "7d61e45590e2d759758a26214d83eea2",
        "title": "早朝大明宫呈两省僚友",
        "author": "贾至",
        "content": "银烛熏天紫陌长，禁城春色晓苍苍。\n千条弱柳垂青琐，百啭流莺绕建章。\n剑佩声随玉墀步，衣冠身惹御炉香。\n共沐恩波凤池上，朝朝染翰侍君王。",
        "dynasty": "唐",
        "collection_info": null
    },
    {
        "uuid": "ad0e07aa09bc8ac5d0bac00dc269e9f0",
        "title": "白马",
        "author": "贾至",
        "content": "白马紫连钱，嘶鸣丹阙前。\n闻珂自蝶躞，不要下金鞭。",
        "dynasty": "唐",
        "collection_info": null
    },
    {
        "uuid": "3ad6fc6f9655fd83f431790ecbf36da9",
        "title": "赠薛瑶英",
        "author": "贾至",
        "content": "舞怯铢衣重，笑疑桃脸开。\n方知汉成帝，虚筑避风台。",
        "dynasty": "唐",
        "collection_info": null
    },
    {
        "uuid": "c6358f740b5c445613630f74a970dfe9",
        "title": "出塞曲",
        "author": "贾至",
        "content": "万里平沙一聚尘，南飞羽檄北来人。\n传道五原烽火急，单于昨夜寇新秦。",
        "dynasty": "唐",
        "collection_info": null
    },
    {
        "uuid": "6f7a0510e6574a0cfe5c532633d26a75",
        "title": "春思二首 一",
        "author": "贾至",
        "content": "草色青青柳色黄，桃花历乱李花香。\n东风不为吹愁去，春日偏能惹恨长。",
        "dynasty": "唐",
        "collection_info": null
    },
    {
        "uuid": "e6f4bb4238fe2938b78a9d1e632040f8",
        "title": "春思二首 二",
        "author": "贾至",
        "content": "红粉当垆弱柳垂，金花腊酒解酴醿。\n笙歌日暮能留客，醉杀长安轻薄儿。",
        "dynasty": "唐",
        "collection_info": null
    },
    {
        "uuid": "f9fe9f65991095a946aad40736b88857",
        "title": "勤政楼观乐",
        "author": "贾至",
        "content": "银河帝女下三清，紫禁笙歌出九城。\n为报延州来听乐，须知天下欲昇平。",
        "dynasty": "唐",
        "collection_info": null
    },
    {
        "uuid": "9ed3ef35b44bde81d2bfbe44a3067458",
        "title": "赠陕掾梁宏",
        "author": "贾至",
        "content": "梁子工文四十年，诗颠名过草书颠。\n白头仍作功曹掾，禄薄难供沽酒钱。",
        "dynasty": "唐",
        "collection_info": null
    },
    {
        "uuid": "ac824044e4365d16f27adbdac79d77cc",
        "title": "荅严大夫",
        "author": "贾至",
        "content": "今夕秦天一鴈来，梧桐坠叶捣衣催。\n思君独步华亭月，旧馆秋阴生绿苔。",
        "dynasty": "唐",
        "collection_info": null
    },
    {
        "uuid": "fe8f3d6405abe72ecf0f1b9737333737",
        "title": "送李侍郎赴常州",
        "author": "贾至",
        "content": "雪晴云散北风寒，楚水吴山道路难。\n今日送君须尽醉，明朝相忆路漫漫。",
        "dynasty": "唐",
        "collection_info": null
    },
    {
        "uuid": "5fde1342822e6094896320b103c177e1",
        "title": "初至巴陵与李十二白裴九同泛洞庭湖三首 一",
        "author": "贾至",
        "content": "江上相逢皆旧游，湘山永望不堪愁。\n明月秋风洞庭水，孤鸿落叶一扁舟。",
        "dynasty": "唐",
        "collection_info": null
    },
    {
        "uuid": "9864744005bcfa2e7921e3f6129a1b10",
        "title": "初至巴陵与李十二白裴九同泛洞庭湖三首 二",
        "author": "贾至",
        "content": "枫岸纷纷落叶多，洞庭秋水晚来波。\n乘兴轻舟无近远，白云明月弔湘娥。",
        "dynasty": "唐",
        "collection_info": null
    },
    {
        "uuid": "048eb76fb17a81e7aca8e8da13577e7e",
        "title": "初至巴陵与李十二白裴九同泛洞庭湖三首 三",
        "author": "贾至",
        "content": "江畔枫叶初带霜，渚边菊花亦已黄。\n轻舟落日兴不尽，三湘五湖意何长。",
        "dynasty": "唐",
        "collection_info": null
    },
    {
        "uuid": "170b4e66d8d00ae2d6af7554155bcf3c",
        "title": "西亭春望",
        "author": "贾至",
        "content": "日长风暖柳青青，北鴈归飞入窅冥。\n岳阳城上闻吹笛，能使春心满洞庭。",
        "dynasty": "唐",
        "collection_info": null
    },
    {
        "uuid": "9e1238ceceaccd062530993ab8388e85",
        "title": "君山",
        "author": "贾至",
        "content": "湘中老人读黄老，手援紫藟坐碧草。\n春至不知湖水深，日暮忘却巴陵道。",
        "dynasty": "唐",
        "collection_info": null
    },
    {
        "uuid": "0c9e9d033646308df36f05c39b3cad73",
        "title": "洞庭送李十二赴零陵",
        "author": "贾至",
        "content": "今日相逢落叶前，洞庭秋水远连天。\n共说金华旧游处，回看北斗欲潸然。",
        "dynasty": "唐",
        "collection_info": null
    },
    {
        "uuid": "5516f58cdfefb716af3c3a1e1a9a86d0",
        "title": "江南送李卿",
        "author": "贾至",
        "content": "双鹤南飞度楚山，楚南相见忆秦关。\n愿值迴风吹羽翼，早随阳鴈及春还。",
        "dynasty": "唐",
        "collection_info": null
    },
    {
        "uuid": "52176349c49d448b76256f440edd069e",
        "title": "送王道士还京",
        "author": "贾至",
        "content": "一片仙云入帝乡，数声秋鴈至衡阳。\n借问清都旧花月，岂知迁客泣潇湘。",
        "dynasty": "唐",
        "collection_info": null
    },
    {
        "uuid": "7da6688f4c40b310dc82f079c9fa7e6c",
        "title": "巴陵夜别王八员外",
        "author": "贾至",
        "content": "柳絮飞时别洛阳，梅花发后到三湘。\n世情已逐浮云散，离恨空随江水长。",
        "dynasty": "唐",
        "collection_info": null
    },
    {
        "uuid": "3ee44751ee5e667f555783ba64562927",
        "title": "别裴九弟",
        "author": "贾至",
        "content": "西江万里向东流，今夜江边驻客舟。\n月色更添春色好，芦风似胜竹风幽。",
        "dynasty": "唐",
        "collection_info": null
    },
    {
        "uuid": "657984e7a07daaefeca1cf0399088a91",
        "title": "送南给事贬崖州",
        "author": "贾至",
        "content": "畴昔丹墀与凤池，即今相见两相悲。\n朱崖云梦三千里，欲别俱为恸哭时。",
        "dynasty": "唐",
        "collection_info": null
    },
    {
        "uuid": "7e3e0510ebedaac46c083ba6a5af9b60",
        "title": "重别南给事",
        "author": "贾至",
        "content": "谪宦三年尚未回，故人今日又重来。\n闻道崖州一千里，今朝须尽数千杯。",
        "dynasty": "唐",
        "collection_info": null
    },
    {
        "uuid": "f3c19a908f8193fa6e11214e4eda0584",
        "title": "岳阳楼重宴别王八员外贬长沙",
        "author": "贾至",
        "content": "江路东连千里潮，青云北望紫微遥。\n莫道巴陵湖水阔，长沙南畔更萧条。",
        "dynasty": "唐",
        "collection_info": null
    },
    {
        "uuid": "6fe2eb812bcf93fe0e19da498914e5ac",
        "title": "相和歌辞：铜雀台",
        "author": "贾至",
        "content": "日暮铜雀静，西陵鸟雀归。\n抚弦心断绝，听管泪霏霏。\n灵几临朝奠，空床卷夜衣。\n苍苍川上月，应照妾魂飞。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "e2a8245afda4b63ea4a3b44442fe7c49",
        "title": "相和歌辞：燕歌行",
        "author": "贾至",
        "content": "国之重镇惟幽都，东威九夷制北胡。\n五军精卒三十万，昔时燕王重贤士，黄金筑台从隗始。\n倏忽兴王定蓟丘，我唐区夏余十纪，军容武备赫万祀。\n彤弓黄钺授元帅，千营万队连旌旗，望之如火忽雷驰。\n匈奴慑窜穷发北，南风不竞多死声，鼓卧旗折黄云横。\n六军将士皆死尽，自有农夫已高枕，无劳校尉重横行。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "ac4e6cf7fed8cb2363a798a9986680a0",
        "title": "自蜀奉册命往朔方途中呈韦左相文部房尚书门下崔侍郎",
        "author": "贾至",
        "content": "胡羯乱中夏，銮舆忽南巡。\n衣冠陷戎寇，狼狈随风尘。\n豳公秉大节，临难不顾身。\n激昂白刃前，溅血下沾巾。\n尚书抱忠义，历险披荆榛。\n扈从出剑门，登翼岷江滨。\n时望挹侍郎，公才标缙绅。\n亭亭昆山玉，皎皎无缁磷。\n顾惟乏经济，扞牧陪从臣。\n永愿雪会稽，仗剑清咸秦。\n太皇时内禅，神器付嗣君。\n新命集旧邦，至德被远人。\n捧册自南服，奉诏趋北军。\n觐谒心载驰，违离难重陈。\n策马出蜀山，畏途上缘云。\n饮啄丛箐间，栖息虎豹群。\n崎岖凌危栈，惴栗惊心神。\n峭壁上嵚岑，大江下沄沄。\n皇风扇八极，异类怀深仁。\n元凶诱黠虏，肘腋生妖氛。\n明主信英武，威声赫四邻。\n誓师自朔方，旗帜何缤纷。\n铁骑照白日，旄头拂秋旻。\n将来荡沧溟，宁止蹴昆仑。\n古来有屯难，否泰长相因。\n夏康缵禹绩，代祖复汉勋。\n于役各勤王，驱驰拱紫宸。\n岂惟太公望，往昔逢周文。\n谁谓三杰才，功业独殊伦。\n感此慰行迈，无为歌苦辛。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "5e6c0bb8d6674e8957a0a648f9098512",
        "title": "赠裴九侍御昌江草堂弹琴",
        "author": "贾至",
        "content": "朔风吹疏林，积雪在崖巘。\n鸣琴草堂响，小涧清且浅。\n沉吟东山意，欲去芳岁晚。\n怅望黄绮心，白云若在眼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "dec2d05cf1d1344648bb10aa58564389",
        "title": "巴陵早秋，寄荆州崔司马、吏部阎功曹舍人",
        "author": "贾至",
        "content": "谪居潇湘渚，再见洞庭秋。\n极目连江汉，西南浸斗牛。\n滔滔荡云梦，澹澹摇巴丘。\n旷如临渤澥，窅疑造瀛洲。\n君山丽中波，苍翠长夜浮。\n帝子去永久，楚词尚悲秋。\n我同长沙行，时事加百忧。\n登高望旧国，胡马满东周。\n宛叶遍蓬蒿，樊邓无良畴。\n独攀青枫树，泪洒沧江流。\n故人西掖寮，同扈岐阳搜。\n差池尽三黜，蹭蹬各南州。\n相去虽地接，不得从之游。\n耿耿云阳台，迢迢王粲楼。\n跂予暮霞裏，谁谓无轻舟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "0c643e3bedf6c781f84a13823876a983",
        "title": "閒居秋怀，寄阳翟陆赞府、封丘高少府",
        "author": "贾至",
        "content": "今日霖雨霁，飒然高馆凉。\n秋风吹二毛，烈士加慨慷。\n忆昔皇运初，众宾俱龙骧。\n解巾佐幕府，脱剑升明堂。\n郁郁被庆云，昭昭翼太阳。\n鲸鱼纵大壑，鸑鷟鸣高冈。\n信矣草创时，泰阶速贤良。\n一言顿遭逢，片善蒙恩光。\n我生属圣明，感激窃自强。\n崎岖郡邑权，连骞翰墨场。\n天朝富英髦，多士如珪璋。\n盛才溢下位，蹇步徒倡狂。\n闭门对群书，几案在我旁。\n枕席相远游，聊欲浮沧浪。\n八月白露降，玄蝉号枯桑。\n舣舟临清川，迢递愁思长。\n我有同怀友，各在天一方。\n离披不相见，浩荡隔两乡。\n平生霞外期，宿昔共行藏。\n岂无蓬莱树，岁晏空苍苍。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "49ebd655708e92d1eb2e6f9c21cc5c91",
        "title": "送友人使河源",
        "author": "贾至",
        "content": "送君鲁郊外，下车上高丘。\n萧条千里暮，日落黄云秋。\n举酒有余恨，论边无远谋。\n河源望不见，旌旆去悠悠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "357e73e8cc6ba175026aa68cfa1bfe40",
        "title": "送李侍御",
        "author": "贾至",
        "content": "我年四十余，已叹前路短。\n羁离洞庭上，安得不引满。\n李侯忘情者，与我同疏懒。\n孤帆泣潇湘，望远心欲断。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "06790effe28e0e67ba53d11421ebf246",
        "title": "送夏侯子之江夏",
        "author": "贾至",
        "content": "扣楫洞庭上，清风千里来。\n留欢一杯酒，欲别复裴回。\n相见楚山下，渔舟忆钓台。\n羡君还旧裏，归念独悠哉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "eae9080ef33c17d62c4bee09afb1423a",
        "title": "寓言二首",
        "author": "贾至",
        "content": "春草纷碧色，佳人旷无期。\n悠哉千里心，欲采商山芝。\n叹息良会晚，如何桃李时。\n怀君晴川上，伫立夏云滋。\n凛凛秋闺夕，绮罗早知寒。\n玉砧调鸣杵，始捣机中纨。\n忆昨别离日，桐花覆井栏。\n今来思君时，白露盈阶漙。\n闻有关河信，欲寄双玉盘。\n玉以委贞心，盘以荐嘉餐。\n嗟君在万里，使妾衣带宽。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "e3712887aa55f3371bed02021f206ec7",
        "title": "燕歌行",
        "author": "贾至",
        "content": "国之重镇惟幽都，东威九夷北制胡。\n五军精卒三十万，昔时燕山重贤士，黄金筑台从隗始。\n倏忽兴王定蓟丘，我唐区夏余十纪，军容武备赫万祀。\n彤弓黄钺授元帅，千营万队连旌旗，望之如火忽电驰。\n匈奴慑窜穷发北，六军将士皆死尽，战马空鞍归故营。\n时移道革天下平，",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "4b01521b7939ffdb625d2bf67b723476",
        "title": "巴陵寄李二户部、张十四礼部",
        "author": "贾至",
        "content": "江南春草初幂幂，愁杀江南独愁客。\n秦中杨柳也应新，",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "51928bf90a45b79f1fe03fcfb1866717",
        "title": "对酒曲二首",
        "author": "贾至",
        "content": "梅发柳依依，黄鹂历乱飞。\n当歌怜景色，对酒惜芳菲。\n曲水浮花气，流风散舞衣。\n通宵留暮雨，上客莫言归。\n春来酒味浓，举酒对春丛。\n一酌千忧散，三杯万事空。\n放歌乘美景，醉舞向东风。\n寄语尊前客，生涯任转蓬。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "9e15bef204dc7b6c16707b116005bcf6",
        "title": "送王员外赴长沙",
        "author": "贾至",
        "content": "携手登临处，巴陵天一隅。\n春生云梦泽，水溢洞庭湖。\n共叹虞翻枉，同悲阮籍途。\n长沙旧卑湿，今古不应殊。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "86cb2f2bec822297198d7ebb900c6875",
        "title": "送夏侯参军赴广州",
        "author": "贾至",
        "content": "闻道衡阳外，由来雁不飞。\n送君从此去，书信定应稀。\n云海南溟远，烟波北渚微。\n勉哉孙楚吏，彩服正光辉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "d1c868457788b33bee5af82cf3c7a946",
        "title": "长沙别李六侍御",
        "author": "贾至",
        "content": "月明湘水白，霜落洞庭干。\n放逐长沙外，相逢路正难。\n云归帝乡远，雁报朔方寒。\n此别盈襟泪，雍门不假弹。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "c0be1acaf051199e587411f8fb0417d1",
        "title": "岳阳楼宴王员外贬长沙",
        "author": "贾至",
        "content": "极浦三春草，高楼万里心。\n楚山晴霭碧，湘水暮流深。\n忽与朝中旧，同为泽畔吟。\n停杯试北望，还欲泪沾襟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "d61ea2ad7506aec68f523c0faf8f94a5",
        "title": "咏冯昭仪当熊",
        "author": "贾至",
        "content": "白羽插雕弓，霓旌动朔风。\n平明出金屋，扈辇上林中。\n逐兽长廊静，呼鹰御苑空。\n王孙莫谏猎，贱妾解当熊。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "e7947856f6e7d3873fc6f9e03e342184",
        "title": "早朝大明宫呈两省僚友",
        "author": "贾至",
        "content": "银烛熏天紫陌长，禁城春色晓苍苍。\n千条弱柳垂青琐，共沐恩波凤池上，朝朝染翰侍君王。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "56df14532b05affc6bb97b62bb6d00c9",
        "title": "白马",
        "author": "贾至",
        "content": "白马紫连钱，嘶鸣丹阙前。\n闻珂自蹀躞，不要下金鞭。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "5940f78de65a97fe6d1b93dbe01b1c66",
        "title": "春思二首",
        "author": "贾至",
        "content": "草色青青柳色黄，桃花历乱李花香。\n东风不为吹愁去，春日偏能惹恨长。\n红粉当垆弱柳垂，金花腊酒解酴醿。\n笙歌日暮能留客，醉杀长安轻薄儿。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "85f219403086b98421bbc7b0be46f231",
        "title": "勤政楼观乐",
        "author": "贾至",
        "content": "银河帝女下三清，紫禁笙歌出九城。\n为报延州来听乐，须知天下欲升平。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "b06259e98623f2a5c325eaeb5d76cc4a",
        "title": "答严大夫",
        "author": "贾至",
        "content": "今夕秦天一雁来，梧桐坠叶捣衣催。\n思君独步华亭月，旧馆秋阴生绿苔。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "1fa904f2c6bdb32b5268d1f7be183166",
        "title": "初至巴陵与李十二白、裴九同泛洞庭湖三首",
        "author": "贾至",
        "content": "江上相逢皆旧游，湘山永望不堪愁。\n明月秋风洞庭水，孤鸿落叶一扁舟。\n枫岸纷纷落叶多，洞庭秋水晚来波。\n乘兴轻舟无近远，白云明月吊湘娥。\n江畔枫叶初带霜，渚边菊花亦已黄。\n轻舟落日兴不尽，三湘五湖意何长。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "4f7416a82a706148b7a2518207d70806",
        "title": "西亭春望",
        "author": "贾至",
        "content": "日长风暖柳青青，北雁归飞入窅冥。\n岳阳城上闻吹笛，能使春心满洞庭。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "f23b1bd58ae9bae2f5fb67e8b14d06cc",
        "title": "江南送李卿",
        "author": "贾至",
        "content": "双鹤南飞度楚山，楚南相见忆秦关。\n愿值回风吹羽翼，早随阳雁及春还。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    },
    {
        "uuid": "9671c98f952596f720088f376b976111",
        "title": "送王道士还京",
        "author": "贾至",
        "content": "一片仙云入帝乡，数声秋雁至衡阳。\n借问清都旧花月，岂知迁客泣潇湘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百三十五"
        }
    }
]