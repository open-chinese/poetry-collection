[
    {
        "title": "休洗红",
        "author": "潘葛民",
        "content": "休洗红，洗多红色浅。\n不似妾挼蓝，挼蓝手先染。\n蓝深如妾心，郎心红不禁。\n去去趁春华，封侯早还家。\n愿作兔丝蔓，莫学菖蒲花。",
        "dynasty": "宋",
        "collection_info": null
    },
    {
        "title": "蝴蝶花",
        "author": "潘葛民",
        "content": "风光白日长，蝴蝶飞过墙。\n飞飞不停去何忙，墙外谁家菜花黄。\n出门不知南陌路，心随蝴蝶寻郎处。",
        "dynasty": "宋",
        "collection_info": null
    }
]