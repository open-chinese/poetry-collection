[
    {
        "title": "与钱孝先游洞霄  其一",
        "author": "孙元卿",
        "content": "芒鞋踏明月，入谷闻泉声。\n了知非人间，泠然毛骨清。\n篝灯入幽洞，岩穴何阴阴。\n仙凡隔几尘，无由问霓旌。\n跻攀上高崖，势与龙虎争。\n凭栏试抚掌，碧甃波纹生。\n尘缘苦未断，世路犹遐征。\n题诗来贤岩，晚岁当再行。",
        "dynasty": "宋",
        "collection_info": null
    },
    {
        "title": "与钱孝先游洞霄  其二",
        "author": "孙元卿",
        "content": "玄冥相我作山行，捲却重阴放晓晴。\n但见峰峦互扃锁，不知宫阙隠峥嵘。\n云根洞穴篝灯入，井底波澜抚掌生。\n唤客入山还送客，淙琤犹记石泉声。",
        "dynasty": "宋",
        "collection_info": null
    },
    {
        "title": "题舫斋",
        "author": "孙元卿",
        "content": "满船载月华亭子，泛宅浮家张志和。\n何似舫斋趺坐稳，莫教平地起风波。",
        "dynasty": "宋",
        "collection_info": null
    }
]