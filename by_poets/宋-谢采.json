[
    {
        "uuid": "91667a35253cf0a2a0531626353febe4",
        "title": "题韩干马",
        "author": "谢采",
        "content": "圉人唐衣冠，天闲畜神骏。\n虽非金日磾，不忝张景顺。\n饱食无嫌身贱卑，时其渴燥张饮之。\n长年牧养瘠者肥，龙鬐凤臆夸权奇。\n韩干仙翁挥翰手，毫端幻出渴乌首。\n气不凋丧骨肉匀，艺精端继王裴后。\n遥想腾骧析木津，衔勒难拘自在身。\n斗水底用求他人，渌波沄沄易水春。",
        "dynasty": "宋",
        "collection_info": null
    }
]