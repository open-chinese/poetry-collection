[
    {
        "uuid": "0f3a3f624f6f9bd2b42d14fb49af24f5",
        "title": "妙高台",
        "author": "释鉴",
        "content": "一峰何突兀，不与羣峰齐。\n纵目干坤窄，回头日月低。",
        "dynasty": "宋",
        "collection_info": null
    },
    {
        "uuid": "5d2f52b28a663c99640d6cf93057c09d",
        "title": "藤龛",
        "author": "释鉴",
        "content": "萝居空未久，谁能继其踪。\n寥寥岩畔月，千古属和公。",
        "dynasty": "宋",
        "collection_info": null
    },
    {
        "uuid": "a8d56533d7b577e2fcd0571c15875831",
        "title": "含珠林",
        "author": "释鉴",
        "content": "风劲萧萧响，露滴箇箇圆。\n坐看西山月，浑疑堕我前。",
        "dynasty": "宋",
        "collection_info": null
    },
    {
        "uuid": "356a0be318d9e3594b9d932044675a4f",
        "title": "黄巢墓",
        "author": "释鉴",
        "content": "图王争霸业，自古仗戈矛。\n英风今何在，都成一古丘。",
        "dynasty": "宋",
        "collection_info": null
    },
    {
        "uuid": "9109a1f446a3ed310d80ea783d97d2ba",
        "title": "锦镜池",
        "author": "释鉴",
        "content": "一鑑涵虚碧，万象悉其中。\n重绿浮轻绿，深红閒浅红。",
        "dynasty": "宋",
        "collection_info": null
    },
    {
        "uuid": "65f21cb87d1ff844841d057f96e6c7a2",
        "title": "入山亭",
        "author": "释鉴",
        "content": "荒芜行尽处，幽亭聊暂止。\n带雨策孤筇，登高从此始。",
        "dynasty": "宋",
        "collection_info": null
    },
    {
        "uuid": "be930b7abc8091b8cc20c2aa607e873a",
        "title": "师子岩",
        "author": "释鉴",
        "content": "昂空势不已，踞地何雄哉。\n白云遮不得，依旧山头来。",
        "dynasty": "宋",
        "collection_info": null
    },
    {
        "uuid": "feae21688504b3cf45e66dc3af0ba34d",
        "title": "听泉亭",
        "author": "释鉴",
        "content": "寒泉潄石齿，淅沥鸣瑶琴。\n坐来毛骨清，分明太古音。",
        "dynasty": "宋",
        "collection_info": null
    },
    {
        "uuid": "b8e98b1129c037be7a3ed401b6e988ea",
        "title": "桃花坑山",
        "author": "释鉴",
        "content": "地僻人居少，林深路转迷。\n桃花流水细，不异武陵溪。",
        "dynasty": "宋",
        "collection_info": null
    },
    {
        "uuid": "c112837a1388ca4c89951f8bdea44dbf",
        "title": "徐鳬岩",
        "author": "释鉴",
        "content": "萧然上方境，人稀知地僻。\n徒闻古仙人，石上有遗迹。",
        "dynasty": "宋",
        "collection_info": null
    },
    {
        "uuid": "d9195f735c2e9a712128eec745192df2",
        "title": "雪窦杂咏",
        "author": "释鉴",
        "content": "特立羣峰表，危然势不倾。\n禅心清似洗，坐看月华明。",
        "dynasty": "宋",
        "collection_info": null
    },
    {
        "uuid": "934c10154315146eb06158f5e6d302a3",
        "title": "乳峰庵",
        "author": "释鉴",
        "content": "崖窦乳堪啜，凝眸翠作屏。\n老禅初定起，山鸟自呼名。",
        "dynasty": "宋",
        "collection_info": null
    }
]