[
    {
        "uuid": "c6e7add35697b8f52968fe9e469d6d92",
        "title": "妙高台",
        "author": "释鉴",
        "content": "一峰何突兀，不与羣峰齐。\n纵目干坤窄，回头日月低。",
        "dynasty": "宋",
        "collection_info": null
    },
    {
        "uuid": "9859ceac555ad560482985e571028bef",
        "title": "藤龛",
        "author": "释鉴",
        "content": "萝居空未久，谁能继其踪。\n寥寥岩畔月，千古属和公。",
        "dynasty": "宋",
        "collection_info": null
    },
    {
        "uuid": "5a51145e5e43543a6af3d47691b75825",
        "title": "含珠林",
        "author": "释鉴",
        "content": "风劲萧萧响，露滴箇箇圆。\n坐看西山月，浑疑堕我前。",
        "dynasty": "宋",
        "collection_info": null
    },
    {
        "uuid": "f60e57305ab7ca7cac91acf959f9ef28",
        "title": "黄巢墓",
        "author": "释鉴",
        "content": "图王争霸业，自古仗戈矛。\n英风今何在，都成一古丘。",
        "dynasty": "宋",
        "collection_info": null
    },
    {
        "uuid": "0cdbb072f32916cca2905de2ca7602d1",
        "title": "锦镜池",
        "author": "释鉴",
        "content": "一鑑涵虚碧，万象悉其中。\n重绿浮轻绿，深红閒浅红。",
        "dynasty": "宋",
        "collection_info": null
    },
    {
        "uuid": "30696b8037f6b78ac8aa1c26d00dff22",
        "title": "入山亭",
        "author": "释鉴",
        "content": "荒芜行尽处，幽亭聊暂止。\n带雨策孤筇，登高从此始。",
        "dynasty": "宋",
        "collection_info": null
    },
    {
        "uuid": "ae79d9b8d159402c53ec2aee83864a8b",
        "title": "师子岩",
        "author": "释鉴",
        "content": "昂空势不已，踞地何雄哉。\n白云遮不得，依旧山头来。",
        "dynasty": "宋",
        "collection_info": null
    },
    {
        "uuid": "81691e17b652f71e28f2756effe9a03f",
        "title": "听泉亭",
        "author": "释鉴",
        "content": "寒泉潄石齿，淅沥鸣瑶琴。\n坐来毛骨清，分明太古音。",
        "dynasty": "宋",
        "collection_info": null
    },
    {
        "uuid": "0f635ed99b8d0392e0b52f013c4b7073",
        "title": "桃花坑山",
        "author": "释鉴",
        "content": "地僻人居少，林深路转迷。\n桃花流水细，不异武陵溪。",
        "dynasty": "宋",
        "collection_info": null
    },
    {
        "uuid": "32a40684f8ca24f28809639a5437554d",
        "title": "徐鳬岩",
        "author": "释鉴",
        "content": "萧然上方境，人稀知地僻。\n徒闻古仙人，石上有遗迹。",
        "dynasty": "宋",
        "collection_info": null
    },
    {
        "uuid": "f57f78081504e470ccf23fb299e2ed56",
        "title": "雪窦杂咏",
        "author": "释鉴",
        "content": "特立羣峰表，危然势不倾。\n禅心清似洗，坐看月华明。",
        "dynasty": "宋",
        "collection_info": null
    },
    {
        "uuid": "973e3bb47d07d63227a880b3b54b9a24",
        "title": "乳峰庵",
        "author": "释鉴",
        "content": "崖窦乳堪啜，凝眸翠作屏。\n老禅初定起，山鸟自呼名。",
        "dynasty": "宋",
        "collection_info": null
    }
]