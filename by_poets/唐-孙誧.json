[
    {
        "title": "一行算法",
        "author": "孙誧",
        "content": "一行寻师触处游，到天台后始应休。\n因知算法通天地，溪水寻常尽逆流。\n（见《四库珍本初集》本《天台集》卷下。\n）（按：诗末原跋云：「一行穷大衍算法，求访师资不远千里。\n尝至天台国清寺，见一院古松，门有流水。\n一行立于门屏，闻僧于庭前布算之声，谓其徒曰：『今日当有弟子自远来，求吾算法，已合在门，岂无人导达耶？\n』即除一算，谓）（曰：『门前水合却西去，弟子当至。\n』一行闻其言而入，稽首请法，授其术，而门外旧东流水，忽改而西流矣。\n」《册府元龟》卷八六九《总录部·明算》所记，与上文大致相同。\n）。",
        "dynasty": "唐",
        "collection_info": null
    }
]