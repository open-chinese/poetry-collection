[
    {
        "uuid": "1f195adfd7468d77d682a4f5ee1e2910",
        "title": "留宿廖融山斋",
        "author": "杨徽之",
        "content": "清和春尚在，欢醉日何长。\n谷鸟随柯转，庭花夺酒香。\n初晴岩翠滴，向晚树阴凉。\n别有堪吟处，相留宿草堂。",
        "dynasty": "唐",
        "collection_info": null
    },
    {
        "uuid": "4160068762cb370d825a5084895f3960",
        "title": "句",
        "author": "杨徽之",
        "content": "新霜染枫叶，皎月借芦花。\n废宅寒塘水，荒坟宿草烟。",
        "dynasty": "唐",
        "collection_info": null
    },
    {
        "uuid": "a0798c82b8bef9f82e16570a50090d48",
        "title": "赠谭先生",
        "author": "杨徽之",
        "content": "古观重重遶翠微，杉松深处掩双扉。\n云生万壑投龙去，海隔三山放鹤归。\n花洞宴游春日永，石坛朝礼曙星稀。\n每听高论长生理，拟向尘中便拂衣。\n（见《瀛奎律髓》卷四十八《仙逸类》。\n此诗明李蔉所辑《宋艺圃集》作李九龄诗。\n按徽之又有《禁林讌会之什》一首见于《翰苑羣书》者，系入禋后所作，不收录。\n）。",
        "dynasty": "唐",
        "collection_info": null
    },
    {
        "uuid": "21336fca4ea900cad586891a397f0697",
        "title": "句 一",
        "author": "杨徽之",
        "content": "戍楼烟[自]（似）直，战地雨长腥。\n（《塞上》）。",
        "dynasty": "唐",
        "collection_info": null
    },
    {
        "uuid": "cc49ac7dfc36ec793f57e8815635eeeb",
        "title": "句 二",
        "author": "杨徽之",
        "content": "春归万年树，月满九重城（《元夜》）。",
        "dynasty": "唐",
        "collection_info": null
    },
    {
        "uuid": "89d059b7c5d760402a70a09e06be06e7",
        "title": "句 三",
        "author": "杨徽之",
        "content": "偶题嵓石云生笔，闲遶庭松露湿衣。\n（《僧舍》）。",
        "dynasty": "唐",
        "collection_info": null
    },
    {
        "uuid": "579736266792a7c743c329d43c56cfe3",
        "title": "句 四",
        "author": "杨徽之",
        "content": "开尽菊花秋色老，落残桐叶雨声寒。\n（《宿东林》以上八句并见《宋诗纪事》卷二。\n均见《玉壶清话》卷五、《渑水燕谈录》卷七，宋太宗曾书于御屏。\n）",
        "dynasty": "唐",
        "collection_info": null
    }
]