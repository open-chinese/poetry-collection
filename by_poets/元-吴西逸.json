[
    {
        "title": "商调・梧叶儿春夜",
        "author": "吴西逸",
        "content": "评花担，折柳杯，诗酒醉淋漓。\n觅句鸾笺重，笼灯翠袖随。\n别院漏声迟，扶醉人销金帐里。\n春情香随梦，肌褪雪，锦字记离别。\n春去情难再，更长愁易结。\n花外月儿斜，淹粉泪微微睡些。\n京城访友桃凝露，杏倚云，花院望星辰。\n尘土东华梦，簪缨上苑春。\n趿履谒侯门，吟眼乱难寻故人。\n摩空赋，醉月觞，无地不疏狂。\n貂帽簪花重，鸳帏倚玉香。\n清楚绿鬟妆，扶我入温柔醉乡。",
        "dynasty": "元",
        "collection_info": null
    },
    {
        "title": "越调・天净沙闲题",
        "author": "吴西逸",
        "content": "长江万里归帆，西风几度阳关，依旧红尘满眼。\n夕阳新雁，此情时拍阑干。\n楚云飞满长空，湘江不断流东，何事离多恨冗？夕阳低送，小楼数点残鸿。\n数声短笛沧州，半江远水孤舟，愁更浓如病酒。\n夕阳时候，断肠人倚西楼。\n江亭远树残霞，淡烟芳草平沙，绿柳阴中系马。\n夕阳西下，水村山郭人家。",
        "dynasty": "元",
        "collection_info": null
    },
    {
        "title": "越调・柳营曲赏春",
        "author": "吴西逸",
        "content": "花艳冶，柳欹斜，粉墙低画楼人困也。\n庭院星列，罗绮云叠，簇簇闹蜂蝶。\n紫霞杯我辈豪侠，绿云鬟仕女奇绝。\n乌丝栏看醉草，红牙板唱声揭。\n别，同载七香车。\n避暑偶成共翠娥，酌金波，湖上晚风摇芰荷。\n丝管情多，帘幕凉过，暑气尽消磨。\n扇停风几缕柔歌，袜凌波一掬香罗。\n醉魂偏浩荡，诗兴费吟哦。\n睃，老子正婆娑。\n秋闺笼太纤，拜银蟾，恰团圆几时云又掩。\n尘淡妆奁，风透朱帘，无语望雕檐。\n博山炉香冷慵添。\n阳春曲唱和难タ。\n新凉开扇影，清恨蹙眉尖。\n嫌，何处可消淹？。",
        "dynasty": "元",
        "collection_info": null
    },
    {
        "title": "双调・清江引秋居",
        "author": "吴西逸",
        "content": "白雁乱飞秋似雪，清露生凉夜。\n扫却石边云，醉踏松根月，星斗满天人睡也。\n春事桃花满溪春水深，鸾镜人孤甚。\n云屏掩梦寒，腕玉和愁枕，故人不来何处饮？。",
        "dynasty": "元",
        "collection_info": null
    },
    {
        "title": "双调・寿阳曲四时",
        "author": "吴西逸",
        "content": "传心素，托简书，问春归欲归何处？送春词不题风共雨，止埋怨落花飞絮。\n贪新酿，趁晚凉，笑相呼凭肩歌唱。\n最多情女郎心外想，打鸳鸯采莲湖上。\n萦心事，惹恨词，更那堪动人秋思。\n画楼边几声新雁儿，不传书摆成个愁字。\n年华尽，腊味醇，睡不温晓寒成阵。\n折梅花不传心上人，村煞我陇头春信。\n咏所见人如玉，鬓似云，动春心半含娇俊。\n近装奁懒将花貌匀，旋窝儿粉香成晕。\n酒散旗亭散，歌韵歇，暖风轻柳摇台榭。\n杏花墙夕阳春去也，马蹄香宝鞍敲月。\n效香奁体惚蝉鬓，怯镜鸾，雁声寒不禁肠断。\n碧纱窗夜长鸳梦短，怕黄昏一灯相伴。",
        "dynasty": "元",
        "collection_info": null
    },
    {
        "title": "双调・殿前欢",
        "author": "吴西逸",
        "content": "懒云窝，懒云堆里即无何。\n半间茅屋容高卧，往事南柯。\n红尘自网罗，白日闲酬和，青眼偏空阔。\n风波远我，我远风波。\n懒云仙，蓬莱深处恣高眠。\n笔床茶灶添香篆，尽意留连。\n闲吟白雪篇，静阅丹砂传，不羡青云选。\n林泉爱我，我爱林泉。\n懒云巢，碧天无际雁行高。\n玉箫鹤背青松道，乐笑游遨，溪翁解冷淡嘲，山鬼放揶揄笑，村妇唱糊涂调。\n风涛险我，我险风涛。\n懒云关，一泓流水绕弯环。\n半窗斜日留晴汉，鸟倦知还。\n高眠仿谢安，归计寻张翰，作赋思王粲。\n溪山恋我，我恋溪山。\n懒云翁，一襟风月笑谈中。\n生平傲杀繁华梦，已悟真空。\n茶香水玉钟，酒竭玻璃翁，云绕蓬莱洞。\n冥鸿笑我，我笑冥鸿。\n懒云凹，按行松菊讯桑麻。\n声名不在渊明下，冷淡生涯。\n味偏长凤髓茶，梦已随胡蝶化，身不入麒麟画。\n莺花厌我，我厌莺花。",
        "dynasty": "元",
        "collection_info": null
    },
    {
        "title": "双调・雁儿落过得胜令春游",
        "author": "吴西逸",
        "content": "人衔白玉杯，马纵黄金辔。\n帘栊燕影闲，院落莺声碎。\n酒瓮浸玻璃，睡帐揭金泥。\n醉写评花句，梦随芳草池。\n别离，天远书难寄。\n芳菲，红残春又归。\n题情春闲芍药瓶，尘淡菱花镜。\n香消翡翠炉，扇冷犀红柄。\n终日倚山屏，无意理银筝。\n独坐愁偏甚，孤眠睡不成。\n长更，月冷鸳衾剩。\n愁凝，最无情窗下灯。\n叹世高阳酒更酡，栗里诗难和。\n风清弦管声，月淡珠玑唾。\n青镜苦消磨，白发尽婆娑。\n门外桑榆景，庭前荆棘科。\n蹉跎，白日空闲过。\n风波，浮生无奈何。\n春花闻杜鹃，秋月看归燕。\n人情薄似云，风景疾如箭，留下买花钱，趱入种桑园。\n茅苫三间厦，秧肥数顷田。\n床边，放一册冷淡渊明传。\n窗前，抄几联清新杜甫篇。",
        "dynasty": "元",
        "collection_info": null
    }
]