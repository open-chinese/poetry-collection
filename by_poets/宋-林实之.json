[
    {
        "uuid": "c91827841555e84b0d8362d9b655b2cb",
        "title": "八声甘州 客星堂下水",
        "author": "林实之",
        "content": "客星堂下水，碧浮空、烟树几重重。\n想故人当日，论情蓬藋，际会云龙。\n底事泥涂轩冕，不肯作三公。\n千仞钓江浒，此意谁同。\n应笑赤松黄石，效痴儿成事，犹自言功。\n怎知他箕颍，袖手独舂容。\n幸风月、有人料理，自家山叟与溪翁。\n鸣榔晚，一声长啸，相送冥鸿。",
        "dynasty": "宋",
        "collection_info": null
    }
]