[
    {
        "uuid": "03d90e18960bc06fbecfa19dd67c6455",
        "title": "歌",
        "author": "罗汉和尚",
        "content": "咸通七载初参道，到处逢言不识言。\n心裏痴（《五灯会元》作「疑」）团若栲栳，三春不乐止林泉。\n忽遇法王毡上坐，便陈疑恳向师前。\n师从毡上那伽起（一作「定」），袒膊当胸打一拳。\n骇散痴（《五灯会元》作「疑」）团獦狚落，举头看见日初圆。\n从兹蹬蹬以碣碣，直至如今常快活。\n只闻肚裏饱膨脝，更不东西去持钵。",
        "dynasty": "唐",
        "collection_info": null
    },
    {
        "uuid": "0539c92d8b2e509cbfb1b44d5056461b",
        "title": "偈",
        "author": "罗汉和尚",
        "content": "宇内为闲客，人中作野僧。\n任从他笑我，随处自腾腾。\n（均见《景德传灯录》卷十一、《五灯会元》卷四）。",
        "dynasty": "唐",
        "collection_info": null
    }
]