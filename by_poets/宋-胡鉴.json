[
    {
        "uuid": "f2ac5674fc43f6885f26108c059ca5d1",
        "title": "定业寺",
        "author": "胡鉴",
        "content": "拂云开紫气，窈窕入幽境。\n杉森若趋山，竹青无尽境。\n寒螀互响答，野鸟话深静。\n暗水冽池光，疎风碎金影。\n骋怀抖黄埃，吸景别清镜。\n三年面溪西，所乐尤未竟。\n出野山益深，佳气为参请。",
        "dynasty": "宋",
        "collection_info": null
    },
    {
        "uuid": "eb10ca6ad447aaf530c62324d4152033",
        "title": "佛牙山",
        "author": "胡鉴",
        "content": "烈火烹煎沸鼎游，梦回渐觉此身浮。\n坐忘三载蕉中鹿，卧护一帆天际舟。\n要识此心如止水，尽将尘迹送牢愁。\n荆溪莓藓青无恙，待与石亭三日留。",
        "dynasty": "宋",
        "collection_info": null
    }
]