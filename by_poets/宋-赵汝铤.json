[
    {
        "uuid": "d7d68a4ceff6352263a424346c95c564",
        "title": "雪",
        "author": "赵汝铤",
        "content": "病倦扶危坐，起看天雨花。\n蹇馿东野句，破屋玉川家。\n勇羡穿篱犬，饥怜噪树鸦。\n龙山云壑胜，冰柱忆刘叉。",
        "dynasty": "宋",
        "collection_info": null
    },
    {
        "uuid": "fa755adc0125e28616ce498c39526798",
        "title": "题临江清远轩壁",
        "author": "赵汝铤",
        "content": "江清疑可濯吾缨，小泊扁舟绕寺行。\n对岸丹枫寻不见，雨云遮断古萧城。",
        "dynasty": "宋",
        "collection_info": null
    },
    {
        "uuid": "5168d3c472771c40c1ad9fac0cd4e5c0",
        "title": "乌石驿",
        "author": "赵汝铤",
        "content": "落日衔山乌石堠，淡烟笼月白茅坪。\n乍离城市虽萧索，喜是还家第一程。",
        "dynasty": "宋",
        "collection_info": null
    },
    {
        "uuid": "95d4e11c661c7d98e6562a06421af49a",
        "title": "庐山卧龙庵",
        "author": "赵汝铤",
        "content": "一线飞泉遶碧萝，白云来往暗山阿。\n雨中贪共樵人语，行过庵前路忽多。",
        "dynasty": "宋",
        "collection_info": null
    },
    {
        "uuid": "e83fc2d96b5c85fc6718f5a3de479468",
        "title": "云峰寺",
        "author": "赵汝铤",
        "content": "好峰藏寺背，此景只僧知。\n古树侵天直，寒泉入涧迟。\n深行寻旧址，久竚读荒碑。\n时有僊人过，灵风满路吹。",
        "dynasty": "宋",
        "collection_info": null
    },
    {
        "uuid": "d1f48c9e1490de1564ea0920ad792b79",
        "title": "送澄古潭由豫章归鑑湖",
        "author": "赵汝铤",
        "content": "数椽书屋守蛛丝，一出三年梦见稀。\n寄语家僮日开户，莫妨燕子认巢归。",
        "dynasty": "宋",
        "collection_info": null
    },
    {
        "uuid": "686aa9ab578496061f11be7f7ef1d196",
        "title": "谢友人惠袜布",
        "author": "赵汝铤",
        "content": "客裏行终日，难逢识面人。\n所交新有几，相语又俱贫。\n句□推敲长，情增邂逅亲。\n丝絇到双足，那敌袜材真。",
        "dynasty": "宋",
        "collection_info": null
    }
]