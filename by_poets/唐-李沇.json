[
    {
        "title": "闲宵望月",
        "author": "李沇",
        "content": "卷箔舒红茵，当轩翫明月。\n懿哉深夜中，静听歌初发。\n苔含殿华湿，竹影蟾光洁。\n转扇来清风，援琴飞白雪。\n行愁景候变，坐恐流芳歇。\n桂影有余光，兰灯任将灭。",
        "dynasty": "唐",
        "collection_info": null
    },
    {
        "title": "醮词",
        "author": "李沇",
        "content": "犬咬天关闭，彩童呼僊吏。\n一封红篆书，为奏尘寰事。\n八极鳌柱倾，四溟龙鬣沸。\n长庚冷有芒，文曲澹无气。\n乌轮不再中，黄沙瘗腥鬼。\n请帝命真官，临云启金匮。\n方与清华宫，重正紫极位。\n旷古雨露恩，安得惜沾施。\n生人血欲尽，搀抢无饱意。",
        "dynasty": "唐",
        "collection_info": null
    },
    {
        "title": "巫山高",
        "author": "李沇",
        "content": "抉天心，开地脉，俘动凌霄拂蓝碧。\n襄王端眸望不极，似睹瑶姬长叹息。\n巫妆不治独西望，暗泣红蕉抱云帐。\n君王妬妾梦荆宫，虚把金泥印仙掌。\n江涛迅激如相助，十二狞龙怒行雨。\n昆崙谩有通天路，九峰正在天低处。",
        "dynasty": "唐",
        "collection_info": null
    },
    {
        "title": "梦仙谣",
        "author": "李沇",
        "content": "海宫蹙浪收残月，挈壶掌事传更歇。\n银蟾半坠恨流咽，六鰲披月撼蓬阙。\n九炁真翁骑白犀，临池静听雌蛟啼。\n桂花浥露曙香冷，八窗玉朗惊晨鸡。\n裁纱翦罗贴丹凤，腻霞远闭瑶山梦。\n露干欲醉芙蕖塘，迴首驱云朝正阳。",
        "dynasty": "唐",
        "collection_info": null
    },
    {
        "title": "秋霖歌",
        "author": "李沇",
        "content": "西方龙儿口犹乳，初解驱云学行雨。\n纵恣羣阴驾老虬，勺水蹄涔尽奔注。\n叶破苔黄未休滴，腻光透长狂莎色。\n恨无长劒一千仞，划断顽云看晴碧。",
        "dynasty": "唐",
        "collection_info": null
    },
    {
        "title": "方响歌",
        "author": "李沇",
        "content": "敲金扣石声相凌，遥空冷静天正澄。\n宝缾下井辘轳急，小娃弄索伤清冰。\n穿丝透管音未歇，迴风绕指惊泉咽。\n季伦怒击珊瑚摧，灵芸整鬓步摇折。\n十六叶中侵素光，寒玲震月杂佩珰。\n云和不觉罢余怨，莲峰一夜啼琴姜。\n急节写商商恨促，秦愁越调逡巡足。\n梦入仙楼戛残曲，飞霜棱棱上秋玉。",
        "dynasty": "唐",
        "collection_info": null
    },
    {
        "title": "闲宵望月",
        "author": "李沇",
        "content": "卷箔舒红茵，当轩玩明月。懿哉深夜中，静听歌初发。\n苔含殿华湿，竹影蟾光洁。转扇来清风，援琴飞白雪。\n行愁景候变，坐恐流芳歇。桂影有余光，兰灯任将灭。",
        "dynasty": "唐",
        "collection_info": {
            "collection": "御定全唐诗",
            "volume": "卷六百八十八"
        }
    },
    {
        "title": "醮词",
        "author": "李沇",
        "content": "犬咬天关闭，彩童呼仙吏。一封红篆书，为奏尘寰事。\n八极鳌柱倾，四溟龙鬣沸。长庚冷有芒，文曲淡无气。\n乌轮不再中，黄沙瘗腥鬼。请帝命真官，临云启金匮。\n方与清华宫，重正紫极位。旷古雨露恩，安得惜沾施。\n生人血欲尽，搀抢无饱意。",
        "dynasty": "唐",
        "collection_info": {
            "collection": "御定全唐诗",
            "volume": "卷六百八十八"
        }
    },
    {
        "title": "巫山高",
        "author": "李沇",
        "content": "抉天心，开地脉，浮动凌霄拂蓝碧。襄王端眸望不极，\n君王妒妾梦荆宫，虚把金泥印仙掌。江涛迅激如相助，",
        "dynasty": "唐",
        "collection_info": {
            "collection": "御定全唐诗",
            "volume": "卷六百八十八"
        }
    },
    {
        "title": "梦仙谣",
        "author": "李沇",
        "content": "海宫蹙浪收残月，挈壶掌事传更歇。银蟾半坠恨流咽，\n桂花裛露曙香冷，八窗玉朗惊晨鸡。裁纱剪罗贴丹凤，",
        "dynasty": "唐",
        "collection_info": {
            "collection": "御定全唐诗",
            "volume": "卷六百八十八"
        }
    },
    {
        "title": "秋霖歌",
        "author": "李沇",
        "content": "西方龙儿口犹乳，初解驱云学行雨。纵恣群阴驾老虬，\n恨无长剑一千仞，划断顽云看晴碧。",
        "dynasty": "唐",
        "collection_info": {
            "collection": "御定全唐诗",
            "volume": "卷六百八十八"
        }
    },
    {
        "title": "方响歌",
        "author": "李沇",
        "content": "敲金扣石声相凌，遥空冷静天正澄。宝瓶下井辘轳急，\n季伦怒击珊瑚摧，灵芸整鬓步摇折。十六叶中侵素光，\n急节写商商恨促，秦愁越调逡巡足。梦入仙楼戛残曲，",
        "dynasty": "唐",
        "collection_info": {
            "collection": "御定全唐诗",
            "volume": "卷六百八十八"
        }
    }
]