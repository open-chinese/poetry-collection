[
    {
        "uuid": "3573eabcf100d09b0ed3080c0ed74754",
        "title": "寄题中兴颂下",
        "author": "卫樵",
        "content": "鼎沸渔阳塞马鸣，中兴鸿业幸天成。\n且为当世邦家计，宁问他时父子情。\n李郭功名无可憾，元颜文字有何评。\n若能铭刻燕然石，方许雌黄此颂声。",
        "dynasty": "宋",
        "collection_info": null
    },
    {
        "uuid": "9f808603730d88af953ff24a8eba6063",
        "title": "澹岩  其一",
        "author": "卫樵",
        "content": "嵌岩洞谷到曾多，无奈冥搜暗索何。\n此处云穿风月透，短筇浑不待扪萝。",
        "dynasty": "宋",
        "collection_info": null
    },
    {
        "uuid": "5470f7b0086fde98cacc58afe4a935b3",
        "title": "澹岩  其二",
        "author": "卫樵",
        "content": "惭愧州家一事无，薄游还爱小蓬壶。\n若凭妙笔丹青写，应胜从来八景图。",
        "dynasty": "宋",
        "collection_info": null
    }
]