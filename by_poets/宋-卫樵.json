[
    {
        "uuid": "87b036fccfda4b50a7c08275d0da6f6a",
        "title": "寄题中兴颂下",
        "author": "卫樵",
        "content": "鼎沸渔阳塞马鸣，中兴鸿业幸天成。\n且为当世邦家计，宁问他时父子情。\n李郭功名无可憾，元颜文字有何评。\n若能铭刻燕然石，方许雌黄此颂声。",
        "dynasty": "宋",
        "collection_info": null
    },
    {
        "uuid": "85a59433f1a0495a3fa393eef2db00f4",
        "title": "澹岩  其一",
        "author": "卫樵",
        "content": "嵌岩洞谷到曾多，无奈冥搜暗索何。\n此处云穿风月透，短筇浑不待扪萝。",
        "dynasty": "宋",
        "collection_info": null
    },
    {
        "uuid": "cae30a08399b71d2c18b63a93453b1db",
        "title": "澹岩  其二",
        "author": "卫樵",
        "content": "惭愧州家一事无，薄游还爱小蓬壶。\n若凭妙笔丹青写，应胜从来八景图。",
        "dynasty": "宋",
        "collection_info": null
    }
]