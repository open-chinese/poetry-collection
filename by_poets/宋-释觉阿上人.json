[
    {
        "uuid": "cbf02fdf5dc96a1c70a28dc29fc430eb",
        "title": "偈五首  其一",
        "author": "释觉阿上人",
        "content": "航海来探教外传，要离知见脱蹄筌。\n诸方参遍草鞋破，水在澄潭月在天。",
        "dynasty": "宋",
        "collection_info": null
    },
    {
        "uuid": "c36d8a318069c83cd740d46207f5c1c8",
        "title": "偈五首  其二",
        "author": "释觉阿上人",
        "content": "扫尽葛藤与知见，信手拈来全体现。\n脑后圆光彻太虚，千机万机一时转。",
        "dynasty": "宋",
        "collection_info": null
    },
    {
        "uuid": "eed6968100cd12eab14a737369fd3cb1",
        "title": "偈五首  其三",
        "author": "释觉阿上人",
        "content": "妙处如何说向人，倒地便起自分明。\n蓦然踏着故田地，倒裹幞头孤路行。",
        "dynasty": "宋",
        "collection_info": null
    },
    {
        "uuid": "f236a87835eb078ee231882c3c4d0de3",
        "title": "偈五首  其四",
        "author": "释觉阿上人",
        "content": "求真灭妄元非妙，即妄明真都是错。\n堪笑灵山老古锥，当阳抛下破木杓。",
        "dynasty": "宋",
        "collection_info": null
    },
    {
        "uuid": "1e9536c40ceea2e9e895883168b679d7",
        "title": "偈五首  其五",
        "author": "释觉阿上人",
        "content": "竖拳下喝少卖弄，说是说非入泥水。\n截断千差休指注，一声归笛啰啰哩。",
        "dynasty": "宋",
        "collection_info": null
    }
]