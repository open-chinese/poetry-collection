[
    {
        "uuid": "23aaa9d2bcb1af637a94b21e4d3eb391",
        "title": "题清芬阁",
        "author": "令狐俅",
        "content": "元英去世二百年，其迹虽久骚雅传。\n田庐不废子孙贤，庆门簪组方蝉联。\n我来源中访高隐，囗人邀客云山前。\n朱门绿阁照溪水，长松茂竹囗寒烟。\n滩声萧萧到几席，魂清骨冷忘睡眠。\n伊子出处不自判，尘缨俗网常萦缠。\n儿孙渐多食囗众，高翔远引嗟无缘。\n他年家事苟有付，杖藜囗此同悠然。",
        "dynasty": "宋",
        "collection_info": null
    }
]