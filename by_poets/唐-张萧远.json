[
    {
        "uuid": "127b998b1358961195274186f268583e",
        "title": "履春冰",
        "author": "张萧远",
        "content": "一步一愁新，轻轻恐陷人。\n薄光全透日，残影半销春。\n蝉想行时翼，鱼惊蹋处鳞。\n底虚难驻足，岸阔怯迴身。\n岂暇踟蹰久，宁辞顾盼频。\n愿将兢慎意，从此赴通津。",
        "dynasty": "唐",
        "collection_info": null
    },
    {
        "uuid": "f91bd2f1c8f1ae532bb354b7e57f090b",
        "title": "观灯",
        "author": "张萧远",
        "content": "十万人家火烛光，门门开处见红妆。\n歌钟喧夜更漏暗，罗绮满街尘土香。\n星宿别从天畔出，莲花不向水中芳。\n宝钗骤马多遗落，依旧明朝在路傍。",
        "dynasty": "唐",
        "collection_info": null
    },
    {
        "uuid": "2a08ab94e1c93c7f6b1957a13bd5bce5",
        "title": "送宫人入道",
        "author": "张萧远",
        "content": "舍宠求仙畏色衰，辞天素面立阶墀。\n金丹拟驻千年貌，玉指休匀八字眉。\n师主与收珠翠后，君王看戴角冠时。\n从来宫女皆相妬，闻向瑶台尽泪垂。",
        "dynasty": "唐",
        "collection_info": null
    },
    {
        "uuid": "21750cef89011d176d01ab6a45aa37ea",
        "title": "句",
        "author": "张萧远",
        "content": "秦云寂寂僧还定，尽日无人鹿遶床。\n日暮风吹官渡柳，白鵶飞出石头墙。\n双双白燕入词堂。",
        "dynasty": "唐",
        "collection_info": null
    },
    {
        "uuid": "88faef741ec13dbf349320a27aa5ae20",
        "title": "句",
        "author": "张萧远",
        "content": "须臾满寺泉声合，百尺飞檐挂玉绳。\n座客醉来云雨散，一行高鸟万山秋。\n绮罗香裏春长在，丝管声中水暗流。\n何事不归巫峡去，故来人世断人肠。\n身居晓嶂红霞外，书读秋窗紫竹间。\n瀑布水高清汉冷，莓苔桥滑碧烟虚。\n日月在天常照耀，了无尘垢污清光。",
        "dynasty": "唐",
        "collection_info": null
    },
    {
        "uuid": "d59fdc7a49e211cdc22b62b118670e71",
        "title": "履春冰",
        "author": "张萧远",
        "content": "一步一愁新，轻轻恐陷人。\n薄光全透日，残影半销春。\n蝉想行时翼，鱼惊蹋处鳞。\n底虚难驻足，岸阔怯回身。\n岂暇踟蹰久，宁辞顾盼频。\n愿将兢慎意，从此赴通津。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "1049ac14fa22e57eaee3d1b9b19c7d39",
        "title": "观灯",
        "author": "张萧远",
        "content": "十万人家火烛光，门门开处见红妆。\n歌钟喧夜更漏暗，宝钗骤马多遗落，依旧明朝在路傍。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "637bcd8a9ac2c95b4c66a3dd58cfc1d3",
        "title": "送宫人入道",
        "author": "张萧远",
        "content": "舍宠求仙畏色衰，辞天素面立阶墀。\n金丹拟驻千年貌，从来宫女皆相妒，闻向瑶台尽泪垂。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "3503be3bbf6cc42900d50bceb7c747ed",
        "title": "句",
        "author": "张萧远",
        "content": "秦云寂寂僧还定，尽日无人鹿绕床。\n日暮风吹官渡柳，白鸦飞出石头墙。\n双双白燕入祠堂。\n。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    }
]