[
    {
        "uuid": "218e789ce85847ee203bd4d12fb09d23",
        "title": "题泉州万安桥",
        "author": "陈偁",
        "content": "跨海为桥布石牢，那知直下压灵鳌。\n基连岛屿规模壮，势截渊潭气象豪。\n铁马着行横绝漠，玉鲸张鬣露寒涛。\n缣图已幸天颜照，应得元丰史笔褒。",
        "dynasty": "宋",
        "collection_info": null
    },
    {
        "uuid": "d838fafc9a140497a35f4f10620512c7",
        "title": "栟榈山",
        "author": "陈偁",
        "content": "名蓝依凈境，风物倍精神。\n翠巘藏山迹，寒潭绝世尘。\n岭猿吟送月，山鸟语留人。\n拟学栖真客，林泉老此身。",
        "dynasty": "宋",
        "collection_info": null
    },
    {
        "uuid": "2384d38a3850af44b73b7a13d59da964",
        "title": "重登罗浮",
        "author": "陈偁",
        "content": "十里山光翠障开，重游何事意徘徊。\n石楼自向云中见，仙岛谁知海上来。\n丹竈尚能含日月，龙潭还解起风雷。\n天南为郡空华髮，十二年间到两回。",
        "dynasty": "宋",
        "collection_info": null
    },
    {
        "uuid": "770551336f4f0953ffc9746185dd75dd",
        "title": "句",
        "author": "陈偁",
        "content": "壶浆压境来迎拜，犹记溪山旧主人。",
        "dynasty": "宋",
        "collection_info": null
    }
]