[
    {
        "uuid": "0e4466b36aa45719037e82adb32b543f",
        "title": "红梅花",
        "author": "高氏",
        "content": "带雪匆匆别楚云，天寒依约见湘君。\n只疑不合瑶池去，引得春风八九分。",
        "dynasty": "宋",
        "collection_info": null
    },
    {
        "uuid": "1fa1317f08ca2da8923c88f639a18ce1",
        "title": "人日",
        "author": "高氏",
        "content": "雁已有归心，雪深春未深。\n花风纔一信，人日故多阴。\n诗作平生梦，香添昨夜衾。\n不干书册事，自怕薄愁侵。",
        "dynasty": "宋",
        "collection_info": null
    }
]