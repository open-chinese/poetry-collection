[
    {
        "uuid": "fece57f4df72080bdbd52e8411dcf6cd",
        "title": "江城子 夜香烧了夜寒生",
        "author": "曹良史",
        "content": "夜香烧了夜寒生。\n掩银屏。\n理银筝。\n一曲春风，都是断肠声。\n杜宇欲啼杨柳外，愁似海，思如云。\n背灯暗卸乳鹅裙。\n酒初酲。\n梦初醒。\n兰炷香篝，谁为暖罗衾。\n二十四帘人悄悄，花影碎，月痕深。",
        "dynasty": "宋",
        "collection_info": null
    },
    {
        "uuid": "87c1a71d6db6e89c39bb6aeed11df3ae",
        "title": "句  其一",
        "author": "曹良史",
        "content": "云生画佛壁，叶落病僧房。",
        "dynasty": "宋",
        "collection_info": null
    },
    {
        "uuid": "12ed4f61c15334bc4205f14e13e5f83b",
        "title": "句  其二",
        "author": "曹良史",
        "content": "闲来闭门处，认得读书声。",
        "dynasty": "宋",
        "collection_info": null
    },
    {
        "uuid": "04dfd103b8682f4c9c1f97705adc61f4",
        "title": "句  其三",
        "author": "曹良史",
        "content": "深树月昏神火出，断烟雪霁猎人回。",
        "dynasty": "宋",
        "collection_info": null
    },
    {
        "uuid": "5da6d6884337c9190ff8e6e58c168210",
        "title": "句  其四",
        "author": "曹良史",
        "content": "墙围败屋知无主，风响荒林似有人。",
        "dynasty": "宋",
        "collection_info": null
    },
    {
        "uuid": "1aa80841cce8cdb522da3cc91f6e37c2",
        "title": "句  其五",
        "author": "曹良史",
        "content": "驾犊渡溪水，夕阳满田畈。",
        "dynasty": "宋",
        "collection_info": null
    }
]