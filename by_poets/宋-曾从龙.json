[
    {
        "uuid": "7ca07044901e0f89cd8ff78521b79b47",
        "title": "题衢州顺溪馆",
        "author": "曾从龙",
        "content": "红照西沉暂解鞍，偶然假馆岂求安。\n新丰独酌谁为侣，坐对窗前竹一竿。",
        "dynasty": "宋",
        "collection_info": null
    },
    {
        "uuid": "bf386c31390ac16f42fb47e5605a9e45",
        "title": "题清水寺",
        "author": "曾从龙",
        "content": "壁立峥嵘万仞峰，骑鲸俄蜕葛陂筇。\n空流诗句传千古，今在蓬莱第几重。\n岩上胜游成幻梦，壁间遗迹暗尘容。\n山僧好把纱笼护，莫学阇黎饭后钟。",
        "dynasty": "宋",
        "collection_info": null
    }
]