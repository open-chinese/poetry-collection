[
    {
        "uuid": "6dfcf7de0b5e112bf7f2f207f025b950",
        "title": "忆王孙 萋萋芳草忆王孙",
        "author": "李重元",
        "content": "萋萋芳草忆王孙。\n柳外楼高空断魂。\n杜宇声声不忍闻。\n欲黄昏。\n雨打梨花深闭门。",
        "dynasty": "宋",
        "collection_info": null
    },
    {
        "uuid": "a3fc7eb12e2272e23570f8efc4a30a21",
        "title": "忆王孙 风蒲猎猎小池塘",
        "author": "李重元",
        "content": "风蒲猎猎小池塘。\n过雨荷花满院香。\n沈李浮瓜冰雪凉。\n竹方床。\n针线慵拈午梦长。",
        "dynasty": "宋",
        "collection_info": null
    },
    {
        "uuid": "6cad7e4a3711a4ae2c59029c0c3f537c",
        "title": "忆王孙 飕飕风冷荻花秋",
        "author": "李重元",
        "content": "飕飕风冷荻花秋。\n明月斜侵独倚楼。\n十二珠帘不上钩。\n黯凝眸。\n一点渔灯古渡头。",
        "dynasty": "宋",
        "collection_info": null
    },
    {
        "uuid": "a10639d190e496603379d6640b0b8b63",
        "title": "忆王孙 彤云风扫雪初晴",
        "author": "李重元",
        "content": "彤云风扫雪初晴。\n天外孤鸿三两声。\n独拥寒衾不忍听。\n月笼明。\n窗外梅花瘦影横。",
        "dynasty": "宋",
        "collection_info": null
    }
]