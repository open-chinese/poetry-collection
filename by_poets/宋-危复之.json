[
    {
        "title": "永遇乐 早叶初莺",
        "author": "危复之",
        "content": "早叶初莺，晚风孤蝶，幽思何限。\n檐角萦云，阶痕积雨，一夜苔生遍。\n玉窗闲掩，瑶琴慵理，寂寞水沈烟断。\n悄无言，春归无觅处，卷帘见双飞燕。\n风亭泉石，烟林薇蕨，梦绕旧时曾见。\n江上闲鸥，心盟犹在，分得眠沙半。\n引觞浮月，飞谈卷雾，莫管愁深欢浅。\n起来倚阑干，拾得残红一片。",
        "dynasty": "宋",
        "collection_info": null
    }
]