[
    {
        "title": "寄庐山白上人",
        "author": "左偃",
        "content": "潦倒门前客，闲眠岁又残。\n连天数峰雪，终日与谁看。\n万丈高松古，千寻落水寒。\n仍闻有新作，懒寄入长安。",
        "dynasty": "唐",
        "collection_info": null
    },
    {
        "title": "寄韩侍郎",
        "author": "左偃",
        "content": "谋身谋隐两无成，拙计深惭负耦耕。\n渐老可堪怀故国，多愁翻觉厌浮生。\n言诗幸遇明公许，守朴甘遭俗者轻。\n今日况闻搜草泽，独悲顦顇卧昇平。",
        "dynasty": "唐",
        "collection_info": null
    },
    {
        "title": "汉宫词",
        "author": "左偃",
        "content": "寒烛照清夜，笙歌隔藓墙。\n一从飞燕入，便不见君王。",
        "dynasty": "唐",
        "collection_info": null
    },
    {
        "title": "送君去",
        "author": "左偃",
        "content": "关河月未晓，行子心已急。\n佳人无一言，独背残灯泣。",
        "dynasty": "唐",
        "collection_info": null
    },
    {
        "title": "秋晚野望",
        "author": "左偃",
        "content": "倚筇聊一望，何处是秦川？草色初晴路，鸿声欲暮天。",
        "dynasty": "唐",
        "collection_info": null
    },
    {
        "title": "郊原晚望怀李秘书",
        "author": "左偃",
        "content": "归鸟入平野，寒云在远村。\n徒令睇望久，不復见王孙。",
        "dynasty": "唐",
        "collection_info": null
    },
    {
        "title": "言怀别同志",
        "author": "左偃",
        "content": "惭老将谁託，劳生每自惭。\n何当重携手，风雨满江南。",
        "dynasty": "唐",
        "collection_info": null
    },
    {
        "title": "江上晚泊",
        "author": "左偃",
        "content": "寒云淡淡天无际，片帆落处沙鸥起。\n水阔风高日復斜，扁舟独宿芦花裏。",
        "dynasty": "唐",
        "collection_info": null
    },
    {
        "title": "寄鉴上人",
        "author": "左偃",
        "content": "一从携手阻戈鋋，屈指如今已十年。\n长记二林同宿夜，竹斋听雨共忘眠。",
        "dynasty": "唐",
        "collection_info": null
    },
    {
        "title": "送人",
        "author": "左偃",
        "content": "一茎二茎华髮生，千枝万枝梨花白。\n春色江南独未归，今朝又送还乡客。",
        "dynasty": "唐",
        "collection_info": null
    },
    {
        "title": "句",
        "author": "左偃",
        "content": "胡笳闻欲死，汉月望还生。\n日华离碧海，云影散青霄。",
        "dynasty": "唐",
        "collection_info": null
    },
    {
        "title": "怀海上故人",
        "author": "左偃",
        "content": "路遥沧海内，人隔此生中。",
        "dynasty": "唐",
        "collection_info": null
    },
    {
        "title": "落花",
        "author": "左偃",
        "content": "千家帘幕春空在，几处楼台月自明。\n（均见《吟窗杂录》卷十四王玄《诗中旨格》。\n）。",
        "dynasty": "唐",
        "collection_info": null
    },
    {
        "title": "寄庐山白上人",
        "author": "左偃",
        "content": "潦倒门前客，闲眠岁又残。连天数峰雪，终日与谁看。\n万丈高松古，千寻落水寒。仍闻有新作，懒寄入长安。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十"
        }
    },
    {
        "title": "寄韩侍郎",
        "author": "左偃",
        "content": "谋身谋隐两无成，拙计深惭负耦耕。渐老可堪怀故国，\n今日况闻搜草泽，独悲憔悴卧升平。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十"
        }
    },
    {
        "title": "汉宫词",
        "author": "左偃",
        "content": "寒烛照清夜，笙歌隔藓墙。一从飞燕入，便不见君王。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十"
        }
    },
    {
        "title": "送君去",
        "author": "左偃",
        "content": "关河月未晓，行子心已急。佳人无一言，独背残灯泣。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十"
        }
    },
    {
        "title": "秋晚野望",
        "author": "左偃",
        "content": "倚筇聊一望，何处是秦川。草色初晴路，鸿声欲暮天。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十"
        }
    },
    {
        "title": "郊原晚望怀李秘书",
        "author": "左偃",
        "content": "归鸟入平野，寒云在远村。徒令睇望久，不復见王孙。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十"
        }
    },
    {
        "title": "言怀别同志",
        "author": "左偃",
        "content": "渐老将谁托，劳生每自惭。何当重携手，风雨满江南。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十"
        }
    },
    {
        "title": "江上晚泊",
        "author": "左偃",
        "content": "寒云淡淡天无际，片帆落处沙鸥起。\n水阔风高日复斜，扁舟独宿芦花裏。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十"
        }
    },
    {
        "title": "送人",
        "author": "左偃",
        "content": "一茎两茎华发生，千枝万枝梨花白。\n春色江南独未归，今朝又送还乡客。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十"
        }
    }
]