[
    {
        "uuid": "702e25ea27a0358becafa431bbbfa54e",
        "title": "相和歌辞 王昭君",
        "author": "张仲素",
        "content": "仙娥今下嫁，骄子自同和。\n劒戟归田尽，牛羊绕塞多。",
        "dynasty": "唐",
        "collection_info": null
    },
    {
        "uuid": "997674594648de7789915ebcd88fb370",
        "title": "杂曲歌辞 秋夜曲",
        "author": "张仲素",
        "content": "丁丁漏水夜何长，漫漫轻云露月光。\n秋壁闇虫通夕响，寒衣未寄莫飞霜。",
        "dynasty": "唐",
        "collection_info": null
    },
    {
        "uuid": "6806bd2ddaac3a8dee33ce96d86b11d9",
        "title": "杂曲歌辞 春江曲二首 一",
        "author": "张仲素",
        "content": "家寄征江岸，征人几岁游。\n不知潮水信，每日到沙头。",
        "dynasty": "唐",
        "collection_info": null
    },
    {
        "uuid": "3b6fb848ab931bf99e6ed97bf39e9add",
        "title": "杂曲歌辞 春江曲二首 二",
        "author": "张仲素",
        "content": "乘晓南湖去，参差迭浪横。\n前洲在何处？雾裏鴈嘤嘤。",
        "dynasty": "唐",
        "collection_info": null
    },
    {
        "uuid": "3cded2523559add16d9df83941e52b6f",
        "title": "杂曲歌辞 春游曲三首 一",
        "author": "张仲素",
        "content": "烟柳飞轻絮，风榆落小钱。\n蒙蒙百花裏，罗绮竞秋韆。",
        "dynasty": "唐",
        "collection_info": null
    },
    {
        "uuid": "168c6c134abb12f9cc3554265b82fa24",
        "title": "杂曲歌辞 春游曲三首 二",
        "author": "张仲素",
        "content": "骋望登香阁，争高下砌台。\n林间踏青去，席上意钱来。",
        "dynasty": "唐",
        "collection_info": null
    },
    {
        "uuid": "75eeaafd3614a731e7bbc24172df4d4b",
        "title": "杂曲歌辞 春游曲三首 三",
        "author": "张仲素",
        "content": "行乐三春节，林花百和香。\n当年重意气，先占鬬鸡场。",
        "dynasty": "唐",
        "collection_info": null
    },
    {
        "uuid": "e3a51580099d83133c3f57db14520f37",
        "title": "缑山鹤",
        "author": "张仲素",
        "content": "羽客骖仙鹤，将飞驻碧山。\n映松残雪在，度岭片云还。\n清唳因风远，高姿对水闲。\n笙歌忆天上，城郭叹人间。\n几变霜毛洁，方殊藻质斑。\n迢迢烟路逸，奋翮讵能攀。",
        "dynasty": "唐",
        "collection_info": null
    },
    {
        "uuid": "1aa77f00920d37f5eefeec0e2969b0e1",
        "title": "夜闻洛滨吹笙",
        "author": "张仲素",
        "content": "王子千年后，笙音五夜闻。\n逶迤绕清洛，断续下仙云。\n泄泄飘难定，啾啾曲未分。\n松风助幽律，波月动轻文。\n凤管听何远，鸾声若在羣。\n暗空思羽盖，余气自氛氲。",
        "dynasty": "唐",
        "collection_info": null
    },
    {
        "uuid": "3db48c24afc15ad57ddf70e1a0ca60c9",
        "title": "上元日听太清宫步虚",
        "author": "张仲素",
        "content": "仙客开金箓，元辰会玉京。\n灵歌宾紫府，雅韵出层城。\n磬杂音徐彻，风飘响更清。\n纡余空外尽，断续听中生。\n舞鹤纷将集，流云住未行。\n谁知九陌上，尘俗仰遗声。",
        "dynasty": "唐",
        "collection_info": null
    },
    {
        "uuid": "6ebd120c755d94cfe348736bfc1ec357",
        "title": "玉绳低建章",
        "author": "张仲素",
        "content": "迢迢玉绳下，芒彩正阑干。\n稍復临鳷鹊，方疑近露寒。\n微明连粉堞，的皪映仙盘。\n横接河流照，低将夜色残。\n天榆随影没，宫树与光攒。\n遐想西垣客，长吟欲罢难。",
        "dynasty": "唐",
        "collection_info": null
    },
    {
        "uuid": "dc513f55f7671299a65d179c4f328e5e",
        "title": "寒云轻重色",
        "author": "张仲素",
        "content": "佳期当可许，託思望云端。\n鳞影朝犹落，繁阴暮自寒。\n因风方袅袅，间石已漫漫。\n隐映看鸿度，霏微觉树攒。\n凝空多似黛，引素乍如纨。\n每向愁中览，含毫欲状难。",
        "dynasty": "唐",
        "collection_info": null
    },
    {
        "uuid": "8384285ce7ad4cd9036f87f2cde05e5f",
        "title": "圣明乐",
        "author": "张仲素",
        "content": "九陌祥烟合，千春瑞月明。\n宫花将苑柳，先发凤皇城。",
        "dynasty": "唐",
        "collection_info": null
    },
    {
        "uuid": "d7d91665b268daa8b1973f85b020d44c",
        "title": "献寿词",
        "author": "张仲素",
        "content": "玉帛殊方至，歌钟比屋闻。\n华夷今一贯，同贺圣朝君。",
        "dynasty": "唐",
        "collection_info": null
    },
    {
        "uuid": "b0fa348db02c03bd89fc7f7fbacdcf2b",
        "title": "宫中乐五首 一",
        "author": "张仲素",
        "content": "网户交如绮，纱窗薄似烟。\n乐吹天上曲，人是月中仙。",
        "dynasty": "唐",
        "collection_info": null
    },
    {
        "uuid": "ac3f6e4dd331dc24737e48aa1d7be2d6",
        "title": "宫中乐五首 二",
        "author": "张仲素",
        "content": "翠匣开寒镜，珠钗挂步摇。\n妆成祗畏晓，更漏促春宵。",
        "dynasty": "唐",
        "collection_info": null
    },
    {
        "uuid": "ab37b2e0e494bf3f99637e3ec4194c27",
        "title": "宫中乐五首 三",
        "author": "张仲素",
        "content": "红果瑶池实，金盘露井冰。\n甘泉将避暑，台殿晓光凝。",
        "dynasty": "唐",
        "collection_info": null
    },
    {
        "uuid": "4212ce75f1a6fc8de67c302808e73d32",
        "title": "宫中乐五首 四",
        "author": "张仲素",
        "content": "月采浮鸾殿，砧声隔凤楼。\n笙歌临水槛，红烛乍迎秋。",
        "dynasty": "唐",
        "collection_info": null
    },
    {
        "uuid": "08ff03efb7d5f17934cdee72f63aa1c2",
        "title": "宫中乐五首 五",
        "author": "张仲素",
        "content": "奇树留寒翠，神池结夕波。\n黄山一夜雪，渭水泻声多。",
        "dynasty": "唐",
        "collection_info": null
    },
    {
        "uuid": "c7d6c316530d252663166fab5b38ebfa",
        "title": "春游曲三首 二",
        "author": "张仲素",
        "content": "骋望登香阁，争高下砌台。\n林间踏青去，席上寄笺来。",
        "dynasty": "唐",
        "collection_info": null
    },
    {
        "uuid": "04ba4cd380f28bde9aaaee7e0f54c12e",
        "title": "春闺思",
        "author": "张仲素",
        "content": "袅袅城边柳，青青陌上桑。\n提笼忘采叶，昨夜梦渔阳。",
        "dynasty": "唐",
        "collection_info": null
    },
    {
        "uuid": "64d0806064eb90633d379a7928ffc684",
        "title": "春江曲二首 一",
        "author": "张仲素",
        "content": "家寄征河岸，征人几岁游。\n不如潮水信，每日到沙头。",
        "dynasty": "唐",
        "collection_info": null
    },
    {
        "uuid": "38d185bf96508f14850edf09f542e6d3",
        "title": "春江曲二首 二",
        "author": "张仲素",
        "content": "乘晓南湖去，参差迭浪横。\n前洲在何处，霜裏鴈嘤嘤。",
        "dynasty": "唐",
        "collection_info": null
    },
    {
        "uuid": "eb9524dd5e494ffb1c10de37665ffd70",
        "title": "太平词",
        "author": "张仲素",
        "content": "圣德超千古，皇威静四方。\n苍生今息战，无事觉时良。",
        "dynasty": "唐",
        "collection_info": null
    },
    {
        "uuid": "7f51c53902c545b2369e3d5ff01b62cf",
        "title": "陇上行",
        "author": "张仲素",
        "content": "行到黄云陇，唯闻羌戍鼙。\n不如山下水，犹得任东西。",
        "dynasty": "唐",
        "collection_info": null
    },
    {
        "uuid": "2de1b195d5e3b097a10abfedbd0b0aa3",
        "title": "思君恩",
        "author": "张仲素",
        "content": "紫禁香如雾，青天月似霜。\n云韶何处奏，祗是在朝阳。",
        "dynasty": "唐",
        "collection_info": null
    },
    {
        "uuid": "1c40a9551adf145a9738899c398f186e",
        "title": "秋夜曲",
        "author": "张仲素",
        "content": "丁丁漏水夜何长，漫漫轻云露月光。\n秋逼暗虫通夕响，征衣未寄莫飞霜。",
        "dynasty": "唐",
        "collection_info": null
    },
    {
        "uuid": "318151b616656d209f597d6add78e924",
        "title": "秋思赠远",
        "author": "张仲素",
        "content": "博山沉燎绝余香，兰烬金檠怨夜长。\n为问青青河畔草，几回经雨復经霜。",
        "dynasty": "唐",
        "collection_info": null
    },
    {
        "uuid": "e669c4d44e8089eac677fb507d7d96b7",
        "title": "塞上曲",
        "author": "张仲素",
        "content": "卷斾生风喜气新，早持龙节静边尘。\n汉家天子图麟阁，身是当今第一人。",
        "dynasty": "唐",
        "collection_info": null
    },
    {
        "uuid": "120449341322839337722dd5eec0c2e5",
        "title": "塞下曲五首 一",
        "author": "张仲素",
        "content": "三戍渔阳再渡辽，骍弓在臂劒横腰。\n匈奴似若知名姓，休傍阴山更射雕。",
        "dynasty": "唐",
        "collection_info": null
    },
    {
        "uuid": "af85b76edf9f3182eb9b348598a87844",
        "title": "塞下曲五首 二",
        "author": "张仲素",
        "content": "猎马千行鴈几双，燕然山下碧油幢。\n传声漠北单于破，火照旌旗夜受降。",
        "dynasty": "唐",
        "collection_info": null
    },
    {
        "uuid": "4d6007730d77c40d5c79498d74728028",
        "title": "塞下曲五首 三",
        "author": "张仲素",
        "content": "朔雪飘飘开鴈门，平沙历乱卷蓬根。\n功名耻计擒生数，直斩楼兰报国恩。",
        "dynasty": "唐",
        "collection_info": null
    },
    {
        "uuid": "efc11eb2a24b061303cd841289c9b8c0",
        "title": "塞下曲五首 四",
        "author": "张仲素",
        "content": "陇水潺湲陇树秋，征人到此泪双流。\n乡关万里无因见，西戍河源早晚休。",
        "dynasty": "唐",
        "collection_info": null
    },
    {
        "uuid": "da99a9a9b7f8452e7b797f180e876fdb",
        "title": "塞下曲五首 五",
        "author": "张仲素",
        "content": "阴碛茫茫塞草肥，桔槔烽上暮云飞。\n交河北望天连海，苏武曾将汉节归。",
        "dynasty": "唐",
        "collection_info": null
    },
    {
        "uuid": "1bc0b52c117935109b7287163f93a3f3",
        "title": "秋思二首 一",
        "author": "张仲素",
        "content": "碧窗斜日蔼深晖，愁听寒螀泪湿衣。\n梦裏分明见关塞，不知何路向金微。",
        "dynasty": "唐",
        "collection_info": null
    },
    {
        "uuid": "e22b0a131549a286ad2a01abd6914add",
        "title": "秋思二首 二",
        "author": "张仲素",
        "content": "秋天一夜静无云，断续鸿声到晓闻。\n欲寄征衣问消息，居延城外又移军。",
        "dynasty": "唐",
        "collection_info": null
    },
    {
        "uuid": "fb0b7cd0f0cdf95226287300c458896c",
        "title": "汉苑行二首",
        "author": "张仲素",
        "content": "回鴈高飞太液池，新花低发上林枝。\n年光到处皆堪赏，春色人间总不知。",
        "dynasty": "唐",
        "collection_info": null
    },
    {
        "uuid": "241b70939ede2bef49824a9bbf19ff92",
        "title": "汉苑行二首 二",
        "author": "张仲素",
        "content": "春风淡荡景悠悠，莺啭高枝燕入楼。\n千步回廊闻凤吹，珠帘处处上银钩。",
        "dynasty": "唐",
        "collection_info": null
    },
    {
        "uuid": "96471a5cd7919c1d699aa4120952c833",
        "title": "天马辞二首 一",
        "author": "张仲素",
        "content": "天马初从渥水来，郊歌曾唱得龙媒。\n不知玉塞沙中路，苜蓿残花几处开。",
        "dynasty": "唐",
        "collection_info": null
    },
    {
        "uuid": "4df2145111b410175fefba37aaf4e4d2",
        "title": "天马辞二首 二",
        "author": "张仲素",
        "content": "躞蹀宛驹齿未齐，摐金喷玉向风嘶。\n来时欲尽金河道，猎猎轻风在碧蹄。",
        "dynasty": "唐",
        "collection_info": null
    },
    {
        "uuid": "a365ed5b33fb37373176771dd392b19f",
        "title": "燕子楼诗三首 一",
        "author": "张仲素",
        "content": "楼上残灯伴晓霜，独眠人起合欢床。\n相思一夜情多少，地角天涯不是长。",
        "dynasty": "唐",
        "collection_info": null
    },
    {
        "uuid": "70d6ea065c791d6f5beac2618f237b54",
        "title": "燕子楼诗三首 二",
        "author": "张仲素",
        "content": "北邙松栢锁愁烟，燕子楼人思悄然。\n自埋劒履歌尘散，红袖香消已十年。",
        "dynasty": "唐",
        "collection_info": null
    },
    {
        "uuid": "28327ff64e830d98eaf148118e2b8887",
        "title": "燕子楼诗三首 三",
        "author": "张仲素",
        "content": "适看鸿鴈岳阳回，又覩玄禽逼社来。\n瑶瑟玉箫无意绪，任从蛛网任从灰。",
        "dynasty": "唐",
        "collection_info": null
    },
    {
        "uuid": "82c121010b25a9e71e4aef4a267c8f84",
        "title": "杂曲歌辞 圣明乐 一",
        "author": "张仲素",
        "content": "玉帛殊方至，歌钟比屋闻。\n华夷今一贯，同贺圣明君。",
        "dynasty": "唐",
        "collection_info": null
    },
    {
        "uuid": "3ee4b72ace8a3baa2b38c7f632aa57fd",
        "title": "杂曲歌辞 太平乐",
        "author": "张仲素",
        "content": "圣德超千古，皇威静四方。\n苍生今息战，无事觉时长。",
        "dynasty": "唐",
        "collection_info": null
    },
    {
        "uuid": "56a85516ba190bb38322c3f6f35dea10",
        "title": "杂曲歌辞 宫中乐 二",
        "author": "张仲素",
        "content": "翠匣开寒镜，珠钗挂步摇。\n妆成秖畏晓，更漏促春宵。",
        "dynasty": "唐",
        "collection_info": null
    },
    {
        "uuid": "e55dac0f5148957d4c3b0a06c58596ce",
        "title": "杂曲歌辞 宫中乐 三",
        "author": "张仲素",
        "content": "江果瑶池实，金盘露井冰。\n甘泉将避暑，台殿晓光凝。",
        "dynasty": "唐",
        "collection_info": null
    },
    {
        "uuid": "64a10e5d462f5b9ebb01c614e79eb8b0",
        "title": "杂曲歌辞 宫中乐 四",
        "author": "张仲素",
        "content": "月彩浮鸾殿，砧声隔凤楼。\n笙歌临水槛，红烛乍迎秋。",
        "dynasty": "唐",
        "collection_info": null
    },
    {
        "uuid": "e3c13aa4ceaea4022deb354597e4e965",
        "title": "杂曲歌辞 宫中乐 五",
        "author": "张仲素",
        "content": "奇树留寒翠，神池结夕波。\n黄山一夜雪，渭水雁声多。",
        "dynasty": "唐",
        "collection_info": null
    },
    {
        "uuid": "25114837bc5873c5d4c3fb81299a16ed",
        "title": "催妆诗",
        "author": "张仲素",
        "content": "舜耕余草木，禹凿旧山川。\n（见《说郛》卷三二高怿《羣居解颐》、卷六五宋无和子《善谑集》、《古今说海》本陆游《避暑漫抄》引《解颐》）。",
        "dynasty": "唐",
        "collection_info": null
    },
    {
        "uuid": "c3dd11b55d556cdab7cf2351ef45f073",
        "title": "相和歌辞：王昭君",
        "author": "张仲素",
        "content": "仙娥今下嫁，骄子自同和。\n剑戟归田尽，牛羊绕塞多。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "e2f5c675e95372ec649ef3c9b194901f",
        "title": "杂曲歌辞：秋夜曲",
        "author": "张仲素",
        "content": "丁丁漏水夜何长，漫漫轻云露月光。\n秋壁暗虫通夕响，寒衣未寄莫飞霜。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "6e5d5c0341123a2f42591e4bbf949dd1",
        "title": "杂曲歌辞：春江曲二首",
        "author": "张仲素",
        "content": "家寄征江岸，征人几岁游。\n不知潮水信，每日到沙头。\n乘晓南湖去，参差迭浪横。\n前洲在何处，雾裏雁嘤嘤。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "e35dd5d88c919be506c3afb794f0aa42",
        "title": "杂曲歌辞：春游曲三首",
        "author": "张仲素",
        "content": "烟柳飞轻絮，风榆落小钱。\n蒙蒙百花裏，罗绮竞秋千。\n骋望登香阁，争高下砌台。\n林间踏青去，席上意钱来。\n行乐三春节，林花百和香。\n当年重意气，先占斗鸡场。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "4d55e68cc1fc219cd811f3c080ec0194",
        "title": "杂曲歌辞：圣明乐",
        "author": "张仲素",
        "content": "玉帛殊方至，歌钟比屋闻。\n华夷今一贯，同贺圣明君。\n九陌祥烟合，千春瑞月明。\n宫花将苑柳，先发凤凰城。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "uuid": "6b74186e74969521b5afc69214038397",
        "title": "杂曲歌辞：宫中乐",
        "author": "张仲素",
        "content": "网户交如绮，纱窗薄似烟。\n乐吹天上曲，人是月中仙。\n翠匣开寒镜，珠钗挂步摇。\n妆成隻畏晓，更漏促春宵。\n江果瑶池实，金盘露井冰。\n甘泉将避暑，台殿晓光凝。\n月彩浮鸾殿，砧声隔凤楼。\n笙歌临水槛，红烛乍迎秋。\n奇树留寒翠，神池结夕波。\n黄山一夜雪，渭水雁声多。",
        "dynasty": "唐",
        "collection_info": {
            "collection": "御定全唐诗",
            "volume": "卷二十八"
        }
    },
    {
        "uuid": "a4a8e3a7594a6d8de8cd62d67b50a691",
        "title": "夜闻洛滨吹笙",
        "author": "张仲素",
        "content": "王子千年后，笙音五夜闻。\n逶迤绕清洛，断续下仙云。\n泄泄飘难定，啾啾曲未分。\n松风助幽律，波月动轻文。\n凤管听何远，鸾声若在群。\n暗空思羽盖，余气自氛氲。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十七"
        }
    },
    {
        "uuid": "96622d1d576826a70d5a34da3cf04a6c",
        "title": "玉绳低建章",
        "author": "张仲素",
        "content": "迢迢玉绳下，芒彩正阑干。\n稍复临鳷鹊，方疑近露寒。\n微明连粉堞，的皪映仙盘。\n横接河流照，低将夜色残。\n天榆随影没，宫树与光攒。\n遐想西垣客，长吟欲罢难。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十七"
        }
    },
    {
        "uuid": "9e7800f8877271a570573226b3fa682a",
        "title": "寒云轻重色",
        "author": "张仲素",
        "content": "佳期当可许，托思望云端。\n鳞影朝犹落，繁阴暮自寒。\n因风方袅袅，间石已漫漫。\n隐映看鸿度，霏微觉树攒。\n凝空多似黛，引素乍如纨。\n每向愁中览，含毫欲状难。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十七"
        }
    },
    {
        "uuid": "a2553d16a81348b03d1515e8f69612cb",
        "title": "圣明乐",
        "author": "张仲素",
        "content": "九陌祥烟合，千春瑞月明。\n宫花将苑柳，先发凤凰城。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十七"
        }
    },
    {
        "uuid": "9996783b5261942781c6498c3081ec3b",
        "title": "宫中乐五首",
        "author": "张仲素",
        "content": "网户交如绮，纱窗薄似烟。\n乐吹天上曲，人是月中仙。\n翠匣开寒镜，珠钗挂步摇。\n妆成隻畏晓，更漏促春宵。\n红果瑶池实，金盘露井冰。\n甘泉将避暑，台殿晓光凝。\n月采浮鸾殿，砧声隔凤楼。\n笙歌临水槛，红烛乍迎秋。\n奇树留寒翠，神池结夕波。\n黄山一夜雪，渭水泻声多。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十七"
        }
    },
    {
        "uuid": "27709f58f73c5231a686f4ffd4d8c74d",
        "title": "春游曲三首",
        "author": "张仲素",
        "content": "烟柳飞轻絮，风榆落小钱。\n蒙蒙百花裏，罗绮竞秋千。\n骋望登香阁，争高下砌台。\n林间踏青去，席上寄笺来。\n行乐三春节，林花百和香。\n当年重意气，先占斗鸡场。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十七"
        }
    },
    {
        "uuid": "e7a3e8dff44e0ccae2ec2ac51c0e2b13",
        "title": "春江曲二首",
        "author": "张仲素",
        "content": "家寄征河岸，征人几岁游。\n不如潮水信，每日到沙头。\n乘晓南湖去，参差迭浪横。\n前洲在何处，霜裏雁嘤嘤。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十七"
        }
    },
    {
        "uuid": "d675e3fc4558ad79ac520b5700b40a01",
        "title": "思君恩",
        "author": "张仲素",
        "content": "紫禁香如雾，青天月似霜。\n云韶何处奏，只是在朝阳。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十七"
        }
    },
    {
        "uuid": "d608c8d68d568b7710750d68f9d6bebc",
        "title": "秋思赠远",
        "author": "张仲素",
        "content": "博山沉燎绝余香，兰烬金檠怨夜长。\n为问青青河畔草，几回经雨复经霜。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十七"
        }
    },
    {
        "uuid": "a0d584a6384de6171b0debe68ea84829",
        "title": "塞上曲",
        "author": "张仲素",
        "content": "卷旆生风喜气新，早持龙节静边尘。\n汉家天子图麟阁，身是当今第一人。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十七"
        }
    },
    {
        "uuid": "3db8c8e5db563aa156edf9021c8a945f",
        "title": "塞下曲五首",
        "author": "张仲素",
        "content": "三戍渔阳再渡辽，骍弓在臂剑横腰。\n匈奴似若知名姓，休傍阴山更射雕。\n猎马千行雁几双，燕然山下碧油幢。\n传声漠北单于破，火照旌旗夜受降。\n朔雪飘飘开雁门，平沙历乱卷蓬根。\n功名耻计擒生数，直斩楼兰报国恩。\n陇水潺湲陇树秋，征人到此泪双流。\n乡关万里无因见，西戍河源早晚休。\n阴碛茫茫塞草肥，桔槔烽上暮云飞。\n交河北望天连海，苏武曾将汉节归。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十七"
        }
    },
    {
        "uuid": "3d982285f12e713ec6ab8c5e0ce576c0",
        "title": "秋思二首",
        "author": "张仲素",
        "content": "碧窗斜日蔼深晖，愁听寒螀泪湿衣。\n梦裏分明见关塞，不知何路向金微。\n秋天一夜静无云，断续鸿声到晓闻。\n欲寄征衣问消息，居延城外又移军。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十七"
        }
    },
    {
        "uuid": "007a6b321598caab7da615b30ca17846",
        "title": "汉苑行二首",
        "author": "张仲素",
        "content": "回雁高飞太液池，新花低发上林枝。\n年光到处皆堪赏，春色人间总不知。\n春风淡荡景悠悠，莺啭高枝燕入楼。\n千步回廊闻凤吹，珠帘处处上银钩。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十七"
        }
    },
    {
        "uuid": "552642217b7d23ad2829dfd82c1c6469",
        "title": "天马辞二首",
        "author": "张仲素",
        "content": "天马初从渥水来，郊歌曾唱得龙媒。\n不知玉塞沙中路，苜蓿残花几处开。\n躞蹀宛驹齿未齐，摐金喷玉向风嘶。\n来时欲尽金河道，猎猎轻风在碧蹄。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十七"
        }
    },
    {
        "uuid": "f77b29eddeeb157c0c5f0072ac708a9e",
        "title": "燕子楼诗三首",
        "author": "张仲素",
        "content": "楼上残灯伴晓霜，独眠人起合欢床。\n相思一夜情多少，地角天涯不是长。\n北邙松柏锁愁烟，燕子楼人思悄然。\n自埋剑履歌尘散，红袖香消已十年。\n适看鸿雁岳阳回，又睹玄禽逼社来。\n瑶瑟玉箫无意绪，任从蛛网任从灰。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十七"
        }
    }
]