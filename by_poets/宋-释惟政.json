[
    {
        "uuid": "e36dc09489c6efb0a89580f63495a1ae",
        "title": "山中作",
        "author": "释惟政",
        "content": "桥上山万重，桥下水千里。\n惟有白鹭鸶，见我常来此。",
        "dynasty": "宋",
        "collection_info": null
    },
    {
        "uuid": "70ab5bd10882422f88ff257f8331cebd",
        "title": "辞侍郎蒋公讌客见招",
        "author": "释惟政",
        "content": "昨日曾将今日期，出门倚杖又思惟。\n为僧只合居岩谷，国土筵中甚不宜。",
        "dynasty": "宋",
        "collection_info": null
    },
    {
        "uuid": "b9ca4af2491a44367af8efa0f440d69b",
        "title": "自题像",
        "author": "释惟政",
        "content": "貌古形疏倚杖蔾，分明画出须菩提。\n解空不许离声色，似听孤猨月下啼。",
        "dynasty": "宋",
        "collection_info": null
    },
    {
        "uuid": "cbbcc1357c144aa4cf1b691f7b01fc5a",
        "title": "送僧偈",
        "author": "释惟政",
        "content": "山中何所有，岭上多白云。\n祇可自怡悦，不堪持赠君。",
        "dynasty": "宋",
        "collection_info": null
    }
]