[
    {
        "uuid": "667a7472e09ddc64744f7936f6fde13e",
        "title": "奉和上元酺宴应诏",
        "author": "杨炯",
        "content": "甲乙遇灾年，周隋送上弦。\n妖星六丈出，沴气七重悬。\n赤县空无主，苍生欲问天。\n龟龙开宝命，云火昭灵庆。\n万物覩真人，千秋逢圣政。\n祖宗玄泽远，文武休光盛。\n大号域中平，皇威天下惊。\n参辰昭文物，宇宙浃声名。\n汉后三章令，周王五伐兵。\n匈奴穷地角，本自远正朔。\n骄子起天街，由来亏礼乐。\n一衣扫风雨，再战夷屯剥。\n清明日月旦，萧索烟云涣。\n寒暑既平分，阴阳復贞观。\n惟神谐妙物，乃圣符幽赞。\n下武发祯祥，平阶属会昌。\n金泥封日观，璧水匝明堂。\n业盛勋华德，兴包天地皇。\n孝思义罔极，易礼光前式。\n天焕三辰辉，灵书五云色。\n敬时穷发敛，卜代盈千亿。\n五纬聚华轩，重光入望园。\n公卿论至道，天子拜昌言。\n雷解初开出，星空即便元。\n瑶台凉景荐，银阙秋阴遍。\n百戏骋鱼龙，千门壮宫殿。\n深仁洽蛮徼，恺乐周寰县。\n宣室召羣臣，明庭礼百神。\n仰德还符日，霑恩更似春。\n襄城非牧竖，楚国有巴人。",
        "dynasty": "唐",
        "collection_info": null
    },
    {
        "uuid": "51c95e94f18ee333b823ba0233cf81ba",
        "title": "广溪峡",
        "author": "杨炯",
        "content": "广溪三峡首，旷望兼川陆。\n山路遶羊肠，江城镇鱼腹。\n乔林百丈偃，飞水千寻瀑。\n惊浪回高天，盘涡转深谷。\n汉氏昔云季，中原争逐鹿。\n天下有英雄，襄阳有龙伏。\n常山集军旅，永安兴版筑。\n池台忽已倾，邦家遽沦覆。\n庸才若刘禅，忠佐为心腹。\n设险犹可存，当无贾生哭。",
        "dynasty": "唐",
        "collection_info": null
    },
    {
        "uuid": "29bb0ab7fe87c0955d59b837443b73ce",
        "title": "巫峡",
        "author": "杨炯",
        "content": "三峡七百里，唯言巫峡长。\n重岩窅不极，迭嶂凌苍苍。\n绝壁横天险，莓苔烂锦章。\n入夜分明见，无风波浪狂。\n忠信吾所蹈，泛舟亦何伤。\n可以涉砥柱，可以浮吕梁。\n美人今何在？灵芝徒有芳。\n山空夜猿啸，征客泪沾裳。",
        "dynasty": "唐",
        "collection_info": null
    },
    {
        "uuid": "43b714a126c70e1230d407695c0d0996",
        "title": "西陵峡",
        "author": "杨炯",
        "content": "绝壁耸万仞，长波射千里。\n盘薄荆之门，滔滔南国纪。\n楚都昔全盛，高丘烜望祀。\n秦兵一旦侵，夷陵火潜起。\n四维不復设，关塞良难恃。\n洞庭且忽焉，孟门终已矣。\n自古天地闢，流为峡中水。\n行旅相赠言，风涛无极已。\n及余践斯地，瓌奇信为美。\n江山若有灵，千载伸知己。",
        "dynasty": "唐",
        "collection_info": null
    },
    {
        "uuid": "bd0a98974ffe268b51eb98d2e718a021",
        "title": "从军行",
        "author": "杨炯",
        "content": "烽火照西京，心中自不平。\n牙璋辞凤阙，铁骑绕龙城。\n雪暗凋旗画，风多杂鼓声。\n宁为百夫长，胜作一书生。",
        "dynasty": "唐",
        "collection_info": null
    },
    {
        "uuid": "277c78c2c24193281634b953224b667d",
        "title": "刘生",
        "author": "杨炯",
        "content": "卿家本六郡，年长入三秦。\n白璧酬知己，黄金谢主人。\n剑锋生赤电，马足起红尘。\n日暮歌钟发，喧喧动四邻。",
        "dynasty": "唐",
        "collection_info": null
    },
    {
        "uuid": "b4fbfd628a20cf9dcacb7fb3bc7017e8",
        "title": "骢马",
        "author": "杨炯",
        "content": "骢马铁连钱，长安侠少年。\n帝畿平若水，官路直如弦。\n夜玉妆车轴，秋金铸马鞭。\n风霜但自保，穷达任皇天。",
        "dynasty": "唐",
        "collection_info": null
    },
    {
        "uuid": "b002f2f6dc7882a7af0b30f6a7ae28dd",
        "title": "出塞",
        "author": "杨炯",
        "content": "塞外欲纷纭，雌雄犹未分。\n明堂占气色，华盖辨星文。\n二月河魁将，三千太乙军。\n丈夫皆有志，会见立功勋。",
        "dynasty": "唐",
        "collection_info": null
    },
    {
        "uuid": "b02998976db9632fbaef8684a1b45a65",
        "title": "有所思",
        "author": "杨炯",
        "content": "贱妾留南楚，征夫向北燕。\n三秋方一日，少别比千年。\n不掩嚬红楼，无论数绿钱。\n相思明月夜，迢递白云天。",
        "dynasty": "唐",
        "collection_info": null
    },
    {
        "uuid": "8982b06ede4b9c81a04c13f801cf0ce1",
        "title": "梅花落",
        "author": "杨炯",
        "content": "窗外一株梅，寒花五出开。\n影随朝日远，香逐便风来。\n泣对铜鈎障，愁看玉镜台。\n行人断消息，春恨几裴回。",
        "dynasty": "唐",
        "collection_info": null
    },
    {
        "uuid": "b46750cc31b575df6f1784a4ae558263",
        "title": "折杨柳",
        "author": "杨炯",
        "content": "边地遥无极，征人去不还。\n秋容凋翠羽，别泪损红颜。\n望断流星驿，心驰明月关。\n藁砧何处在？杨柳自堪攀。",
        "dynasty": "唐",
        "collection_info": null
    },
    {
        "uuid": "64359e7a59c672897c14f72d6fb3255f",
        "title": "紫骝马",
        "author": "杨炯",
        "content": "侠客重周游，金鞭控紫骝。\n蛇弓白羽箭，鹤辔赤茸秋。\n发迹来南海，长鸣向北州。\n匈奴今未灭，画地取封侯。",
        "dynasty": "唐",
        "collection_info": null
    },
    {
        "uuid": "099d834680799b317ac90f001989c2e2",
        "title": "战城南",
        "author": "杨炯",
        "content": "塞北途辽远，城南战苦辛。\n旛旗如鸟翼，甲胄似鱼鳞。\n冻水寒伤马，悲风愁杀人。\n寸心明白日，千里暗黄尘。",
        "dynasty": "唐",
        "collection_info": null
    },
    {
        "uuid": "f5405706ecab68b1eaa30065672c2486",
        "title": "送临津房少府",
        "author": "杨炯",
        "content": "岐路三秋别，江津万里长。\n烟霞驻征盖，弦奏促飞觞。\n阶树含斜日，池风泛早凉。\n赠言未终竟，流涕忽沾裳。",
        "dynasty": "唐",
        "collection_info": null
    },
    {
        "uuid": "ac12b3b395e4dc5d28577550cede0054",
        "title": "送丰城王少府",
        "author": "杨炯",
        "content": "愁结乱如麻，长天照落霞。\n离亭隐乔树，沟水浸平沙。\n左尉才何屈，东关望渐赊。\n行看转牛斗，持此报张华。",
        "dynasty": "唐",
        "collection_info": null
    },
    {
        "uuid": "39b9b531d32337f5e21576bf13e07f1b",
        "title": "送郑州周司空",
        "author": "杨炯",
        "content": "汉国临清渭，京城枕浊河。\n居人下珠泪，宾御促骊歌。\n望极关山远，秋深烟雾多。\n唯余三五夕，明月暂经过。",
        "dynasty": "唐",
        "collection_info": null
    },
    {
        "uuid": "9434bb9f8aeef517370c8d1fa3f01166",
        "title": "送梓州周司功",
        "author": "杨炯",
        "content": "御沟一相送，征马屡盘桓。\n言笑方无日，离忧独未宽。\n举杯聊劝酒，破涕暂为欢。\n别后风清夜，思君蜀路难。",
        "dynasty": "唐",
        "collection_info": null
    },
    {
        "uuid": "1e2a285c336ee8da14357572b676b059",
        "title": "送杨处士反初卜居曲江",
        "author": "杨炯",
        "content": "雁门归去远，垂老脱袈裟。\n萧寺休为客，曹溪便寄家。\n绿琪千岁树，黄槿四时花。\n别怨应无限，门前桂水斜。",
        "dynasty": "唐",
        "collection_info": null
    },
    {
        "uuid": "fe3ff056757fae97b6e7e7940d41d0bc",
        "title": "途中",
        "author": "杨炯",
        "content": "悠悠辞鼎邑，去去指金墉。\n途路盈千里，山川亘百重。\n风行常有地，云出本多峰。\n郁郁园中柳，亭亭山上松。\n客心殊不乐，乡泪独无从。",
        "dynasty": "唐",
        "collection_info": null
    },
    {
        "uuid": "600cdb5dd1877d8d1d9cff1cc4c101d2",
        "title": "送刘校书从军",
        "author": "杨炯",
        "content": "天将下三宫，星门召五戎。\n坐谋资庙略，飞檄伫文雄。\n赤土流星剑，乌号明月弓。\n秋阴生蜀道，杀气绕湟中。\n风雨何年别，琴尊此日同。\n离亭不可望，沟水自西东。",
        "dynasty": "唐",
        "collection_info": null
    },
    {
        "uuid": "22f09ddeb2708bb75d364a6b2b8255da",
        "title": "游废观",
        "author": "杨炯",
        "content": "青幛倚丹田，荒凉数百年。\n犹知小山桂，尚识大罗天。\n药败金炉火，苔昏玉女泉。\n岁时无壁画，朝夕有阶烟。\n花柳三春节，江山四望悬。\n悠然出尘网，从此狎神仙。",
        "dynasty": "唐",
        "collection_info": null
    },
    {
        "uuid": "dcb0affcc068f264fcf65bbad1f38cfd",
        "title": "和石侍御山庄",
        "author": "杨炯",
        "content": "烟霞非俗宇，岩壑只幽居。\n水浸何曾畎，荒郊不復锄。\n影浓山树密，香浅泽花疎。\n阔堑防斜径，平堤夹小渠。\n莲房若箇实，竹节几重虚。\n萧然隔城市，酌醴焚枯鱼。",
        "dynasty": "唐",
        "collection_info": null
    },
    {
        "uuid": "26d6653f3cae6a4660c5de784f74d022",
        "title": "送李庶子致仕还洛",
        "author": "杨炯",
        "content": "此地倾城日，由来供帐华。\n亭逢李广骑，门接邵平瓜。\n原野烟氛匝，关河游望赊。\n白云断岩岫，绿草覆江沙。\n诏赐扶阳宅，人荣御史车。\n灞池一相送，流涕向烟霞。",
        "dynasty": "唐",
        "collection_info": null
    },
    {
        "uuid": "54e62c2cd9af4641af2338f8e2b88788",
        "title": "早行",
        "author": "杨炯",
        "content": "敞朗东方彻，阑干北斗斜。\n地气俄成雾，天云渐作霞。\n河流纔辨马，岩路不容车。\n阡陌经三岁，闾阎对五家。\n露文沾细草，风影转高花。\n日月从来惜，关山犹自赊。",
        "dynasty": "唐",
        "collection_info": null
    },
    {
        "uuid": "1e0f1b6f879afcd09ef21b79ac18a398",
        "title": "和崔司空伤姬人",
        "author": "杨炯",
        "content": "昔时南浦别，鹤怨宝琴弦。\n今日东方至，鸾销珠镜前。\n水流衔砌咽，月影向窗悬。\n妆匣悽余粉，熏炉灭旧烟。\n晚庭摧玉树，寒帐委金莲。\n佳人不再得，云日几千年。",
        "dynasty": "唐",
        "collection_info": null
    },
    {
        "uuid": "f15ea9dfe1ef936d7c1a2faf06668363",
        "title": "和骞右丞省中暮望",
        "author": "杨炯",
        "content": "故事閒台阁，仙门蔼已深。\n旧章窥复道，云幌肃重阴。\n玄律葭灰变，青阳斗柄临。\n年光摇树色，春气绕兰心。\n风响高窗度，流痕曲岸侵。\n天门总枢辖，人镜辨衣簪。\n日暮南宫静，瑶华振雅音。",
        "dynasty": "唐",
        "collection_info": null
    },
    {
        "uuid": "10ca4d830f96dab5e6e8f342e250e856",
        "title": "和酬虢州李司法",
        "author": "杨炯",
        "content": "唇齿标形胜，关河壮邑居。\n寒山抵方伯，秋水面鸿胪。\n君子从游宦，忘情任卷舒。\n风霜下刀笔，轩盖拥门闾。\n平野芸黄遍，长洲鸿雁初。\n菊花宜泛酒，浦叶好裁书。\n昔我芝兰契，悠然云雨疎。\n非君重千里，谁有惠双鱼。",
        "dynasty": "唐",
        "collection_info": null
    },
    {
        "uuid": "1972a822896615f28016febfc6c84761",
        "title": "和郑雠校内省眺瞩思乡怀友",
        "author": "杨炯",
        "content": "铜门初下辟，石馆始沈研。\n游雾千金字，飞云五色笺。\n楼台横紫极，城阙俯青田。\n暄入瑶房裏，春回玉宇前。\n霞文埋落照，风物澹归烟。\n翰墨三余隙，关山四望悬。\n颓峰暌酌羽，流水旷鸣絃。\n虽欣承白雪，终恨隔青天。",
        "dynasty": "唐",
        "collection_info": null
    },
    {
        "uuid": "bb012831680b0cfa9c7e4777c25ab323",
        "title": "和旻上人伤果禅师",
        "author": "杨炯",
        "content": "净业初中日，浮生大小年。\n无人本无我，非后亦非前。\n箫鼓旁喧地，龙蛇直映天。\n法门摧栋宇，觉海破舟船。\n书镇秦王饷，经文宋国传。\n声华周百亿，风烈被三千。\n芜没青园寺，荒凉紫陌田。\n德音殊未远，拱木已生烟。",
        "dynasty": "唐",
        "collection_info": null
    },
    {
        "uuid": "b9bffe6d5c76624e2ba24a915dd48fbd",
        "title": "和刘侍郎入隆唐观",
        "author": "杨炯",
        "content": "福地阴阳合，仙都日月开。\n山川临四险，城树隐三台。\n伏槛排云出，飞轩遶涧回。\n参差凌倒影，潇洒轶浮埃。\n百果珠为实，羣峰锦作苔。\n悬萝暗疑雾，瀑布响成雷。\n方士烧丹液，真人泛玉杯。\n还如问桃水，更似得蓬莱。\n汉帝求仙日，相如作赋才。\n自然金石奏，何必上天台。",
        "dynasty": "唐",
        "collection_info": null
    },
    {
        "uuid": "ce2ab615c96674e188c7b670d79231b6",
        "title": "和辅先入昊天观星瞻",
        "author": "杨炯",
        "content": "遁甲爰皇里，星占太乙宫。\n天门开奕奕，佳气郁葱葱。\n碧落三干外，黄图四海中。\n邑居环若水，城阙抵新丰。\n玉槛昆崙侧，金枢地轴东。\n上真朝北斗，元始咏南风。\n汉君祠五帝，淮王礼八公。\n道书编竹简，灵液灌梧桐。\n草茂琼阶绿，花繁宝树红。\n石楼纷似画，地镜淼如空。\n桑海年应积，桃源路不穷。\n黄轩若有问，三月住崆峒。",
        "dynasty": "唐",
        "collection_info": null
    },
    {
        "uuid": "56ec301a9d3fdbe9894739f79cb26f5b",
        "title": "和刘长史荅十九兄",
        "author": "杨炯",
        "content": "帝尧平百姓，高祖宅三秦。\n子弟分河岳，衣冠动缙绅。\n盛名恆不陨，历代几相因。\n街巷涂山曲，门闾洛水滨。\n五龙金作友，一子玉为人。\n宝剑丰城气，明珠魏国珍。\n风标自落落，文质且彬彬。\n共许刁元亮，同推周伯仁。\n石城俯天阙，钟阜对江津。\n骥足方遐骋，狼心独未驯。\n鼓鼙鸣九域，风火集重闉。\n城势余三板，兵威乏四邻。\n居然混玉石，直置保松筠。\n耿介酬天子，危言数贼臣。\n钟仪琴未奏，苏武节犹新。\n受禄宁辞死，扬名不顾身。\n精诚动天地，忠义感明神。\n怪鸟俄垂翼，修蛇竟暴鳞。\n来朝拜休命，述职下梁岷。\n善政驰金马，嘉声绕玉轮。\n三荆忽有赠，四海更相亲。\n宫征谐鸣石，光辉掩烛银。\n山川遥满目，零露坐沾巾。\n友爱光天下，恩波浃后尘。\n懦夫仰高节，下里继阳春。",
        "dynasty": "唐",
        "collection_info": null
    },
    {
        "uuid": "4946f47f3a036582224e922d194753f0",
        "title": "夜送赵纵",
        "author": "杨炯",
        "content": "赵氏连城璧，由来天下传。\n送君还旧府，明月满前川。",
        "dynasty": "唐",
        "collection_info": null
    },
    {
        "uuid": "cb029c45b84df65c008b69bd75cbf3bf",
        "title": "幽兰之歌",
        "author": "杨炯",
        "content": "幽兰生矣，于彼朝阳。\n含雨露之津润，吸日月之休光。\n美人愁思兮，采芙蓉于南浦；公子忘忧兮，树萱草于北堂。\n虽处幽林与穷谷，不以无人而不芳。\n（《杨盈川集》卷一《幽兰赋》附）。",
        "dynasty": "唐",
        "collection_info": null
    },
    {
        "uuid": "dc0587a429bbe82e4e5d245ca7a8725a",
        "title": "竹（题拟）",
        "author": "杨炯",
        "content": "森然几竿竹，密密茂成林。\n半室生清兴，一窗余午阴。\n俗物不到眼，好书还上心。\n底事忘覊旅，此君同此襟。\n（见《全芳备祖后集》卷十六「竹韵」。\n）。",
        "dynasty": "唐",
        "collection_info": null
    },
    {
        "uuid": "09451d9cbdf5c90e952ab824b3bb9a9b",
        "title": "奉和上元酺宴应诏",
        "author": "杨炯",
        "content": "甲乙遇灾年，周隋送上弦。\n妖星六丈出，沴气七重悬。\n赤县空无主，苍生欲问天。\n龟龙开宝命，云火昭灵庆。\n万物睹真人，千秋逢圣政。\n祖宗玄泽远，文武休光盛。\n大号域中平，皇威天下惊。\n参辰昭文物，宇宙浃声名。\n汉后三章令，周王五伐兵。\n匈奴穷地角，本自远正朔。\n骄子起天街，由来亏礼乐。\n一衣扫风雨，再战夷屯剥。\n清明日月旦，萧索烟云涣。\n寒暑既平分，阴阳复贞观。\n惟神谐妙物，乃圣符幽赞。\n下武发祯祥，平阶属会昌。\n金泥封日观，璧水匝明堂。\n业盛勋华德，兴包天地皇。\n孝思义罔极，易礼光前式。\n天焕三辰辉，灵书五云色。\n敬时穷发敛，卜代盈千亿。\n五纬聚华轩，重光入望园。\n公卿论至道，天子拜昌言。\n雷解初开出，星空即便元。\n瑶台凉景荐，银阙秋阴遍。\n百戏骋鱼龙，千门壮宫殿。\n深仁洽蛮徼，恺乐周寰县。\n宣室召群臣，明庭礼百神。\n仰德还符日，沾恩更似春。\n襄城非牧竖，楚国有巴人。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "9f7b23ed8f8e792c288ce98aa3d64858",
        "title": "广溪峡",
        "author": "杨炯",
        "content": "广溪三峡首，旷望兼川陆。\n山路绕羊肠，江城镇鱼腹。\n乔林百丈偃，飞水千寻瀑。\n惊浪回高天，盘涡转深谷。\n汉氏昔云季，中原争逐鹿。\n天下有英雄，襄阳有龙伏。\n常山集军旅，永安兴版筑。\n池台忽已倾，邦家遽沦覆。\n庸才若刘禅，忠佐为心腹。\n设险犹可存，当无贾生哭。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "b707868c1e8158f9b23ad0de2adf39a7",
        "title": "巫峡",
        "author": "杨炯",
        "content": "三峡七百里，唯言巫峡长。\n重岩窅不极，迭嶂凌苍苍。\n绝壁横天险，莓苔烂锦章。\n入夜分明见，无风波浪狂。\n忠信吾所蹈，泛舟亦何伤。\n可以涉砥柱，可以浮吕梁。\n美人今何在，灵芝徒有芳。\n山空夜猿啸，征客泪沾裳。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "0c7e6c127d067e191104cabf4642d725",
        "title": "西陵峡",
        "author": "杨炯",
        "content": "绝壁耸万仞，长波射千里。\n盘薄荆之门，滔滔南国纪。\n楚都昔全盛，高丘烜望祀。\n秦兵一旦侵，夷陵火潜起。\n四维不復设，关塞良难恃。\n洞庭且忽焉，孟门终已矣。\n自古天地辟，流为峡中水。\n行旅相赠言，风涛无极已。\n及余践斯地，瑰奇信为美。\n江山若有灵，千载伸知己。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "b7414a9fe79a6c1bef54d0c7076d14af",
        "title": "有所思",
        "author": "杨炯",
        "content": "贱妾留南楚，征夫向北燕。\n三秋方一日，少别比千年。\n不掩嚬红缕，无论数绿钱。\n相思明月夜，迢递白云天。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "08ad064c65f63a29cb3d79a8088baf47",
        "title": "梅花落",
        "author": "杨炯",
        "content": "窗外一株梅，寒花五出开。\n影随朝日远，香逐便风来。\n泣对铜钩障，愁看玉镜台。\n行人断消息，春恨几裴回。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "97c77d0d2ea07d77ffcf94f9047c104b",
        "title": "折杨柳",
        "author": "杨炯",
        "content": "边地遥无极，征人去不还。\n秋容凋翠羽，别泪损红颜。\n望断流星驿，心驰明月关。\n槁砧何处在，杨柳自堪攀。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "a44cf6ffccf3dabba2b16b71c9cc9fdf",
        "title": "战城南",
        "author": "杨炯",
        "content": "塞北途辽远，城南战苦辛。\n幡旗如鸟翼，甲胄似鱼鳞。\n冻水寒伤马，悲风愁杀人。\n寸心明白日，千里暗黄尘。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "b18bc72e83ee5d142b576f419b561c95",
        "title": "游废观",
        "author": "杨炯",
        "content": "青幛倚丹田，荒凉数百年。\n独知小山桂，尚识大罗天。\n药败金炉火，苔昏玉女泉。\n岁时无壁画，朝夕有阶烟。\n花柳三春节，江山四望悬。\n悠然出尘网，从此狎神仙。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "70f72e77e7429c5388aa8d16f8f814d5",
        "title": "和石侍御山庄",
        "author": "杨炯",
        "content": "烟霞非俗宇，岩壑只幽居。\n水浸何曾畎，荒郊不復锄。\n影浓山树密，香浅泽花疏。\n阔堑防斜径，平堤夹小渠。\n莲房若个实，竹节几重虚。\n萧然隔城市，酌醴焚枯鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "d52100f088392b3f1cca91ae77097345",
        "title": "早行",
        "author": "杨炯",
        "content": "敞朗东方彻，阑干北斗斜。\n地气俄成雾，天云渐作霞。\n河流才辨马，岩路不容车。\n阡陌经三岁，闾阎对五家。\n露文沾细草，风影转高花。\n日月从来惜，关山犹自赊。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "5e4d22eae0bc9595cf4d04bee4cc8c0a",
        "title": "和崔司空伤姬人",
        "author": "杨炯",
        "content": "昔时南浦别，鹤怨宝琴弦。\n今日东方至，鸾销珠镜前。\n水流衔砌咽，月影向窗悬。\n妆匣凄余粉，熏炉灭旧烟。\n晚庭摧玉树，寒帐委金莲。\n佳人不再得，云日几千年。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "f25a856e69d0069d8efd36c769a771c9",
        "title": "和骞右丞省中暮望",
        "author": "杨炯",
        "content": "故事闲台阁，仙门蔼已深。\n旧章窥复道，云幌肃重阴。\n玄律葭灰变，青阳斗柄临。\n年光摇树色，春气绕兰心。\n风响高窗度，流痕曲岸侵。\n天门总枢辖，人镜辨衣簪。\n日暮南宫静，瑶华振雅音。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "f0e1da4da8ad8a11251c30bb01fe38d3",
        "title": "和酬虢州李司法",
        "author": "杨炯",
        "content": "唇齿标形胜，关河壮邑居。\n寒山抵方伯，秋水面鸿胪。\n君子从游宦，忘情任卷舒。\n风霜下刀笔，轩盖拥门闾。\n平野芸黄遍，长洲鸿雁初。\n菊花宜泛酒，浦叶好裁书。\n昔我芝兰契，悠然云雨疏。\n非君重千里，谁肯惠双鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "121daa2043d77a21f23338577102235a",
        "title": "和郑雠校内省眺瞩思乡怀友",
        "author": "杨炯",
        "content": "铜门初下辟，石馆始沉研。\n游雾千金字，飞云五色笺。\n楼台横紫极，城阙俯青田。\n暄入瑶房裏，春回玉宇前。\n霞文埋落照，风物澹归烟。\n翰墨三余隙，关山四望悬。\n颓峰暌酌羽，流水旷鸣弦。\n虽欣承白雪，终恨隔青天。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "45a0d126fdc2de851f1b82c0c9a799d7",
        "title": "和刘侍郎入隆唐观",
        "author": "杨炯",
        "content": "福地阴阳合，仙都日月开。\n山川临四险，城树隐三台。\n伏槛排云出，飞轩绕涧回。\n参差凌倒影，潇洒轶浮埃。\n百果珠为实，群峰锦作苔。\n悬萝暗疑雾，瀑布响成雷。\n方士烧丹液，真人泛玉杯。\n还如问桃水，更似得蓬莱。\n汉帝求仙日，相如作赋才。\n自然金石奏，何必上天台。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "8080a47b82a8e79b6bfedef439e6da18",
        "title": "和辅先入昊天观星瞻",
        "author": "杨炯",
        "content": "遁甲爰皇裏，星占太乙宫。\n天门开奕奕，佳气郁葱葱。\n碧落三干外，黄图四海中。\n邑居环若水，城阙抵新丰。\n玉槛昆仑侧，金枢地轴东。\n上真朝北斗，元始咏南风。\n汉君祠五帝，淮王礼八公。\n道书编竹简，灵液灌梧桐。\n草茂琼阶绿，花繁宝树红。\n石楼纷似画，地镜淼如空。\n桑海年应积，桃源路不穷。\n黄轩若有问，三月住崆峒。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    },
    {
        "uuid": "5166f109453097e3b1b44013fad6c57b",
        "title": "和刘长史答十九兄",
        "author": "杨炯",
        "content": "帝尧平百姓，高祖宅三秦。\n子弟分河岳，衣冠动缙绅。\n盛名恒不陨，历代几相因。\n街巷涂山曲，门闾洛水滨。\n五龙金作友，一子玉为人。\n宝剑丰城气，明珠魏国珍。\n风标自落落，文质且彬彬。\n共许刁元亮，同推周伯仁。\n石城俯天阙，钟阜对江津。\n骥足方遐骋，狼心独未驯。\n鼓鼙鸣九域，风火集重闉。\n城势余三板，兵威乏四邻。\n居然混玉石，直置保松筠。\n耿介酬天子，危言数贼臣。\n钟仪琴未奏，苏武节犹新。\n受禄宁辞死，扬名不顾身。\n精诚动天地，忠义感明神。\n怪鸟俄垂翼，修蛇竟暴鳞。\n来朝拜休命，述职下樑岷。\n善政驰金马，嘉声绕玉轮。\n三荆忽有赠，四海更相亲。\n宫征谐鸣石，光辉掩烛银。\n山川遥满目，零露坐沾巾。\n友爱光天下，恩波浃后尘。\n懦夫仰高节，下裏继阳春。",
        "dynasty": "唐",
        "collection_info": {
            "collection": "御定全唐诗",
            "volume": "卷五十"
        }
    }
]