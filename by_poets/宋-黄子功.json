[
    {
        "title": "水调歌头 绾纤钓台下",
        "author": "黄子功",
        "content": "绾纤钓台下，敛任谒严陵。\n石矶封藓，一笑挟策独先登。\n山献修蛾几抹，江绕青罗千顷，今古富春声。\n行有二三子，心迹喜双清。\n吊羊裘，追往躅，尚仪型。\n丹青洒落三反，谁动紫垣星。\n重袖调元大手，归傲纶巾一线，志不在寒鲸。\n千载仰风节，鸿鹄自冥冥。",
        "dynasty": "宋",
        "collection_info": null
    }
]