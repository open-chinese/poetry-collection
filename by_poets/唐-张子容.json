[
    {
        "uuid": "989179ba6f89bac91473205d99bb490b",
        "title": "相和歌辞 春江花月夜二首 一",
        "author": "张子容",
        "content": "林花发岸口，气色动江新。\n此夜江中月，流光花上春。\n分明石潭裏，宜照浣纱人。",
        "dynasty": "唐",
        "collection_info": null
    },
    {
        "uuid": "d2b1446f365daeaa5f0cda5f98d790f8",
        "title": "相和歌辞 春江花月夜二首 二",
        "author": "张子容",
        "content": "交甫怜瑶佩，仙妃难重期。\n沈沈绿江晚，惆怅碧云姿。\n初逢花上月，言是弄珠时。",
        "dynasty": "唐",
        "collection_info": null
    },
    {
        "uuid": "10e65ffd78a8281e2ef0394faf865d7e",
        "title": "春江花月夜二首 一",
        "author": "张子容",
        "content": "林花发岸口，气色动江新。\n此夜江中月，流光花上春。\n分明石潭裏，宜照浣纱人。",
        "dynasty": "唐",
        "collection_info": null
    },
    {
        "uuid": "b2a6a30a0adbcaf773323e819e0e5d1a",
        "title": "春江花月夜二首 二",
        "author": "张子容",
        "content": "交甫怜瑶佩，仙妃难重期。\n沈沈绿江晚，惆怅碧云姿。\n初逢花上月，言是弄珠时。",
        "dynasty": "唐",
        "collection_info": null
    },
    {
        "uuid": "e6d464f1f2ce65a059b476330f0c2148",
        "title": "云阳驿陪崔使君邵道士夜宴",
        "author": "张子容",
        "content": "一尉东南远，谁知此夜欢。\n诸侯倾皁盖，仙客整黄冠。\n染翰灯花满，飞觞云气寒。\n欣承国士遇，更借美人看。",
        "dynasty": "唐",
        "collection_info": null
    },
    {
        "uuid": "e3303cfa21dbbba0f176125bae38e567",
        "title": "除夜乐城逢孟浩然",
        "author": "张子容",
        "content": "远客襄阳郡，来过海岸家。\n樽开柏叶酒，灯发九枝花。\n妙曲逢卢女，高才得孟嘉。\n东山行乐意，非是竞繁华。",
        "dynasty": "唐",
        "collection_info": null
    },
    {
        "uuid": "01f389b1a57c54a2b3ade79f4bcdd0c7",
        "title": "送苏倩游天台",
        "author": "张子容",
        "content": "灵异寻沧海，笙歌访翠微。\n江鸥迎共狎，云鹤待将飞。\n琪树尝仙果，琼楼试羽衣。\n遥知神女问，独怪阮郎归。",
        "dynasty": "唐",
        "collection_info": null
    },
    {
        "uuid": "7b0dc8d8cf21ec16a9c1bd3138442693",
        "title": "泛永嘉江日暮迴舟",
        "author": "张子容",
        "content": "无云天欲暮，轻鹢大江清。\n归路烟中远，迴舟月上行。\n傍潭窥竹暗，出屿见沙明。\n更值微风起，乘流丝管声。",
        "dynasty": "唐",
        "collection_info": null
    },
    {
        "uuid": "8cc09d6cec278013e93e73ade4b0686e",
        "title": "永嘉即事寄赣县袁少府瓘",
        "author": "张子容",
        "content": "山绕楼台出，溪通里闬斜。\n曾为谢客郡，多有逐臣家。\n海气朝成雨，江天晚作霞。\n题书报贾谊，此湿似长沙。",
        "dynasty": "唐",
        "collection_info": null
    },
    {
        "uuid": "2e6f86211d20b30b96814dc21e90e93e",
        "title": "乐城岁日赠孟浩然",
        "author": "张子容",
        "content": "土地穷瓯越，风光肇建寅。\n插桃销瘴疠，移竹近阶墀。\n半是吴风俗，仍为楚岁时。\n更逢习凿齿，言在汉川湄。",
        "dynasty": "唐",
        "collection_info": null
    },
    {
        "uuid": "09fde24a4064991ef4d5ef533f192031",
        "title": "永嘉作",
        "author": "张子容",
        "content": "拙宦从江左，投荒更海边。\n山将孤屿近，水共恶溪连。\n地湿梅多雨，潭蒸竹起烟。\n未应悲晚髪，炎瘴苦华年。",
        "dynasty": "唐",
        "collection_info": null
    },
    {
        "uuid": "614a0d0f5efb2428170179c8880bd1ee",
        "title": "送孟八浩然归襄阳二首 一",
        "author": "张子容",
        "content": "东越相逢地，西亭送别津。\n风潮看解缆，云海去愁人。\n乡在桃林岸，山连枫树春。\n因怀故园意，归与孟家邻。",
        "dynasty": "唐",
        "collection_info": null
    },
    {
        "uuid": "a6632cbb9debacb71c7853e915c3403d",
        "title": "送孟八浩然归襄阳二首 二",
        "author": "张子容",
        "content": "杜门不欲出，久与世情疎。\n以此为长策，劝君归旧庐。\n醉歌田舍酒，笑读古人书。\n好是一生事，无劳献子虚。",
        "dynasty": "唐",
        "collection_info": null
    },
    {
        "uuid": "5055118cd3674f052fd22c05e8477d55",
        "title": "贬乐城尉日作",
        "author": "张子容",
        "content": "窜谪边穷海，川原近恶溪。\n有时闻虎啸，无夜不猿啼。\n地暖花长发，岩高日易低。\n故乡可忆处，遥指斗牛西。",
        "dynasty": "唐",
        "collection_info": null
    },
    {
        "uuid": "12923a0bfae806915ba7ef3133c7b046",
        "title": "自乐城赴永嘉枉路泛白湖寄松阳李少府",
        "author": "张子容",
        "content": "西行碍浅石，北转入溪桥。\n树色烟轻重，湖光风动摇。\n百花乱飞雪，万岭迭青霄。\n猿挂临潭篠，鸥迎出浦桡。\n惟应赏心客，兹路不言遥。",
        "dynasty": "唐",
        "collection_info": null
    },
    {
        "uuid": "8e4de3b65b9546c98d3eaaf095a4bc0d",
        "title": "九日陪润州邵使君登北固山",
        "author": "张子容",
        "content": "五马向西椒，重阳坐丽谯。\n徐州带绿水，楚国在青霄。\n张幕连江树，开筵接海潮。\n凌云词客语，迴雪无人娇。\n梅福惭仙吏，羊公赏下僚。\n新丰酒旧美，况是菊花朝。",
        "dynasty": "唐",
        "collection_info": null
    },
    {
        "uuid": "0edd46c160021c8f8db673e5075e4f04",
        "title": "璧池望秋月",
        "author": "张子容",
        "content": "凉夜窥清沼，池空水月秋。\n满轮沈玉镜，半魄落银钩。\n蟾影摇轻浪，菱花渡浅流。\n漏移光渐洁，云敛色偏浮。\n似璧悲三献，疑珠怯再投。\n能持千里意，来照楚乡愁。",
        "dynasty": "唐",
        "collection_info": null
    },
    {
        "uuid": "ca2d307bfaf9fe0995df7284fb9d89ff",
        "title": "长安早春",
        "author": "张子容",
        "content": "开国维东井，城池起北辰。\n咸歌太平日，共乐建寅春。\n雪尽黄山树，冰开黑水津。\n草迎金埒马，花伴玉楼人。\n鸿渐看无数，莺歌听欲频。\n何当桂枝擢，还及柳条新。",
        "dynasty": "唐",
        "collection_info": null
    },
    {
        "uuid": "64eab542439a27de8f3aa5233302efb1",
        "title": "赠司勋萧郎中",
        "author": "张子容",
        "content": "作相开黄阁，为郎奏赤墀。\n君臣道合体，父子贵同时。\n国以推贤答，家无内举疑。\n凤池真水镜，兰省得华滋。\n未覩风流日，先闻新赋诗。\n江山清谢朓，花木媚丘迟。\n吏部来何暮，王言念在兹。\n丹青无不可，霖雨亦相期。\n昔我投荒处，孤烟望岛夷。\n羣鸥终日狎，落叶数年悲。\n渔父留歌咏，江妃入兴词。\n今将献知己，相感勿吾欺。",
        "dynasty": "唐",
        "collection_info": null
    },
    {
        "uuid": "5cccc993540bf4b1e22b9d6888526b43",
        "title": "巫山",
        "author": "张子容",
        "content": "巫岭岧峣天际重，佳期宿昔愿相从。\n朝云暮雨连天暗，神女知来第几峯。",
        "dynasty": "唐",
        "collection_info": null
    },
    {
        "uuid": "b60b2928656a8e205e55c92dc8688aa7",
        "title": "除日",
        "author": "张子容",
        "content": "腊月今知晦，流年此夕除。\n拾樵供岁火，帖牖作春书。\n柳觉东风至，花疑小雪余。\n忽逢双鲤赠，言是上冰鱼。",
        "dynasty": "唐",
        "collection_info": null
    },
    {
        "uuid": "cda394872fb9689fc6d1c392598636e4",
        "title": "缺题",
        "author": "张子容",
        "content": "在家娇小女，卷[幔]（慢）爱花丛。\n不畏罗衣湿，折花风雨中。\n（见《四部丛刊》本《后邨先生大全集》卷一七七《诗话续集》引李康成《玉台后集》）。",
        "dynasty": "唐",
        "collection_info": null
    },
    {
        "uuid": "a9b9f77cf69b9097085391bf87b2e17a",
        "title": "相和歌辞：春江花月夜二首",
        "author": "张子容",
        "content": "林花发岸口，气色动江新。\n此夜江中月，流光花上春。\n分明石潭裏，宜照浣纱人。\n交甫怜瑶佩，仙妃难重期。\n沉沉绿江晚，惆怅碧云姿。\n初逢花上月，言是弄珠时。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "uuid": "ef9a432f109ada53311d311167a5b290",
        "title": "春江花月夜二首",
        "author": "张子容",
        "content": "林花发岸口，气色动江新。\n此夜江中月，流光花上春。\n分明石潭裏，宜照浣纱人。\n交甫怜瑶佩，仙妃难重期。\n沉沉绿江晚，惆怅碧云姿。\n初逢花上月，言是弄珠时。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十六"
        }
    },
    {
        "uuid": "752b25e10383a1014d0f35f414cd0b1e",
        "title": "云阳驿陪崔使君邵道士夜宴",
        "author": "张子容",
        "content": "一尉东南远，谁知此夜欢。\n诸侯倾皂盖，仙客整黄冠。\n染翰灯花满，飞觞云气寒。\n欣承国士遇，更借美人看。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十六"
        }
    },
    {
        "uuid": "aea9781825fc62a64921e7b839b94d2c",
        "title": "泛永嘉江日暮回舟",
        "author": "张子容",
        "content": "无云天欲暮，轻鹢大江清。\n归路烟中远，回舟月上行。\n傍潭窥竹暗，出屿见沙明。\n更值微风起，乘流丝管声。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十六"
        }
    },
    {
        "uuid": "a05a5a5f8876e3e732027b3ed7a84f5a",
        "title": "永嘉即事寄赣县袁少府瓘",
        "author": "张子容",
        "content": "山绕楼台出，溪通裏闬斜。\n曾为谢客郡，多有逐臣家。\n海气朝成雨，江天晚作霞。\n题书报贾谊，此湿似长沙。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十六"
        }
    },
    {
        "uuid": "335a67945a43b6c1aa042ee440e14b79",
        "title": "永嘉作",
        "author": "张子容",
        "content": "拙宦从江左，投荒更海边。\n山将孤屿近，水共恶溪连。\n地湿梅多雨，潭蒸竹起烟。\n未应悲晚发，炎瘴苦华年。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十六"
        }
    },
    {
        "uuid": "b5398d1f2f75bca7d4550b684bbcddb8",
        "title": "送孟八浩然归襄阳二首",
        "author": "张子容",
        "content": "东越相逢地，西亭送别津。\n风潮看解缆，云海去愁人。\n乡在桃林岸，山连枫树春。\n因怀故园意，归与孟家邻。\n杜门不欲出，久与世情疏。\n以此为长策，劝君归旧庐。\n醉歌田舍酒，笑读古人书。\n好是一生事，无劳献子虚。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十六"
        }
    },
    {
        "uuid": "d064d0d7a2e2f300de07bcb98387552e",
        "title": "贬乐城尉日作",
        "author": "张子容",
        "content": "窜谪边穷海，川原近恶溪。\n有时闻虎啸，无夜不猿啼。\n地暖花长髮，岩高日易低。\n故乡可忆处，遥指斗牛西。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十六"
        }
    },
    {
        "uuid": "cfbc0fcb01829aba49e62be6db19184b",
        "title": "自乐城赴永嘉枉路泛白湖寄松阳李少府",
        "author": "张子容",
        "content": "西行碍浅石，北转入溪桥。\n树色烟轻重，湖光风动摇。\n百花乱飞雪，万岭迭青霄。\n猿挂临潭筱，鸥迎出浦桡。\n惟应赏心客，兹路不言遥。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十六"
        }
    },
    {
        "uuid": "324623addf609fb1eb0213c9161df37a",
        "title": "九日陪润州邵使君登北固山",
        "author": "张子容",
        "content": "五马向西椒，重阳坐丽谯。\n徐州带绿水，楚国在青霄。\n张幕连江树，开筵接海潮。\n凌云词客语，回雪舞人娇。\n梅福惭仙吏，羊公赏下僚。\n新丰酒旧美，况是菊花朝。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十六"
        }
    },
    {
        "uuid": "2badf5dc44a7f6ed24a28e1d79a6ab8d",
        "title": "璧池望秋月",
        "author": "张子容",
        "content": "凉夜窥清沼，池空水月秋。\n满轮沉玉镜，半魄落银钩。\n蟾影摇轻浪，菱花渡浅流。\n漏移光渐洁，云敛色偏浮。\n似璧悲三献，疑珠怯再投。\n能持千里意，来照楚乡愁。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十六"
        }
    },
    {
        "uuid": "040d90450b27fb6993b872986c6cb982",
        "title": "赠司勋萧郎中",
        "author": "张子容",
        "content": "作相开黄阁，为郎奏赤墀。\n君臣道合体，父子贵同时。\n国以推贤答，家无内举疑。\n凤池真水镜，兰省得华滋。\n未睹风流日，先闻新赋诗。\n江山清谢脁，花木媚丘迟。\n吏部来何暮，王言念在兹。\n丹青无不可，霖雨亦相期。\n昔我投荒处，孤烟望岛夷。\n群鸥终日狎，落叶数年悲。\n渔父留歌咏，江妃入兴词。\n今将献知己，相感勿吾欺。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十六"
        }
    },
    {
        "uuid": "f137dbf488dfc6d94b3410778adfdfe2",
        "title": "巫山",
        "author": "张子容",
        "content": "巫岭岧峣天际重，佳期宿昔愿相从。\n朝云暮雨连天暗，神女知来第几峰。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十六"
        }
    }
]