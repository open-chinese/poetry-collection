[
    {
        "uuid": "daa9e72073e9083447c14218e0f641d0",
        "title": "白莲花  其一",
        "author": "释惠日",
        "content": "神物何由测，芬陀陆地兴。\n素芳呈玉雪，梵剎肇丘陵。\n换额从偏霸，悬碑自老僧。\n慇懃劝来者，期使续千灯。",
        "dynasty": "宋",
        "collection_info": null
    },
    {
        "uuid": "7f194f5a6efa36beb76651c991eb02c6",
        "title": "白莲花  其二",
        "author": "释惠日",
        "content": "白羽芬葩陆地莲，可曾摇曳水中天。\n肯于素艳分新洁，不与红酣斗碧鲜。\n玉井无因期摘实，金园有兆必开先。\n应知瑞与优昙并，一朵腾芳万古传。",
        "dynasty": "宋",
        "collection_info": null
    }
]