[
    {
        "uuid": "9a8d45ad0646effa88da55084a03defa",
        "title": "谒真如悟法述偈",
        "author": "释道平",
        "content": "七颠八倒，业识忙忙。\n螺江回首处，笑杀谢三郎。",
        "dynasty": "宋",
        "collection_info": null
    },
    {
        "uuid": "5d95ebfcb8ca861ac59e1457864c51b3",
        "title": "偈二首  其一",
        "author": "释道平",
        "content": "山僧不会佛法，为人总没来由。\n或时半开半合，或时全放全收。\n还如万人丛裏，冷地掉箇石头。\n忽然打着一箇，方知触处周流。",
        "dynasty": "宋",
        "collection_info": null
    },
    {
        "uuid": "e2d8105ae7bb1996b084b3a7956eb75c",
        "title": "偈二首  其二",
        "author": "释道平",
        "content": "赵州有四门，门门通大道。\n玉泉有四路，路路透长安。\n门门通大道，毕竟谁亲到。\n路路透长安，分明进步看。\n岁晚未归客，西凤门外寒。",
        "dynasty": "宋",
        "collection_info": null
    },
    {
        "uuid": "afcd7004112fb92a7eb98c4e889c3d9a",
        "title": "举盘山示众偈",
        "author": "释道平",
        "content": "似地擎山，不知山之孤峻。\n如石含玉，不知玉之无暇。\n古人恁么说话，大似抱贼叫屈。\n普融门下，人人慷慨。\n生擒虎兕，活捉狞龙。\n眼裏着得须弥山，耳裏着得大海水。\n不是向人夸伎俩，丈夫标致合如斯。",
        "dynasty": "宋",
        "collection_info": null
    }
]