[
    {
        "title": "寿益垣丙午中元日生",
        "author": "黄维之",
        "content": "天佑熙朝世产贤，承平旧事并今传。\n莱公少避中元日，潞国同生丙午年。\n翰墨独传千古秘，声名倔在二公先。\n功成野服平原去，要伴灵龟巢碧莲。",
        "dynasty": "宋",
        "collection_info": null
    },
    {
        "title": "句",
        "author": "黄维之",
        "content": "九日溪头携酒去，万安桥上折花归。",
        "dynasty": "宋",
        "collection_info": null
    }
]