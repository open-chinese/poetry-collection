[
    {
        "uuid": "47e5fcfae8efaef2f32cf78fa766830d",
        "title": "海棠",
        "author": "湛道山",
        "content": "深院无人春日长，游蜂来往燕飞忙。\n海棠娇甚成羞涩，凭仗东风催晓粧。",
        "dynasty": "宋",
        "collection_info": null
    },
    {
        "uuid": "a05c29ac9bea493a7c38f9aee8960a25",
        "title": "荷花",
        "author": "湛道山",
        "content": "涌金门外凉生早，无数荷花鬬娇好。\n自怜贫病不出门，无奈心情被花恼。\n夜来一雨愁思浓，晚看玉露垂庭草。\n便须扶杖买兰舟，莫待红粧被霜老。",
        "dynasty": "宋",
        "collection_info": null
    },
    {
        "uuid": "83da08288aab60608989bbd15343588d",
        "title": "荼䕷  其一",
        "author": "湛道山",
        "content": "雨后溪流半没沙，粉墙卖酒是谁家。\n客中不觉春深浅，开了荼䕷一架花。",
        "dynasty": "宋",
        "collection_info": null
    },
    {
        "uuid": "9e17ec75adcb82a7df0ec4e3416f3bc8",
        "title": "荼䕷  其二",
        "author": "湛道山",
        "content": "一春多雨少晴光，眼底青春去意忙。\n已恨点衣红作阵，纔怜满架雪生香。",
        "dynasty": "宋",
        "collection_info": null
    },
    {
        "uuid": "a572292b5d2d5e54a5a50fc0ad44ff6e",
        "title": "句  其一",
        "author": "湛道山",
        "content": "一奁碧玉烟开晓，十里红云风作秋。",
        "dynasty": "宋",
        "collection_info": null
    },
    {
        "uuid": "f7f8f85c879f41cf9fe870a74bf4f5c5",
        "title": "句  其二",
        "author": "湛道山",
        "content": "想得东篱黄已徧，到家及取未凋零。",
        "dynasty": "宋",
        "collection_info": null
    },
    {
        "uuid": "4ee2a08aa2e2b62bda5f5efef4a7ffca",
        "title": "句  其三",
        "author": "湛道山",
        "content": "含雨数峰分水墨，着霜千树半丹青。",
        "dynasty": "宋",
        "collection_info": null
    }
]