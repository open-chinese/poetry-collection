[
    {
        "title": "和郡守刘巨济重开石门洞",
        "author": "朱筠",
        "content": "谢公箕颍流，特拟耽幽栖。\n蜡屐得洞天，双鹤俯清溪。\n拟追玄圃游，对此为阶基。\n披榛剪萝茑，宿雾暝欲迷。\n方当夸高标，焉能分径蹊。\n鬼物谅夺气，幽禽亦惊啼。\n卓哉旷世怀，心与境不携。\n俯视嚣尘中，荣枯犹稗夷。\n孰知东海偏，秦鞭预排驱。\n付与破荒手，从此凌丹梯。",
        "dynasty": "宋",
        "collection_info": null
    }
]