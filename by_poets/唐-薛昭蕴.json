[
    {
        "uuid": "b47aef260ad865ef46af1ce7d17ef816",
        "title": "相见欢",
        "author": "薛昭蕴",
        "content": "罗襦绣袂香红，画堂中。\n细草平沙蕃马、小屏风。\n卷罗幕，凭妆阁，思无穷。\n暮雨轻烟魂断、隔帘栊。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十四"
        }
    },
    {
        "uuid": "9b64e07a90a699774e0a52ea76a9d05c",
        "title": "醉公子",
        "author": "薛昭蕴",
        "content": "慢绾青丝发，光砑吴绫袜。\n床上小熏笼，韶州新退红。\n叵耐无端处，捻得从头污。\n恼得眼慵开，问人閒事来。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十四"
        }
    },
    {
        "uuid": "4a32474ab923fc5a7a5a0c266fe43a9a",
        "title": "女冠子",
        "author": "薛昭蕴",
        "content": "求仙去也，翠钿金篦尽舍。\n入岩峦，雾卷黄罗帔，野烟溪洞冷，林月石桥寒。\n静夜松风下，礼天坛。\n云罗雾縠，新授明威法箓。\n降真函，髻绾青丝发，往来云过五，去住岛经三。\n正遇刘郎使，启瑶缄。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十四"
        }
    },
    {
        "uuid": "171b1978ba20f6f6c633618b1bc3f637",
        "title": "浣溪沙",
        "author": "薛昭蕴",
        "content": "红蓼渡头秋正雨，印沙鸥迹自成行，整鬟飘袖野风香。\n不语含嚬深浦裏，几回愁煞棹船郎，燕归帆尽水茫茫。\n钿匣菱花锦带垂，静临兰槛卸头时，约鬟低珥算归期。\n花茂草青湘渚阔，梦余空有漏依依，二年终日损芳菲。\n粉上依稀有泪痕，郡庭花落欲黄昏，远情深恨与谁论。\n记得去年寒食日，延秋门外卓金轮，日斜人散暗销魂。\n握手河桥柳似金，蜂须轻惹百花心，蕙风兰思寄清琴。\n意满便同春水满，情深还似酒杯深，楚烟湘月两沉沉。\n帘外三间出寺墙，满街垂柳绿阴长，嫩红轻翠间浓妆。\n瞥地见时犹可哥，却来闲处暗思量，如今情事隔仙乡。\n江馆清秋缆客船，故人相送夜开筵，麝烟兰焰簇花钿。\n正是断魂迷楚雨，不堪离恨咽湘弦，月高霜白水连天。\n倾国倾城恨有余，几多红泪泣姑苏，倚风凝睇雪肌肤。\n吴主山河空落日，越王宫殿半平芜，藕花菱蔓满平湖。\n越女淘金春水上，步摇云鬓佩鸣珰，渚风江草又清香。\n不为远山凝翠黛，只应含恨向斜阳，碧桃花谢忆刘郎。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十四"
        }
    },
    {
        "uuid": "3e29eb7dd17966077c94f1a5f10573ea",
        "title": "谒金门",
        "author": "薛昭蕴",
        "content": "春满院，迭损罗衣金线。\n睡觉水精帘未卷，帘前双语燕。\n斜掩金铺一扇，满地落花千片。\n早是相思肠欲断，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十四"
        }
    },
    {
        "uuid": "b980fbf3fc83c48dc02c06a7c91fdbf4",
        "title": "喜迁莺",
        "author": "薛昭蕴",
        "content": "残蟾落，晓钟鸣，羽化觉身轻。\n乍无春睡有余酲，紫陌长，襟袖冷，不是人间风景。\n回看尘土似前生，金门晓，玉京春，骏马骤轻尘。\n桦烟深处白衫新，九陌喧，千户启，满袖桂香风细。\n杏园欢宴曲江滨，清明节，雨晴天，得意正当年。\n马骄泥软锦连干，花色融，人竞赏，尽是绣鞍朱鞅。\n日斜无计更留连，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十四"
        }
    },
    {
        "uuid": "5a5c89abb50ca398bb98c830ac59d0ed",
        "title": "小重山",
        "author": "薛昭蕴",
        "content": "春到长门春草青，玉阶华露滴、月胧明。\n东风吹断紫箫声，宫漏促、帘外晓啼莺。\n愁极梦难成，红妆流宿泪、不胜情。\n手挪裙带绕花行，秋到长门秋草黄，画梁双燕去、出宫墙。\n玉箫无复理霓裳，金蝉坠、鸾镜掩休妆。\n忆昔在昭阳，舞衣红绶带、绣鸳鸯。\n至今犹惹御炉香，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十四"
        }
    },
    {
        "uuid": "61d1a11f2f1be24b4a59f69a0c4de042",
        "title": "离别难",
        "author": "薛昭蕴",
        "content": "宝马晓鞴雕鞍，罗帏乍别情难。\n那堪春景媚，送君千万里。\n半妆珠翠落，露华寒。\n红蜡烛，青丝曲，偏能钩引泪阑干。\n良夜促，香尘绿，魂欲迷，檀眉半敛愁低。\n未别心先咽，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十四"
        }
    }
]