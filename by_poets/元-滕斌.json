[
    {
        "uuid": "20ff5f09974ea46f18a90abddda31c54",
        "title": "中吕・普天乐酒",
        "author": "滕斌",
        "content": "谪仙强，刘伶缪。\n笑豪来鲸吸，有甚风流？聊复尔，无何有。\n酝酿潮红春风透，兴来时付与觥筹。\n频频到口，轻轻咂啖，少过咽喉。\n色百年身，千年债。\n叹愚夫痴绝，云雨阳台。\n人易老，心犹在。\n独倚阑干春风外，算人间少甚花开。\n春光过也，风亻孱雨亻愁，一叶秋来。\n财一瓢贫，千钟富，是天生分定，何必枉图？锦步障，黄金坞。\n狗苟蝇营贪不足，为妻儿口体区区。\n君家饱暖，他人冻馁，于汝安乎？气少年时，风云志。\n记篇诗杯酒，颠倒群儿。\n吾善养，今方是。\n唾面来时休教拭，看英雄自古如痴。\n前程万里，饶人一步，却是便宜。\n柳丝柔，莎茵细。\n数枝红杏，闹出墙围。\n院宇深，秋千系。\n好雨初晴东郊媚，看儿孙月下扶犁，黄尘意外，青山眼里，归去来兮。\n昼偏长，人贪睡。\n新蝉高树，乳燕低飞。\n荷荡中，湖光内。\n款棹兰舟闲游戏，任无情日月东西。\n钓头锦鲤，杯中美酝，归去来兮。\n翠荷残，苍梧坠。\n千山应瘦，万木皆稀。\n蜗角名，蝇头利。\n输与渊明陶陶醉，尽黄菊围绕东篱。\n良田数顷，黄牛二只，归去来兮。\n朔风寒，彤去密。\n雪花飞处，落尽江梅。\n快意杯，蒙头被。\n一枕无何安然睡，叹邙山坏墓折碑。\n狐狼满眼，英雄袖手，归去来兮。\n日迟迟，江山丽。\n秋千影里，手握肩依。\n闹管弦，纷罗绮。\n我爱青山共流水，游一和困在苔矶。\n落花啼鸟，一般春意，归去来兮。\n晚天凉，熏风细。\n浮云黯淡，远水茫微。\n江水清，遥山碧。\n喜驾孤舟潇湘内，伴纶竿箬笠蓑衣。\n垂杨树底，芦花影里，归去来兮。\n淡烟迷，遥山翠。\n秋天雁唳，夜月猿啼。\n小径幽，茅檐僻。\n秋色南山独相对，傲西风菊绽东篱。\n疏林鸟栖，残霞散绮，归去来兮。\n暮霞收，彤云密。\n朔风凛冽，瑞雪纷飞。\n酒力微，茶烟湿。\n暖炕明窗绵绸被，尽前村开彻江梅。\n日高未起，黑甜睡足，归去来兮。\n叹光阴，如流水。\n区区终日，枉用心机。\n辞是非，绝名利。\n笔砚诗书为活计，乐齑盐稚子山妻。\n茅舍数间，田园二顷，归去来兮。\n仗权豪，施威势。\n倚强压弱，乱作胡为。\n我劝你，休窒闭。\n此等痴愚儿曹辈，利名场多少便宜。\n寻饥得饥，凭实得实，归去来兮。\n乐生涯，抛活计。\n麻绦草履，淡饭黄齑。\n遇酒歌，逢场戏。\n落落魄魄无萦系，那里管闲是闲非。\n游山玩水，埋名隐迹，归去来兮。",
        "dynasty": "元",
        "collection_info": null
    }
]