[
    {
        "uuid": "541c71e123b5e8bd9fbac83f640bc013",
        "title": "比红儿诗 一",
        "author": "罗虬",
        "content": "姓字看侵尺五天，芳菲占断百花鲜。\n马嵬好笑当时事，虚赚明皇幸蜀川。",
        "dynasty": "唐",
        "collection_info": null
    },
    {
        "uuid": "3cbfce5d77d669403893e7fac14d445a",
        "title": "比红儿诗 二",
        "author": "罗虬",
        "content": "金谷园中花正繁，坠楼从道感深恩。\n齐奴却是来东市，不为红儿死更冤。",
        "dynasty": "唐",
        "collection_info": null
    },
    {
        "uuid": "72c19a42c8c8d804f1768ef67efd4bc1",
        "title": "比红儿诗 三",
        "author": "罗虬",
        "content": "陷却平阳为小怜，周师百万战长川。\n更教乞与红儿貌，举国山川不值钱。",
        "dynasty": "唐",
        "collection_info": null
    },
    {
        "uuid": "87c8b134713f01ac419cf1b47cac50ff",
        "title": "比红儿诗 四",
        "author": "罗虬",
        "content": "一曲都缘张丽华，六宫齐唱后庭花。\n若教比并红儿貌，枉破当年国与家。",
        "dynasty": "唐",
        "collection_info": null
    },
    {
        "uuid": "d2e849369335948ef30eb1c1e5422948",
        "title": "比红儿诗 五",
        "author": "罗虬",
        "content": "乐营门外柳如阴，中有佳人画阁深。\n若是五陵公子见，买时应不啻千金。",
        "dynasty": "唐",
        "collection_info": null
    },
    {
        "uuid": "d7a0d1409aa7609e40df6823db45f90b",
        "title": "比红儿诗 六",
        "author": "罗虬",
        "content": "青丝高绾石榴裙，肠断当筵酒半醺。\n置向汉宫图画裏，入胡应不数昭君。",
        "dynasty": "唐",
        "collection_info": null
    },
    {
        "uuid": "357305223c00998e4968f4b738ba424f",
        "title": "比红儿诗 七",
        "author": "罗虬",
        "content": "斜凭栏杆醉态新，敛眸微盻不胜春。\n当时若遇东昏主，金叶莲花是此人。",
        "dynasty": "唐",
        "collection_info": null
    },
    {
        "uuid": "09a022c1956c3bd6fb7619fae3aa1741",
        "title": "比红儿诗 八",
        "author": "罗虬",
        "content": "匼匝千山与万山，碧桃花下景长闲。\n神仙得似红儿貌，应免刘郎忆世间。",
        "dynasty": "唐",
        "collection_info": null
    },
    {
        "uuid": "362441c3ab2464073509efe2f8a59e83",
        "title": "比红儿诗 九",
        "author": "罗虬",
        "content": "越山重迭越溪斜，西子休怜解浣纱。\n得似红儿今日貌，肯教将去与夫差。",
        "dynasty": "唐",
        "collection_info": null
    },
    {
        "uuid": "7651f41c165b4da92e5a7a2fcd71d564",
        "title": "比红儿诗 十",
        "author": "罗虬",
        "content": "诏下人间觅好花，月眉云髻选人家。\n红儿若向当时见，繫臂先封第一纱。",
        "dynasty": "唐",
        "collection_info": null
    },
    {
        "uuid": "058340d7ebae28203b4de8063a0b33b6",
        "title": "比红儿诗 十一",
        "author": "罗虬",
        "content": "锋镝纵横不敢看，泪垂玉筯正汍澜。\n应缘近似红儿貌，始得深宫奉五官。",
        "dynasty": "唐",
        "collection_info": null
    },
    {
        "uuid": "e49f43e28f453b3a8ed85d3057f0b6ec",
        "title": "比红儿诗 十二",
        "author": "罗虬",
        "content": "金缕浓熏百和香，脸红眉黛入时妆。\n当时便向乔家见，未敢将心在窈娘。",
        "dynasty": "唐",
        "collection_info": null
    },
    {
        "uuid": "393afcdcb708b2341ac10f8ce9a76145",
        "title": "比红儿诗 十三",
        "author": "罗虬",
        "content": "通宵甲帐散香尘，汉帝精神礼百神。\n若见红儿醉中态，也应休忆李夫人。",
        "dynasty": "唐",
        "collection_info": null
    },
    {
        "uuid": "512eb4479f079473a978fb2260b6a31e",
        "title": "比红儿诗 十四",
        "author": "罗虬",
        "content": "拔得芙蓉出水新，魏家公子信才人。\n若教瞥见红儿貌，不肯留情付洛神。",
        "dynasty": "唐",
        "collection_info": null
    },
    {
        "uuid": "878d767aa455415b20ef77279dd33b27",
        "title": "比红儿诗 十五",
        "author": "罗虬",
        "content": "芳姿不合并常人，云在遥天玉在尘。\n因事爱思荀奉倩，一生闲坐枉伤神。",
        "dynasty": "唐",
        "collection_info": null
    },
    {
        "uuid": "8bb08285bcb73a94c9c6b2f5af215b1c",
        "title": "比红儿诗 十六",
        "author": "罗虬",
        "content": "笔底如风思涌泉，赋中休谩说婵娟。\n红儿若在东家住，不得登墙尔许年。",
        "dynasty": "唐",
        "collection_info": null
    },
    {
        "uuid": "bae6a6ee587b96a707af18c691cc60d9",
        "title": "比红儿诗 十七",
        "author": "罗虬",
        "content": "一抹浓红傍脸斜，妆成不语独攀花。\n当时若是逢韩寿，未必埋踪在贾家。",
        "dynasty": "唐",
        "collection_info": null
    },
    {
        "uuid": "d29397eca29afa5ad9434498c4628c7a",
        "title": "比红儿诗 十八",
        "author": "罗虬",
        "content": "树褭西风日半沈，地无人迹转伤心。\n阿娇得似红儿貌，不费长门买赋金。",
        "dynasty": "唐",
        "collection_info": null
    },
    {
        "uuid": "f89ac26491e3405ae8050f1aed87dab2",
        "title": "比红儿诗 十九",
        "author": "罗虬",
        "content": "五云高捧紫金堂，花下投壶侍玉皇。\n从到世人都不识，也应知有杜兰香。",
        "dynasty": "唐",
        "collection_info": null
    },
    {
        "uuid": "89590de2af0adffee8355124630c10ca",
        "title": "比红儿诗 二十",
        "author": "罗虬",
        "content": "戏水源头指旧踪，当时一笑也难逢。\n红儿若为迴桃脸，岂比连催举五烽。",
        "dynasty": "唐",
        "collection_info": null
    },
    {
        "uuid": "8d421883055d09f7c320bab3003b2ed5",
        "title": "比红儿诗 二十一",
        "author": "罗虬",
        "content": "虢国夫人照夜玑，若为求得与红儿。\n醉和香态浓春睡，一树繁花偃绣帏。",
        "dynasty": "唐",
        "collection_info": null
    },
    {
        "uuid": "8089e6aa0a9ed45d284a19131a6c383c",
        "title": "比红儿诗 二十二",
        "author": "罗虬",
        "content": "知有持盈玉叶冠，剪云裁月照人寒。\n若使红儿风帽戴，直使瑶池会上看。",
        "dynasty": "唐",
        "collection_info": null
    },
    {
        "uuid": "f514ea085e0b4144f488d11a1dab2194",
        "title": "比红儿诗 二十三",
        "author": "罗虬",
        "content": "明媚何曾让玉环，破瓜年几百花颜。\n若教貌向南朝见，定却梅妆似等闲。",
        "dynasty": "唐",
        "collection_info": null
    },
    {
        "uuid": "3584a191371be1081bdb30d2e4b2691b",
        "title": "比红儿诗 二十四",
        "author": "罗虬",
        "content": "世事悠悠未足称，肯将闲事更争能。\n自从命向红儿去，不欲留心在裂缯。",
        "dynasty": "唐",
        "collection_info": null
    },
    {
        "uuid": "ce954bdadfcc74814c7a0e47aa1839d1",
        "title": "比红儿诗 二十五",
        "author": "罗虬",
        "content": "自隐新从梦裏来，岭云微步下阳台。\n含情一向春风笑，羞杀凡花尽不开。",
        "dynasty": "唐",
        "collection_info": null
    },
    {
        "uuid": "848dfec44389df1abe40675bbac1b1f5",
        "title": "比红儿诗 二十六",
        "author": "罗虬",
        "content": "舍却青娥换玉鞍，古来公子苦无端。\n莫言一匹追风马，天骥牵来也不看。",
        "dynasty": "唐",
        "collection_info": null
    },
    {
        "uuid": "8e5ceea2a1d2ea68ce1a503618c89856",
        "title": "比红儿诗 二十七",
        "author": "罗虬",
        "content": "槛外花低瑞露浓，梦魂惊觉晕春容。\n凭君细看红儿貌，最称严妆待晓钟。",
        "dynasty": "唐",
        "collection_info": null
    },
    {
        "uuid": "1285899a7b53168da5605eadce97f62e",
        "title": "比红儿诗 二十八",
        "author": "罗虬",
        "content": "薄罗轻剪越溪纹，鵶翅低垂两鬓分。\n料得相如偷见面，不应琴裏挑文君。",
        "dynasty": "唐",
        "collection_info": null
    },
    {
        "uuid": "abbea869837477b5e417c877d98c529a",
        "title": "比红儿诗 二十九",
        "author": "罗虬",
        "content": "南国东隣各一时，后来惟有杜红儿。\n若教楚国宫人见，羞把腰身并柳枝。",
        "dynasty": "唐",
        "collection_info": null
    },
    {
        "uuid": "b529c1cf49c0b2055582d22c666e2093",
        "title": "比红儿诗 三十",
        "author": "罗虬",
        "content": "照耀金钗簇腻鬟，见时直向画屏间。\n黄姑阿母能判剖，十斛明珠也是闲。",
        "dynasty": "唐",
        "collection_info": null
    },
    {
        "uuid": "c8e42723bc3e8371c28ceb3714db30f7",
        "title": "比红儿诗 三十一",
        "author": "罗虬",
        "content": "轻小休夸似燕身，生来占断紫宫春。\n汉皇若遇红儿貌，掌上无因着别人。",
        "dynasty": "唐",
        "collection_info": null
    },
    {
        "uuid": "e1737ebe512e97123846249c5125d2d4",
        "title": "比红儿诗 三十二",
        "author": "罗虬",
        "content": "鹦鹉娥如裛露红，镜前眉样自深宫。\n稍教得似红儿貌，不嫁南朝沈侍中。",
        "dynasty": "唐",
        "collection_info": null
    },
    {
        "uuid": "647f49703e8a12824291f83975665f4d",
        "title": "比红儿诗 三十三",
        "author": "罗虬",
        "content": "拟将心地学安禅，争奈红儿笑靥圆。\n何物把来堪比并，野塘初绽一枝莲。",
        "dynasty": "唐",
        "collection_info": null
    },
    {
        "uuid": "9097694f1a65abcca99a69ecc7313ac6",
        "title": "比红儿诗 三十四",
        "author": "罗虬",
        "content": "浸草漂花遶槛香，最怜穿度乐营墙。\n殷勤留滞缘何事，曾照红儿一面妆。",
        "dynasty": "唐",
        "collection_info": null
    },
    {
        "uuid": "7eabd9c09d25848530542fcf35f9a96e",
        "title": "比红儿诗 三十五",
        "author": "罗虬",
        "content": "雕阴旧俗骋婵娟，有箇红儿赛洛川。\n常笑世人语虚诞，今朝自见火中莲。",
        "dynasty": "唐",
        "collection_info": null
    },
    {
        "uuid": "33e5e461f50566ce74cfa4839a5c7366",
        "title": "比红儿诗 三十六",
        "author": "罗虬",
        "content": "渡口诸侬乐未休，竟陵西望路悠悠。\n石城有箇红儿貌，两桨无因迎莫愁。",
        "dynasty": "唐",
        "collection_info": null
    },
    {
        "uuid": "36fd051969d0f7fdcc55d29d94c0a296",
        "title": "比红儿诗 三十七",
        "author": "罗虬",
        "content": "谁向深山识大仙，劝人山上引春泉。\n定知不及红儿貌，枉却工夫溉玉田。",
        "dynasty": "唐",
        "collection_info": null
    },
    {
        "uuid": "f24e5a89523a46392663ef99a20b0482",
        "title": "比红儿诗 三十八",
        "author": "罗虬",
        "content": "倾国倾城总绝伦，红儿花下认真身。\n十年东北看燕赵，眼冷何曾见一人。",
        "dynasty": "唐",
        "collection_info": null
    },
    {
        "uuid": "ea4d3ad9f34985d6aa5e8bb2c7e7c9a4",
        "title": "比红儿诗 三十九",
        "author": "罗虬",
        "content": "今时自是不谙知，前代由来岂见遗。\n一笑阳城人便惑，何堪教见杜红儿。",
        "dynasty": "唐",
        "collection_info": null
    },
    {
        "uuid": "6c5da8659b2f4910ee6f3842b9627509",
        "title": "比红儿诗 四十",
        "author": "罗虬",
        "content": "京口喧喧百万人，竞传河鼓谢星津。\n柰花似雪簪云髻，今日夭容是后身。",
        "dynasty": "唐",
        "collection_info": null
    },
    {
        "uuid": "5643c4f2301f56dec3001e0277ef6cb9",
        "title": "比红儿诗 四十一",
        "author": "罗虬",
        "content": "青史书时未是真，可能纤手却强秦。\n再三为谢齐皇后，要解连环别与人。",
        "dynasty": "唐",
        "collection_info": null
    },
    {
        "uuid": "8c268a054595ee8a0d7e0449b94ab1ba",
        "title": "比红儿诗 四十二",
        "author": "罗虬",
        "content": "绣帐鸳鸯对刺纹，博山微暖麝微曛。\n诗成若有红儿貌，悔道当时月坠云。",
        "dynasty": "唐",
        "collection_info": null
    },
    {
        "uuid": "0a3612d1dd548ecd07514e675a6ba0cd",
        "title": "比红儿诗 四十三",
        "author": "罗虬",
        "content": "薄粉轻朱取次施，大都端正亦相宜。\n只如花下红儿态，不籍城中半额眉。",
        "dynasty": "唐",
        "collection_info": null
    },
    {
        "uuid": "048935b566cdaa012aacdcfa9f97bf3b",
        "title": "比红儿诗 四十四",
        "author": "罗虬",
        "content": "妆成浑欲认前朝，金凤双钗逐步摇。\n未必慕容宫裏伴，舞风歌月胜纤腰。",
        "dynasty": "唐",
        "collection_info": null
    },
    {
        "uuid": "c89239f511076d3b5519893302a5ad3a",
        "title": "比红儿诗 四十五",
        "author": "罗虬",
        "content": "琥珀钗成恩正深，玉儿妖惑荡君心。\n莫教回首看妆面，始觉曾虚掷万金。",
        "dynasty": "唐",
        "collection_info": null
    },
    {
        "uuid": "3601ae8c17a1589d124a0f7ed492f641",
        "title": "比红儿诗 四十六",
        "author": "罗虬",
        "content": "自有闲花一面春，脸檀眉黛一时新。\n殷勤为报梁家妇，休把啼妆赚后人。",
        "dynasty": "唐",
        "collection_info": null
    },
    {
        "uuid": "ea93becadb4c759e053de2a5ebd6a9b0",
        "title": "比红儿诗 四十七",
        "author": "罗虬",
        "content": "轻梳小髻号慵来，巧中君心不用媒。\n可得红儿抛醉眼，汉皇恩泽一时迴。",
        "dynasty": "唐",
        "collection_info": null
    },
    {
        "uuid": "35132db02b1c4d9d0ef9fba65a1c3bee",
        "title": "比红儿诗 四十八",
        "author": "罗虬",
        "content": "千里长江旦暮潮，吴都风俗尚纤腰。\n周郎若见红儿貌，料得无心念小乔。",
        "dynasty": "唐",
        "collection_info": null
    },
    {
        "uuid": "ec74b2962076acbe5e4cd1dd062983f2",
        "title": "比红儿诗 四十九",
        "author": "罗虬",
        "content": "月落潜奔暗解携，本心谁道独单栖。\n还缘交甫非良偶，不肯终身作羿妻。",
        "dynasty": "唐",
        "collection_info": null
    },
    {
        "uuid": "afc47ee37e8d3eb625078f3d7701a571",
        "title": "比红儿诗 五十",
        "author": "罗虬",
        "content": "汉皇曾识许飞琼，写向人间作画屏。\n昨日红儿花下见，大都相似更娉婷。",
        "dynasty": "唐",
        "collection_info": null
    },
    {
        "uuid": "afbcdf7c99d5b4a466cf58c11d002d1c",
        "title": "比红儿诗 五十一",
        "author": "罗虬",
        "content": "魏帝休夸薛夜来，雾绡云縠称身裁。\n红儿秀发君知否，倚槛繁花带露开。",
        "dynasty": "唐",
        "collection_info": null
    },
    {
        "uuid": "b5048cdd2d8a3e6378c5ce5e35eb38c1",
        "title": "比红儿诗 五十二",
        "author": "罗虬",
        "content": "晓月雕梁燕语频，见花难可比他人。\n年年媚景归何处，长作红儿面上春。",
        "dynasty": "唐",
        "collection_info": null
    },
    {
        "uuid": "58c8b056be5d776d1560168b1c06658b",
        "title": "比红儿诗 五十三",
        "author": "罗虬",
        "content": "逗玉溅盆冬殿开，邀恩先赐夜明苔。\n红儿若是三千数，多少芳心似死灰。",
        "dynasty": "唐",
        "collection_info": null
    },
    {
        "uuid": "4c6dcb697dc8a5e734f63c0e30d1066a",
        "title": "比红儿诗 五十四",
        "author": "罗虬",
        "content": "画帘垂地紫金床，暗引羊车驻七香。\n若见红儿此中住，不劳盐篠洒宫廊。",
        "dynasty": "唐",
        "collection_info": null
    },
    {
        "uuid": "cb01d6e4a316b80e75c70a71c2877dd4",
        "title": "比红儿诗 五十五",
        "author": "罗虬",
        "content": "苏小空匀一面妆，便留名字在钱塘。\n藏鸦门外诸年少，不识红儿未是狂。",
        "dynasty": "唐",
        "collection_info": null
    },
    {
        "uuid": "853bb6f0aeedc6ee63ec553a96643ede",
        "title": "比红儿诗 五十六",
        "author": "罗虬",
        "content": "一首长歌万恨来，惹愁漂泊水难迴。\n崔徽有底多头面，费得微之尔许才。",
        "dynasty": "唐",
        "collection_info": null
    },
    {
        "uuid": "5da85d07f5d88be81de3b41a5d61f8cc",
        "title": "比红儿诗 五十七",
        "author": "罗虬",
        "content": "昔年黄阁识奇章，爱说真珠似窈娘。\n若见红儿深夜态，便应休说绣衣裳。",
        "dynasty": "唐",
        "collection_info": null
    },
    {
        "uuid": "3c16b6a1df494ef6cbe7704611af0c02",
        "title": "比红儿诗 五十八",
        "author": "罗虬",
        "content": "凤折莺离恨转深，此身难负百年心。\n红儿若向隋朝见，破镜无因更重寻。",
        "dynasty": "唐",
        "collection_info": null
    },
    {
        "uuid": "e8859d297287e05b603a03a95cc6285b",
        "title": "比红儿诗 五十九",
        "author": "罗虬",
        "content": "行绾秾云立暗轩，我来犹爱不成冤。\n当时若见红儿貌，未必邢相有此言。",
        "dynasty": "唐",
        "collection_info": null
    },
    {
        "uuid": "47461da7e21fda6e7767a8034ad82e13",
        "title": "比红儿诗 六十",
        "author": "罗虬",
        "content": "总似红儿媚态新，莫论千度笑争春。\n任伊孙武心如铁，不办军前杀此人。",
        "dynasty": "唐",
        "collection_info": null
    },
    {
        "uuid": "c67227929c0b0d319274556b694d5ad7",
        "title": "比红儿诗 六十一",
        "author": "罗虬",
        "content": "暖塘争赴荡舟期，行唱菱歌着艳词。\n为问东山谢丞相，可能诸妓胜红儿。",
        "dynasty": "唐",
        "collection_info": null
    },
    {
        "uuid": "c683a45fe2a79141cf54554f69b3a3a0",
        "title": "比红儿诗 六十二",
        "author": "罗虬",
        "content": "吴兴皇后欲辞家，泽国重台展曙华。\n今日红儿貌倾国，恐须真宰别开花。",
        "dynasty": "唐",
        "collection_info": null
    },
    {
        "uuid": "6b83c4a1ca00fc5d20a232fdfe0128fc",
        "title": "比红儿诗 六十三",
        "author": "罗虬",
        "content": "陌上行人歌黍离，三千门客欲何之。\n若教麤及红儿貌，争取楼前斩爱姬。",
        "dynasty": "唐",
        "collection_info": null
    },
    {
        "uuid": "b69a7d4ac5eb1b395bb4b3093fa8b296",
        "title": "比红儿诗 六十四",
        "author": "罗虬",
        "content": "休话如皋一笑时，金𩩉中臆锦离披。\n陋容枉把雕弓射，射尽春禽未展眉。",
        "dynasty": "唐",
        "collection_info": null
    },
    {
        "uuid": "7c9d5d21882904aea263d6e56a1cd14b",
        "title": "比红儿诗 六十五",
        "author": "罗虬",
        "content": "长恨西风送早秋，低眉深恨嫁牵牛。\n若同人世长相对，争作夫妻得到头。",
        "dynasty": "唐",
        "collection_info": null
    },
    {
        "uuid": "0882863474731e0ed5c361d2aa8933bb",
        "title": "比红儿诗 六十六",
        "author": "罗虬",
        "content": "谢娘休漫逞风姿，未必娉婷胜柳枝。\n闻道只因嘲落絮，何曾得似杜红儿。",
        "dynasty": "唐",
        "collection_info": null
    },
    {
        "uuid": "0aee947c3277daf75df4ba45fce6bcb0",
        "title": "比红儿诗 六十七",
        "author": "罗虬",
        "content": "总传桃叶渡江时，只为王家一首诗。\n今日红儿自堪赋，不须重唱旧来词。",
        "dynasty": "唐",
        "collection_info": null
    },
    {
        "uuid": "cf048f7514f3c17e2047e55878f9f1c2",
        "title": "比红儿诗 六十八",
        "author": "罗虬",
        "content": "巫山洛浦本无情，总为佳人便得名。\n今日雕阴有神艳，后来公子莫相轻。",
        "dynasty": "唐",
        "collection_info": null
    },
    {
        "uuid": "a6016366e21d291bb773c1c2f78bb3e2",
        "title": "比红儿诗 六十九",
        "author": "罗虬",
        "content": "几抛云髻恨金墉，泪洗花颜百战中。\n应有红儿些子貌，却言皇后长深宫。",
        "dynasty": "唐",
        "collection_info": null
    },
    {
        "uuid": "d5764c717ac63f9136a9cc2efda2aa58",
        "title": "比红儿诗 七十",
        "author": "罗虬",
        "content": "倚槛还应有所思，半开东阁见娇姿。\n可中得似红儿貌，若遇韩朋好杀伊。",
        "dynasty": "唐",
        "collection_info": null
    },
    {
        "uuid": "97a98fe84e4d4ee931d9f6e169292287",
        "title": "比红儿诗 七十一",
        "author": "罗虬",
        "content": "晓向妆台与画眉，镜中长欲助娇姿。\n若教得似红儿貌，走马章台任道迟。",
        "dynasty": "唐",
        "collection_info": null
    },
    {
        "uuid": "0afee3f145bbb0e3b446d7bffe13246b",
        "title": "比红儿诗 七十二",
        "author": "罗虬",
        "content": "练得霜华助翠钿，相期朝谒玉皇前。\n依稀有似红儿貌，方得吹箫引上天。",
        "dynasty": "唐",
        "collection_info": null
    },
    {
        "uuid": "c367fa8a554f08ce2ce4713d3a16e085",
        "title": "比红儿诗 七十三",
        "author": "罗虬",
        "content": "重门深掩几枝花，未胜红儿莫大夸。\n王相不能探物理，可能虚上短辕车。",
        "dynasty": "唐",
        "collection_info": null
    },
    {
        "uuid": "350eeb8ff66184e3837d99e213e3374a",
        "title": "比红儿诗 七十四",
        "author": "罗虬",
        "content": "前代休怜事可奇，后来还出有光辉。\n争知昼卧纱窗裏，不见神人覆玉衣。",
        "dynasty": "唐",
        "collection_info": null
    },
    {
        "uuid": "4716ef62a91091d644cf7dc11644d24b",
        "title": "比红儿诗 七十五",
        "author": "罗虬",
        "content": "化羽尝闻赴九天，只疑尘世是虚传。\n自从一见红儿貌，始信人间有谪仙。",
        "dynasty": "唐",
        "collection_info": null
    },
    {
        "uuid": "9bd9d980313ab4f18eaa123f1e875187",
        "title": "比红儿诗 七十六",
        "author": "罗虬",
        "content": "从道长陵小市东，巧将花貌占春风。\n红儿若是同时见，未必伊先入紫宫。",
        "dynasty": "唐",
        "collection_info": null
    },
    {
        "uuid": "833cf7dad744d7920653def471be8ead",
        "title": "比红儿诗 七十七",
        "author": "罗虬",
        "content": "人间难免是深情，命断红儿向此生。\n不似前时李丞相，枉抛才力为莺莺。",
        "dynasty": "唐",
        "collection_info": null
    },
    {
        "uuid": "5e960d381760c4757adff1b10c974f76",
        "title": "比红儿诗 七十八",
        "author": "罗虬",
        "content": "凤舞香飘绣幕风，暖穿驰道百花中。\n还缘有似红儿貌，始道迎将入汉宫。",
        "dynasty": "唐",
        "collection_info": null
    },
    {
        "uuid": "8b745650bfa22c719adba9c06edeba78",
        "title": "比红儿诗 七十九",
        "author": "罗虬",
        "content": "休道将军出世才，尽驱诸妓下歌台。\n都缘没箇红儿貌，致使轻教后阁开。",
        "dynasty": "唐",
        "collection_info": null
    },
    {
        "uuid": "2432bd63b41fe16dc874b0ee72b3419c",
        "title": "比红儿诗 八十",
        "author": "罗虬",
        "content": "冯媛须知住汉宫，将身只是解当熊。\n不闻有貌倾人国，争得今朝更似红。",
        "dynasty": "唐",
        "collection_info": null
    },
    {
        "uuid": "ef49fc5c6cb1b1bd1fe807c27d8ff13c",
        "title": "比红儿诗 八十一",
        "author": "罗虬",
        "content": "能将一笑使人迷，花艳何须上大堤。\n疎属便同巫峡路，洛川真是武陵溪。",
        "dynasty": "唐",
        "collection_info": null
    },
    {
        "uuid": "476a66de49ab3536877dc664c9fd4232",
        "title": "比红儿诗 八十二",
        "author": "罗虬",
        "content": "辞辇当时意可知，宠深还恐宠先衰。\n若教得似红儿貌，占却君恩自不疑。",
        "dynasty": "唐",
        "collection_info": null
    },
    {
        "uuid": "50ffa2644c454921781510bf76097d78",
        "title": "比红儿诗 八十三",
        "author": "罗虬",
        "content": "三吴时俗重风光，未见红儿一面妆。\n好写妖娆与教看，便应休更话真娘。",
        "dynasty": "唐",
        "collection_info": null
    },
    {
        "uuid": "4614a45359a271bb7a912afbb45437e7",
        "title": "比红儿诗 八十四",
        "author": "罗虬",
        "content": "波平楚泽浸星辰，台上君王宴早春。\n毕竟章华会中客，冠缨虚绝为何人。",
        "dynasty": "唐",
        "collection_info": null
    },
    {
        "uuid": "cc11bbe8f9e7579d54b31ac36cbe1325",
        "title": "比红儿诗 八十五",
        "author": "罗虬",
        "content": "红儿不向汉宫生，便使双成谩得名。\n疑是麻姑恼尘世，暂教微步下层城。",
        "dynasty": "唐",
        "collection_info": null
    },
    {
        "uuid": "494e6f40555381e9bff6496274211b4f",
        "title": "比红儿诗 八十六",
        "author": "罗虬",
        "content": "天碧轻纱只六铢，宛如含露透肌肤。\n便教汉曲争明媚，应没心情更弄珠。",
        "dynasty": "唐",
        "collection_info": null
    },
    {
        "uuid": "5e8955efeeafd58bc2e12a1a76d5c675",
        "title": "比红儿诗 八十七",
        "author": "罗虬",
        "content": "共嗟含恨向衡阳，方寸花笺寄沈郎。\n不似红儿些子貌，当时争得少年狂。",
        "dynasty": "唐",
        "collection_info": null
    },
    {
        "uuid": "6a2d8dc12025339f6724c475cf482be3",
        "title": "比红儿诗 八十八",
        "author": "罗虬",
        "content": "浅色桃花亚短墙，不因风送也闻香。\n凝情尽日君知否，还似红儿淡薄妆。",
        "dynasty": "唐",
        "collection_info": null
    },
    {
        "uuid": "2ccba798139452c318c636b1ebc1e250",
        "title": "比红儿诗 八十九",
        "author": "罗虬",
        "content": "火色樱桃摘得初，仙宫只有世间无。\n凝情尽日君知否，真似红儿口上朱。",
        "dynasty": "唐",
        "collection_info": null
    },
    {
        "uuid": "ce3525fb24c65e1bbbd9957d87aca5d1",
        "title": "比红儿诗 九十",
        "author": "罗虬",
        "content": "宿雨初晴春日长，入帘花气静难忘。\n凝情尽日君知否，真似红儿舞袖香。",
        "dynasty": "唐",
        "collection_info": null
    },
    {
        "uuid": "5cc94197e24acbdda7eddde144f092b2",
        "title": "比红儿诗 九十一",
        "author": "罗虬",
        "content": "初月纤纤映碧池，池波不动独看时。\n凝情尽日君知否，真似红儿罢舞眉。",
        "dynasty": "唐",
        "collection_info": null
    },
    {
        "uuid": "8e8cfbb7a4c85b5e0f542d0f89af0e11",
        "title": "比红儿诗 九十二",
        "author": "罗虬",
        "content": "浓艳浓香雪压枝，褭烟和露晓风吹。\n红儿被掩妆成后，含笑无人独立时。",
        "dynasty": "唐",
        "collection_info": null
    },
    {
        "uuid": "c60c0e37dc327253d0d06fde1d9a7c92",
        "title": "比红儿诗 九十三",
        "author": "罗虬",
        "content": "楼上娇歌褭夜霜，近来休数踏歌娘。\n红儿谩唱伊州遍，认取轻敲玉韵长。",
        "dynasty": "唐",
        "collection_info": null
    },
    {
        "uuid": "a1a4ae3649c7bf3d1b30a300c1af8a07",
        "title": "比红儿诗 九十四",
        "author": "罗虬",
        "content": "金粟妆成扼臂环，舞腰轻薄瑞云间。\n红儿生在开元末，羞杀新丰谢阿蛮。",
        "dynasty": "唐",
        "collection_info": null
    },
    {
        "uuid": "fec52b4af3ef9343131b3c519e5caa64",
        "title": "比红儿诗 九十五",
        "author": "罗虬",
        "content": "君看红儿学醉妆，夸裁宫襭砑裙长。\n谁能更把闲心力，比并当时武媚娘。",
        "dynasty": "唐",
        "collection_info": null
    },
    {
        "uuid": "47e7c68841f051e900adcd7a6e63cbb0",
        "title": "比红儿诗 九十六",
        "author": "罗虬",
        "content": "栀子同心裛露垂，折来深恐没人知。\n花前醉客频相问，不赠红儿赠阿谁。",
        "dynasty": "唐",
        "collection_info": null
    },
    {
        "uuid": "785428a5dc59e03f78619a5ac6a8c7fc",
        "title": "比红儿诗 九十七",
        "author": "罗虬",
        "content": "云间翡翠一双飞，水上鸳鸯不暂离。\n写向人间百般态，与君题作比红诗。",
        "dynasty": "唐",
        "collection_info": null
    },
    {
        "uuid": "ca4207743d9f517837801fbaab60ee77",
        "title": "比红儿诗 九十八",
        "author": "罗虬",
        "content": "旧恨长怀不语中，几回偷泣向春风。\n还缘不及红儿貌，却得生教入楚宫。",
        "dynasty": "唐",
        "collection_info": null
    },
    {
        "uuid": "39ca1701f58c60a71af95d5dcef4db47",
        "title": "比红儿诗 九十九",
        "author": "罗虬",
        "content": "一舸春深指鄂君，好风从度水成纹。\n越人若见红儿貌，绣被应羞彻夜熏。",
        "dynasty": "唐",
        "collection_info": null
    },
    {
        "uuid": "f928f3d656a7d5bd26b904f4414c2acb",
        "title": "比红儿诗 一百",
        "author": "罗虬",
        "content": "花落尘中玉堕泥，香魂应上窈娘堤。\n欲知此恨无穷处，长倩城乌夜夜啼。",
        "dynasty": "唐",
        "collection_info": null
    },
    {
        "uuid": "348b2197dc23acf1672ad1a03209db68",
        "title": "句",
        "author": "罗虬",
        "content": "窗前远岫悬生碧，帘外残霞挂熟红。",
        "dynasty": "唐",
        "collection_info": null
    },
    {
        "uuid": "9ac97e7e551c797ef4e68e93a8cbe8e7",
        "title": "过友人故居",
        "author": "罗虬",
        "content": "堤草袅空垂露眼，渚浦穿浪凑烟芽。\n晴楼谈罢山横黛，夜局碁酣烛坠花。",
        "dynasty": "唐",
        "collection_info": null
    },
    {
        "uuid": "cb0f9a441816e649510d8dcd265557bf",
        "title": "句",
        "author": "罗虬",
        "content": "雪中放马朝寻迹，云外闻鸿夜射声。\n龙鳞柳弱垂朝露，麈尾松高挥夜风。\n猿隔乱云啼暮岭，鴈和微雨下寒湖。\n夜渡酒酣千顷月，昼楼碁罢一窗山。",
        "dynasty": "唐",
        "collection_info": null
    },
    {
        "uuid": "69e481bbf1966ff5e094644e9cdb13be",
        "title": "比红儿诗",
        "author": "罗虬",
        "content": "姓字看侵尺五天，芳菲占断百花鲜。\n马嵬好笑当时事，虚赚明皇幸蜀川。\n金谷园中花正繁，坠楼从道感深恩。\n齐奴却是来东市，不为红儿死更冤。\n陷却平阳为小怜，周师百万战长川。\n更教乞与红儿貌，举国山川不值钱。\n一曲都缘张丽华，六宫齐唱后庭花。\n若教比并红儿貌，枉破当年国与家。\n乐营门外柳如阴，中有佳人画阁深。\n若是五陵公子见，买时应不啻千金。\n青丝高绾石榴裙，肠断当筵酒半醺。\n置向汉宫图画裏，入胡应不数昭君。\n斜凭栏杆醉态新，敛眸微盻不胜春。\n当时若遇东昏主，金叶莲花是此人。\n匼匝千山与万山，碧桃花下景长闲。\n神仙得似红儿貌，应免刘郎忆世间。\n越山重迭越溪斜，西子休怜解浣纱。\n得似红儿今日貌，肯教将去与夫差。\n诏下人间觅好花，月眉云髻选人家。\n红儿若向当时见，系臂先封第一纱。\n锋镝纵横不敢看，泪垂玉箸正汍澜。\n应缘近似红儿貌，始得深宫奉五官。\n金缕浓熏百和香，脸红眉黛入时妆。\n当时便向乔家见，未敢将心在窈娘。\n通宵甲帐散香尘，汉帝精神礼百神。\n若见红儿醉中态，也应休忆李夫人。\n拔得芙蓉出水新，魏家公子信才人。\n若教瞥见红儿貌，不肯留情付洛神。\n芳姿不合併常人，云在遥天玉在尘。\n因事爱思荀奉倩，一生闲坐枉伤神。\n笔底如风思涌泉，赋中休谩说婵娟。\n红儿若在东家住，不得登墙尔许年。\n一抹浓红傍脸斜，妆成不语独攀花。\n当时若是逢韩寿，未必埋踪在贾家。\n树袅西风日半沉，地无人迹转伤心。\n阿娇得似红儿貌，不费长门买赋金。\n五云高捧紫金堂，花下投壶侍玉皇。\n从到世人都不识，也应知有杜兰香。\n戏水源头指旧踪，当时一笑也难逢。\n红儿若为回桃脸，岂比连催举五烽。\n虢国夫人照夜玑，若为求得与红儿。\n醉和香态浓春睡，一树繁花偃绣帏。\n知有持盈玉叶冠，剪云裁月照人寒。\n若使红儿风帽戴，直使瑶池会上看。\n明媚何曾让玉环，破瓜年几百花颜。\n若教貌向南朝见，定却梅妆似等閒。\n世事悠悠未足称，肯将閒事更争能。\n自从命向红儿去，不欲留心在裂缯。\n自隐新从梦裏来，岭云微步下阳台。\n含情一向春风笑，羞杀凡花尽不开。\n舍却青娥换玉鞍，古来公子苦无端。\n莫言一匹追风马，天骥牵来也不看。\n槛外花低瑞露浓，梦魂惊觉晕春容。\n凭君细看红儿貌，最称严妆待晓钟。\n薄罗轻剪越溪纹，鸦翅低垂两鬓分。\n料得相如偷见面，不应琴裏挑文君。\n南国东邻各一时，后来惟有杜红儿。\n若教楚国宫人见，羞把腰身并柳枝。\n照耀金钗簇腻鬟，见时直向画屏间。\n黄姑阿母能判剖，十斛明珠也是闲。\n轻小休夸似燕身，生来占断紫宫春。\n汉皇若遇红儿貌，掌上无因着别人。\n鹦鹉娥如裛露红，镜前眉样自深宫。\n稍教得似红儿貌，不嫁南朝沈侍中。\n拟将心地学安禅，争奈红儿笑靥圆。\n何物把来堪比并，野塘初绽一枝莲。\n浸草漂花绕槛香，最怜穿度乐营墙。\n殷勤留滞缘何事，曾照红儿一面妆。\n雕阴旧俗骋婵娟，有个红儿赛洛川。\n常笑世人语虚诞，今朝自见火中莲。\n渡口诸侬乐未休，竟陵西望路悠悠。\n石城有个红儿貌，两桨无因迎莫愁。\n谁向深山识大仙，劝人山上引春泉。\n定知不及红儿貌，枉却工夫溉玉田。\n倾国倾城总绝伦，红儿花下认真身。\n十年东北看燕赵，眼冷何曾见一人。\n今时自是不谙知，前代由来岂见遗。\n一笑阳城人便惑，何堪教见杜红儿。\n京口喧喧百万人，竞传河鼓谢星津。\n柰花似雪簪云髻，今日夭容是后身。\n青史书时未是真，可能纤手却强秦。\n再三为谢齐皇后，要解连环别与人。\n绣帐鸳鸯对刺纹，博山微暖麝微曛。\n诗成若有红儿貌，悔道当时月坠云。\n薄粉轻朱取次施，大都端正亦相宜。\n只如花下红儿态，不藉城中半额眉。\n妆成浑欲认前朝，金凤双钗逐步摇。\n未必慕容宫裏伴，舞风歌月胜纤腰。\n琥珀钗成恩正深，玉儿妖惑荡君心。\n莫教回首看妆面，始觉曾虚掷万金。\n自有闲花一面春，脸檀眉黛一时新。\n殷勤为报梁家妇，休把啼妆赚后人。\n轻梳小髻号慵来，巧中君心不用媒。\n可得红儿抛醉眼，汉皇恩泽一时回。\n千里长江旦暮潮，吴都风俗尚纤腰。\n周郎若见红儿貌，料得无心念小乔。\n月落潜奔暗解携，本心谁道独单栖。\n还缘交甫非良偶，不肯终身作羿妻。\n汉皇曾识许飞琼，写向人间作画屏。\n昨日红儿花下见，大都相似更娉婷。\n魏帝休夸薛夜来，雾绡云縠称身裁。\n红儿秀髮君知否，倚槛繁花带露开。\n晓月雕梁燕语频，见花难可比他人。\n年年媚景归何处，长作红儿面上春。\n逗玉溅盆冬殿开，邀恩先赐夜明苔。\n红儿若是三千数，多少芳心似死灰。\n画帘垂地紫金床，暗引羊车驻七香。\n若见红儿此中住，不劳盐筱洒宫廊。\n苏小空匀一面妆，便留名字在钱塘。\n藏鸦门外诸年少，不识红儿未是狂。\n一首长歌万恨来，惹愁漂泊水难回。\n崔徽有底多头面，费得微之尔许才。\n昔年黄阁识奇章，爱说真珠似窈娘。\n若见红儿深夜态，便应休说绣衣裳。\n凤折莺离恨转深，此身难负百年心。\n红儿若向隋朝见，破镜无因更重寻。\n行绾秾云立暗轩，我来犹爱不成冤。\n当时若见红儿貌，未必邢相有此言。\n总似红儿媚态新，莫论千度笑争春。\n任伊孙武心如铁，不办军前杀此人。\n暖塘争赴荡舟期，行唱菱歌着艳词。\n为问东山谢丞相，可能诸妓胜红儿。\n吴兴皇后欲辞家，泽国重台展曙华。\n今日红儿貌倾国，恐须真宰别开花。\n陌上行人歌黍离，三千门客欲何之。\n若教粗及红儿貌，争取楼前斩爱姬。\n休话如皋一笑时，金髇中臆锦离披。\n陋容枉把雕弓射，射尽春禽未展眉。\n长恨西风送早秋，低眉深恨嫁牵牛。\n若同人世长相对，争作夫妻得到头。\n谢娘休漫逞风姿，未必娉婷胜柳枝。\n闻道只因嘲落絮，何曾得似杜红儿。\n总传桃叶渡江时，只为王家一首诗。\n今日红儿自堪赋，不须重唱旧来词。\n巫山洛浦本无情，总为佳人便得名。\n今日雕阴有神艳，后来公子莫相轻。\n几抛云髻恨金墉，泪洗花颜百战中。\n应有红儿些子貌，却言皇后长深宫。\n倚槛还应有所思，半开东阁见娇姿。\n可中得似红儿貌，若遇韩朋好杀伊。\n晓向妆台与画眉，镜中长欲助娇姿。\n若教得似红儿貌，走马章台任道迟。\n练得霜华助翠钿，相期朝谒玉皇前。\n依稀有似红儿貌，方得吹箫引上天。\n重门深掩几枝花，未胜红儿莫大夸。\n王相不能探物理，可能虚上短辕车。\n前代休怜事可奇，后来还出有光辉。\n争知昼卧纱窗裏，不见神人覆玉衣。\n化羽尝闻赴九天，只疑尘世是虚传。\n自从一见红儿貌，始信人间有谪仙。\n从道长陵小市东，巧将花貌占春风。\n红儿若是同时见，未必伊先入紫宫。\n人间难免是深情，命断红儿向此生。\n不似前时李丞相，枉抛才力为莺莺。\n凤舞香飘绣幕风，暖穿驰道百花中。\n还缘有似红儿貌，始道迎将入汉宫。\n休道将军出世才，尽驱诸妓下歌台。\n都缘没个红儿貌，致使轻教后阁开。\n冯媛须知住汉宫，将身只是解当熊。\n不闻有貌倾人国，争得今朝更似红。\n能将一笑使人迷，花艳何须上大堤。\n疏属便同巫峡路，洛川真是武陵溪。\n辞辇当时意可知，宠深还恐宠先衰。\n若教得似红儿貌，占却君恩自不疑。\n三吴时俗重风光，未见红儿一面妆。\n好写妖娆与教看，便应休更话真娘。\n波平楚泽浸星辰，台上君王宴早春。\n毕竟章华会中客，冠缨虚绝为何人。\n红儿不向汉宫生，便使双成谩得名。\n疑是麻姑恼尘世，暂教微步下层城。\n天碧轻纱只六铢，宛如含露透肌肤。\n便教汉曲争明媚，应没心情更弄珠。\n共嗟含恨向衡阳，方寸花笺寄沈郎。\n不似红儿些子貌，当时争得少年狂。\n浅色桃花亚短墙，不因风送也闻香。\n凝情尽日君知否，还似红儿淡薄妆。\n火色樱桃摘得初，仙宫只有世间无。\n凝情尽日君知否，真似红儿口上朱。\n宿雨初晴春日长，入帘花气静难忘。\n凝情尽日君知否，真似红儿舞袖香。\n初月纤纤映碧池，池波不动独看时。\n凝情尽日君知否，真似红儿罢舞眉。\n浓艳浓香雪压枝，袅烟和露晓风吹。\n红儿被掩妆成后，含笑无人独立时。\n楼上娇歌袅夜霜，近来休数踏歌娘。\n红儿谩唱伊州遍，认取轻敲玉韵长。\n金粟妆成扼臂环，舞腰轻薄瑞云间。\n红儿生在开元末，羞杀新丰谢阿蛮。\n君看红儿学醉妆，夸裁宫襭砑裙长。\n谁能更把閒心力，比并当时武媚娘。\n栀子同心裛露垂，折来深恐没人知。\n花前醉客频相问，不赠红儿赠阿谁。\n云间翡翠一双飞，水上鸳鸯不暂离。\n写向人间百般态，与君题作比红诗。\n旧恨长怀不语中，几回偷泣向春风。\n还缘不及红儿貌，却得生教入楚宫。\n一舸春深指鄂君，好风从度水成纹。\n越人若见红儿貌，绣被应羞彻夜熏。\n花落尘中玉堕泥，香魂应上窈娘堤。\n欲知此恨无穷处，长倩城乌夜夜啼。",
        "dynasty": "唐",
        "collection_info": {
            "collection": "御定全唐诗",
            "volume": "卷六百六十六"
        }
    }
]