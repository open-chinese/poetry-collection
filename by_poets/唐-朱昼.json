[
    {
        "uuid": "8c3ae27fefa9cef111414f578aca7364",
        "title": "喜陈懿老示新制",
        "author": "朱昼",
        "content": "一别一千日，一日十二忆。\n苦心无闲时，今夕见玉色。\n玉色復何异，弘明含羣德。\n有文如星宿，飞入我胷臆。\n忧愁方破坏，欢喜重补塞。\n使我心貌全，且非黄金力。\n将攀下风手，愿假仙鸾翼。",
        "dynasty": "唐",
        "collection_info": null
    },
    {
        "uuid": "ca3d5bf80cd767b190f72dfb6f9fae36",
        "title": "赠友人古镜",
        "author": "朱昼",
        "content": "我有古时镜，初自坏陵得。\n蛟龙犹泥蟠，魑魅幸月蚀。\n摩久见菱蘂，青于蓝水色。\n赠君将照色，无使心受惑。",
        "dynasty": "唐",
        "collection_info": null
    },
    {
        "uuid": "eb13f8525af8940a09e990dd0f92cb53",
        "title": "赋得花藤药合寄颕阴故人",
        "author": "朱昼",
        "content": "藤生南海滨，引蔓青且长。\n剪削为花枝，何人无文章。\n非才亦有心，割骨闻余芳。\n繁叶落何处，孤贞在中央。\n愿盛黄金膏，寄与青眼郎。\n路远莫知意，水深天苍苍。",
        "dynasty": "唐",
        "collection_info": null
    },
    {
        "uuid": "e719c8ac5fb692cfc662b4e755308ce6",
        "title": "喜陈懿老示新制",
        "author": "朱昼",
        "content": "一别一千日，一日十二忆。\n苦心无閒时，今夕见玉色。\n玉色复何异，弘明含群德。\n有文如星宿，飞入我胸臆。\n忧愁方破坏，欢喜重补塞。\n使我心貌全，且非黄金力。\n将攀下风手，愿假仙鸾翼。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "c08493c3a61ce61225d135f71fa48091",
        "title": "赠友人古镜",
        "author": "朱昼",
        "content": "我有古时镜，初自坏陵得。\n蛟龙犹泥蟠，魑魅幸月蚀。\n摩久见菱蕊，青于蓝水色。\n赠君将照色，无使心受惑。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    },
    {
        "uuid": "dcd7af45a1296e5a86b65c2cc68b3a1a",
        "title": "赋得花藤药合寄颍阴故人",
        "author": "朱昼",
        "content": "藤生南海滨，引蔓青且长。\n剪削为花枝，何人无文章。\n非才亦有心，割骨闻余芳。\n繁叶落何处，孤贞在中央。\n愿盛黄金膏，寄与青眼郎。\n路远莫知意，水深天苍苍。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十一"
        }
    }
]