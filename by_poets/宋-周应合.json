[
    {
        "uuid": "7c33aa685a39364fe180b5106b98ebbf",
        "title": "庆南楼居士  其一",
        "author": "周应合",
        "content": "阻寿南楼恰二年，此心恧甚思依然。\n今朝喜遇称觞日，袖裏新诗再办□。",
        "dynasty": "宋",
        "collection_info": null
    },
    {
        "uuid": "1d7f2430c08a367e3fe979a332463c41",
        "title": "庆南楼居士  其二",
        "author": "周应合",
        "content": "凈土何如乐土真，金莲开处善根成。\n西来孰谓南无佛，今见南楼一佛生。",
        "dynasty": "宋",
        "collection_info": null
    },
    {
        "uuid": "24e4339b2d22a7e6f848a98017a85c8c",
        "title": "庆南楼居士  其三",
        "author": "周应合",
        "content": "南极垣头现一星，辉光特着老人名。\n不随东壁西庚照，要对南楼夜夜明。",
        "dynasty": "宋",
        "collection_info": null
    },
    {
        "uuid": "9d5c4c16e48d7e9a9084df2fa4e6df31",
        "title": "庆南楼居士  其四",
        "author": "周应合",
        "content": "万古南山耸翠屏，岧峣上拂斗牛星。\n不随北华西崧见，要对南楼岁岁青。",
        "dynasty": "宋",
        "collection_info": null
    },
    {
        "uuid": "d07d75655f4f9d6cfd74dea214cd835c",
        "title": "望江楼",
        "author": "周应合",
        "content": "澄江如练正高秋，一笛吹秋上此楼。\n有客乘风来纵酒，长歌远送下滩舟。",
        "dynasty": "宋",
        "collection_info": null
    }
]