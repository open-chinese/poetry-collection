[
    {
        "uuid": "6054f32274dc9559940ae00f74480a45",
        "title": "满江红 十载扁舟",
        "author": "林革",
        "content": "十载扁舟，几来往、三吾溪上。\n天宝事，一回看着，一回惆怅。\n笔画模糊犹雅健，文章褒贬添悲壮。\n枉教人、字字费沈吟，评轻重。\n西北望，情无量。\n东南气，真长王。\n想忠臣应读，宋中兴颂。\n主圣自然皆乐土，时平正合储良将。\n笑此身、老大尚奔驰，知何用。",
        "dynasty": "宋",
        "collection_info": null
    }
]