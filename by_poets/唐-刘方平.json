[
    {
        "uuid": "4e3e265565c692a6e3c77b7dd7ad05b8",
        "title": "鼓吹曲辞 巫山高",
        "author": "刘方平",
        "content": "楚国巫山秀，清猨日夜啼。\n万重春树合，十二碧峰齐。\n峡出朝云下，江来暮雨西。\n阳台归路直，不畏向家迷。",
        "dynasty": "唐",
        "collection_info": null
    },
    {
        "uuid": "975684b359d24b7c9f31f0d1c650453c",
        "title": "横吹曲辞 梅花落",
        "author": "刘方平",
        "content": "新岁芳梅树，繁苞四面同。\n春风吹渐落，一夜几枝空。\n小妇今如此，长城恨不穷。\n莫将辽海雪，来比后庭中。",
        "dynasty": "唐",
        "collection_info": null
    },
    {
        "uuid": "7bdc5eb124671aee6df90b6f22d9ad6a",
        "title": "相和歌辞 倢伃怨",
        "author": "刘方平",
        "content": "夕殿别君王，宫深月似霜。\n人愁在长信，萤出向昭阳。\n露裛红兰死，秋雕碧树伤。\n惟当合欢扇，从此箧中藏。",
        "dynasty": "唐",
        "collection_info": null
    },
    {
        "uuid": "34a252c9b93a945787fa851f223b2640",
        "title": "相和歌辞 栖乌曲二首 一",
        "author": "刘方平",
        "content": "蛾眉曼脸倾城国，鸣环动佩新相识。\n银汉斜临白玉堂，芙蓉行障掩灯光。",
        "dynasty": "唐",
        "collection_info": null
    },
    {
        "uuid": "8fa29047447b2ed5390fa8e5a1d83fb1",
        "title": "相和歌辞 栖乌曲二首 二",
        "author": "刘方平",
        "content": "画舸双艚锦为缆，芙蓉花发莲叶暗。\n门前月色映横塘，感郎中夜渡潇湘。",
        "dynasty": "唐",
        "collection_info": null
    },
    {
        "uuid": "d08d3f5ae9ba6ca239015fb328f1ea1b",
        "title": "琴曲歌辞 宛转歌二首 一",
        "author": "刘方平",
        "content": "星参差，月二八，灯五枝。\n黄鹤瑶琴将别去，芙蓉羽帐惜空垂。\n歌宛转，宛转恨无穷。\n愿为波与浪，俱起碧流中。",
        "dynasty": "唐",
        "collection_info": null
    },
    {
        "uuid": "84c44c6b703d63add7d32af2fe62774c",
        "title": "琴曲歌辞 宛转歌二首 二",
        "author": "刘方平",
        "content": "晓将近，黄姑织女银河尽。\n九华锦衾无復情，千金宝镜谁能引。\n歌宛转，宛转伤别离。\n愿作杨与柳，同向玉窗垂。",
        "dynasty": "唐",
        "collection_info": null
    },
    {
        "uuid": "bf5c1cdb758b1e322f02297ca47a551b",
        "title": "代宛转歌二首 一",
        "author": "刘方平",
        "content": "星参差，明月二八灯五枝。\n黄鹤瑶琴将别去，芙蓉羽帐惜空垂。\n歌宛转，宛转恨无穷。\n愿为潮与浪，俱起碧流中。",
        "dynasty": "唐",
        "collection_info": null
    },
    {
        "uuid": "9e8cb481e17702fe546609356f92ce71",
        "title": "乌栖曲二首 二",
        "author": "刘方平",
        "content": "画舸双艚锦为缆，芙蓉花发莲叶暗。\n门前月色映横塘，感郎中夜度潇湘。",
        "dynasty": "唐",
        "collection_info": null
    },
    {
        "uuid": "6640ed1d438638f58ef45259d01f30f1",
        "title": "巫山神女",
        "author": "刘方平",
        "content": "神女藏难识，巫山秀莫羣。\n今宵为大雨，昨日作孤云。\n散漫愁巴峡，徘徊恋楚君。\n先王为立庙，春树几氛氲。",
        "dynasty": "唐",
        "collection_info": null
    },
    {
        "uuid": "2a5b903cff15796b6da44d539a5043df",
        "title": "梅花落",
        "author": "刘方平",
        "content": "新岁芳梅树，繁花四面同。\n春风吹渐落，一夜几枝空。\n少妇今如此，长城恨不穷。\n莫将辽海雪，来比后庭中。",
        "dynasty": "唐",
        "collection_info": null
    },
    {
        "uuid": "be8f2d2a024948d94306eef62368e5d8",
        "title": "铜雀妓",
        "author": "刘方平",
        "content": "遗令奉君王，嚬蛾强一妆。\n岁移陵树色，恩在舞衣香。\n玉座生秋气，铜台下夕阳。\n泪痕霑井榦，舞袖为谁长。",
        "dynasty": "唐",
        "collection_info": null
    },
    {
        "uuid": "6e868dc80bf5dcb82f910459e6b5dda2",
        "title": "秋夜思",
        "author": "刘方平",
        "content": "旅梦何时尽，征途望每赊。\n晚秋淮上水，新月楚人家。\n猨啸空山近，鸿飞极浦斜。\n明朝南岸去，言折桂枝花。",
        "dynasty": "唐",
        "collection_info": null
    },
    {
        "uuid": "59d831c56e90d8d06e6d9f2ba6dd247e",
        "title": "秋夜泛舟",
        "author": "刘方平",
        "content": "林塘夜发舟，虫响荻飕飕。\n万影皆因月，千声各为秋。\n岁华空復晚，乡思不堪愁。\n西北浮云外，伊川何处流。",
        "dynasty": "唐",
        "collection_info": null
    },
    {
        "uuid": "3b704de0af399a9720471a8c3052140e",
        "title": "折杨枝",
        "author": "刘方平",
        "content": "官渡初杨柳，风来亦动摇。\n武昌行路好，应为最长条。\n叶映黄鹂夕，花繁白雪朝。\n年年攀折意，流恨入纤腰。",
        "dynasty": "唐",
        "collection_info": null
    },
    {
        "uuid": "2ba5b52ae148716bd8edd5bc9a480600",
        "title": "班婕妤",
        "author": "刘方平",
        "content": "夕殿别君王，宫深月似霜。\n人幽在长信，萤出向昭阳。\n露浥红兰湿，秋凋碧树伤。\n惟当合欢扇，从此箧中藏。",
        "dynasty": "唐",
        "collection_info": null
    },
    {
        "uuid": "d93519da5d1d57d65205faec7c2eeba1",
        "title": "新春",
        "author": "刘方平",
        "content": "南陌春风早，东隣曙色斜。\n一花开楚国，双燕入卢家。\n眠罢梳雪髻，妆成上锦车。\n谁知如昔日，更浣越溪纱。",
        "dynasty": "唐",
        "collection_info": null
    },
    {
        "uuid": "9b0b90f0ec88450d5f271547ce2b2fcd",
        "title": "寄严八判官",
        "author": "刘方平",
        "content": "洛阳新月动秋砧，瀚海沙场天半阴。\n出塞能全仲叔策，安亲更切老莱心。\n汉家宫裏风云晓，羌笛声中雨雪深。\n怀袖未传三岁字，相思空作陇头吟。",
        "dynasty": "唐",
        "collection_info": null
    },
    {
        "uuid": "972452b31a400c53f94aad1c634948d8",
        "title": "秋夜寄皇甫冉郑丰",
        "author": "刘方平",
        "content": "洛阳清夜白云归，城裏长河列宿稀。\n秋后见飞千里鴈，月中闻捣万家衣。\n长怜西雍青门道，久别东吴黄鹄矶。\n借问客书何所寄，用心不啻两乡违。",
        "dynasty": "唐",
        "collection_info": null
    },
    {
        "uuid": "337574ee5746cebe2906225966d06030",
        "title": "寄陇右严判官",
        "author": "刘方平",
        "content": "副相西征重，苍生属望晨。\n还同周薄伐，不取汉和亲。\n虏阵摧枯易，王师决胜频。\n高旗临鼓角，太白静风尘。\n赤狄争归化，青羌已请臣。\n遥传阃外美，盛选幕中宾。\n玉劒光初发，冰壶色自真。\n忠贞期报主，章服岂荣身。\n边草含风绿，征鸿过月新。\n胡笳长出塞，陇水半归秦。\n绝漠多来往，连年厌苦辛。\n路经西汉雪，家掷后园春。\n谁念烟云裏，深居汝颍滨。\n一丛黄菊地，九日白衣人。\n松叶疎开岭，桃花密映津。\n缣书若有寄，为访许由邻。",
        "dynasty": "唐",
        "collection_info": null
    },
    {
        "uuid": "1a26a06643dee6c12cf8475080982048",
        "title": "拟娼楼节怨",
        "author": "刘方平",
        "content": "上苑离离莺度，昆明幂幂蒲生。\n时光春华可惜，何须对镜含情。",
        "dynasty": "唐",
        "collection_info": null
    },
    {
        "uuid": "6ddd3527508d65c227768a1187e65618",
        "title": "采莲曲",
        "author": "刘方平",
        "content": "落日晴江裏，荆歌艳楚腰。\n采莲从小惯，十五即乘潮。",
        "dynasty": "唐",
        "collection_info": null
    },
    {
        "uuid": "5912c10f6ca48645b9f060063c2246f1",
        "title": "长信宫",
        "author": "刘方平",
        "content": "梦裏君王近，宫中河汉高。\n秋风能再热，团扇不辞劳。",
        "dynasty": "唐",
        "collection_info": null
    },
    {
        "uuid": "08d7dae1c69a2404b6c55e59b335ac88",
        "title": "京兆眉",
        "author": "刘方平",
        "content": "新作蛾眉样，谁将月裏同。\n有来凡几日，相效满城中。",
        "dynasty": "唐",
        "collection_info": null
    },
    {
        "uuid": "864bd8d982af992dd588130c15c0d2b2",
        "title": "春雪",
        "author": "刘方平",
        "content": "飞雪带春风，裴回乱绕空。\n君看似花处，偏在洛阳东。",
        "dynasty": "唐",
        "collection_info": null
    },
    {
        "uuid": "ad286a17eb4f349f2eb85186e165f3ec",
        "title": "望夫石",
        "author": "刘方平",
        "content": "佳人成古石，藓驳覆花黄。\n犹有春山杏，枝枝似薄妆。",
        "dynasty": "唐",
        "collection_info": null
    },
    {
        "uuid": "58f519848847eb2f89ecc7f019a336ad",
        "title": "送别",
        "author": "刘方平",
        "content": "华亭霁色满今朝，云裏樯竿去转遥。\n莫怪山前深復浅，清淮一日两迴潮。",
        "dynasty": "唐",
        "collection_info": null
    },
    {
        "uuid": "d2d7fed61ea2db1c8d34e94fbc79058a",
        "title": "夜月",
        "author": "刘方平",
        "content": "更深月色半人家，北斗阑干南斗斜。\n今夜偏知春气暖，虫声新透绿窗纱。",
        "dynasty": "唐",
        "collection_info": null
    },
    {
        "uuid": "09fa290418e5bf9960d54e47da9b019a",
        "title": "春怨",
        "author": "刘方平",
        "content": "纱窗日落渐黄昏，金屋无人见泪痕。\n寂寞空庭春欲晚，梨花满地不开门。",
        "dynasty": "唐",
        "collection_info": null
    },
    {
        "uuid": "fde62a16df14413665e187b477bb63e4",
        "title": "代春怨",
        "author": "刘方平",
        "content": "朝日残莺伴妾啼，开帘只见草萋萋。\n庭前时有东风入，杨柳千条尽向西。",
        "dynasty": "唐",
        "collection_info": null
    },
    {
        "uuid": "434a57904c26a49594c990be5c2aa63d",
        "title": "地俭",
        "author": "刘方平",
        "content": "地俭朝阳满，天边宿雾收。\n风兼残雪起，河带断冰流。\n北阙驰心极，南图尚旅游。\n登临思不已，何处得销愁？（影印本《诗渊》第三册第二○六二页）。",
        "dynasty": "唐",
        "collection_info": null
    },
    {
        "uuid": "c01aae67be7082068a36d96d17cdc2fa",
        "title": "乐府杂曲：鼓吹曲辞：巫山高",
        "author": "刘方平",
        "content": "楚国巫山秀，清猿日夜啼。\n万重春树合，十二碧峰齐。\n峡出朝云下，江来暮雨西。\n阳台归路直，不畏向家迷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "uuid": "f97392e2cb0925e478778da9ee981a2f",
        "title": "相和歌辞：婕妤怨",
        "author": "刘方平",
        "content": "夕殿别君王，宫深月似霜。\n人愁在长信，萤出向昭阳。\n露裛红兰死，秋凋碧树伤。\n惟当合欢扇，从此箧中藏。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "9da4d85e605fe2771ecf0032aacd28a1",
        "title": "相和歌辞：栖乌曲二首",
        "author": "刘方平",
        "content": "蛾眉曼脸倾城国，鸣环动佩新相识。\n银汉斜临白玉堂，芙蓉行障掩灯光。\n画舸双艚锦为缆，芙蓉花发莲叶暗。\n门前月色映横塘，感郎中夜渡潇湘。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "uuid": "af70b3c3edc9538341ec567120af7dca",
        "title": "琴曲歌辞：宛转歌二首",
        "author": "刘方平",
        "content": "星参差，月二八，灯五枝。\n黄鹤瑶琴将别去，晓将近，黄姑织女银河尽。\n九华锦衾无复情，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "uuid": "b2d33bb2c22e5039ba259a2dc7b54ddf",
        "title": "代宛转歌二首",
        "author": "刘方平",
        "content": "星参差，明月二八灯五枝。\n黄鹤瑶琴将别去，晓将近，黄姑织女银河尽。\n九华锦衾无复情，",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十一"
        }
    },
    {
        "uuid": "fea0fc68706581940101830e92f3bc91",
        "title": "乌栖曲二首",
        "author": "刘方平",
        "content": "蛾眉曼脸倾城国，鸣环动佩新相识。\n银汉斜临白玉堂，芙蓉行障掩灯光。\n画舸双艚锦为缆，芙蓉花发莲叶暗。\n门前月色映横塘，感郎中夜度潇湘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十一"
        }
    },
    {
        "uuid": "3164359418be0b16f4e2b892eccc958b",
        "title": "巫山神女",
        "author": "刘方平",
        "content": "神女藏难识，巫山秀莫群。\n今宵为大雨，昨日作孤云。\n散漫愁巴峡，徘徊恋楚君。\n先王为立庙，春树几氛氲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十一"
        }
    },
    {
        "uuid": "dd383e57dcf51268cb15010617a8ef1f",
        "title": "铜雀妓",
        "author": "刘方平",
        "content": "遗令奉君王，嚬蛾强一妆。\n岁移陵树色，恩在舞衣香。\n玉座生秋气，铜台下夕阳。\n泪痕沾井干，舞袖为谁长。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十一"
        }
    },
    {
        "uuid": "6f546fb61a6cfa5a7c052791e78e219b",
        "title": "秋夜思",
        "author": "刘方平",
        "content": "旅梦何时尽，征途望每赊。\n晚秋淮上水，新月楚人家。\n猿啸空山近，鸿飞极浦斜。\n明朝南岸去，言折桂枝花。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十一"
        }
    },
    {
        "uuid": "fddf7841896fd088ceaa2c16f481d114",
        "title": "秋夜泛舟",
        "author": "刘方平",
        "content": "林塘夜发舟，虫响荻飕飕。\n万影皆因月，千声各为秋。\n岁华空复晚，乡思不堪愁。\n西北浮云外，伊川何处流。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十一"
        }
    },
    {
        "uuid": "95eca2db2f3068e646e22267de012f6e",
        "title": "新春",
        "author": "刘方平",
        "content": "南陌春风早，东邻曙色斜。\n一花开楚国，双燕入卢家。\n眠罢梳云髻，妆成上锦车。\n谁知如昔日，更浣越溪纱。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十一"
        }
    },
    {
        "uuid": "3a73d560b507cd40cf32bc286942d5c1",
        "title": "寄严八判官",
        "author": "刘方平",
        "content": "洛阳新月动秋砧，瀚海沙场天半阴。\n出塞能全仲叔策，怀袖未传三岁字，相思空作陇头吟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十一"
        }
    },
    {
        "uuid": "a6248abdf957a8eaa60528358f40e1a0",
        "title": "秋夜寄皇甫冉郑丰",
        "author": "刘方平",
        "content": "洛阳清夜白云归，城裏长河列宿稀。\n秋后见飞千里雁，借问客书何所寄，用心不啻两乡违。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十一"
        }
    },
    {
        "uuid": "31616d2bbe0b1c4bee897700d039a72d",
        "title": "寄陇右严判官",
        "author": "刘方平",
        "content": "副相西征重，苍生属望晨。\n还同周薄伐，不取汉和亲。\n虏阵摧枯易，王师决胜频。\n高旗临鼓角，太白静风尘。\n赤狄争归化，青羌已请臣。\n遥传阃外美，盛选幕中宾。\n玉剑光初发，冰壶色自真。\n忠贞期报主，章服岂荣身。\n边草含风绿，征鸿过月新。\n胡笳长出塞，陇水半归秦。\n绝漠多来往，连年厌苦辛。\n路经西汉雪，家掷后园春。\n谁念烟云裏，深居汝颍滨。\n一丛黄菊地，九日白衣人。\n松叶疏开岭，桃花密映津。\n缣书若有寄，为访许由邻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十一"
        }
    },
    {
        "uuid": "5cca8f0ac93554c3c0d2d611cb53fe16",
        "title": "送别",
        "author": "刘方平",
        "content": "华亭霁色满今朝，云裏樯竿去转遥。\n莫怪山前深复浅，清淮一日两回潮。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十一"
        }
    }
]