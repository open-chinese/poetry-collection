[
    {
        "uuid": "a15f0c66b779af463cfc362d35b3ce2b",
        "title": "游金石台",
        "author": "家坤翁",
        "content": "庐陵游乐夕阳山，太守何人若是班。\n三岛幻成一丘小，五峯对峙两溪环。\n竹间庭院邻翁卜，木杪楼台仙者寰。\n紫笑扶疎枝干老，春来得兴颇开颜。",
        "dynasty": "宋",
        "collection_info": null
    },
    {
        "uuid": "9faeef03747e306f31d66082c3c79578",
        "title": "次曾南丰韵",
        "author": "家坤翁",
        "content": "忆昔诗豪为写真，至今光景尚如新。\n亭中客鬓几人老，山下灵根千岁春。\n倏歘相逢皆召杜，舂容莫逆少雷陈。\n我来随分重知见，似与夫君夙有因。",
        "dynasty": "宋",
        "collection_info": null
    }
]