[
    {
        "title": "临邛怨",
        "author": "李余",
        "content": "藕花衫子柳花裙，多着沈香慢火熏。\n惆怅妆成君不见，空教绿绮伴文君。",
        "dynasty": "唐",
        "collection_info": null
    },
    {
        "title": "寒食",
        "author": "李余",
        "content": "玉轮江上雨丝丝，公子游春醉不知。\n翦渡归来风正急，水溅鞍帕嫩鹅儿。",
        "dynasty": "唐",
        "collection_info": null
    },
    {
        "title": "句",
        "author": "李余",
        "content": "长安东门别，立马生白髮。\n霁后轩盖繁，南山瑞烟发。\n尝忧车马繁，土薄闻水声。",
        "dynasty": "唐",
        "collection_info": null
    }
]