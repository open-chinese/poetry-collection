[
    {
        "title": "凌源阁",
        "author": "戴应魁",
        "content": "天风吹铃语不烦，菩提树杪碧阑干。\n恒河月满三千界，大树云栖五百尊。\n辟支脑现赤蛇死，玉局手泽苍苔干。\n老僧出定蟠龙吼，唤醒诸寮佛子孙。",
        "dynasty": "宋",
        "collection_info": null
    },
    {
        "title": "海月岩",
        "author": "戴应魁",
        "content": "谁把巉岩巧凿开，分明幻出小蓬莱。\n风迎蜃气楼台起，浪涌蟾光宫阙来。\n海阔鱼龙自吞吐，云深鸾鹤共徘徊。\n禅师九座经游处，一访遗踪为拂埃。",
        "dynasty": "宋",
        "collection_info": null
    }
]