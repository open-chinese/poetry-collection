[
    {
        "uuid": "85b6b227d24bef537af8dbf2a923a18e",
        "title": "水龙吟 老人星照螺川",
        "author": "赵佥判",
        "content": "老人星照螺川，丽谯瑞霭笼晴昼。\n使君初度，满城和气，欢声盈口。\n篱菊浮金，茱萸泛紫，重阳时候。\n算年年长是，节前八日，先满□、为公寿。\n一代文章山斗。\n拥朱幡、暂劳分守。\n崇墉万堞，浮梁千丈，此恩难朽。\n襦裤方谣，丝纶已下，即登班首。\n看明年今日，开筵凤池，赐黄封酒。",
        "dynasty": "宋",
        "collection_info": null
    }
]