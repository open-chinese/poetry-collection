[
    {
        "uuid": "3f40f7d49ffd9880b0d432fbaff9563a",
        "title": "金华山",
        "author": "袁吉",
        "content": "金华山色与天齐，一径盘纡尽石梯。\n步步前登清汉近，时时回首白云低。\n风偷药气名何限，水泛花光路即迷。\n洞口数声仙犬吠，始知羽客此真栖。\n（《古今图书集成·山川典》一二七《金华山部》）（〖1〗光绪《金华县志》卷二称袁吉为「唐刺史」。\n）。",
        "dynasty": "唐",
        "collection_info": null
    },
    {
        "uuid": "703bfa31c68f39718ea4dcab97798611",
        "title": "宿上霄洞居诗",
        "author": "袁吉",
        "content": "一宿烟霞境，更无尘梦侵。\n泉声寒绕枕，山色冷归衾。\n自得希夷性，还忘名利心。\n更阑不成寐，岩鸟共寒吟。",
        "dynasty": "唐",
        "collection_info": null
    },
    {
        "uuid": "a6734ec22d92fb1ee5f213523ad4dfaf",
        "title": "宿赤松会仙阁诗",
        "author": "袁吉",
        "content": "道分相投气味长，就中何处最片忘？芙蓉阁上秋窗下，卧枕泉声并石床。\n（均见光绪廿年刊邓钟玉撰《金华县志》卷二，次诗又见同书卷五。\n）。",
        "dynasty": "唐",
        "collection_info": null
    }
]