[
    {
        "uuid": "003af8c87be8868db3246b6a5cdf92b3",
        "title": "题王龟龄詹事祠堂",
        "author": "王秬",
        "content": "当时孤论偶相同，终始知心每愧公。\n纔见安车延绮季，遽嗟石室祀文翁。\n百年公议分明在，一饷纷华究竟空。\n白髮旧交衰甚矣，尚能留面对高风。",
        "dynasty": "宋",
        "collection_info": null
    },
    {
        "uuid": "48656422d6323f5ce6cd974bed1af2f0",
        "title": "题不欺室张魏公为王龟龄书也何子应赋诗",
        "author": "王秬",
        "content": "君不见开元名相张九龄，岁寒松柏森苍鳞。\n胡尘澒洞言始验，世间回首思忠臣。\n堂堂魏公忠贯日，志欲平戎奖王室。\n归来无地展经纶，余事文章挥健笔。\n玉节朱轓两君子，不以交情变生死。\n共将新句纪遗编，留与山林续诗史。",
        "dynasty": "宋",
        "collection_info": null
    },
    {
        "uuid": "ff9deb3e4d7ba39b5aca6df0f962f927",
        "title": "登历下古城员外新亭二首  其二",
        "author": "王秬",
        "content": "吾宗固神秀，体物写谋长。\n形制开古迹，曾冰延乐方。\n太山雄地理，巨壑眇云庄。\n高兴泊烦促，永怀清典常。\n含弘知四大，出入见三光。\n负郭喜粳稻，安时歌吉祥。",
        "dynasty": "宋",
        "collection_info": null
    },
    {
        "uuid": "51aa8a95706217b59de32923a3f31799",
        "title": "登绮霞亭",
        "author": "王秬",
        "content": "危亭临霁景，金碧迥纷纷。\n天映中原气，山横万古云。\n夕阳寒未敛，孤鹜远犹闻。\n俯仰怀前哲，清樽为苾芬。",
        "dynasty": "宋",
        "collection_info": null
    },
    {
        "uuid": "3a210e18244400c425d75e3b7d1e6c45",
        "title": "句  其一",
        "author": "王秬",
        "content": "何时五亩成归计，来作邻翁伴艺林。",
        "dynasty": "宋",
        "collection_info": null
    },
    {
        "uuid": "59abf618c465258352c524ba37bc7ee3",
        "title": "句  其二",
        "author": "王秬",
        "content": "柳色知春浅，钟声觉寺深。",
        "dynasty": "宋",
        "collection_info": null
    },
    {
        "uuid": "3cff551f2c5454bac92f1c018ebcbc3c",
        "title": "句  其三",
        "author": "王秬",
        "content": "避虎连村静，分鱼一市腥。",
        "dynasty": "宋",
        "collection_info": null
    },
    {
        "uuid": "e4d25ed36499d127979d0146f7e19319",
        "title": "句  其四",
        "author": "王秬",
        "content": "羊角洞开风浩荡。",
        "dynasty": "宋",
        "collection_info": null
    }
]