[
    {
        "title": "鼓吹曲辞 战城南",
        "author": "刘驾",
        "content": "城南征战多，城北无饥鵶。\n白骨马蹄下，谁言皆有家。\n城前水声苦，倏忽流万古。\n莫争城外地，城裏有闲土。",
        "dynasty": "唐",
        "collection_info": null
    },
    {
        "title": "横吹曲辞 出塞",
        "author": "刘驾",
        "content": "胡风不开花，四气多作雪。\n北人尚冻死，况我本南越。\n古来犬羊地，巡狩无遗辙。\n九土耕不尽，武皇犹征伐。\n中天有高阁，图画何时歇？\n坐恐塞上山，低于砂中骨。",
        "dynasty": "唐",
        "collection_info": null
    },
    {
        "title": "相和歌辞 苦寒行",
        "author": "刘驾",
        "content": "严寒动八荒，莿莿无休时。\n阳乌不自暖，雪压扶桑枝。\n岁暮寒益壮，青春安得归。\n朔雁到南海，越禽何处飞？\n谁言贫士叹，不为身无衣。",
        "dynasty": "唐",
        "collection_info": null
    },
    {
        "title": "相和歌辞 长门怨",
        "author": "刘驾",
        "content": "御泉长绕凤皇楼，只是恩波别处流。\n闲揲舞衣归未得，夜来砧杵六宫秋。",
        "dynasty": "唐",
        "collection_info": null
    },
    {
        "title": "相和歌辞 贾客词",
        "author": "刘驾",
        "content": "贾客灯下起，犹言发已迟。\n高山有疾路，暗行终不疑。\n寇盗伏其路，猛兽来相追。\n金玉四散去，空囊委路岐。\n扬州有大宅，白骨无地归。\n少妇当此日，对镜弄花枝。",
        "dynasty": "唐",
        "collection_info": null
    },
    {
        "title": "杂曲歌辞 空城雀",
        "author": "刘驾",
        "content": "饥啄空城土，莫近太仓粟。\n一粒未充肠，却入公子腹。\n且弔城上骨，几曾害尔族。\n不闻庄辛语，今日寒芜绿。",
        "dynasty": "唐",
        "collection_info": null
    },
    {
        "title": "皎皎词",
        "author": "刘驾",
        "content": "皎皎復皎皎，逢时即为好。\n高秋亦有花，不及当春草。\n班姬入后宫，飞燕舞东风。\n青娥中夜起，长叹月明裏。",
        "dynasty": "唐",
        "collection_info": null
    },
    {
        "title": "长安旅舍纾情投先达",
        "author": "刘驾",
        "content": "岐路不在地，马蹄徒苦辛。\n上国闻姓名，不如山中人。\n大宅满六街，此身入谁门。\n愁心日散乱，有似空中尘。\n白露下长安，百虫鸣草根。\n方当秋赋日，却忆归山村。\n静女头欲白，良媒况我邻。\n无令苦长叹，长叹销人魂。",
        "dynasty": "唐",
        "collection_info": null
    },
    {
        "title": "送友下第游鴈门",
        "author": "刘驾",
        "content": "相别灞水湄，夹水柳依依。\n我愿醉如死，不见君去时。\n所诣星斗北，直行到犹迟。\n况復挈空囊，求人悲路岐。\n北门记室贤，爱我学古诗。\n待君如待我，此事固不疑。\n鴈门春色外，四月鴈未归。\n主人拂金台，延客夜开扉。\n舒君郁郁怀，饮彼白玉巵。\n若不化女子，功名岂无期。",
        "dynasty": "唐",
        "collection_info": null
    },
    {
        "title": "读史",
        "author": "刘驾",
        "content": "平地见天涯，登高天更远。\n功名及所望，岐路又满眼。\n万金买园林，千金修池馆。\n他人厌游览，身独恋轩冕。\n唯有汉二疎，应觉还家晚。",
        "dynasty": "唐",
        "collection_info": null
    },
    {
        "title": "反贾客乐",
        "author": "刘驾",
        "content": "无言贾客乐，贾客多无墓。\n行舟触风浪，尽入鱼腹去。\n农夫更苦辛，所以羡尔身。",
        "dynasty": "唐",
        "collection_info": null
    },
    {
        "title": "送李垣先辈归嵩少旧居",
        "author": "刘驾",
        "content": "高秋灞浐路，游子多惨戚。\n君于此地行，独以寻春色。\n文章满人口，高第非苟得。\n要路在长安，归山却为客。\n□□□□□，狂歌罢叹息。\n我岂无故山，千里同外国。",
        "dynasty": "唐",
        "collection_info": null
    },
    {
        "title": "苦寒吟",
        "author": "刘驾",
        "content": "百泉冻皆咽，我吟寒更切。\n半夜倚乔松，不觉满衣雪。\n竹竿有甘苦，我爱抱苦节。\n鸟声有悲欢，我爱口流血。\n潘生若解吟，更早生白髮。",
        "dynasty": "唐",
        "collection_info": null
    },
    {
        "title": "上巳日",
        "author": "刘驾",
        "content": "上巳曲江滨，喧于市朝路。\n相寻不见者，此地皆相遇。\n日光去此远，翠幕张如雾。\n何事欢娱中，易觉春城暮。\n物情重此节，不是爱芳树。\n明日花更多，何人肯回顾。",
        "dynasty": "唐",
        "collection_info": null
    },
    {
        "title": "春台",
        "author": "刘驾",
        "content": "台上树阴合，台前流水多。\n青春不出门，坐见野田花。\n谁能学公子，走马逐香车。\n六街尘满衣，鼓绝方还家。",
        "dynasty": "唐",
        "collection_info": null
    },
    {
        "title": "钓台怀古",
        "author": "刘驾",
        "content": "澄流可濯缨，严子但垂纶。\n孤坐九层石，远笑清渭滨。\n潜龙飞上天，四海岂无云。\n清气不零雨，安使洗尘氛。\n我来吟高风，髣髴见斯人。\n江月尚皎皎，江石亦磷磷。\n如何台下路，明日又迷津。",
        "dynasty": "唐",
        "collection_info": null
    },
    {
        "title": "励志",
        "author": "刘驾",
        "content": "白髮岂有情，贵贱同日生。\n二轮不暂驻，似趂长安程。\n前堂吹参差，不作缑山声。\n后园植木槿，月照无余英。\n及时立功德，身后犹光明。\n仲尼亦为土，鲁人焉敢耕。",
        "dynasty": "唐",
        "collection_info": null
    },
    {
        "title": "桑妇",
        "author": "刘驾",
        "content": "墙下桑叶尽，春蚕半未老。\n城南路迢迢，今日起更早。\n四邻无去伴，醉卧青楼晓。\n妾颜不如谁，所贵守妇道。\n一春常在树，自觉身如鸟。\n归来见小姑，新妆弄百草。",
        "dynasty": "唐",
        "collection_info": null
    },
    {
        "title": "上马叹",
        "author": "刘驾",
        "content": "羸马行迟迟，顽童去我远。\n时时一回顾，不觉白日晚。\n路傍豪家宅，楼上红妆满。\n十月庭花开，花前吹玉管。\n君当未贵日，岂不常屯蹇。\n如何见布衣，忽若尘入眼。\n布衣岂常贱，世事车轮转。",
        "dynasty": "唐",
        "collection_info": null
    },
    {
        "title": "唐乐府十首 送征夫",
        "author": "刘驾",
        "content": "昔送征夫苦，今送征夫乐。\n寒衣纵携去，应向归时着。\n天子待功成，别造凌烟阁。",
        "dynasty": "唐",
        "collection_info": null
    },
    {
        "title": "唐乐府十首 轮者讴",
        "author": "刘驾",
        "content": "輓粟上高山，高山若平地。\n力尽心不怨，同我家私事。\n去者不遑宁，归者唱歌行。\n相逢古城下，立语天未明。\n一身远出塞，十口无税征。",
        "dynasty": "唐",
        "collection_info": null
    },
    {
        "title": "唐乐府十首 弔西人",
        "author": "刘驾",
        "content": "河湟父老地，尽知归明主。\n将军入空城，城下弔黄土。\n所愿边人耕，岁岁生禾黍。",
        "dynasty": "唐",
        "collection_info": null
    },
    {
        "title": "唐乐府十首 边军过",
        "author": "刘驾",
        "content": "城前兵马过，城裏人高卧。\n官家自供给，畏我田产破。\n健儿食肥肉，战马食新谷。\n食饱物有余，所恨无两腹。\n草青见军过，草白见军回。\n军回人更多，尽繫西戎来。",
        "dynasty": "唐",
        "collection_info": null
    },
    {
        "title": "唐乐府十首 望归马",
        "author": "刘驾",
        "content": "东人望归马，马归莲峰下。\n莲峰与地平，亦不更征兵。",
        "dynasty": "唐",
        "collection_info": null
    },
    {
        "title": "唐乐府十首 祝河水",
        "author": "刘驾",
        "content": "河水清瀰瀰，照见远树枝。\n征人不饮马，再拜祝冯夷。\n从今亿万岁，不见河浊时。",
        "dynasty": "唐",
        "collection_info": null
    },
    {
        "title": "唐乐府十首 田西边",
        "author": "刘驾",
        "content": "刀劒作锄犂，耕田古城下。\n高秋禾黍多，无地放羊马。",
        "dynasty": "唐",
        "collection_info": null
    },
    {
        "title": "唐乐府十首 昆山",
        "author": "刘驾",
        "content": "昔时玉为宝，昆山过不得。\n今时玉为尘，昆山入中国。\n白玉尚如尘，谁肯爱金银。",
        "dynasty": "唐",
        "collection_info": null
    },
    {
        "title": "唐乐府十首 乐边人",
        "author": "刘驾",
        "content": "在乡身亦劳，在边腹亦饱。\n父兄若一处，任向边头老。",
        "dynasty": "唐",
        "collection_info": null
    },
    {
        "title": "唐乐府十首 献贺觞",
        "author": "刘驾",
        "content": "莫但取河湟，河湟非边疆。\n愿今日入处，亦似天中央。\n天子寿万岁，再拜献此觞。",
        "dynasty": "唐",
        "collection_info": null
    },
    {
        "title": "且可怜行",
        "author": "刘驾",
        "content": "园中花自早，不信外无花。\n良人未朝去，先出登香车。\n□□五□轮，满城闻呕哑。\n侍儿衣各别，头上金雀多。\n祗是一家人，路人疑千家。\n过后香满陌，直到春日斜。\n今朝且可怜，莫问久如何。",
        "dynasty": "唐",
        "collection_info": null
    },
    {
        "title": "筑台词",
        "author": "刘驾",
        "content": "前杵与后杵，筑城声不住。\n我愿筑更高，得见秦皇墓。",
        "dynasty": "唐",
        "collection_info": null
    },
    {
        "title": "邻女",
        "author": "刘驾",
        "content": "君嫌邻女丑，取妇他乡县。\n料嫁与君人，亦为邻所贱。\n菖蒲花可贵，只为人难见。",
        "dynasty": "唐",
        "collection_info": null
    },
    {
        "title": "山中夜坐",
        "author": "刘驾",
        "content": "半夜山雨过，起来满山月。\n落尽醉处花，荒沟水决决。\n怆然惜春去，似与故人别。\n谁遣我多情，壮年无鬓髮。",
        "dynasty": "唐",
        "collection_info": null
    },
    {
        "title": "秦娥",
        "author": "刘驾",
        "content": "秦娥十四五，面白于指爪。\n羞人夜采桑，惊起戴胜鸟。",
        "dynasty": "唐",
        "collection_info": null
    },
    {
        "title": "牧童",
        "author": "刘驾",
        "content": "牧童见客拜，山果怀中落。\n昼日驱牛归，前溪风雨恶。",
        "dynasty": "唐",
        "collection_info": null
    },
    {
        "title": "古出塞",
        "author": "刘驾",
        "content": "胡风不开花，四气多作雪。\n北人尚冻死，况我本南越。\n古来犬羊地，巡狩无遗辙。\n九土耕不尽，武皇犹征伐。\n中天有高阁，图画何时歇？\n坐恐塞上山，低于沙中骨。",
        "dynasty": "唐",
        "collection_info": null
    },
    {
        "title": "寄远",
        "author": "刘驾",
        "content": "雪花岂结子，徒满连理枝。\n嫁作征人妻，不得长相随。\n去年君点行，贱妾是新姬。\n别早见未熟，入梦无定姿。\n悄悄空闺中，蛩声遶罗帏。\n得书喜犹甚，况復见君时。",
        "dynasty": "唐",
        "collection_info": null
    },
    {
        "title": "下第后屏居长安书怀寄太原从事",
        "author": "刘驾",
        "content": "刖足岂更长，良工隔千里。\n故山彭蠡上，归梦向汾水。\n低摧神气尽，僮仆心亦耻。\n未达谁不然，达者心思此。\n行年忽已壮，去老年更几。\n功名生不彰，身殁岂为鬼。\n纔看芳草歇，即叹凉风起。\n匹马未来期，嘶声尚在耳。",
        "dynasty": "唐",
        "collection_info": null
    },
    {
        "title": "早行",
        "author": "刘驾",
        "content": "马上续残梦，马嘶时復惊。\n心孤多所虞，僮仆近我行。\n栖禽未分散，落月照古城。\n莫羡居者闲，冢边人已耕。",
        "dynasty": "唐",
        "collection_info": null
    },
    {
        "title": "青门路",
        "author": "刘驾",
        "content": "青门有归路，坦坦高槐下。\n贫贱自耻归，此地谁留我。\n门开送客去，落日懒回马。\n旅食帝城中，不如远游者。\n舟成于陆地，风水终相假。\n吾道谅如斯，立身无苟且。",
        "dynasty": "唐",
        "collection_info": null
    },
    {
        "title": "效古",
        "author": "刘驾",
        "content": "融融芳景和，杳杳春日斜。\n娇娆不自持，清唱嚬双蛾。\n终曲翻成泣，新人下香车。\n新人且莫喜，故人曾如此。\n燕赵犹生女，郎岂有终始。",
        "dynasty": "唐",
        "collection_info": null
    },
    {
        "title": "战城南",
        "author": "刘驾",
        "content": "城南征战多，城北无饥鸦。\n白骨马蹄下，谁言皆有家。\n城前水声苦，倏忽流万古。\n莫争城外城，城裏终闲土。",
        "dynasty": "唐",
        "collection_info": null
    },
    {
        "title": "曲江春霁",
        "author": "刘驾",
        "content": "宿雨洗秦树，旧花如新开。\n池边草未干，日照人马来。\n马蹄踏流水，渐渐成尘埃。\n鸳鸯不敢下，飞绕岸东西。\n此地喧仍旧，归人亦满街。",
        "dynasty": "唐",
        "collection_info": null
    },
    {
        "title": "赠先达",
        "author": "刘驾",
        "content": "终南苍翠好，未必如故山。\n心期在荣名，三载居长安。\n昔蒙大雅匠，勉我工五言。\n业成时不重，辛苦只自怜。\n皎皎机上丝，尽作秦筝弦。\n贫女皆罢织，富人岂不寒。\n惊风起长波，浩浩何时还？\n待君当要路，一指王化源。",
        "dynasty": "唐",
        "collection_info": null
    },
    {
        "title": "有感",
        "author": "刘驾",
        "content": "弓劒不自行，难引河湟思。\n将军半夜饮，十里闻歌饮。\n高门几世宅，舞袖仍新赐。\n谁遣一书来，灯前问边事。",
        "dynasty": "唐",
        "collection_info": null
    },
    {
        "title": "姑苏台",
        "author": "刘驾",
        "content": "勾践饮胆日，吴酒正满杯。\n笙歌入海云，声自姑苏来。\n西施舞初罢，侍儿整金钗。\n众女不敢妒，自比泉下泥。\n越鼓声腾腾，吴天隔尘埃。\n难将甬东地，更学会稽栖。\n霸迹一朝尽，草中棠梨开。",
        "dynasty": "唐",
        "collection_info": null
    },
    {
        "title": "豪家",
        "author": "刘驾",
        "content": "九陌槐叶尽，青春在豪家。\n娇莺不出城，长宿庭上花。\n高楼登夜半，已见南山多。\n恩深势自然，不是爱骄奢。",
        "dynasty": "唐",
        "collection_info": null
    },
    {
        "title": "山中有招",
        "author": "刘驾",
        "content": "朗朗山月出，尘中事由生。\n人心虽不闲，九陌夜无行。\n学古以求闻，有如石上耕。\n齐姜早作妇，岂识闺中情。\n何如此幽居，地僻人不争。\n嘉树自昔有，茅屋因我成。\n取薪不出门，采药于前庭。\n春花虽无种，枕席芙蓉馨。\n君来食葵藿，天爵岂不荣。",
        "dynasty": "唐",
        "collection_info": null
    },
    {
        "title": "空城雀",
        "author": "刘驾",
        "content": "饥啄空城上，莫近太仓粟。\n一粒未充肠，却入公子腹。\n且弔城上骨，几曾害尔族。\n不闻庄辛语，今日寒芜绿。",
        "dynasty": "唐",
        "collection_info": null
    },
    {
        "title": "冯叟居",
        "author": "刘驾",
        "content": "天作冯叟居，山僧尚嫌僻。\n开门因两树，结宇倚翠壁。\n溪南有微径，时遇采芝客。\n往往白云生，对面千里隔。\n机忘若僮仆，常与猨鸟剧。\n晒药上小峰，庭深无日色。\n自忘归乡里，不见新旧戚。\n纍纍子孙墓，秋风吹古柏。",
        "dynasty": "唐",
        "collection_info": null
    },
    {
        "title": "醒后",
        "author": "刘驾",
        "content": "醉卧芳草间，酒醒日落后。\n壶觞半倾覆，客去应已久。\n不记折花时，何得花在手。",
        "dynasty": "唐",
        "collection_info": null
    },
    {
        "title": "弃妇",
        "author": "刘驾",
        "content": "回车在门前，欲上心更悲。\n路傍见花发，似妾初嫁时。\n养蚕已成茧，织素犹在机。\n新人应笑此，何如画蛾眉。\n昨日惜红颜，今日畏老迟。\n良媒去不远，此恨今告谁。",
        "dynasty": "唐",
        "collection_info": null
    },
    {
        "title": "送李殷游边",
        "author": "刘驾",
        "content": "十年梦相识，一觏俄远别。\n征驾在我傍，草草意难说。\n君居洞庭日，诗句满魏阙。\n如何万里来，青桂看人折。\n行装不及备，西去偶然诀。\n孟夏出都门，红尘客衣热。\n荒城见羊马，野馆具薇蕨。\n边境渐无虞，旅宿常待月。\n西园置酒地，日夕簪裾列。\n壮志安可留，槐花樽前发。",
        "dynasty": "唐",
        "collection_info": null
    },
    {
        "title": "江村",
        "author": "刘驾",
        "content": "江水灌稻田，饥年稻亦熟。\n舟中爱桑麻，日午因成宿。\n相承几十代，居止连茅屋。\n四邻不相离，安肯去骨肉。\n书生说太苦，客路常在目。\n纵使富贵还，交亲几坟绿。",
        "dynasty": "唐",
        "collection_info": null
    },
    {
        "title": "出门",
        "author": "刘驾",
        "content": "出门羡他人，奔走如得涂。\n翻思他人意，与我或不殊。\n以兹聊自安，默默行九衢。\n生计逐羸马，每出似移居。\n客从我乡来，但得邻里书。\n田园几换主，梦归犹荷锄。\n进犹希万一，退復何所如。\n况今闢公道，安得不踌躇。",
        "dynasty": "唐",
        "collection_info": null
    },
    {
        "title": "别道者",
        "author": "刘驾",
        "content": "自君入城市，北邙无新坟。\n始信壶中药，不落白杨根。\n如何忽告归，蕣华还笑人。\n玉笙无遗音，怅望缑岭云。",
        "dynasty": "唐",
        "collection_info": null
    },
    {
        "title": "兰昌宫",
        "author": "刘驾",
        "content": "宫兰非瑶草，安得春长在。\n迴首春又归，翠华不能待。\n悲风生辇路，山川寂已晦。\n边恨在行人，行人无尽岁。",
        "dynasty": "唐",
        "collection_info": null
    },
    {
        "title": "送友人擢第东归",
        "author": "刘驾",
        "content": "同家楚天南，相识秦云西。\n古来悬弧义，岂顾子与妻。\n携手践名场，正遇公道开。\n君荣我虽黜，感恩同所怀。\n有马不復羸，有奴不復饥。\n灞岸秋草绿，却是还家时。\n青门一瓢空，分手去迟迟。\n期君辙未平，我车继东归。",
        "dynasty": "唐",
        "collection_info": null
    },
    {
        "title": "久客",
        "author": "刘驾",
        "content": "久客心易足，主人有余力。\n如何昨宵梦，到晓家山色。\n南音入谁耳，曲尽头自白。",
        "dynasty": "唐",
        "collection_info": null
    },
    {
        "title": "秋夕",
        "author": "刘驾",
        "content": "促织灯下吟，灯光冷于水。\n乡魂坐中去，倚壁身如死。\n求名为骨肉，骨肉万余里。\n富贵在何时，离别今如此。\n出门长叹息，月白西风起。",
        "dynasty": "唐",
        "collection_info": null
    },
    {
        "title": "效陶",
        "author": "刘驾",
        "content": "两曜无停驭，蓬壶应有墓。\n何况北邙山，只近市朝路。\n大恢生死网，飞走无逃处。\n白髮忽已新，红颜岂如故。\n我有杯中物，可以消万虑。\n醉舞日婆娑，谁能记朝暮。\n如求神仙药，阶下亦种黍。\n但使长兀然，始见天地祖。",
        "dynasty": "唐",
        "collection_info": null
    },
    {
        "title": "长门怨",
        "author": "刘驾",
        "content": "御泉长绕凤皇[楼]，只是恩波别处流。\n闲揲舞衣归未得，夜来砧杵六宫秋。",
        "dynasty": "唐",
        "collection_info": null
    },
    {
        "title": "苦寒行",
        "author": "刘驾",
        "content": "严寒动八荒，刺刺无休时。\n阳乌不自暖，雪压扶桑枝。\n岁暮寒益壮，青春安得归。\n朔鴈到南海，越禽何处飞。\n谁言贫士叹，不为身无衣。",
        "dynasty": "唐",
        "collection_info": null
    },
    {
        "title": "琪树下因吟六韵呈先达者",
        "author": "刘驾",
        "content": "举世爱嘉树，此树何人识。\n清秋远山意，偶向亭际得。\n奇柯交若鬬，珍叶密如织。\n尘中尚青葱，更想尘外色。\n所宜巢三鸟，影入瑶池碧。\n移根岂无时，一问紫烟客。",
        "dynasty": "唐",
        "collection_info": null
    },
    {
        "title": "送人登第东归",
        "author": "刘驾",
        "content": "学古既到古，反求鉴者难。\n见诗未识君，疑生建安前。\n海畔岂无家，终难成故山。\n得失虽由命，世途多险艰。\n我皇追古风，文柄付大贤。\n此时如为君，果在甲科间。\n晚达多早贵，举世咸为然。\n一夕颜却少，虽病心且安。\n所居似清明，冷竈起新烟。\n高情懒行乐，花盛仆马前。\n归程不淹留，指期到田园。\n香醪四邻熟，霜橘千株繁。\n肯忆长安夜，论诗风雪寒。",
        "dynasty": "唐",
        "collection_info": null
    },
    {
        "title": "贾客词",
        "author": "刘驾",
        "content": "贾客灯下起，犹言发已迟。\n高山有疾路，暗行终不疑。\n寇盗伏其路，猛兽来相追。\n金玉四散去，空囊委路岐。\n扬州有大宅，白骨无地归。\n少妇当此日，对镜弄花枝。",
        "dynasty": "唐",
        "collection_info": null
    },
    {
        "title": "塞下曲",
        "author": "刘驾",
        "content": "勒兵辽水边，风急卷旌旃。\n绝塞阴无草，平沙去尽天。\n下营看斗建，传号信狼烟。\n圣代书青史，当时破虏年。",
        "dynasty": "唐",
        "collection_info": null
    },
    {
        "title": "春夜二首 一",
        "author": "刘驾",
        "content": "一别杜陵归未期，祗凭魂梦接亲知。\n近来欲睡兼难睡，夜夜夜深闻子规。",
        "dynasty": "唐",
        "collection_info": null
    },
    {
        "title": "春夜二首 二",
        "author": "刘驾",
        "content": "几岁干戈阻路岐，忆山心切与心违。\n时难何处披衷抱，日日日斜空醉归。",
        "dynasty": "唐",
        "collection_info": null
    },
    {
        "title": "郪中感怀",
        "author": "刘驾",
        "content": "顷年曾住此中来，今日重游事可哀。\n忆得几家欢宴处，家家家业尽成灰。",
        "dynasty": "唐",
        "collection_info": null
    },
    {
        "title": "晓登迎春阁",
        "author": "刘驾",
        "content": "未栉凭栏眺锦城，烟笼万井二江明。\n香风满阁花满树，树树树梢啼晓莺。",
        "dynasty": "唐",
        "collection_info": null
    },
    {
        "title": "白髭",
        "author": "刘驾",
        "content": "到处逢人求至药，几回染了又成丝。\n素丝易染髭难染，墨翟当年合泣髭。",
        "dynasty": "唐",
        "collection_info": null
    },
    {
        "title": "送卢使君赴夔州",
        "author": "刘驾",
        "content": "铙管随征斾，高秋上远巴。\n白波连雾雨，青壁断蒹葭。\n凭几双瞳静，登楼万井斜。\n政成知俗变，当应画轮车。",
        "dynasty": "唐",
        "collection_info": null
    },
    {
        "title": "望月",
        "author": "刘驾",
        "content": "清秋新霁与君同，江上高楼倚碧空。\n酒尽露零宾客散，更更更漏月明中。",
        "dynasty": "唐",
        "collection_info": null
    },
    {
        "title": "古意",
        "author": "刘驾",
        "content": "蒲帆出浦去，但见浦边树。\n不如马行郎，马迹犹在路。\n大舟不相载，买宅令委住。\n莫道留金多，本非爱郎富。",
        "dynasty": "唐",
        "collection_info": null
    },
    {
        "title": "乐府杂曲：鼓吹曲辞：战城南",
        "author": "刘驾",
        "content": "城南征战多，城北无饥鸦。白骨马蹄下，谁言皆有家。\n城前水声苦，倏忽流万古。莫争城外地，城裏有闲土。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "横吹曲辞：出塞",
        "author": "刘驾",
        "content": "胡风不开花，四气多作雪。北人尚冻死，况我本南越。\n古来犬羊地，巡狩无遗辙。九土耕不尽，武皇犹征伐。\n中天有高阁，图画何时歇。坐恐塞上山，低于砂中骨。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "相和歌辞：苦寒行",
        "author": "刘驾",
        "content": "严寒动八荒，藾藾无休时。阳乌不自暖，雪压扶桑枝。\n岁暮寒益壮，青春安得归。朔雁到南海，越禽何处飞。\n谁言贫士叹，不为身无衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "刘驾",
        "content": "御泉长绕凤凰楼，只是恩波别处流。\n闲揲舞衣归未得，夜来砧杵六宫秋。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：贾客词",
        "author": "刘驾",
        "content": "贾客灯下起，犹言发已迟。高山有疾路，暗行终不疑。\n寇盗伏其路，猛兽来相追。金玉四散去，空囊委路岐。\n扬州有大宅，白骨无地归。少妇当此日，对镜弄花枝。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "杂曲歌辞：空城雀",
        "author": "刘驾",
        "content": "饥啄空城土，莫近太仓粟。一粒未充肠，却入公子腹。\n且吊城上骨，几曾害尔族。不闻庄辛语，今日寒芜绿。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "皎皎词",
        "author": "刘驾",
        "content": "皎皎复皎皎，逢时即为好。高秋亦有花，不及当春草。\n班姬入后宫，飞燕舞东风。青娥中夜起，长叹月明裏。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "长安旅舍纾情投先达",
        "author": "刘驾",
        "content": "岐路不在地，马蹄徒苦辛。上国闻姓名，不如山中人。\n大宅满六街，此身入谁门。愁心日散乱，有似空中尘。\n白露下长安，百虫鸣草根。方当秋赋日，却忆归山村。\n静女头欲白，良媒况我邻。无令苦长叹，长叹销人魂。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "送友下第游雁门",
        "author": "刘驾",
        "content": "相别灞水湄，夹水柳依依。我愿醉如死，不见君去时。\n所诣星斗北，直行到犹迟。况复挈空囊，求人悲路岐。\n北门记室贤，爱我学古诗。待君如待我，此事固不疑。\n雁门春色外，四月雁未归。主人拂金台，延客夜开扉。\n舒君郁郁怀，饮彼白玉卮。若不化女子，功名岂无期。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "读史",
        "author": "刘驾",
        "content": "平地见天涯，登高天更远。功名及所望，岐路又满眼。\n万金买园林，千金修池馆。他人厌游览，身独恋轩冕。\n唯有汉二疏，应觉还家晚。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "反贾客乐",
        "author": "刘驾",
        "content": "无言贾客乐，贾客多无墓。行舟触风浪，尽入鱼腹去。\n农夫更苦辛，所以羡尔身。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "送李垣先辈归嵩少旧居",
        "author": "刘驾",
        "content": "高秋灞浐路，游子多惨戚。君于此地行，独似寻春色。\n文章满人口，高第非苟得。要路在长安，归山却为客。\n□□□□□，狂歌罢叹息。我岂无故山，千里同外国。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "苦寒吟",
        "author": "刘驾",
        "content": "百泉冻皆咽，我吟寒更切。半夜倚乔松，不觉满衣雪。\n竹竿有甘苦，我爱抱苦节。鸟声有悲欢，我爱口流血。\n潘生若解吟，更早生白髮。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "上巳日",
        "author": "刘驾",
        "content": "上巳曲江滨，喧于市朝路。相寻不见者，此地皆相遇。\n日光去此远，翠幕张如雾。何事欢娱中，易觉春城暮。\n物情重此节，不是爱芳树。明日花更多，何人肯回顾。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "春台",
        "author": "刘驾",
        "content": "台上树阴合，台前流水多。青春不出门，坐见野田花。\n谁能学公子，走马逐香车。六街尘满衣，鼓绝方还家。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "钓台怀古",
        "author": "刘驾",
        "content": "澄流可濯缨，严子但垂纶。孤坐九层石，远笑清渭滨。\n潜龙飞上天，四海岂无云。清气不零雨，安使洗尘氛。\n我来吟高风，仿佛见斯人。江月尚皎皎，江石亦磷磷。\n如何台下路，明日又迷津。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "励志",
        "author": "刘驾",
        "content": "白髮岂有情，贵贱同日生。二轮不暂驻，似趁长安程。\n前堂吹参差，不作缑山声。后园植木槿，月照无余英。\n及时立功德，身后犹光明。仲尼亦为土，鲁人焉敢耕。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "桑妇",
        "author": "刘驾",
        "content": "墙下桑叶尽，春蚕半未老。城南路迢迢，今日起更早。\n四邻无去伴，醉卧青楼晓。妾颜不如谁，所贵守妇道。\n一春常在树，自觉身如鸟。归来见小姑，新妆弄百草。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "上马叹",
        "author": "刘驾",
        "content": "羸马行迟迟，顽童去我远。时时一回顾，不觉白日晚。\n路傍豪家宅，楼上红妆满。十月庭花开，花前吹玉管。\n君当未贵日，岂不常屯蹇。如何见布衣，忽若尘入眼。\n布衣岂常贱，世事车轮转。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "唐乐府十首：送征夫",
        "author": "刘驾",
        "content": "昔送征夫苦，今送征夫乐。寒衣纵携去，应向归时着。\n天子待功成，别造凌烟阁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "唐乐府十首：输者讴",
        "author": "刘驾",
        "content": "挽粟上高山，高山若平地。力尽心不怨，同我家私事。\n去者不遑宁，归者唱歌行。相逢古城下，立语天未明。\n一身远出塞，十口无税征。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "唐乐府十首：吊西人",
        "author": "刘驾",
        "content": "河湟父老地，尽知归明主。将军入空城，城下吊黄土。\n所愿边人耕，岁岁生禾黍。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "唐乐府十首：边军过",
        "author": "刘驾",
        "content": "城前兵马过，城裏人高卧。官家自供给，畏我田产破。\n健儿食肥肉，战马食新谷。食饱物有余，所恨无两腹。\n草青见军过，草白见军回。军回人更多，尽系西戎来。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "唐乐府十首：望归马",
        "author": "刘驾",
        "content": "东人望归马，马归莲峰下。莲峰与地平，亦不更征兵。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "唐乐府十首：祝河水",
        "author": "刘驾",
        "content": "河水清弥弥，照见远树枝。征人不饮马，再拜祝冯夷。\n从今亿万岁，不见河浊时。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "唐乐府十首：田西边",
        "author": "刘驾",
        "content": "刀剑作锄犁，耕田古城下。高秋禾黍多，无地放羊马。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "唐乐府十首：昆山",
        "author": "刘驾",
        "content": "肯时玉为宝，昆山过不得。今时玉为尘，昆山入中国。\n白玉尚如尘，谁肯爱金银。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "唐乐府十首：乐边人",
        "author": "刘驾",
        "content": "在乡身亦劳，在边腹亦饱。父兄若一处，任向边头老。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "唐乐府十首：献贺觞",
        "author": "刘驾",
        "content": "莫但取河湟，河湟非边疆。愿今日入处，亦似天中央。\n天子寿万岁，再拜献此觞。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "且可怜行",
        "author": "刘驾",
        "content": "园中花自早，不信外无花。良人未朝去，先出登香车。\n□□五□轮，满城闻呕哑。侍儿衣各别，头上金雀多。\n只是一家人，路人疑千家。过后香满陌，直到春日斜。\n今朝且可怜，莫问久如何。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "筑台词",
        "author": "刘驾",
        "content": "前杵与后杵，筑城声不住。我愿筑更高，得见秦皇墓。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "邻女",
        "author": "刘驾",
        "content": "君嫌邻女丑，取妇他乡县。料嫁与君人，亦为邻所贱。\n菖蒲花可贵，只为人难见。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "山中夜坐",
        "author": "刘驾",
        "content": "半夜山雨过，起来满山月。落尽醉处花，荒沟水决决。\n怆然惜春去，似与故人别。谁遣我多情，壮年无鬓髮。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "秦娥",
        "author": "刘驾",
        "content": "秦娥十四五，面白于指爪。羞人夜采桑，惊起戴胜鸟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "牧童",
        "author": "刘驾",
        "content": "牧童见客拜，山果怀中落。昼日驱牛归，前溪风雨恶。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "古出塞",
        "author": "刘驾",
        "content": "胡风不开花，四气多作雪。北人尚冻死，况我本南越。\n古来犬羊地，巡狩无遗辙。九土耕不尽，武皇犹征伐。\n中天有高阁，图画何时歇。坐恐塞上山，低于沙中骨。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "寄远",
        "author": "刘驾",
        "content": "雪花岂结子，徒满连理枝。嫁作征人妻，不得长相随。\n去年君点行，贱妾是新姬。别早见未熟，入梦无定姿。\n悄悄空闺中，蛩声绕罗帏。得书喜犹甚，况复见君时。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "下第后屏居长安，书怀寄太原从事",
        "author": "刘驾",
        "content": "刖足岂更长，良工隔千里。故山彭蠡上，归梦向汾水。\n低摧神气尽，僮仆心亦耻。未达谁不然，达者心思此。\n行年忽已壮，去老年更几。功名生不彰，身殁岂为鬼。\n才看芳草歇，即叹凉风起。匹马未来期，嘶声尚在耳。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "早行",
        "author": "刘驾",
        "content": "马上续残梦，马嘶时复惊。心孤多所虞，僮仆近我行。\n栖禽未分散，落月照古城。莫羡居者闲，冢边人已耕。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "青门路",
        "author": "刘驾",
        "content": "青门有归路，坦坦高槐下。贫贱自耻归，此地谁留我。\n门开送客去，落日懒回马。旅食帝城中，不如远游者。\n舟成于陆地，风水终相假。吾道谅如斯，立身无苟且。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "效古",
        "author": "刘驾",
        "content": "融融芳景和，杳杳春日斜。娇娆不自持，清唱嚬双蛾。\n终曲翻成泣，新人下香车。新人且莫喜，故人曾如此。\n燕赵犹生女，郎岂有终始。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "战城南",
        "author": "刘驾",
        "content": "城南征战多，城北无饥鸦。白骨马蹄下，谁言皆有家。\n城前水声苦，倏忽流万古。莫争城外城，城裏终闲土。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "曲江春霁",
        "author": "刘驾",
        "content": "宿雨洗秦树，旧花如新开。池边草未干，日照人马来。\n马蹄踏流水，渐渐成尘埃。鸳鸯不敢下，飞绕岸东西。\n此地喧仍旧，归人亦满街。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "赠先达",
        "author": "刘驾",
        "content": "终南苍翠好，未必如故山。心期在荣名，三载居长安。\n昔蒙大雅匠，勉我工五言。业成时不重，辛苦只自怜。\n皎皎机上丝，尽作秦筝弦。贫女皆罢织，富人岂不寒。\n惊风起长波，浩浩何时还。待君当要路，一指王化源。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "有感",
        "author": "刘驾",
        "content": "弓剑不自行，难引河湟思。将军半夜饮，十裏闻歌吹。\n高门几世宅，舞袖仍新赐。谁遣一书来，灯前问边事。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "姑苏台",
        "author": "刘驾",
        "content": "勾践饮胆日，吴酒正满杯。笙歌入海云，声自姑苏来。\n西施舞初罢，侍儿整金钗。众女不敢妒，自比泉下泥。\n越鼓声腾腾，吴天隔尘埃。难将甬东地，更学会稽栖。\n霸迹一朝尽，草中棠梨开。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "豪家",
        "author": "刘驾",
        "content": "九陌槐叶尽，青春在豪家。娇莺不出城，长宿庭上花。\n高楼登夜半，已见南山多。恩深势自然，不是爱骄奢。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "山中有招",
        "author": "刘驾",
        "content": "朗朗山月出，尘中事由生。人心虽不闲，九陌夜无行。\n学古以求闻，有如石上耕。齐姜早作妇，岂识闺中情。\n何如此幽居，地僻人不争。嘉树自昔有，茅屋因我成。\n取薪不出门，采药于前庭。春花虽无种，枕席芙蓉馨。\n君来食葵藿，天爵岂不荣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "空城雀",
        "author": "刘驾",
        "content": "饥啄空城土，莫近太仓粟。一粒未充肠，却入公子腹。\n且吊城上骨，几曾害尔族。不闻庄辛语，今日寒芜绿。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "冯叟居",
        "author": "刘驾",
        "content": "天作冯叟居，山僧尚嫌僻。开门因两树，结宇倚翠壁。\n溪南有微径，时遇采芝客。往往白云生，对面千里隔。\n机忘若僮仆，常与猿鸟剧。晒药上小峰，庭深无日色。\n自忘归乡里，不见新旧戚。累累子孙墓，秋风吹古柏。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "醒后",
        "author": "刘驾",
        "content": "醉卧芳草间，酒醒日落后。壶觞半倾覆，客去应已久。\n不记折花时，何得花在手。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "弃妇",
        "author": "刘驾",
        "content": "回车在门前，欲上心更悲。路傍见花发，似妾初嫁时。\n养蚕已成茧，织素犹在机。新人应笑此，何如画蛾眉。\n昨日惜红颜，今日畏老迟。良媒去不远，此恨今告谁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "送李殷游边",
        "author": "刘驾",
        "content": "十年梦相识，一觏俄远别。征驾在我傍，草草意难说。\n君居洞庭日，诗句满魏阙。如何万里来，青桂看人折。\n行装不及备，西去偶然诀。孟夏出都门，红尘客衣热。\n荒城见羊马，野馆具薇蕨。边境渐无虞，旅宿常待月。\n西园置酒地，日夕簪裾列。壮志安可留，槐花樽前发。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "江村",
        "author": "刘驾",
        "content": "江水灌稻田，饥年稻亦熟。舟中爱桑麻，日午因成宿。\n相承几十代，居止连茅屋。四邻不相离，安肯去骨肉。\n书生说太苦，客路常在目。纵使富贵还，交亲几坟绿。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "出门",
        "author": "刘驾",
        "content": "出门羡他人，奔走如得涂。翻思他人意，与我或不殊。\n以兹聊自安，默默行九衢。生计逐羸马，每出似移居。\n客从我乡来，但得邻里书。田园几换主，梦归犹荷锄。\n进犹希万一，退复何所如。况今辟公道，安得不踌躇。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "别道者",
        "author": "刘驾",
        "content": "自君入城市，北邙无新坟。始信壶中药，不落白杨根。\n如何忽告归，蕣华还笑人。玉笙无遗音，怅望缑岭云。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "兰昌宫",
        "author": "刘驾",
        "content": "宫兰非瑶草，安得春长在。回首春又归，翠华不能待。\n悲风生辇路，山川寂已晦。边恨在行人，行人无尽岁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "送友人擢第东归",
        "author": "刘驾",
        "content": "同家楚天南，相识秦云西。古来悬弧义，岂顾子与妻。\n携手践名场，正遇公道开。君荣我虽黜，感恩同所怀。\n有马不復羸，有奴不復饥。灞岸秋草绿，却是还家时。\n青门一瓢空，分手去迟迟。期君辙未平，我车继东归。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "久客",
        "author": "刘驾",
        "content": "久客心易足，主人有余力。如何昨宵梦，到晓家山色。\n南音入谁耳，曲尽头自白。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "秋夕",
        "author": "刘驾",
        "content": "促织灯下吟，灯光冷于水。乡魂坐中去，倚壁身如死。\n求名为骨肉，骨肉万余裏。富贵在何时，离别今如此。\n出门长叹息，月白西风起。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "效陶",
        "author": "刘驾",
        "content": "两曜无停驭，蓬壶应有墓。何况北邙山，只近市朝路。\n大恢生死网，飞走无逃处。白髮忽已新，红颜岂如故。\n我有杯中物，可以消万虑。醉舞日婆娑，谁能记朝暮。\n如求神仙药，阶下亦种黍。但使长兀然，始见天地祖。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "长门怨",
        "author": "刘驾",
        "content": "御泉长绕凤凰楼，只是恩波别处流。\n闲揲舞衣归未得，夜来砧杵六宫秋。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "苦寒行",
        "author": "刘驾",
        "content": "严寒动八荒，刺刺无休时。阳乌不自暖，雪压扶桑枝。\n岁暮寒益壮，青春安得归。朔雁到南海，越禽何处飞。\n谁言贫士叹，不为身无衣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "琪树下因吟六韵呈先达者",
        "author": "刘驾",
        "content": "举世爱嘉树，此树何人识。清秋远山意，偶向亭际得。\n奇柯交若斗，珍叶密如织。尘中尚青葱，更想尘外色。\n所宜巢三鸟，影入瑶池碧。移根岂无时，一问紫烟客。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "送人登第东归",
        "author": "刘驾",
        "content": "学古既到古，反求鉴者难。见诗未识君，疑生建安前。\n海畔岂无家，终难成故山。得失虽由命，世途多险艰。\n我皇追古风，文柄付大贤。此时如为君，果在甲科间。\n晚达多早贵，举世咸为然。一夕颜却少，虽病心且安。\n所居似清明，冷灶起新烟。高情懒行乐，花盛仆马前。\n归程不淹留，指期到田园。香醪四邻熟，霜橘千株繁。\n肯忆长安夜，论诗风雪寒。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "贾客词",
        "author": "刘驾",
        "content": "贾客灯下起，犹言发已迟。高山有疾路，暗行终不疑。\n寇盗伏其路，猛兽来相追。金玉四散去，空囊委路岐。\n扬州有大宅，白骨无地归。少妇当此日，对镜弄花枝。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "塞下曲",
        "author": "刘驾",
        "content": "勒兵辽水边，风急卷旌旃。绝塞阴无草，平沙去尽天。\n下营看斗建，传号信狼烟。圣代书青史，当时破虏年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "春夜二首",
        "author": "刘驾",
        "content": "一别杜陵归未期，只凭魂梦接亲知。\n近来欲睡兼难睡，夜夜夜深闻子规。\n几岁干戈阻路岐，忆山心切与心违。\n时难何处披衷抱，日日日斜空醉归。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "送卢使君赴夔州",
        "author": "刘驾",
        "content": "铙管随征旆，高秋上远巴。白波连雾雨，青壁断蒹葭。\n凭几双瞳静，登楼万井斜。政成知俗变，当应画轮车。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    },
    {
        "title": "古意",
        "author": "刘驾",
        "content": "蒲帆出浦去，但见浦边树。不如马行郎，马迹犹在路。\n大舟不相载，买宅令委住。莫道留金多，本非爱郎富。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十五"
        }
    }
]