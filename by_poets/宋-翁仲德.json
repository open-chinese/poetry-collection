[
    {
        "title": "雨微山",
        "author": "翁仲德",
        "content": "大川东逝近丛林，石壁潮音杂梵音。\n旱望湫龙嘘涧气，沛然甘雨慰农心。",
        "dynasty": "宋",
        "collection_info": null
    },
    {
        "title": "夜飞山",
        "author": "翁仲德",
        "content": "江南雨霁彩云开，眼界空宽翠色排。\n蜀客踌躇还识认，子规啼月夜归来。",
        "dynasty": "宋",
        "collection_info": null
    },
    {
        "title": "鸣鹤山",
        "author": "翁仲德",
        "content": "沧海东头鹤阜高，仙人骑鹤下林坳。\n一声唳起扬州去，华表空余月下巢。",
        "dynasty": "宋",
        "collection_info": null
    }
]