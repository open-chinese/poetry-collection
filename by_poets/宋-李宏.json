[
    {
        "uuid": "c39ea654b2c67dadc96d9e0694cb02da",
        "title": "登江楼",
        "author": "李宏",
        "content": "三江会合水交流，拥抱岚光送客舟。\n只与寄诗身不到，老人可是负江楼。",
        "dynasty": "宋",
        "collection_info": null
    },
    {
        "uuid": "246080da433a0dabfa82b02569b45ec0",
        "title": "鳬山庙",
        "author": "李宏",
        "content": "鳬山高与苍旻训示，根盘八里雄坤维。\n油然出云为风雨，泽周一境无凶饥。\n重楼复殿据山腹，蜿蜒攫护神□□。\n威灵如在骇闻听，至今父老能言之。\n断碑刓缺尚可读，湮埋岁久人无知。\n高高一峰独秀出，上有蝉蜕真仙居。\n似闻尝任石埭尹，化流德洽真民师。\n持竿戏投白龙饵，隐雾深韬玄豹姿。\n手披蕊笈校丹篆，足蹑飞昇腾紫微。\n相逢邂逅一笑粲，真将莫逆论心期。\n从兹来往因无间，遗踪所至犹可推。\n弦歌标乡里犹在，望仙纪地名独垂。\n栖真发寄伟曾税驾，绝顶尚留丹竈基。\n近邻眢井数盈九，石甃坚深端可窥。\n神既庙食还旧隐，仙亦偶坐应祷祈。\n合堂荐享异肴蔌，乞灵修敬倾里闾。\n政和天子谨祠祭，郡县有请咸勿违。\n一朝飞章达旒扆，往往一夜曾躬披。\n俞音载锡降芝简，庞贲徽名昭典彝。\n神兮仙兮服君赐，福庇斯民无已时。\n仙将出游神速往，霓旌绛节相追随。\n神既来归仙至止，衮衣羽帔瞻光仪。\n繄予顶谒亦云屡，淋漓醉墨聊一挥。\n词虽芜颣事摭实，庶几传信祛群疑。",
        "dynasty": "宋",
        "collection_info": null
    },
    {
        "uuid": "dfc2b8e9e9e4f94f7eb39ecf91453c37",
        "title": "游天休观道流索诗",
        "author": "李宏",
        "content": "霓旌羽盖下飞仙，名揭司真列洞天。\n一派银河悬落水，数峰石壁锁霏烟。\n潭心雷殷龙应出，井口风迴虎未旋。\n端欲相从老岩壑，凌云已觉意飘然。",
        "dynasty": "宋",
        "collection_info": null
    },
    {
        "uuid": "cfc122666917bf191d0759ec568156ad",
        "title": "宿秋霜阁方丈",
        "author": "李宏",
        "content": "青山夭矫虬龙蟠，溪流泻竭滩声干。\n履霜未落秋尚早，夜半已作貂裘寒。",
        "dynasty": "宋",
        "collection_info": null
    },
    {
        "uuid": "66ef63e4777e752b1bb7d608b194618d",
        "title": "和吕居仁泾县旌德道中见寄三首  其一",
        "author": "李宏",
        "content": "笋舆破晓踏新霜，千里调安远办装。\n会约明年追胜集，茱萸细把记重阳。",
        "dynasty": "宋",
        "collection_info": null
    },
    {
        "uuid": "b4a280d16287a363a84efea761efec6b",
        "title": "和吕居仁泾县旌德道中见寄三首  其二",
        "author": "李宏",
        "content": "山环杰阁染深绿，石吐寒泉蹙浪花。\n一夜秋霜不成寐，感时忧国思无涯。",
        "dynasty": "宋",
        "collection_info": null
    },
    {
        "uuid": "4e28970111c164bd25adbfca45e97da3",
        "title": "和吕居仁泾县旌德道中见寄三首  其三",
        "author": "李宏",
        "content": "赏溪漱玉声湍激，石壁参天路阻长。\n准拟解鞍能过我，新泉活火茗瓯香。",
        "dynasty": "宋",
        "collection_info": null
    },
    {
        "uuid": "28e73c450181626146ed1440fc792f11",
        "title": "青山道中",
        "author": "李宏",
        "content": "田舍鸡升屋，山家犬应门。\n马行黄叶路，水绕夕阳村。\n老觉贫为累，吾知道可尊。\n此行聊尔耳，万事信干坤。",
        "dynasty": "宋",
        "collection_info": null
    },
    {
        "uuid": "4c90100d1e5f2de79ab0c964e117cd68",
        "title": "陈村道中",
        "author": "李宏",
        "content": "笋舆乘晚上，诘曲过前衝。\n石怪形难似，山深不计重。\n乱流奔绝壑，险径蹑危峰。\n重难为农苦，辛勤更岁凶。",
        "dynasty": "宋",
        "collection_info": null
    },
    {
        "uuid": "c97c1fa86169a61adfc43837ea68a793",
        "title": "存目",
        "author": "李宏",
        "content": "诗题：游金泉观首句：昔时谢女昇天处。",
        "dynasty": "宋",
        "collection_info": null
    }
]