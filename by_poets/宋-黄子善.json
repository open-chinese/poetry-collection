[
    {
        "uuid": "3c5d02774b42dd1c048f099957ba4d12",
        "title": "题涌月亭二首  其一",
        "author": "黄子善",
        "content": "沧波空碧接青天，潮满江平月正圆。\n风飐浪花来不尽，水涵轮影去无边。\n舟中赏客方酣寝，窗下书生犹未眠。\n我欲携琴频访戴，越吟应许夜深传。",
        "dynasty": "宋",
        "collection_info": null
    },
    {
        "uuid": "ff1ccc49829ed3a9c11ea66e3f4e068b",
        "title": "题涌月亭二首  其二",
        "author": "黄子善",
        "content": "星河耿耿障云披，剑气峥嵘彻紫微。\n轮辗碧空凌象纬，波翻清影射窗扉。\n寒光照夜潜蛟动，皓色穿林宿鸟飞。\n草树无烟衣有露，夜深吟赏欲忘归。",
        "dynasty": "宋",
        "collection_info": null
    }
]