[
    {
        "uuid": "be5300b2bcadafb16a73dc0d49a525c7",
        "title": "送边上从事",
        "author": "周繇",
        "content": "戎装佩镆鎁，走马逐轻车。\n衰草城边路，残阳垄上笳。\n黄河穿汉界，青冢出胡沙。\n提笔男儿事，功名立可夸。",
        "dynasty": "唐",
        "collection_info": null
    },
    {
        "uuid": "7dd3645c9b1ebc49542f25debad9c5e6",
        "title": "送洛阳崔员外",
        "author": "周繇",
        "content": "塞诏除嵩洛，观图见废兴。\n城迁周古鼎，地列汉诸陵。\n日送归朝客，时招住岳僧。\n郡斋台阁满，公退即吟登。",
        "dynasty": "唐",
        "collection_info": null
    },
    {
        "uuid": "de9c906b30ee66121d771d03b9f208bd",
        "title": "送人尉黔中",
        "author": "周繇",
        "content": "盘山行几驿，水路復通巴。\n峡涨三川雪，园开四季花。\n公庭飞白鸟，官俸请丹砂。\n知尉黔中后，高吟采物华。",
        "dynasty": "唐",
        "collection_info": null
    },
    {
        "uuid": "093280b757ea490c24d47867f40f6c8f",
        "title": "送宇文虞",
        "author": "周繇",
        "content": "此别欲何往，未言归故林。\n行车新岁近，落日乱山深。\n野店寒无客，风巢动有禽。\n潜知经目事，大半是愁吟。",
        "dynasty": "唐",
        "collection_info": null
    },
    {
        "uuid": "ee08d522d76fdb8b52ac5046794492da",
        "title": "题东林寺虎掊泉",
        "author": "周繇",
        "content": "胜致通幽感，灵泉有虎掊。\n爪抬山脉断，掌託石心抝。\n竹蔼疑相近，松阴盖亦交。\n转令栖遁者，真境逾难抛。",
        "dynasty": "唐",
        "collection_info": null
    },
    {
        "uuid": "0c517597dd0748f3cef6aad16ec872a5",
        "title": "登甘露寺",
        "author": "周繇",
        "content": "盘江上几层，峭壁半垂藤。\n殿锁南朝像，龛禅外国僧。\n海涛摏砌槛，山雨洒窗灯。\n日暮疎钟起，声声彻广陵。",
        "dynasty": "唐",
        "collection_info": null
    },
    {
        "uuid": "141f5cd474a1320f19d039c1f5b8a919",
        "title": "甘露寺东轩",
        "author": "周繇",
        "content": "每日怜晴眺，闲吟只自娱。\n山从平地有，水到远天无。\n老树多封楚，轻烟暗染吴。\n虽居此廊下，入户亦踌蹰。",
        "dynasty": "唐",
        "collection_info": null
    },
    {
        "uuid": "51129897fbc2c46223e5faf149330241",
        "title": "甘露寺北轩",
        "author": "周繇",
        "content": "晓色宜闲望，山风远益清。\n白云连晋阁，碧树尽芜城。\n水静沙痕出，烟消野火平。\n最堪佳此境，为我长诗情。",
        "dynasty": "唐",
        "collection_info": null
    },
    {
        "uuid": "72ea38b965758784a019371cd3b8d0d4",
        "title": "咏萤",
        "author": "周繇",
        "content": "熠熠与娟娟，池塘竹树边。\n乱飞同曳火，成聚却无烟。\n微雨洒不灭，清风吹欲燃。\n旧曾书按上，频把作囊悬。",
        "dynasty": "唐",
        "collection_info": null
    },
    {
        "uuid": "1a12df6545825e6b55eeca945aff7d74",
        "title": "望海",
        "author": "周繇",
        "content": "苍茫空泛日，四顾绝人烟。\n半浸中华岸，旁通异域船。\n岛间应有国，波外恐无天。\n欲作乘槎客，翻愁去隔年。",
        "dynasty": "唐",
        "collection_info": null
    },
    {
        "uuid": "bf2224f664a0bae3f78cfad1d4a8c578",
        "title": "送杨环校书归广南",
        "author": "周繇",
        "content": "天南行李半波涛，滩树枝枝拂戏猱。\n初着蓝衫从远峤，乍辞云署泊轻艘。\n山村象踏桄榔叶，海外人收翡翠毛。\n名宦两成归旧隐，徧寻亲友兴何饶。",
        "dynasty": "唐",
        "collection_info": null
    },
    {
        "uuid": "01bc5dc183c1adcda8ee6025fd3e8f62",
        "title": "经故宅有感",
        "author": "周繇",
        "content": "身没南荒雨露赊，朱门空锁旧繁华。\n池塘凿就方通水，桃杏栽成未见花。\n异代图书藏几箧，倾城罗绮散谁家。\n昔年埏埴生灵地，今日生人为叹嗟。",
        "dynasty": "唐",
        "collection_info": null
    },
    {
        "uuid": "545a69f3e51bf740024d745f6795a261",
        "title": "送入蕃使",
        "author": "周繇",
        "content": "猎猎旗幡过大荒，敕书犹带御烟香。\n滹沱河冻军迴探，逻逤城孤雁着行。\n远寨风狂移帐幕，平沙日晚卧牛羊。\n早终册礼朝天阙，莫遣虬髭染塞霜。",
        "dynasty": "唐",
        "collection_info": null
    },
    {
        "uuid": "ec911ceb636ea23c2920ed837eb0981b",
        "title": "白石潭秋霁作",
        "author": "周繇",
        "content": "潭心烟雾破斜晖，殷殷雷声隔翠微。\n崖蹙盘涡翻蜃窟，滩吹白石上渔矶。\n陵风舴艋讴哑去，出水鸬鷀薄泊飞。\n秋霁更谁同此望，远钟时见一僧归。",
        "dynasty": "唐",
        "collection_info": null
    },
    {
        "uuid": "afc93156146c745c87c2cdd75d29aaef",
        "title": "题金陵栖霞寺赠月公",
        "author": "周繇",
        "content": "明家不要买山钱，施作清池种白莲。\n松桧老依云外地，楼台深锁洞中天。\n风经绝顶迴疎雨，石倚危屏挂落泉。\n欲结茅庵伴师住，肯饶多少薜萝烟。",
        "dynasty": "唐",
        "collection_info": null
    },
    {
        "uuid": "bb2232d40b2e7c9dbaa266a25c6b44b0",
        "title": "嘲段成式",
        "author": "周繇",
        "content": "蹙鞠且徒为，宁如目送时。\n报讐惭选耎，存想恨逶迟。\n促坐疑辟咡，衔杯强朵颐。\n恣情窥窈窕，曾恃好风姿。\n色授应难夺，神交愿莫辞。\n请君看曲谱，不负少年期。",
        "dynasty": "唐",
        "collection_info": null
    },
    {
        "uuid": "76bc5d7e20fe4b799b9e4bad016e857d",
        "title": "送江州薛尚书",
        "author": "周繇",
        "content": "匡庐千万峯，影匝郡城中。\n忽佩虎符去，遥疑鸟道通。\n烟霞时满郭，波浪暮连空。\n树翳楼台月，帆飞鼓角风。\n郡斋多岳客，乡户半渔翁。\n王事行春外，题诗寄远公。",
        "dynasty": "唐",
        "collection_info": null
    },
    {
        "uuid": "9ba81dfbb20a1718bd2b1f018951a7f6",
        "title": "津头望白水",
        "author": "周繇",
        "content": "晴江暗涨岸吹沙，山畔船衝树杪斜。\n城郭半淹桥市闹，鹭鸶缭绕入人家。",
        "dynasty": "唐",
        "collection_info": null
    },
    {
        "uuid": "876a08dadbc46c71a89a33653b930c38",
        "title": "公子行",
        "author": "周繇",
        "content": "青山薄薄漏春风，日暮鸣鞭柳影中。\n回望玉楼人不见，酒旗深处勒花骢。",
        "dynasty": "唐",
        "collection_info": null
    },
    {
        "uuid": "eeaa306d210fb01e98733947c3f3511e",
        "title": "看牡丹赠段成式",
        "author": "周繇",
        "content": "金蘂霞英迭彩香，初疑少女出兰房。\n逡巡又是一年别，寄语集仙呼索郎。",
        "dynasty": "唐",
        "collection_info": null
    },
    {
        "uuid": "6197e5fc7eb34e1cdd20a7d2426d75c5",
        "title": "以人参遗段成式",
        "author": "周繇",
        "content": "人形上品传方志，我得真英自紫团。\n惭非叔子空持药，更请伯言审细看。",
        "dynasty": "唐",
        "collection_info": null
    },
    {
        "uuid": "3d9f1bde6b9e96ad53f9bdb4f68b5f2b",
        "title": "和段成式 一",
        "author": "周繇",
        "content": "迴簪转黛喜猜防，粉署裁诗助酒狂。\n若遇仙丹偕羽化，便随萧史亦何伤。",
        "dynasty": "唐",
        "collection_info": null
    },
    {
        "uuid": "ef90fb62a482b124f11b54ebc0efb0f6",
        "title": "和段成式 二",
        "author": "周繇",
        "content": "玉树琼筵映彩霞，澄虚楼阁似仙家。\n只缘存想归兰室，不向春风看夜花。",
        "dynasty": "唐",
        "collection_info": null
    },
    {
        "uuid": "08c2c39e6db9b2f73feb65cee63a1009",
        "title": "惜春",
        "author": "周繇",
        "content": "自从春草生，不敢下阶行。\n（见日本汲古书院出版《和刻本类书集成》本宋陈元靓《重编羣书类要事林广记癸集》卷十三《诙谐文话》引）。",
        "dynasty": "唐",
        "collection_info": null
    },
    {
        "uuid": "e992aa3394310bfd88fddd06049556f8",
        "title": "送边上从事",
        "author": "周繇",
        "content": "戎装佩镆铘，走马逐轻车。\n衰草城边路，残阳垄上笳。\n黄河穿汉界，青冢出胡沙。\n提笔男儿事，功名立可夸。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "9bbbf8cc4475a49ea14a71c4776ba108",
        "title": "送人尉黔中",
        "author": "周繇",
        "content": "盘山行几驿，水路复通巴。\n峡涨三川雪，园开四季花。\n公庭飞白鸟，官俸请丹砂。\n知尉黔中后，高吟采物华。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "58230d5c104e63cdeb637f5bba6f55f2",
        "title": "题东林寺虎掊泉",
        "author": "周繇",
        "content": "胜致通幽感，灵泉有虎掊。\n爪抬山脉断，掌托石心拗。\n竹蔼疑相近，松阴盖亦交。\n转令栖遁者，真境逾难抛。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "7e15fa464bf4af466fcc6f3d8b7e26ff",
        "title": "登甘露寺",
        "author": "周繇",
        "content": "盘江上几层，峭壁半垂藤。\n殿锁南朝像，龛禅外国僧。\n海涛摏砌槛，山雨洒窗灯。\n日暮疏钟起，声声彻广陵。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "53a85972ab7539a1bc6541eb7054da8b",
        "title": "甘露寺北轩",
        "author": "周繇",
        "content": "晓色宜闲望，山风远益清。\n白云连晋阁，碧树尽芜城。\n少静沙痕出，烟消野火平。\n最堪佳此境，为我长诗情。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "c8507b0a8a9fe9b79ec46bbd67d1d876",
        "title": "咏萤",
        "author": "周繇",
        "content": "熠熠与娟娟，池塘竹树边。\n乱飞同曳火，成聚却无烟。\n微雨洒不灭，轻风吹欲燃。\n旧曾书案上，频把作囊悬。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "bf5b01171d712aa39a0e6b119a66a140",
        "title": "望海",
        "author": "周繇",
        "content": "苍茫空泛日，四顾绝人烟。\n半浸中华岸，旁通异域船。\n岛间应有国，波外恐无天。\n欲作乘槎客，翻愁去来年。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "c368ce9d7968bffcae10984757e02b6d",
        "title": "送杨环校书归广南",
        "author": "周繇",
        "content": "天南行李半波涛，滩树枝枝拂戏猱。\n初着蓝衫从远峤，名宦两成归旧隐，遍寻亲友兴何饶。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "7a47ebd767a43f4b8806147d7f747eab",
        "title": "经故宅有感",
        "author": "周繇",
        "content": "身没南荒雨露赊，朱门空锁旧繁华。\n池塘凿就方通水，昔年埏埴生灵地，今日生人为叹嗟。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "0c25938aa18e51b23ef773187951a18c",
        "title": "送入蕃使",
        "author": "周繇",
        "content": "猎猎旗幡过大荒，敕书犹带御烟香。\n滹沱河冻军回探，早终册礼朝天阙，莫遣虬髭染塞霜。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "8e2ceff5e25e0dc9b69f1deff74cd671",
        "title": "白石潭秋霁作",
        "author": "周繇",
        "content": "潭心烟雾破斜晖，殷殷雷声隔翠微。\n崖蹙盘涡翻蜃窟，秋霁更谁同此望，远钟时见一僧归。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "f08715d57d42790ae34e43fe13cb7a88",
        "title": "题金陵栖霞寺赠月公",
        "author": "周繇",
        "content": "明家不要买山钱，施作清池种白莲。\n松桧老依云外地，欲结茅庵伴师住，肯饶多少薜萝烟。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "e3d41f7ff766d4a41b245f8017daa61b",
        "title": "嘲段成式",
        "author": "周繇",
        "content": "蹙鞠且徒为，宁如目送时。\n报仇惭选耎，存想恨逶迟。\n促坐疑辟咡，衔杯强朵颐。\n恣情窥窈窕，曾恃好风姿。\n色授应难夺，神交愿莫辞。\n请君看曲谱，不负少年期。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "a5e623fef8a748bc9f1bdcd7c77bf9ed",
        "title": "送江州薛尚书",
        "author": "周繇",
        "content": "匡庐千万峰，影匝郡城中。\n忽佩虎符去，遥疑鸟道通。\n烟霞时满郭，波浪暮连空。\n树翳楼台月，帆飞鼓角风。\n郡斋多岳客，乡户半渔翁。\n王事行春外，题诗寄远公。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "c737a8104d4165ca344eeaff9783484b",
        "title": "津头望白水",
        "author": "周繇",
        "content": "晴江暗涨岸吹沙，山畔船冲树杪斜。\n城郭半淹桥市闹，鹭鸶缭绕入人家。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "fdec1bccabe5a8ce162f75a1b15dfec8",
        "title": "看牡丹赠段成式",
        "author": "周繇",
        "content": "金蕊霞英迭彩香，初疑少女出兰房。\n逡巡又是一年别，寄语集仙呼索郎。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    },
    {
        "uuid": "36865550fe9b8018713efd096a2248c4",
        "title": "和段成式",
        "author": "周繇",
        "content": "回簪转黛喜猜防，粉署裁诗助酒狂。\n若遇仙丹偕羽化，但随萧史亦何伤。\n玉树琼筵映彩霞，澄虚楼阁似仙家。\n只缘存想归兰室，不向春风看夜花。",
        "dynasty": "唐",
        "collection_info": {
            "collection": "御定全唐诗",
            "volume": "卷六百三十五"
        }
    }
]