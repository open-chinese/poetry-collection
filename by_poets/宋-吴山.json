[
    {
        "uuid": "c12342fbbfcafe06595f48705d92f9d6",
        "title": "梵王宫",
        "author": "吴山",
        "content": "灵鰲戴出梵王宫，殿阁崔巍百世雄。\n额古泽心颁建武，地钟元气孕鸿蒙。\n云连吴楚江山秀，水接沧溟海日红。\n我欲楞伽分半榻，汲泉煮茗话真空。",
        "dynasty": "宋",
        "collection_info": null
    },
    {
        "uuid": "3ae938ea2ea38ef6a3108500f0993086",
        "title": "句",
        "author": "吴山",
        "content": "外列千区民庶巷，中藏万载帝王家。",
        "dynasty": "宋",
        "collection_info": null
    },
    {
        "uuid": "7081ca3997786d99cd3f9464b10f55c5",
        "title": "宣城倅馆",
        "author": "吴山",
        "content": "一年荒宿敬亭岚，世路如今亦颇谙。\n鸦带夕阳来舍北，雁传秋信到江南。\n王曾素志非温饱，毛义微名为旨甘。\n料得倚门凝望切，东风何日拥归骖。",
        "dynasty": "宋",
        "collection_info": null
    }
]