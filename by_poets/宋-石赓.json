[
    {
        "title": "任僊公台",
        "author": "石赓",
        "content": "衰年脚手倦跻攀，今日凭高一解颜。\n驱得江山来目下，化将楼殿出云间。\n真人炼药仙都近，释子焚香佛界闲。\n尘事数地宁易得，后歌须尽夕阳还。",
        "dynasty": "宋",
        "collection_info": null
    },
    {
        "title": "岳阳楼观洞庭",
        "author": "石赓",
        "content": "洞庭白波如雪山，九月颠风了作寒。\n干坤荡沃漫无际，岳阳楼中方好看。\n居人习惯占天色，短艇高樯绝行迹。\n一点君山乍有无，鱼龙作坏三闾宅。\n楼上观湖壮思生，巴陵酒熟香出瓶。\n倾壶快饮为君尽，醉杀谪仙诗始成。\n二年持节临荆部，扁舟此地常来去。\n今日凭高觉胆惊，归欤莫与风涛过。",
        "dynasty": "宋",
        "collection_info": null
    }
]