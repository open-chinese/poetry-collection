[
    {
        "uuid": "b0def59e1b1149deb60b8124d9e89d21",
        "title": "咏华林书院",
        "author": "黄夷简",
        "content": "桐轩潇洒远尘机，伯始英风世不衰。\n千亩自封轻渭叟，五经同拜重宣尼。\n衣无常主门多义，仓有余粮俗共熙。\n仁智眼前从所乐，利名身外更何思。\n琴清善召云中鹤，床稳高蓍叶上龟。\n茶煮玉泉僧至日，酒蒭金蚁菊芳时。\n往来虚席宾朋盛，朝暮过堂子弟奇。\n万卷诗书归腹箧，地仙踪迹少人知。",
        "dynasty": "宋",
        "collection_info": null
    },
    {
        "uuid": "7c39477f1414d597e877586b6960de06",
        "title": "句  其一",
        "author": "黄夷简",
        "content": "宿雨一番蔬甲嫩，春山几焙茗旗香。",
        "dynasty": "宋",
        "collection_info": null
    },
    {
        "uuid": "e68c42ada3f0c52fb146b69542d88a62",
        "title": "句  其二",
        "author": "黄夷简",
        "content": "襟带巴连蜀，封疆楚接吴。",
        "dynasty": "宋",
        "collection_info": null
    }
]