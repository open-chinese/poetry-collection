[
    {
        "uuid": "28d3bcae79a6358963792359f1f7fb02",
        "title": "杂曲歌辞 壮士吟",
        "author": "贾岛",
        "content": "壮士不曾悲，悲即无回期。\n如何易水上，未歌先泪垂。",
        "dynasty": "唐",
        "collection_info": null
    },
    {
        "uuid": "f3d34bfe48a481d4979e721404ded21e",
        "title": "古意",
        "author": "贾岛",
        "content": "碌碌復碌碌，百年双转毂。\n志士终夜心，良马白日足。\n俱为不等闲，谁是知音目。\n眼中两行泪，曾弔三献玉。",
        "dynasty": "唐",
        "collection_info": null
    },
    {
        "uuid": "67f44792d84d8f371e642b276ffa8cfd",
        "title": "望山",
        "author": "贾岛",
        "content": "南山三十里，不见踰一旬。\n冒雨时立望，望之如朋亲。\n虬龙一掬波，洗荡千万春。\n日日雨不断，愁杀望山人。\n天事不可长，劲风来如奔。\n阴霪一以扫，浩翠写国门。\n长安百万家，家家张屏新。\n谁家最好山，我愿为其邻。",
        "dynasty": "唐",
        "collection_info": null
    },
    {
        "uuid": "f1a05a10ac78c71a2b887ef620dd3906",
        "title": "北岳庙",
        "author": "贾岛",
        "content": "天地有五岳，恒岳居其北。\n岩峦迭万重，诡怪浩难测。\n人来不敢入，祠宇白日黑。\n有时起霖雨，一洒天地德。\n神兮安在哉，永康我王国。",
        "dynasty": "唐",
        "collection_info": null
    },
    {
        "uuid": "856981107e9facc25e8847603cae36b5",
        "title": "朝饥",
        "author": "贾岛",
        "content": "市中有樵山，此舍朝无烟。\n井底有甘泉，釜中乃空然。\n我要见白日，雪来塞青天。\n坐闻西床琴，冻折两三弦。\n饥莫诣他门，古人有拙言。",
        "dynasty": "唐",
        "collection_info": null
    },
    {
        "uuid": "7fe6b8658dbff8113940a1824d748ddc",
        "title": "哭卢仝",
        "author": "贾岛",
        "content": "贤人无官死，不亲者亦悲。\n空令古鬼哭，更得新邻比。\n平生四十年，惟着白布衣。\n天子未辟召，地府谁来追。\n长安有交友，託孤遽弃移。\n冢侧志石短，文字行参差。\n无钱买松栽，自生蒿草枝。\n在日赠我文，泪流把读时。\n从兹加敬重，深藏恐失遗。",
        "dynasty": "唐",
        "collection_info": null
    },
    {
        "uuid": "cd56020dfc1dd296f6aae655810d01f8",
        "title": "剑客",
        "author": "贾岛",
        "content": "十年磨一剑，霜刃未曾试。\n今日把似君，谁为不平事。",
        "dynasty": "唐",
        "collection_info": null
    },
    {
        "uuid": "7b37641e695d140b4cb405959e6fc3e7",
        "title": "口号",
        "author": "贾岛",
        "content": "中夜忽自起，汲此百尺泉。\n林木含白露，星斗在青天。",
        "dynasty": "唐",
        "collection_info": null
    },
    {
        "uuid": "9190fd9812bbab4d24e19ab1997670f7",
        "title": "寄远",
        "author": "贾岛",
        "content": "别肠多郁纡，岂能肥肌肤。\n始知相结密，不及相结疎。\n疎别恨应少，密离恨难袪。\n门前南流水，中有北飞鱼。\n鱼飞向北海，可以寄远书。\n不惜寄远书，故人今在无。\n况此数尺身，阻彼万里途。\n自非日月光，难以知子躯。",
        "dynasty": "唐",
        "collection_info": null
    },
    {
        "uuid": "cd18fe4ff97a11be2bfed9806be3b0ba",
        "title": "斋中",
        "author": "贾岛",
        "content": "眈静非谬为，本性实疎索。\n斋中一就枕，不觉白日落。\n低扉碍轩辔，寡德谢接诺。\n丛菊在墙阴，秋穷未开萼。\n所餐类病马，动影似移岳。\n欲驻迫逃衰，岂殊乱绠缚。\n已见饱时雨，应丰蔬与药。",
        "dynasty": "唐",
        "collection_info": null
    },
    {
        "uuid": "235b3504cd023a112a41aede06348406",
        "title": "感秋",
        "author": "贾岛",
        "content": "商气飒已来，岁华又虚掷。\n朝云藏奇峰，暮雨洒疎滴。\n几蜩嘿凉叶，数蛩思阴壁。\n落日空馆中，归心远山碧。\n昔人多秋感，今人何异昔。\n四序驰百年，玄髮坐成白。\n喧喧徇声利，扰扰同辙迹。\n傥无世上怀，去偃松下石。",
        "dynasty": "唐",
        "collection_info": null
    },
    {
        "uuid": "9abf0e5da9d6a7c4d328227def072f49",
        "title": "翫月",
        "author": "贾岛",
        "content": "寒月破东北，贾生立西南。\n西南立倚何，立倚青青杉。\n近月有数星，星名未详谙。\n但爱杉倚月，我倚杉为三。\n月乃不上杉，上杉难相参。\n眙𥈭子细视，睛瞳桂枝劖。\n目常有热疾，久视无烦炎。\n以手扪衣裳，零露已濡霑。\n久立双足冻，时向股䏶淹。\n立久病足折，兀然黐胶黏。\n他人应已睡，转喜此景恬。\n此景亦胡及，而我苦淫耽。\n无异市井人，见金不知廉。\n不知此夜中，几人同无厌。\n待得上顶看，未拟归枕函。\n强步望寝斋，步步情不堪。\n步到竹丛西，东望如隔帘。\n却坐竹丛外，清思刮幽潜。\n量知爱月人，身愿化为蟾。",
        "dynasty": "唐",
        "collection_info": null
    },
    {
        "uuid": "af538f7a1ffca4b35d8894fc77964221",
        "title": "辞二知己",
        "author": "贾岛",
        "content": "一双千岁鹤，立别孤翔鸿。\n波岛忽已暮，海雨寒蒙蒙。\n离人闻美弹，亦与哀弹同。\n况兹切切弄，绕彼行行躬。\n云飞北岳碧，火息西山红。\n何以代远诚，折芳腊雪中。",
        "dynasty": "唐",
        "collection_info": null
    },
    {
        "uuid": "c227d164b5e0168b9bc64b96b118070a",
        "title": "义雀行和朱评事",
        "author": "贾岛",
        "content": "玄鸟雄雌俱，春雷惊蛰余。\n口衔黄河泥，空即翔天隅。\n一夕皆莫归，哓哓遗众雏。\n双雀抱仁义，哺食劳劬劬。\n雏既逦迤飞，云间声相呼。\n燕雀虽微类，感媿诚不殊。\n禽贤难自彰，幸得主人书。",
        "dynasty": "唐",
        "collection_info": null
    },
    {
        "uuid": "e02ab362c558fca4574bc5e5c91e4b94",
        "title": "宿悬泉驿",
        "author": "贾岛",
        "content": "晓行沥水楼，暮到悬泉驿。\n林月值云遮，山灯照愁寂。",
        "dynasty": "唐",
        "collection_info": null
    },
    {
        "uuid": "010451f4c377261313aabc9a0d5128e9",
        "title": "辩士",
        "author": "贾岛",
        "content": "辩士多毁訾，不闻谈己非。\n猛虎恣杀暴，未尝啮妻儿。\n此理天所感，所感当问谁。\n求食饲雏禽，吐出美言词。\n善哉君子人，扬光掩瑕玼。",
        "dynasty": "唐",
        "collection_info": null
    },
    {
        "uuid": "d647e8e7ab0bbb6e503244d77b965918",
        "title": "不欺",
        "author": "贾岛",
        "content": "上不欺星辰，下不欺鬼神。\n知心两如此，然后何所陈。\n食鱼味在鲜，食蓼味在辛。\n掘井须到流，结交须到头。\n此语诚不谬，敌君三万秋。",
        "dynasty": "唐",
        "collection_info": null
    },
    {
        "uuid": "02aa2c0226ec497b59a0b470a81458c7",
        "title": "绝句",
        "author": "贾岛",
        "content": "海底有明月，圆于天上轮。\n得之一寸光，可买千里春。",
        "dynasty": "唐",
        "collection_info": null
    },
    {
        "uuid": "61fefb952f1f39e051111f3bfa30ab58",
        "title": "寓兴",
        "author": "贾岛",
        "content": "莫居暗室中，开目闭目同。\n莫趋碧霄路，容飞不容步。\n暗室未可居，碧霄未可趋。\n劝君跨仙鹤，日下云为衢。",
        "dynasty": "唐",
        "collection_info": null
    },
    {
        "uuid": "6984a6f4b4b7e5aecc7fe1ff3ada7842",
        "title": "游仙",
        "author": "贾岛",
        "content": "借得孤鹤骑，高近金乌飞。\n掬河洗老貌，照月生光辉。\n天中鹤路直，天尽鹤一息。\n归来不骑鹤，身自有羽翼。\n若人无仙骨，芝朮徒烦食。",
        "dynasty": "唐",
        "collection_info": null
    },
    {
        "uuid": "10b863c52865d0e36b439288ac8388a8",
        "title": "枕上吟",
        "author": "贾岛",
        "content": "夜长忆白日，枕上吟千诗。\n何当苦寒气，忽被东风吹。\n冰开鱼龙别，天波殊路岐。",
        "dynasty": "唐",
        "collection_info": null
    },
    {
        "uuid": "368ff56c664a45814451dbb84db6fbd7",
        "title": "双鱼谣",
        "author": "贾岛",
        "content": "天河堕双鲂，飞我庭中央。\n掌握尺余雪，劈开肠有璜。\n见令馋舌短，烹遶邻舍香。\n一得古诗字，与玉含异藏。",
        "dynasty": "唐",
        "collection_info": null
    },
    {
        "uuid": "68bbe9c5244648550120bf31c7eaf2c9",
        "title": "易水怀古",
        "author": "贾岛",
        "content": "荆卿重虚死，节烈书前史。\n我叹方寸心，谁论一时事。\n至今易水桥，寒风兮萧萧。\n易水流得尽，荆卿名不消。",
        "dynasty": "唐",
        "collection_info": null
    },
    {
        "uuid": "2f03cd7edda9f198f088f96d404f8f2f",
        "title": "早起",
        "author": "贾岛",
        "content": "北客入西京，北鴈再离北。\n秋寝独前兴，天梭星落织。\n耽翫余恬爽，顾盼轻痾力。\n旅途少颜尽，明镜劝仙食。\n出门路纵横，张家路最直。\n昨夜梦见书，张家厅上壁。",
        "dynasty": "唐",
        "collection_info": null
    },
    {
        "uuid": "1c2816b5204c8906447441aa709b946e",
        "title": "客喜",
        "author": "贾岛",
        "content": "客喜非实喜，客悲非实悲。\n百迴信到家，未当身一归。\n未归长嗟愁，嗟愁填中怀。\n开口吐愁声，还却入耳来。\n常恐泪滴多，自损两目辉。\n鬓边虽有丝，不堪织寒衣。",
        "dynasty": "唐",
        "collection_info": null
    },
    {
        "uuid": "d76c50bca777e778ccb040883ef6c199",
        "title": "延寿里精舍寓居",
        "author": "贾岛",
        "content": "旅託避华馆，荒楼遂愚慵。\n短庭无繁植，珍果春亦浓。\n侧庐废扃枢，纤魄时卧逢。\n耳目乃鄽井，肺肝即岩峰。\n汲泉饮酌余，见我闲静容。\n霜蹊犹舒英，寒蝶断来踪。\n双履与谁逐，一寻青瘦筇。",
        "dynasty": "唐",
        "collection_info": null
    },
    {
        "uuid": "470d4d657a89c732880c6303c3b95d2b",
        "title": "赠智朗禅师",
        "author": "贾岛",
        "content": "上人分明见，玉兔潭底没。\n上人光惨貌，古来恨峭发。\n涕辞孔颜庙，笑访禅寂室。\n步随青山影，坐学白塔骨。\n解听无弄琴，不礼有身佛。\n欲问师何之，忽与我相别。\n率赋赠远言，言惭非子曰。",
        "dynasty": "唐",
        "collection_info": null
    },
    {
        "uuid": "fc5722928978811af8a3bea76505473c",
        "title": "送沈秀才下第东归",
        "author": "贾岛",
        "content": "曲言恶者谁，悦耳如弹丝。\n直言好者谁，刺耳如长锥。\n沈生才俊秀，心肠无邪欺。\n君子忌苟合，择交如求师。\n毁出疾夫口，腾入礼部闱。\n下第子不耻，遗才人耻之。\n东归家室远，掉辔时参差。\n浙云近吴见，汴柳接楚垂。\n明年春光别，回首不復疑。",
        "dynasty": "唐",
        "collection_info": null
    },
    {
        "uuid": "066d6232468786e7238283a07e956011",
        "title": "酬栖上人",
        "author": "贾岛",
        "content": "夜久城馆闲，情幽出在山。\n新月有微辉，朗朗空庭间。\n处世虽识机，伊余多掩关。\n松姿度腊见，篱药知春还。\n静览冰雪词，厚为酬赠颜。\n东林有踯躅，脱屣期共攀。",
        "dynasty": "唐",
        "collection_info": null
    },
    {
        "uuid": "66ba8335eee07c6b4b4263f1b3fcab50",
        "title": "冬月长安雨中见终南雪",
        "author": "贾岛",
        "content": "秋节新已尽，雨疎露山雪。\n西峰稍觉明，残滴犹未绝。\n气侵瀑布水，冻着白云穴。\n今朝灞浐鴈，何夕潇湘月。\n想彼石房人，对雪扉不闭。",
        "dynasty": "唐",
        "collection_info": null
    },
    {
        "uuid": "7f1359cfd19a635a7622579dc9ea0626",
        "title": "寄孟协律",
        "author": "贾岛",
        "content": "我有弔古泣，不泣向路岐。\n挥泪洒暮天，滴着桂树枝。\n别后冬节至，离心北风吹。\n坐孤雪扉夕，泉落石桥时。\n不惊猛虎啸，难辱君子词。\n欲酬空觉老，无以堪远持。\n岧嶤倚角窗，王屋悬清思。",
        "dynasty": "唐",
        "collection_info": null
    },
    {
        "uuid": "81fb830e2574845db8cd32e511fcf0c8",
        "title": "和刘涵",
        "author": "贾岛",
        "content": "京官始云满，野人依旧闲。\n闭扉一亩居，中有古风还。\n市井日已午，幽窗梦南山。\n乔木覆北斋，有鸟鸣其间。\n前日远岳僧，来时与开关。\n新题惊我瘦，窥镜见丑颜。\n陶情惜清澹，此意復谁攀。",
        "dynasty": "唐",
        "collection_info": null
    },
    {
        "uuid": "73603b5b440bdc0507db01eda592c0b3",
        "title": "明月山怀独孤崇鱼琢",
        "author": "贾岛",
        "content": "明月长在目，明月长在心。\n在心復在目，何得稀去寻。\n试望明月人，孟夏树蔽岑。\n想彼嘆此怀，乐喧忘幽林。\n乡本北岳外，悔恨东夷深。\n愿缩地脉还，岂待天恩临。\n非不渴隐秀，却嫌他事侵。\n或云岳楼钟，来绕草堂吟。\n当从令伊后，再往步柏林。",
        "dynasty": "唐",
        "collection_info": null
    },
    {
        "uuid": "ca89b2274dfc94d323b73b5a6e707122",
        "title": "投张太祝",
        "author": "贾岛",
        "content": "风骨高更老，向春初阳葩。\n[泠泠]月下韵，一一落海涯。\n有子不敢和，一听千嘆嗟。\n身卧东北泥，魂挂西南霞。\n手把一枝栗，往轻觉程赊。\n水天朔方色，暖日嵩根花。\n达闲幽栖山，遣寻种药家。\n欲买双琼瑶，惭无一木瓜。",
        "dynasty": "唐",
        "collection_info": null
    },
    {
        "uuid": "51fc250e4ca052d5b39eec58330f0b64",
        "title": "咏韩氏二子",
        "author": "贾岛",
        "content": "千岩一尺璧，八月十五夕。\n清露堕桂花，白鸟舞虚碧。",
        "dynasty": "唐",
        "collection_info": null
    },
    {
        "uuid": "5478b09c104923e3aecc116c7602e128",
        "title": "送别",
        "author": "贾岛",
        "content": "丈夫未得意，行行且低眉。\n素琴弹復弹，会有知音知。",
        "dynasty": "唐",
        "collection_info": null
    },
    {
        "uuid": "c34c2cea6da5bbcac45c3c12f42931fa",
        "title": "携新文诣张籍韩愈途中成",
        "author": "贾岛",
        "content": "袖有新成诗，欲见张韩老。\n青竹未生翼，一步万里道。\n仰望青冥天，云雪压我脑。\n失却终南山，惆怅满怀抱。\n安得西北风，身愿变蓬草。\n地祇闻此语，突出惊我倒。",
        "dynasty": "唐",
        "collection_info": null
    },
    {
        "uuid": "96a5e3d5a3f0089b198d9164805bb99c",
        "title": "上谷送客游江湖",
        "author": "贾岛",
        "content": "莫叹迢遰分，何殊咫尺别。\n江楼到夜登，还见南台月。",
        "dynasty": "唐",
        "collection_info": null
    },
    {
        "uuid": "695c59c77ab33e4545a743a206a01b2c",
        "title": "重酬姚少府",
        "author": "贾岛",
        "content": "隙月斜枕旁，讽咏夏贻什。\n如今何时节，虫虺亦已蛰。\n答迟礼涉傲，抱疾思加涩。\n仆本胡为者，衔肩贡客集。\n茫然九州内，譬如一锥立。\n欺暗少此怀，自明曾沥泣。\n量无趫勇士，诚欲戈矛戢。\n原阁期跻攀，潭舫偶俱入。\n深斋竹木合，毕夕风雨急。\n俸利沐均分，价称烦嘘噏。\n百篇见删罢，一命嗟未及。\n沧浪愚将还，知音激所习。",
        "dynasty": "唐",
        "collection_info": null
    },
    {
        "uuid": "b9e18e6307e6ebd164e8768601c11e43",
        "title": "投孟郊",
        "author": "贾岛",
        "content": "月中有孤芳，天下聆熏风。\n江南有高唱，海北初来通。\n容飘清冷余，自蕴襟抱中。\n止息乃流溢，推寻却冥蒙。\n我知雪山子，谒彼偈句空。\n必竟获所实，尔焉遂深衷。\n录之孤灯前，犹恨百首终。\n一吟动狂机，万疾辞顽躬。\n生平面未交，永夕梦辄同。\n叙诘谁君师，讵言无吾宗。\n余求履其迹，君曰可但攻。\n啜波肠易饱，揖险神难从。\n前岁曾入洛，差池阻从龙。\n萍家復从赵，云思长萦萦。\n嵩海每可诣，长途追再穷。\n愿倾肺肠事，尽入焦梧桐。",
        "dynasty": "唐",
        "collection_info": null
    },
    {
        "uuid": "9135a1a265cd9fda4ff3a49d2f09e33c",
        "title": "代边将",
        "author": "贾岛",
        "content": "持戈簇边日，战罢浮云收。\n露草泣寒霁，夜泉鸣陇头。\n三尺握中铁，气衝星斗牛。\n报国不拘贵，愤将平虏雠。",
        "dynasty": "唐",
        "collection_info": null
    },
    {
        "uuid": "b8e88c6eeb989eacb7f722bd9b3f2eb8",
        "title": "寄刘栖楚",
        "author": "贾岛",
        "content": "趋走与偃卧，去就自殊分。\n当窗一重树，上有万里云。\n离披不相顾，髣髴类人羣。\n友生去更远，来书绝如焚。\n蝉吟我为听，我歌蝉岂闻。\n岁暮傥旋归，晤言桂氛氲。",
        "dynasty": "唐",
        "collection_info": null
    },
    {
        "uuid": "9e04d4f92116ac315f40fee7018eaedc",
        "title": "寄丘儒",
        "author": "贾岛",
        "content": "地近轻数见，地远重一面。\n一面如何重，重甚珍宝片。\n自经失欢笑，几度腾霜霰。\n此心镇悬悬，天象固迴转。\n长安秋风高，子在东甸县。\n仪形信寂蔑，风雨岂乖间。\n凭人报消息，何易凭笔砚。\n俱不尽我心，终须对君宴。",
        "dynasty": "唐",
        "collection_info": null
    },
    {
        "uuid": "017402dd5d8ae51cb9e8df7e2a12f0e9",
        "title": "送陈商",
        "author": "贾岛",
        "content": "古道长荆棘，新岐路交横。\n君于荒榛中，寻得古辙行。\n足踏圣人路，貌端禅士形。\n我曾接夜谈，似听讲一经。\n联翩曾数举，昨登高第名。\n釜底绝烟火，晓行皇帝京。\n上客远府游，主人须目明。\n青云别青山，何日復可升。",
        "dynasty": "唐",
        "collection_info": null
    },
    {
        "uuid": "434b60d076e1576e6af0786e318fc024",
        "title": "送张校书季霞",
        "author": "贾岛",
        "content": "从京去容州，马在船上多。\n容州几千里，直傍青天涯。\n掌记试校书，未称高词华。\n义往不可屈，出家如入家。\n城市七月初，热与夏未差。\n饯君到野地，秋凉满山坡。\n南境异北候，风起无尘沙。\n秦吟宿楚泽，海酒落桂花。\n暂醉即还醒，彼土生桂茶。",
        "dynasty": "唐",
        "collection_info": null
    },
    {
        "uuid": "f74c5142943cfcafe44cf529e50d80a2",
        "title": "寄友人",
        "author": "贾岛",
        "content": "同人半年别，一别寂来音。\n赖有别时文，相思时一吟。\n我常倦投迹，君亦知此衿。\n笔砚且勿弃，苏张曾陆沈。\n但存舌在口，当冀身遂心。\n君看明月夜，松桂寒森森。",
        "dynasty": "唐",
        "collection_info": null
    },
    {
        "uuid": "338e9c54b94e9baa61a7e7d77e032746",
        "title": "答王参",
        "author": "贾岛",
        "content": "寸晷不相待，四时互如竞。\n客思先觉秋，虫声苦知暝。\n霜松积旧翠，露月团如镜。\n诗负属景同，琴孤坐堂听。\n相期黄菊节，别约红桃径。\n每把式微篇，临风一长咏。",
        "dynasty": "唐",
        "collection_info": null
    },
    {
        "uuid": "5445d0300772958a5af4e0cd88396878",
        "title": "延康吟",
        "author": "贾岛",
        "content": "寄居延寿里，为与延康邻。\n不爱延康里，爱此里中人。\n人非十年故，人非九族亲。\n人有不朽语，得之烟山春。",
        "dynasty": "唐",
        "collection_info": null
    },
    {
        "uuid": "0e6fb4f7ecf81bce400f11c1921f6680",
        "title": "戏赠友人",
        "author": "贾岛",
        "content": "一日不作诗，心源如废井。\n笔砚为辘轳，吟咏作縻绠。\n朝来重汲引，依旧得清[冷]。\n书赠同怀人，词中多苦辛。",
        "dynasty": "唐",
        "collection_info": null
    },
    {
        "uuid": "8daba85bd30ddf9dfc7aa7190097ce78",
        "title": "寓兴",
        "author": "贾岛",
        "content": "真集道方至，貌殊妬还多。\n山泉入城池，自然生浑波。\n今时出古言，在众翻为讹。\n有琴含正韵，知音者如何。\n一生足感激，世言忽嵯峨。\n不得市井味，思响吾岩阿。\n浮华岂我事，日月徒蹉跎。\n旷哉颍阳风，千载无其他。",
        "dynasty": "唐",
        "collection_info": null
    },
    {
        "uuid": "2ae178ebc55150aef97951762c41ee50",
        "title": "怀郑从志",
        "author": "贾岛",
        "content": "西风吹阴云，雨雪半夜收。\n忽忆天涯人，起看斗与牛。\n故人别二年，我意如百秋。\n音信两杳杳，谁云昔绸缪。\n平明一封书，寄向东北舟。\n翩翩春归鸟，会自为匹俦。",
        "dynasty": "唐",
        "collection_info": null
    },
    {
        "uuid": "8cbb98a7b16805eb24325a10543d16b0",
        "title": "易州登龙兴寺楼望郡北高峰",
        "author": "贾岛",
        "content": "郡北最高峰，巉岩绝云路。\n朝来上楼望，稍觉得幽趣。\n朦胧碧烟裏，羣岭若相附。\n何时一登陟，万物皆下顾。",
        "dynasty": "唐",
        "collection_info": null
    },
    {
        "uuid": "b803d0ce9e861390075482ed0cdbc4e7",
        "title": "送郑山人游江湖",
        "author": "贾岛",
        "content": "南游衡岳上，东往天台裏。\n足蹑华顶峰，目观沧海水。",
        "dynasty": "唐",
        "collection_info": null
    },
    {
        "uuid": "4fb565aac2fd7798fef4daf4805c811d",
        "title": "就峰公宿",
        "author": "贾岛",
        "content": "河出鸟宿后，萤火白露中。\n上人坐不倚，共我论量空。\n残月华晻暧，远水响玲珑。\n尔时无了梦，兹宵方未穷。",
        "dynasty": "唐",
        "collection_info": null
    },
    {
        "uuid": "1ebfbb1859767ac8d2ce2f8ef5e51a98",
        "title": "刘景阳东斋",
        "author": "贾岛",
        "content": "松阴连竹影，中有芜苔井。\n清风此地多，白日空自永。\n景阳公干孙，诗句得真景。\n劝我不须归，月出东斋静。",
        "dynasty": "唐",
        "collection_info": null
    },
    {
        "uuid": "f08cd18df8c8c99db005f34ee7974fe7",
        "title": "对菊",
        "author": "贾岛",
        "content": "九日不出门，十日见黄菊。\n灼灼尚繁英，美人无消息。",
        "dynasty": "唐",
        "collection_info": null
    },
    {
        "uuid": "88a59f393b719d07031ed61b1326d449",
        "title": "送集文上人游方",
        "author": "贾岛",
        "content": "来从道陵井，双木溪边会。\n分首芳草时，远意青天外。\n此游诣几岳，嵩华衡恒泰。",
        "dynasty": "唐",
        "collection_info": null
    },
    {
        "uuid": "4568ecf9ee619305f0aac650b22a2de0",
        "title": "题岸上人郡内闲居",
        "author": "贾岛",
        "content": "静向方寸求，不居山嶂幽。\n池开菡萏香，门闭莓苔秋。\n金玉重四句，粃糠轻九流。\n鑪烟上乔木，钟磬下危楼。\n手种一株松，贞心与师俦。",
        "dynasty": "唐",
        "collection_info": null
    },
    {
        "uuid": "9a4232d291985a66221db103de1e62fb",
        "title": "游子",
        "author": "贾岛",
        "content": "游子喜乡远，非吾忆归庐。\n谁知奔他山，自欲早旋车。\n朝赏暮已足，图归愿无余。\n当期附鹏翼，未偶方踌躇。",
        "dynasty": "唐",
        "collection_info": null
    },
    {
        "uuid": "22c07500a78c8c0c496f381cc497cb49",
        "title": "寄山中王参",
        "author": "贾岛",
        "content": "我看岳西云，君看岳北月。\n长怀燕城南，相送十里别。\n别来千余日，日日忆不歇。\n远寄一纸书，数字论白髮。",
        "dynasty": "唐",
        "collection_info": null
    },
    {
        "uuid": "0ba3ed795798ee3c97956b973807b6b3",
        "title": "送汲鹏",
        "author": "贾岛",
        "content": "淮南卧理后，復逢君姓汲。\n文采非寻常，志愿期卓立。\n深江东泛舟，夕阳眺原隰。\n夏夜言诗会，往往追不及。",
        "dynasty": "唐",
        "collection_info": null
    },
    {
        "uuid": "ffeaca0876da5a54dfff91ecd6a62f9f",
        "title": "寄令狐相公",
        "author": "贾岛",
        "content": "策杖驰山驿，逢人问梓州。\n长江那可到，行客替生愁。",
        "dynasty": "唐",
        "collection_info": null
    },
    {
        "uuid": "bcc35861395d7edc49f25fad7bbe1446",
        "title": "哭柏岩和尚",
        "author": "贾岛",
        "content": "苔覆石床新，师曾占几春。\n写留行道影，焚却坐禅身。\n塔院关松雪，经房锁隙尘。\n自嫌双泪下，不是解空人。",
        "dynasty": "唐",
        "collection_info": null
    },
    {
        "uuid": "4175b40e3286d8f07611c4ee16aa8f10",
        "title": "山中道士",
        "author": "贾岛",
        "content": "头髮梳千下，休粮带瘦容。\n养雏成大鹤，种子作高松。\n白石通宵煮，寒泉尽日舂。\n不曾离隐处，那得世人逢。",
        "dynasty": "唐",
        "collection_info": null
    },
    {
        "uuid": "0c85f49abf137e1e7a5814abd962a4a2",
        "title": "就可公宿",
        "author": "贾岛",
        "content": "十里寻幽寺，寒流数派分。\n僧同雪夜坐，鴈向草堂闻。\n静语终灯焰，余生许峤云。\n由来多抱疾，声不达明君。",
        "dynasty": "唐",
        "collection_info": null
    },
    {
        "uuid": "b2e2c4bdcd00125736b0f908d46f156c",
        "title": "旅游",
        "author": "贾岛",
        "content": "此心非一事，书札若为传。\n旧国别多日，故人无少年。\n空巢霜叶落，疎牖水萤穿。\n留得林僧宿，中宵坐默然。",
        "dynasty": "唐",
        "collection_info": null
    },
    {
        "uuid": "965ddfc8479a86709200205b793b0a71",
        "title": "送邹明府游灵武",
        "author": "贾岛",
        "content": "曾宰西畿县，三年马不肥。\n债多平剑与，官满载书归。\n边雪藏行径，林风透卧衣。\n灵州听晓角，客馆未开扉。",
        "dynasty": "唐",
        "collection_info": null
    },
    {
        "uuid": "83d31968ef0b1f1b29369eeb869d549a",
        "title": "题皇甫荀蓝田厅",
        "author": "贾岛",
        "content": "任官经一年，县与玉峰连。\n竹笼拾山果，瓦瓶担石泉。\n客归秋雨后，印锁暮钟前。\n久别丹阳浦，时时梦钓船。",
        "dynasty": "唐",
        "collection_info": null
    },
    {
        "uuid": "6e470492f7575f3da6e61c08af7b5709",
        "title": "赠王将军",
        "author": "贾岛",
        "content": "宿卫炉烟近，除书墨未干。\n马曾金镞中，身有宝刀瘢。\n父子同时捷，君王画阵看。\n何当为外帅，白日出长安。",
        "dynasty": "唐",
        "collection_info": null
    },
    {
        "uuid": "50f416682e300537a36e563a504fbbfe",
        "title": "下第",
        "author": "贾岛",
        "content": "下第只空囊，如何住帝乡。\n杏园啼百舌，谁醉在花傍。\n泪落故山远，病来春草长。\n知音逢岂易，孤棹负三湘。",
        "dynasty": "唐",
        "collection_info": null
    },
    {
        "uuid": "c0d1820cd686021bc6ca4f1d8023f511",
        "title": "寄贺兰朋吉",
        "author": "贾岛",
        "content": "往往东林下，花香似火焚。\n故园从小别，夜雨近秋闻。\n野菜连寒水，枯株簇古坟。\n泛舟同远客，寻寺入幽云。\n斜日扉多掩，荒田径细分。\n相思蝉几处，偶坐蝶成羣。\n会宿曾论道，登高省议文。\n苦吟遥可想，边叶向纷纷。",
        "dynasty": "唐",
        "collection_info": null
    },
    {
        "uuid": "2e9a42d54a7ad8089964b12c3b32832a",
        "title": "忆吴处士",
        "author": "贾岛",
        "content": "半夜长安雨，灯前越客吟。\n孤舟行一月，万水与千岑。\n岛屿夏云起，汀洲芳草深。\n何当折松叶，拂石剡溪阴。",
        "dynasty": "唐",
        "collection_info": null
    },
    {
        "uuid": "c449a920f328b4a4b956eb065c99ebf8",
        "title": "哭孟郊",
        "author": "贾岛",
        "content": "身死声名在，多应万古传。\n寡妻无子息，破宅带林泉。\n冢近登山道，诗随过海船。\n故人相弔后，斜日下寒天。",
        "dynasty": "唐",
        "collection_info": null
    },
    {
        "uuid": "141c4bd6d30d3d9e763ff4219aa445ce",
        "title": "送崔定",
        "author": "贾岛",
        "content": "未知游子意，何不避炎蒸？几日到汉水，新蝉鸣杜陵。\n秋江待得月，夜语恨无僧。\n巴峡吟过否，连天十二层。",
        "dynasty": "唐",
        "collection_info": null
    },
    {
        "uuid": "4ad064ff272bd8bf5ea504ddb011e807",
        "title": "寄白阁默公",
        "author": "贾岛",
        "content": "已知归白阁，山远晚晴看。\n石室人心静，冰潭月影残。\n微云分片灭，古木落薪干。\n后夜谁闻磬，西峰绝顶寒。",
        "dynasty": "唐",
        "collection_info": null
    },
    {
        "uuid": "4089fec1f4b9c7572c9896b7884b5cbd",
        "title": "雨后宿刘司马池上",
        "author": "贾岛",
        "content": "蓝溪秋漱玉，此地涨清澄。\n芦苇声兼雨，芰荷香遶灯。\n岸头秦古道，亭面汉荒陵。\n静想泉根本，幽崖落几层。",
        "dynasty": "唐",
        "collection_info": null
    },
    {
        "uuid": "b5da67200d757541ab0f8465a652b1bf",
        "title": "送朱可久归越中",
        "author": "贾岛",
        "content": "石头城下泊，北固暝钟初。\n汀鹭潮衝起，船窗月过虚。\n吴山侵越众，隋柳入唐疎。\n日欲躬调膳，辟来何府书。",
        "dynasty": "唐",
        "collection_info": null
    },
    {
        "uuid": "b9a230cb97168336bfa670bebd7030a9",
        "title": "送田卓入华山",
        "author": "贾岛",
        "content": "幽深足暮蝉，惊觉石床眠。\n瀑布五千仞，草堂瀑布边。\n坛松涓滴露，岳月泬寥天。\n鹤过君须看，上头应有仙。",
        "dynasty": "唐",
        "collection_info": null
    },
    {
        "uuid": "5f53a99f5f18df8cad3adbbe23cb360d",
        "title": "送董正字常州觐省",
        "author": "贾岛",
        "content": "相逐一行鸿，何时出碛中？江流翻白浪，木叶落青枫。\n轻檝浮吴国，繁霜下楚空。\n春来懽侍阻，正字在东宫。",
        "dynasty": "唐",
        "collection_info": null
    },
    {
        "uuid": "18cfe9fa5994de4a8ca7db6491c1d80b",
        "title": "酬姚少府",
        "author": "贾岛",
        "content": "梅树与山木，俱应摇落初。\n柴门掩寒雨，虫响出秋蔬。\n枯槁彰清镜，孱愚友道书。\n刊文非不朽，君子自相于。",
        "dynasty": "唐",
        "collection_info": null
    },
    {
        "uuid": "82ce2b2bd2faeb6726dffa0dfb99f732",
        "title": "送无可上人",
        "author": "贾岛",
        "content": "圭峰霁色新，送此草堂人。\n麈尾同离寺，蛩鸣暂别亲。\n独行潭底影，数息树边身。\n终有烟霞约，天台作近邻。",
        "dynasty": "唐",
        "collection_info": null
    },
    {
        "uuid": "0eadaa933502632c28f3436c5821a0f8",
        "title": "送李骑曹",
        "author": "贾岛",
        "content": "归骑双旌远，懽生此别中。\n萧关分碛路，嘶马背寒鸿。\n朔色晴天北，河源落日东。\n贺兰山顶草，时动捲帆风。",
        "dynasty": "唐",
        "collection_info": null
    },
    {
        "uuid": "8fd33b1498ab528853766c2a51d44c50",
        "title": "送乌行中石淙别业",
        "author": "贾岛",
        "content": "寒水长绳汲，丁泠数滴翻。\n草通石淙脉，砚带海潮痕。\n岳色何曾远，蝉声尚未繁。\n劳思当此夕，苗稼在西原。",
        "dynasty": "唐",
        "collection_info": null
    },
    {
        "uuid": "326ac5b33928e0870d6e82846b893a52",
        "title": "送觉兴上人归中条山兼谒河中李司空",
        "author": "贾岛",
        "content": "又忆西岩寺，秦原草白时。\n山寻樵径上，人到雪房迟。\n暮磬潭泉冻，荒林野烧移。\n闻师新译偈，说拟对旌麾。",
        "dynasty": "唐",
        "collection_info": null
    },
    {
        "uuid": "0a4ba4f20902d016ab77e903900d4bcb",
        "title": "寄无可上人",
        "author": "贾岛",
        "content": "僻寺多高树，凉天忆重游。\n磬过沟水尽，月入草堂秋。\n穴蚁苔痕静，藏蝉柏叶稠。\n名山思徧往，早晚到嵩丘。",
        "dynasty": "唐",
        "collection_info": null
    },
    {
        "uuid": "98c34170f42320635f786c95be03aba1",
        "title": "南池",
        "author": "贾岛",
        "content": "萧条微雨绝，荒岸抱清源。\n入舫山侵塞，分泉稻接村。\n秋声依树色，月影在蒲根。\n淹泊方难遂，他宵关梦魂。",
        "dynasty": "唐",
        "collection_info": null
    },
    {
        "uuid": "a09b2d35a1105ad54118e3ade6d6d133",
        "title": "寄龙池寺贞空二上人",
        "author": "贾岛",
        "content": "受请终南住，俱妨去石桥。\n林中秋信绝，峰顶夜禅遥。\n寒草烟藏虎，高松月照鵰。\n霜天期到寺，寺置即前朝。",
        "dynasty": "唐",
        "collection_info": null
    },
    {
        "uuid": "6209e33381d0096bbd38f11af7321d70",
        "title": "送贞空二上人",
        "author": "贾岛",
        "content": "林下中餐后，天涯欲去时。\n衡阳过有伴，梦泽出应迟。\n石磬疎寒韵，铜瓶结夜澌。\n殷勤讶此别，且未定归期。",
        "dynasty": "唐",
        "collection_info": null
    },
    {
        "uuid": "d7eb567f00e967a8e1a9cfed1eab4781",
        "title": "送裴校书",
        "author": "贾岛",
        "content": "拜官从秘省，署职在藩维。\n多故长疎索，高秋远别离。\n天寒泗上醉，夜静岳阳碁。\n使府临南海，帆飞到不迟。",
        "dynasty": "唐",
        "collection_info": null
    },
    {
        "uuid": "006a25fdd7d0a01ccd715bc509da47ab",
        "title": "昇道精舍南台对月寄姚合",
        "author": "贾岛",
        "content": "月向南台见，秋霖洗涤余。\n出逢危叶落，静看众峰疎。\n[冷]露常时有，禅窗此夜虚。\n相思聊怅望，润气徧衣初。",
        "dynasty": "唐",
        "collection_info": null
    },
    {
        "uuid": "a3678f078732ee6c2033ebf47911ce81",
        "title": "即事",
        "author": "贾岛",
        "content": "索莫对孤灯，阴云积几层。\n自嗟怜十上，谁肯待三征。\n心被通人见，文叨大匠称。\n悲秋秦塞草，怀古汉家陵。\n城静高崖树，漏多幽沼冰。\n过声沙岛鹭，绝行石庵僧。\n岂谓旧庐在，谁言归未曾。",
        "dynasty": "唐",
        "collection_info": null
    },
    {
        "uuid": "f804422df8bae12117b38b5ab60c2abd",
        "title": "黄子陂上韩吏部",
        "author": "贾岛",
        "content": "石楼云一别，二十二三春。\n相逐升堂者，几为埋骨人。\n涕流闻度瘴，病起喜还秦。\n曾是令勤道，非惟恤在迍。\n疎衣蕉缕细，爽味茗芽新。\n钟绝滴残雨，萤多无近邻。\n溪潭承到数，位秩见辞频。\n若箇山招隐，机忘任此身。",
        "dynasty": "唐",
        "collection_info": null
    },
    {
        "uuid": "c560d2a8be68ff07d61004f058a0df8f",
        "title": "投李益",
        "author": "贾岛",
        "content": "四十归燕字，千年外始吟。\n已将书北岳，不用比南金。",
        "dynasty": "唐",
        "collection_info": null
    },
    {
        "uuid": "b7c82430791286300c15561f75ce781e",
        "title": "弔孟协律",
        "author": "贾岛",
        "content": "才行古人齐，生前品位低。\n葬时贫卖马，远日哭惟妻。\n孤冢北邙外，空斋中岳西。\n集诗应万首，物象徧曾题。",
        "dynasty": "唐",
        "collection_info": null
    },
    {
        "uuid": "d6e566dec919e43359f4e089336c5b42",
        "title": "送人适越",
        "author": "贾岛",
        "content": "高城满夕阳，何事欲霑裳。\n迁客蓬蒿暮，游人道路长。\n晴湖胜镜碧，寒柳似金黄。\n若有相思梦，殷勤载八行。",
        "dynasty": "唐",
        "collection_info": null
    },
    {
        "uuid": "9013d1efebfc1785a5fa0b1aa7999599",
        "title": "送僧游衡岳",
        "author": "贾岛",
        "content": "心知衡岳路，不怕去人稀。\n船裏犹鸣磬，溪头自曝衣。\n有家从小别，无寺不言归。\n料得逢寒住，当禅雪满扉。",
        "dynasty": "唐",
        "collection_info": null
    },
    {
        "uuid": "e0ced2833c059cf371f722f2f02afb7b",
        "title": "送路",
        "author": "贾岛",
        "content": "别我就蓬蒿，日斜飞伯劳。\n龙门流水急，嵩岳片云高。\n叹命无知己，梳头落白毛。\n从军当此去，风起广陵涛。",
        "dynasty": "唐",
        "collection_info": null
    },
    {
        "uuid": "b7466a04cf93af718f4f45711eaeed83",
        "title": "洛阳道中寄弟",
        "author": "贾岛",
        "content": "趋走迫流年，惭经此路偏。\n密云埋二室，积雪度三川。\n生类梗萍泛，悲无金石坚。\n翻鸿有归翼，极目仰联翩。",
        "dynasty": "唐",
        "collection_info": null
    },
    {
        "uuid": "b11875fd73e0a3fbc87248db60cd67f2",
        "title": "登江亭晚望",
        "author": "贾岛",
        "content": "浩渺浸云根，烟岚没远村。\n鸟归沙有迹，帆过浪无痕。\n望水知柔性，看山欲倦魂。\n纵情犹未已，迴马欲黄昏。",
        "dynasty": "唐",
        "collection_info": null
    },
    {
        "uuid": "da44284d133b1d80d5a669f6ccb1c8e9",
        "title": "送耿处士",
        "author": "贾岛",
        "content": "一瓶离别酒，未尽即言行。\n万水千山路，孤舟几月程。\n川原秋色静，芦苇晚风鸣。\n迢遰不归客，人传虚隐名。",
        "dynasty": "唐",
        "collection_info": null
    },
    {
        "uuid": "0b45eac884cc580418205fd9fdd32982",
        "title": "过唐校书书斋",
        "author": "贾岛",
        "content": "池满风吹竹，时时得爽神。\n声齐雏鸟语，画卷老僧真。\n月出行几步，花开到四邻。\n江湖心自切，未可挂头巾。",
        "dynasty": "唐",
        "collection_info": null
    },
    {
        "uuid": "7144c96c646e503cbb56223de893d9e9",
        "title": "送杜秀才东游",
        "author": "贾岛",
        "content": "东游谁见待，尽室寄长安。\n别后叶频落，去程山已寒。\n大河风色度，旷野烧烟残。\n匣有青铜镜，时将照鬓看。",
        "dynasty": "唐",
        "collection_info": null
    },
    {
        "uuid": "3a2db22f4b6da2e001cfca8473de0aed",
        "title": "送天台僧",
        "author": "贾岛",
        "content": "远梦归华顶，扁舟背岳阳。\n寒蔬修净食，夜浪动禅床。\n鴈过孤峰晓，猨啼一树霜。\n身心无别念，余习在诗章。",
        "dynasty": "唐",
        "collection_info": null
    },
    {
        "uuid": "2aceb761bf8bbcd77ab2202d6ca9a0c0",
        "title": "怀紫阁隐者",
        "author": "贾岛",
        "content": "寂寥思隐者，孤烛坐秋霖。\n梨栗猨喜熟，云山僧说深。\n寄书应不到，结伴拟同寻。\n废寝方终夕，迢迢紫阁心。",
        "dynasty": "唐",
        "collection_info": null
    },
    {
        "uuid": "132f6e9b316a9c5cbf079938698191d6",
        "title": "雨夜同厉玄怀皇甫荀",
        "author": "贾岛",
        "content": "桐竹遶庭匝，雨多风更吹。\n还如旧山夜，卧听瀑泉时。\n碛鴈来期近，秋钟到梦迟。\n沟西吟苦客，中夕话兼思。",
        "dynasty": "唐",
        "collection_info": null
    },
    {
        "uuid": "c557a5609a0e156edf96be7958cc70ea",
        "title": "秋暮",
        "author": "贾岛",
        "content": "北门杨柳叶，不觉已缤纷。\n值鹤因临水，迎僧忽背云。\n白鬚相并出，清泪两行分。\n默默空朝夕，苦吟谁喜闻。",
        "dynasty": "唐",
        "collection_info": null
    },
    {
        "uuid": "0de8f923da31d6c583e6795f8e3aab97",
        "title": "哭胡遇",
        "author": "贾岛",
        "content": "夭寿知齐理，何曾免叹嗟。\n祭迴收朔雪，弔后折寒花。\n野水秋吟断，空山暮影斜。\n弟兄相识徧，犹得到君家。",
        "dynasty": "唐",
        "collection_info": null
    },
    {
        "uuid": "a38c07d1666325beeee763956688fb45",
        "title": "送丹师归闽中",
        "author": "贾岛",
        "content": "波涛路杳然，衰柳落阳蝉。\n行李经雷电，禅前漱岛泉。\n归林久别寺，过越未离船。\n自说从今去，身应老海边。",
        "dynasty": "唐",
        "collection_info": null
    },
    {
        "uuid": "2e929fed68bb829675cf171a9ac922b3",
        "title": "送安南惟鉴法师",
        "author": "贾岛",
        "content": "讲经春殿裏，花遶御床飞。\n南海几迴渡，旧山临老归。\n潮摇蛮草落，月湿岛松微。\n空水既如彼，往来消息稀。",
        "dynasty": "唐",
        "collection_info": null
    },
    {
        "uuid": "bb948e14c01fd9eec9179e2eaca06c9f",
        "title": "题李凝幽居",
        "author": "贾岛",
        "content": "闲居少邻并，草径入荒园。\n鸟宿池边树，僧敲月下门。\n过桥分野色，移石动云根。\n暂去还来此，幽期不负言。",
        "dynasty": "唐",
        "collection_info": null
    },
    {
        "uuid": "ca6960228bc4739eab22d86176e6eabd",
        "title": "送韩湘",
        "author": "贾岛",
        "content": "挂席从古路，长风起广津。\n楚城花未发，上苑蝶来新。\n半没湖波月，初生岛草春。\n孤霞临石镜，极浦映村神。\n细响吟干苇，余馨动远苹。\n欲凭将一札，寄与沃洲人。",
        "dynasty": "唐",
        "collection_info": null
    },
    {
        "uuid": "c7f786e09bb8f9eba404115c75054ee3",
        "title": "寄董武",
        "author": "贾岛",
        "content": "虽同一城裏，少省得从容。\n门掩园林僻，日高巾帻慵。\n孤鸿来半夜，积雪在诸峰。\n正忆毗陵客，声声隔水钟。",
        "dynasty": "唐",
        "collection_info": null
    },
    {
        "uuid": "ba9420a8381e0f2348b685a2f1736a1f",
        "title": "宿赟上人房",
        "author": "贾岛",
        "content": "阶前多是竹，闲地拟栽松。\n朱点草书疏，雪平麻履踪。\n御沟寒夜雨，宫寺静时钟。\n此时无他事，来寻不厌重。",
        "dynasty": "唐",
        "collection_info": null
    },
    {
        "uuid": "6d1e9a4a80c4737917a5510b18c67a0f",
        "title": "访李甘原居",
        "author": "贾岛",
        "content": "原西居处静，门对曲江开。\n石缝衔枯草，查根上净苔。\n翠微泉夜落，紫阁鸟时来。\n仍忆寻淇岸，同行采蕨回。",
        "dynasty": "唐",
        "collection_info": null
    },
    {
        "uuid": "867861c75e0a25ef44ede554b7bab5ad",
        "title": "题山寺井",
        "author": "贾岛",
        "content": "沈沈百尺余，功就岂斯须。\n汲早僧出定，凿新虫自无。\n藏源重嶂底，澄翳大空隅。\n此地如经劫，凉潭会共枯。",
        "dynasty": "唐",
        "collection_info": null
    },
    {
        "uuid": "f510aae52cf0c746379a50f1f1bdff45",
        "title": "僻居无可上人相访",
        "author": "贾岛",
        "content": "自从居此地，少有事相关。\n积雨荒邻圃，秋池照远山。\n砚中枯叶落，枕上断云闲。\n野客将禅子，依依偏往还。",
        "dynasty": "唐",
        "collection_info": null
    },
    {
        "uuid": "6d8289510e8d72d8bd9b4233151d888d",
        "title": "送李余及第归蜀",
        "author": "贾岛",
        "content": "知音伸久屈，觐省去光辉。\n津渡逢清夜，途程尽翠微。\n云当绵竹迭，鸟离锦江飞。\n肯寄书来否，原居出亦稀。",
        "dynasty": "唐",
        "collection_info": null
    },
    {
        "uuid": "c5d67eec46b781c5b30de70c35b482b3",
        "title": "荒斋",
        "author": "贾岛",
        "content": "草合径微微，终南对掩扉。\n晚凉疎雨绝，初晓远山稀。\n落叶无青地，闲身着白衣。\n朴愚犹本性，不是学忘机。",
        "dynasty": "唐",
        "collection_info": null
    },
    {
        "uuid": "d4cad43b3b267b760de4385baf07d8df",
        "title": "夜喜贺兰三见访",
        "author": "贾岛",
        "content": "漏钟仍夜浅，时节欲秋分。\n泉聒栖松鹤，风除翳月云。\n踏苔行引兴，枕石卧论文。\n即此寻常静，来多秖是君。",
        "dynasty": "唐",
        "collection_info": null
    },
    {
        "uuid": "3e8568bd635292e0d609d9dc7dbfed36",
        "title": "题青龙寺镜公房",
        "author": "贾岛",
        "content": "一夕曾留宿，终南摇落时。\n孤灯冈舍掩，残磬雪风吹。\n树老因寒折，泉深出井迟。\n疎慵岂有事，多失上方期。",
        "dynasty": "唐",
        "collection_info": null
    },
    {
        "uuid": "3142940d23f20acbc9a65d437354b104",
        "title": "送陈判官赴绥德",
        "author": "贾岛",
        "content": "将军邀入幕，束带便离家。\n身暖蕉衣窄，天寒碛日斜。\n火烧冈断苇，风卷雪平沙。\n丝竹丰州有，春来秖欠花。",
        "dynasty": "唐",
        "collection_info": null
    },
    {
        "uuid": "9c69798de1de338fc1c4a9bfdb6a712a",
        "title": "送唐环归敷水庄",
        "author": "贾岛",
        "content": "毛女峰当户，日高头未梳。\n地侵山影扫，叶带露痕书。\n松径僧寻药，沙泉鹤见鱼。\n一川风景好，恨不有吾庐。",
        "dynasty": "唐",
        "collection_info": null
    },
    {
        "uuid": "197fe4f67ad8f3d9d3e835e96e8da609",
        "title": "原东居喜唐温琪频至",
        "author": "贾岛",
        "content": "曲江春草生，紫阁雪分明。\n汲井尝泉味，听钟问寺名。\n墨研秋日雨，茶试老僧铛。\n地近劳频访，乌纱出送迎。",
        "dynasty": "唐",
        "collection_info": null
    },
    {
        "uuid": "39e7fcc81602109ab5cb48a8cc0413d9",
        "title": "送扬法师",
        "author": "贾岛",
        "content": "度岁不相见，严冬始出关。\n孤烟寒色树，高雪夕阳山。\n瀑布寺应到，牡丹房甚闲。\n南朝遗迹在，此去几时还。",
        "dynasty": "唐",
        "collection_info": null
    },
    {
        "uuid": "cf7a180aaf23614637a8310369e50144",
        "title": "寄钱庶子",
        "author": "贾岛",
        "content": "曲江春水满，北岸掩柴关。\n秖有僧邻舍，全无物映山。\n树阴终日扫，药债隔年还。\n犹记听琴夜，寒灯竹屋间。",
        "dynasty": "唐",
        "collection_info": null
    },
    {
        "uuid": "873546bbf78828b9c86a01ebe29e5296",
        "title": "原上秋居",
        "author": "贾岛",
        "content": "关西又落木，心事復如何。\n岁月辞山久，秋霖入夜多。\n鸟从井口出，人自洛阳过。\n倚杖聊闲望，田家未翦禾。",
        "dynasty": "唐",
        "collection_info": null
    },
    {
        "uuid": "ba4e7c0b64a0d648deabfcc610bbab44",
        "title": "夏夜",
        "author": "贾岛",
        "content": "原寺偏邻近，开门物景澄。\n磬通多叶罅，月离片云棱。\n寄宿山中鸟，相寻海畔僧。\n唯愁秋色至，乍可在炎蒸。",
        "dynasty": "唐",
        "collection_info": null
    },
    {
        "uuid": "355efc66cce02bc124314459844cc61f",
        "title": "冬夜",
        "author": "贾岛",
        "content": "羁旅復经冬，瓢空盎亦空。\n泪流寒枕上，迹绝旧山中。\n凌结浮萍水，雪和衰柳风。\n曙光鸡未报，嘹唳两三鸿。",
        "dynasty": "唐",
        "collection_info": null
    },
    {
        "uuid": "bbb9aa322dcc3dc5bb0089cba21129b1",
        "title": "送厉宗上人",
        "author": "贾岛",
        "content": "拥策背岷峨，终南雨雪和。\n漱泉秋鹤至，禅树夜猨过。\n高顶白云尽，前山黄叶多。\n曾吟庐岳上，月动九江波。",
        "dynasty": "唐",
        "collection_info": null
    },
    {
        "uuid": "d93c4584fca23c58a71afabc257963b3",
        "title": "寄李存穆",
        "author": "贾岛",
        "content": "闻道船中病，似忧亲弟兄。\n信来从水路，身去到柴城。\n久别长鬚鬓，相思书姓名。\n忽然消息绝，频梦却还京。",
        "dynasty": "唐",
        "collection_info": null
    },
    {
        "uuid": "37ba8e5d0e8b647a9f57295cd70baaf8",
        "title": "赠无怀禅师",
        "author": "贾岛",
        "content": "身从劫劫修，果以此生周。\n禅定石床暖，月移山树秋。\n捧盂观宿饭，敲磬过清流。\n不掩玄关路，敎人问白头。",
        "dynasty": "唐",
        "collection_info": null
    },
    {
        "uuid": "7d9074f0ee789dcfdd51e4bb5e511fde",
        "title": "寄武功姚主簿",
        "author": "贾岛",
        "content": "居枕江沱北，情悬渭曲西。\n数宵曾梦见，几处得书披。\n驿路穿荒坂，公田带淤泥。\n静棊功奥妙，闲作韵清凄。\n锄草留丛药，寻山上石梯。\n客迴河水涨，风起夕阳低。\n空地苔连井，孤村火隔溪。\n卷帘黄叶落，锁印子规啼。\n陇色澄秋月，边声入战鼙。\n会须过县去，况是屡招携。",
        "dynasty": "唐",
        "collection_info": null
    },
    {
        "uuid": "213623e6176ae71b7e4e4882c8c0e597",
        "title": "题刘华书斋",
        "author": "贾岛",
        "content": "白石床无尘，青松树有鳞。\n一莺啼带雨，两树合从春。\n荒榭苔胶砌，幽丛果堕榛。\n偶来疎或数，当暑夕胜晨。\n露滴星河水，巢重草木薪。\n终南同往意，赵北独游身。\n渡叶司天漏，惊蛩远地人。\n机清公干族，也莫卧漳滨。",
        "dynasty": "唐",
        "collection_info": null
    },
    {
        "uuid": "0c8b516be6c797eadb3f2513c3bc86b2",
        "title": "送卢秀才游潞府",
        "author": "贾岛",
        "content": "雨余滋润在，风不起尘沙。\n边日寡文思，送君吟月华。\n过山干相府，临水宿僧家。\n能赋焉长屈，芳春宴杏花。",
        "dynasty": "唐",
        "collection_info": null
    },
    {
        "uuid": "762b2e9b9924bc4ccadb9ff3ac15d593",
        "title": "送南康姚明府",
        "author": "贾岛",
        "content": "铜章美少年，小邑在南天。\n版籍多迁客，封疆接洞田。\n静江鸣野鼓，发缆带村烟。\n却笑陶元亮，何须忆醉眠。",
        "dynasty": "唐",
        "collection_info": null
    },
    {
        "uuid": "ecd1b07ea6d92565965997b97dfdd650",
        "title": "送友人弃官游江左",
        "author": "贾岛",
        "content": "羡君休作尉，万事且全身。\n寰海多虞日，江湖独往人。\n姓名何处变，鸥鸟几时亲。\n别后吴中使，应须访子真。",
        "dynasty": "唐",
        "collection_info": null
    },
    {
        "uuid": "5bd1b7ddaef5ba2e15e2547ebb01953b",
        "title": "雨中怀友人",
        "author": "贾岛",
        "content": "对雨思君子，尝茶近竹幽。\n儒家邻古寺，不到又逢秋。",
        "dynasty": "唐",
        "collection_info": null
    },
    {
        "uuid": "e275d1631b235b9a30e26519345e42f4",
        "title": "寄远",
        "author": "贾岛",
        "content": "家住锦水上，身征辽海边。\n十书九不到，一到忽经年。",
        "dynasty": "唐",
        "collection_info": null
    },
    {
        "uuid": "29050e33eefcd9fce4cc15f0ae69c1ce",
        "title": "南斋",
        "author": "贾岛",
        "content": "独自南斋卧，神闲景亦空。\n有山来枕上，无事到心中。\n帘卷侵床月，屏遮入座风。\n望春春未至，应在海门东。",
        "dynasty": "唐",
        "collection_info": null
    },
    {
        "uuid": "0e1ff3e0206e9b2b49c67c7e7860ae53",
        "title": "早春题友人湖上新居二首 一",
        "author": "贾岛",
        "content": "近得云中路，门长侵早开。\n到时犹有雪，行处已无苔。\n劝酒客初醉，留茶僧未来。\n每逢晴暖日，惟见乞花栽。",
        "dynasty": "唐",
        "collection_info": null
    },
    {
        "uuid": "8ae0d77e0f62f9aaa969df7adbd13ae8",
        "title": "早春题友人湖上新居二首 二",
        "author": "贾岛",
        "content": "门不当官道，行人到亦稀。\n故从餐后出，多是夜深归。\n开箧收诗卷，扫床移卧衣。\n几时同买宅，相送有柴扉。",
        "dynasty": "唐",
        "collection_info": null
    },
    {
        "uuid": "d8d72db1c2de9641afdae39df36fa585",
        "title": "送雍陶入蜀",
        "author": "贾岛",
        "content": "江山事若谙，那肯滞云南。\n草色分危磴，杉阴近古潭。\n日斜襃谷鸟，夏浅巂州蚕。\n吾自疑双鬓，相逢更不堪。",
        "dynasty": "唐",
        "collection_info": null
    },
    {
        "uuid": "243ff877fd221411f0c1ffc983d328e6",
        "title": "张郎中过原东居",
        "author": "贾岛",
        "content": "年长惟添懒，经旬止掩关。\n高人餐药后，下马此林间。\n对坐天将暮，同来客亦闲。\n几时能重至，水味似深山。",
        "dynasty": "唐",
        "collection_info": null
    },
    {
        "uuid": "26e2a50591d00ff2b00c947f0f7a8231",
        "title": "荅王建秘书",
        "author": "贾岛",
        "content": "人皆闻蟋蟀，我独恨蹉跎。\n白髮无心镊，青山去意多。\n信来漳浦岸，期负洞庭波。\n时扫高槐影，朝迴或恐过。",
        "dynasty": "唐",
        "collection_info": null
    },
    {
        "uuid": "d7f8e1a56be9ea7bfc9d155a24b3cdd3",
        "title": "送李余往湖南",
        "author": "贾岛",
        "content": "昔去候温凉，秋山满楚乡。\n今来从辟命，春物徧涔阳。\n岳石挂海雪，野枫堆渚樯。\n若寻吾祖宅，寂寞在潇湘。",
        "dynasty": "唐",
        "collection_info": null
    },
    {
        "uuid": "3bc6d6f70a07d855f23faebb399d77f7",
        "title": "偶作",
        "author": "贾岛",
        "content": "野步随吾意，那知是与非。\n稔年时雨足，闰月暮蝉稀。\n独树依冈老，遥峰出草微。\n园林自有主，宿鸟且同归。",
        "dynasty": "唐",
        "collection_info": null
    },
    {
        "uuid": "7f838f889bcde9d4bc3df995045d4e8b",
        "title": "过雍秀才居",
        "author": "贾岛",
        "content": "夏木鸟巢边，终南岭色鲜。\n就凉安坐石，煮茗汲邻泉。\n钟远清霄半，蜩稀暑雨前。\n幽斋如葺罢，约我一来眠。",
        "dynasty": "唐",
        "collection_info": null
    },
    {
        "uuid": "5363fb927e14b8cfe7aa686088fdc35c",
        "title": "寄顾非熊",
        "author": "贾岛",
        "content": "知君归有处，山水亦难齐。\n犹去潇湘远，不闻猨狖啼。\n穴通茆岭下，潮满石头西。\n独立生遥思，秋原日渐低。",
        "dynasty": "唐",
        "collection_info": null
    },
    {
        "uuid": "952c41082a9d7d9cd82630f2837af022",
        "title": "送神邈法师",
        "author": "贾岛",
        "content": "柳絮落蒙蒙，西州道路中。\n相逢春忽尽，独去讲初终。\n行疾遥山雨，眠迟后夜风。\n绕房三两树，迴日叶应红。",
        "dynasty": "唐",
        "collection_info": null
    },
    {
        "uuid": "d449d6207101d3c80bef818af4f3ebd6",
        "title": "送慈恩寺霄韵法师谒太原李司空",
        "author": "贾岛",
        "content": "何故谒司空，云山知几重。\n碛遥来鴈尽，雪急去僧逢。\n清磬先寒角，禅灯彻晓烽。\n旧房闲片石，倚着最高松。",
        "dynasty": "唐",
        "collection_info": null
    },
    {
        "uuid": "e281d4f57a680be9005c5406172a8723",
        "title": "送知兴上人",
        "author": "贾岛",
        "content": "久住巴兴寺，如今始拂衣。\n欲临秋水别，不向故园归。\n锡挂天涯树，房开岳顶扉。\n下看千里晓，霜海日生微。",
        "dynasty": "唐",
        "collection_info": null
    },
    {
        "uuid": "6550706f3da4edc8a25da7defa4cc393",
        "title": "送惠雅法师归玉泉",
        "author": "贾岛",
        "content": "秖到潇湘水，洞庭湖未游。\n饮泉看月别，下峡听猨愁。\n讲不停雷雨，吟当近海流。\n降霜归楚夕，星冷玉泉秋。",
        "dynasty": "唐",
        "collection_info": null
    },
    {
        "uuid": "7eb9f33ab3d03db5e55ba2141046397e",
        "title": "忆江上吴处士",
        "author": "贾岛",
        "content": "闽国扬帆去，蟾蜍亏復团。\n秋风生渭水，落叶满长安。\n此地聚会夕，当时雷雨寒。\n兰桡殊未返，消息海云端。",
        "dynasty": "唐",
        "collection_info": null
    },
    {
        "uuid": "ff45ac70909aa96900a09b2ed4eb81c4",
        "title": "题张博士新居",
        "author": "贾岛",
        "content": "青枫何不种，林在洞庭村。\n应为三湘远，难移万里根。\n斗牛初过伏，菡萏欲香门。\n旧即湖山隐，新庐葺此原。",
        "dynasty": "唐",
        "collection_info": null
    },
    {
        "uuid": "12070007b1c27bc76a2dff5edfbfe70f",
        "title": "石门陂留辞从叔謩",
        "author": "贾岛",
        "content": "幽鸟飞不远，此行千里间。\n寒衝陂水雾，醉下菊花山。\n有耻长为客，无成又入关。\n何时临涧柳，吾党共来攀。",
        "dynasty": "唐",
        "collection_info": null
    },
    {
        "uuid": "8806414f878b6729c6a2035d7644be2d",
        "title": "送朱兵曹迴越",
        "author": "贾岛",
        "content": "星彩练中见，澄江岂有泥。\n潮生垂钓罢，楚尽去樯西。\n碛鸟辞沙至，山鼯隔水啼。\n会稽半侵海，涛白禹祠溪。",
        "dynasty": "唐",
        "collection_info": null
    },
    {
        "uuid": "7dc3940c1b9af55e9d3f8e326d26d847",
        "title": "怀博陵故人",
        "author": "贾岛",
        "content": "孤城易水头，不忘旧交游。\n雪压围碁石，风吹饮酒楼。\n路遥千万里，人别十三秋。\n吟苦相思处，天寒水急流。",
        "dynasty": "唐",
        "collection_info": null
    },
    {
        "uuid": "9bc7251d98e46317f2cda40d394ce74d",
        "title": "夕思",
        "author": "贾岛",
        "content": "秋宵已难曙，漏向二更分。\n我忆山水坐，虫当寂寞闻。\n洞庭风落木，天姥月离云。\n会自东浮去，将何欲致君。",
        "dynasty": "唐",
        "collection_info": null
    },
    {
        "uuid": "a704ece6198379d8924edc2c38e887f0",
        "title": "寄河中杨少尹",
        "author": "贾岛",
        "content": "非惟咎曩时，投刺诣门迟。\n怅望三秋后，参差万里期。\n禹留疏凿迹，舜在寂寥祠。\n此到杳难共，迴风逐所思。",
        "dynasty": "唐",
        "collection_info": null
    },
    {
        "uuid": "e211a65d415a39ad9bc5472f522081ed",
        "title": "孟融逸人",
        "author": "贾岛",
        "content": "孟君临水居，不食水中鱼。\n衣褐唯麤帛，筐箱秖素书。\n树林幽鸟恋，世界此心疎。\n拟棹孤舟去，何峰又结庐。",
        "dynasty": "唐",
        "collection_info": null
    },
    {
        "uuid": "02689fafbd227a385f270f3cacc655ca",
        "title": "晚晴见终南诸峰",
        "author": "贾岛",
        "content": "秦分积多峰，连巴势不穷。\n半旬藏雨裏，此日到窗中。\n圆魄将昇兔，高空欲呌鸿。\n故山思不见，碣石泬寥东。",
        "dynasty": "唐",
        "collection_info": null
    },
    {
        "uuid": "92d38f1c0982eae3f6460f98fc5efb59",
        "title": "宿池上",
        "author": "贾岛",
        "content": "泉来从绝壑，亭敞在中流。\n竹密无空岸，松长可绊舟。\n蟪蛄潭上夜，河汉岛前秋。\n异夕期深涨，携琴却此游。",
        "dynasty": "唐",
        "collection_info": null
    },
    {
        "uuid": "0d01d0dec508342f79bc3bf39cb139a7",
        "title": "喜姚郎中自杭州迴",
        "author": "贾岛",
        "content": "路多枫树林，累日泊清阴。\n来去泛流水，翛然适此心。\n一披江上作，三起月中吟。\n东省期司谏，云门悔不寻。",
        "dynasty": "唐",
        "collection_info": null
    },
    {
        "uuid": "ab2f072accde2660bed9a6ea9ce13908",
        "title": "送郑长史之岭南",
        "author": "贾岛",
        "content": "云林颇重迭，岑渚復幽奇。\n汨水斜阳岸，骚人正则祠。\n苍梧多蟋蟀，白露湿江蓠。\n擢第荣南去，晨昏近九疑。",
        "dynasty": "唐",
        "collection_info": null
    },
    {
        "uuid": "9f9e882bd9530392da543a8a0c695d04",
        "title": "送李溟谒宥州李权使君",
        "author": "贾岛",
        "content": "英雄典宥州，迢遰苦吟游。\n风宿骊山下，月斜灞水流。\n去时初落叶，回日定非秋。\n太守携才子，看鹏百尺楼。",
        "dynasty": "唐",
        "collection_info": null
    },
    {
        "uuid": "b1e46dad248c4662cf9ee35b4ca7cdd1",
        "title": "永福湖和杨郑州",
        "author": "贾岛",
        "content": "积水还平岸，春来引郑溪。\n旧渠通郭下，新堰绝湖西。\n嵩少分明对，潇湘阔狭齐。\n客游随庶子，孤屿草萋萋。",
        "dynasty": "唐",
        "collection_info": null
    },
    {
        "uuid": "d763779281b15411c6b3ce951589c132",
        "title": "题长江",
        "author": "贾岛",
        "content": "言心俱好静，廨署落晖空。\n归吏封宵钥，行蛇入古桐。\n长江频雨后，明月众星中。\n若任迁人去，西溪与剡通。",
        "dynasty": "唐",
        "collection_info": null
    },
    {
        "uuid": "0038add058e398d201fc23a6ed925ccf",
        "title": "泥阳馆",
        "author": "贾岛",
        "content": "客愁何併起，暮送故人回。\n废馆秋萤出，空城寒雨来。\n夕阳飘白露，树影扫青苔。\n独坐离容惨，孤灯照不开。",
        "dynasty": "唐",
        "collection_info": null
    },
    {
        "uuid": "07f5a5ae12dba77ec39252e3e175e5c5",
        "title": "送徐员外赴河中",
        "author": "贾岛",
        "content": "原野正萧瑟，中间分散情。\n吏从甘扈罢，诏许朔方行。\n边日沈残角，河关截夜城。\n云居闲独往，长老出房迎。",
        "dynasty": "唐",
        "collection_info": null
    },
    {
        "uuid": "c517301c73354e81029ee7ad2eb3bf8e",
        "title": "送贺兰上人",
        "author": "贾岛",
        "content": "野僧来别我，略坐傍泉沙。\n远道擎空钵，深山蹋落花。\n无师禅自解，有格句堪夸。\n此去非缘事，孤云不定家。",
        "dynasty": "唐",
        "collection_info": null
    },
    {
        "uuid": "7a4d042d754964f8c9effa706a9edee2",
        "title": "送令狐绹相公",
        "author": "贾岛",
        "content": "梁园趋戟节，海草几枯春。\n风水难遭便，差池未振鳞。\n姓名犹语及，门馆阻何因。\n苦拟修文卷，重擎献匠人。\n吟看青岛处，朝退赤墀晨。\n根爱杉栽活，枝怜雪霰新。\n缀篇嗟调逸，不知揣才贫。\n早晚还霖雨，滂沱洗月轮。\n揠苗方灭裂，成器待陶钧。\n困坂思迴顾，迷邦輙问津。\n数行望外札，绝句握中珍。\n是日荣游汴，当时怯往陈。\n鸿舂乖汉爵，[桢]病卧漳滨。\n岳整五千仞，云惟一片身。\n故山离未死，秋水宿经旬。\n下第能无恧，高科恐有神。\n罢耕田料废，省钓岸应榛。\n慷慨知音在，谁能泪堕巾。",
        "dynasty": "唐",
        "collection_info": null
    },
    {
        "uuid": "2c20cf9100d601ea79831f3002625e64",
        "title": "寄沧州李尚书",
        "author": "贾岛",
        "content": "沧溟深绝阔，西岸郭东门。\n弋者罗夷鸟，桴人思峤猨。\n威棱高腊冽，煦育极春温。\n陂淀封疆内，蒹葭壁垒根。\n摇鞞边地脉，愁箭虎狼魂。\n水县卖纱市，盐田煮海村。\n枝条分御叶，家世食唐恩。\n武可纵横讲，功从战伐论。\n天涯生月片，屿顶涌泉源。\n非是泥池物，方因雷雨尊。\n沈谋藏未露，隣境帖无喧。\n青冢骄回鹘，萧关陷吐蕃。\n何时霖岁旱，早晚雪邦冤。\n迢遰瞻旌纛，浮阳寄咏言。",
        "dynasty": "唐",
        "collection_info": null
    },
    {
        "uuid": "da3d32e8b9bfd6ea52c9ca445afd076c",
        "title": "逢旧识",
        "author": "贾岛",
        "content": "几岁阻干戈，今朝劝酒歌。\n羡君无白髮，走马过黄河。\n旧宅兵烧尽，新宫日奏多。\n妖星还有角，数尺铁重磨。",
        "dynasty": "唐",
        "collection_info": null
    },
    {
        "uuid": "25790a25dbbe5c0958edce2f80b2b815",
        "title": "崇圣寺斌公房",
        "author": "贾岛",
        "content": "近来惟一食，树下掩禅扉。\n落日寒山磬，多年坏衲衣。\n白鬚长更剃，青霭远还归。\n仍说游南岳，经行是息机。",
        "dynasty": "唐",
        "collection_info": null
    },
    {
        "uuid": "49eaa20151ec5dea52f3512272960476",
        "title": "送李傅侍郎劒南行营",
        "author": "贾岛",
        "content": "走马从边事，新恩受外台。\n勇看双节出，期破八蛮回。\n许国家无恋，盘江栈不摧。\n移军刁斗逐，报捷劒门开。\n角咽狝猴呌，鼙干霹雳来。\n去年新甸邑，犹滞佐时才。",
        "dynasty": "唐",
        "collection_info": null
    },
    {
        "uuid": "72132c6a78a6dfbba4ba27dc80ba924f",
        "title": "别徐明府",
        "author": "贾岛",
        "content": "抱琴非本意，生事偶相萦。\n口尚袁安节，身无子贱名。\n地寒春雪盛，山浅夕风轻。\n百战余荒野，千夫渐耦耕。\n一杯宜独夜，孤客恋交情。\n明日疲骖去，萧条过古城。",
        "dynasty": "唐",
        "collection_info": null
    },
    {
        "uuid": "13fc0ed119c07cb2b8506006c75cb578",
        "title": "岐下送友人归襄阳",
        "author": "贾岛",
        "content": "蹉跎随泛梗，羁旅到西州。\n举翮笼中鸟，知心海上鸥。\n山光分首暮，草色向家秋。\n若更登高岘，看碑定泪流。",
        "dynasty": "唐",
        "collection_info": null
    },
    {
        "uuid": "d1f3196c7c9aadda2c69f2b36a4a1a4c",
        "title": "送友人游蜀",
        "author": "贾岛",
        "content": "万岑深积翠，路向此中难。\n欲暮多羁思，因高莫远看。\n卓家人寂寞，扬子业凋残。\n唯有岷江水，悠悠带月寒。",
        "dynasty": "唐",
        "collection_info": null
    },
    {
        "uuid": "07242073c4c150968d85324477caa505",
        "title": "送郑少府",
        "author": "贾岛",
        "content": "江岸一相见，空令惜此分。\n夕阳行带月，酌水少留君。\n野地初烧草，荒山过雪云。\n明年还调集，蝉可在家闻。",
        "dynasty": "唐",
        "collection_info": null
    },
    {
        "uuid": "1091798ebd391b7080a9a32962082ac1",
        "title": "子规",
        "author": "贾岛",
        "content": "游魂自相呌，宁復记前身。\n飞过隣家月，声连野路春。\n梦边催晓急，愁处送风频。\n自有霑花血，相和雨滴新。",
        "dynasty": "唐",
        "collection_info": null
    },
    {
        "uuid": "e0c83e9b5e8f9d8990af9201327cfd22",
        "title": "送僧归天台",
        "author": "贾岛",
        "content": "辞秦经越过，归寺海西峯。\n石磵双流水，山门九里松。\n曾闻清禁漏，却听赤城钟。\n妙宇研磨讲，应齐智者踪。",
        "dynasty": "唐",
        "collection_info": null
    },
    {
        "uuid": "16427ddfa11de061709d21ce7eb7e073",
        "title": "让糺曹上乐使君",
        "author": "贾岛",
        "content": "战战復兢兢，犹如履薄冰。\n虽然叨一掾，还似说三乘。\n瓶汲南溪水，书来北岳僧。\n戆愚兼抱疾，权纪不相应。",
        "dynasty": "唐",
        "collection_info": null
    },
    {
        "uuid": "ca134ab3b346028d27dfe6bb93c47c8f",
        "title": "赠友人",
        "author": "贾岛",
        "content": "五字诗成卷，清新韵具偕。\n不同狂客醉，自伴律僧斋。\n春别和花树，秋辞带月淮。\n却归登第日，名近榜头排。",
        "dynasty": "唐",
        "collection_info": null
    },
    {
        "uuid": "a775df28349d8e65d4ff0a9a004d7235",
        "title": "送雍陶及第归成都宁亲",
        "author": "贾岛",
        "content": "不唯诗着籍，兼又赋知名。\n议论于题称，春秋对问精。\n半应阴隲与，全赖有司平。\n归去峯峦众，别来松桂生。\n涨江流水品，当道白云坑。\n勿以攻文捷，而将学劒轻。\n制衣新濯锦，开酝旧烧罂。\n同日昇科士，谁同膝下荣。",
        "dynasty": "唐",
        "collection_info": null
    },
    {
        "uuid": "d24590d0227940dec74fda14d6aa1a35",
        "title": "谢令狐绹相公赐衣九事",
        "author": "贾岛",
        "content": "长江飞鸟外，主簿跨驴归。\n逐客寒前夜，元戎予厚衣。\n雪来松更绿，霜降月弥辉。\n即日调殷鼎，朝分是与非。",
        "dynasty": "唐",
        "collection_info": null
    },
    {
        "uuid": "88ce76880fcf7214b221842ee937ac47",
        "title": "送金州鉴周上人",
        "author": "贾岛",
        "content": "地必寻天目，溪仍住若耶。\n帆随风便发，月不要云遮。\n极浦浮霜雁，迴潮落海查。\n峨嵋省春上，立雪指流沙。",
        "dynasty": "唐",
        "collection_info": null
    },
    {
        "uuid": "a304ab336859d7ebc9286198f23a22fe",
        "title": "送谭远上人",
        "author": "贾岛",
        "content": "下视白云时，山房盖树皮。\n垂枝松落子，侧顶鹤听棋。\n清净从沙劫，中终未日欹。\n金光明本行，同侍出峨嵋。",
        "dynasty": "唐",
        "collection_info": null
    },
    {
        "uuid": "0eb69d555d9d40f3573c00c66c2e0173",
        "title": "新年",
        "author": "贾岛",
        "content": "嗟以龙钟身，如何岁復新。\n石门思隐久，铜镜强窥频。\n花发新移树，心知故国春。\n谁能平此恨，岂是北宗人。",
        "dynasty": "唐",
        "collection_info": null
    },
    {
        "uuid": "c8552ec29e7ecc14f1cf4b74fcb305ce",
        "title": "送僧",
        "author": "贾岛",
        "content": "出家从丱岁，解论造玄门。\n不惜挥谈柄，谁能听至言。\n中时山果熟，后夏竹阴繁。\n此去逢何日，峨嵋晓復昏。",
        "dynasty": "唐",
        "collection_info": null
    },
    {
        "uuid": "ff015dc1d9639b68c144c76916726a65",
        "title": "送姚杭州",
        "author": "贾岛",
        "content": "白云峯下城，日夕白云生。\n人老江波钓，田侵海树耕。\n吴山钟入越，莲叶吹摇旌。\n诗异石门思，涛来向越迎。",
        "dynasty": "唐",
        "collection_info": null
    },
    {
        "uuid": "d37551dadd5aadfccbe4c3f2618eeb1c",
        "title": "夜集田卿宅",
        "author": "贾岛",
        "content": "朗咏高斋下，如将古调弹。\n翻鸿向桂水，来雪渡桑干。\n滴滴玉漏曙，翛翛竹籁残。\n曩年曾宿此，亦值五陵寒。",
        "dynasty": "唐",
        "collection_info": null
    },
    {
        "uuid": "b65e1ab1a89528efd77c621ce9877b1f",
        "title": "寄山友长孙栖峤",
        "author": "贾岛",
        "content": "此时气萧飒，琴院可应关。\n鹤似君无事，风吹雨遍山。\n松生青石上，泉落白云间。\n有径连高顶，心期相与还。",
        "dynasty": "唐",
        "collection_info": null
    },
    {
        "uuid": "644b883ef88d1b69b0e53450472a5951",
        "title": "詶厉玄",
        "author": "贾岛",
        "content": "我来从北鄙，子省涉西陵。\n白髮初相识，秋山拟共登。\n邻居帝城雨，会宿御沟冰。\n未报见贻作，耿然中夜兴。",
        "dynasty": "唐",
        "collection_info": null
    },
    {
        "uuid": "48b6516ba9b0c3537b80b2881335bb69",
        "title": "送刘式洛中觐省",
        "author": "贾岛",
        "content": "晴峯三十六，侍立上春台。\n同宿别离恨，共看星月迴。\n野莺临苑语，河棹历江来。\n便寄相思札，缄封花下开。",
        "dynasty": "唐",
        "collection_info": null
    },
    {
        "uuid": "4c830c90dc0e5d55137fa42ede970bd4",
        "title": "送空公往金州",
        "author": "贾岛",
        "content": "七百里山水，手中楖栗麤。\n松生师坐石，潭涤祖传盂。\n长拟老岳峤，又闻思海湖。\n惠能同俗姓，不是岭南卢。",
        "dynasty": "唐",
        "collection_info": null
    },
    {
        "uuid": "6d6e9eadfe73b19479e6ad79862b91e5",
        "title": "赠绍明上人",
        "author": "贾岛",
        "content": "未住青云室，中秋独往年。\n上方嵩若寺，下视雨和烟。\n祖岂无言去，心因断臂传。\n不知能已后，更有几灯然。",
        "dynasty": "唐",
        "collection_info": null
    },
    {
        "uuid": "e6fca51fdc267afdba9c6ef725845c42",
        "title": "赠弘泉上人",
        "author": "贾岛",
        "content": "洗足下蓝岭，古师精进同。\n心知溪卉长，居此玉林空。\n西殿宵灯磬，东林曙雨风。\n旧峯邻太白，石座雨苔蒙。",
        "dynasty": "唐",
        "collection_info": null
    },
    {
        "uuid": "50a415326168f42dbb2860bf75c24015",
        "title": "送宣皎上人游太白",
        "author": "贾岛",
        "content": "剃髮鬓无雪，去年三十三。\n山过春草寺，磬度落花潭。\n得句才邻约，论宗意在南。\n峯灵疑懒下，苍翠太虚参。",
        "dynasty": "唐",
        "collection_info": null
    },
    {
        "uuid": "99aed74b21a075bfd178b0e2160b0caa",
        "title": "病起",
        "author": "贾岛",
        "content": "高丘归未得，空自责迟迴。\n身事岂能遂，兰花又已开。\n病令新作少，雨阻故人来。\n灯下南华卷，袪愁当酒杯。",
        "dynasty": "唐",
        "collection_info": null
    },
    {
        "uuid": "55fde221afa1972f5494191412b65103",
        "title": "送殷侍御赴同州",
        "author": "贾岛",
        "content": "冯翊蒲西郡，沙冈拥地形。\n中条全离岳，清渭半和泾。\n夜暮眠明月，秋深至洞庭。\n犹来交辟士，事别偃林扃。",
        "dynasty": "唐",
        "collection_info": null
    },
    {
        "uuid": "486df3367b18b7fa69ce3562111476ef",
        "title": "送沈鹤",
        "author": "贾岛",
        "content": "家楚壻于秦，携妻去养亲。\n陆行千里外，风卷一帆新。\n夜泊疏山雨，秋吟捣药轮。\n芜城登眺作，才动广陵人。",
        "dynasty": "唐",
        "collection_info": null
    },
    {
        "uuid": "77388f1ed7173fc067380cbd60b5b333",
        "title": "秋夜仰怀钱孟二公琴客会",
        "author": "贾岛",
        "content": "月色四时好，秋光君子知。\n南山昨夜雨，为我写清规。\n独鹤耸寒骨，高杉韵细飔。\n仙家缥缈弄，髣髴此中期。",
        "dynasty": "唐",
        "collection_info": null
    },
    {
        "uuid": "e18220c1de236f456a97235c66b8695f",
        "title": "赠李金州",
        "author": "贾岛",
        "content": "绮里祠前后，山程践白云。\n泝流随大斾，登岸见全军。\n晓角吹人梦，秋风卷雁羣。\n雾开方露日，汉水底沙分。",
        "dynasty": "唐",
        "collection_info": null
    },
    {
        "uuid": "76084cc3b25cf2455e57e054027fea3a",
        "title": "酬姚合校书",
        "author": "贾岛",
        "content": "因贫行远道，得见旧交游。\n美酒易倾尽，好诗难卒酬。\n公堂朝共到，私第夜相留。\n不觉入关晚，别来林木秋。",
        "dynasty": "唐",
        "collection_info": null
    },
    {
        "uuid": "1bc5d328132d3f3fe07101d61a76f6c1",
        "title": "送独孤马二秀才居明月山读书",
        "author": "贾岛",
        "content": "濯志俱高洁，儒科慕冉颜。\n家辞临水郡，雨到读书山。\n栖鸟椶花上，声钟砾阁间。\n寂寥窗户外，时见一舟还。",
        "dynasty": "唐",
        "collection_info": null
    },
    {
        "uuid": "a5586c690ce88c12017d84430cb856d3",
        "title": "病蝉",
        "author": "贾岛",
        "content": "病蝉飞不得，向我掌中行。\n拆翼犹能薄，酸吟尚极清。\n露华凝在腹，尘点误侵睛。\n黄雀幷鸢鸟，俱怀害尔情。",
        "dynasty": "唐",
        "collection_info": null
    },
    {
        "uuid": "94e25b3cb4d167391063defe49737dc2",
        "title": "青门里作",
        "author": "贾岛",
        "content": "燕存鸿已过，海内几人愁。\n欲问南宗理，将归北岳修。\n若无攀桂分，秖是卧云休。\n泉树一为别，依稀三十秋。",
        "dynasty": "唐",
        "collection_info": null
    },
    {
        "uuid": "319a7c9f46720b43a4c9ae5353f083c9",
        "title": "卢秀才南台",
        "author": "贾岛",
        "content": "居在青门里，台当千万岑。\n下因冈助势，上有树交阴。\n陵远根纔近，空长畔可寻。\n新晴登啸处，惊起宿枝禽。",
        "dynasty": "唐",
        "collection_info": null
    },
    {
        "uuid": "ce45bfd39672eaa9c8c4dcaf080dcf42",
        "title": "寄李辀侍郎",
        "author": "贾岛",
        "content": "终过盟津书，分明梦不虚。\n人从清渭别，地隔太行余。\n宾幕谁嫌静，公门但晏如。\n櫑鞞干霹雳，斜汉湿蟾蜍。\n追琢垂今后，敦庞得古初。\n井台怜操筑，漳岸想丕疏。\n亦冀铿珉佩，终当直石渠。\n此身多抱疾，幽里近营居。\n忆漱苏门涧，经浮楚泽潴。\n松栽侵古影，荤断尚芹葅。\n语嘿曾延接，心源离滓淤。\n谁言姓琴氏，独跨角生鱼。",
        "dynasty": "唐",
        "collection_info": null
    },
    {
        "uuid": "d8d8cd8af154e0f49d506c4e97858ee0",
        "title": "寄令狐绹相公",
        "author": "贾岛",
        "content": "驴骏胜羸马，东川路匪赊。\n一缄论贾谊，三蜀寄严家。\n澄彻霜江水，分明露石沙。\n话言声及政，栈阁谷离斜。\n自着衣偏暖，谁忧雪六花。\n裹裳留阔幞，防患与通茶。\n山馆中宵起，星河残月华。\n双僮前日雇，数口向天涯。\n良乐知骐骥，张雷验镆铘。\n谦光贤将相，别纸圣龙蛇。\n岂有斯言玷，应无白璧瑕。\n不妨圆魄裏，人亦指虾蟇。",
        "dynasty": "唐",
        "collection_info": null
    },
    {
        "uuid": "f608162a44adb9de42be6bd3685baea9",
        "title": "再投李益常侍",
        "author": "贾岛",
        "content": "何处初投刺，当时赴尹京。\n淹留花柳变，然诺肺肠倾。\n避暑蝉移树，高眠雁过城。\n人家嵩岳色，公府洛河声。\n联句逢秋尽，尝茶见月生。\n新衣裁白苎，思从曲江行。",
        "dynasty": "唐",
        "collection_info": null
    },
    {
        "uuid": "838415531fc3b3186592cf78fc34abdb",
        "title": "积雪",
        "author": "贾岛",
        "content": "昔属时霖滞，今逢腊雪多。\n南猜飘桂渚，北讶雨交河。\n尽灭平芜色，弥重古木柯。\n空中离白气，岛外下沧波。\n隐者迷樵道，朝人冷玉珂。\n夕繁仍昼密，漏间復钟和。\n想积高嵩顶，新秋皎月过。",
        "dynasty": "唐",
        "collection_info": null
    },
    {
        "uuid": "0d97576c3409bb30e193acda694b5d7f",
        "title": "过杨道士居",
        "author": "贾岛",
        "content": "先生修道处，茆屋远嚣氛。\n叩齿坐明月，搘颐望白云。\n精神含药色，衣服带霞纹。\n无话瀛洲路，多年别少君。",
        "dynasty": "唐",
        "collection_info": null
    },
    {
        "uuid": "46dd7e7d664aa2465d758004f405fa9e",
        "title": "赠僧",
        "author": "贾岛",
        "content": "乱山秋木穴，裏有灵蛇藏。\n铁锡挂临海，石楼闻异香。\n出尘头未白，入定衲凝霜。\n莫话五湖事，令人心欲狂。",
        "dynasty": "唐",
        "collection_info": null
    },
    {
        "uuid": "3d9c701e8edce0a75827ee77d3001e85",
        "title": "送友人游塞",
        "author": "贾岛",
        "content": "飘蓬多塞下，君见益潸然。\n逈碛沙衔日，长河水接天。\n夜泉行客火，晓戍向京烟。\n少结相思恨，佳期芳草前。",
        "dynasty": "唐",
        "collection_info": null
    },
    {
        "uuid": "39acb7dd45f19dd36e232231b6e6fa9e",
        "title": "思游边友人",
        "author": "贾岛",
        "content": "凝愁对孤烛，昨日饮离杯。\n叶下故人去，天中新雁来。\n连沙秋草薄，带雪暮山开。\n苑北红尘道，何时见远迴。",
        "dynasty": "唐",
        "collection_info": null
    },
    {
        "uuid": "38c2602a11c8947f950cfd814c4b7f67",
        "title": "秋暮寄友人",
        "author": "贾岛",
        "content": "寥落关河暮，霜风树叶低。\n远天垂地外，寒日下峯西。\n有志烟霞切，无家岁月迷。\n清宵话白阁，已负十年栖。",
        "dynasty": "唐",
        "collection_info": null
    },
    {
        "uuid": "ee1ff144cee9e825a36f655255bfd911",
        "title": "寄令狐绹相公",
        "author": "贾岛",
        "content": "官高频敕授，老免把犁锄。\n一主长江印，三封东省书。\n不无濠上思，唯食圃中蔬。\n梦幻将泡影，浮生事只如。",
        "dynasty": "唐",
        "collection_info": null
    },
    {
        "uuid": "9f6d15f1a2a4300f52470188639435e0",
        "title": "和孟逸人林下道情",
        "author": "贾岛",
        "content": "四气相陶铸，中庸道岂销。\n夏云生此日，春色尽今朝。\n陋巷贫无闷，毘耶疾未调。\n已栽天末柏，合抱岂非遥。",
        "dynasty": "唐",
        "collection_info": null
    },
    {
        "uuid": "2934e6e7bab56747328b70fa3cdb0efa",
        "title": "宿姚少府北斋",
        "author": "贾岛",
        "content": "石溪同夜泛，復此北斋期。\n鸟绝吏归后，蛩鸣客卧时。\n鏁城凉雨细，开印曙钟迟。\n忆此漳川岸，如今是别离。",
        "dynasty": "唐",
        "collection_info": null
    },
    {
        "uuid": "ff871dbb60c9dd63f762e89b67314d4f",
        "title": "雪晴晚望",
        "author": "贾岛",
        "content": "倚杖望晴雪，溪云几万重。\n樵人归白屋，寒日下危峯。\n野火烧冈草，断烟生石松。\n却回山寺路，闻打暮天钟。",
        "dynasty": "唐",
        "collection_info": null
    },
    {
        "uuid": "f58a847e623cd71a8bf7abb497f0a4e0",
        "title": "送崔峤游潇湘",
        "author": "贾岛",
        "content": "功烈尚书孙，琢磨风雅言。\n渡河山凿处，陟岘汉滩喧。\n梦想吟天目，宵同话石门。\n枫林叶欲下，极浦月清暾。",
        "dynasty": "唐",
        "collection_info": null
    },
    {
        "uuid": "c1710f955f298fc2de9b084e2163eb0b",
        "title": "寄朱锡珪",
        "author": "贾岛",
        "content": "远泊与谁同，来从古木中。\n长江人钓月，旷野火烧风。\n梦泽吞楚大，闽山阨海丛。\n此时樯底水，涛起屈原通。",
        "dynasty": "唐",
        "collection_info": null
    },
    {
        "uuid": "39bf72987651e40eb7dfe7016c275ee8",
        "title": "马戴居华山因寄",
        "author": "贾岛",
        "content": "玉女洗头盆，孤高不可言。\n瀑流莲岳顶，河注华山根。\n绝雀林藏鹘，无人境有猨。\n秋蟾纔过雨，石上古松门。",
        "dynasty": "唐",
        "collection_info": null
    },
    {
        "uuid": "ee84c3728163bd7e2c75b752d14cefac",
        "title": "寄胡遇",
        "author": "贾岛",
        "content": "一自残春别，经炎復到凉。\n萤从枯树出，蛩入破阶藏。\n落叶书胜纸，闲砧坐当林。\n东门因送客，相访也何妨。",
        "dynasty": "唐",
        "collection_info": null
    },
    {
        "uuid": "5a92d49bcdcd77358d4a35012c6fe0ef",
        "title": "送李戎扶侍往寿安",
        "author": "贾岛",
        "content": "二千余里路，一半是波涛。\n未晓着衣起，出城逢日高。\n关山多寇盗，扶侍带弓刀。\n临别不挥泪，谁知心郁陶。",
        "dynasty": "唐",
        "collection_info": null
    },
    {
        "uuid": "af2d9bba8b39d2f9b4ebbc5e364d168c",
        "title": "送孙逸人",
        "author": "贾岛",
        "content": "衣屦犹同俗，妻儿亦宛然。\n不餐能累月，无病已多年。\n是药皆谙性，令人渐信仙。\n杖头书数卷，荷入翠微烟。",
        "dynasty": "唐",
        "collection_info": null
    },
    {
        "uuid": "601fd63e21b70262f6c700105f3d5adc",
        "title": "寄华山僧",
        "author": "贾岛",
        "content": "遥知白石室，松柏隐朦胧。\n月落看心次，云生闭目中。\n五更钟隔岳，万尺水悬空。\n苔藓嵌岩所，依稀有径通。",
        "dynasty": "唐",
        "collection_info": null
    },
    {
        "uuid": "4eb9b9bddf1f72fa3f431c35656bd286",
        "title": "送李登少府",
        "author": "贾岛",
        "content": "伊阳耽酒尉，朗咏醉醒新。\n应见嵩山裏，明年踯躅春。\n一千寻树直，三十六峯邻。\n流水潺潺处，坚贞玉涧珉。",
        "dynasty": "唐",
        "collection_info": null
    },
    {
        "uuid": "225b3ef26a06a4750e2b98f3f37155fb",
        "title": "易州过郝逸人居",
        "author": "贾岛",
        "content": "每逢词翰客，邀我共寻君。\n果见闲居赋，未曾流俗闻。\n也知邻市井，宛似出嚣氛。\n却笑巢由辈，何须隐白云。",
        "dynasty": "唐",
        "collection_info": null
    },
    {
        "uuid": "bfbd0db2691678b8a2ed77a483710af1",
        "title": "詶鄠县李廓少府见寄",
        "author": "贾岛",
        "content": "稍怜公事退，復遇夕阳时。\n北朔霜凝竹，南山水入篱。\n吟怀沧海侣，空问白云师。\n恨不相从去，心惟野鹤知。",
        "dynasty": "唐",
        "collection_info": null
    },
    {
        "uuid": "f2f71e3d4687b18ebc07fe5e10738815",
        "title": "净业寺与前鄠县李廓少府同宿",
        "author": "贾岛",
        "content": "来从城上峯，京寺暮相逢。\n往往语復默，微微雨洒松。\n家贫初罢吏，年长畏闻蛩。\n前日独拘束，披衣起晓钟。",
        "dynasty": "唐",
        "collection_info": null
    },
    {
        "uuid": "b7cbb43bfc6da30f1f00932a24367f02",
        "title": "送南卓归京",
        "author": "贾岛",
        "content": "残春别镜陂，罢郡未霜髭。\n行李逢炎暑，山泉满路岐。\n云藏巢鹤树，风触啭莺枝。\n三省同虚位，双旌带去思。\n入城宵梦后，待漏月沈时。\n长策幷忠告，从容写玉墀。",
        "dynasty": "唐",
        "collection_info": null
    },
    {
        "uuid": "1b96a5d528653a06e32c588abb51266c",
        "title": "卧疾走笔詶韩愈书问",
        "author": "贾岛",
        "content": "一卧三四旬，数书惟独君。\n愿为出海月，不作归山云。\n身上衣频寄，瓯中物亦分。\n欲知强健否，病鹤未离羣。",
        "dynasty": "唐",
        "collection_info": null
    },
    {
        "uuid": "b1c62d06e97efc4fa46c50d106ec68fe",
        "title": "长孙霞李溟自紫阁白阁二峯见访",
        "author": "贾岛",
        "content": "寂寞吾庐贫，同来二阁人。\n所论唯野事，招作住云邻。\n古寺期秋宿，平林散早春。\n漱流今已矣，巢许岂尧臣。",
        "dynasty": "唐",
        "collection_info": null
    },
    {
        "uuid": "f4940e5e0ecb1d54cebf558a14928459",
        "title": "送惟一游清凉寺",
        "author": "贾岛",
        "content": "去有巡台侣，荒溪众树分。\n瓶残秦地水，锡入晋山云。\n秋月离喧见，寒泉出定闻。\n人间临欲别，旬日雨纷纷。",
        "dynasty": "唐",
        "collection_info": null
    },
    {
        "uuid": "0fc0c89fcac23e81cfe2b8d90f552d4a",
        "title": "郑尚书新开涪江二首 一",
        "author": "贾岛",
        "content": "岸凿青山破，江开白浪寒。\n日沈源出海，春至草生滩。\n梓匠防波溢，蓬仙畏水干。\n从今疏决后，任雨滞峯峦。",
        "dynasty": "唐",
        "collection_info": null
    },
    {
        "uuid": "4b4dda72275125952412563ff54042af",
        "title": "郑尚书新开涪江二首 二",
        "author": "贾岛",
        "content": "不侵南亩务，已拔北江流。\n涪水方移岸，浔阳有到舟。\n潭澄初捣药，波动乍垂钩。\n山可疏三里，从知历亿秋。",
        "dynasty": "唐",
        "collection_info": null
    },
    {
        "uuid": "b4d9e4eb45fb17c74ecb16e0d6a8ab28",
        "title": "寄乔侍郎",
        "author": "贾岛",
        "content": "大宁犹未到，曾渡北浮桥。\n晓出爬船寺，手擎紫栗条。\n差池不相见，怅望至今朝。\n近日营家计，绳悬一小瓢。",
        "dynasty": "唐",
        "collection_info": null
    },
    {
        "uuid": "14b3967577844d92add1e9cd70c820c8",
        "title": "送去华法师",
        "author": "贾岛",
        "content": "在越居何寺，东南水路归。\n秋江洗一钵，寒日晒三衣。\n默听鸿声尽，行看叶影飞。\n囊中无宝货，船户夜扃稀。",
        "dynasty": "唐",
        "collection_info": null
    },
    {
        "uuid": "817f186ca8b69f4f9903862819ee214b",
        "title": "送蔡京",
        "author": "贾岛",
        "content": "跃蹄归鲁日，带漏别秦星。\n易折芳条桂，难穷邃义经。\n登封多泰岳，巡狩徧沧溟。\n家在何林下，梁山翠满庭。",
        "dynasty": "唐",
        "collection_info": null
    },
    {
        "uuid": "5461d0796f6ac268e0e836cff5bd6f59",
        "title": "慈恩寺上座院",
        "author": "贾岛",
        "content": "未委衡山色，何如对塔峯。\n曩宵曾宿此，今夕值秋浓。\n羽族栖烟竹，寒流带月钟。\n井甘源起异，泉涌渍苔封。",
        "dynasty": "唐",
        "collection_info": null
    },
    {
        "uuid": "eacbc4497c92deeb7c9fe5cf26bf0b6c",
        "title": "题朱庆余所居",
        "author": "贾岛",
        "content": "天寒吟竟晓，古屋瓦生松。\n寄信船一隻，隔乡山万重。\n树来沙岸鸟，窗度雪楼钟。\n每忆江中屿，更看城上峯。",
        "dynasty": "唐",
        "collection_info": null
    },
    {
        "uuid": "60d6e26c4016e1acc538741f33d011b7",
        "title": "送黄知新归安南",
        "author": "贾岛",
        "content": "池亭沈饮徧，非独曲江花。\n地远路穿海，春归冬到家。\n火山难下雪，瘴土不生茶。\n知决移来计，相逢期尚赊。",
        "dynasty": "唐",
        "collection_info": null
    },
    {
        "uuid": "90cd84a2e4648cc0d47fcded10ce7c4f",
        "title": "赠胡禅归",
        "author": "贾岛",
        "content": "自是根机钝，非关夏腊深。\n秋来江上寺，夜坐岭南心。\n井凿山含月，风吹磬出林。\n祖师携隻履，去路杳难寻。",
        "dynasty": "唐",
        "collection_info": null
    },
    {
        "uuid": "7103ac4cd521eafb9e25322f9a082aa1",
        "title": "元日女道士受箓",
        "author": "贾岛",
        "content": "元日更新夜，斋身称净衣。\n数星连斗出，万里断云飞。\n霜下磬声在，月高坛影微。\n立听师语了，左肘繫符归。",
        "dynasty": "唐",
        "collection_info": null
    },
    {
        "uuid": "cdeec7f1c8128d774793b7b6cbf85d92",
        "title": "重与彭兵曹",
        "author": "贾岛",
        "content": "故人在城裏，休寄海边书。\n渐去老不远，别来情岂疎。\n砚冰催腊日，山雀到贫居。\n每有平戎计，官家别敕除。",
        "dynasty": "唐",
        "collection_info": null
    },
    {
        "uuid": "b8c318dd15030b40083d11adeb9e0ac6",
        "title": "赠庄上人",
        "author": "贾岛",
        "content": "不语焚香坐，心知道已成。\n流年衰此世，定力见他生。\n暮雪余春冷，寒灯续昼明。\n寻常五侯至，敢望下阶迎。",
        "dynasty": "唐",
        "collection_info": null
    },
    {
        "uuid": "9d967a866e983bffa12f6f4c85146b8c",
        "title": "落第东归逢僧伯阳",
        "author": "贾岛",
        "content": "相逢须语笑，人世别离频。\n晓至长侵月，思乡动隔春。\n见僧心暂静，从俗事多迍。\n宇宙诗名小，山河客路新。\n翠桐犹入爨，清镜未辞尘。\n逸足思奔骥，随羣且退鳞。\n宴乖红杏寺，愁在绿杨津。\n老病难为乐，开眉赖故人。",
        "dynasty": "唐",
        "collection_info": null
    },
    {
        "uuid": "9464635e70654c30e44e234b6fe9f169",
        "title": "皇甫主簿期游山不及赴",
        "author": "贾岛",
        "content": "休官匹马在，新意入山中。\n更住应难遂，前期恨不同。\n集蝉苔树僻，留客雨堂空。\n深夜谁相访，惟当清净翁。",
        "dynasty": "唐",
        "collection_info": null
    },
    {
        "uuid": "28924f8afc70c3063cce2829dcbc03e3",
        "title": "宿成湘林下",
        "author": "贾岛",
        "content": "相访夕阳时，千株木未衰。\n石泉流出谷，山雨滴栖鸱。\n漏向灯听数，酒因客寝迟。\n今宵不尽兴，更有月明期。",
        "dynasty": "唐",
        "collection_info": null
    },
    {
        "uuid": "6f576410fca59bccc40a44425516689a",
        "title": "喜雍陶至",
        "author": "贾岛",
        "content": "今朝笑语同，几日百忧中。\n鸟度劒门静，蛮归泸水空。\n步霜吟菊畔，待月坐林东。\n且莫孤此兴，勿论穷与通。",
        "dynasty": "唐",
        "collection_info": null
    },
    {
        "uuid": "eca82ad6900cd6d55a27352e9f7a85e4",
        "title": "酬胡遇",
        "author": "贾岛",
        "content": "丽句传人口，科名立可图。\n移居见山烧，买树带巢乌。\n游远风涛急，吟清雪月孤。\n却思初识面，仍未有多鬚。",
        "dynasty": "唐",
        "collection_info": null
    },
    {
        "uuid": "6253df4e4409cd3f1f2ce2f3aba061e6",
        "title": "宿慈恩寺郁公房",
        "author": "贾岛",
        "content": "病身来寄宿，自扫一床闲。\n反照临江磬，新秋过雨山。\n竹阴移冷月，荷气带禅关。\n独住天台意，方从内请还。",
        "dynasty": "唐",
        "collection_info": null
    },
    {
        "uuid": "3c4384b01d93f3693d1f7240e29b574e",
        "title": "送褚山人归日本",
        "author": "贾岛",
        "content": "悬帆待秋水，去入杳冥间。\n东海几年别，中华此日还。\n岸遥生白髮，波尽露青山。\n隔水相思在，无书也是闲。",
        "dynasty": "唐",
        "collection_info": null
    },
    {
        "uuid": "a9808414c325b97cfd4a4c74148b5263",
        "title": "寄韩湘",
        "author": "贾岛",
        "content": "过岭行多少，潮州涨满川。\n花开南去后，水冻北归前。\n望鹭吟登阁，听猨泪滴船。\n相思堪面话，不着尺书传。",
        "dynasty": "唐",
        "collection_info": null
    },
    {
        "uuid": "49ffd05b18120b3ddcc1a91605bf527a",
        "title": "雨夜寄马戴",
        "author": "贾岛",
        "content": "芳林杏花树，花落子西东。\n今夕曲江雨，寒催朔北风。\n乡书沧海绝，隐路翠微通。\n寂寂相思际，孤釭残漏中。",
        "dynasty": "唐",
        "collection_info": null
    },
    {
        "uuid": "7b56ccff888af854db977ca94a4b2ba8",
        "title": "喜无可上人游山回",
        "author": "贾岛",
        "content": "一食復何如，寻山无定居。\n相逢新夏满，不见半年余。\n听话龙潭雪，休传鸟道书。\n别来还似旧，白髮日高梳。",
        "dynasty": "唐",
        "collection_info": null
    },
    {
        "uuid": "1e97a47b3f038bf732cd18b77d815ad5",
        "title": "寄毘陵彻公",
        "author": "贾岛",
        "content": "身依吴寺老，黄叶几迴看。\n早讲林霜在，孤禅隙月残。\n井通潮浪远，钟与角声寒。\n已有南游约，谁言礼谒难。",
        "dynasty": "唐",
        "collection_info": null
    },
    {
        "uuid": "181ff6cd82771475622e7927212ac69a",
        "title": "送韦琼校书",
        "author": "贾岛",
        "content": "宾佐兼归觐，此行江汉心。\n别离从阙下，道路向山阴。\n孤屿消寒沫，空城滴夜霖。\n若邪溪畔寺，秋色共谁寻。",
        "dynasty": "唐",
        "collection_info": null
    },
    {
        "uuid": "82806378ac3cdc382a18f667f2fe4354",
        "title": "寄刘侍御",
        "author": "贾岛",
        "content": "衣多苔藓痕，犹拟更趋门。\n自夏虽无病，经秋不过原。\n积泉留岱鸟，迭岫隔巴猨。\n琴月西斋集，如今岂復言。",
        "dynasty": "唐",
        "collection_info": null
    },
    {
        "uuid": "c0965b03b06b0897172e7abeb06631d2",
        "title": "送穆少府知眉州",
        "author": "贾岛",
        "content": "劒门倚青汉，君昔未曾过。\n日暮行人少，山深异鸟多。\n猨啼和峡雨，栈尽到江波。\n一路白云裏，飞泉洒薜萝。",
        "dynasty": "唐",
        "collection_info": null
    },
    {
        "uuid": "361084c1177b51343dc2624e0997f26b",
        "title": "二月晦日留别鄠中友人",
        "author": "贾岛",
        "content": "立马柳花裏，别君当酒酣。\n春风渐向北，云雁不飞南。\n明晓日初一，今年月又三。\n鞭羸去暮色，远岳起烟岚。",
        "dynasty": "唐",
        "collection_info": null
    },
    {
        "uuid": "6f783b7441b1e8ef0e83eb11f863500f",
        "title": "送李校书赴吉期",
        "author": "贾岛",
        "content": "筮算重重吉，良期讵可迁。\n不同牛女夜，是配凤凰年。\n佩玉春风裏，题章蜡烛前。\n诗书与箴训，夫哲又妻贤。",
        "dynasty": "唐",
        "collection_info": null
    },
    {
        "uuid": "2ca13285fcd3923e773fc19ac2861dd5",
        "title": "宿孤馆",
        "author": "贾岛",
        "content": "落日投村戍，愁生为客途。\n寒山晴后绿，秋月夜来孤。\n橘树千株在，渔家一半无。\n自知风水静，舟繫岸边芦。",
        "dynasty": "唐",
        "collection_info": null
    },
    {
        "uuid": "1083ef103fb7f17af3aa0c9422d27d3e",
        "title": "哭宗密禅师",
        "author": "贾岛",
        "content": "鸟道雪岑巅，师亡谁去禅。\n几尘增灭后，树色改生前。\n层塔当松吹，残踪傍野泉。\n唯嗟听经虎，时到坏庵边。",
        "dynasty": "唐",
        "collection_info": null
    },
    {
        "uuid": "09a783b3f845459b7004acf56eac0dfd",
        "title": "宿山寺",
        "author": "贾岛",
        "content": "众岫耸寒色，精庐向此分。\n流星透疎木，走月逆行云。\n绝顶人来少，高松鹤不羣。\n一僧年八十，世事未曾闻。",
        "dynasty": "唐",
        "collection_info": null
    },
    {
        "uuid": "85a58d60b1403871585af6b2f2e1290a",
        "title": "送友人如边",
        "author": "贾岛",
        "content": "去日重阳后，前程菊正芳。\n行车辗秋岳，落叶坠寒霜。\n云入汉天白，风高碛色黄。\n蒲轮待恐晚，求荐向诸方。",
        "dynasty": "唐",
        "collection_info": null
    },
    {
        "uuid": "c39336c126d0e6168c3a717ebac1d592",
        "title": "题竹谷上人院",
        "author": "贾岛",
        "content": "禅庭高鸟道，迴望极川原。\n樵径连峯顶，石泉通竹根。\n木深犹积雪，山浅未闻猨。\n欲别尘中苦，愿师贻一言。",
        "dynasty": "唐",
        "collection_info": null
    },
    {
        "uuid": "791202d841dc59bbfb54e3f967b7d916",
        "title": "京北原作",
        "author": "贾岛",
        "content": "登原见城阙，策蹇思炎天。\n日午路中客，槐花风处蝉。\n远山秦木上，清渭汉陵前。\n何事居人世，皆从名利牵。",
        "dynasty": "唐",
        "collection_info": null
    },
    {
        "uuid": "7b55da25f25ee42de33049b26f20599e",
        "title": "寄江上人",
        "author": "贾岛",
        "content": "紫阁旧房在，新家中岳东。\n烟波千里隔，消息一朝通。\n寒日汀洲路，秋晴岛屿风。\n分明杜陵叶，别后两经红。",
        "dynasty": "唐",
        "collection_info": null
    },
    {
        "uuid": "6f809dc7ea452f71c46c6cbaa7c0db18",
        "title": "送僧归太白山",
        "author": "贾岛",
        "content": "坚冰连夏处，太白接青天。\n云塞石房路，峯明雨外巅。\n夜禅临虎穴，寒漱撇龙泉。\n后会不期日，相逢应信缘。",
        "dynasty": "唐",
        "collection_info": null
    },
    {
        "uuid": "3e2f01a7841f26a311050a1a54479347",
        "title": "暮过山村",
        "author": "贾岛",
        "content": "数里闻寒水，山家少四邻。\n怪禽啼旷野，落日恐行人。\n初月未终夕，边烽不过秦。\n萧条桑柘外，烟火渐相亲。",
        "dynasty": "唐",
        "collection_info": null
    },
    {
        "uuid": "199529cf40a179ebd60a1fc758060fe4",
        "title": "鹭鸶",
        "author": "贾岛",
        "content": "求鱼未得食，沙岸往来行。\n岛月独栖影，暮天寒过声。\n堕巢因木折，失侣遇弦惊。\n频向烟霄望，吾知尔去程。",
        "dynasty": "唐",
        "collection_info": null
    },
    {
        "uuid": "c50875aba5ed05bcbf113a12ad24e3d1",
        "title": "内道场僧弘绍",
        "author": "贾岛",
        "content": "麟德燃香请，长安春几回。\n夜闲同像寂，昼定为吾开。\n讲罢松根老，经浮海水来。\n六年双足履，只步院中苔。",
        "dynasty": "唐",
        "collection_info": null
    },
    {
        "uuid": "c106eb7a2c9c8d62836f0d425193f3b8",
        "title": "蒋亭和蔡湘州",
        "author": "贾岛",
        "content": "蒋宅为亭榭，蔡城东郭门。\n潭连秦相井，松老汉朝根。\n已积苍苔徧，何曾旧径存。\n高斋无事后，时復一携尊。",
        "dynasty": "唐",
        "collection_info": null
    },
    {
        "uuid": "ad1c36d06da87fa6722d9099612bed76",
        "title": "光州王建使君水亭作",
        "author": "贾岛",
        "content": "楚水临轩积，澄鲜一亩余。\n柳根连岸尽，荷叶出萍初。\n极浦清相似，幽禽到不虚。\n夕阳庭际眺，槐雨滴疎疎。",
        "dynasty": "唐",
        "collection_info": null
    },
    {
        "uuid": "c4d9f91bfc0de6b302b11c91818b7c51",
        "title": "留别光州王使君建",
        "author": "贾岛",
        "content": "杜陵千里外，期在末秋归。\n既见林花落，须防木叶飞。\n楚从何地尽，淮隔数峯微。\n迴首余霞失，斜阳照客衣。",
        "dynasty": "唐",
        "collection_info": null
    },
    {
        "uuid": "0062d2471158ad87f4a756cb7e5da08e",
        "title": "宿姚合宅寄张司业籍",
        "author": "贾岛",
        "content": "闲宵因集会，柱史话先生。\n身爱无一事，心期往四明。\n松枝影摇动，石磬响寒清。\n谁伴南斋宿，月高霜满城。",
        "dynasty": "唐",
        "collection_info": null
    },
    {
        "uuid": "1cce69d21284b746cdcb9e5df3fbc2c8",
        "title": "哭张籍",
        "author": "贾岛",
        "content": "精灵归恍惚，石磬韵曾闻。\n即日是前古，谁人耕此坟。\n旧游孤棹远，故域九江分。\n本欲蓬瀛去，餐芝御白云。",
        "dynasty": "唐",
        "collection_info": null
    },
    {
        "uuid": "5d476e78f0517ba82cc8707268f86a9a",
        "title": "灵准上人院",
        "author": "贾岛",
        "content": "掩扉当太白，腊数等松椿。\n禁漏来遥夜，山泉落近邻。\n经声终卷晓，草色几芽春。\n海内知名士，交游准上人。",
        "dynasty": "唐",
        "collection_info": null
    },
    {
        "uuid": "bb8799b9002a007653b584cc6c81c445",
        "title": "寄柳舍人宗元",
        "author": "贾岛",
        "content": "格与功俱造，何人意不降。\n一宵三梦柳，孤泊九秋江。\n擢第名重列，冲天字几双。\n誓为仙者仆，侧执驭风幢。",
        "dynasty": "唐",
        "collection_info": null
    },
    {
        "uuid": "6e44ab125d416ffc94b517630fada774",
        "title": "送玄岩上人归西蜀",
        "author": "贾岛",
        "content": "玉垒山中寺，幽深胜概多。\n药成彭祖捣，顶受七轮摩。\n去腊催今夏，流光等逝波。\n会当依粪扫，五岳徧头陀。",
        "dynasty": "唐",
        "collection_info": null
    },
    {
        "uuid": "bcbf7b75af4fe3eb5a5489b11949169b",
        "title": "寄宋州田中丞",
        "author": "贾岛",
        "content": "古郡近南徐，关河万里余。\n相思深夜后，未荅去秋书。\n自别知音少，难忘识面初。\n旧山期已久，门掩数畦蔬。",
        "dynasty": "唐",
        "collection_info": null
    },
    {
        "uuid": "077f46c8efe4bc59ff4dd35403ebaf16",
        "title": "送朱休归劒南",
        "author": "贾岛",
        "content": "劒南归受贺，太学赋声雄。\n山路长江岸，朝阳十月中。\n芽新抽雪茗，枝重集猨枫。\n卓氏琴台废，深芜想径通。",
        "dynasty": "唐",
        "collection_info": null
    },
    {
        "uuid": "c77275dbe954806d5c79355df3284cab",
        "title": "寄长武朱尚书",
        "author": "贾岛",
        "content": "不日即登坛，枪旗一万竿。\n角吹边月没，鼓绝爆雷残。\n中国今如此，西荒可取难。\n白衣思请谒，徒步在长安。",
        "dynasty": "唐",
        "collection_info": null
    },
    {
        "uuid": "632c16b995de07bcfffa50de11274ad7",
        "title": "送皇甫侍御",
        "author": "贾岛",
        "content": "晓钟催早朝，自是赴嘉招。\n舟泊湘江阔，田收楚泽遥。\n雁惊起衰草，猨渴下寒条。\n来使黔南日，时应问寂寥。",
        "dynasty": "唐",
        "collection_info": null
    },
    {
        "uuid": "64a9e2ae1a617d2f92f932f074319dd8",
        "title": "郊居即事",
        "author": "贾岛",
        "content": "住此园林久，其如未是家。\n叶书传野意，檐溜煮胡茶。\n雨后逢行鹭，更深听远蛙。\n自然还往裏，多是爱烟霞。",
        "dynasty": "唐",
        "collection_info": null
    },
    {
        "uuid": "e1d1f2c3545768895a823322dcfa2fe6",
        "title": "夜集姚合宅期可公不至",
        "author": "贾岛",
        "content": "公堂秋雨夜，已是念园林。\n何事疾病日，重论山水心。\n孤灯明腊后，微雪下更深。\n释子乖来约，泉西寒磬音。",
        "dynasty": "唐",
        "collection_info": null
    },
    {
        "uuid": "5ffc5be0d7f024b7262dbb6da9fa54f5",
        "title": "喜李余自蜀至",
        "author": "贾岛",
        "content": "迢遰岷峨外，西南驿路高。\n几程寻崄栈，独宿听寒涛。\n白鸟飞还立，青猨断更号。\n往来从此过，词体近风骚。",
        "dynasty": "唐",
        "collection_info": null
    },
    {
        "uuid": "debe31728542f0fdb271a278f17dd04d",
        "title": "王侍御南原庄",
        "author": "贾岛",
        "content": "买得足云地，新栽药数窠。\n峰头盘一径，原下注双河。\n春寺闲眠久，晴台独上多。\n南斋宿雨后，仍许重来么。",
        "dynasty": "唐",
        "collection_info": null
    },
    {
        "uuid": "6a6d42d4b96fc064ac7d2401721a6308",
        "title": "送康秀才",
        "author": "贾岛",
        "content": "俱为落第年，相识落花前。\n酒泻两三盏，诗吟十数篇。\n行岐逢塞雨，嘶马上津船。\n树影高堂下，迴时应有蝉。",
        "dynasty": "唐",
        "collection_info": null
    },
    {
        "uuid": "792f212c6ee3f75419c97b054eb9303c",
        "title": "送僧",
        "author": "贾岛",
        "content": "此生披衲过，在世得身闲。\n日午游都市，天寒往华山。\n言归文字外，意出有无间。\n仙掌云边树，巢禽时出关。",
        "dynasty": "唐",
        "collection_info": null
    },
    {
        "uuid": "85b416167aaee0a259e7ea995290bf7f",
        "title": "寄魏少府",
        "author": "贾岛",
        "content": "来时乖面别，终日使人惭。\n易记卷中句，难忘灯下谈。\n湿苔黏树瘿，瀑布溅房庵。\n音信如相惠，移居古井南。",
        "dynasty": "唐",
        "collection_info": null
    },
    {
        "uuid": "1da6bf34fc1a24bafc1b0e820ba913f8",
        "title": "原居即事言怀赠孙员外",
        "author": "贾岛",
        "content": "出入土门偏，秋深石色泉。\n径通原上草，地接水中莲。\n采菌依余枿，拾薪逢刈田。\n镊挦白髮断，兵阻尺书传。\n避路来华省，抄诗上彩笺。\n高斋久不到，犹喜未经年。",
        "dynasty": "唐",
        "collection_info": null
    },
    {
        "uuid": "a89777a713340208e087647bcaa896e7",
        "title": "登楼",
        "author": "贾岛",
        "content": "秋日登高望，凉风吹海初。\n山川明已久，河汉没无余。\n远近涯寥敻，高低中太虚。\n赋因王阁笔，思比谢游疎。",
        "dynasty": "唐",
        "collection_info": null
    },
    {
        "uuid": "f893971aa3a661c7dfaea81d03c9186c",
        "title": "上乐使君救康成公",
        "author": "贾岛",
        "content": "曾梦诸侯笑，康囚议脱枷。\n千根池裏藕，一朵火中花。",
        "dynasty": "唐",
        "collection_info": null
    },
    {
        "uuid": "a4753ec07d79990e3c3783c4ed1d1a32",
        "title": "[昆]明池泛舟",
        "author": "贾岛",
        "content": "一枝青竹榜，泛泛绿萍裏。\n不见钓鱼人，渐入秋塘水。",
        "dynasty": "唐",
        "collection_info": null
    },
    {
        "uuid": "5e6ebb6f2d3d81fb672d57e6112c9427",
        "title": "送僧",
        "author": "贾岛",
        "content": "大内曾持论，天南化俗行。\n旧房山雪在，春草岳阳生。\n晓了莲经义，堪任宝盖迎。\n王侯皆护法，何寺讲钟鸣。",
        "dynasty": "唐",
        "collection_info": null
    },
    {
        "uuid": "820c0f118f99932152f0b876d145ba1a",
        "title": "送刘知新往襄阳",
        "author": "贾岛",
        "content": "此别诚堪恨，荆襄是旧游。\n眼光悬欲落，心绪乱难收。\n花木三层寺，烟波五相楼。\n因君两地去，长使梦悠悠。",
        "dynasty": "唐",
        "collection_info": null
    },
    {
        "uuid": "377d49aea1d22ed7f45be5e05bd87252",
        "title": "寄慈恩寺郁上人",
        "author": "贾岛",
        "content": "中秋期夕望，虚室省相容。\n北斗生清漏，南山出碧重。\n露寒鸠宿竹，鸿过月圆钟。\n此夜情应切，衡阳旧住峯。",
        "dynasty": "唐",
        "collection_info": null
    },
    {
        "uuid": "6ab5b9b30affeea3501deeee44a329c3",
        "title": "送饶州张使君",
        "author": "贾岛",
        "content": "终南云雨连城阙，去路西江白浪头。\n滁上郡斋离昨日，鄱阳农事劝今秋。\n道心生向前朝寺，文思来因静夜楼。\n借问泊帆干谒者，谁人曾听峡猨愁。",
        "dynasty": "唐",
        "collection_info": null
    },
    {
        "uuid": "4790b34a3c49d8440180cf830f966e00",
        "title": "观冬设上东川杨尚书",
        "author": "贾岛",
        "content": "匏革奏冬非独乐，军城未晓启重门。\n何时却入三台贵，此日空知八座尊。\n罗绮舞中收雨点，貔貅阃外卷云根。\n逐迁属吏随宾列，拨棹扁舟不忘恩。",
        "dynasty": "唐",
        "collection_info": null
    },
    {
        "uuid": "c3d9b6e3dd9ec18514955a0ed6f28f5d",
        "title": "巴兴作",
        "author": "贾岛",
        "content": "三年未省闻鸿呌，九月何曾见草枯。\n寒暑气均思白社，星辰位正忆皇都。\n苏卿持节终还汉，葛相行师自渡泸。\n乡味朔山林果别，北归期挂海帆孤。",
        "dynasty": "唐",
        "collection_info": null
    },
    {
        "uuid": "dc269369b9befed21a35b275f017e9bb",
        "title": "早蝉",
        "author": "贾岛",
        "content": "早蝉孤抱芳槐叶，噪向残阳意度秋。\n也任一声催我老，堪听两耳畏吟休。\n得非下第无高韵，须是青山隐白头。\n若问此心嗟嘆否，天人不可怨而尤。",
        "dynasty": "唐",
        "collection_info": null
    },
    {
        "uuid": "2a29b93170a97a67ec706e342bf8174c",
        "title": "投元郎中",
        "author": "贾岛",
        "content": "心在潇湘归未期，卷中多是得名诗。\n高台聊望清秋色，片水堪留白鹭鸶。\n省宿有时闻急雨，朝迴尽日伴禅师。\n旧文去岁曾将献，蒙与人来说始知。",
        "dynasty": "唐",
        "collection_info": null
    },
    {
        "uuid": "b725c5c6cb089b17c472340897bc2177",
        "title": "阮籍啸台",
        "author": "贾岛",
        "content": "如闻长啸春风裏，荆棘丛边访旧踪。\n地接苏门山近远，荒台突兀抵高峰。",
        "dynasty": "唐",
        "collection_info": null
    },
    {
        "uuid": "2d486bf3580c72278a8849db556e72e5",
        "title": "滕校书使院小池",
        "author": "贾岛",
        "content": "小池谁见凿时初，走水南来十里余。\n楼上日斜吹暮角，院中人出锁游鱼。",
        "dynasty": "唐",
        "collection_info": null
    },
    {
        "uuid": "58b3fc9b191090688d154dfcf28b82ed",
        "title": "送陕府王建司马",
        "author": "贾岛",
        "content": "司马虽然听晓钟，尚犹高枕恣疎慵。\n请诗僧过三门水，卖药人归五老峰。\n移舫绿阴深处息，登楼凉夜此时逢。\n杜陵惆怅临相饯，未寝月前多屐踪。",
        "dynasty": "唐",
        "collection_info": null
    },
    {
        "uuid": "f838f4c85504bf64adb8cedec16a2b16",
        "title": "上谷旅夜",
        "author": "贾岛",
        "content": "世难那堪恨旅游，龙钟更是对穷秋。\n故园千里数行泪，邻杵一声终夜愁。\n月到寒窗空皓皛，风翻落叶更飕飗。\n此心不向常人说，倚识平津万户侯。",
        "dynasty": "唐",
        "collection_info": null
    },
    {
        "uuid": "a433045dc9054c74140175c5a535cf9f",
        "title": "寄无得头陀",
        "author": "贾岛",
        "content": "夏腊今应三十余，不离树下冢间居。\n貌堪良匠抽毫写，行称高僧续传书。\n落涧水声来远远，当空月色自如如。\n白衣只在青门裏，心每相亲迹且疎。",
        "dynasty": "唐",
        "collection_info": null
    },
    {
        "uuid": "1691390af833ce4eeaf2203a7c7eb9c1",
        "title": "崔卿池上双白鹭",
        "author": "贾岛",
        "content": "鹭雏相逐出深笼，顶各有丝茎数同。\n洒石多霜移足冷，隔城远树挂巢空。\n其如尽在滩声外，何似双飞浦色中。\n见此池潭卿自凿，清泠太液底潜通。",
        "dynasty": "唐",
        "collection_info": null
    },
    {
        "uuid": "0378ba7df96c401874f59661d3e1c7fb",
        "title": "送胡道士",
        "author": "贾岛",
        "content": "短褐身披满渍苔，灵溪深处观门开。\n却从城裏移琴去，许到山中寄药来。\n临水古坛秋醮罢，宿杉幽鸟夜飞迴。\n丹梯愿逐真人上，日夕归心白髮催。",
        "dynasty": "唐",
        "collection_info": null
    },
    {
        "uuid": "691c8ff08f76a7e0555b1ad8aa1c2eec",
        "title": "寄韩潮州愈",
        "author": "贾岛",
        "content": "此心曾与木兰舟，直到天南潮水头。\n隔岭篇章来华岳，出关书信过泷流。\n峰悬驿路残云断，海浸城根老树秋。\n一夕瘴烟风卷尽，月明初上浪西楼。",
        "dynasty": "唐",
        "collection_info": null
    },
    {
        "uuid": "567d11a717f76eee1ff0997a2786f91f",
        "title": "詶张籍王建",
        "author": "贾岛",
        "content": "疎林荒宅古坡前，久住还因太守怜。\n渐老更思深处隐，多闲数得上方眠。\n鼠抛贫屋收田日，鴈度寒江拟雪天。\n身是龙钟应是分，水曹芸阁枉来篇。",
        "dynasty": "唐",
        "collection_info": null
    },
    {
        "uuid": "40ebf9a61897ba3e10346cd3c4818571",
        "title": "逢博陵故人彭兵曹",
        "author": "贾岛",
        "content": "曲阳分散会京华，见说三年住海涯。\n别后解餐蓬虆子，向前未识牡丹花。\n偶逢日者敎求禄，终傍泉声拟置家。\n蹋雪携琴相就宿，夜深开户斗牛斜。",
        "dynasty": "唐",
        "collection_info": null
    },
    {
        "uuid": "6cb080ecb4465ffe0b15a7b0540efd0d",
        "title": "赠牛山人",
        "author": "贾岛",
        "content": "二十年中饵茯苓，致书半是老君经。\n东都旧住商人宅，南国新修道士亭。\n凿石养蜂休买蜜，坐山秤药不争星。\n古来隐者多能卜，欲就先生问丙丁。",
        "dynasty": "唐",
        "collection_info": null
    },
    {
        "uuid": "91f81d6c3fe9de14974e28a600279791",
        "title": "送于中丞使回纥册立",
        "author": "贾岛",
        "content": "君立天骄发使车，册文字字着金书。\n渐通青冢乡山尽，欲达皇情译语初。\n调角寒城边色动，下霜秋碛鴈行疎。\n旌旗来往几多日，应向途中见岁除。",
        "dynasty": "唐",
        "collection_info": null
    },
    {
        "uuid": "4d2bd53497113266b3aff377f8d1d21f",
        "title": "送刘侍御重使江西",
        "author": "贾岛",
        "content": "时当苦热远行人，石壁飞泉溅马身。\n又到钟陵知务大，还浮湓浦属秋新。\n早程猨呌云深极，宿馆禽惊叶动频。\n前者已闻廉使荐，兼言有画静边尘。",
        "dynasty": "唐",
        "collection_info": null
    },
    {
        "uuid": "1a0e5fc2e8ce284358a86232a400107a",
        "title": "赠圆上人",
        "author": "贾岛",
        "content": "诵经千纸得为僧，麈尾持行不拂蝇。\n古塔月高闻呪水，新坛日午见烧灯。\n一双童子浇红药，百八真珠贯綵绳。\n且说近来心裏事，仇雠相对似亲朋。",
        "dynasty": "唐",
        "collection_info": null
    },
    {
        "uuid": "df712ff3732b9575820480d86cb42b15",
        "title": "处州李使君改任遂州因寄赠",
        "author": "贾岛",
        "content": "庭树几株阴入户，主人何在客闻蝉。\n钥开原上高楼锁，瓶汲池东古井泉。\n趂静野禽曾后到，休吟邻叟始安眠。\n仙都山水谁能忆，西去风涛书满船。",
        "dynasty": "唐",
        "collection_info": null
    },
    {
        "uuid": "f5942a3d78638dfe35bd3d83f83c061c",
        "title": "酬慈恩寺文郁上人",
        "author": "贾岛",
        "content": "袈裟影入禁池清，犹忆乡山近赤城。\n篱落罅间寒蟹过，莓苔石上晚蛩行。\n期登野阁闲应甚，阻宿山房疾未平。\n闻说又寻南岳去，无端诗思忽然生。",
        "dynasty": "唐",
        "collection_info": null
    },
    {
        "uuid": "6b01f1d5afae5bdb1e844374a75808a1",
        "title": "访鉴玄师侄",
        "author": "贾岛",
        "content": "维摩青石讲初休，缘访亲宗到普州。\n我有军持凭弟子，岳阳溪裏汲寒流。",
        "dynasty": "唐",
        "collection_info": null
    },
    {
        "uuid": "5c0c803a0e58b3c88672d6eb3c0d3bed",
        "title": "夜坐",
        "author": "贾岛",
        "content": "蟋蟀渐多秋不浅，蟾蜍已没夜应深。\n三更两鬓几枝雪，一念双峰四祖心。",
        "dynasty": "唐",
        "collection_info": null
    },
    {
        "uuid": "0ac0e965dc349b4d559962463fe8f0c6",
        "title": "送别",
        "author": "贾岛",
        "content": "门外便伸千里别，无车不得到河梁。\n高楼直上百余尺，今日为君南望长。",
        "dynasty": "唐",
        "collection_info": null
    },
    {
        "uuid": "c42cb6e4a3223c3454b931a1bfa0d29f",
        "title": "闻蝉感怀",
        "author": "贾岛",
        "content": "新蝉忽发最高枝，不觉立听无限时。\n正遇友人来告别，一心分作两般悲。",
        "dynasty": "唐",
        "collection_info": null
    },
    {
        "uuid": "14dfce3cb94dafb590a720de5732912f",
        "title": "夏夜上谷宿开元寺",
        "author": "贾岛",
        "content": "诗成一夜月中题，便卧松风到曙鸡。\n带月时闻山鸟语，郡城知近武陵溪。",
        "dynasty": "唐",
        "collection_info": null
    },
    {
        "uuid": "d229f17a1b9b5f9158a5a03f9770f3ee",
        "title": "送于总持归京",
        "author": "贾岛",
        "content": "出家初隷何方寺，上国西明御水东。\n却见旧房阶下树，别来二十一春风。",
        "dynasty": "唐",
        "collection_info": null
    },
    {
        "uuid": "606c4dc57a4fb273555d843f7d0ba5ae",
        "title": "崔卿池上鹤",
        "author": "贾岛",
        "content": "月中时呌叶纷纷，不异洞庭霜夜闻。\n翎羽如今从放长，犹能飞起向孤云。",
        "dynasty": "唐",
        "collection_info": null
    },
    {
        "uuid": "0c6da15565103e7304bf17014e3731f9",
        "title": "登田中丞高亭",
        "author": "贾岛",
        "content": "高亭林表迥嵯峨，独坐秋宵不寝多。\n玉兔玉人歌裏出，白云难似莫相和。",
        "dynasty": "唐",
        "collection_info": null
    },
    {
        "uuid": "0c4f620c196d9fec0cc1a728657d89de",
        "title": "友人婚杨氏催妆",
        "author": "贾岛",
        "content": "不知今夕是何夕，催促阳台近镜台。\n谁道芙蓉水中种，青铜镜裏一枝开。",
        "dynasty": "唐",
        "collection_info": null
    },
    {
        "uuid": "ff5bdca34d6ad88e577db0146d31958f",
        "title": "酬朱侍御望月见寄",
        "author": "贾岛",
        "content": "他寝此时吾不寝，近秋三五日逢晴。\n相思唯有霜台月，望尽孤光见却生。",
        "dynasty": "唐",
        "collection_info": null
    },
    {
        "uuid": "782e7920ad87bd32f80326b1621de2fb",
        "title": "题韦云叟草堂",
        "author": "贾岛",
        "content": "新起此堂开北窗，当窗山隔一重江。\n白茅草苫重重密，爱此秋天夜雨淙。",
        "dynasty": "唐",
        "collection_info": null
    },
    {
        "uuid": "21927fab626106421c5b4d4082db6a14",
        "title": "和韩吏部泛南溪",
        "author": "贾岛",
        "content": "溪裏晚从池岸出，石泉秋急夜深闻。\n木兰船共山人上，月映渡头零落云。",
        "dynasty": "唐",
        "collection_info": null
    },
    {
        "uuid": "6c4420683e5d2234f1d21361fd7a8c9d",
        "title": "方镜",
        "author": "贾岛",
        "content": "背如刀截机头锦，面似升量涧底泉。\n铜雀台南秋日后，照来照去已三年。",
        "dynasty": "唐",
        "collection_info": null
    },
    {
        "uuid": "e35762d3e3aa6208094d297e179e2d1c",
        "title": "詶姚合",
        "author": "贾岛",
        "content": "黍穗豆苗侵古道，晴原午后早秋时。\n故人相忆僧来说，杨柳无风蝉满枝。",
        "dynasty": "唐",
        "collection_info": null
    },
    {
        "uuid": "483d8693b00ad25ef111c7a33cb0dc47",
        "title": "送灵应上人",
        "author": "贾岛",
        "content": "遍参尊宿游方久，名岳奇峰问此公。\n五月半间看瀑布，青城山裏白云中。",
        "dynasty": "唐",
        "collection_info": null
    },
    {
        "uuid": "d8776eb2bbcfa66e96a5920d3c4f8f6a",
        "title": "赠丘先生",
        "author": "贾岛",
        "content": "常言吃药全胜饭，华岳松边采茯神。\n不遣髭鬚一茎白，拟为白日上昇人。",
        "dynasty": "唐",
        "collection_info": null
    },
    {
        "uuid": "1d27cf067df58403e7a238787cde1504",
        "title": "渡桑干",
        "author": "贾岛",
        "content": "客舍幷州已十霜，归心日夜忆咸阳。\n无端更渡桑干水，却望幷州是故乡。",
        "dynasty": "唐",
        "collection_info": null
    },
    {
        "uuid": "fd48f341e12187bc294e24d751622655",
        "title": "夜期啸客吕逸人不至",
        "author": "贾岛",
        "content": "逸人期宿石床中，遣我开扉对晚空。\n不知何处啸秋月，闲着松门一夜风。",
        "dynasty": "唐",
        "collection_info": null
    },
    {
        "uuid": "4d9b23f4f1dfab22152a8845ee68f2dc",
        "title": "夜集乌行中所居",
        "author": "贾岛",
        "content": "环炉促席復持杯，松院双扉向月开。\n座上同声半先达，名山独入此心来。",
        "dynasty": "唐",
        "collection_info": null
    },
    {
        "uuid": "44a63178a0c4a7106d71ca8f7e62b601",
        "title": "赠梁浦秀才斑竹拄杖",
        "author": "贾岛",
        "content": "拣得林中最细枝，结根石上长身迟。\n莫嫌滴沥红斑少，恰似湘妃泪尽时。",
        "dynasty": "唐",
        "collection_info": null
    },
    {
        "uuid": "c2d6d1df8f79453477b843f21bd898be",
        "title": "寻石瓮寺上方",
        "author": "贾岛",
        "content": "野寺入时春雪后，崎岖得到此房前。\n老僧不出迎朝客，已住上方三十年。",
        "dynasty": "唐",
        "collection_info": null
    },
    {
        "uuid": "67c429aefb3c919f62530d056ca12c5d",
        "title": "早秋寄题天竺灵隐寺",
        "author": "贾岛",
        "content": "峰前峰后寺新秋，绝顶高窗见沃洲。\n人在定中闻蟋蟀，鹤从栖处挂猕猴。\n山钟夜渡空江水，汀月寒生古石楼。\n心忆悬帆身未遂，谢公此地昔年游。",
        "dynasty": "唐",
        "collection_info": null
    },
    {
        "uuid": "0ec360b19b2ea8bc4d4a2dae24da8d39",
        "title": "黎阳寄姚合",
        "author": "贾岛",
        "content": "魏都城裏曾游熟，才子斋中止泊多。\n去日绿杨垂紫陌，归时白草夹黄河。\n新诗不觉千迴咏，古镜曾经几度磨。\n惆怅心思滑台北，满杯浓酒与愁和。",
        "dynasty": "唐",
        "collection_info": null
    },
    {
        "uuid": "b54a6e145b2342805d9c4273429d028f",
        "title": "送崔约秀才",
        "author": "贾岛",
        "content": "归宁髣髴三千里，月向船窗见几宵。\n野鼠独偷高树果，前山渐见短禾苗。\n更深栅锁淮波疾，苇动风生雨气遥。\n重入石头城下寺，南朝杉老未干燋。",
        "dynasty": "唐",
        "collection_info": null
    },
    {
        "uuid": "a0d7477fc52630ad4f6b82b7ac379616",
        "title": "咏怀",
        "author": "贾岛",
        "content": "纵把书看未省勤，一生生计秖长贫。\n可能在世无成事，不觉离家作老人。\n中岳深林秋独往，南原多草夜无邻。\n经年抱疾谁来问，野鸟相过啄木频。",
        "dynasty": "唐",
        "collection_info": null
    },
    {
        "uuid": "5481ded714e34cab8a9755009178a771",
        "title": "夏日寄高洗马",
        "author": "贾岛",
        "content": "三十年来长在客，两三行泪忽然垂。\n白衣苍鬓经过懒，赤日朱门偃息迟。\n花发应耽新熟酒，草颠还写早朝诗。\n不缘马死西州去，画角堪听是晓吹。",
        "dynasty": "唐",
        "collection_info": null
    },
    {
        "uuid": "fec60274346cd0283f02bf4c666463a6",
        "title": "送周判官元范赴越",
        "author": "贾岛",
        "content": "原下相逢便别离，蝉鸣关路使迴时。\n过淮渐有悬帆兴，到越应将坠叶期。\n城上秋山生菊早，驿西寒渡落潮迟。\n已曾几遍随旌斾，去谒荒郊大禹祠。",
        "dynasty": "唐",
        "collection_info": null
    },
    {
        "uuid": "5416a6e5c68e52a96212d55ec15f2cc1",
        "title": "送罗少府归牛渚",
        "author": "贾岛",
        "content": "作尉长安始三日，忽思牛渚梦天台。\n楚山远色独归去，灞水空流相送回。\n霜覆鹤身松子落，月分萤影石房开。\n白云多处应频到，寒涧泠泠漱古苔。",
        "dynasty": "唐",
        "collection_info": null
    },
    {
        "uuid": "54defd1d59eda721585df63dde63722b",
        "title": "题童真上人",
        "author": "贾岛",
        "content": "江上修持积岁年，滩声未拟住潺湲。\n誓从五十身披衲，便向三千界坐禅。\n月峡青城那有滞，天台庐岳岂无缘。\n昨宵忽梦游沧海，万里波涛在目前。",
        "dynasty": "唐",
        "collection_info": null
    },
    {
        "uuid": "451f22c669da15150ec11ae737629954",
        "title": "赠温观主",
        "author": "贾岛",
        "content": "一别罗浮竟未还，观深廊古院多关。\n君来几日行虚洞，仙去空坛在远山。\n胎息存思当黑处，井华悬绠取朝间。\n弊庐道室虽邻近，自乐冬阳炙背闲。",
        "dynasty": "唐",
        "collection_info": null
    },
    {
        "uuid": "07d57cf7f983781061e55b4493a568d2",
        "title": "贺庞少尹除太常少卿",
        "author": "贾岛",
        "content": "太白山前终日见，十旬假满拟秋寻。\n中峰绝顶非无路，北阙除书阻入林。\n朝谒此时闲野屐，宿斋何处止鸣砧？省中石镫陪随步，唯赏烟霞不厌深。",
        "dynasty": "唐",
        "collection_info": null
    },
    {
        "uuid": "015d9105947ead6adfa3b27f17f0e503",
        "title": "上邠宁邢司徒",
        "author": "贾岛",
        "content": "箭头破帖浑无敌，杖底敲毬远有声。\n马走千蹄朝万乘，地分三郡拥双旌。\n春风欲尽山花发，晓角初吹客梦惊。\n不是邢公来镇此，长安西北未能行。",
        "dynasty": "唐",
        "collection_info": null
    },
    {
        "uuid": "71a1299976e7d1fc6a12d89ba0c5007a",
        "title": "欲游嵩岳留别李少尹益",
        "author": "贾岛",
        "content": "孤策迟迴洛水湄，孤禽嘹唳幸人知。\n嵩岳望中常待我，河梁欲上未题诗。\n新秋爱月愁多雨，古观逢仙看尽棋。\n微眇此来将敢问，凤凰何日定归池。",
        "dynasty": "唐",
        "collection_info": null
    },
    {
        "uuid": "ad7f09500b92089334e7ea12f8f67daf",
        "title": "病鹘吟",
        "author": "贾岛",
        "content": "俊鸟还投高处栖，腾身戛戛下云梯。\n有时透雾凌空去，无事随风入草迷。\n迅疾月边捎玉兔，迟迴日裏拂金鸡。\n不缘毛羽遭零落，焉肯雄心向尔低。",
        "dynasty": "唐",
        "collection_info": null
    },
    {
        "uuid": "67d7c34ee8e240126d99149a509c67bc",
        "title": "赠僧",
        "author": "贾岛",
        "content": "从来多是游山水，省泊禅舟月下涛。\n初过石桥年尚少，久辞天柱腊应高。\n青松带雪悬铜锡，白髮如霜落铁刀。\n常恐画工援笔写，身长七尺有眉毫。",
        "dynasty": "唐",
        "collection_info": null
    },
    {
        "uuid": "fde3977905e32cc372fcbca89dc7b647",
        "title": "赠翰林",
        "author": "贾岛",
        "content": "清重无过知内制，从前礼绝外庭人。\n看花在处多随驾，召宴无时不及身。\n马自赐来骑觉稳，诗缘见彻语长新。\n应怜独向名场苦，曾十余年浪过春。",
        "dynasty": "唐",
        "collection_info": null
    },
    {
        "uuid": "628299ce3bddbc705533dce338a4b7db",
        "title": "颂德上贾常侍",
        "author": "贾岛",
        "content": "边臣说使朝天子，发语轰然激夏雷。\n高节羽书期独传，分符绛郡滞长材。\n啁啾鸟恐鹰鹯起，流散人归父母来。\n自顾此身无所立，恭谈祖德朵颐开。",
        "dynasty": "唐",
        "collection_info": null
    },
    {
        "uuid": "942225abe9bf72e14995b4ad3436637a",
        "title": "田将军书院",
        "author": "贾岛",
        "content": "满庭花木半新栽，石自平湖远岸来。\n笋迸邻家还长竹，地经山雨几层苔。\n井当深夜泉微上，阁入高秋户尽开。\n行背曲江谁到此，琴书锁着未朝迴。",
        "dynasty": "唐",
        "collection_info": null
    },
    {
        "uuid": "0b5d5e14dd1273553838ad50b4d17db2",
        "title": "投庞少尹",
        "author": "贾岛",
        "content": "闭户息机搔白首，中庭一树有清阴。\n年年不改风尘趣，日日转多泉石心。\n病起望山台上立，觉来听雨烛前吟。\n庞公相识元和岁，眷分依依直至今。",
        "dynasty": "唐",
        "collection_info": null
    },
    {
        "uuid": "486584d4e83212d8eee0e14f6b693281",
        "title": "夏夜登南楼",
        "author": "贾岛",
        "content": "水岸寒楼带月跻，夏林初见岳阳溪。\n一㸃新萤报秋信，不知何处是菩提。",
        "dynasty": "唐",
        "collection_info": null
    },
    {
        "uuid": "7d56c7588bf73e80677f670bb5028494",
        "title": "题青龙寺",
        "author": "贾岛",
        "content": "碣石山人一轴诗，终南山北数人知。\n拟看青龙寺裏月，待无一点夜云时。",
        "dynasty": "唐",
        "collection_info": null
    },
    {
        "uuid": "12dd61424f431dccce0b05f1281fccf1",
        "title": "赠李文通",
        "author": "贾岛",
        "content": "营当万胜冈头下，誓立千年不朽功。\n天子手擎新钺斧，谏官请赠李文通。",
        "dynasty": "唐",
        "collection_info": null
    },
    {
        "uuid": "35b55b9295cf98e8436abeb849137f16",
        "title": "题虢州三堂赠吴郎中",
        "author": "贾岛",
        "content": "无穷草树昔谁栽，新起临湖白石台。\n半岸泥沙孤鹤立，三堂风雨四门开。\n荷翻团露惊秋近，柳转斜阳过水来。\n昨夜北楼堪朗咏，虢城初锁月裴回。",
        "dynasty": "唐",
        "collection_info": null
    },
    {
        "uuid": "303a026831096934f3b0ff855d6d76cb",
        "title": "送僧",
        "author": "贾岛",
        "content": "池上时时松雪落，焚香烟起见孤灯。\n静夜忆谁来对坐，曲江南岸寺中僧。",
        "dynasty": "唐",
        "collection_info": null
    },
    {
        "uuid": "bd954f877e2566031b6e1683d96a76eb",
        "title": "三月晦日赠刘评事",
        "author": "贾岛",
        "content": "三月正当三十日，风光别我苦吟身。\n共君今夜不须睡，未到晓钟犹是春。",
        "dynasty": "唐",
        "collection_info": null
    },
    {
        "uuid": "12bd43b58006602e7eeabb6eb38af8ba",
        "title": "送张道者",
        "author": "贾岛",
        "content": "新岁抱琴何处去，洛阳三十六峰西。\n生来未识山人面，不得一听乌夜啼。",
        "dynasty": "唐",
        "collection_info": null
    },
    {
        "uuid": "ddf1ef058c64c3325ac9dda329c3ed35",
        "title": "题鱼尊师院",
        "author": "贾岛",
        "content": "老子堂前花万树，先生曾见几迴春。\n夜煎白石平明吃，不拟敎人哭此身。",
        "dynasty": "唐",
        "collection_info": null
    },
    {
        "uuid": "7d04d8f7a0285f101e40e284783df081",
        "title": "宿村家亭子",
        "author": "贾岛",
        "content": "床头枕是溪中石，井底泉通竹下池。\n宿客未眠过夜半，独闻山雨到来时。",
        "dynasty": "唐",
        "collection_info": null
    },
    {
        "uuid": "39c6663077da22c8e3bedfaa060669df",
        "title": "送称上人",
        "author": "贾岛",
        "content": "归蜀拟从巫峡过，何时得入旧房禅。\n寺中来后谁身化，起塔栽松向野田。",
        "dynasty": "唐",
        "collection_info": null
    },
    {
        "uuid": "38dca5182871eb7e2bc644e064ab751c",
        "title": "杨秘书新居",
        "author": "贾岛",
        "content": "城角新居邻静寺，时从新阁上经楼。\n南山泉入宫中去，先向诗人门外流。",
        "dynasty": "唐",
        "collection_info": null
    },
    {
        "uuid": "aaf63744288710476f75cdfb952c5f6f",
        "title": "听乐山人弹易水",
        "author": "贾岛",
        "content": "朱丝弦底燕泉急，燕将云孙白日弹。\n嬴氏归山陵已掘，声声犹带髮衝冠。",
        "dynasty": "唐",
        "collection_info": null
    },
    {
        "uuid": "5a8bb59bfe28e995c411ecd8263a876c",
        "title": "经苏秦墓",
        "author": "贾岛",
        "content": "沙埋古篆折碑文，六国兴亡事繫君。\n今日凄凉无处说，乱山秋尽有寒云。",
        "dynasty": "唐",
        "collection_info": null
    },
    {
        "uuid": "f600a448db65a78426b7b23af3159207",
        "title": "题戴胜",
        "author": "贾岛",
        "content": "星点花冠道士衣，紫阳宫女化身飞。\n能传上界春消息，若到蓬山莫放归。",
        "dynasty": "唐",
        "collection_info": null
    },
    {
        "uuid": "17726d5c5a885beaaf5e5cc74abff11c",
        "title": "题隐者居",
        "author": "贾岛",
        "content": "虽有柴门常不关，片云孤木伴身闲。\n犹嫌住久人知处，见拟移家更上山。",
        "dynasty": "唐",
        "collection_info": null
    },
    {
        "uuid": "f27c62977b322d4e07a36b4f38b17490",
        "title": "哭孟东野",
        "author": "贾岛",
        "content": "兰无香气鹤无声，哭尽秋天月不明。\n自从东野先生死，侧近云山得散行。",
        "dynasty": "唐",
        "collection_info": null
    },
    {
        "uuid": "39fea7a416ca2fabfbfa9ddea3a0fb20",
        "title": "过京索先生坟",
        "author": "贾岛",
        "content": "京索先生三尺坟，秋风漠漠吐寒云。\n从来有恨君多哭，今日何人更哭君。",
        "dynasty": "唐",
        "collection_info": null
    },
    {
        "uuid": "a9907ea1a5a836390a734ca6b069c1fb",
        "title": "客思",
        "author": "贾岛",
        "content": "促织声尖尖似针，更深刺着旅人心。\n独言独语月明裏，惊觉眠童与宿禽。",
        "dynasty": "唐",
        "collection_info": null
    },
    {
        "uuid": "864d5f5d63157b7ed21a49a32540f54d",
        "title": "盐池院观鹿",
        "author": "贾岛",
        "content": "条峰五老势相连，此鹿来从若箇边。\n别有野麋人不见，一生长饮白云泉。",
        "dynasty": "唐",
        "collection_info": null
    },
    {
        "uuid": "ab1a5c230a3e5958a29bd6132f223186",
        "title": "黄鹄下太液池",
        "author": "贾岛",
        "content": "高飞空外鹄，下向禁中池。\n岸印行踪浅，波摇立影危。\n来从千里岛，舞拂万年枝。\n踉跄孤风起，裴回水沫移。\n幽音清露滴，野性白云随。\n太液无弹射，灵禽翅不垂。",
        "dynasty": "唐",
        "collection_info": null
    },
    {
        "uuid": "5db9b2df72a4866af4fb4024b48e124d",
        "title": "代旧将",
        "author": "贾岛",
        "content": "旧事说如梦，谁当信老夫。\n战场几处在，部曲一人无。\n落日收病马，晴天晒阵图。\n犹希圣朝用，自镊白髭鬚。",
        "dynasty": "唐",
        "collection_info": null
    },
    {
        "uuid": "72b4cf8c3d899bc764c0adc1626736ca",
        "title": "老将",
        "author": "贾岛",
        "content": "胆壮乱鬚白，金疮蠹百骸。\n旌旗犹入梦，歌舞不开怀。\n燕雀来鹰架，尘埃满箭靫。\n自夸勋业重，开府是官阶。",
        "dynasty": "唐",
        "collection_info": null
    },
    {
        "uuid": "a950b356ba4667f45fa99051c4259627",
        "title": "春行",
        "author": "贾岛",
        "content": "去去行人远，尘随马不穷。\n旅情斜日后，春色早烟中。\n流水穿空馆，闲花发故宫。\n旧乡千里思，池上绿杨风。",
        "dynasty": "唐",
        "collection_info": null
    },
    {
        "uuid": "9c6abe157ca94fa13803607a2bdd51c1",
        "title": "题郑常侍厅前竹",
        "author": "贾岛",
        "content": "绿竹临诗酒，婵娟思不穷。\n乱枝低积雪，繁叶亚寒风。\n萧飒疑泉过，萦迴有径通。\n侵庭根出土，隔壁笋成丛。\n疎影纱窗外，清音宝瑟中。\n卷帘终日看，欹枕几秋同。\n万顷歌王子，千竿伴阮公。\n露光怜片片，雨润爱蒙蒙。\n嶰谷蛮湖北，湘川灀水东。\n何如轩槛侧，苍翠褭长空。",
        "dynasty": "唐",
        "collection_info": null
    },
    {
        "uuid": "1c97a60cb76a7886fe3fd75e0be02d96",
        "title": "早行",
        "author": "贾岛",
        "content": "早起赴前程，邻鸡尚未鸣。\n主人灯下别，羸马暗中行。\n蹋石新霜滑，穿林宿鸟惊。\n远山钟动后，曙色渐分明。",
        "dynasty": "唐",
        "collection_info": null
    },
    {
        "uuid": "2bac1e23301b4188939b05dd66f949cb",
        "title": "送人南归",
        "author": "贾岛",
        "content": "分手向天涯，迢迢泛海波。\n虽然南地远，见说北人多。\n山暖花常发，秋深鴈不过。\n炎方饶胜事，此去莫蹉跎。",
        "dynasty": "唐",
        "collection_info": null
    },
    {
        "uuid": "5e14a91b1c4abcef62fea44e796d3a7d",
        "title": "送人南游",
        "author": "贾岛",
        "content": "此别天涯远，孤舟泛海中。\n夜行常认火，帆去每因风。\n蛮国人多富，炎方语不同。\n鴈飞难度岭，书信若为通。",
        "dynasty": "唐",
        "collection_info": null
    },
    {
        "uuid": "b8d6bb143910c7120ee1c76c78315acf",
        "title": "送道者",
        "author": "贾岛",
        "content": "独向山中见，今朝又别离。\n一心无挂住，万里独何之。\n到处绝烟火，逢人话古时。\n此行无弟子，白犬自相随。",
        "dynasty": "唐",
        "collection_info": null
    },
    {
        "uuid": "26bece41d41e560abe1cdac47baab796",
        "title": "风蝉",
        "author": "贾岛",
        "content": "风蝉旦夕鸣，伴叶送新声。\n故里客归尽，水边身独行。\n噪轩高树合，惊枕暮山横。\n听处无人见，尘埃满甑生。",
        "dynasty": "唐",
        "collection_info": null
    },
    {
        "uuid": "0f0b8766785b8c2d8e81840e54edbe5a",
        "title": "清明日园林寄友人",
        "author": "贾岛",
        "content": "今日清明节，园林胜事偏。\n晴风吹柳絮，新火起厨烟。\n杜草开三径，文章忆二贤。\n几时能命驾，对酒落花前。",
        "dynasty": "唐",
        "collection_info": null
    },
    {
        "uuid": "64e7aa51b56e0a14f474bc130ecd1ac4",
        "title": "上杜驸马",
        "author": "贾岛",
        "content": "玉山突兀压干坤，出得朱门入戟门。\n妻是九重天子女，身为一品令公孙。\n鸳鸯殿裏参皇后，龙凤堂前贺至尊。\n今日澧阳非久驻，伫为霖雨拜新恩。",
        "dynasty": "唐",
        "collection_info": null
    },
    {
        "uuid": "ed6fc9c5e97790ec8488f0324bb64ded",
        "title": "莲峰歌",
        "author": "贾岛",
        "content": "锦砾潺湲玉溪水，晓来微雨藤花紫。\n冉冉山鸡红尾长，一声樵斧惊飞起。\n松刺梳空石差齿，烟香风软人参蕊。\n阳崖一梦伴云根，仙菌灵芝梦魂裏。",
        "dynasty": "唐",
        "collection_info": null
    },
    {
        "uuid": "4b5746504607f84c2c190a1fb0680b69",
        "title": "壮士吟",
        "author": "贾岛",
        "content": "壮士不曾悲，悲即无回期。\n如何易水上，未歌先泪垂。",
        "dynasty": "唐",
        "collection_info": null
    },
    {
        "uuid": "e2e2e2363b68ad1735eeddb068faa87d",
        "title": "题兴化园亭",
        "author": "贾岛",
        "content": "破却千家作一池，不栽桃李种蔷薇。\n蔷薇花落秋风起，荆棘满庭君始知。",
        "dynasty": "唐",
        "collection_info": null
    },
    {
        "uuid": "4ce390bda885cb61fed541616e79d520",
        "title": "竹",
        "author": "贾岛",
        "content": "篱外清阴接药栏，晓风交戛碧琅玕。\n子猷没后知音少，粉节霜筠漫岁寒。",
        "dynasty": "唐",
        "collection_info": null
    },
    {
        "uuid": "cd11384c7826dc813b8a72aa42ee71b2",
        "title": "李斯井",
        "author": "贾岛",
        "content": "井存上蔡南门外，置此井时来相秦。\n断绠数寻垂古甃，取将寒水是何人。",
        "dynasty": "唐",
        "collection_info": null
    },
    {
        "uuid": "8a632085f3ba39f6b803b52f14d10d6c",
        "title": "题诗后",
        "author": "贾岛",
        "content": "二句三年得，一吟双泪流。\n知音如不赏，归卧故山秋。",
        "dynasty": "唐",
        "collection_info": null
    },
    {
        "uuid": "a1f0c984c0829d5afe31d8ce2e628150",
        "title": "送友人之南陵",
        "author": "贾岛",
        "content": "莫叹徒劳向宦途，不羣气岸有谁如。\n南陵暂掌仇香印，北阙终行贾谊书。\n好趂江山寻胜境，莫辞韦杜别幽居。\n少年跃马同心使，免得诗中道跨驴。",
        "dynasty": "唐",
        "collection_info": null
    },
    {
        "uuid": "a428f8af94f484a0dc1ef3de6b8d266d",
        "title": "寻人不遇",
        "author": "贾岛",
        "content": "闻说到扬州，吹箫有旧游。\n人来多不见，莫是上迷楼。",
        "dynasty": "唐",
        "collection_info": null
    },
    {
        "uuid": "7fcf8f9a87215e4f155271d56caafb52",
        "title": "寻隐者不遇",
        "author": "贾岛",
        "content": "松下问童子，言师采药去。\n只在此山中，云深不知处。",
        "dynasty": "唐",
        "collection_info": null
    },
    {
        "uuid": "29a01ed4d3b488d26f4a4dbb4f7347d9",
        "title": "行次汉上",
        "author": "贾岛",
        "content": "习家池沼草萋萋，岚树光中信马蹄。\n汉主庙前湘水碧，一声风角夕阳低。",
        "dynasty": "唐",
        "collection_info": null
    },
    {
        "uuid": "779ce41fd68c03f27f7e2cda75ea3e96",
        "title": "马嵬",
        "author": "贾岛",
        "content": "长川几处树青青，孤驿危楼对翠屏。\n一自上皇惆怅后，至今来往马蹄腥。",
        "dynasty": "唐",
        "collection_info": null
    },
    {
        "uuid": "1dd60877001626e3e37fdf699ee5cef5",
        "title": "冬夜送人",
        "author": "贾岛",
        "content": "平明走马上村桥，花落梅溪雪未消。\n日短天寒愁送客，楚山无限路迢迢。",
        "dynasty": "唐",
        "collection_info": null
    },
    {
        "uuid": "f46177974befdc855e58f2c10b469667",
        "title": "句",
        "author": "贾岛",
        "content": "晴风吹柳絮，新火起厨烟。\n长江风送客，孤馆雨留人。\n古岸崩将尽，平沙长未休。\n不如牛与羊，犹得日暮归。",
        "dynasty": "唐",
        "collection_info": null
    },
    {
        "uuid": "3933589e9687d3922d072b1d20eb0ced",
        "title": "过海联句",
        "author": "贾岛",
        "content": "沙鸟浮还没，山云断復连。\n棹穿波底月，船压水中天。",
        "dynasty": "唐",
        "collection_info": null
    },
    {
        "uuid": "95aeba5bc427798a4190e059d1262a6e",
        "title": "赴南巴留别苏台知己",
        "author": "贾岛",
        "content": "人过梅岭上，岁岁北风寒。\n落日孤舟去，青山万里看。\n猿声湘水静，草色洞庭宽。\n已料生涯事，只应持钓竿。",
        "dynasty": "唐",
        "collection_info": null
    },
    {
        "uuid": "64eefd0a6c5738355df3e6b1d6124d81",
        "title": "句",
        "author": "贾岛",
        "content": "莫是上天宫裏唱，歌声飘下玉梁尘。",
        "dynasty": "唐",
        "collection_info": null
    },
    {
        "uuid": "c86d20674f1e9835fad47459e17b882d",
        "title": "纪汤泉",
        "author": "贾岛",
        "content": "维泉肇何代，开凿同二仪。\n五行分水火，厥用谁一之。\n在卦得既济，备象坎与离。\n下有风轮煽，上有雷车驰。\n霞掀祝融井，日烂扶桑池。\n气殊礐石厉，脉有灵砂滋。\n骊山岂不好，玉环污流脂。\n至今华清树，空遗后人悲。\n遐哉哲人逝，此水真吾师。\n一濯三沐髪，六凿还希夷。\n伐毛返骨髓，髪白令人黟。\n十年走尘土，负我汗漫期。\n再来池上游，触热三伏时。\n古寺僧寂寞，但余壁上诗。\n不见题诗人，令我长嘆咨。\n（见康熙十八年闵麟嗣撰《黄山志定本》卷六，干隆间刊印。\n此诗承仪征吴白匋先生见告。\n）。",
        "dynasty": "唐",
        "collection_info": null
    },
    {
        "uuid": "00760dd6805c110ceabf998ac8bf5f9a",
        "title": "黄鹤楼",
        "author": "贾岛",
        "content": "高槛危檐势若飞，孤云野水共依依。\n青山万古长如旧，黄鹤何年去不归。\n岸映西山（一作「州」）城半山，烟生南浦树将微。\n定知羽客无因见，空使含情对落晖。\n（《古今图书集成·职方典》一一二五《武昌府部》（民国《湖北通志》卷一○一《金石》九录《鄂州杂诗碑》，分五层，录谢朓及唐人诗三十九首，其中即贾岛此诗及本书后录之卢郢诗。\n碑署「熙宁二年六月□日额立」，不着书人姓名，清代尚存于黄鹤楼后斗姥阁西壁。\n）。",
        "dynasty": "唐",
        "collection_info": null
    },
    {
        "uuid": "fcf97b7c3ba4daf4cc9430e4d2c22e55",
        "title": "留题南赵古庙",
        "author": "贾岛",
        "content": "鳞鵕老树铁生斑，神宇荒凉野壑閒。\n地僻无人秋寂寂，一川红影夕阳间。\n（同上三○五《太原府部》）。",
        "dynasty": "唐",
        "collection_info": null
    },
    {
        "uuid": "df2646a2d665fb08ea431cabf81c3728",
        "title": "虎丘千人坐（又名千人石）",
        "author": "贾岛",
        "content": "上陟千人从，低窥百尺松。\n碧池藏宝剑，寒涧宿潜龙。\n（康熙顾湄《虎邱志》二《泉石》）。",
        "dynasty": "唐",
        "collection_info": null
    },
    {
        "uuid": "9033e8bcffc99cc90aec036908ff2974",
        "title": "题安业县",
        "author": "贾岛",
        "content": "一山未了一山迎，百里都无半里平。\n宜是老禅遥指处，只堪图画不堪行。\n（《关中胜蹟图志》二五《商州地理》）。",
        "dynasty": "唐",
        "collection_info": null
    },
    {
        "uuid": "91cdec6f30a0dfdbbb307487d3fa1cdd",
        "title": "逢友人",
        "author": "贾岛",
        "content": "还似不才命未通，相逢云水思无穷。\n清时年少为幽客，寒月更深听过鸿。\n东越山多连楚迭，南朝城古枕江空。\n苍崖欲隐谁招我？姜子生涯只此中。\n（见《吟窗杂录》卷十三梅尧臣《续金针诗格》引）。",
        "dynasty": "唐",
        "collection_info": null
    },
    {
        "uuid": "815826ac4120dc18e5fdf31d66e8e32d",
        "title": "送人",
        "author": "贾岛",
        "content": "半夜长安雨，灯前越客心。\n（见同书卷十二沙门文彧《诗格》）。",
        "dynasty": "唐",
        "collection_info": null
    },
    {
        "uuid": "a6017720002b20fc05db330d8ce4a36d",
        "title": "桃氏林亭",
        "author": "贾岛",
        "content": "窗含明月树，沙起白云鸥。\n（见同书卷十四正字王元《诗中旨格》）。",
        "dynasty": "唐",
        "collection_info": null
    },
    {
        "uuid": "0c62e53bec7243e7e652739c89d4bc7e",
        "title": "南台对月",
        "author": "贾岛",
        "content": "僧归湖裏寺，鱼听水边经。",
        "dynasty": "唐",
        "collection_info": null
    },
    {
        "uuid": "751be80da92af3975e067ce7a17bb85f",
        "title": "寄[贞]（正）空二上人",
        "author": "贾岛",
        "content": "老窥明镜少，秋忆故山多。\n（均见同书卷三五《贾岛句对》）。",
        "dynasty": "唐",
        "collection_info": null
    },
    {
        "uuid": "fd74e995f84a9804158e9bbff426be3e",
        "title": "句 一",
        "author": "贾岛",
        "content": "风雷一夜雨，山川半年行。\n（见同书卷十三王梦简《进士王氏诗要格律》）。",
        "dynasty": "唐",
        "collection_info": null
    },
    {
        "uuid": "b1b8c0b39969be909588cb76cd199d5a",
        "title": "句 二",
        "author": "贾岛",
        "content": "祭閒收朔雪，弔后折寒花。",
        "dynasty": "唐",
        "collection_info": null
    },
    {
        "uuid": "685933292a98144902dfbac8f6fddda3",
        "title": "句 三",
        "author": "贾岛",
        "content": "离人隔楚水，落叶满长安。\n（均见同书卷十三僧虚中《流类手鑑》）。",
        "dynasty": "唐",
        "collection_info": null
    },
    {
        "uuid": "c92076289ae9beb40eeac400bc22be85",
        "title": "杂曲歌辞：壮士吟",
        "author": "贾岛",
        "content": "壮士不曾悲，悲即无回期。\n如何易水上，未歌先泪垂。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "uuid": "3811fa02965be68fb38d4ea6d4e39313",
        "title": "古意",
        "author": "贾岛",
        "content": "碌碌复碌碌，百年双转毂。\n志士终夜心，良马白日足。\n俱为不等閒，谁是知音目。\n眼中两行泪，曾吊三献玉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "d8b7e4f6be126945eea1af9a32436bdb",
        "title": "望山",
        "author": "贾岛",
        "content": "南山三十裏，不见逾一旬。\n冒雨时立望，望之如朋亲。\n虬龙一掬波，洗荡千万春。\n日日雨不断，愁杀望山人。\n天事不可长，劲风来如奔。\n阴霪一以扫，浩翠写国门。\n长安百万家，家家张屏新。\n谁家最好山，我愿为其邻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "43947beaebcfd6d8f46bf9949de91f81",
        "title": "哭卢仝",
        "author": "贾岛",
        "content": "贤人无官死，不亲者亦悲。\n空令古鬼哭，更得新邻比。\n平生四十年，惟着白布衣。\n天子未辟召，地府谁来追。\n长安有交友，托孤遽弃移。\n冢侧志石短，文字行参差。\n无钱买松栽，自生蒿草枝。\n在日赠我文，泪流把读时。\n从兹加敬重，深藏恐失遗。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "7ca9204ffd39e4022d719620cb914764",
        "title": "寄远",
        "author": "贾岛",
        "content": "别肠多郁纡，岂能肥肌肤。\n始知相结密，不及相结疏。\n疏别恨应少，密离恨难袪。\n门前南流水，中有北飞鱼。\n鱼飞向北海，可以寄远书。\n不惜寄远书，故人今在无。\n况此数尺身，阻彼万里途。\n自非日月光，难以知子躯。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "97730749216594400b4eb9587806afe2",
        "title": "斋中",
        "author": "贾岛",
        "content": "眈静非谬为，本性实疏索。\n斋中一就枕，不觉白日落。\n低扉碍轩辔，寡德谢接诺。\n丛菊在墙阴，秋穷未开萼。\n所餐类病马，动影似移岳。\n欲驻迫逃衰，岂殊辞绠缚。\n已见饱时雨，应丰蔬与药。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "7b3b5d2f4b53d041db3fa13fb01bbe5c",
        "title": "感秋",
        "author": "贾岛",
        "content": "商气飒已来，岁华又虚掷。\n朝云藏奇峰，暮雨洒疏滴。\n几蜩嘿凉叶，数蛩思阴壁。\n落日空馆中，归心远山碧。\n昔人多秋感，今人何异昔。\n四序驰百年，玄发坐成白。\n喧喧徇声利，扰扰同辙迹。\n傥无世上怀，去偃松下石。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "2e2f4c508001a918d0bb5512a174151b",
        "title": "玩月",
        "author": "贾岛",
        "content": "寒月破东北，贾生立西南。\n西南立倚何，立倚青青杉。\n近月有数星，星名未详谙。\n但爱杉倚月，我倚杉为三。\n月乃不上杉，上杉难相参。\n眙愕子细视，睛瞳桂枝劖。\n目常有热疾，久视无烦炎。\n以手扪衣裳，零露已濡沾。\n久立双足冻，时向股髀淹。\n立久病足折，兀然黐胶粘。\n他人应已睡，转喜此景恬。\n此景亦胡及，而我苦淫耽。\n无异市井人，见金不知廉。\n不知此夜中，几人同无厌。\n待得上顶看，未拟归枕函。\n强步望寝斋，步步情不堪。\n步到竹丛西，东望如隔帘。\n却坐竹丛外，清思刮幽潜。\n量知爱月人，身愿化为蟾。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "4ab58c2a2bc8ee38a7e35e17f6541d8e",
        "title": "义雀行和朱评事",
        "author": "贾岛",
        "content": "玄鸟雄雌俱，春雷惊蛰余。\n口衔黄河泥，空即翔天隅。\n一夕皆莫归，哓哓遗众雏。\n双雀抱仁义，哺食劳劬劬。\n雏既逦迤飞，云间声相呼。\n燕雀虽微类，感愧诚不殊。\n禽贤难自彰，幸得主人书。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "46be09eacf3b0753d3ffc8b69a04c13b",
        "title": "双鱼谣",
        "author": "贾岛",
        "content": "天河堕双鲂，飞我庭中央。\n掌握尺余雪，劈开肠有璜。\n见令馋舌短，烹绕邻舍香。\n一得古诗字，与玉含异藏。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "d65221c95d7e5884d77743eb727e17ff",
        "title": "早起",
        "author": "贾岛",
        "content": "北客入西京，北雁再离北。\n秋寝独前兴，天梭星落织。\n耽玩余恬爽，顾盼轻痾力。\n旅途少颜尽，明镜劝仙食。\n出门路纵横，张家路最直。\n昨夜梦见书，张家厅上壁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "6fcd85cd590767f0a69183426cf675c2",
        "title": "客喜",
        "author": "贾岛",
        "content": "客喜非实喜，客悲非实悲。\n百回信到家，未当身一归。\n未归长嗟愁，嗟愁填中怀。\n开口吐愁声，还却入耳来。\n常恐泪滴多，自损两目辉。\n鬓边虽有丝，不堪织寒衣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "aad474b52eeff232189ae3272fdc98f2",
        "title": "延寿裏精舍寓居",
        "author": "贾岛",
        "content": "旅托避华馆，荒楼遂愚慵。\n短庭无繁植，珍果春亦浓。\n侧庐废扃枢，纤魄时卧逢。\n耳目乃鄽井，肺肝即岩峰。\n汲泉饮酌余，见我閒静容。\n霜蹊犹舒英，寒蝶断来踪。\n双履与谁逐，一寻青瘦筇。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "5a3422c19c05fea1fe6e31b4b16ecaf1",
        "title": "冬月长安雨中见终南雪",
        "author": "贾岛",
        "content": "秋节新已尽，雨疏露山雪。\n西峰稍觉明，残滴犹未绝。\n气侵瀑布水，冻着白云穴。\n今朝灞浐雁，何夕潇湘月。\n想彼石房人，对雪扉不闭。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "373759913276c68d9f127476f3af6188",
        "title": "寄孟协律",
        "author": "贾岛",
        "content": "我有吊古泣，不泣向路岐。\n挥泪洒暮天，滴着桂树枝。\n别后冬节至，离心北风吹。\n坐孤雪扉夕，泉落石桥时。\n不惊猛虎啸，难辱君子词。\n欲酬空觉老，无以堪远持。\n岧峣倚角窗，王屋悬清思。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "e92c1b9d24d3a0a157d7839226afb8fe",
        "title": "和刘涵",
        "author": "贾岛",
        "content": "京官始云满，野人依旧闲。\n闭扉一亩居，中有古风还。\n市井日已午，幽窗梦南山。\n乔木覆北斋，有鸟鸣其间。\n前日远岳僧，来时与开关。\n新题惊我瘦，窥镜见丑颜。\n陶情惜清澹，此意复谁攀。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "1e689044a862cc862a52e9399fd29e5d",
        "title": "明月山怀独孤崇鱼琢",
        "author": "贾岛",
        "content": "明月长在目，明月长在心。\n在心复在目，何得稀去寻。\n试望明月人，孟夏树蔽岑。\n想彼叹此怀，乐喧忘幽林。\n乡本北岳外，悔恨东夷深。\n愿缩地脉还，岂待天恩临。\n非不渴隐秀，却嫌他事侵。\n或云岳楼钟，来绕草堂吟。\n当从令尹后，再往步柏林。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "b20b4f202e089ab0dfe83936e24555b4",
        "title": "投张太祝",
        "author": "贾岛",
        "content": "风骨高更老，向春初阳葩。\n泠泠月下韵，一一落海涯。\n有子不敢和，一听千叹嗟。\n身卧东北泥，魂挂西南霞。\n手把一枝栗，往轻觉程赊。\n水天朔方色，暖日嵩根花。\n达闲幽栖山，遣寻种药家。\n欲买双琼瑶，惭无一木瓜。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "82ef0ee2acafae8b2753ef44c1dd197e",
        "title": "送别",
        "author": "贾岛",
        "content": "丈夫未得意，行行且低眉。\n素琴弹复弹，会有知音知。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "5e5b68431358494b879752ba17a4a93d",
        "title": "携新文诣张籍韩愈途中成",
        "author": "贾岛",
        "content": "袖有新成诗，欲见张韩老。\n青竹未生翼，一步万里道。\n仰望青冥天，云雪压我脑。\n失却终南山，惆怅满怀抱。\n安得西北风，身愿变蓬草。\n地只闻此语，突出惊我倒。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "8d2e6aa7328482ffc6a0cbda1afa6064",
        "title": "上谷送客游江湖",
        "author": "贾岛",
        "content": "莫叹迢递分，何殊咫尺别。\n江楼到夜登，还见南台月。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "4b1eb294c1a309769de752ca43288e8f",
        "title": "投孟郊",
        "author": "贾岛",
        "content": "月中有孤芳，天下聆熏风。\n江南有高唱，海北初来通。\n容飘清冷余，自蕴襟抱中。\n止息乃流溢，推寻却冥蒙。\n我知雪山子，谒彼偈句空。\n必竟获所实，尔焉遂深衷。\n录之孤灯前，犹恨百首终。\n一吟动狂机，万疾辞顽躬。\n生平面未交，永夕梦辄同。\n叙诘谁君师，讵言无吾宗。\n余求履其迹，君曰可但攻。\n啜波肠易饱，揖险神难从。\n前岁曾入洛，差池阻从龙。\n萍家复从赵，云思长萦萦。\n嵩海每可诣，长途追再穷。\n原倾肺肠事，尽入焦梧桐。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "f5f5a323de1adf6d827ca3a172f6540c",
        "title": "代边将",
        "author": "贾岛",
        "content": "持戈簇边日，战罢浮云收。\n露草泣寒霁，夜泉鸣陇头。\n三尺握中铁，气冲星斗牛。\n报国不拘贵，愤将平虏雠。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "aeb59339e8316f6ac9554774009afde7",
        "title": "寄刘栖楚",
        "author": "贾岛",
        "content": "趋走与偃卧，去就自殊分。\n当窗一重树，上有万里云。\n离披不相顾，仿佛类人群。\n友生去更远，来书绝如焚。\n蝉吟我为听，我歌蝉岂闻。\n岁暮傥旋归，晤言桂氛氲。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "b1fd92ef011859cea366499327791bde",
        "title": "寄丘儒",
        "author": "贾岛",
        "content": "地近轻数见，地远重一面。\n一面如何重，重甚珍宝片。\n自经失欢笑，几度腾霜霰。\n此心镇悬悬，天象固回转。\n长安秋风高，子在东甸县。\n仪形信寂蔑，风雨岂乖间。\n凭人报消息，何易凭笔砚。\n俱不尽我心，终须对君宴。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "41c346fd7419fe657f87612c2a77bfd7",
        "title": "送陈商",
        "author": "贾岛",
        "content": "古道长荆棘，新岐路交横。\n君于荒榛中，寻得古辙行。\n足踏圣人路，貌端禅士形。\n我曾接夜谈，似听讲一经。\n联翩曾数举，昨登高第名。\n釜底绝烟火，晓行皇帝京。\n上客远府游，主人须目明。\n青云别青山，何日复可升。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "918f00885b1f3792390caf3728fb0cbc",
        "title": "寄友人",
        "author": "贾岛",
        "content": "同人半年别，一别寂来音。\n赖有别时文，相思时一吟。\n我常倦投迹，君亦知此衿。\n笔砚且勿弃，苏张曾陆沉。\n但存舌在口，当冀身遂心。\n君看明月夜，松桂寒森森。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "7ac0d02545820632efe2ade68a5ce071",
        "title": "延康吟",
        "author": "贾岛",
        "content": "寄居延寿裏，为与延康邻。\n不爱延康裏，爱此裏中人。\n人非十年故，人非九族亲。\n人有不朽语，得之烟山春。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "b080bf517cd92624638b6d937774b668",
        "title": "戏赠友人",
        "author": "贾岛",
        "content": "一日不作诗，心源如废井。\n笔砚为辘轳，吟咏作縻绠。\n朝来重汲引，依旧得清冷。\n书赠同怀人，词中多苦辛。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "55c30fa0de5f8c8bbaac325ff03219b7",
        "title": "寓兴",
        "author": "贾岛",
        "content": "真集道方至，貌殊妒还多。\n山泉入城池，自然生浑波。\n今时出古言，在众翻为讹。\n有琴含正韵，知音者如何。\n一生足感激，世言忽嵯峨。\n不得市井味，思响吾岩阿。\n浮华岂我事，日月徒蹉跎。\n旷哉颍阳风，千载无其他。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "9a7b20cfd10b4676f93c77b3a382a10e",
        "title": "易州登龙兴寺楼望郡北高峰",
        "author": "贾岛",
        "content": "郡北最高峰，巉岩绝云路。\n朝来上楼望，稍觉得幽趣。\n朦胧碧烟裏，群岭若相附。\n何时一登陟，万物皆下顾。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "e0d99f99a378827d2d7bb1079dd270c2",
        "title": "题岸上人郡内閒居",
        "author": "贾岛",
        "content": "静向方寸求，不居山嶂幽。\n池开菡萏香，门闭莓苔秋。\n金玉重四句，秕糠轻九流。\n炉烟上乔木，钟磬下危楼。\n手种一株松，贞心与师俦。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "6c700b00809c7fe2f7f7f7500441a42e",
        "title": "寄山中王参",
        "author": "贾岛",
        "content": "我看岳西云，君看岳北月。\n长怀燕城南，相送十裏别。\n别来千余日，日日忆不歇。\n远寄一纸书，数字论白髮。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "2a7c43c0881ccee596616a12c02bc48a",
        "title": "送汲鹏",
        "author": "贾岛",
        "content": "淮南卧理后，复逢君姓汲。\n文采非寻常，志愿期卓立。\n深江东泛舟，夕阳眺原隰。\n夏夜言诗会，往往追不及。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十一"
        }
    },
    {
        "uuid": "5b7b14df898cb360ee3bad4d033d0e53",
        "title": "就可公宿",
        "author": "贾岛",
        "content": "十裏寻幽寺，寒流数派分。\n僧同雪夜坐，雁向草堂闻。\n静语终灯焰，余生许峤云。\n由来多抱疾，声不达明君。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "219218c81a6fcd4a7e95f0f7cd1d787e",
        "title": "旅游",
        "author": "贾岛",
        "content": "此心非一事，书札若为传。\n旧国别多日，故人无少年。\n空巢霜叶落，疏牖水萤穿。\n留得林僧宿，中宵坐默然。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "1b0005365525a5bd0960d3cb79b6fe3d",
        "title": "下第",
        "author": "贾岛",
        "content": "下第隻空囊，如何住帝乡。\n杏园啼百舌，谁醉在花傍。\n泪落故山远，病来春草长。\n知音逢岂易，孤棹负三湘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "8d43f7dab15eda2178e96ec6e0e354ba",
        "title": "寄贺兰朋吉",
        "author": "贾岛",
        "content": "往往东林下，花香似火焚。\n故园从小别，夜雨近秋闻。\n野菜连寒水，枯株簇古坟。\n泛舟同远客，寻寺入幽云。\n斜日扉多掩，荒田径细分。\n相思蝉几处，偶坐蝶成群。\n会宿曾论道，登高省议文。\n苦吟遥可想，边叶向纷纷。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "cad831ac722a6af33f19d02f3bdecb75",
        "title": "哭孟郊",
        "author": "贾岛",
        "content": "身死声名在，多应万古传。\n寡妻无子息，破宅带林泉。\n冢近登山道，诗随过海船。\n故人相吊后，斜日下寒天。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "f9b5ef490a5533446625a221d181242c",
        "title": "送崔定",
        "author": "贾岛",
        "content": "未知游子意，何不避炎蒸。\n几日到汉水，新蝉鸣杜陵。\n秋江待得月，夜语恨无僧。\n巴峡吟过否，连天十二层。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "14108bb256e3c0303e5a2539010005ff",
        "title": "雨后宿刘司马池上",
        "author": "贾岛",
        "content": "蓝溪秋漱玉，此地涨清澄。\n芦苇声兼雨，芰荷香绕灯。\n岸头秦古道，亭面汉荒陵。\n静想泉根本，幽崖落几层。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "114236863ea3bb4e49ec742952988c1c",
        "title": "送朱可久归越中",
        "author": "贾岛",
        "content": "石头城下泊，北固暝钟初。\n汀鹭潮冲起，船窗月过虚。\n吴山侵越众，隋柳入唐疏。\n日欲躬调膳，辟来何府书。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "fa3f1cc3ef38f8e25e92a20c8232c65b",
        "title": "送董正字常州觐省",
        "author": "贾岛",
        "content": "相逐一行鸿，何时出碛中。\n江流翻白浪，木叶落青枫。\n轻楫浮吴国，繁霜下楚空。\n春来欢侍阻，正字在东宫。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "12c1662ae7dfd806cc176a908435a559",
        "title": "送李骑曹",
        "author": "贾岛",
        "content": "归骑双旌远，欢生此别中。\n萧关分碛路，嘶马背寒鸿。\n朔色晴天北，河源落日东。\n贺兰山顶草，时动卷帆风。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "2b153d6f81fab31fddc3898aa603b346",
        "title": "寄无可上人",
        "author": "贾岛",
        "content": "僻寺多高树，凉天忆重游。\n磬过沟水尽，月入草堂秋。\n穴蚁苔痕静，藏蝉柏叶稠。\n名山思遍往，早晚到嵩丘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "80cfe7d6f310617dae5215d98fb16096",
        "title": "寄龙池寺贞空二上人",
        "author": "贾岛",
        "content": "受请终南住，俱妨去石桥。\n林中秋信绝，峰顶夜禅遥。\n寒草烟藏虎，高松月照雕。\n霜天期到寺，寺置即前朝。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "a047df3cb61f26dd3f5ff5850cd4c506",
        "title": "送贞空二上人",
        "author": "贾岛",
        "content": "林下中餐后，天涯欲去时。\n衡阳过有伴，梦泽出应迟。\n石磬疏寒韵，铜瓶结夜澌。\n殷勤讶此别，且未定归期。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "cef3c720d010c16e0cbad7b3720208ae",
        "title": "送裴校书",
        "author": "贾岛",
        "content": "拜官从秘省，署职在藩维。\n多故长疏索，高秋远别离。\n天寒泗上醉，夜静岳阳棋。\n使府临南海，帆飞到不迟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "7fafdc7ac784339c8b1b86f53a4cace6",
        "title": "升道精舍南台对月寄姚合",
        "author": "贾岛",
        "content": "月向南台见，秋霖洗涤余。\n出逢危叶落，静看众峰疏。\n冷露常时有，禅窗此夜虚。\n相思聊怅望，润气遍衣初。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "e00b930cb7c09570c1bb3e60f7a38a62",
        "title": "黄子陂上韩吏部",
        "author": "贾岛",
        "content": "石楼云一别，二十二三春。\n相逐升堂者，几为埋骨人。\n涕流闻度瘴，病起喜还秦。\n曾是令勤道，非惟恤在迍。\n疏衣蕉缕细，爽味茗芽新。\n钟绝滴残雨，萤多无近邻。\n溪潭承到数，位秩见辞频。\n若个山招隐，机忘任此身。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "e8cd69bf24b27c2728b82f556a425e20",
        "title": "吊孟协律",
        "author": "贾岛",
        "content": "才行古人齐，生前品位低。\n葬时贫卖马，远日哭惟妻。\n孤冢北邙外，空斋中岳西。\n集诗应万首，物象遍曾题。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "23b92d862de77ea0d08a7a1f10ea5ca1",
        "title": "送人适越",
        "author": "贾岛",
        "content": "高城满夕阳，何事欲沾裳。\n迁客蓬蒿暮，游人道路长。\n晴湖胜镜碧，寒柳似金黄。\n若有相思梦，殷勤载八行。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "7cc07ddf4b13b601d705857015bf58db",
        "title": "登江亭晚望",
        "author": "贾岛",
        "content": "浩渺浸云根，烟岚没远村。\n鸟归沙有迹，帆过浪无痕。\n望水知柔性，看山欲倦魂。\n纵情犹未已，回马欲黄昏。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "95752982f87cccf959363353ea7e6a64",
        "title": "送耿处士",
        "author": "贾岛",
        "content": "一瓶离别酒，未尽即言行。\n万水千山路，孤舟几月程。\n川原秋色静，芦苇晚风鸣。\n迢递不归客，人传虚隐名。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "b8953d06e87aadc66355f5bd340d73c4",
        "title": "送天台僧",
        "author": "贾岛",
        "content": "远梦归华顶，扁舟背岳阳。\n寒蔬修净食，夜浪动禅床。\n雁过孤峰晓，猿啼一树霜。\n身心无别念，余习在诗章。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "b17fd497fefc409136571899b36a7e3c",
        "title": "怀紫阁隐者",
        "author": "贾岛",
        "content": "寂寥思隐者，孤烛坐秋霖。\n梨栗猿喜熟，云山僧说深。\n寄书应不到，结伴拟同寻。\n废寝方终夕，迢迢紫阁心。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "af09cb20816c7f40ad0536f8a86958f9",
        "title": "雨夜同厉玄怀皇甫荀",
        "author": "贾岛",
        "content": "桐竹绕庭匝，雨多风更吹。\n还如旧山夜，卧听瀑泉时。\n碛雁来期近，秋钟到梦迟。\n沟西吟苦客，中夕话兼思。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "e124f47bd9dad03cd6d588a2d3293639",
        "title": "秋暮",
        "author": "贾岛",
        "content": "北门杨柳叶，不觉已缤纷。\n值鹤因临水，迎僧忽背云。\n白须相并出，清泪两行分。\n默默空朝夕，苦吟谁喜闻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "9efed154dcee4a5675bba487d66b9b3b",
        "title": "哭胡遇",
        "author": "贾岛",
        "content": "夭寿知齐理，何曾免叹嗟。\n祭回收朔雪，吊后折寒花。\n野水秋吟断，空山暮影斜。\n弟兄相识遍，犹得到君家。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "386f44091f1270838f0422c258b5874b",
        "title": "送安南惟鉴法师",
        "author": "贾岛",
        "content": "讲经春殿裏，花绕御床飞。\n南海几回渡，旧山临老归。\n潮摇蛮草落，月湿岛松微。\n空水既如彼，往来消息稀。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "9464d13aa83304b345804fb4b756c432",
        "title": "题李凝幽居",
        "author": "贾岛",
        "content": "閒居少邻并，草径入荒园。\n鸟宿池边树，僧敲月下门。\n过桥分野色，移石动云根。\n暂去还来此，幽期不负言。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "237d48db7cb93eb88901014ab4997837",
        "title": "题山寺井",
        "author": "贾岛",
        "content": "沉沉百尺余，功就岂斯须。\n汲早僧出定，凿新虫自无。\n藏源重嶂底，澄翳大空隅。\n此地如经劫，凉潭会共枯。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "1306cefbb7d87bf4b74e6e513abd6597",
        "title": "荒斋",
        "author": "贾岛",
        "content": "草合径微微，终南对掩扉。\n晚凉疏雨绝，初晓远山稀。\n落叶无青地，闲身着白衣。\n朴愚犹本性，不是学忘机。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "df430a48127f972867cb5b38ccde92f1",
        "title": "夜喜贺兰三见访",
        "author": "贾岛",
        "content": "漏钟仍夜浅，时节欲秋分。\n泉聒栖松鹤，风除翳月云。\n踏苔行引兴，枕石卧论文。\n即此寻常静，来多只是君。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "7286baef957f0b38017e2460e7395c07",
        "title": "题青龙寺镜公房",
        "author": "贾岛",
        "content": "一夕曾留宿，终南摇落时。\n孤灯冈舍掩，残磬雪风吹。\n树老因寒折，泉深出井迟。\n疏慵岂有事，多失上方期。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "e52a2b57f33f2845f5799c5a13d26b4d",
        "title": "送陈判官赴绥德",
        "author": "贾岛",
        "content": "将军邀入幕，束带便离家。\n身暖蕉衣窄，天寒碛日斜。\n火烧冈断苇，风卷雪平沙。\n丝竹丰州有，春来隻欠花。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "c260d3fdd4bade474687fe89f8c6aa43",
        "title": "送敡法师",
        "author": "贾岛",
        "content": "度岁不相见，严冬始出关。\n孤烟寒色树，高雪夕阳山。\n瀑布寺应到，牡丹房甚闲。\n南朝遗迹在，此去几时还。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "b4fc7f520e5f71c62005ca9d47f5b9b0",
        "title": "寄钱庶子",
        "author": "贾岛",
        "content": "曲江春水满，北岸掩柴关。\n只有僧邻舍，全无物映山。\n树阴终日扫，药债来年还。\n犹记听琴夜，寒灯竹屋间。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "d2d83acd8ccc447876728460bbb0fcc4",
        "title": "原上秋居",
        "author": "贾岛",
        "content": "关西又落木，心事复如何。\n岁月辞山久，秋霖入夜多。\n鸟从井口出，人自洛阳过。\n倚仗聊闲望，田家未剪禾。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "2964f7afbcd16a57a440ce4591e7166d",
        "title": "冬夜",
        "author": "贾岛",
        "content": "羁旅复经冬，瓢空盎亦空。\n泪流寒枕上，迹绝旧山中。\n凌结浮萍水，雪和衰柳风。\n曙光鸡未报，嘹唳两三鸿。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "5b18ae3f62fbfd0c0738e0cbe04a2161",
        "title": "送厉宗上人",
        "author": "贾岛",
        "content": "拥策背岷峨，终南雨雪和。\n漱泉秋鹤至，禅树夜猿过。\n高顶白云尽，前山黄叶多。\n曾吟庐岳上，月动九江波。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "6b248e4a0af3267da4e457d5c1b14cfa",
        "title": "寄李存穆",
        "author": "贾岛",
        "content": "闻道船中病，似忧亲弟兄。\n信来从水路，身去到柴城。\n久别长须鬓，相思书姓名。\n忽然消息绝，频梦却还京。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "6a63d46f4e7fc255c9f5d2e2a7ee9a11",
        "title": "赠无怀禅师",
        "author": "贾岛",
        "content": "身从劫劫修，果以此生周。\n禅定石床暖，月移山树秋。\n捧盂观宿饭，敲磬过清流。\n不掩玄关路，教人问白头。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "9e9b89cdd622bef3aa14179d473aa11c",
        "title": "寄武功姚主簿",
        "author": "贾岛",
        "content": "居枕江沱北，情悬渭曲西。\n数宵曾梦见，几处得书披。\n驿路穿荒阪，公田带淤泥。\n静棋功奥妙，闲作韵清凄。\n锄草留丛药，寻山上石梯。\n客回河水涨，风起夕阳低。\n空地苔连井，孤村火隔溪。\n捲帘黄叶落，锁印子规啼。\n陇色澄秋月，边声入战鼙。\n会须过县去，况是屡招携。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "94cdff4ee5a635b912bfbd65c6a8c1f0",
        "title": "题刘华书斋",
        "author": "贾岛",
        "content": "白石床无尘，青松树有鳞。\n一莺啼带雨，两树合从春。\n荒榭苔胶砌，幽丛果堕榛。\n偶来疏或数，当暑夕胜晨。\n露滴星河水，巢重草木薪。\n终南同往意，赵北独游身。\n渡叶司天漏，惊蛩远地人。\n机清公干族，也莫卧漳滨。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "3d00ec06fb36e8da5dbad840ec250b69",
        "title": "早春题友人湖上新居二首",
        "author": "贾岛",
        "content": "近得云中路，门长侵早开。\n到时犹有雪，行处已无苔。\n劝酒客初醉，留茶僧未来。\n每逢晴暖日，惟见乞花栽。\n门不当官道，行人到亦稀。\n故从餐后出，多是夜深归。\n开箧收诗卷，扫床移卧衣。\n几时同买宅，相送有柴扉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "092ab042df7455772b2b831a09017478",
        "title": "送雍陶入蜀",
        "author": "贾岛",
        "content": "江山事若谙，那肯滞云南。\n草色分危磴，杉阴近古潭。\n日斜褒谷鸟，夏浅巂州蚕。\n吾自疑双鬓，相逢更不堪。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "b67aa323c803138f6ab3e3f24a3d45f1",
        "title": "答王建秘书",
        "author": "贾岛",
        "content": "人皆闻蟋蟀，我独恨蹉跎。\n白髮无心镊，青山去意多。\n信来漳浦岸，期负洞庭波。\n时扫高槐影，朝回或恐过。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "e971c77702e8584419d0a56857df7bcf",
        "title": "送李余往湖南",
        "author": "贾岛",
        "content": "昔去候温凉，秋山满楚乡。\n今来从辟命，春物遍涔阳。\n岳石挂海雪，野枫堆渚樯。\n若寻吾祖宅，寂寞在潇湘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "20a253aa11cd7ddc87feef7392a64332",
        "title": "寄顾非熊",
        "author": "贾岛",
        "content": "知君归有处，山水亦难齐。\n犹去潇湘远，不闻猿狖啼。\n穴通茆岭下，潮满石头西。\n独立生遥思，秋原日渐低。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "a1444cb785e473fb10777a3e95f1d126",
        "title": "送神邈法师",
        "author": "贾岛",
        "content": "柳絮落蒙蒙，西州道路中。\n相逢春忽尽，独去讲初终。\n行疾遥山雨，眠迟后夜风。\n绕房三两树，回日叶应红。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "d555bd7f258fe0c8361a47fdf5349e6a",
        "title": "送慈恩寺霄韵法师谒太原李司空",
        "author": "贾岛",
        "content": "何故谒司空，云山知几重。\n碛遥来雁尽，雪急去僧逢。\n清磬先寒角，禅灯彻晓烽。\n旧房闲片石，倚着最高松。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "fb7d09aef1a104de21f3f99947c8928a",
        "title": "送惠雅法师归玉泉",
        "author": "贾岛",
        "content": "只到潇湘水，洞庭湖未游。\n饮泉看月别，下峡听猿愁。\n讲不停雷雨，吟当近海流。\n降霜归楚夕，星冷玉泉秋。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "6232b229360d5d029f09700f15717f9b",
        "title": "忆江上吴处士",
        "author": "贾岛",
        "content": "闽国扬帆去，蟾蜍亏复团。\n秋风生渭水，落叶满长安。\n此地聚会夕，当时雷雨寒。\n兰桡殊未返，消息海云端。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "8b899f28c51dd9a0805a2583792172e8",
        "title": "题张博士新居",
        "author": "贾岛",
        "content": "青枫何不种，林在洞庭村。\n应为三湘远，难移万雷根。\n斗牛初过伏，菡萏欲香门。\n旧即湖山隐，新庐葺此原。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "d2b1273058272fac7b848d149c858fbe",
        "title": "石门陂留辞从叔谟",
        "author": "贾岛",
        "content": "幽鸟飞不远，此行千里间。\n寒冲陂水雾，醉下菊花山。\n有耻长为客，无成又入关。\n何时临涧柳，吾党共来攀。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "be4b94fd476d6cf9a8ca4354c378165d",
        "title": "送朱兵曹回越",
        "author": "贾岛",
        "content": "星彩练中见，澄江岂有泥。\n潮生垂钓罢，楚尽去樯西。\n碛鸟辞沙至，山鼯隔水啼。\n会稽半侵海，涛白禹祠溪。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "4292a5e268fbbed7001b1bd39d703534",
        "title": "怀博陵故人",
        "author": "贾岛",
        "content": "孤城易水头，不忘旧交游。\n雪压围棋石，风吹饮酒楼。\n路遥千万里，人别十三秋。\n吟苦相思处，天寒水急流。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "232979cf03097900abb88706a9aa7eeb",
        "title": "寄河中杨少尹",
        "author": "贾岛",
        "content": "非惟咎曩时，投刺诣门迟。\n怅望三秋后，参差万里期。\n禹留疏凿迹，舜在寂寥祠。\n此到杳难共，回风逐所思。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "abc856c6c76439d0f4b9c9b7b021bc79",
        "title": "孟融逸人",
        "author": "贾岛",
        "content": "孟君临水居，不食水中鱼。\n衣褐唯粗帛，筐箱只素书。\n树林幽鸟恋，世界此心疏。\n拟棹孤舟去，何峰又结庐。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "fe88245307b2a366ed73997b12ca8306",
        "title": "晚晴见终南诸峰",
        "author": "贾岛",
        "content": "秦分积多峰，连巴势不穷。\n半旬藏雨裏，此日到窗中。\n圆魄将升兔，高空欲叫鸿。\n故山思不见，碣石泬寥东。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "91881981d5d5710d7bff008f7c35a154",
        "title": "喜姚郎中自杭州回",
        "author": "贾岛",
        "content": "路多枫树林，累日泊清阴。\n来去泛流水，翛然适此心。\n一披江上作，三起月中吟。\n东省期司谏，云门悔不寻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "377155e90d7c3aef7600e27bc1c1fbb2",
        "title": "送郑长史之岭南",
        "author": "贾岛",
        "content": "云林颇重迭，岑渚复幽奇。\n汨水斜阳岸，骚人正则祠。\n苍梧多蟋蟀，白露湿江蓠。\n擢第荣南去，晨昏近九疑。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "f54126e6d9703d8d91e344e8434455ff",
        "title": "送李溟谒宥州李权使君",
        "author": "贾岛",
        "content": "英雄典宥州，迢递苦吟游。\n风宿骊山下，月斜灞水流。\n去时初落叶，回日定非秋。\n太守携才子，看鹏百尺楼。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "b0197f63c23ef37e08dcf70f0f6ef5bd",
        "title": "泥阳馆",
        "author": "贾岛",
        "content": "客愁何并起，暮送故人回。\n废馆秋萤出，空城寒雨来。\n夕阳飘白露，树影扫青苔。\n独坐离容惨，孤灯照不开。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "a747a61f4dcaa0a3d23daa290adc0c34",
        "title": "送徐员外赴河中",
        "author": "贾岛",
        "content": "原野正萧瑟，中间分散情。\n吏从甘扈罢，诏许朔方行。\n边日沉残角，河关截夜城。\n云居闲独往，长老出房迎。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十二"
        }
    },
    {
        "uuid": "a576ab21e727ea50029795fb648fffb5",
        "title": "送令狐绹相公",
        "author": "贾岛",
        "content": "梁园趋戟节，海草几枯春。\n风水难遭便，差池未振鳞。\n姓名犹语及，门馆阻何因。\n苦拟修文卷，重擎献匠人。\n吟看青岛处，朝退赤墀晨。\n根爱杉栽活，枝怜雪霰新。\n缀篇嗟调逸，不和揣才贫。\n早晚还霖雨，滂沱洗月轮。\n揠苗方灭裂，成器待陶钧。\n困阪思回顾，迷邦辄问津。\n数行望外札，绝句握中珍。\n是日荣游汴，当时怯往陈。\n鸿舂乖汉爵，桢病卧漳滨。\n岳整五千仞，云惟一片身。\n故山离未死，秋水宿经旬。\n下第能无恧，高科恐有神。\n罢耕田料废，省钓岸应榛。\n慷慨知音在，谁能泪堕巾。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "f7d4f3186608d7a4a51d8ef02e1c5730",
        "title": "寄沧州李尚书",
        "author": "贾岛",
        "content": "沧溟深绝阔，西岸郭东门。\n戈者罗夷鸟，桴人思峤猿。\n威棱高腊冽，煦育极春温。\n陂淀封疆内，蒹葭壁垒根。\n摇鞞边地脉，愁箭虎狼魂。\n水县卖纱市，盐田煮海村。\n枝条分御叶，家世食唐恩。\n武可纵横讲，功从战伐论。\n天涯生月片，屿顶涌泉源。\n非是泥池物，方因雷雨尊。\n沉谋藏未露，邻境帖无喧。\n青冢骄回鹘，萧关陷叶蕃。\n何时霖岁旱，早晚雪邦冤。\n迢递瞻旌纛，浮阳寄咏言。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "846a8b8c4157c858559a1c1f9a6d47ab",
        "title": "崇圣寺斌公房",
        "author": "贾岛",
        "content": "近来惟一食，树下掩禅扉。\n落日寒山磬，多年坏衲衣。\n白须长更剃，青霭远还归。\n仍说游南岳，经行是息机。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "485360c196d866fbda67032471234516",
        "title": "送李傅侍郎剑南行营",
        "author": "贾岛",
        "content": "走马从边事，新恩受外台。\n勇看双节出，期破八蛮回。\n许国家无恋，盘江栈不摧。\n移军刁斗逐，报捷剑门开。\n角咽猕猴叫，鼙干霹雳来。\n去年新甸邑，犹滞佐时才。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "d7394a3f94c57348d1799408b72ef9b2",
        "title": "子规",
        "author": "贾岛",
        "content": "游魂自相叫，宁复记前身。\n飞过邻家月，声连野路春。\n梦边催晓急，愁处送风频。\n自有沾花血，相和雨滴新。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "1b487dd95c4fb560e7f06707b581bedc",
        "title": "送僧归天台",
        "author": "贾岛",
        "content": "辞秦经越过，归寺海西峰。\n石涧双流水，山门九裏松。\n曾闻清禁漏，却听赤城钟。\n妙宇研磨讲，应齐智者踪。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "6881ae8ef8f752545c5affdb28d1ebb1",
        "title": "让纠曹上乐使君",
        "author": "贾岛",
        "content": "战战复兢兢，犹如履薄冰。\n虽然叨一掾，还似说三乘。\n瓶汲南溪水，书来北岳僧。\n戆愚兼抱疾，权纪不相应。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "e0ad23734bd9d98c4635db4eb8f1253e",
        "title": "送雍陶及第归成都宁亲",
        "author": "贾岛",
        "content": "不唯诗着籍，兼又赋知名。\n议论于题称，春秋对问精。\n半应阴骘与，全赖有司平。\n归去峰峦众，别来松桂生。\n涨江流水品，当道白云坑。\n勿以攻文捷，而将学剑轻。\n制衣新濯锦，开酝旧烧罂。\n同日升科士，谁同膝下荣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "1eda361a5338d41ded8e79123efbcc8f",
        "title": "送金州鉴周上人",
        "author": "贾岛",
        "content": "地必寻天目，溪仍住若耶。\n帆随风便发，月不要云遮。\n极浦浮霜雁，回潮落海查。\n峨嵋省春上，立雪指流沙。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "945cfb771708447c2cea352d61898b7c",
        "title": "新年",
        "author": "贾岛",
        "content": "嗟以龙钟身，如何岁复新。\n石门思隐久，铜镜强窥频。\n花发新移树，心知故国春。\n谁能平此恨，岂是北宗人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "d3e3707cc0df3323b1dbb6f1ec07f955",
        "title": "送僧",
        "author": "贾岛",
        "content": "出家从丱岁，解论造玄门。\n不惜挥谈柄，谁能听至言。\n中时山果熟，后夏竹阴繁。\n此去逢何日，峨嵋晓复昏。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "9987f3728e4dc32eca9f00d8cecc58bf",
        "title": "送姚杭州",
        "author": "贾岛",
        "content": "白云峰下城，日夕白云生。\n人老江波钓，田侵海树耕。\n吴山钟入越，莲叶吹摇旌。\n诗异石门思，涛来向越迎。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "6092c952a9ea6f0cb8ba07034b4e2e25",
        "title": "酬厉玄",
        "author": "贾岛",
        "content": "我来从北鄙，子省涉西陵。\n白髮初相识，秋山拟共登。\n邻居帝城雨，会宿御沟冰。\n未报见贻作，耿然中夜兴。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "4c26af29d49d985c309c38a7efcbe086",
        "title": "送刘式洛中觐省",
        "author": "贾岛",
        "content": "晴峰三十六，侍立上春台。\n同宿别离恨，共看星月回。\n野莺临苑语，河棹历江来。\n便寄相思札，缄封花下开。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "a0104bc16ec1ae2e0cff7ce3561b6adc",
        "title": "送空公往金州",
        "author": "贾岛",
        "content": "七百里山水，手中楖栗粗。\n松生师坐石，潭涤祖传盂。\n长拟老岳峤，又闻思海湖。\n惠能同俗姓，不是岭南卢。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "76c78ba43311ecb395965d44cedc136d",
        "title": "赠弘泉上人",
        "author": "贾岛",
        "content": "洗足下蓝岭，古师精进同。\n心知溪卉长，居此玉林空。\n西殿宵灯磬，东林曙雨风。\n旧峰邻太白，石座雨苔蒙。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "8ed20cda36f7b4f5e53a2893bfada38c",
        "title": "送宣皎上人游太白",
        "author": "贾岛",
        "content": "剃髮鬓无雪，去年三十三。\n山过春草寺，磬度落花潭。\n得句才邻约，论宗意在南。\n峰灵疑懒下，苍翠太虚参。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "b093af46c07a11025361a486d556511f",
        "title": "病起",
        "author": "贾岛",
        "content": "高丘归未得，空自责迟回。\n身事岂能遂，兰花又已开。\n病令新作少，雨阻故人来。\n灯下南华卷，袪愁当酒杯。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "8167d5ad02e6d497c980801678e46524",
        "title": "送沈鹤",
        "author": "贾岛",
        "content": "家楚婿于秦，携妻云养亲。\n陆行千裏外，风卷一帆新。\n夜泊疏山雨，秋吟捣药轮。\n芜城登眺作，才动广陵人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "e37d88b147f54bdce1269675285ad436",
        "title": "秋夜仰怀钱孟二公琴客会",
        "author": "贾岛",
        "content": "月色四时好，秋光君子知。\n南山昨夜雨，为我写清规。\n独鹤耸寒骨，高杉韵细飔。\n仙家缥缈弄，仿佛此中期。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "c0a871b07277d5ba3eadb9b44fa425b5",
        "title": "赠李金州",
        "author": "贾岛",
        "content": "绮裏祠前后，山程践白云。\n溯流随大旆，登岸见全军。\n晓角吹人梦，秋风卷雁群。\n雾开方露日，汉水底沙分。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "be878497b84c674528648952fb06775b",
        "title": "送独孤马二秀才居明月山读书",
        "author": "贾岛",
        "content": "濯志俱高洁，儒科慕冉颜。\n家辞临水郡，雨到读书山。\n栖鸟棕花上，声钟砾阁间。\n寂寥窗户外，时见一舟还。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "91cc771a50e06d80b806092e2db72501",
        "title": "病蝉",
        "author": "贾岛",
        "content": "病蝉飞不得，向我掌中行。\n拆翼犹能薄，酸吟尚极清。\n露华凝在腹，尘点误侵睛。\n黄雀并鸢鸟，俱怀害尔情。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "a49b33aeaf28154127621f0fcde369a7",
        "title": "青门裏作",
        "author": "贾岛",
        "content": "燕存鸿已过，海内几人愁。\n欲问南宗理，将归北岳修。\n若无攀桂分，只是卧云休。\n泉树一为别，依稀三十秋。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "a90b36ebc3c3c81430aa521973cfc0e1",
        "title": "卢秀才南台",
        "author": "贾岛",
        "content": "居在青门裏，台当千万岑。\n下因冈助势，上有树交阴。\n陵远根才近，空长畔可寻。\n新晴登啸处，惊起宿枝禽。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "3a5c7563d709dc98a08c41457b3db35c",
        "title": "寄李辀侍郎",
        "author": "贾岛",
        "content": "终过盟津书，分明梦不虚。\n人从清渭别，地隔太行余。\n宾幕谁嫌静，公门但晏如。\n櫑鞞干霹雳，斜汉湿蟾蜍。\n追琢垂今后，敦庞得古初。\n井台怜操筑，漳岸想丕疏。\n亦翼铿珉佩，终当直石渠。\n此身多抱疾，幽裏近营居。\n忆漱苏门涧，经浮楚泽潴。\n松栽侵古影，荤断尚芹菹。\n语嘿曾延接，心源离滓淤。\n谁言姓琴氏，独跨角生鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "dc9c3a4df54b930d8c136f26613e1207",
        "title": "寄令狐绹相公",
        "author": "贾岛",
        "content": "驴骏胜羸马，东川路匪赊。\n一缄论贾谊，三蜀寄严家。\n澄澈霜江水，分明露石沙。\n话言声及政，栈阁谷离斜。\n自着衣偏暖，谁忧雪六花。\n裹裳留阔幞，防患与通茶。\n山馆中宵起，星河残月华。\n双僮前日雇，数口向天涯。\n良乐知骐骥，张雷验镆铘。\n谦光贤将相，别纸圣龙蛇。\n岂有斯言玷，应无白璧瑕。\n不妨圆魄裏，人亦指虾蟆。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "033d8ebf55926064343a0aef3dce4f03",
        "title": "积雪",
        "author": "贾岛",
        "content": "昔属时霖滞，今逢腊雪多。\n南猜飘桂渚，北讶雨交河。\n尽灭平芜色，弥重古木柯。\n空中离白气，岛外下沧波。\n隐者迷樵道，朝人冷玉珂。\n夕繁仍昼密，漏间复钟和。\n想积高嵩顶，新秋皎月过。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "c0328e34deaa546fc511c6a00fb8ea44",
        "title": "过杨道士居",
        "author": "贾岛",
        "content": "先生修道处，茆屋远嚣氛。\n叩齿坐明月，支颐望白云。\n精神含药色，衣服带霞纹。\n无话瀛洲路，多年别少君。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "0c1dac9fd81fa6d59420f2af1c994c22",
        "title": "送友人游塞",
        "author": "贾岛",
        "content": "飘蓬多塞下，君见益潸然。\n迥碛沙衔日，长河水接天。\n夜泉行客火，晓戍向京烟。\n少结相思恨，佳期芳草前。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "75aa9798c9d60de3b8acdda6d0ec2f50",
        "title": "思游边友人",
        "author": "贾岛",
        "content": "凝愁对孤烛，昨日饮离杯。\n叶下故人去，天中新雁来。\n连沙秋草薄，带雪暮山开。\n苑北红尘道，何时见远回。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "96e8c9e68b7d926c0088778e8f6346c9",
        "title": "秋暮寄友人",
        "author": "贾岛",
        "content": "寥落关河暮，霜风树叶低。\n远天垂地外，寒日下峰西。\n有志烟霞切，无家岁月迷。\n清宵话白阁，已负十年栖。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "20b74d5f8306d440a27e8579556828da",
        "title": "和孟逸人林下道情",
        "author": "贾岛",
        "content": "四气相陶铸，中庸道岂销。\n夏云生此日，春色尽今朝。\n陋巷贫无闷，毗耶疾未调。\n已栽天末柏，合抱岂非遥。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "c54629b9668868517a4f8f95ad896269",
        "title": "宿姚少府北斋",
        "author": "贾岛",
        "content": "石溪同夜泛，复此北斋期。\n鸟绝吏归后，蛩鸣客卧时。\n锁城凉雨细，开印曙钟迟。\n忆此漳川岸，如今是别离。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "240991024e09b31808633eca928f6d3f",
        "title": "雪晴晚望",
        "author": "贾岛",
        "content": "倚杖望晴雪，溪云几万重。\n樵人归白屋，寒日下危峰。\n野火烧冈草，断烟生石松。\n却回山寺路，闻打暮天钟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "bc36c0a8d453357e86c7d54c953e0401",
        "title": "寄朱锡珪",
        "author": "贾岛",
        "content": "远泊与谁同，来从古木中。\n长江人钓月，旷野火烧风。\n梦泽吞楚大，闽山厄海丛。\n此时樯底水，涛起屈原通。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "965582e2c567225f9db5a0cadc70aef1",
        "title": "马戴居华山因寄",
        "author": "贾岛",
        "content": "玉女洗头盆，孤高不可言。\n瀑流莲岳顶，河注华山根。\n绝雀林藏鹘，无人境有猿。\n秋蟾才过雨，石上古松门。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "3079fd546cd5237a9c96632045fd1b11",
        "title": "寄胡遇",
        "author": "贾岛",
        "content": "一自残春别，经炎复到凉。\n萤从枯树出，蛩入破阶藏。\n落叶书胜纸，闲砧坐当床。\n东门因送客，相访也何妨。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "236d8a0e20358671105f3a266b7d472f",
        "title": "送李戎扶侍往寿安",
        "author": "贾岛",
        "content": "二千余裏路，一半是波涛。\n未晓着衣起，出城逢日高。\n关山多寇盗，扶侍带弓刀。\n临别不挥泪，谁知心郁陶。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "5af2a436bae19a94082b7f172b0bbee9",
        "title": "送孙逸人",
        "author": "贾岛",
        "content": "衣屡犹同俗，妻儿亦宛然。\n不餐能累月，无病已多年。\n是药皆谙性，令人渐信仙。\n杖头书数卷，荷入翠微烟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "e1a6634fba2bb75e1d1799fa46f36ea0",
        "title": "送李登少府",
        "author": "贾岛",
        "content": "伊阳耽酒尉，朗咏醉醒新。\n应见嵩山裏，明年踯躅春。\n一千寻树直，三十六峰邻。\n流水潺潺处，坚贞玉涧珉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "d31d163303ca75fc90651aaeee214b6e",
        "title": "易州过郝逸人居",
        "author": "贾岛",
        "content": "每逢词翰客，邀我共寻君。\n果见閒居赋，未曾流俗闻。\n也知邻市井，宛似出嚣氛。\n却笑巢由辈，何须隐白云。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "804bd5a68ae834fe9ea4ba049eb47e1c",
        "title": "酬鄠县李廓少府见寄",
        "author": "贾岛",
        "content": "稍怜公事退，复遇夕阳时。\n北朔霜凝竹，南山水入篱。\n吟怀沧海侣，空问白云师。\n恨不相从去，心惟野鹤知。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "a85bc3d9495f58896cbb2d69385d1266",
        "title": "净业寺与前鄠县李廓少府同宿",
        "author": "贾岛",
        "content": "来从城上峰，京寺暮相逢。\n往往语复默，微微雨洒松。\n家贫初罢吏，年长畏闻蛩。\n前日犹拘束，披衣起晓钟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "2ab347d0dd7368e0e23af6f529feb42f",
        "title": "送南卓归京",
        "author": "贾岛",
        "content": "残春别镜陂，罢郡未霜髭。\n行李逢炎暑，山泉满路岐。\n云藏巢鹤树，风触啭莺枝。\n三省同虚位，双旌带去思。\n入城宵梦后，待漏月沉时。\n长策并忠告，从容写玉墀。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "f14c7f9f6764e447867956d9df74a8ac",
        "title": "卧疾走笔酬韩愈书问",
        "author": "贾岛",
        "content": "一卧三四旬，数书惟独君。\n愿为出海月，不作归山云。\n身上衣频寄，瓯中物亦分。\n欲知强健否，病鹤未离群。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "f70c485a59dcf9067139facff4075335",
        "title": "长孙霞李溟自紫阁白阁二峰见访",
        "author": "贾岛",
        "content": "寂寞吾庐贫，同来二阁人。\n所论唯野事，招作住云邻。\n古寺期秋宿，平林散早春。\n漱流今已矣，巢许岂尧臣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "137dbda2e00bf6dd2090d6da9d0c742d",
        "title": "郑尚书新开涪江二首",
        "author": "贾岛",
        "content": "岸凿青山破，江开白浪寒。\n日沉源出海，春至草生滩。\n梓匠防波溢，蓬仙畏水干。\n从今疏决后，任雨滞峰峦。\n不侵南亩务，已拔北江流。\n涪水方移岸，浔阳有到舟。\n潭澄初捣药，波动乍垂钩。\n山可疏三裏，从知历亿秋。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "a622d9aa6dfd5f2e764cfc95c144430b",
        "title": "送蔡京",
        "author": "贾岛",
        "content": "跃蹄归鲁日，带漏别秦星。\n易折芳条桂，难穷邃义经。\n登封多泰岳，巡狩遍沧溟。\n家在何林下，梁山翠满庭。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "4711485010e6895afbbe59a4f1ba1e35",
        "title": "慈恩寺上座院",
        "author": "贾岛",
        "content": "未委衡山色，何如对塔峰。\n曩宵曾宿此，今夕值秋浓。\n羽族栖烟竹，寒流带月钟。\n井甘源起异，泉涌渍苔封。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "d9ed2481dfc37c168be266d4b752bdf9",
        "title": "题朱庆余所居",
        "author": "贾岛",
        "content": "天寒吟竟晓，古屋瓦生松。\n寄信船一隻，隔乡山万重。\n树来沙岸鸟，窗度雪楼钟。\n每忆江中屿，更看城上峰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "027424cf5e8a337a2f52e1ed5bebc188",
        "title": "送黄知新归安南",
        "author": "贾岛",
        "content": "池亭沉饮遍，非独曲江花。\n地远路穿海，春归冬到家。\n火山难下雪，瘴土不生茶。\n知决移来计，相逢期尚赊。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "1674acb730d8bd240bfa2dbed8313127",
        "title": "赠胡禅归",
        "author": "贾岛",
        "content": "自是根机钝，非关夏腊深。\n秋来江上寺，夜坐岭南心。\n井凿山含月，风吹磬出林。\n祖师携只履，去路杳难寻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "78032d86fb5f688f1ee218adb822711e",
        "title": "元日女道士受箓",
        "author": "贾岛",
        "content": "元日更新夜，斋身称净衣。\n数星连斗出，万里断云飞。\n霜下磬声在，月高坛影微。\n立听师语了，左肘系符归。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "08fcf369ccae637e19f76f7de171f9f5",
        "title": "重与彭兵曹",
        "author": "贾岛",
        "content": "故人在城裏，休寄海边书。\n渐去老不远，别来情岂疏。\n砚冰催腊日，山雀到贫居。\n每有平戎计，官家别敕除。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "37b194dfb3550bdd7f01fbd145f65542",
        "title": "落第东归逢僧伯阳",
        "author": "贾岛",
        "content": "相逢须语笑，人世别离频。\n晓至长侵月，思乡动隔春。\n见僧心暂静，从俗事多迍。\n宇宙诗名小，山河客路新。\n翠桐犹入爨，清镜未辞尘。\n逸足思奔骥，随群且退鳞。\n宴乖红杏寺，愁在绿杨津。\n老病难为乐，开眉赖故人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "57b52a1d010f9d74fd8c7f1d65cd48e2",
        "title": "喜雍陶至",
        "author": "贾岛",
        "content": "今朝笑语同，几日百忧中。\n鸟度剑门静，蛮归泸水空。\n步霜吟菊畔，待月坐林东。\n且莫孤此兴，勿论穷与通。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "0163eacdd0d71144370fd4f5293ab2e1",
        "title": "酬胡遇",
        "author": "贾岛",
        "content": "丽句传人口，科名立可图。\n移居见山烧，买树带巢乌。\n游远风涛急，吟清雪月孤。\n却思初识面，仍未有多须。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "1c525b85b794e89c22a21d2e867b594a",
        "title": "寄韩湘",
        "author": "贾岛",
        "content": "过岭行多少，潮州涨满川。\n花开南去后，水冻北归前。\n望鹭吟登阁，听猿泪滴船。\n相思堪面话，不着尺书传。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "9a3614ce0098af38a1a009e100992c7c",
        "title": "喜无可上人游山回",
        "author": "贾岛",
        "content": "一食复何如，寻山无定居。\n相逢新夏满，不见半年余。\n听话龙潭雪，休传鸟道书。\n别来还似旧，白髮日高梳。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "a34507703fd3c7e440836e4049a37061",
        "title": "寄毗陵彻公",
        "author": "贾岛",
        "content": "身依吴寺老，黄叶几回看。\n早讲林霜在，孤禅隙月残。\n井通潮浪远，钟与角声寒。\n已有南游约，谁言礼谒难。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "4673e150dbc1f89843e33a397a672329",
        "title": "寄刘侍御",
        "author": "贾岛",
        "content": "衣多苔藓痕，犹拟更趋门。\n自夏虽无病，经秋不过原。\n积泉留岱鸟，迭岫隔巴猿。\n琴月西斋集，如今岂复言。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "19e80c39b683abf47586871c1a1b630e",
        "title": "送穆少府知眉州",
        "author": "贾岛",
        "content": "剑门倚青汉，君昔未曾过。\n日暮行人少，山深异鸟多。\n猿啼和峡雨，栈尽到江波。\n一路白云裏，飞泉洒薜萝。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "c6a8e8182c0315fb22b507d837ae76f7",
        "title": "宿孤馆",
        "author": "贾岛",
        "content": "落日投村戍，愁生为客途。\n寒山晴后绿，秋月夜来孤。\n橘树千株在，渔家一半无。\n自知风水静，舟系岸边芦。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "58ac7b79d695c8d93c90cb408f22ee8a",
        "title": "宿山寺",
        "author": "贾岛",
        "content": "众岫耸寒色，精庐向此分。\n流星透疏木，走月逆行云。\n绝顶人来少，高松鹤不群。\n一僧年八十，世事未曾闻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "51d8471ff23f09b7b31086311b28be5f",
        "title": "题竹谷上人院",
        "author": "贾岛",
        "content": "禅庭高鸟道，回望极川原。\n樵径连峰顶，石泉通竹根。\n木深犹积雪，山浅未闻猿。\n欲别尘中苦，愿师贻一言。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "47bddccf5da61509b35319eec6e79b8d",
        "title": "送僧归太白山",
        "author": "贾岛",
        "content": "坚冰连夏处，太白接青天。\n云塞石房路，峰明雨外巅。\n夜禅临虎穴，寒漱撇龙泉。\n后会不期日，相逢应信缘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "4baf6e51eb875502f83c151ecac593c0",
        "title": "暮过山村",
        "author": "贾岛",
        "content": "数裏闻寒水，山家少四邻。\n怪禽啼旷野，落日恐行人。\n初月未终夕，边烽不过秦。\n萧条桑柘外，烟火渐相亲。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "d04cde468261ccd6533094c05988bc75",
        "title": "蒋亭和蔡湘州",
        "author": "贾岛",
        "content": "蒋宅为亭榭，蔡城东郭门。\n潭连秦相井，松老汉朝根。\n已积苍苔遍，何曾旧径存。\n高斋无事后，时复一携尊。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "7f743ec5f78d4c2eb6a247384f5fbfaf",
        "title": "光州王建使君水亭作",
        "author": "贾岛",
        "content": "楚水临轩积，澄鲜一亩余。\n柳根连岸尽，荷叶出萍初。\n极浦清相似，幽禽到不虚。\n夕阳庭际眺，槐雨滴疏疏。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "a413be5e2d13d6e068dfc501fab412e0",
        "title": "留别光州王使君建",
        "author": "贾岛",
        "content": "杜陵千裏外，期在末秋归。\n既见林花落，须防木叶飞。\n楚从何地尽，淮隔数峰微。\n回首余霞失，斜阳照客衣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "62a37ed5af5eb2e03c6a014184074e5b",
        "title": "送玄岩上人归西蜀",
        "author": "贾岛",
        "content": "玉垒山中寺，幽深胜概多。\n药成彭祖捣，顶受七轮摩。\n去腊催今夏，流光等逝波。\n会当依粪扫，五岳遍头陀。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "abc3174073798ec6e3afd172afca2ab4",
        "title": "寄宋州田中丞",
        "author": "贾岛",
        "content": "古郡近南徐，关河万里余。\n相思深夜后，未答去秋书。\n自别知音少，难忘识面初。\n旧山期已久，门掩数畦蔬。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "f18080adad7c9c3a056064fc9468656a",
        "title": "送朱休归剑南",
        "author": "贾岛",
        "content": "剑南归受贺，太学赋声雄。\n山路长江岸，朝阳十月中。\n芽新抽雪茗，枝重集猿枫。\n卓氏琴台废，深芜想径通。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "d22c9b9109a1ab10a77554dc249f4ec7",
        "title": "送皇甫侍御",
        "author": "贾岛",
        "content": "晓钟催早期，自是赴嘉招。\n舟泊湘江阔，田收楚泽遥。\n雁惊起衰草，猿渴下寒条。\n来使黔南日，时应问寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "994f52e695277b0634ff01c9db575867",
        "title": "喜李余自蜀至",
        "author": "贾岛",
        "content": "迢递岷峨外，西南驿路高。\n几程寻崄栈，独宿听寒涛。\n白鸟飞还立，青猿断更号。\n往来从此过，词体近风骚。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "c617aeb77025ab39bdf8628c50cd962b",
        "title": "送康秀才",
        "author": "贾岛",
        "content": "俱为落第年，相识落花前。\n酒泻两三盏，诗吟十数篇。\n行岐逢塞雨，嘶马上津船。\n树影高堂下，回时应有蝉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "b81276f6edb90c64eeb9d6ab05ea3ee2",
        "title": "寄魏少府",
        "author": "贾岛",
        "content": "来时乖面别，终日使人惭。\n易记卷中句，难忘灯下谈。\n湿苔粘树瘿，瀑布溅房庵。\n音信如相惠，移居古井南。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "8198f021a450b551d8aa175d0dee952c",
        "title": "登楼",
        "author": "贾岛",
        "content": "秋日登高望，凉风吹海初。\n山川明已久，河汉没无余。\n远近涯寥夐，高低中太虚。\n赋因王阁笔，思比谢游疏。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "11e94dbff5ce8da95e447c0a02d8f89c",
        "title": "昆明池泛舟",
        "author": "贾岛",
        "content": "一枝青竹榜，泛泛绿萍裏。\n不见钓鱼人，渐入秋塘水。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "eb949557a1c83bb66beabb230724a7ea",
        "title": "寄慈恩寺郁上人",
        "author": "贾岛",
        "content": "中秋期夕望，虚室省相容。\n北斗生清漏，南山出碧重。\n露寒鸠宿竹，鸿过月圆钟。\n此夜情应切，衡阳旧住峰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十三"
        }
    },
    {
        "uuid": "5b6ccbb8f885596b7507a38dea51cfa2",
        "title": "送饶州张使君",
        "author": "贾岛",
        "content": "终南云雨连城阙，去路西江白浪头。\n滁上郡斋离昨日，借问泊帆干谒者，谁人曾听峡猿愁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "1337b758e3a352dbe12d2088384f40d3",
        "title": "观冬设上东川杨尚书",
        "author": "贾岛",
        "content": "匏革奏冬非独乐，军城未晓启重门。\n何时却入三台贵，逐迁属吏随宾列，拨棹扁舟不忘恩。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "72b1a27a1c92e4ba042116f2c9a9dfea",
        "title": "巴兴作",
        "author": "贾岛",
        "content": "三年未省闻鸿叫，九月何曾见草枯。\n寒暑气均思白社，乡味朔山林果别，北归期挂海帆孤。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "bd826915f25f147c52f578bb15cbee73",
        "title": "早蝉",
        "author": "贾岛",
        "content": "早蝉孤抱芳槐叶，噪向残阳意度秋。\n也任一声催我老，若问此心嗟叹否，天人不可怨而尤。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "38abcea3794841fe255dcf892d7cbf58",
        "title": "投元郎中",
        "author": "贾岛",
        "content": "心在潇湘归未期，卷中多是得名诗。\n高台聊望清秋色，旧文去岁曾将献，蒙与人来说始知。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "6e3fc3248f8cd17a2da3da2caf150273",
        "title": "滕校书使院小池",
        "author": "贾岛",
        "content": "小池谁见凿时初，走水南来十裏余。\n楼上日斜吹暮角，院中人出锁游鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "8aca68898c7a03d5d867667753a0f9bd",
        "title": "送陕府王建司马",
        "author": "贾岛",
        "content": "司马虽然听晓钟，尚犹高枕恣疏慵。\n请诗僧过三门水，杜陵惆怅临相饯，未寝月前多屐踪。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "bb2677e1660a6a80220d1602d71016e3",
        "title": "上谷旅夜",
        "author": "贾岛",
        "content": "世难那堪恨旅游，龙钟更是对穷秋。\n故园千里数行泪，此心不向常人说，倚识平津万户侯。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "a6be20030381cec7553d3579dde103fe",
        "title": "寄无得头陀",
        "author": "贾岛",
        "content": "夏腊今应三十余，不离树下冢间居。\n貌堪良匠抽毫写，白衣只在青门裏，心每相亲迹且疏。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "8ec47cf1a824a66da1d710db8648264a",
        "title": "崔卿池上双白鹭",
        "author": "贾岛",
        "content": "鹭雏相逐出深笼，顶各有丝茎数同。\n洒石多霜移足冷，见此池潭卿自凿，清泠太液底潜通。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "be315ae245a48928e583fe534220befb",
        "title": "送胡道士",
        "author": "贾岛",
        "content": "短褐身披满渍苔，灵溪深处观门开。\n却从城裏移琴去，丹梯愿逐真人上，日夕归心白髮催。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "7479e4b1eab1658cee5b7091dc72aef8",
        "title": "寄韩潮州愈",
        "author": "贾岛",
        "content": "此心曾与木兰舟，直到天南潮水头。\n隔岭篇章来华岳，一夕瘴烟风卷尽，月明初上浪西楼。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "acc2b8e43539065606f7550faf1da16e",
        "title": "酬张籍王建",
        "author": "贾岛",
        "content": "疏林荒宅古坡前，久住还因太守怜。\n渐老更思深处隐，身是龙钟应是分，水曹芸阁枉来篇。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "4c061d44c6831ec8aa2aa05c07e8e6f8",
        "title": "逢博陵故人彭兵曹",
        "author": "贾岛",
        "content": "曲阳分散会京华，见说三年住海涯。\n别后解餐蓬虆子，蹋雪携琴相就宿，夜深开户斗牛斜。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "0b5031bb3f021cd8d523d5c615b60918",
        "title": "赠牛山人",
        "author": "贾岛",
        "content": "二十年中饵茯苓，致书半是老君经。\n东都旧住商人宅，古来隐者多能卜，欲就先生问丙丁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "30d6bd01c6fb93934ac420fb3696d77f",
        "title": "送于中丞使回纥册立",
        "author": "贾岛",
        "content": "君立天骄发使车，册文字字着金书。\n渐通青冢乡山尽，旌旗来往几多日，应向途中见岁除。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "675af14657b7f4e1bea53889c6ca01b3",
        "title": "送刘侍御重使江西",
        "author": "贾岛",
        "content": "时当苦热远行人，石壁飞泉溅马身。\n又到钟陵知务大，前者已闻廉使荐，兼言有画静边尘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "3e13beead8623e9c30b52a8add21b2a8",
        "title": "赠圆上人",
        "author": "贾岛",
        "content": "诵经千纸得为僧，麈尾持行不拂蝇。\n古塔月高闻咒水，且说近来心裏事，仇雠相对似亲朋。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "807ef698c5fd52c1ad6dcce6fce4d855",
        "title": "处州李使君改任遂州因寄赠",
        "author": "贾岛",
        "content": "庭树几株阴入户，主人何在客闻蝉。\n钥开原上高楼锁，仙都山水谁能忆，西去风涛书满船。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "e1495a80e72703156883d46063e2d4c1",
        "title": "酬慈恩寺文郁上人",
        "author": "贾岛",
        "content": "袈裟影入禁池清，犹忆乡山近赤城。\n篱落罅间寒蟹过，闻说又寻南岳去，无端诗思忽然生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "f633409231b702ddc87defdb0708a51b",
        "title": "送于总持归京",
        "author": "贾岛",
        "content": "出家初隶何方寺，上国西明御水东。\n却见旧房阶下树，别来二十一春风。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "2f2a7c4ce6c5a64bc8651e9151f1af5c",
        "title": "崔卿池上鹤",
        "author": "贾岛",
        "content": "月中时叫叶纷纷，不异洞庭霜夜闻。\n翎羽如今从放长，犹能飞起向孤云。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "f8b3bcf0512739dd7f657286e55b777c",
        "title": "酬姚合",
        "author": "贾岛",
        "content": "黍穗豆苗侵古道，晴原午后早秋时。\n故人相忆僧来说，杨柳无风蝉满枝。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "3e0f17977c003b6a157bcfef315386d7",
        "title": "赠丘先生",
        "author": "贾岛",
        "content": "常言吃药全胜饭，华岳松边采茯神。\n不遣髭须一茎白，拟为白日上升人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "61b84a4bbb523b40b54cefe4849b95e5",
        "title": "渡桑干",
        "author": "贾岛",
        "content": "客舍并州已十霜，归心日夜忆咸阳。\n无端更渡桑干水，却望并州是故乡。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "78d3759d028860c6a7f68eab87b4c738",
        "title": "夜集乌行中所居",
        "author": "贾岛",
        "content": "环炉促席复持杯，松院双扉向月开。\n座上同声半先达，名山独入此心来。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "15a452e6ed495fcbf2731ba73f245c70",
        "title": "早秋寄题天竺灵隐寺",
        "author": "贾岛",
        "content": "峰前峰后寺新秋，绝顶高窗见沃洲。\n人在定中闻蟋蟀，心忆悬帆身未遂，谢公此地昔年游。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "468a5358e24397b2d721913b7294ae53",
        "title": "黎阳寄姚合",
        "author": "贾岛",
        "content": "魏都城裏曾游熟，才子斋中止泊多。\n去日绿杨垂紫陌，惆怅心思滑台北，满杯浓酒与愁和。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "648e7674f6e9409857961d7a19565c0c",
        "title": "送崔约秀才",
        "author": "贾岛",
        "content": "归宁仿佛三千里，月向船窗见几宵。\n野鼠独偷高树果，重入石头城下寺，南朝杉老未干燋。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "57c04d4ffc4e85754ede5bee4a842425",
        "title": "咏怀",
        "author": "贾岛",
        "content": "纵把书看未省勤，一生生计只长贫。\n可能在世无成事，经年抱疾谁来问，野鸟相过啄木频。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "5348a8eec3603456fa2bc8397143f5eb",
        "title": "夏日寄高洗马",
        "author": "贾岛",
        "content": "三十年来长在客，两三行泪忽然垂。\n白衣苍鬓经过懒，不缘马死西州去，画角堪听是晓吹。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "e5b2152a4f678727491821ed9dfc55fc",
        "title": "送周判官元范赴越",
        "author": "贾岛",
        "content": "原下相逢便别离，蝉鸣关路使回时。\n过淮渐有悬帆兴，已曾几遍随旌旆，去谒荒郊大禹祠。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "98da192b4a2cdc6929d92e815ac71d4b",
        "title": "送罗少府归牛渚",
        "author": "贾岛",
        "content": "作尉长安始三日，忽思牛渚梦天台。\n楚山远色独归去，白云多处应频到，寒涧泠泠漱古苔。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "1689145cf3e890992b8158932bd5fe13",
        "title": "题童真上人",
        "author": "贾岛",
        "content": "江上修持积岁年，滩声未拟住潺湲。\n誓从五十身披衲，昨宵忽梦游沧海，万里波涛在目前。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "8d6c481b43f373d1d33e066edc1900c5",
        "title": "赠温观主",
        "author": "贾岛",
        "content": "一别罗浮竟未还，观深廊古院多关。\n君来几日行虚洞，弊庐道室虽邻近，自乐冬阳炙背闲。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "9656a15e5716a7b7a20d58632b402305",
        "title": "贺庞少尹除太常少卿",
        "author": "贾岛",
        "content": "太白山前终日见，十旬假满拟秋寻。\n中峰绝顶非无路，省中石镫陪随步，唯赏烟霞不厌深。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "c19ba8400f1b0cc542ae3836f5c6d1c3",
        "title": "上邠宁刑司徒",
        "author": "贾岛",
        "content": "箭头破帖浑无敌，杖底敲球远有声。\n马走千蹄朝万乘，不是邢公来镇此，长安西北未能行。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "b3e10f26b7541b8c943245367170bfe0",
        "title": "欲游嵩岳留别李少尹益",
        "author": "贾岛",
        "content": "孤策迟回洛水湄，孤禽嘹唳幸人知。\n嵩岳望中常待我，微眇此来将敢问，凤凰何日定归池。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "4e85bc2e2d902ce6808e95ff3e4c5348",
        "title": "病鹘吟",
        "author": "贾岛",
        "content": "俊鸟还投高处栖，腾身戛戛下云梯。\n有时透雾凌空去，不缘毛羽遭零落，焉肯雄心向尔低。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "297a067b151bfec24f6d03e9e0a32623",
        "title": "赠僧",
        "author": "贾岛",
        "content": "从来多是游山水，省泊禅舟月下涛。\n初过石桥年尚少，常恐画工援笔写，身长七尺有眉毫。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "88dcab7295f0e9b5d1c80420f0a26e0c",
        "title": "赠翰林",
        "author": "贾岛",
        "content": "清重无过知内制，从前礼绝外庭人。\n看花在处多随驾，应怜独向名场苦，曾十余年浪过春。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "abfe032a96a39c1a9ed354d6ff870779",
        "title": "颂德上贾常侍",
        "author": "贾岛",
        "content": "边臣说使朝天子，发语轰然激夏雷。\n高节羽书期独传，自顾此身无所立，恭谈祖德朵颐开。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "7a59f296fa19c83afcdb13930bc83da7",
        "title": "田将军书院",
        "author": "贾岛",
        "content": "满庭花木半新栽，石自平湖远岸来。\n笋迸邻家还长竹，行背曲江谁到此，琴书锁着未朝回。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "c68ffa1cd79345723e86394bb8dffb26",
        "title": "投庞少尹",
        "author": "贾岛",
        "content": "闭户息机搔白首，中庭一树有清阴。\n年年不改风尘趣，庞公相识元和岁，眷分依依直至今。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "dc2a70c4fe4cb39ea65a2d6e54c98809",
        "title": "夏夜登南楼",
        "author": "贾岛",
        "content": "水岸寒楼带月跻，夏林初见岳阳溪。\n一点新萤报秋信，不知何处是菩提。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "97e3dbbc45c96a89007b9d8d62ab4db5",
        "title": "题虢州三堂赠吴郎中",
        "author": "贾岛",
        "content": "无穷草树昔谁栽，新起临湖白石台。\n半岸泥沙孤鹤立，昨夜北楼堪朗咏，虢城初锁月裴回。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "8761e6cf255b808ac41498cdbeff66f2",
        "title": "题鱼尊师院",
        "author": "贾岛",
        "content": "老子堂前花万树，先生曾见几回春。\n夜煎白石平明吃，不拟教人哭此身。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "91e09dfe5410e934a49b7f212ab187ed",
        "title": "听乐山人弹易水",
        "author": "贾岛",
        "content": "朱丝弦底燕泉急，燕将云孙白日弹。\n嬴氏归山陵已掘，声声犹带发冲冠。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "cfa37d73b4efc0c231e098aed0e07b6e",
        "title": "经苏秦墓",
        "author": "贾岛",
        "content": "沙埋古篆折碑文，六国兴亡事系君。\n今日凄凉无处说，乱山秋尽有寒云。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "c3231a44464185bd5f97388b02165677",
        "title": "盐池院观鹿",
        "author": "贾岛",
        "content": "条峰五老势相连，此鹿来从若个边。\n别有野麋人不见，一生长饮白云泉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "7c2e5d28c027d3baa0058ac42ad8dc36",
        "title": "代旧将",
        "author": "贾岛",
        "content": "旧事说如梦，谁当信老夫。\n战场几处在，部曲一人无。\n落日收病马，晴天晒阵图。\n犹希圣朝用，自镊白髭须。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "4528257740af7c667522486cb83c6624",
        "title": "老将",
        "author": "贾岛",
        "content": "胆壮乱须白，金疮蠹百骸。\n旌旗犹入梦，歌舞不开怀。\n燕雀来鹰架，尘埃满箭靫。\n自夸勋业重，开府是官阶。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "baddb526ba2cef697fcfa9e158502f5c",
        "title": "题郑常侍厅前竹",
        "author": "贾岛",
        "content": "绿竹临诗酒，婵娟思不穷。\n乱枝低积雪，繁叶亚寒风。\n萧飒疑泉过，萦回有径通。\n侵庭根出土，隔壁笋成丛。\n疏影纱窗外，清音宝瑟中。\n捲帘终日看，欹枕几秋同。\n万顷歌王子，千竿伴阮公。\n露光怜片片，雨润爱蒙蒙。\n嶰谷蛮湖北，湘川灀水东。\n何如轩槛侧，苍翠袅长空。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "9eb671bcaa59401629bd898c89fd6ae4",
        "title": "送人南归",
        "author": "贾岛",
        "content": "分手向天涯，迢迢泛海波。\n虽然南地远，见说北人多。\n山暖花常发，秋深雁不过。\n炎方饶胜事，此去莫蹉跎。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "173d18d783fa4c8997da597e84c392b3",
        "title": "送人南游",
        "author": "贾岛",
        "content": "此别天涯远，孤舟泛海中。\n夜行常认火，帆去每因风。\n蛮国人多富，炎方语不同。\n雁飞难度岭，书信若为通。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "74184dc612a61e58e9d5d6ccf7ce503d",
        "title": "上杜驸马",
        "author": "贾岛",
        "content": "玉山突兀压干坤，出得朱门入戟门。\n妻是九重天子女，今日澧阳非久驻，伫为霖雨拜新恩。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "2505454ab8b25b126e8bd542822ddc76",
        "title": "莲峰歌",
        "author": "贾岛",
        "content": "锦砾潺湲玉溪水，晓来微雨藤花紫。\n冉冉山鸡红尾长，阳崖一梦伴云根，仙菌灵芝梦魂裏。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "57c538d829043c684cba6dc754ddeefe",
        "title": "送友人之南陵",
        "author": "贾岛",
        "content": "莫叹徒劳向宦途，不群气岸有谁如。\n南陵暂掌仇香印，少年跃马同心使，免得诗中道跨驴。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "8244b228fc1fdad503b70a8ac3c13b1b",
        "title": "句",
        "author": "贾岛",
        "content": "晴风吹柳絮，新火起厨烟。\n。\n长江风送客，孤馆雨留人。\n。\n古岸崩将尽，平沙长未休。\n。\n不如牛与羊，犹得日暮归。\n。",
        "dynasty": "唐",
        "collection_info": {
            "collection": "御定全唐诗",
            "volume": "卷五百七十四"
        }
    },
    {
        "uuid": "c75bdf65b422e68374eeffe878e459c6",
        "title": "过海联句",
        "author": "贾岛",
        "content": "沙鸟浮还没，山云断复连。\n——高丽使棹穿波底月，船压水中天。\n——贾岛",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十一"
        }
    }
]