[
    {
        "uuid": "ed7d8ae1e07bf94a3f74ce657e91ce33",
        "title": "献诗（题拟）",
        "author": "李夷邺",
        "content": "偶忆昔年逢上巳，轻舟柳岸宴羣臣。\n人间蹇薄时提叹，天上风光日日新。\n玉帛已来诸国瑞，瑶池固有万年春。\n赋诗饮酒平生事，肠断金门愿再亲。\n（见《江南余载》卷下。\n）（《江南余载》：李夷邺者，前唐诸孙，嗜酒不羁。\n保大初，以宗室贤才拜正卿，累经左降，逾年辄復旧官。\n元宗上巳开宴，夷邺不在召中，乃献诗曰云云。\n上赐御札曰：「我家有外狂宗正，快哉！」）。",
        "dynasty": "唐",
        "collection_info": null
    }
]