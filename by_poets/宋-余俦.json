[
    {
        "uuid": "5ce0acbce92baf8be52f51371f183a85",
        "title": "题韩仲止壁二首  其一",
        "author": "余俦",
        "content": "谒入久不出，兀坐如枯荄。\n苍头前致词，问我何因来。\n士节久凋丧，人情易嫌猜。\n本无性命忧，不去安待哉。",
        "dynasty": "宋",
        "collection_info": null
    },
    {
        "uuid": "f517c86acf79f01ec93c06f71d0d581b",
        "title": "题韩仲止壁二首  其二",
        "author": "余俦",
        "content": "名闻由昔者，礼进合欣然。\n古有不屑教，意令加后鞭。\n尚书八座贵，吏部一灯传。\n惊代文章伯，曾容贾浪仙。",
        "dynasty": "宋",
        "collection_info": null
    }
]