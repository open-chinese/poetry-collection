[
    {
        "title": "游大涤",
        "author": "俞茂实",
        "content": "未了烟霞痼，来从大涤游。\n一区藏世界，九锁閟林丘。\n寒翠霏霏起，春波慢慢流。\n人间空岱岳，海上谩瀛洲。\n隠迹悲猿鹤，祥光射斗牛。\n有人相领略，何地不夷犹。\n好景行行得，遗踪细细搜。\n山根云欲滃，石罅凤仍留。\n琴瑟听泉奏，珠玑看瀑流。\n山灵应有识，鄙句含包羞。\n逸兴那能已，奇观谩此酬。\n会须寻石室，相继筑菟裘。",
        "dynasty": "宋",
        "collection_info": null
    }
]