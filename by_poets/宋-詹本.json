[
    {
        "uuid": "5361eb56fa19888057a224bac4e4047d",
        "title": "春日携客游武夷",
        "author": "詹本",
        "content": "山脚健枝梧，百里插苍峭。\n粼粼石可把，曙色坐远钓。\n风水真笙竽，历落太古调。\n衣冠带莽苍，山鬼惊二妙。\n云月正忘年，花鸟更索笑。\n迴船翠凌乱，吾道付长啸。",
        "dynasty": "宋",
        "collection_info": null
    },
    {
        "uuid": "222190195f9c1cfdbe49b1c86471f263",
        "title": "閒中",
        "author": "詹本",
        "content": "万事问不知，山中一樽酒。\n扫石坐松风，绿阴满巾袖。",
        "dynasty": "宋",
        "collection_info": null
    },
    {
        "uuid": "cfb8ced2de366d2d96e5a088081b81aa",
        "title": "宿天台",
        "author": "詹本",
        "content": "风泉隔西屋，独夜寒自生。\n开窗失山色，白云压前楹。\n累尽得潇洒，去住俱不惊。\n鼻息答僧钟，霜露入残更。",
        "dynasty": "宋",
        "collection_info": null
    }
]