[
    {
        "uuid": "b66711f741f4650e2f1dd9f1baf1fcfe",
        "title": "游洞庭湖",
        "author": "裴说",
        "content": "楚云团翠八百里，澧兰吹香堕春水。\n白头渔子摇苍烟，鸂鶒眠沙晓惊起。\n沙头龙叟夜叹忧，铁笛未响春风羞。\n露寒紫藟结新愁，城角泣断关河秋。\n谪仙欲识雷斧手，刬却古今愁共丑。\n鲸游碧落杳无踪，作诗三叹君知否。\n瀛洲一棹何时还，满江宫锦看湖山。",
        "dynasty": "唐",
        "collection_info": null
    },
    {
        "uuid": "25efd5ca96a8ee1d12409f15e2c8b0c4",
        "title": "怀素台歌",
        "author": "裴说",
        "content": "我呼古人名，鬼神侧耳听。\n杜甫李白与怀素，文星酒星草书星。\n永州东郭有奇怪，笔冢墨池遗迹在。\n笔冢低低高如山，墨池浅浅深如海。\n我来恨不已，争得青天化为一张纸。\n高声唤起怀素书，搦管研朱点湘水。\n欲归家，重叹嗟。\n眼前有三箇字，枯树槎，乌梢蛇，墨老鵶。",
        "dynasty": "唐",
        "collection_info": null
    },
    {
        "uuid": "e554fb5f584fc7157938aaf146eec982",
        "title": "闻砧",
        "author": "裴说",
        "content": "深闺乍冷鑑开箧，玉筯微微湿红颊。\n一阵霜风杀柳条，浓烟半夜成黄叶。\n垂垂白练明如雪，独下闲阶转凄切。\n祗知抱杵捣秋砧，不觉高楼已无月。\n时闻寒雁声相唤，纱窓只有灯相伴。\n几展齐纨又懒裁，离肠恐逐金刀断。\n细想仪形执牙尺，回刀剪破澄江色。\n愁捻银鍼信手缝，惆怅无人试宽窄。\n时时举袖匀红泪，红笺谩有千行字。\n书中不尽心中事，一片慇懃寄边使。",
        "dynasty": "唐",
        "collection_info": null
    },
    {
        "uuid": "9b133447aeb49fd12847b8f1eb94f2fb",
        "title": "春早寄华下同人",
        "author": "裴说",
        "content": "正是花时节，思君寝復兴。\n市沽终不醉，春梦亦无凭。\n岳面悬青雨，河心走浊冰。\n东门一条路，离恨镇相仍。",
        "dynasty": "唐",
        "collection_info": null
    },
    {
        "uuid": "d841543f8919587634c90564f8985b91",
        "title": "赠衡山令",
        "author": "裴说",
        "content": "君吟十二载，辛苦必能官。\n造化犹难隐，生灵岂易谩。\n猿跳高岳静，鱼摆大江宽。\n与我为同道，相留夜话阑。",
        "dynasty": "唐",
        "collection_info": null
    },
    {
        "uuid": "893785909c1a4d904dc0b9005cf9ebc3",
        "title": "南中县令",
        "author": "裴说",
        "content": "寂寥虽下邑，良宰有清威。\n苦节长如病，为官岂肯肥。\n山多村地狭，水浅客舟稀。\n上国搜贤急，陶公早晚归。",
        "dynasty": "唐",
        "collection_info": null
    },
    {
        "uuid": "133b2f2def75d77befb509d36665b103",
        "title": "寄曹松",
        "author": "裴说",
        "content": "莫怪苦吟迟，诗成鬓亦丝。\n鬓丝犹可染，诗病却难医。\n山暝云横处，星沈月侧时。\n冥搜不可得，一句至公知。",
        "dynasty": "唐",
        "collection_info": null
    },
    {
        "uuid": "e6240dc937e58abc76e00b951c78b94f",
        "title": "赠宾贡",
        "author": "裴说",
        "content": "惟君怀至业，万里信悠悠。\n路向东[溟]出，枝来北阙求。\n家无一夜梦，帆挂隔年秋。\n鬓髮争禁得，孤舟往復愁。",
        "dynasty": "唐",
        "collection_info": null
    },
    {
        "uuid": "ccb5e0211da24c67540081588e1ab40c",
        "title": "汉南邮亭",
        "author": "裴说",
        "content": "高阁水风清，开门日送迎。\n帆张独鸟起，乐奏大鱼惊。\n骤雨拖山过，微风拂面生。\n闲吟虽得句，留此谢多情。",
        "dynasty": "唐",
        "collection_info": null
    },
    {
        "uuid": "bec66a3b6f434fbf4bd1994b8d897760",
        "title": "棋",
        "author": "裴说",
        "content": "十九条平路，言平又崄巇。\n人心无算处，国手有输时。\n势逈流星远，声干下雹迟。\n临轩才一局，寒日又西垂。",
        "dynasty": "唐",
        "collection_info": null
    },
    {
        "uuid": "8d2b5e86a098c239224258105bc838d4",
        "title": "夏日即事",
        "author": "裴说",
        "content": "僻居门巷静，竟日坐阶墀。\n鹊喜虽传信，蛩吟不见诗。\n笋抽通旧竹，梅落立闲枝。\n此际无尘挠，僧来称所宜。",
        "dynasty": "唐",
        "collection_info": null
    },
    {
        "uuid": "6e3429f4bf19ac9dd53d7888e75a2c98",
        "title": "送人宰邑",
        "author": "裴说",
        "content": "官小任还重，命官难偶然。\n皇恩轻一邑，赤子病三年。\n瘦马稀飡粟，羸童不识钱。\n如君清苦节，到处有人传。",
        "dynasty": "唐",
        "collection_info": null
    },
    {
        "uuid": "82cfed69c3c1c3553336e61bb4251042",
        "title": "春暖送人下第",
        "author": "裴说",
        "content": "相送短亭前，知君愚復贤。\n事多凭夜梦，老为待明年。\n春树添山脊，晴云学晓烟。\n雄文有公道，此别莫澘然。",
        "dynasty": "唐",
        "collection_info": null
    },
    {
        "uuid": "b8f7fc10d4f857a385a3ee78f9b7b685",
        "title": "湖外送何崇入阁",
        "author": "裴说",
        "content": "因诗相识久，忽此告临途。\n便是有船发，也须容市沽。\n精吟五箇字，稳泛两重湖。\n长短逢公道，清名振帝都。",
        "dynasty": "唐",
        "collection_info": null
    },
    {
        "uuid": "92e424f7ad5308c38590e6def926fdcf",
        "title": "送进士苏瞻乱后出家",
        "author": "裴说",
        "content": "因乱事空王，孤心亦不伤。\n梵僧为骨肉，柏寺作家乡。\n眼闭千行泪，头梳一把霜。\n诗书不得力，谁与问苍苍。",
        "dynasty": "唐",
        "collection_info": null
    },
    {
        "uuid": "ab2180d42ab7b5721ce5882f1ceb4da1",
        "title": "秋日送河北从事",
        "author": "裴说",
        "content": "北风沙漠地，吾子远从军。\n官路虽非远，诗名要且闻。\n蝉悲欲落日，鵰下拟阴云。\n此去难相恋，前山掺袂分。",
        "dynasty": "唐",
        "collection_info": null
    },
    {
        "uuid": "6cee385bf6bda85ed514c8c6815d921e",
        "title": "喜友人再面",
        "author": "裴说",
        "content": "一别几寒暄，迢迢隔塞垣。\n相思长有事，及见却无言。\n静坐将茶试，闲书把叶翻。\n依依又留宿，圆月上东轩。",
        "dynasty": "唐",
        "collection_info": null
    },
    {
        "uuid": "e435003c4548ddad59fb49e979ad3dd4",
        "title": "对雪",
        "author": "裴说",
        "content": "大片向空舞，出门肌骨寒。\n路岐平即易，沟壑满应难。\n兔穴归时失，禽枝宿处干。\n豪家宁肯厌，五月画图看。",
        "dynasty": "唐",
        "collection_info": null
    },
    {
        "uuid": "fbd61dbc23924e65c98fc8640a1ec347",
        "title": "冬日后作",
        "author": "裴说",
        "content": "寂寞掩荆扉，昏昏坐欲痴。\n事无前定处，愁有併来时。\n日影纔添线，鬓根已半丝。\n明庭正公道，应许苦心诗。",
        "dynasty": "唐",
        "collection_info": null
    },
    {
        "uuid": "2bfbd4faec640f0681f9b2fa71535942",
        "title": "冬日作",
        "author": "裴说",
        "content": "粝食拥败絮，苦吟吟过冬。\n稍寒人却健，太饱事多慵。\n树老生烟薄，墙阴贮雪重。\n安能只如此，公道会相容。",
        "dynasty": "唐",
        "collection_info": null
    },
    {
        "uuid": "5db00a275069aea4fe7f8bce603ec6e3",
        "title": "中秋月",
        "author": "裴说",
        "content": "一岁几盈亏，当轩重此期。\n幸无偏照处，刚有不明时。\n色静云归早，光寒鹤睡迟。\n相看吟未足，皎皎下疎篱。",
        "dynasty": "唐",
        "collection_info": null
    },
    {
        "uuid": "6b013ee51889576742eacd74d532523e",
        "title": "塞上曲",
        "author": "裴说",
        "content": "极目望空阔，马羸程又赊。\n月生方见树，风定始无沙。\n楚水辞鱼窟，燕山到雁家。\n如斯名利役，争不老天涯。",
        "dynasty": "唐",
        "collection_info": null
    },
    {
        "uuid": "4e3faf507db69185a7493a573a5a810d",
        "title": "终南山",
        "author": "裴说",
        "content": "九衢南面色，苍翠绝纤尘。\n寸步有闲处，百年无到人。\n禁林寒对望，太华净相邻。\n谁与羣峰并，祥云瑞露频。",
        "dynasty": "唐",
        "collection_info": null
    },
    {
        "uuid": "d8f0517275997f7f7fbe117497c692fc",
        "title": "访道士",
        "author": "裴说",
        "content": "高冈微雨后，木脱草堂新。\n惟有疎慵者，来看淡薄人。\n竹牙生碍路，松子落敲巾。\n麤得玄中趣，当期宿话频。",
        "dynasty": "唐",
        "collection_info": null
    },
    {
        "uuid": "fa662efff60a34ee9a7ba297ae918dcc",
        "title": "道林寺",
        "author": "裴说",
        "content": "独立凭危阑，高低落照间。\n寺分一派水，僧锁半房山。\n对面浮世隔，垂帘到老闲。\n烟云与尘土，寸步不相关。",
        "dynasty": "唐",
        "collection_info": null
    },
    {
        "uuid": "4a1297525fac8a2fbbe79de33574af46",
        "title": "般若寺",
        "author": "裴说",
        "content": "南岳古般若，自来天下知。\n翠笼无价寺，光射有名诗。\n一水涌兽迹，五峰排凤仪。\n高僧引闲步，昼出夕阳归。",
        "dynasty": "唐",
        "collection_info": null
    },
    {
        "uuid": "8b9536e4f2a70981bb87a46bf750ccc6",
        "title": "兜率寺",
        "author": "裴说",
        "content": "一片无尘地，高连梦泽南。\n僧居跨鸟道，佛影照鱼潭。\n朽枿云斜映，平芜日半涵。\n行行不得住，回首望烟岚。",
        "dynasty": "唐",
        "collection_info": null
    },
    {
        "uuid": "518427d362308d1941e608003b6e7a41",
        "title": "鹿门寺",
        "author": "裴说",
        "content": "鹿门山上寺，突兀尽无尘。\n到此修行者，应非取次人。\n鸟过惊石磬，日出碍金身。\n何计生烦恼，虚空是四邻。",
        "dynasty": "唐",
        "collection_info": null
    },
    {
        "uuid": "82daaf97ad3cb4ac90cf5dc8ea61ed28",
        "title": "题岳州僧舍",
        "author": "裴说",
        "content": "喜到重湖北，孤州横晚烟。\n鹭衔鱼入寺，鵶接饭随船。\n松桧君山逈，菰蒲梦泽连。\n与师吟论处，秋水浸遥天。",
        "dynasty": "唐",
        "collection_info": null
    },
    {
        "uuid": "8b1053440ae8ffd4aff212c958780fa7",
        "title": "过洞庭湖",
        "author": "裴说",
        "content": "浪高风力大，挂席亦言迟。\n及到堪忧处，争如未济时。\n鱼龙侵莫测，雷雨动须疑。\n此际情无赖，何门寄所思。",
        "dynasty": "唐",
        "collection_info": null
    },
    {
        "uuid": "89884fbfeeb99c8078fba93e880942d7",
        "title": "旅行闻寇",
        "author": "裴说",
        "content": "动步忧多事，将行问四邻。\n深山不畏虎，当路却防人。\n豪富田园废，疲羸屋舍新。\n自惭为旅客，无计避烟尘。",
        "dynasty": "唐",
        "collection_info": null
    },
    {
        "uuid": "6026bc37be8a150230256d53469f762f",
        "title": "旅中作",
        "author": "裴说",
        "content": "妄动远抛山，其如馁与寒。\n投人言去易，开口说贫难。\n泽国云千片，湘江竹一竿。\n时明未忍别，犹待计穷看。",
        "dynasty": "唐",
        "collection_info": null
    },
    {
        "uuid": "5e663209e9f9f76df06104f990e25285",
        "title": "旅次衡阳",
        "author": "裴说",
        "content": "欲往几经年，今来意豁然。\n江风长借客，岳雨不因天。\n戏鹭飞轻雪，惊鸿呌乱烟。\n晚秋红藕裏，十宿寄渔船。",
        "dynasty": "唐",
        "collection_info": null
    },
    {
        "uuid": "0a3eab178a77559c2a3a67b14f7796cb",
        "title": "不出院僧",
        "author": "裴说",
        "content": "四远参寻徧，修行却不行。\n耳边无俗语，门外是前生。\n塔见移来影，钟闻过去声。\n一斋唯默坐，应笑我营营。",
        "dynasty": "唐",
        "collection_info": null
    },
    {
        "uuid": "3c2fe8d6c4681250b312c8f2bee1d362",
        "title": "湖外寄处宾上人",
        "author": "裴说",
        "content": "怪得意相亲，高携一轴新。\n能搜大雅句，不似小乘人。\n岳麓擎枯桧，潇湘吐白苹。\n他年遇同道，为我话风尘。",
        "dynasty": "唐",
        "collection_info": null
    },
    {
        "uuid": "cd34106ea5419b02050d46ddd7ff6784",
        "title": "寄贯休",
        "author": "裴说",
        "content": "忆昔与吾师，山中静论时。\n总无方是法，难得始为诗。\n冻犬眠干叶，饥禽啄病梨。\n他年白莲社，犹许重相期。",
        "dynasty": "唐",
        "collection_info": null
    },
    {
        "uuid": "dfc991034531a4be257ce749a6d685ab",
        "title": "寄僧尚颜",
        "author": "裴说",
        "content": "曾居五老峰，所得共谁同。\n才大天全与，吟精楚欲空。\n客来庭减日，鸟过竹生风。\n早晚摇轻拂，重归瀑布中。",
        "dynasty": "唐",
        "collection_info": null
    },
    {
        "uuid": "1dd84d6960d3b5bbab7ddfe2961b2329",
        "title": "哭处默上人",
        "author": "裴说",
        "content": "凄凉繐幕下，香吐一灯分。\n鬬老输寒桧，留闲与白云。\n挈盂曾几度，传衲不教焚。\n泣罢重回首，暮山钟半闻。",
        "dynasty": "唐",
        "collection_info": null
    },
    {
        "uuid": "a4536df4b34f386d44f91c6ce9e56f17",
        "title": "庐山瀑布",
        "author": "裴说",
        "content": "静景凭高望，光分翠嶂开。\n崄飞千尺雪，寒扑一声雷。\n过去云衝断，旁来烧隔回。\n何当住峰下，终岁绝尘埃。",
        "dynasty": "唐",
        "collection_info": null
    },
    {
        "uuid": "c4f38a4c0b82e0ebb49ef425b1b27d6c",
        "title": "华山上方",
        "author": "裴说",
        "content": "独上上方上，立高聊称心。\n气衝云易黑，影落县多阴。\n有云草不死，无风松自吟。\n会当求大药，他日復追寻。",
        "dynasty": "唐",
        "collection_info": null
    },
    {
        "uuid": "090fe88a57a11ad29409bc38f0744bd9",
        "title": "咏鹦鹉",
        "author": "裴说",
        "content": "常贵西山鸟，衔恩在玉堂。\n语传明主意，衣拂美人香。\n缓步寻珠网，高飞上画梁。\n长安频道乐，何日从君王。",
        "dynasty": "唐",
        "collection_info": null
    },
    {
        "uuid": "dcb4f61a14701bca741e351b3a9bbfad",
        "title": "鹭鸶",
        "author": "裴说",
        "content": "秋江清浅时，鱼过亦频窥。\n却为分明极，翻成所得迟。\n浴偎红日色，栖压碧芦枝。\n会共鹓同侣，翱翔应可期。",
        "dynasty": "唐",
        "collection_info": null
    },
    {
        "uuid": "4ab1de16732c2020f4c2db2a8ca536e7",
        "title": "牡丹",
        "author": "裴说",
        "content": "数朵欲倾城，安同桃李荣。\n未尝贫处见，不似地中生。\n此物疑无价，当春独有名。\n游蜂与蝴蝶，来往自多情。",
        "dynasty": "唐",
        "collection_info": null
    },
    {
        "uuid": "2c19d2218ab8b1e62f29ae95e16702a8",
        "title": "见王贞白",
        "author": "裴说",
        "content": "共贺登科后，明宣入紫宸。\n又看重试榜，还见苦吟人。\n此得名浑别，归来话亦新。\n分明一枝桂，堪动楚江滨。",
        "dynasty": "唐",
        "collection_info": null
    },
    {
        "uuid": "7999e30b1e163d8c9a502e2fd82ba370",
        "title": "经杜工部坟",
        "author": "裴说",
        "content": "骚人久不出，安得国风清。\n拟掘孤坟破，重教大雅生。\n皇天高莫问，白酒恨难平。\n悒怏寒江上，谁人知此情。",
        "dynasty": "唐",
        "collection_info": null
    },
    {
        "uuid": "7cfc25256eb559976d6af977b3fbbf47",
        "title": "寄僧知干",
        "author": "裴说",
        "content": "貌高清入骨，帝里旧临坛。\n出语经相似，行心佛证安。",
        "dynasty": "唐",
        "collection_info": null
    },
    {
        "uuid": "56095e5d6b3fbfd74d047708f0be1e9d",
        "title": "乱中偷路入故乡",
        "author": "裴说",
        "content": "愁看贼火起诸烽，偷得余程怅望中。\n一国半为亡国烬，数城俱作古城空。",
        "dynasty": "唐",
        "collection_info": null
    },
    {
        "uuid": "8e420f7249e90069f6efaea479e8d55e",
        "title": "蔷薇",
        "author": "裴说",
        "content": "一架长条万朵春，嫩红深绿小窠匀。\n只应根下千年土，曾葬西川织锦人。",
        "dynasty": "唐",
        "collection_info": null
    },
    {
        "uuid": "109bff5e7594ccf82ffb3769f804f6b5",
        "title": "春日山中竹",
        "author": "裴说",
        "content": "数竿苍翠拟龙形，峭拔须教此地生。\n无限野花开不得，半山寒色与春争。",
        "dynasty": "唐",
        "collection_info": null
    },
    {
        "uuid": "039042f51d5ab555b90f9ef1df90645c",
        "title": "柳",
        "author": "裴说",
        "content": "高拂危楼低拂尘，灞桥攀折一何频。\n思量却是无情树，不解迎人只送人。",
        "dynasty": "唐",
        "collection_info": null
    },
    {
        "uuid": "4bc72a6adc812218c90d592ffc6f1ed3",
        "title": "岳阳兵火后题僧舍",
        "author": "裴说",
        "content": "十年兵火真多事，再到禅扉却破颜。\n唯有两般烧不得，洞庭湖水老僧闲。",
        "dynasty": "唐",
        "collection_info": null
    },
    {
        "uuid": "b65b1a528ee88dcd1631c18777365fad",
        "title": "句",
        "author": "裴说",
        "content": "读书贫裏乐，搜句静中忙。\n苦吟僧入定，得句将成功。\n是事精皆易，唯诗会却难。\n因携一家住，赢得半年吟。\n吟余潮入浦，坐久烧移山。\n三年清似水，六月冷如冰。\n一通红锦重，三事紫罗轻。\n瘦肌寒带粟，病眼馁生花。\n避乱一生多，雪留寒竹寺舍冷。\n风撼早梅城郭香，画毬轻蹴壶中地。\n綵索高飞掌上身。",
        "dynasty": "唐",
        "collection_info": null
    },
    {
        "uuid": "0e34258885b573b847618b22597b627d",
        "title": "",
        "author": "裴说",
        "content": "。",
        "dynasty": "唐",
        "collection_info": null
    },
    {
        "uuid": "4850a0db52c510bb265ecb9de2a3fc48",
        "title": "重台芙蓉",
        "author": "裴说",
        "content": "众芳凋落后，特地遇阳和。\n一一开虽晚，重重得亦多。\n畧无幽鸟语，时有冻蜂过。\n日暮寒阶畔，轻红拂浅莎。\n（见《永乐大典》卷五四○「一东」「蓉」字「重台芙蓉」条〖一函三册〗。\n）。",
        "dynasty": "唐",
        "collection_info": null
    },
    {
        "uuid": "fd1249394d09f4ce5270c99d975d7756",
        "title": "上岳守",
        "author": "裴说",
        "content": "入郭宽万里，岳阳堪画图。\n及窥贤太守，不见洞庭湖。\n（《舆地纪胜》六九《岳州》）。",
        "dynasty": "唐",
        "collection_info": null
    },
    {
        "uuid": "ff550f057ff880f433bfe1d020c4fc44",
        "title": "句",
        "author": "裴说",
        "content": "自己情虽切，他人未肯忙。\n（《老学庵笔记》四）。",
        "dynasty": "唐",
        "collection_info": null
    },
    {
        "uuid": "62e2dcf412feef118e1b8cc5a63fdcb7",
        "title": "寒食（题拟）",
        "author": "裴说",
        "content": "云浓云淡半阴春，禁火天时欲洒尘。\n花艷有枝还怕雨，柳烟无赖尚重人。\n画毬轻蹴壶中地，綵索高飞掌上身。\n一路绿莎东郭外，也宽情抱也伤神。\n（见《古今合璧事类备要前集》卷十六。\n）（按：《唐音戊籤》九八据《事文类聚》收五六两句，《全唐诗》卷七二○已收入。\n）。",
        "dynasty": "唐",
        "collection_info": null
    },
    {
        "uuid": "0570b8a212208424a257e2726deb88b4",
        "title": "客中重阳",
        "author": "裴说",
        "content": "避地逢佳节，穷愁强不知。\n十年犹乱过，九日又奚为？况借他蜗舍，兼无自菊篱。\n登高转惆怅，回首也风吹。\n（见前书卷十七。\n）。",
        "dynasty": "唐",
        "collection_info": null
    },
    {
        "uuid": "5e2b61bd00c7b87776d79dea4a3f5f6f",
        "title": "游洞庭湖",
        "author": "裴说",
        "content": "楚云团翠八百里，澧兰吹香堕春水。\n白头渔子摇苍烟，露寒紫藟结新愁，城角泣断关河秋。\n谪仙欲识雷斧手，瀛洲一棹何时还，满江宫锦看湖山。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "90b7f5e9d45e3e4d8457b8d72eaba402",
        "title": "怀素台歌",
        "author": "裴说",
        "content": "我呼古人名，鬼神侧耳听：杜甫李白与怀素，笔冢低低高如山，墨池浅浅深如海。\n我来恨不已，枯树槎。\n乌梢蛇，墨老鸦。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "14e917d97bd6c02e9ba9c84b11c7fb23",
        "title": "闻砧",
        "author": "裴说",
        "content": "深闺乍冷鉴开箧，玉箸微微湿红颊。\n一阵霜风杀柳条，只知抱杵捣秋砧，不觉高楼已无月。\n时闻寒雁声相唤，细想仪形执牙尺，回刀剪破澄江色。\n愁捻银针信手缝，书中不尽心中事，一片殷勤寄边使。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "aa717316814f2c24b894164783b83fca",
        "title": "赠宾贡",
        "author": "裴说",
        "content": "惟君怀至业，万里信悠悠。\n路向东溟出，枝来北阙求。\n家无一夜梦，帆挂来年秋。\n鬓髮争禁得，孤舟往復愁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "4275f20e58683fdd11f63b7d778a31fd",
        "title": "棋",
        "author": "裴说",
        "content": "十九条平路，言平又崄巇。\n人心无算处，国手有输时。\n势迥流星远，声干下雹迟。\n临轩才一局，寒日又西垂。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "cc3263b6527fa7decc7a0f4db75b28ff",
        "title": "送人宰邑",
        "author": "裴说",
        "content": "官小任还重，命官难偶然。\n皇恩轻一邑，赤子病三年。\n瘦马稀餐粟，羸童不识钱。\n如君清苦节，到处有人传。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "715ebce75041c78164a248d7fb0a0ef4",
        "title": "春暖送人下第",
        "author": "裴说",
        "content": "相送短亭前，知君愚复贤。\n事多凭夜梦，老为待明年。\n春树添山脊，晴云学晓烟。\n雄文有公道，此别莫潸然。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "12581ed8a8f075494ba8c63d9de48ce2",
        "title": "湖外送何崇入阁",
        "author": "裴说",
        "content": "因诗相识久，忽此告临途。\n便是有船发，也须容市沽。\n精吟五个字，稳泛两重湖。\n长短逢公道，清名振帝都。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "1275dfc21abfe6cb24c9ad092768ca05",
        "title": "秋日送河北从事",
        "author": "裴说",
        "content": "北风沙漠地，吾子远从军。\n官路虽非远，诗名要且闻。\n蝉悲欲落日，雕下拟阴云。\n此去难相恋，前山掺袂分。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "0800d3176e36f3a37d7795fdabcb644e",
        "title": "喜友人再面",
        "author": "裴说",
        "content": "一别几寒暄，迢迢隔塞垣。\n相思长有事，及见却无言。\n静坐将茶试，閒书把叶翻。\n依依又留宿，圆月上东轩。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "edf73d9b469124cf88a6b98fcbd1d8aa",
        "title": "冬日后作",
        "author": "裴说",
        "content": "寂寞掩荆扉，昏昏坐欲痴。\n事无前定处，愁有并来时。\n日影才添线，鬓根已半丝。\n明庭正公道，应许苦心诗。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "6b4b3f7ab1149962c03879ff6d3c5df6",
        "title": "中秋月",
        "author": "裴说",
        "content": "一岁几盈亏，当轩重此期。\n幸无偏照处，刚有不明时。\n色静云归早，光寒鹤睡迟。\n相看吟未足，皎皎下疏篱。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "08ae08ebcc5f19d05e11f1ece09eb26c",
        "title": "终南山",
        "author": "裴说",
        "content": "九衢南面色，苍翠绝纤尘。\n寸步有闲处，百年无到人。\n禁林寒对望，太华净相邻。\n谁与群峰并，祥云瑞露频。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "18fcc6daf019e706ad5fd7a66acc441e",
        "title": "访道士",
        "author": "裴说",
        "content": "高冈微雨后，木脱草堂新。\n惟有疏慵者，来看淡薄人。\n竹牙生碍路，松子落敲巾。\n粗得玄中趣，当期宿话频。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "eb3533de3d988bec6872f1a9c7a8f88a",
        "title": "般若寺",
        "author": "裴说",
        "content": "南岳古般若，自来天下知。\n翠笼无价寺，光射有名诗。\n一水涌兽迹，五峰排凤仪。\n高僧引閒步，昼出夕阳归。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "24853f822dcb42a003101bdb7aee4de5",
        "title": "题岳州僧舍",
        "author": "裴说",
        "content": "喜到重湖北，孤州横晚烟。\n鹭衔鱼入寺，鸦接饭随船。\n松桧君山迥，菰蒲梦泽连。\n与师吟论处，秋水浸遥天。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "2c1bde7c741815c2822e12b45291664d",
        "title": "旅次衡阳",
        "author": "裴说",
        "content": "欲往几经年，今来意豁然。\n江风长借客，岳雨不因天。\n戏鹭飞轻雪，惊鸿叫乱烟。\n晚秋红藕裏，十宿寄渔船。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "ea8ed40e50a958c2a09c85865b3a5586",
        "title": "不出院僧",
        "author": "裴说",
        "content": "四远参寻遍，修行却不行。\n耳边无俗语，门外是前生。\n塔见移来影，钟闻过去声。\n一斋唯默坐，应笑我营营。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "45d6d4356e2da9d4b0161c9b2b3a1cf7",
        "title": "哭处默上人",
        "author": "裴说",
        "content": "凄凉繐幕下，香吐一灯分。\n斗老输寒桧，留闲与白云。\n挈盂曾几度，传衲不教焚。\n泣罢重回首，暮山钟半闻。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "6090c34996ab8e161af72234fe409a0d",
        "title": "庐山瀑布",
        "author": "裴说",
        "content": "静景凭高望，光分翠嶂开。\n崄飞千尺雪，寒扑一声雷。\n过去云冲断，旁来烧隔回。\n何当住峰下，终岁绝尘埃。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "6497d9fd0d2a0d0fc4875673107de576",
        "title": "华山上方",
        "author": "裴说",
        "content": "独上上方上，立高聊称心。\n气冲云易黑，影落县多阴。\n有云草不死，无风松自吟。\n会当求大药，他日复追寻。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "b1c3fdfa0e31741c1c06c02d393f7ca6",
        "title": "寄僧知干",
        "author": "裴说",
        "content": "貌高清入骨，帝裏旧临坛。\n出语经相似，行心佛证安。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    },
    {
        "uuid": "34b5f99f7fe30e56cb741abc86f6a649",
        "title": "句",
        "author": "裴说",
        "content": "读书贫裏乐，搜句静中忙。\n苦吟僧入定，得句将成功。\n是事精皆易，唯诗会却难。\n因携一家住，赢得半年吟。\n吟余潮入浦，坐久烧移山。\n三年清似水，六月冷如冰。\n一通红锦重，三事紫罗轻。\n瘦肌寒带粟，病眼馁生花。\n避乱一生多。\n雪留寒竹寺舍冷，风撼早梅城郭香。\n画球轻蹴壶中地，彩索高飞掌上身。",
        "dynasty": "唐",
        "collection_info": {
            "collection": "御定全唐诗",
            "volume": "卷七百二十"
        }
    }
]