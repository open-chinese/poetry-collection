[
    {
        "uuid": "f2c87d1e3bd3eb7262b96ef8e4602219",
        "title": "题惠来驿  其一",
        "author": "龚茂良",
        "content": "十里平畴际远山，土膏未动觉牛闲。\n行人多谢晴相送，只恐妨农雨大悭。",
        "dynasty": "宋",
        "collection_info": null
    },
    {
        "uuid": "00941890f3482c341bdf5f384bbd808e",
        "title": "题惠来驿  其二",
        "author": "龚茂良",
        "content": "晴云当午争挥扇，晓雾生寒又着绵。\n此是岭南春气候，日中长有四时天。",
        "dynasty": "宋",
        "collection_info": null
    },
    {
        "uuid": "12cd5c5cf72724af2263657cff1fad63",
        "title": "灵源庵",
        "author": "龚茂良",
        "content": "迟回不忍去，復作抱衾留。\n断续云间雨，萧骚木末秋。\n劳生那有此，渐老欲相投。\n最爱千山暮，钟鸣处处幽。",
        "dynasty": "宋",
        "collection_info": null
    },
    {
        "uuid": "f109248ba505dd89aaeaac71b646083b",
        "title": "幽化院",
        "author": "龚茂良",
        "content": "昼寝招提最上头，饥禽亡頼故喧啾。\n岭云西去欲成暮，山雨北来浑似秋。\n婉娩如今真是梦，经从似旧绝堪愁。\n昔年陈迹鸡窗下，日落钟鸣山更幽。",
        "dynasty": "宋",
        "collection_info": null
    },
    {
        "uuid": "da5c272264854f38702bcf07c56a9587",
        "title": "木兰陂",
        "author": "龚茂良",
        "content": "木兰春涨与江通，日日江潮送晓风。\n此水还应接鄞水，为谁流下海门东。",
        "dynasty": "宋",
        "collection_info": null
    },
    {
        "uuid": "d7a2c201b44b47d3df7ed24ec6088494",
        "title": "诗一首",
        "author": "龚茂良",
        "content": "千章古木转头空，去与人间作栋隆。\n未必真能庇寒士，不如留此贮清风。",
        "dynasty": "宋",
        "collection_info": null
    }
]