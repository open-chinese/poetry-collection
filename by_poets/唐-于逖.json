[
    {
        "title": "野外行",
        "author": "于逖",
        "content": "老病无乐事，岁秋悲更长。\n穷郊日萧索，生意已苍黄。\n小弟髮亦白，两男俱不强。\n有才且未达，况我非贤良。\n幸以朽钝姿，野外老风霜。\n寒鸦噪晚景，乔木思故乡。\n魏人宅蓬池，结网伫鳣鲂。\n水清鱼不来，岁暮空彷徨。",
        "dynasty": "唐",
        "collection_info": null
    },
    {
        "title": "忆舍弟",
        "author": "于逖",
        "content": "衰门少兄弟，兄弟唯两人。\n饥寒各流浪，感念伤我神。\n夏期秋未来，安知无他因。\n不怨别天长，但愿见尔身。\n茫茫天地间，万类各有亲。\n安知汝与我，乖隔同胡秦。\n何时对形影，愤懑当共陈。",
        "dynasty": "唐",
        "collection_info": null
    },
    {
        "title": "野外行",
        "author": "于逖",
        "content": "老病无乐事，岁秋悲更长。穷郊日萧索，生意已苍黄。\n小弟发亦白，两男俱不强。有才且未达，况我非贤良。\n幸以朽钝姿，野外老风霜。寒鸦噪晚景，乔木思故乡。\n魏人宅蓬池，结网伫鳣鲂。水清鱼不来，岁暮空彷徨。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "忆舍弟",
        "author": "于逖",
        "content": "衰门少兄弟，兄弟唯两人。饥寒各流浪，感念伤我神。\n夏期秋未来，安知无他因。不怨别天长，但愿见尔身。\n茫茫天地间，万类各有亲。安知汝与我，乖隔同胡秦。\n何时对形影，愤懑当共陈。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    }
]