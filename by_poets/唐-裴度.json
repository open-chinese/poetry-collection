[
    {
        "uuid": "c4ddffea9dfc9a21621a4765e2fff71d",
        "title": "郊庙歌辞 享惠昭太子庙乐章 亚献终献",
        "author": "裴度",
        "content": "重轮始发祥，齿胄方兴学。\n冥然升紫府，铿尔荐清乐。\n奠斝致馨香，在庭纷羽籥。\n礼成神既醉，髣髴缑山鹤。",
        "dynasty": "唐",
        "collection_info": null
    },
    {
        "uuid": "be5b4e7702b767815b40a198a0ce1926",
        "title": "夏日对雨",
        "author": "裴度",
        "content": "登楼逃盛夏，万象正埃尘。\n对面雷嗔树，当街雨趁人。\n檐疎蛛网重，地湿燕泥新。\n吟罢清风起，荷香满四邻。",
        "dynasty": "唐",
        "collection_info": null
    },
    {
        "uuid": "0d95e9fcda9e4536a0b317a4e76c9e1f",
        "title": "白二十二侍郎有双鹤留在洛下予西园多野水长松可以栖息遂以诗请之",
        "author": "裴度",
        "content": "闻君有双鹤，羁旅洛城东。\n未放归仙去，何如乞老翁。\n且将临野水，莫闭在樊笼。\n好是长鸣处，西园白露中。",
        "dynasty": "唐",
        "collection_info": null
    },
    {
        "uuid": "cc9103bbc891a7796a89b274bd76da36",
        "title": "窦七中丞见示初至夏口献元戎诗辄戏和之",
        "author": "裴度",
        "content": "出佐青油幕，来吟白雪篇。\n须为九皋鹤，莫上五湖船。\n故态君应在，新诗我亦便。\n元侯看再入，好被暂流连。",
        "dynasty": "唐",
        "collection_info": null
    },
    {
        "uuid": "e25cd56bee7b8ce9ce26b0463e3e64e2",
        "title": "酬张秘书因寄马赠诗",
        "author": "裴度",
        "content": "满城驰逐皆求马，古寺闲行独与君。\n代步本惭非逸足，缘情何幸枉高文。\n若逢佳丽从将换，莫共驽骀角出羣。\n飞控着鞭能顾我，当时王粲亦从军。",
        "dynasty": "唐",
        "collection_info": null
    },
    {
        "uuid": "5a71b37f5b0dfa0559a2d6f84d7dd86b",
        "title": "真慧寺",
        "author": "裴度",
        "content": "遍寻真蹟蹑莓苔，世事全抛不忍回。\n上界不知何处去，西天移向此间来。\n岩前芍药师亲种，岭上青松佛手栽。\n更有一般人不见，白莲花向半天开。",
        "dynasty": "唐",
        "collection_info": null
    },
    {
        "uuid": "5ac4587fce4f8317ed1186c0614de2d8",
        "title": "中书即事",
        "author": "裴度",
        "content": "有意效承平，无功荅圣明。\n灰心缘忍事，霜鬓为论兵。\n道直身还在，恩深命转轻。\n盐梅非拟议，葵藿是平生。\n白日长悬照，苍蝇谩发声。\n高阳旧田里，终使谢归耕。",
        "dynasty": "唐",
        "collection_info": null
    },
    {
        "uuid": "7a481edfcda38aad85f666bd68a88d5e",
        "title": "中和节诏赐公卿尺",
        "author": "裴度",
        "content": "阳和行庆赐，尺度及羣公。\n荷宠承佳节，倾心立大中。\n短长思合制，远近贵攸同。\n共仰财成德，将酬分寸功。\n作程施有政，垂范播无穷。\n愿续南山寿，千春奉圣躬。",
        "dynasty": "唐",
        "collection_info": null
    },
    {
        "uuid": "91350fb7e8b26c6bba8d9d15ec39a130",
        "title": "至日登乐游园",
        "author": "裴度",
        "content": "阴律随寒改，阳和应节生。\n祥云观魏阙，瑞气映秦城。\n验炭论时政，书云受岁盈。\n晷移长日至，雾敛远霄清。\n景暖仙梅动，风柔御柳倾。\n那堪封得意，空对物华情。",
        "dynasty": "唐",
        "collection_info": null
    },
    {
        "uuid": "e0f8f4cae896f0080137d32b96f2c14c",
        "title": "奉酬中书相公至日圆丘摄事合于中书后阁宿斋移止于集贤院叙怀见寄之作",
        "author": "裴度",
        "content": "翼亮登三命，谟猷本一心。\n致斋移秘府，祗事见冲襟。\n皓月当延阁，祥风自禁林。\n相庭方积玉，王度已如金。\n运偶唐虞盛，情同丙魏深。\n幽兰与白雪，何处寄庸音。",
        "dynasty": "唐",
        "collection_info": null
    },
    {
        "uuid": "48d3816112348149db041644f5e2d557",
        "title": "太原题厅壁",
        "author": "裴度",
        "content": "危事经非一，浮荣得是空。\n白头官舍裏，今日又春风。",
        "dynasty": "唐",
        "collection_info": null
    },
    {
        "uuid": "1b9e8de31145f2ac2189d96647d51fa4",
        "title": "溪居",
        "author": "裴度",
        "content": "门径俯清溪，茅檐古木齐。\n红尘飘不到，时有水禽[啼]。",
        "dynasty": "唐",
        "collection_info": null
    },
    {
        "uuid": "7823eb6e5481d7cd1d1e9cc607ec7de3",
        "title": "喜遇刘二十八",
        "author": "裴度",
        "content": "病来佳兴少，老去旧游稀。\n笑语纵横作，杯觞络绎飞。",
        "dynasty": "唐",
        "collection_info": null
    },
    {
        "uuid": "2cb2127b15703efc4ca616849323ae39",
        "title": "送刘",
        "author": "裴度",
        "content": "不归丹掖去，铜竹漫云云。\n惟喜因过我，须知未贺君。",
        "dynasty": "唐",
        "collection_info": null
    },
    {
        "uuid": "920dd376ef8b3f16b13a7b350006638a",
        "title": "再送",
        "author": "裴度",
        "content": "顷来多谑浪，此夕任喧纷。\n故态犹应在，行期未要闻。",
        "dynasty": "唐",
        "collection_info": null
    },
    {
        "uuid": "c5ee7679b835a40f4fe054f82d50dfa4",
        "title": "凉风亭睡觉",
        "author": "裴度",
        "content": "饱食缓行新睡觉，一瓯新茗侍儿煎。\n脱巾斜倚绳床坐，风送水声来耳边。",
        "dynasty": "唐",
        "collection_info": null
    },
    {
        "uuid": "96568a4a83c7c655256ea1d612a8f6d8",
        "title": "雪中讶诸公不相访",
        "author": "裴度",
        "content": "忆昨雨多泥又深，犹能携妓远过寻。\n满空乱雪花相似，何事居然无赏心。",
        "dynasty": "唐",
        "collection_info": null
    },
    {
        "uuid": "428ef6dc182c35681e30219f1356673c",
        "title": "傍水闲行",
        "author": "裴度",
        "content": "闲余何处觉身轻，暂脱朝衣傍水行。\n鸥鸟亦知人意静，故来相近不相惊。",
        "dynasty": "唐",
        "collection_info": null
    },
    {
        "uuid": "6cc416eb8e8f6f2cee0689ea2ad8d2c1",
        "title": "句",
        "author": "裴度",
        "content": "两人同日事征西，今日君先奉紫泥。\n待平贼垒报天子，莫指仙山示武夫。\n野人不识中书令，唤作陶家与谢家。\n君若有心求逸足，我还留意在名姝。",
        "dynasty": "唐",
        "collection_info": null
    },
    {
        "uuid": "03cc22373c886ef8e2625e0ad0c0c425",
        "title": "春池泛舟联句",
        "author": "裴度",
        "content": "凤池新雨后，池上好风光。\n取酒愁春尽，留宾喜日长。\n柳丝迎画舸，水镜写雕梁。\n潭洞迷仙府，烟霞认醉乡。\n莺声随笑语，竹色入壶觞。\n晚景含澄澈，时芳得艳阳。\n飞凫拂轻浪，绿柳暗迴塘。\n逸韵追安石，高居胜辟彊。\n杯停新令举，诗动綵笺忙。\n顾谓同来客，欢游不可忘。",
        "dynasty": "唐",
        "collection_info": null
    },
    {
        "uuid": "2ae8a2ea24ecfe25d4b18e5ac8216e2c",
        "title": "西池落泉联句",
        "author": "裴度",
        "content": "东阁听泉落，能令野兴多。\n散时犹带沫，淙处即跳波。\n偏洗磷磷石，还惊泛泛鹅。\n色清尘不染，光白月相和。\n喷雪萦松竹，攒珠溅芰荷。\n对吟时合响，触树更摇柯。\n照圃红分药，侵阶绿浸莎。\n日斜车马散，余韵逐鸣珂。",
        "dynasty": "唐",
        "collection_info": null
    },
    {
        "uuid": "a33e28e1b83f8dd3a4d2934f4f1406f2",
        "title": "首夏犹清和联句",
        "author": "裴度",
        "content": "记得谢家诗，清和即此时。\n余花数种在，密叶几重垂。\n芳谢人人惜，阴成处处宜。\n水萍争点缀，梁燕共追随。\n乱蝶怜疎蘂，残莺恋好枝。\n草香殊未歇，云势渐多奇。\n单服初宁体，新篁已出篱。\n与春为别近，觉日转行迟。\n绕树风光少，侵阶苔藓滋。\n惟思奉欢乐，长得在西池。",
        "dynasty": "唐",
        "collection_info": null
    },
    {
        "uuid": "9b819b3439e0bd74017aa83be86edf8c",
        "title": "蔷薇花联句",
        "author": "裴度",
        "content": "似锦如霞色，连春接夏开。\n波红分影入，风好带香来。\n得地依东阁，当阶奉上台。\n浅深皆有态，次第暗相催。\n满地愁英落，缘堤惜棹迴。\n芳浓濡雨露，明丽隔尘埃。\n似着臙脂染，如经巧妇裁。\n奈花无别计，只有酒残杯。",
        "dynasty": "唐",
        "collection_info": null
    },
    {
        "uuid": "9caf71d0b62c649f398ab55a85adb134",
        "title": "喜遇刘二十八偶书两韵联句",
        "author": "裴度",
        "content": "病来佳兴少，老去旧游稀。\n笑语纵横作，杯觞络绎飞。\n清谈如水玉，逸韵贯珠玑。\n高位当金铉，虚怀似布衣。\n已容狂取乐，仍任醉忘机。\n舍眷将何适，留欢便是归。\n凤仪常欲附，蚊力自知微。\n愿假尊罍末，膺门自此依。",
        "dynasty": "唐",
        "collection_info": null
    },
    {
        "uuid": "4725ddbaa8d6f5dea42a6c445717a2f5",
        "title": "刘二十八自汝赴左冯涂经洛中相见联句",
        "author": "裴度",
        "content": "不归丹掖去，铜竹漫云云。\n唯喜因过我，须知未贺君。\n诗闻安石咏，香见令公熏。\n欲首函关路，来披缑岭云。\n貂蝉公独步，鸳鹭我同羣。\n插羽先飞酒，交锋便战文。\n镇嵩知表德，定鼎为铭勋。\n顾鄙容商洛，征欢候汝坟。\n频年多谑浪，此夕任喧纷。\n故态犹应在，行期未要闻。\n游藩荣已久，捧袂惜将分。\n讵厌杯行疾，唯愁日向曛。\n穷阴初莽苍，离思渐氤氲。\n残雪午桥岸，斜阳伊水濆。\n上谟尊右掖，全略静东军。\n万顷徒称量，沧溟讵有垠。",
        "dynasty": "唐",
        "collection_info": null
    },
    {
        "uuid": "6f20f597d887eac610ec24d53e25c999",
        "title": "度自到洛中与乐天为文酒之会时时构咏乐不可支则慨然共忆梦得而梦得亦分司至止欢惬可知因为联句",
        "author": "裴度",
        "content": "成周文酒会，吾友胜邹枚。\n唯忆刘夫子，而今又到来。\n欲迎先倒屣，亦坐便倾杯。\n饮许伯伦右，诗推公干才。\n久曾聆郢唱，重喜上燕台。\n昼话墙阴转，宵欢斗柄迴。\n新声还共听，故态復相咍。\n遇物皆先赏，从花半未开。\n起时乌帽侧，散处玉山颓。\n墨客喧东阁，文星犯上台。\n咏吟君称首，疎放我为魁。\n忆戴何劳访，留髠不用猜。\n奉觞承曲糵，落笔捧琼瑰。\n醉弁无妨侧，词锋不可摧。\n水轩看翡翠，石径践莓苔。\n童子能骑竹，佳人解咏梅。\n洛中三可矣，邺下七悠哉。\n自向风光急，不须弦管催。\n乐观鱼踊跃，闲爱鹤裴回。\n烟柳青凝黛，波萍绿拨醅。\n春榆初改火，律管又飞灰。\n红药多迟发，碧松宜乱栽。\n马嘶驼陌上，鹢泛凤城隈。\n色色时堪惜，些些病莫推。\n涸流寻轧轧，余刃转恢恢。\n从此知心伏，无因敢自媒。\n室随亲客入，席许旧寮陪。\n逸兴嵇将阮，交情陈与雷。\n洪炉思哲匠，大厦要羣材。\n他日登龙路，应知免曝鳃。",
        "dynasty": "唐",
        "collection_info": null
    },
    {
        "uuid": "1ff4a961aae87737b400638b51996406",
        "title": "宴兴化池亭送白二十二东归联句",
        "author": "裴度",
        "content": "东洛言归去，西园告别来。\n白头青眼客，池上手中杯。\n离瑟殷勤奏，仙舟委曲回。\n征轮今欲动，宾阁为谁开。\n坐弄琉璃水，行登绿缛堆。\n花低妆照影，萍散酒吹醅。\n岸荫新抽竹，亭香欲变梅。\n随游多笑傲，遇胜且裴回。\n澄澈连天镜，潺湲出地雷。\n林塘难共赏，鞍马莫相催。\n信及鱼还乐，机忘鸟不猜。\n晚晴槐起露，新雨石添苔。\n拟作云泥别，尤思顷刻陪。\n歌停珠贯断，饮罢玉峰颓。\n虽有逍遥志，其如磊落才。\n会当重入用，此去肯悠哉。",
        "dynasty": "唐",
        "collection_info": null
    },
    {
        "uuid": "c69de1d33ff504990da79082689f0ed5",
        "title": "西池送白二十二东归兼寄令狐相公联句",
        "author": "裴度",
        "content": "促坐宴回塘，送君归洛阳。\n彼都留上宰，为我说中肠。\n威凤池边别，冥鸿天际翔。\n披云见居守，望日拜封章。\n春尽年华少，舟通景气长。\n送行欢共惜，寄远意难忘。\n东道瞻轩盖，西园醉羽觞。\n谢公深眷眄，商皓信辉光。\n旧德推三友，新篇代八行。",
        "dynasty": "唐",
        "collection_info": null
    },
    {
        "uuid": "4bd97f76944866e50ce7e617148c4829",
        "title": "厅事之西因依墉壑为山数仞有悬水焉予理戎之暇聊以息讌此相国张公之所作也缅怀高致时濯尘缨即事寄言而赋斯什",
        "author": "裴度",
        "content": "奇峰似天作，半倚增城隅。\n何处通泉脉，潺湲竟朝晡。\n挂石悬一带，洒荷散千珠。\n固宜赏高人，何为对武夫？鼓鼙时铿{言訇}，吏卒亦喧呼。\n愧尔来我所，顾我非尔徒。\n乃是风流相，昔尝居此都。\n能移造化力，雅与山水俱。\n多惭受成者，得此聊自娱。\n（见《分门纂类唐歌诗》残本第三册《天地山川类》卷三十二。\n）。",
        "dynasty": "唐",
        "collection_info": null
    },
    {
        "uuid": "deada5ff4974fd044e72351aee7d6201",
        "title": "新开龙泉晋水二池",
        "author": "裴度",
        "content": "方塘含白水。\n（见《白氏长庆集》卷三四《又和令公新开龙泉晋水二池诗》注引）。",
        "dynasty": "唐",
        "collection_info": null
    },
    {
        "uuid": "9a14504b57bb17d071bbbd25d33de11b",
        "title": "夏中雨后游城南庄示乐天八韵（题拟）",
        "author": "裴度",
        "content": "何处趁杯盘。\n（见《白氏长庆集》卷三二《奉酬侍中夏中雨后游城南庄见示八韵》自注引）。",
        "dynasty": "唐",
        "collection_info": null
    },
    {
        "uuid": "2fa3ca242279e4007fdc58cae3ccbac5",
        "title": "郊庙歌辞：享惠昭太子庙乐章：亚献终献",
        "author": "裴度",
        "content": "重轮始发祥，齿胄方兴学。\n冥然升紫府，铿尔荐清乐。\n奠斝致馨香，在庭纷羽钥。\n礼成神既醉，仿佛缑山鹤。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "uuid": "7ff131bb34785d933a1ff6732c10b2bc",
        "title": "夏日对雨",
        "author": "裴度",
        "content": "登楼逃盛夏，万象正埃尘。\n对面雷嗔树，当街雨趁人。\n檐疏蛛网重，地湿燕泥新。\n吟罢清风起，荷香满四邻。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十五"
        }
    },
    {
        "uuid": "ddd3722bb719f7e59b80b13f0b8a218f",
        "title": "酬张秘书因寄马赠诗",
        "author": "裴度",
        "content": "满城驰逐皆求马，古寺闲行独与君。\n代步本惭非逸足，飞控着鞭能顾我，当时王粲亦从军。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十五"
        }
    },
    {
        "uuid": "d45bbed1139bcd90237e69bf0ddf6a13",
        "title": "真慧寺",
        "author": "裴度",
        "content": "遍寻真迹蹑莓苔，世事全抛不忍回。\n上界不知何处去，更有一般人不见，白莲花向半天开。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十五"
        }
    },
    {
        "uuid": "c081b33629c6ead246738b9b5ba48f46",
        "title": "中书即事",
        "author": "裴度",
        "content": "有意效承平，无功答圣明。\n灰心缘忍事，霜鬓为论兵。\n道直身还在，恩深命转轻。\n盐梅非拟议，葵藿是平生。\n白日长悬照，苍蝇谩发声。\n高阳旧田裏，终使谢归耕。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十五"
        }
    },
    {
        "uuid": "8d7893ed5b8bc1470b04983eb509f2a9",
        "title": "中和节诏赐公卿尺",
        "author": "裴度",
        "content": "阳和行庆赐，尺度及群公。\n荷宠承佳节，倾心立大中。\n短长思合制，远近贵攸同。\n共仰财成德，将酬分寸功。\n作程施有政，垂范播无穷。\n愿续南山寿，千春奉圣躬。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十五"
        }
    },
    {
        "uuid": "8ff7b6b8136e96d597da70fd431558fe",
        "title": "溪居",
        "author": "裴度",
        "content": "门径俯清溪，茅檐古木齐。\n红尘飘不到，时有水禽啼。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十五"
        }
    },
    {
        "uuid": "117eacab0d0cec735059a5e6a2491d66",
        "title": "句",
        "author": "裴度",
        "content": "两人同日事征西，今日君先奉紫泥。\n待平贼垒报天子，莫指仙山示武夫。\n野人不识中书令，唤作陶家与谢家。\n。\n君若有心求逸足，我还留意在名姝。",
        "dynasty": "唐",
        "collection_info": {
            "collection": "御定全唐诗",
            "volume": "卷三百三十五"
        }
    },
    {
        "uuid": "845ba75a05af3567ba876aedc79823ad",
        "title": "春池泛舟联句",
        "author": "裴度",
        "content": "凤池新雨后，池上好风光。\n——刘禹锡取酒愁春尽，留宾喜日长。\n——裴度柳丝迎画舸，水镜写雕梁，——崔群潭洞迷仙府，烟霞认醉乡。\n——贾餗莺声随笑语，竹色入壶觞。\n——张籍晚景含澄澈，时芳得艳阳。\n——刘禹锡飞凫拂轻浪，绿柳暗回塘。\n——裴度逸韵追安石，高居胜辟强。\n——崔群杯停新令举，诗动彩笺忙。\n——贾餗顾谓同来客，欢游不可忘。\n——张籍",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十"
        }
    },
    {
        "uuid": "5a64d138d84620917c6bcfa32957b156",
        "title": "西池落泉联句",
        "author": "裴度",
        "content": "东阁听泉落，能令野兴多。\n——行式散时犹带沫，淙处即跳波。\n——裴度偏洗磷磷石，还惊泛泛鹅。\n——张籍色清尘不染，光白月相和。\n——白居易喷雪萦松竹，攒珠溅芰荷。\n——刘禹锡对吟时合响，触树更摇柯。\n——张籍照圃红分药，侵阶绿浸莎。\n——白居易日斜车马散，余韵逐鸣珂。\n——刘禹锡",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十"
        }
    },
    {
        "uuid": "74818ebd4755a8b8ee1c4ea78436a744",
        "title": "首夏犹清和联句",
        "author": "裴度",
        "content": "记得谢家诗，清和即此时。\n——白居易余花数种在，密叶几重垂。\n——裴度芳谢人人惜，阴成处处宜。\n——刘禹锡水萍争点缀，梁燕共追随。\n——行式乱蝶怜疏蕊，残莺恋好枝。\n——张籍草香殊未歇，云势渐多奇。\n——白居易单服初宁体，新篁已出篱。\n——裴度与春为别近，觉日转行迟。\n——刘禹锡绕树风光少，侵阶苔藓滋。\n——行式惟思奉欢乐，长得在西池。\n——张籍",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十"
        }
    },
    {
        "uuid": "1e1aaec06b1dc3bc945cc4d99cd34756",
        "title": "蔷薇花联句",
        "author": "裴度",
        "content": "似锦如霞色，连春接夏开。\n——刘禹锡波红分影入，风好带香来。\n——裴度得地依东阁，当阶奉上台。\n——行式浅深皆有态，次第暗相催。\n——刘禹锡满地愁英落，缘堤惜棹回。\n——裴度芳浓濡雨露，明丽隔尘埃。\n——行式似着胭脂染，如经巧妇裁。\n——白居易奈花无别计，只有酒残杯。\n——张籍",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十"
        }
    },
    {
        "uuid": "462b755328d20ab55900e3358ade8c4c",
        "title": "喜遇刘二十八偶书两韵联句",
        "author": "裴度",
        "content": "病来佳兴少，老去旧游稀。\n笑语纵横作，杯觞络绎飞。\n——裴度清谈如水玉，逸韵贯珠玑。\n高位当金铉，虚怀似布衣。\n——刘禹锡已容狂取乐，仍任醉忘机。\n舍眷将何适，留欢便是归。\n——白居易凤仪常欲附，蚊力自知微。\n愿假尊罍末，膺门自此依。\n——李绅",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十"
        }
    },
    {
        "uuid": "a36999a804d4149b719a2b731bd25982",
        "title": "刘二十八自汝赴左冯，涂经洛中相见联句",
        "author": "裴度",
        "content": "不归丹掖去，铜竹漫云云。\n唯喜因过我，须知未贺君。\n——裴度诗闻安石咏，香见令公熏。\n欲首函关路，来披缑岭云。\n——白居易貂蝉公独步，鸳鹭我同群。\n插羽先飞酒，交锋便战文。\n——李绅镇嵩知表德，定鼎为铭勋。\n顾鄙容商洛，征欢候汝坟。\n——刘禹锡频年多谑浪，此夕任喧纷。\n故态犹应在，行期未要闻。\n——裴度游藩荣已久，捧袂惜将分。\n讵厌杯行疾，唯愁日向曛。\n——白居易穷阴初莽苍，离思渐氤氲。\n残雪午桥岸，斜阳伊水濆。\n——李绅上谟尊右掖，全略静东军。\n万顷徒称量，沧溟讵有垠。\n——刘禹锡",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十"
        }
    },
    {
        "uuid": "9653ca58fe10b36236e2c569ff499393",
        "title": "度自到洛中与乐天为文酒之会时时构咏乐不可…因为联句",
        "author": "裴度",
        "content": "成周文酒会，吾友胜邹枚。\n唯忆刘夫子，而今又到来。\n——裴度欲迎先倒屣，亦坐便倾杯。\n饮许伯伦右，诗推公干才。\n——白居易久曾聆郢唱，重喜上燕台。\n昼话墙阴转，宵欢斗柄回。\n——刘禹锡新声还共听，故态复相咍。\n遇物皆先赏，从花半未开。\n——裴度起时乌帽侧，散处玉山颓。\n墨客喧东阁，文星犯上台。\n——白居易咏吟君称首，疏放我为魁。\n忆戴何劳访，留髡不用猜。\n——裴度奉觞承麹糵，落笔捧琼瑰。\n醉弁无妨侧，词锋不可摧。\n——白居易水轩看翡翠，石径践莓苔。\n童子能骑竹，佳人解咏梅。\n——刘禹锡洛中三可矣，邺下七悠哉。\n自向风光急，不须弦管催。\n——裴度乐观鱼踊跃，闲爱鹤裴回。\n烟柳青凝黛，波萍绿拨醅。\n——白居易春榆初改火，律管又飞灰。\n红药多迟发，碧松宜乱栽。\n——刘禹锡马嘶驼陌上，鹢泛凤城隈。\n色色时堪惜，些些病莫推。\n——裴度涸流寻轧轧，余刃转恢恢。\n从此知心伏，无因敢自媒。\n——刘禹锡室随亲客入，席许旧寮陪。\n逸兴嵇将阮，交情陈与雷。\n——白居易洪炉思哲匠，大厦要群材。\n他日登龙路，应知免曝鳃。\n——刘禹锡",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十"
        }
    },
    {
        "uuid": "e8bf0aa989e4f0be496536ea5416e735",
        "title": "宴兴化池亭送白二十二东归联句",
        "author": "裴度",
        "content": "东洛言归去，西园告别来。\n白头青眼客，池上手中杯。\n——裴度离瑟殷勤奏，仙舟委曲回。\n征轮今欲动，宾阁为谁开。\n——刘禹锡坐弄琉璃水，行登绿缛堆。\n花低妆照影，萍散酒吹醅。\n——白居易岸荫新抽竹，亭香欲变梅。\n随游多笑傲，遇胜且裴回。\n——张籍澄澈连天境，潺湲出地雷。\n林塘难共赏，鞍马莫相催。\n——裴度信及鱼还乐，机忘鸟不猜。\n晚晴槐起露，新雨石添苔。\n——刘禹锡拟作云泥别，尤思顷刻陪。\n歌停珠贯断，饮罢玉峰颓。\n——白居易虽有逍遥志，其如磊落才。\n会当重入用，此去肯悠哉。\n——张籍",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十"
        }
    },
    {
        "uuid": "a89ca7b31ffcc13d95d30f423a73c023",
        "title": "西池送白二十二东归兼寄令狐相公联句",
        "author": "裴度",
        "content": "促坐宴回塘，送君归洛阳。\n彼都留上宰，为我说中肠。\n——裴度威凤池边别，冥鸿天际翔。\n披云见居守，望日拜封章。\n——刘禹锡春尽年华少，舟通景气长。\n送行欢共惜，寄远意难忘。\n——张籍东道瞻轩盖，西园醉羽觞。\n谢公深眷眄，商皓信辉光。\n——行式旧德推三友，新篇代八行。\n——",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十"
        }
    }
]