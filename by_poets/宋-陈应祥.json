[
    {
        "uuid": "90b0a9939cbe198a3d86af46ff7ad46f",
        "title": "寄淮南亲旧",
        "author": "陈应祥",
        "content": "一别淮南二十年，寿阳风物想依然。\n秋深峡石山头寺，夜静浮桥月下船。\n茅酒沽来常满斗，白鱼买得不论钱。\n甚时脱此尘埃地，快意飞帆入楚烟。",
        "dynasty": "宋",
        "collection_info": null
    },
    {
        "uuid": "0c2b82a64ecfd8f7ccf54605c0d61ad3",
        "title": "西兴晚望",
        "author": "陈应祥",
        "content": "晚色催吟思，江风掠断霞。\n乱乌投岸木，幽鹭集河沙。\n月出海门近，人归渡口譁。\n会须操舴艋，随处是天涯。",
        "dynasty": "宋",
        "collection_info": null
    }
]