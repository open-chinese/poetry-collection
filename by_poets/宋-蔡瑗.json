[
    {
        "uuid": "522c7ad45d0707b5eb3ff6281e396ef6",
        "title": "梁山瀑布",
        "author": "蔡瑗",
        "content": "会稽之南罗浮北，中有大梁神仙宅。\n瀑流今占挂长虹，泻下银河数千尺。",
        "dynasty": "宋",
        "collection_info": null
    },
    {
        "uuid": "84f1454b55525d2bd984041db81580d3",
        "title": "雉山院",
        "author": "蔡瑗",
        "content": "白雉闻经向此山，转身来伴老僧闲。\n大都见善能开悟，天上人间任往还。",
        "dynasty": "宋",
        "collection_info": null
    },
    {
        "uuid": "996cd51cd52795e23fe426723d84d038",
        "title": "新建双门奉呈知府郎中",
        "author": "蔡瑗",
        "content": "巍雉云丛十万家，台门新筑更豪华。\n春笼碧瓦浮佳气，日上朱栏夺绛霞。\n众水回环来卫府，千峰朝挹自排衙。\n吾州形胜今如此，文物彬彬正可嘉。",
        "dynasty": "宋",
        "collection_info": null
    }
]