[
    {
        "uuid": "dd8fca16d49755c449768655c5299550",
        "title": "梁山瀑布",
        "author": "蔡瑗",
        "content": "会稽之南罗浮北，中有大梁神仙宅。\n瀑流今占挂长虹，泻下银河数千尺。",
        "dynasty": "宋",
        "collection_info": null
    },
    {
        "uuid": "cf9c0b6c9875c36959b34343e2b82c1f",
        "title": "雉山院",
        "author": "蔡瑗",
        "content": "白雉闻经向此山，转身来伴老僧闲。\n大都见善能开悟，天上人间任往还。",
        "dynasty": "宋",
        "collection_info": null
    },
    {
        "uuid": "0a24fc7bbcdaa67c834c49d3abdb17aa",
        "title": "新建双门奉呈知府郎中",
        "author": "蔡瑗",
        "content": "巍雉云丛十万家，台门新筑更豪华。\n春笼碧瓦浮佳气，日上朱栏夺绛霞。\n众水回环来卫府，千峰朝挹自排衙。\n吾州形胜今如此，文物彬彬正可嘉。",
        "dynasty": "宋",
        "collection_info": null
    }
]