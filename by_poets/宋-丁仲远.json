[
    {
        "uuid": "573464ece6a41f05aa0053a082c4d364",
        "title": "醉蓬莱 正霜融日暖",
        "author": "丁仲远",
        "content": "正霜融日暖，风淡寒轻，小春时候。\n后苑疏梅早放，数枝开就。\n知是花工，预回天气，与作仙翁寿。\n君看侯门，祥云锁戟，瑞烟笼昼。\n天赋麒麟风骨，尽道德耀宗盟，名高星斗。\n两郡甘棠，惠爱传民口。\n宣室思贤，锋车促召，行矣应非久。\n衣锦归来，双亲笑喜，朱颜如旧。",
        "dynasty": "宋",
        "collection_info": null
    }
]