[
    {
        "uuid": "3adf885e33c3167410bcc8aeb72fa488",
        "title": "偈十首  其一",
        "author": "释道行",
        "content": "动则万丈悬崖，不动则当处沈埋。\n千重万重关锁，一锤当面击开。\n伎死禅和无数，依前似鸭闻雷。",
        "dynasty": "宋",
        "collection_info": null
    },
    {
        "uuid": "a7514b769241928b75541e3e07fbde3a",
        "title": "偈十首  其二",
        "author": "释道行",
        "content": "车不横推，理无曲断。\n若是此花，佛与帝释。",
        "dynasty": "宋",
        "collection_info": null
    },
    {
        "uuid": "7c1dd19dbb226283d3c559039636b23b",
        "title": "偈十首  其三",
        "author": "释道行",
        "content": "正宗法眼，历古昭彰。\n大因因缘，此时成现。\n迅机掣电处密密绵绵，绵绵密密中迅机掣电。\n更问如之若何，我面何殊佛面。",
        "dynasty": "宋",
        "collection_info": null
    },
    {
        "uuid": "76224f9ab58ef7cab40053ee4578ebd8",
        "title": "偈十首  其四",
        "author": "释道行",
        "content": "金乌急，玉兔速，天上星兮地下要。\n衲僧要透祖师关，劝君拈却面前大案山，自然会得五祖把火入牛栏。",
        "dynasty": "宋",
        "collection_info": null
    },
    {
        "uuid": "fdb4580ef5451b45557ace396cba6ff7",
        "title": "偈十首  其五",
        "author": "释道行",
        "content": "一不成，二不是。\n三不定，四不可。\n拗折弓箭，踏翻射垛。",
        "dynasty": "宋",
        "collection_info": null
    },
    {
        "uuid": "6a57b5c6f58e659b8804e5c1d324359f",
        "title": "偈十首  其六",
        "author": "释道行",
        "content": "狗子佛性无，韶石不相辜。\n为君重决破，秋至雁衔芦。",
        "dynasty": "宋",
        "collection_info": null
    },
    {
        "uuid": "5d50c455d7797d84bbaa6c6c5fff8d4d",
        "title": "偈十首  其七",
        "author": "释道行",
        "content": "门前石塔子，八白与九紫。\n方道既分明，免被巡官使。",
        "dynasty": "宋",
        "collection_info": null
    },
    {
        "uuid": "b8fa9444a8a8b8d5622063ace43d9455",
        "title": "偈十首  其八",
        "author": "释道行",
        "content": "从上宗门事，直是少时辈。\n兔子不吃窼边草，象王走入野狐队。\n若是少林禅，达磨自不会。\n为甚如此，苦瓠苦连根，甜苽甜彻蒂。",
        "dynasty": "宋",
        "collection_info": null
    },
    {
        "uuid": "2ca401c9821dd27a174386dd0a3ae21c",
        "title": "偈十首  其九",
        "author": "释道行",
        "content": "问问不差，答答不错。\n问答去来，龟毛兔角。",
        "dynasty": "宋",
        "collection_info": null
    },
    {
        "uuid": "8b5ed62b30a030dd182d58605ee9ba1d",
        "title": "偈十首  其一○",
        "author": "释道行",
        "content": "依经解义，三世佛冤。\n离经一字，即同魔说。",
        "dynasty": "宋",
        "collection_info": null
    },
    {
        "uuid": "e41f061da4d05b5572d7f4b6c5041896",
        "title": "颂古三首  其一",
        "author": "释道行",
        "content": "紫罗抹额绣腰裙，倾国风流宛胜秦。\n玉笛插藏人不见，夜深吹起凤楼春。",
        "dynasty": "宋",
        "collection_info": null
    },
    {
        "uuid": "7f4cf0aa4760dfe823466a63582c4a13",
        "title": "颂古三首  其二",
        "author": "释道行",
        "content": "不于三界现身意，谁谓维摩谈不二。\n山空昼永鸟无声，春光不在千花裏。",
        "dynasty": "宋",
        "collection_info": null
    },
    {
        "uuid": "005af411cb538968f8debd43a56a8845",
        "title": "颂古三首  其三",
        "author": "释道行",
        "content": "白云山出復山没，寒涧日西还日东。\n长老不归予又去，唯留萝月与松风。",
        "dynasty": "宋",
        "collection_info": null
    },
    {
        "uuid": "a2863bb756f2595b5826f1d070d27611",
        "title": "颂二首  其一",
        "author": "释道行",
        "content": "我不会兮不如你，达磨当门缺两齿。\n满堂无限白苹风，明明不自秋江起。",
        "dynasty": "宋",
        "collection_info": null
    },
    {
        "uuid": "42831b43dfd9976b4e32023abfc937d1",
        "title": "颂二首  其二",
        "author": "释道行",
        "content": "我不会兮不如你，堪笑千花生碓觜。\n善财谩说百城游，何曾踏着自家底。",
        "dynasty": "宋",
        "collection_info": null
    },
    {
        "uuid": "5aeb5742044f8045c5b902a909baef7c",
        "title": "偈一首",
        "author": "释道行",
        "content": "溪声广长舌，山色清凈身。\n八万四千偈，明明举似人。",
        "dynasty": "宋",
        "collection_info": null
    },
    {
        "uuid": "bb370e0cfbaf1387f08a92127f0e364c",
        "title": "偈五首  其一",
        "author": "释道行",
        "content": "会即便会，玉本无暇。\n若言不会，碓觜生花。\n试问九年面壁，何如大会拈华。\n南明恁么商确，也是顺风潵沙。",
        "dynasty": "宋",
        "collection_info": null
    },
    {
        "uuid": "a28ee6a84ad940b4a632b3bd01f73013",
        "title": "偈五首  其二",
        "author": "释道行",
        "content": "云笼岳顶，百鸟无声。\n月隐寒潭，龙珠自耀。\n直得石梁忽然大悟，石洞顿尔心休。\n虚空开口作证，溪北石僧点头。\n诸人总在这裏瞌睡，笑杀陕府铁牛。",
        "dynasty": "宋",
        "collection_info": null
    },
    {
        "uuid": "300069d3e3f16baf14e8cce8256b6f65",
        "title": "偈五首  其三",
        "author": "释道行",
        "content": "通身是口，说得一半。\n通身是眼，用得一橛。\n用不到处说有余，说不到处用无尽。\n所以道，当用无说，当说无用。\n用说同时，用说不同时。\n诸人若也拟议，西峰在你脚底。",
        "dynasty": "宋",
        "collection_info": null
    },
    {
        "uuid": "96e2346fd2373f62e116119706161760",
        "title": "偈五首  其四",
        "author": "释道行",
        "content": "句亦刬，意亦刬，绝毫绝釐处，如山如岳。\n句亦到，意亦到，如山如岳处，绝毫绝釐。",
        "dynasty": "宋",
        "collection_info": null
    },
    {
        "uuid": "26a8985996fd6cd57937bdaad5875ed8",
        "title": "偈五首  其五",
        "author": "释道行",
        "content": "黄梅雨，麦秋寒。\n恁么会，太无端。\n时节因缘佛性义，大都须是髑髅干。",
        "dynasty": "宋",
        "collection_info": null
    },
    {
        "uuid": "9529d721e6cf8974054176d93321c9a1",
        "title": "临终偈",
        "author": "释道行",
        "content": "识则识自本心，见则见自本性。\n识得本心本性，正是宗门大病。",
        "dynasty": "宋",
        "collection_info": null
    },
    {
        "uuid": "f0a36e83a9fd39137b08f758aa7e1a8b",
        "title": "颂古五首  其一",
        "author": "释道行",
        "content": "西天屠子气雄豪，欺负神洲罪莫逃。\n武帝当头轻一拶，果然提起活人刀。",
        "dynasty": "宋",
        "collection_info": null
    },
    {
        "uuid": "ce01f399a5ef6fa41934a9c1d1d60797",
        "title": "颂古五首  其二",
        "author": "释道行",
        "content": "不是风幡动，天生李老君。\n出胎头上髪，寸寸白如银。",
        "dynasty": "宋",
        "collection_info": null
    },
    {
        "uuid": "e7c10d5e00b0662e4302b91fb8c6ec67",
        "title": "颂古五首  其三",
        "author": "释道行",
        "content": "一语离窼窟，千生出盖缠。\n夜来风雪恶，木折古岩前。",
        "dynasty": "宋",
        "collection_info": null
    },
    {
        "uuid": "f00606d776adc4194d8d2889d8cc9749",
        "title": "颂古五首  其四",
        "author": "释道行",
        "content": "金不博金，水上洗水。\n二祖脑后露腮，达磨当门无齿。",
        "dynasty": "宋",
        "collection_info": null
    },
    {
        "uuid": "4e1b1224453385865cb467c273d4e434",
        "title": "颂古五首  其五",
        "author": "释道行",
        "content": "生死自怜同室穴，因何中路隔关山。\n一朝忽得亲儿证，趯踏方知盖覆难。",
        "dynasty": "宋",
        "collection_info": null
    },
    {
        "uuid": "782a2df21cd5efec6a9b4158696ba8e0",
        "title": "赠禅者",
        "author": "释道行",
        "content": "句下出诸碍，翻身古剑寒。\n欲明如上事，须是髑髅干。",
        "dynasty": "宋",
        "collection_info": null
    },
    {
        "uuid": "dea67ac3960520bab67288eedfa811ab",
        "title": "赞佛眼和尚",
        "author": "释道行",
        "content": "因我得礼你，玄沙出窼臼，龙门与荐灯后。\n咄！。",
        "dynasty": "宋",
        "collection_info": null
    },
    {
        "uuid": "a89c802eeb65e84d7db920b3b843ff1f",
        "title": "颂古十七首  其一",
        "author": "释道行",
        "content": "枯树云充叶，凋梅雪作花。\n击桐成木响，蘸雪吃冬瓜。\n长天秋水，孤鹜落霞。",
        "dynasty": "宋",
        "collection_info": null
    },
    {
        "uuid": "17854ed616cc6b147e332d75d1fc30e6",
        "title": "颂古十七首  其二",
        "author": "释道行",
        "content": "落叶归根，铁牛当路。\n来时无口，索盐得醋。\n金槌不动落群机，列圣丛中第六祖。",
        "dynasty": "宋",
        "collection_info": null
    },
    {
        "uuid": "111a366b5ea5e90a5350d0e19ded38cb",
        "title": "颂古十七首  其三",
        "author": "释道行",
        "content": "用尽自己心，笑破他人口。\n八角磨盘空裏走，金毛师子变作狗。",
        "dynasty": "宋",
        "collection_info": null
    },
    {
        "uuid": "4329cb136b59833c3bb6f60dd676bea7",
        "title": "颂古十七首  其四",
        "author": "释道行",
        "content": "赵州庭前柏树子，昆崙眼睛如点漆。\n笑他法眼谤先师，觉公心苦口如蜜。",
        "dynasty": "宋",
        "collection_info": null
    },
    {
        "uuid": "ce036a1d8429fbf9461f901c52a8b2c6",
        "title": "颂古十七首  其五",
        "author": "释道行",
        "content": "不立孤危机本峻，赵州老子玉无瑕。\n当头指出殿裏底，刬尽茫茫眼裏花。",
        "dynasty": "宋",
        "collection_info": null
    },
    {
        "uuid": "2374e31d3d161407b2610abf60bc3065",
        "title": "颂古十七首  其六",
        "author": "释道行",
        "content": "赵州放下着，碓觜忽生花。\n虽然无一事，验尽当行家。",
        "dynasty": "宋",
        "collection_info": null
    },
    {
        "uuid": "7f5e9f7b0203bb1c76f8c038d0d3f6ca",
        "title": "颂古十七首  其七",
        "author": "释道行",
        "content": "土埋处处铁菱角，半夜经由未觉难。\n于晓岭根伤中倒，方知行过铁门关。",
        "dynasty": "宋",
        "collection_info": null
    },
    {
        "uuid": "d6df54c68d8d313c7e61b8d5698487b4",
        "title": "颂古十七首  其八",
        "author": "释道行",
        "content": "苍龙带雨离深洞，彩凤衔花入帝关。\n一句古今无渗漏，祖师不在东西山。",
        "dynasty": "宋",
        "collection_info": null
    },
    {
        "uuid": "179d4a68f5be3d1c647ab67283de1400",
        "title": "颂古十七首  其九",
        "author": "释道行",
        "content": "天生白额南山虎，牙爪曾当八面风。\n月落三更穿市过，痴人投晓觅行踪。",
        "dynasty": "宋",
        "collection_info": null
    },
    {
        "uuid": "b1d85ca95b2ecd970d2a85d6d5a8194d",
        "title": "颂古十七首  其一○",
        "author": "释道行",
        "content": "因我得礼你，昆崙卧潭底。\n虽然浪拍天，身上无滴水。",
        "dynasty": "宋",
        "collection_info": null
    },
    {
        "uuid": "baa31914756590421b2f684ef28eedf1",
        "title": "颂古十七首  其一一",
        "author": "释道行",
        "content": "新年佛法晢真风，笑杀街头贺岁翁。\n三级浪高何处去，谩将双剑定雌雄。",
        "dynasty": "宋",
        "collection_info": null
    },
    {
        "uuid": "1ef9d3be8fcd224adbe492c31b5cbf89",
        "title": "颂古十七首  其一二",
        "author": "释道行",
        "content": "古人一莫，切忌啖啄。\n临济权寄库，德山顿萧索。\n截断佛祖机关，显出顶门一着。\n子细审思量，分明欠一着。",
        "dynasty": "宋",
        "collection_info": null
    },
    {
        "uuid": "150f101f467776061ad7d7fa0c433e17",
        "title": "颂古十七首  其一三",
        "author": "释道行",
        "content": "棒下血淋淋，真鍮不博金。\n鸳鸯亲绣出，休更觅金针。",
        "dynasty": "宋",
        "collection_info": null
    },
    {
        "uuid": "c7c65369fdc06eeb2b6fca6c4f68692d",
        "title": "颂古十七首  其一四",
        "author": "释道行",
        "content": "如何是佛，口是祸门。\n一钱不直，卖与买人。",
        "dynasty": "宋",
        "collection_info": null
    },
    {
        "uuid": "a7fafbba75e1679557519fd0e4729bb2",
        "title": "颂古十七首  其一六",
        "author": "释道行",
        "content": "堂堂白日上刀梯，任是昆崙眼亦迷。\n多谢门前案山子，春来秋去泄天机。",
        "dynasty": "宋",
        "collection_info": null
    },
    {
        "uuid": "1f83e18441f8559a2ae478e1fa8f91d8",
        "title": "颂古十七首  其一七",
        "author": "释道行",
        "content": "江南江北勿同伦，疑了还疑笑杀人。\n谁信一盘油煠底，古今塞断是非门。",
        "dynasty": "宋",
        "collection_info": null
    }
]