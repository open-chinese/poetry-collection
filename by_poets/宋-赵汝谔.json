[
    {
        "uuid": "6178bd547c808c9f2c2e04316c35c443",
        "title": "勉绳武王生",
        "author": "赵汝谔",
        "content": "家世才名着论衡，君今正好继前程。\n开门且悟扶风业，阅市须耽洛邑经。\n道在虞翻应有述，学高韩愈岂无称。\n圣贤都属吾儒事，莫堕疎慵忝此生。",
        "dynasty": "宋",
        "collection_info": null
    },
    {
        "uuid": "ab201b02c269dd33bf02729f2876b355",
        "title": "悼梁公",
        "author": "赵汝谔",
        "content": "鹤髮童颜两鬓星，一经庭训已成名。\n倏惊南岳长庚堕，怪底西岩暮日倾。\n爵锡九重恩正洽，骨埋三尺土犹馨。\n贤郎连步从阶上，次弟褒封到墓茔。",
        "dynasty": "宋",
        "collection_info": null
    }
]