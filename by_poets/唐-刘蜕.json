[
    {
        "uuid": "3cfed47a85fb0f3b1fb7dbc7e6e33d38",
        "title": "",
        "author": "刘蜕",
        "content": "。",
        "dynasty": "唐",
        "collection_info": null
    },
    {
        "uuid": "6dbce9af1652d3e9d76c2c58c97ac5f2",
        "title": "览陈拾遗文集（按题下原署名曰「东川观察判官长沙刘蜕」。）",
        "author": "刘蜕",
        "content": "郪中好事人，家藏君十轴。\n余来多暇日，借得昼夜读。\n意气高于头，冰霜冷人腹。\n就中《大雅》篇，日日吟不足。\n生遇明皇帝，君臣竟不识。\n沉湮死下位，我辈更莫卜。\n射洪客来说，露碑今已踣。\n剜刓存灭半，势欲入沟渎。\n寓书託宰君，请为试摩挃。\n树之四达地，覆碑高作屋。\n愤君死后名，再依泥沙辱。\n世路重富贵，婉娩好眉目。\n文学如君辈，安得足衣食。\n不死横路渠，为幸已多福。\n我有平生心，推残不局促。\n揖君盛年名，万钟何足禄。\n量长復校短，凫胫不愿续。\n悲君泪垂颐，云山空蜀国。\n（见《永乐大典》卷三一三四「九真」「陈」字「阳子昂」条引《潼川志》〖五函四十四册〗。\n）。",
        "dynasty": "唐",
        "collection_info": null
    },
    {
        "uuid": "43e449b3ea62321e47737c8255cf6384",
        "title": "春日游南山（句）",
        "author": "刘蜕",
        "content": "屏开十里画，江渡两歧风。\n（《舆地纪胜》一五四《潼川府》）。",
        "dynasty": "唐",
        "collection_info": null
    }
]