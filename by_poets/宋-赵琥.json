[
    {
        "uuid": "3977ba43ac7e95fa7474398b3f979207",
        "title": "题冲真观",
        "author": "赵琥",
        "content": "琳馆绝埃尘，溪山是四邻。\n烟霞千古色，花木一庭春。\n月白琴声朗，风清鹤唳频。\n閒中时復醉，应笑市朝人。",
        "dynasty": "宋",
        "collection_info": null
    },
    {
        "uuid": "816d4a759972b84918203141654d6e33",
        "title": "密老",
        "author": "赵琥",
        "content": "匹马飘然似转蓬，一年两度过湘东。\n襟裙润带黄梅雨，枕簟凉生若楝风。\n急急穷途将底用，区区苟禄有何功。\n输他燕坐长厅老，点对浓香丈室中。",
        "dynasty": "宋",
        "collection_info": null
    },
    {
        "uuid": "4860277c2b186c0afa8081e8fd39cd01",
        "title": "别友",
        "author": "赵琥",
        "content": "斜风细雨酿轻寒，握手相看话别难。\n有酒莫辞今日醉，凤仪门外即阳关。",
        "dynasty": "宋",
        "collection_info": null
    },
    {
        "uuid": "eab46f1a744e13b52f6d6260cccaf07c",
        "title": "题喜鹊栖树",
        "author": "赵琥",
        "content": "梳翎刷羽立高柯，不落人间小网罗。\n一点通灵良不谬，檐头报我喜还多。",
        "dynasty": "宋",
        "collection_info": null
    }
]