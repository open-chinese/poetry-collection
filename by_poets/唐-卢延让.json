[
    {
        "title": "苦吟",
        "author": "卢延让",
        "content": "莫话诗中事，诗中难更无。\n吟安一箇字，捻断数茎鬚。\n险觅天应闷，狂搜海亦枯。\n不同文赋易，为着者之乎。",
        "dynasty": "唐",
        "collection_info": null
    },
    {
        "title": "雪",
        "author": "卢延让",
        "content": "瑞雪落纷华，随风一向斜。\n地平铺作月，天迥撒成花。\n客满烧烟舍，牛牵卖炭车。\n吾皇忧挟纩，犹自问君家。",
        "dynasty": "唐",
        "collection_info": null
    },
    {
        "title": "松寺",
        "author": "卢延让",
        "content": "山寺取凉当夏夜，共僧蹲坐石阶前。\n两三条电欲为雨，七八箇星犹在天。\n衣汗稍停床上扇，茶香时拨涧中泉。\n通宵听论莲华义，不藉松窗一觉眠。",
        "dynasty": "唐",
        "collection_info": null
    },
    {
        "title": "赠僧",
        "author": "卢延让",
        "content": "浮世浮华一断空，偶抛烦恼到莲宫。\n高僧解语牙无水，老鹤能飞骨有风。\n野色吟余生竹外，山阴坐久入池中。\n禅师莫问求名苦，滋味过于食蓼虫。",
        "dynasty": "唐",
        "collection_info": null
    },
    {
        "title": "逢友人赴阙",
        "author": "卢延让",
        "content": "正当天下待雍熙，丹诏徴来早为迟。\n倚马才高犹爱艺，问牛心在肯容私。\n吏开黄阁排班处，民拥青门看入时。\n却笑郡人留不得，感恩唯拟立生祠。",
        "dynasty": "唐",
        "collection_info": null
    },
    {
        "title": "哭李郢端公",
        "author": "卢延让",
        "content": "军门半掩槐花宅，每过犹闻哭临声。\n北固暴亡兼在路，东都权葬未归茔。\n渐穷老仆慵看马，着惨佳人暗理筝。\n诗侣酒徒消散尽，一场春梦越王城。",
        "dynasty": "唐",
        "collection_info": null
    },
    {
        "title": "谢杨尚书惠樱桃",
        "author": "卢延让",
        "content": "满合虚红怕动摇，尚书知重赐樱桃。\n揉蓝尚带新鲜叶，泼血犹残旧折条。\n万颗真珠轻触破，一团甘露软含消。\n春来老病尤珍荷，併食中肠似火烧。",
        "dynasty": "唐",
        "collection_info": null
    },
    {
        "title": "寒食日戏赠李侍御",
        "author": "卢延让",
        "content": "十二街如市，红尘咽不开。\n洒蹄骢马汗，没处看花来。",
        "dynasty": "唐",
        "collection_info": null
    },
    {
        "title": "樊川寒食二首 一",
        "author": "卢延让",
        "content": "寒食权豪尽出行，一川如画雨初晴。\n谁家络络游春盛，担入花间轧轧声。",
        "dynasty": "唐",
        "collection_info": null
    },
    {
        "title": "樊川寒食二首 二",
        "author": "卢延让",
        "content": "鞍马和花总是尘，歌声处处有佳人。\n五陵年少麤于事，栲栳量金买断春。",
        "dynasty": "唐",
        "collection_info": null
    },
    {
        "title": "句",
        "author": "卢延让",
        "content": "只讹些子缘，应耗没多光。\n臂鹰健卒悬毡帽，骑马佳人卷画衫。\n每过私第邀看鹤，长着公裳送上驴。\n名纸毛生五门下，家僮骨立六街中。\n云间闹铎骡驼至，雪裏残骸虎拽来。\n树上咨诹批颊鸟，窗间壁駮叩头虫。\n莫欺零落残牙齿，曾吃红绫饼餤来。\n渡水蹇驴双耳直，避风羸仆一肩高。\n高据襄阳播盛名，问人人道是诗星。\n凉雨打低残菡萏，急风吹散小蜻蜓。",
        "dynasty": "唐",
        "collection_info": null
    },
    {
        "title": "哭亡将诗",
        "author": "卢延让",
        "content": "自是碙砂发，非干骇石伤。\n牒高身上职，盌大背边创。",
        "dynasty": "唐",
        "collection_info": null
    },
    {
        "title": "八月十六夜月",
        "author": "卢延让",
        "content": "十六胜三五，中天照大荒。\n秪讹些子缘，应号没多光。\n桂老犹全在，蟾深未煞忙。\n难期一年事，到晓泥诗章。",
        "dynasty": "唐",
        "collection_info": null
    },
    {
        "title": "冬除夜书情",
        "author": "卢延让",
        "content": "兀兀坐无味，思量谁与隣。\n数星深夜火，一箇远乡人。\n雁翥天微雪，风号树欲春。\n愁章自难过，不觉苦吟频。",
        "dynasty": "唐",
        "collection_info": null
    },
    {
        "title": "观新岁朝贺",
        "author": "卢延让",
        "content": "龙墀初立仗，鸳鹭列班行。\n元日燕脂色，朝天桦烛香。\n表章堆玉案，缯帛满牙床。\n三百年如此，无因及我唐。",
        "dynasty": "唐",
        "collection_info": null
    },
    {
        "title": "弔孟浩然（后二句）",
        "author": "卢延让",
        "content": "汉水醉时波尚绿，鹿门吟处草犹生。\n（《舆地纪胜》八二《襄阳府》）（今按：《全唐诗》七一五引《海录碎事》，另有「高据襄阳播盛名，问人人道是诗星」二句，正可合为一首。\n此二联格律不粘。\n疑原诗为七律，今仅存二联。\n）。",
        "dynasty": "唐",
        "collection_info": null
    },
    {
        "title": "怀江上（句）（卢延逊五举方登第。〖2〗尝作诗云。「狐衝」二句，租庸张相浚每诵之。又「饿猫」二句，成中令汭激赏之。又「栗爆」二句，王中懿建爱之。卢尝谓人曰：「平生投谒公卿，不意得猫儿狗子之力也。」） 一",
        "author": "卢延让",
        "content": "狐衝官道过，犬刺客门开（一作「狗判店门开」）。\n〖3〗。",
        "dynasty": "唐",
        "collection_info": null
    },
    {
        "title": "怀江上（句）（卢延逊五举方登第。〖2〗尝作诗云。「狐衝」二句，租庸张相浚每诵之。又「饿猫」二句，成中令汭激赏之。又「栗爆」二句，王中懿建爱之。卢尝谓人曰：「平生投谒公卿，不意得猫儿狗子之力也。」） 二",
        "author": "卢延让",
        "content": "饿猫临鼠穴，馋犬舐鱼砧。",
        "dynasty": "唐",
        "collection_info": null
    },
    {
        "title": "怀江上（句）（卢延逊五举方登第。〖2〗尝作诗云。「狐衝」二句，租庸张相浚每诵之。又「饿猫」二句，成中令汭激赏之。又「栗爆」二句，王中懿建爱之。卢尝谓人曰：「平生投谒公卿，不意得猫儿狗子之力也。」） 三",
        "author": "卢延让",
        "content": "栗爆烧氊破，猫跳触鼎翻。\n（《北梦琐言》七、《诗话总龟》三九《诙谐门》。\n参见同书八《评论门》引《谈苑》）（〖1〗《怀江上》之题，仅见《谈苑》引，为「饿猫」二句之题，另二联题未详。\n〖2〗五举，《北梦琐言》作「二十五举」。\n〖3〗「犬刺」，《北梦琐言》作「狗触」。\n）。",
        "dynasty": "唐",
        "collection_info": null
    },
    {
        "title": "冬夜宴柳驸马陟宅得更字",
        "author": "卢延让",
        "content": "兰堂夜宴在秦城，座上荷衣倍觉荣。\n金鼎烹炮过百味，铜壶刻漏转三更。\n红妆伎出催添烛，白雪哀迟待暖笙。\n犹自何郎欢不足，桂华未谢玉峰倾。\n（见蜀何光远《鑑戒录》卷八《屈名儒》。\n）。",
        "dynasty": "唐",
        "collection_info": null
    },
    {
        "title": "苦吟",
        "author": "卢延让",
        "content": "莫话诗中事，诗中难更无。吟安一个字，捻断数茎须。\n险觅天应闷，狂搜海亦枯。不同文赋易，为着者之乎。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十五"
        }
    },
    {
        "title": "雪",
        "author": "卢延让",
        "content": "瑞雪落纷华，随风一向斜。地平铺作月，天迥撒成花。\n客满烧烟舍，牛牵卖炭车。吾皇忧挟纩，犹自问君家。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十五"
        }
    },
    {
        "title": "松寺",
        "author": "卢延让",
        "content": "山寺取凉当夏夜，共僧蹲坐石阶前。两三条电欲为雨，\n通宵听论莲华义，不藉松窗一觉眠。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十五"
        }
    },
    {
        "title": "赠僧",
        "author": "卢延让",
        "content": "浮世浮华一断空，偶抛烦恼到莲宫。高僧解语牙无水，\n禅师莫问求名苦，滋味过于食蓼虫。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十五"
        }
    },
    {
        "title": "逢友人赴阙",
        "author": "卢延让",
        "content": "正当天下待雍熙，丹诏征来早为迟。倚马才高犹爱艺，\n却笑郡人留不得，感恩唯拟立生祠。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十五"
        }
    },
    {
        "title": "哭李郢端公",
        "author": "卢延让",
        "content": "军门半掩槐花宅，每过犹闻哭临声。北固暴亡兼在路，\n诗侣酒徒消散尽，一场春梦越王城。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十五"
        }
    },
    {
        "title": "谢杨尚书惠樱桃",
        "author": "卢延让",
        "content": "满合虚红怕动摇，尚书知重赐樱桃。揉蓝尚带新鲜叶，\n春来老病尤珍荷，并食中肠似火烧。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十五"
        }
    },
    {
        "title": "寒食日戏赠李侍御",
        "author": "卢延让",
        "content": "十二街如市，红尘咽不开。洒蹄骢马汗，没处看花来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十五"
        }
    },
    {
        "title": "樊川寒食二首",
        "author": "卢延让",
        "content": "寒食权豪尽出行，一川如画雨初晴。\n谁家络络游春盛，担入花间轧轧声。\n鞍马和花总是尘，歌声处处有佳人。\n五陵年少粗于事，栲栳量金买断春。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十五"
        }
    },
    {
        "title": "句",
        "author": "卢延让",
        "content": "只讹些子缘，应耗没多光。\n臂鹰健卒悬氊帽，骑马佳人卷画衫。\n每过私第邀看鹤，长着公裳送上驴。\n名纸毛生五门下，家僮骨立六街中。\n云间闹铎骡驼至，雪裏残骸虎拽来。\n树上咨诹批颊鸟，窗间壁驳叩头虫。\n莫欺零落残牙齿，曾吃红绫饼餤来。\n渡水蹇驴双耳直，避风羸仆一肩高。\n高据襄阳播盛名，问人人道是诗星。（《吊孟浩然》，\n凉雨打低残菡萏，急风吹散小蜻蜓。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十五"
        }
    },
    {
        "title": "哭亡将诗",
        "author": "卢延让",
        "content": "自是硇砂发，非干骇石伤。牒高身上职，碗大背边创。",
        "dynasty": "唐",
        "collection_info": {
            "collection": "御定全唐诗",
            "volume": "卷八百七十"
        }
    },
    {
        "title": "八月十六夜月",
        "author": "卢延让",
        "content": "十六胜三五，中天照大荒。只讹些子缘，应号没多光。\n桂老犹全在，蟾深未煞忙。难期一年事，到晓泥诗章。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十五"
        }
    },
    {
        "title": "冬除夜书情",
        "author": "卢延让",
        "content": "兀兀坐无味，思量谁与邻。数星深夜火，一个远乡人。\n雁翥天微雪，风号树欲春。愁章自难过，不觉苦吟频。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十五"
        }
    },
    {
        "title": "观新岁朝贺",
        "author": "卢延让",
        "content": "龙墀初立仗，鸳鹭列班行。元日燕脂色，朝天桦烛香。\n表章堆玉案，缯帛满牙床。三百年如此，无因及我唐。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十五"
        }
    }
]