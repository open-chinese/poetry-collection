[
    {
        "uuid": "6b2eb04ce5888755ac922e981d1d2674",
        "title": "登杭州秦望山",
        "author": "马湘",
        "content": "太乙初分何处寻，空留历数变人心。\n九天日月移朝暮，万里山川换古今。\n风动水光吞远峤，雨添岚气没高林。\n秦皇谩作驱山计，沧海茫茫转更深。",
        "dynasty": "唐",
        "collection_info": null
    },
    {
        "uuid": "a0ab3e68562d2cf48e779439e0dc06ac",
        "title": "题龙兴观壁",
        "author": "马湘",
        "content": "世有无穷事，生知遂百春。\n问程方外路，宜是上清人。",
        "dynasty": "唐",
        "collection_info": null
    },
    {
        "uuid": "bd2200a4667d1345daeda2e293b60ba5",
        "title": "又诗一首",
        "author": "马湘",
        "content": "昔日曾随魏伯阳，无端醉卧紫金床。\n东君谓我多情赖，罚向人间作酒狂。",
        "dynasty": "唐",
        "collection_info": null
    },
    {
        "uuid": "0bb9ccb63f84c8d96726e7873b7111c7",
        "title": "又诗二首 一",
        "author": "马湘",
        "content": "省悟前非一息间，更抛闲事弃尘寰。\n徒夸美酒如琼液，休恋娇娥似玉颜。\n含笑谩教情面厚，多愁还使鬓毛斑。\n云中幸有堪归路，无限青山是我山。",
        "dynasty": "唐",
        "collection_info": null
    },
    {
        "uuid": "8c3091f697bb125a1b0a514e298ab01b",
        "title": "又诗二首 二",
        "author": "马湘",
        "content": "何用烧丹学驻颜，闹非城市静非山。\n时人若觅长生药，对景无心是大还。",
        "dynasty": "唐",
        "collection_info": null
    },
    {
        "uuid": "e355dc90d934dd553971b9d2309a81eb",
        "title": "登杭州秦望山",
        "author": "马湘",
        "content": "太乙初分何处寻，空留历数变人心。\n九天日月移朝暮，秦皇谩作驱山计，沧海茫茫转更深。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十一"
        }
    },
    {
        "uuid": "1eeaa681165339d2cfa6542a4c52cd00",
        "title": "又诗二首",
        "author": "马湘",
        "content": "省悟前非一息间，更抛閒事弃尘寰。\n徒夸美酒如琼液，云中幸有堪归路，无限青山是我山。\n何用烧丹学驻颜，闹非城市静非山。\n时人若觅长生药，对景无心是大还。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十一"
        }
    }
]