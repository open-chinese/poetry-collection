[
    {
        "title": "南溪别业",
        "author": "蒋冽",
        "content": "结宇依青嶂，开轩对绿畴。\n树交花两色，溪合水同流。\n竹径春来扫，兰尊夜不收。\n逍遥自得意，鼓腹醉中游。",
        "dynasty": "唐",
        "collection_info": null
    },
    {
        "title": "古意",
        "author": "蒋冽",
        "content": "冉冉红罗帐，开君玉楼上。\n画作同心鸟，衔花两相向。\n春风正可怜，吹暎绿窗前。\n妾意空相感，君心何处边。",
        "dynasty": "唐",
        "collection_info": null
    },
    {
        "title": "台中书怀",
        "author": "蒋冽",
        "content": "持宪当休明，饬躬免颠沛。\n直绳备豪右，正色清冠盖。\n寄切才恨薄，职雄班匪大。\n坐居三独中，立在百僚外。\n简牍时休暇，依然秋兴多。\n披书唯骨鲠，循迹少闲和。\n庭树凌霜柏，池倾萎露荷。\n岁寒应可见，感此遂成歌。",
        "dynasty": "唐",
        "collection_info": null
    },
    {
        "title": "经埋轮地",
        "author": "蒋冽",
        "content": "汉家张御史，晋国绿珠楼。\n时代邈已远，共谢洛阳秋。\n洛阳大道边，旧地尚依然。\n下马独太息，扰扰城市喧。\n时人欣绿珠，诗满金谷圆。\n千载埋轮地，无人兴一言。\n正直死犹忌，况乃未死前。\n汨罗有飜浪，恐是嫌屈原。\n我闻太古水，上与天相连。\n如何一落地，又作九曲泉。\n万古惟高步，可以旌我贤。",
        "dynasty": "唐",
        "collection_info": null
    },
    {
        "title": "山行见鹊巢",
        "author": "蒋冽",
        "content": "鹊巢性本高，更在西山木。\n朝下清泉戏，夜近明月宿。\n非直避网罗，兼能免倾覆。\n岂忧五陵子，挟弹来相逐。",
        "dynasty": "唐",
        "collection_info": null
    },
    {
        "title": "巫山之阳香溪之阴明妃神女旧迹存焉",
        "author": "蒋冽",
        "content": "神女归巫峡，明妃入汉宫。\n捣衣余石在，荐枕旧室空。\n行雨有时度，溪流何日穷。\n至今词赋裏，凄怆写遗风。",
        "dynasty": "唐",
        "collection_info": null
    },
    {
        "title": "夜飞鹊",
        "author": "蒋冽",
        "content": "北林夜方久，南月影频移。\n何啻飞三匝，犹言未得枝。",
        "dynasty": "唐",
        "collection_info": null
    },
    {
        "title": "古意",
        "author": "蒋冽",
        "content": "昨夜巫山中，失却阳台女。\n今朝粧阁裏，独伴楚王语。\n（见《文苑英华》卷二百五）（按：《才调集》卷十收此诗为蒋藴作，《全唐诗》卷七九九收入。\n未详孰是，今两存之。\n）。",
        "dynasty": "唐",
        "collection_info": null
    },
    {
        "title": "南溪别业",
        "author": "蒋冽",
        "content": "结宇依青嶂，开轩对绿畴。树交花两色，溪合水同流。\n竹径春来扫，兰尊夜不收。逍遥自得意，鼓腹醉中游。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十八"
        }
    },
    {
        "title": "古意",
        "author": "蒋冽",
        "content": "冉冉红罗帐，开君玉楼上。画作同心鸟，衔花两相向。\n春风正可怜，吹映绿窗前。妾意空相感，君心何处边。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十八"
        }
    },
    {
        "title": "台中书怀",
        "author": "蒋冽",
        "content": "持宪当休明，饬躬免颠沛。直绳备豪右，正色清冠盖。\n寄切才恨薄，职雄班匪大。坐居三独中，立在百僚外。\n简牍时休暇，依然秋兴多。披书唯骨鲠，循迹少闲和。\n庭树凌霜柏，池倾萎露荷。岁寒应可见，感此遂成歌。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十八"
        }
    },
    {
        "title": "经埋轮地",
        "author": "蒋冽",
        "content": "汉家张御史，晋国绿珠楼。时代邈已远，共谢洛阳秋。\n洛阳大道边，旧地尚依然。下马独太息，扰扰城市喧。\n时人欣绿珠，诗满金谷园。千载埋轮地，无人兴一言。\n正直死犹忌，况乃未死前。汨罗有翻浪，恐是嫌屈原。\n我闻太古水，上与天相连。如何一落地，又作九曲泉。\n万古惟高步，可以旌我贤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十八"
        }
    },
    {
        "title": "山行见鹊巢",
        "author": "蒋冽",
        "content": "鹊巢性本高，更在西山木。朝下清泉戏，夜近明月宿。\n非直避网罗，兼能免倾覆。岂忧五陵子，挟弹来相逐。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十八"
        }
    },
    {
        "title": "巫山之阳，香溪之阴，明妃神女旧迹存焉",
        "author": "蒋冽",
        "content": "神女归巫峡，明妃入汉宫。捣衣余石在，荐枕旧台空。\n行雨有时度，溪流何日穷。至今词赋裏，悽怆写遗风。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十八"
        }
    },
    {
        "title": "夜飞鹊",
        "author": "蒋冽",
        "content": "北林夜方久，南月影频移。何啻飞三匝，犹言未得枝。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十八"
        }
    }
]