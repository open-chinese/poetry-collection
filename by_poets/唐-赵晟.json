[
    {
        "title": "赠孟宾于（题拟）",
        "author": "赵晟",
        "content": "上国登科建业游，鼎分踪迹便淹留。\n江干旅梦三千里，海内诗名四十秋。\n华表柱边人不识，烂柯山下水空流。\n自从叔宝朝天后，赢得安闲养白头。\n（周本淳校点本《诗话总龟》卷二八引《雅言系述》。\n）（按：此诗当作于南唐授士之次年，援旧例仍收入。\n）。",
        "dynasty": "唐",
        "collection_info": null
    }
]