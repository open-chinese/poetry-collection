[
    {
        "uuid": "b1cf5c0fe4be9946501cf2bd978fe232",
        "title": "早发灵芝望九华寄杜员外使君",
        "author": "曹汾",
        "content": "戴月早辞三秀馆，迟明初识久华峰。\n嵯嵯玉劒寒铓利，褭褭青莲翠叶重。\n奇状却疑人画出，岚光如为客添浓。\n行春若到五溪上，此处褰帷正面逢。",
        "dynasty": "唐",
        "collection_info": null
    },
    {
        "uuid": "538376df2705408221a7a3c5ef60ac12",
        "title": "去东林寺诗",
        "author": "曹汾",
        "content": "峯头不住起孤烟，池上相留有白莲。\n尘网分明知束缚，更须骑马别林（「林」字，《金石录补》作「云」。\n）泉。\n（见《古刻丛钞》。\n以《槐卢丛书》本《金石录补》参校之。\n）（〖1〗诗下原署「会昌三年七月十三日秘书省正字曹汾题」十七字。\n〖2〗陶宗仪《古刻丛钞》：此诗在昙玭碑阴，尘土昏塞，无知之者。\n至和三年春二月，陈国袁陟来游山，徧抉奇迹，始发其晦。\n东林诗多矣，未有如此篇之意远而美者，因题以永之。\n汾，开成四年崔蠡下进士，后为中书舍人，户部侍郎、忠武军节度使，实丞相确之弟也。\n）。",
        "dynasty": "唐",
        "collection_info": null
    },
    {
        "uuid": "e0fcf967391e87591c60e905c5c6da63",
        "title": "早发灵芝望九华寄杜员外使君",
        "author": "曹汾",
        "content": "戴月早辞三秀馆，迟明初识九华峰。\n嵯嵯玉剑寒铓利，行春若到五溪上，此处褰帷正面逢。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十六"
        }
    }
]