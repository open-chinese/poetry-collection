[
    {
        "uuid": "a2d4139140b84beca995464191dc7430",
        "title": "余自天禧元祀解宥密之职首治是邦越期月而移莅他郡于今八载復领藩政再践殊馆仰庙貌□如昔感威灵而长在强抽鄙思以纪岁华",
        "author": "张耆",
        "content": "雄屏口分寄，珍祠倏再临。\n翚飞丛宇峻，龙濩洑渊深。\n苹藻罗清荐，金匏合雅音。\n风旌翻凤蜺，晨炷燎榆沉。\n麝墨披新刻，尘籤认旧吟。\n乐游情未足，残照下西岑。",
        "dynasty": "宋",
        "collection_info": null
    }
]