[
    {
        "title": "琼花",
        "author": "赵师𢍰",
        "content": "香得坤灵秀气全，蘂珠团外蝶翩翩。\n亲曾后土祠中看，不是人间聚八仙。",
        "dynasty": "宋",
        "collection_info": null
    },
    {
        "title": "驾诣景宁宫行春",
        "author": "赵师𢍰",
        "content": "风传御道跸声清，两道纱笼列火城。\n云护帝尊天未晓，众星环拱极星明。",
        "dynasty": "宋",
        "collection_info": null
    },
    {
        "title": "绿萼梅",
        "author": "赵师𢍰",
        "content": "南枝飞影到横窗，点点凌寒学弄妆。\n玉色不亲红粉镜，冰肌宜褪绿罗裳。\n向人骄小春先动，越样尖新夜更香。\n不为此花排日醉，广平真是铁心肠。",
        "dynasty": "宋",
        "collection_info": null
    },
    {
        "title": "元夕",
        "author": "赵师𢍰",
        "content": "古来灯火盛维扬，今岁元宵乐未央。\n祇欠明皇拥仙仗，綵云高处舞霓裳。",
        "dynasty": "宋",
        "collection_info": null
    },
    {
        "title": "句",
        "author": "赵师𢍰",
        "content": "都在吟情句眼中。",
        "dynasty": "宋",
        "collection_info": null
    }
]