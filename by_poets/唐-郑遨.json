[
    {
        "uuid": "0f64f2cc2c4ed0e9ffbabc27f81b72bf",
        "title": "与罗隐之联句",
        "author": "郑遨",
        "content": "一壶天上有名物，两个世间无事人。\n醉却隐之云叟外，不知何处是天真。",
        "dynasty": "唐",
        "collection_info": null
    },
    {
        "uuid": "9fef68644c2eda9fab381d8d7836e91b",
        "title": "山居 一",
        "author": "郑遨",
        "content": "闷见有人寻，移庵更入深。\n落花流涧水，明月照松林。\n醉劝头陀酒，闲教孺子吟。\n身同云外鹤，断得世尘侵。",
        "dynasty": "唐",
        "collection_info": null
    },
    {
        "uuid": "9f8a1bc4348fbf4096b9c8754a117d39",
        "title": "山居 二",
        "author": "郑遨",
        "content": "冥心栖太室，散髮浸流泉。\n采柏时逢麝，看云忽见山。\n夏狂衝雨戏，春醉戴花眠。\n绝顶登云望，东都一点烟。",
        "dynasty": "唐",
        "collection_info": null
    },
    {
        "uuid": "aa2f2ac0fcb37af7b628b5fa2830d08c",
        "title": "山居 三",
        "author": "郑遨",
        "content": "不求朝野知，卧见岁华移。\n采药归侵夜，听松饭过时。\n荷竿寻水钓，背局上岩碁。\n祭庙人来说，中原正乱离。",
        "dynasty": "唐",
        "collection_info": null
    },
    {
        "uuid": "dbd140d9c0f1c3cbfae3de236a516eaa",
        "title": "茶诗",
        "author": "郑遨",
        "content": "嫩芽香且灵，吾谓草中英。\n夜臼和烟捣，寒鑪对雪烹。\n惟忧碧粉散，常见绿花生。\n最是堪珍重，能令睡思清。",
        "dynasty": "唐",
        "collection_info": null
    },
    {
        "uuid": "d39c97ca5aad42eb838be1e5303119b1",
        "title": "哭张道古",
        "author": "郑遨",
        "content": "曾陈章疏忤昭皇，扑落西南事可伤。\n岂使谏臣终屈辱，直疑天道恶忠良。\n生前卖卜居三蜀，死后驰名遍大唐。\n谁是后来修史者，言君力死正颓纲。",
        "dynasty": "唐",
        "collection_info": null
    },
    {
        "uuid": "f38ce083fe75153e51ebdac687bdd6f4",
        "title": "富贵曲",
        "author": "郑遨",
        "content": "美人梳洗时，满头间珠翠。\n岂知两片云，戴却数乡税。",
        "dynasty": "唐",
        "collection_info": null
    },
    {
        "uuid": "0e2903041d6faa6fc94ee54208534fe2",
        "title": "伤农",
        "author": "郑遨",
        "content": "一粒红稻饭，几滴牛颔血。\n珊瑚枝下人，衔杯吐不歇。",
        "dynasty": "唐",
        "collection_info": null
    },
    {
        "uuid": "a2946132cc5fd9f90be4e7e17662dec8",
        "title": "咏西施",
        "author": "郑遨",
        "content": "素面已云妖，更着花钿餙。\n脸横一寸波，浸破吴王国。",
        "dynasty": "唐",
        "collection_info": null
    },
    {
        "uuid": "bd475627b101e16a6fd9c6a3e85c3607",
        "title": "思山咏",
        "author": "郑遨",
        "content": "因卖丹砂下白云，鹿裘惟惹九衢尘。\n不如将耳入山去，万是千非愁杀人。",
        "dynasty": "唐",
        "collection_info": null
    },
    {
        "uuid": "7359e42253f1a5003e189822407e3989",
        "title": "招友人游春",
        "author": "郑遨",
        "content": "难把长绳繫日乌，芳时偷取醉工夫。\n任堆金璧磨星斗，买得花枝不老无。",
        "dynasty": "唐",
        "collection_info": null
    },
    {
        "uuid": "ef2ac50d1d489efd4e44833dad40bb0d",
        "title": "宿洞庭",
        "author": "郑遨",
        "content": "月到君山酒半醒，朗吟疑有水仙听。\n无人识我真闲事，赢得高秋看洞庭。",
        "dynasty": "唐",
        "collection_info": null
    },
    {
        "uuid": "491404da6a858d211cdd0c1aaf72a019",
        "title": "题病僧寮",
        "author": "郑遨",
        "content": "佛前香印废晨烧，金锡当门照寂寥。\n童子不知师病困，报风吹折好芭蕉。",
        "dynasty": "唐",
        "collection_info": null
    },
    {
        "uuid": "7d4aec3712096a9b1babcd942426293e",
        "title": "题霍山秦尊师",
        "author": "郑遨",
        "content": "老鹤玄猨伴采芝，有时长叹独移时。\n翠娥红粉浑如劒，杀尽世人人不知。",
        "dynasty": "唐",
        "collection_info": null
    },
    {
        "uuid": "102c5ea6a81def96b034cb9448517ec3",
        "title": "偶题 一",
        "author": "郑遨",
        "content": "似鹤如云一箇身，不忧家国不忧贫。\n拟将枕上日高睡，卖与世间荣贵人。",
        "dynasty": "唐",
        "collection_info": null
    },
    {
        "uuid": "5a44ffae1b74fc8165b43daa05a20b51",
        "title": "偶题 二",
        "author": "郑遨",
        "content": "帆力劈开沧海浪，马蹄踏破乱山青。\n浮名浮利浓于酒，醉得人心死不醒。",
        "dynasty": "唐",
        "collection_info": null
    },
    {
        "uuid": "14fa70f4ac87967e0acf52c4be1e8603",
        "title": "景福中作",
        "author": "郑遨",
        "content": "闷见戈鋋匝四溟，恨无奇策救生灵。\n如何饮酒得长醉，直到太平时节醒。",
        "dynasty": "唐",
        "collection_info": null
    },
    {
        "uuid": "16d716704f095d36db7b152c99810626",
        "title": "题中条静观",
        "author": "郑遨",
        "content": "松顶留衣上玉霄，永传异迹在中条。\n不知揖徧诸仙否，欲请还丹问昨宵。",
        "dynasty": "唐",
        "collection_info": null
    },
    {
        "uuid": "67acbd010f395bd292826718d11aca68",
        "title": "与罗隐之联句",
        "author": "郑遨",
        "content": "一壶天上有名物，两个世间无事人。\n——郑遨醉却隐之云叟外，不知何处是天真。\n——罗隐之",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十四"
        }
    },
    {
        "uuid": "211bf26fc06cc8dd6cdbfb8db610d901",
        "title": "山居",
        "author": "郑遨",
        "content": "闷见有人寻，移庵更入深。\n落花流涧水，明月照松林。\n醉劝头陀酒，闲教孺子吟。\n身同云外鹤，断得世尘侵。\n冥心栖太室，散发浸流泉。\n采柏时逢麝，看云忽见山。\n夏狂冲雨戏，春醉戴花眠。\n绝顶登云望，东都一点烟。\n不求朝野知，卧见岁华移。\n采药归侵夜，听松饭过时。\n荷竿寻水钓，背局上岩棋。\n祭庙人来说，中原正乱离。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十五"
        }
    },
    {
        "uuid": "345a6e984a1e3ac67ad93dac0356dd88",
        "title": "茶诗",
        "author": "郑遨",
        "content": "嫩芽香且灵，吾谓草中英。\n夜臼和烟捣，寒炉对雪烹。\n惟忧碧粉散，常见绿花生。\n最是堪珍重，能令睡思清。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十五"
        }
    },
    {
        "uuid": "6412484583e9ec7099def394f24969be",
        "title": "哭张道古",
        "author": "郑遨",
        "content": "曾陈章疏忤昭皇，扑落西南事可伤。\n岂使谏臣终屈辱，谁是后来修史者，言君力死正颓纲。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十五"
        }
    },
    {
        "uuid": "53317141f912af9aba81c51315894d9c",
        "title": "咏西施",
        "author": "郑遨",
        "content": "素面已云妖，更着花钿饰。\n脸横一寸波，浸破吴王国。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十五"
        }
    },
    {
        "uuid": "cf0943553fb8d217b9548fab1fcde62b",
        "title": "招友人游春",
        "author": "郑遨",
        "content": "难把长绳系日乌，芳时偷取醉工夫。\n任堆金璧磨星斗，买得花枝不老无。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十五"
        }
    },
    {
        "uuid": "2f21a3d232473858b4a86046306fbf60",
        "title": "宿洞庭",
        "author": "郑遨",
        "content": "月到君山酒半醒，朗吟疑有水仙听。\n无人识我真閒事，赢得高秋看洞庭。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十五"
        }
    },
    {
        "uuid": "7e94beaf40423a83444d4aa4a1e66dc0",
        "title": "题霍山秦尊师",
        "author": "郑遨",
        "content": "老鹤玄猿伴采芝，有时长叹独移时。\n翠娥红粉浑如剑，杀尽世人人不知。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十五"
        }
    },
    {
        "uuid": "7d070336e01dcf4fd08f0a5a7965f59b",
        "title": "偶题",
        "author": "郑遨",
        "content": "似鹤如云一个身，不忧家国不忧贫。\n拟将枕上日高睡，卖与世间荣贵人。\n帆力劈开沧海浪，马蹄踏破乱山青。\n浮名浮利浓于酒，醉得人心死不醒。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十五"
        }
    },
    {
        "uuid": "828c4a97a5c91f88b1cfe9998d6f437a",
        "title": "题中条静观",
        "author": "郑遨",
        "content": "松顶留衣上玉霄，永传异迹在中条。\n不知揖遍诸仙否，欲请还丹问昨宵。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十五"
        }
    }
]