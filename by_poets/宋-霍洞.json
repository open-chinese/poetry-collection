[
    {
        "uuid": "91535eaea1932824227354b97bf8e028",
        "title": "宿田舍",
        "author": "霍洞",
        "content": "北风吹晴屋满霜，翁儿赤体悲无裳。\n闺中幼妇饥欲泣，忍饥取麻灯下缉。\n一身勿暇私自怜，鸣机轧轧明窗前。\n织成五丈如霜布，翁作旋襕儿作袴。\n明朝官中租赋急，依然赤体当风立。",
        "dynasty": "宋",
        "collection_info": null
    },
    {
        "uuid": "9a2b9930cf709730387e4acacec86461",
        "title": "岁饥太守春游呈以绝句",
        "author": "霍洞",
        "content": "朝来五马去寻春，谁信家家甑有尘。\n枕藉道傍宜细问，恐非芳草醉眠人。",
        "dynasty": "宋",
        "collection_info": null
    }
]