[
    {
        "uuid": "8522c527c1169fb45babdecbb0a9db2a",
        "title": "侍宴咏石榴",
        "author": "孔绍安",
        "content": "可惜庭中树，移根逐汉臣。\n只为来时晚，花开不及春。",
        "dynasty": "唐",
        "collection_info": null
    },
    {
        "uuid": "c61b1f9a5c3ff357e8f79d3eec6a53c6",
        "title": "咏夭桃",
        "author": "孔绍安",
        "content": "结叶还临影，飞香欲徧空。\n不意余花落，翻沈露井中。",
        "dynasty": "唐",
        "collection_info": null
    },
    {
        "uuid": "62c8ddd6754c956b22de60bacdae42b6",
        "title": "赠蔡君",
        "author": "孔绍安",
        "content": "畴昔同幽谷，伊尔迁乔木。\n赫奕盛青紫，讨论穷简牍。",
        "dynasty": "唐",
        "collection_info": null
    },
    {
        "uuid": "ebf1cae96769076d6715941cf9cd21e6",
        "title": "结客少年场行",
        "author": "孔绍安",
        "content": "结客佩吴钩，横行度陇头。\n鴈在弓前落，云从阵后浮。\n吴师惊燧象，燕将警奔牛。\n转蓬飞不息，冰河结未流。\n若使三边定，当封万户侯。",
        "dynasty": "唐",
        "collection_info": null
    },
    {
        "uuid": "69396e36b1303389a08459e991274b1d",
        "title": "伤顾学士",
        "author": "孔绍安",
        "content": "迢遰双崤道，超忽三川湄。\n此中俱失路，思君不可思。\n游人行变橘，逝者遽焚芝。\n忆昔江湖上，同咏子衿诗。\n何言陵谷徙，翻惊邻笛悲。\n陈根非席卉，穗帐异书帷。\n与善成空说，歼良信在兹。\n今日严夫子，哀命不哀时。",
        "dynasty": "唐",
        "collection_info": null
    },
    {
        "uuid": "cb34756bfe11de8794ae951991dc082d",
        "title": "别徐永元秀才",
        "author": "孔绍安",
        "content": "金汤既失险，玉石乃同焚。\n坠叶还相覆，落羽更为羣。\n岂谓三秋节，重伤千里分。\n远离弦易转，幽咽水难闻。\n欲识相思处，山川间白云。",
        "dynasty": "唐",
        "collection_info": null
    },
    {
        "uuid": "64fe7deb6747cc4a199fdb7f4b7e8e69",
        "title": "落叶",
        "author": "孔绍安",
        "content": "早秋惊落叶，飘零似客心。\n翻飞未肯下，犹言惜故林。",
        "dynasty": "唐",
        "collection_info": null
    },
    {
        "uuid": "28b263545851006533f3498b537f9b5d",
        "title": "咏夭桃",
        "author": "孔绍安",
        "content": "结叶还临影，飞香欲遍空。\n不意余花落，翻沉露井中。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    },
    {
        "uuid": "8075a4e76cb7847ef3395895e8422075",
        "title": "结客少年场行",
        "author": "孔绍安",
        "content": "结客佩吴钩，横行度陇头。\n雁在弓前落，云从阵后浮。\n吴师惊燧象，燕将警奔牛。\n转蓬飞不息，冰河结未流。\n若使三边定，当封万户侯。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    },
    {
        "uuid": "abaf0355aff50856bf2051a98e12c3e0",
        "title": "伤顾学士",
        "author": "孔绍安",
        "content": "迢递双崤道，超忽三川湄。\n此中俱失路，思君不可思。\n游人行变橘，逝者遽焚芝。\n忆昔江湖上，同咏子衿诗。\n何言陵谷徙，翻惊邻笛悲。\n陈根非席卉，繐帐异书帷。\n与善成空说，歼良信在兹。\n今日严夫子，哀命不哀时。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    },
    {
        "uuid": "94b511e5c9ca84a9c563a898345413da",
        "title": "别徐永元秀才",
        "author": "孔绍安",
        "content": "金汤既失险，玉石乃同焚。\n坠叶还相覆，落羽更为群。\n岂谓三秋节，重伤千里分。\n远离弦易转，幽咽水难闻。\n欲识相思处，山川间白云。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    }
]