[
    {
        "title": "侍宴咏石榴",
        "author": "孔绍安",
        "content": "可惜庭中树，移根逐汉臣。\n只为来时晚，花开不及春。",
        "dynasty": "唐",
        "collection_info": null
    },
    {
        "title": "咏夭桃",
        "author": "孔绍安",
        "content": "结叶还临影，飞香欲徧空。\n不意余花落，翻沈露井中。",
        "dynasty": "唐",
        "collection_info": null
    },
    {
        "title": "赠蔡君",
        "author": "孔绍安",
        "content": "畴昔同幽谷，伊尔迁乔木。\n赫奕盛青紫，讨论穷简牍。",
        "dynasty": "唐",
        "collection_info": null
    },
    {
        "title": "结客少年场行",
        "author": "孔绍安",
        "content": "结客佩吴钩，横行度陇头。\n鴈在弓前落，云从阵后浮。\n吴师惊燧象，燕将警奔牛。\n转蓬飞不息，冰河结未流。\n若使三边定，当封万户侯。",
        "dynasty": "唐",
        "collection_info": null
    },
    {
        "title": "伤顾学士",
        "author": "孔绍安",
        "content": "迢遰双崤道，超忽三川湄。\n此中俱失路，思君不可思。\n游人行变橘，逝者遽焚芝。\n忆昔江湖上，同咏子衿诗。\n何言陵谷徙，翻惊邻笛悲。\n陈根非席卉，穗帐异书帷。\n与善成空说，歼良信在兹。\n今日严夫子，哀命不哀时。",
        "dynasty": "唐",
        "collection_info": null
    },
    {
        "title": "别徐永元秀才",
        "author": "孔绍安",
        "content": "金汤既失险，玉石乃同焚。\n坠叶还相覆，落羽更为羣。\n岂谓三秋节，重伤千里分。\n远离弦易转，幽咽水难闻。\n欲识相思处，山川间白云。",
        "dynasty": "唐",
        "collection_info": null
    },
    {
        "title": "落叶",
        "author": "孔绍安",
        "content": "早秋惊落叶，飘零似客心。\n翻飞未肯下，犹言惜故林。",
        "dynasty": "唐",
        "collection_info": null
    },
    {
        "title": "侍宴咏石榴",
        "author": "孔绍安",
        "content": "可惜庭中树，移根逐汉臣。只为来时晚，花开不及春。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    },
    {
        "title": "咏夭桃",
        "author": "孔绍安",
        "content": "结叶还临影，飞香欲遍空。不意余花落，翻沉露井中。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    },
    {
        "title": "赠蔡君",
        "author": "孔绍安",
        "content": "畴昔同幽谷，伊尔迁乔木。赫奕盛青紫，讨论穷简牍。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    },
    {
        "title": "结客少年场行",
        "author": "孔绍安",
        "content": "结客佩吴钩，横行度陇头。雁在弓前落，云从阵后浮。\n吴师惊燧象，燕将警奔牛。转蓬飞不息，冰河结未流。\n若使三边定，当封万户侯。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    },
    {
        "title": "伤顾学士",
        "author": "孔绍安",
        "content": "迢递双崤道，超忽三川湄。此中俱失路，思君不可思。\n游人行变橘，逝者遽焚芝。忆昔江湖上，同咏子衿诗。\n何言陵谷徙，翻惊邻笛悲。陈根非席卉，繐帐异书帷。\n与善成空说，歼良信在兹。今日严夫子，哀命不哀时。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    },
    {
        "title": "别徐永元秀才",
        "author": "孔绍安",
        "content": "金汤既失险，玉石乃同焚。坠叶还相覆，落羽更为群。\n岂谓三秋节，重伤千里分。远离弦易转，幽咽水难闻。\n欲识相思处，山川间白云。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    },
    {
        "title": "落叶",
        "author": "孔绍安",
        "content": "早秋惊落叶，飘零似客心。翻飞未肯下，犹言惜故林。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    }
]