[
    {
        "uuid": "b20d114bbde4b70d5baff9589020f5c3",
        "title": "相和歌辞 铜雀妓",
        "author": "刘商",
        "content": "魏主矜蛾眉，美人美于玉。\n高台无昼夜，歌舞竟未足。\n盛色如转圜，夕阳落深谷。\n仍令身殁后，尚足平生慾。\n红粉横泪痕，调弦空向屋。\n举头君不在，唯见西陵木。\n玉辇岂再来，娇鬟为谁绿。\n那堪秋风裏，更舞阳春曲。\n曲终情不胜，阑干向西哭。\n台边生野草，来去罥罗縠。\n况復陵寝间，双双见麋鹿。",
        "dynasty": "唐",
        "collection_info": null
    },
    {
        "uuid": "c0c21e9953fb72c1420f3dee917835b5",
        "title": "琴曲歌辞 胡笳十八拍 第一拍",
        "author": "刘商",
        "content": "汉室将衰兮四夷不宾，动干戈兮征战频。\n哀哀父母生育我，见离乱兮当此辰。\n纱窗对镜未经事，将谓珠帘能蔽身。\n一朝虏骑入中国，苍黄处处逢胡人。\n忽将薄命委锋镝，可惜红颜随虏尘。",
        "dynasty": "唐",
        "collection_info": null
    },
    {
        "uuid": "bf6daa35b59450be1e9f49c75f2610fd",
        "title": "琴曲歌辞 胡笳十八拍 第二拍",
        "author": "刘商",
        "content": "马上将余向绝域，厌生求死死不得。\n戎羯腥膻岂是人，豺狼喜怒难姑息。\n行尽天山足霜霰，风土萧条近胡国。\n万里重阴鸟不飞，寒沙莽莽无南北。",
        "dynasty": "唐",
        "collection_info": null
    },
    {
        "uuid": "f299c639bbd8043e12ffea4c8a42e2f8",
        "title": "琴曲歌辞 胡笳十八拍 第三拍",
        "author": "刘商",
        "content": "如羇囚兮在缧绁，忧虑万端无处说。\n使余力兮翦余髮，食余肉兮饮余血。\n诚知杀身愿如此，以余为妻不如死。\n早被蛾眉累此身，空悲弱质柔如水。",
        "dynasty": "唐",
        "collection_info": null
    },
    {
        "uuid": "0ea32cd9f9a39cbd3f4617355d050a45",
        "title": "琴曲歌辞 胡笳十八拍 第四拍",
        "author": "刘商",
        "content": "山川路长谁记得，何处天涯是乡国？自从惊怖少精神，不觉风霜损颜色。\n夜中归梦来又去，朦胧岂解传消息。\n漫漫胡天叫不闻，明明汉月应相识。",
        "dynasty": "唐",
        "collection_info": null
    },
    {
        "uuid": "69826e9ed9ed63f21e0bb26ae920b06d",
        "title": "琴曲歌辞 胡笳十八拍 第五拍",
        "author": "刘商",
        "content": "水头宿兮草头坐，风吹汉地衣裳破。\n羊脂沐髮长不梳，羔子皮裘领仍左。\n狐襟貉袖腥復膻，昼披行兮夜披卧。\n毡帐时移无定居，日月长兮不可过。",
        "dynasty": "唐",
        "collection_info": null
    },
    {
        "uuid": "f185e229dc8f6b308443abdab06f80a6",
        "title": "琴曲歌辞 胡笳十八拍 第六拍",
        "author": "刘商",
        "content": "怪得春光不来久，胡中风土无花柳。\n天翻地覆谁得知，如今正南看北斗。\n姓名音信两不通，终日经年常闭口。\n是非取与在指撝，言语传情不如手。",
        "dynasty": "唐",
        "collection_info": null
    },
    {
        "uuid": "1900f33ae67f6a97d20db8acabee70ba",
        "title": "琴曲歌辞 胡笳十八拍 第七拍",
        "author": "刘商",
        "content": "男儿妇人带弓箭，塞马蕃羊卧霜霰。\n寸步东西岂自由，偷生乞死非情愿。\n龟兹筚篥愁中听，碎叶琵琶夜深怨。\n竟夕无云月上天，故乡应得重相见。",
        "dynasty": "唐",
        "collection_info": null
    },
    {
        "uuid": "9ecd7d7af83bfb8a18805136efd90bb6",
        "title": "琴曲歌辞 胡笳十八拍 第八拍",
        "author": "刘商",
        "content": "忆昔私家恣娇小，远取珍禽学驯扰。\n如今沦弃念故乡，悔不当初放林表。\n朔风萧萧寒日暮，星河寥落胡天晓。\n旦夕思归不得归，愁心想似笼中鸟。",
        "dynasty": "唐",
        "collection_info": null
    },
    {
        "uuid": "1100588a4cf3479c3ec04749abfd7d10",
        "title": "琴曲歌辞 胡笳十八拍 第九拍",
        "author": "刘商",
        "content": "当日苏武单于问，道是宾鸿解传信。\n学他刺血写得书，书上千重万重恨。\n髯胡少年能走马，弯弓射飞无远近。\n遂令边雁转怕人，绝域何由达方寸。",
        "dynasty": "唐",
        "collection_info": null
    },
    {
        "uuid": "2cbd945c7897a72d0f130d94d0a8ea0f",
        "title": "琴曲歌辞 胡笳十八拍 第十拍",
        "author": "刘商",
        "content": "恨凌辱兮恶腥膻，憎胡地兮怨胡天。\n生得胡儿欲弃捐，及生母子情宛然。\n貌殊语异憎还爱，心中不觉常相牵。\n朝朝暮暮在眼前，腹生手养宁不怜。",
        "dynasty": "唐",
        "collection_info": null
    },
    {
        "uuid": "0e3c7bf0ce0bea339f27df2540fb8d1d",
        "title": "琴曲歌辞 胡笳十八拍 第十一拍",
        "author": "刘商",
        "content": "日来月往相推迁，迢迢星岁欲周天。\n无冬无夏卧霜霰，水冻草枯为一年。\n汉家甲子有正朔，绝域三光空自悬。\n几回鸿雁来又去，肠断蟾蜍亏復圆。",
        "dynasty": "唐",
        "collection_info": null
    },
    {
        "uuid": "3bc4fc9f6708080c2c1e986990300a87",
        "title": "琴曲歌辞 胡笳十八拍 第十二拍",
        "author": "刘商",
        "content": "破瓶落井空永沈，故乡望断无归心。\n宁知远使问姓名，汉语泠泠传好音。\n梦魂几度到乡国，觉后翻成哀怨深。\n如今果是梦中事，喜过悲来情不任。",
        "dynasty": "唐",
        "collection_info": null
    },
    {
        "uuid": "6f515b7bbbce900a16c0d409b5bd38b2",
        "title": "琴曲歌辞 胡笳十八拍 第十三拍",
        "author": "刘商",
        "content": "童稚牵衣双在侧，将来不可留又忆。\n还乡惜别两难分，宁弃胡儿归旧国。\n山川万里復边戍，背面无由得消息。\n泪痕满面对残阳，终日依依向南北。",
        "dynasty": "唐",
        "collection_info": null
    },
    {
        "uuid": "c301678afc895f2375a554e845711de3",
        "title": "琴曲歌辞 胡笳十八拍 第十四拍",
        "author": "刘商",
        "content": "莫以胡儿可羞耻，恩情亦各言其子。\n手中十指有长短，截之痛惜皆相似。\n还乡岂不见亲族，念此飘零隔生死。\n南风万里吹我心，心亦随风渡辽水。",
        "dynasty": "唐",
        "collection_info": null
    },
    {
        "uuid": "38543e85312c63256bdd4293f2f546cc",
        "title": "琴曲歌辞 胡笳十八拍 第十五拍",
        "author": "刘商",
        "content": "叹息襟怀无定分，当时怨来归又恨。\n不知愁怨意若何？似有锋铓扰方寸。\n悲欢并行情未快，心意相尤自相问。\n不缘生得天属亲，岂向仇讐结恩信。",
        "dynasty": "唐",
        "collection_info": null
    },
    {
        "uuid": "c489d0be5e7567086e2d725ddb633c96",
        "title": "琴曲歌辞 胡笳十八拍 第十六拍",
        "author": "刘商",
        "content": "去时只觉天苍苍，归日始知胡地长。\n重阴白日落何处？秋鴈所向应南方。\n平沙四顾自迷惑，远近悠悠随鴈行。\n征途未尽马蹄尽，不见行人边草黄。",
        "dynasty": "唐",
        "collection_info": null
    },
    {
        "uuid": "a3b26079e06500015b7cb6393ab61d5b",
        "title": "琴曲歌辞 胡笳十八拍 第十七拍",
        "author": "刘商",
        "content": "行尽胡天千万里，惟见黄沙白云起。\n马饥跑雪衔草根，人渴敲冰饮流水。\n燕山髣髴辨烽戍，鼙鼓如闻汉家垒。\n努力前程是帝乡，生前免向胡中死。",
        "dynasty": "唐",
        "collection_info": null
    },
    {
        "uuid": "0275ab26b02e05c233d47a05f6dcc3ce",
        "title": "琴曲歌辞 胡笳十八拍 第十八拍",
        "author": "刘商",
        "content": "归来故乡见亲族，田园半芜春草绿。\n明烛重然煨烬灰，寒泉更洗沈泥玉。\n载持巾栉礼仪好，一弄丝桐生死足。\n出入关山十二年，哀情尽在胡笳曲。",
        "dynasty": "唐",
        "collection_info": null
    },
    {
        "uuid": "28b0fe322b73addc4e7a62159ebce5af",
        "title": "铜雀妓",
        "author": "刘商",
        "content": "魏主矜蛾眉，美人美于玉。\n高台无昼夜，歌舞竟未足。\n盛色如转圜，夕阳落深谷。\n仍令身殁后，尚纵平生慾。\n红粉泪纵横，调絃向空屋。\n举头君不在，惟见西陵木。\n玉辇岂再来，娇鬟为谁绿。\n那堪秋风裏，更舞阳春曲。\n曲罢情不胜，凭阑向西哭。\n台边生野草，来去罥罗縠。\n况復陵寝间，双双见麋鹿。",
        "dynasty": "唐",
        "collection_info": null
    },
    {
        "uuid": "42e43598217c102cc1d3fa1de81203c8",
        "title": "哭韩淮端公兼上崔中丞",
        "author": "刘商",
        "content": "坚贞与和璧，利用归干将。\n金玉徒自宝，高贤无比方。\n挺生岩松姿，孤直凌雪霜。\n亭亭结清阴，不竞桃李芳。\n读书哂霸业，翊赞思皇王。\n千载有疑议，一言能否臧。\n儒风久沦弊，颜闵寿不长。\n邦国岂殄瘁，斯人今又亡。\n别离长春草，存没隔楚乡。\n闻问尚书恸，泪凝向日黄。\n奄忽薤露晞，杳冥泉夜长。\n贤愚自修短，天色空苍苍。\n铭旌敛归魂，荆棘生路傍。\n门柳日萧索，繐帷掩空堂。\n灯孤晦处明，高节殁后彰。\n芳兰已灰烬，幕府留余香。\n常爱独坐尊，绣衣如雁行。\n至今虚左位，言发泪霑裳。",
        "dynasty": "唐",
        "collection_info": null
    },
    {
        "uuid": "80e565e897407cf0c420b2912cb420a5",
        "title": "秋夜听严绅巴童唱竹枝歌",
        "author": "刘商",
        "content": "巴人远从荆山客，回首荆山楚云隔。\n思归夜唱竹枝歌，庭槐叶落秋风多。\n曲中历历叙乡土，乡思绵绵楚词古。\n身骑吴牛不畏虎，手提簑笠欺风雨。\n猨啼日暮江岸边，绿芜连山水连天。\n来时十三今十五，一成新衣已再补。\n鸿雁南飞报邻伍，在家欢乐辞家苦。\n天晴露白钟漏迟，泪痕满面看竹枝。\n曲终寒竹风袅袅，西方落日东方晓。",
        "dynasty": "唐",
        "collection_info": null
    },
    {
        "uuid": "073fc4e4070212e08094b0b9227ec6f6",
        "title": "乌夜啼",
        "author": "刘商",
        "content": "遶树哑哑惊復栖，含烟碧树高枝齐。\n月明露湿枝亦滑，城上女墙西月低。\n愁人出户听乌啼，团团明月堕墙西。\n月中有桂树，日中有伴侣。\n何不上天去？一声啼到曙。",
        "dynasty": "唐",
        "collection_info": null
    },
    {
        "uuid": "beb3e35b15cde46eaba9d97bc5d6f5fa",
        "title": "随阳雁歌送兄南游",
        "author": "刘商",
        "content": "塞鸿声声飞不住，终日南征向何处。\n大漠穷阴多冱寒，分飞不得长怀安。\n春去秋来年岁疾，湖南蓟北关山难。\n寒飞万里胡天雪，夜度千门汉家月。\n去住应多两地情，东西动作经年别。\n南州风土復何如，春雁归时早寄书。",
        "dynasty": "唐",
        "collection_info": null
    },
    {
        "uuid": "794a3b08437b7d03c456c2ff8b28f8a3",
        "title": "赋得射雉歌送杨协律表弟赴婚期",
        "author": "刘商",
        "content": "昔日才高容貌古，相敬如宾不相覩。\n手奉苹蘩喜盛门，心知礼义感君恩。\n三星照户春空尽，一树桃花竟不言。\n结束车舆强游往，和风霁日东皋上。\n鸾凤参差陌上行，麦苗萦陇雉初鸣。\n修容尽饰将何益，极虑呈材欲导情。\n六艺从师得机要，百发穿杨含绝妙。\n白羽风驰碎锦毛，青娥怨处嫣然笑。\n杨生词赋比潘郎，不似前贤貌不扬。\n听调琴弄能和室，更解弯弧足自防。\n秋深为尔持圆扇，莫忘鲁连飞一箭。",
        "dynasty": "唐",
        "collection_info": null
    },
    {
        "uuid": "cbefbc8712eff527d31c2a18bfa7fa0d",
        "title": "泛舒城南溪赋得沙鹤歌奉饯张侍御赴河南元博士赴扬州拜觐仆射",
        "author": "刘商",
        "content": "终日闾阎逐羣鸡，喜逢野鹤临清溪。\n绿苔春水水中影，夜月平沙沙上栖。\n惊谓汀洲白苹发，又疑曲渚前年雪。\n紫顶昂藏肯狎人，一声嘹亮冲天阙。\n素质翩翩带落晖，湖南渭阳相背飞。\n东西分散别离促，宇宙苍茫相见稀。\n皇华地仙如鹤驭，乘驾飘飘留不住。\n延望乘虚入紫霞，陌头回首空烟树。\n会使抟风羽翮轻，九霄云路随先鸣。",
        "dynasty": "唐",
        "collection_info": null
    },
    {
        "uuid": "648d1e42bfea9d1408fff077df89eee9",
        "title": "姑苏怀古送秀才下第归江南",
        "author": "刘商",
        "content": "姑苏台枕吴江水，层级鳞差向天倚。\n秋高露白万林空，低望吴田三百里。\n当时雄盛如何比，千仞无根立平地。\n台前夹月吹玉鸾，台上迎凉撼金翠。\n银河倒泻君王醉，滟酒峩冠眄西子。\n宫娃酣态舞娉婷，香飙四飒青城坠。\n伍员结舌长嘘嚱，忠谏无因到君耳。\n城乌啼尽海霞销，深掩金屏日高睡。\n王道潜隳伍员死，可嘆斗间瞻王气。\n会稽句践拥长矛，万马鸣蹄扫空垒。\n瓦解冰销真可耻，凝艳妖芳安足恃。\n可怜荒堞晚冥蒙，麋鹿呦呦达遗址。\n君怀逸气还东吴，吟狂日日游姑苏。\n兴来下笔到奇景，瑶盘迸洒蛟人珠。\n大鹏矫翼翻云衢，嵩峰霁后凌天孤。\n海潮秋打罗剎石，月魄夜当彭蠡湖。\n有时凝思家虚无，霓幢彷佛游仙都。\n琳琅暗戛玉华殿，天香静褭金芙蕖。\n君声日下闻来久，清赡何人敢敌手。\n我逃名迹遁西林，不得灞陵倾别酒。\n莫便五湖为隐沦，年年三十昇仙人。",
        "dynasty": "唐",
        "collection_info": null
    },
    {
        "uuid": "3c584482377ede523976526d49fbf75b",
        "title": "金井歌",
        "author": "刘商",
        "content": "文明化洽天地清，和气氤氲孕至灵。\n瑞雪不散抱层岭，阳谷霞光射山顶。\n薙草披沙石窦开，生金曜日明金井。\n虞衡相贺为祯祥，畏人采攫持殳戕。\n羊驰马走尘满道，郡邸封章开建章。\n君王俭德先简易，赡国肥家在仁义。\n山泽藏金与万人，宣言郡邑无专利。\n闾阎少长竞奔凑，黄金满袖家富有。\n驩心蹈舞歌皇风，愿载讴歌青史中。",
        "dynasty": "唐",
        "collection_info": null
    },
    {
        "uuid": "c81070888f6e077fe22cd7d3c8194667",
        "title": "柳条歌送客",
        "author": "刘商",
        "content": "露井夭桃春未到，迟日犹寒柳开早。\n高枝低枝飞鹂黄，千条万条覆宫墙。\n几回离别折欲尽，一夜东风吹又长。\n毵毵拂人行不进，依依送君无远近。\n青春去住随柳条，却寄来人以为信。",
        "dynasty": "唐",
        "collection_info": null
    },
    {
        "uuid": "fc20d8f7fd050623c9009fcb64361774",
        "title": "胡笳十八拍 第一拍",
        "author": "刘商",
        "content": "汉室将衰兮四夷不宾，动干戈兮征战频。\n哀哀父母生育我，见离乱兮当此辰。\n纱窗对镜未经事，将谓珠帘能蔽身。\n一朝胡骑入中国，苍黄处处逢胡人。\n忽将薄命委锋镝，可惜红颜随虏尘。",
        "dynasty": "唐",
        "collection_info": null
    },
    {
        "uuid": "6906d9653740294a6cc60ab4c22a6298",
        "title": "胡笳十八拍 第二拍",
        "author": "刘商",
        "content": "马上将余向绝域，厌生求死死不得。\n戎羯腥膻岂是人，豺狼喜怒难姑息。\n行尽天山足霜霰，风土萧条近胡国。\n万里重阴鸟不飞，寒沙莽莽无南北。",
        "dynasty": "唐",
        "collection_info": null
    },
    {
        "uuid": "db2c8a07dbccfa10a48da2e77399845a",
        "title": "胡笳十八拍 第三拍",
        "author": "刘商",
        "content": "如羇囚兮在缧绁，忧虑万端无处说。\n使余刀兮剪余髮，食余肉兮饮余血。\n诚知杀身愿如此，以余为妻不如死。\n早被蛾眉累此身，空悲弱质柔如水。",
        "dynasty": "唐",
        "collection_info": null
    },
    {
        "uuid": "d8fcd8170bd8036fbcd93b87df3cfc5e",
        "title": "胡笳十八拍 第四拍",
        "author": "刘商",
        "content": "山川路长谁记得，何处天涯是乡国。\n自从惊怖少精神，不觉风霜损颜色。\n夜中归梦来又去，朦胧岂解传消息。\n漫漫胡天叫不闻，明明汉月应相识。",
        "dynasty": "唐",
        "collection_info": null
    },
    {
        "uuid": "4a73c89cd8098ee1afc47503be21dc33",
        "title": "胡笳十八拍 第五拍",
        "author": "刘商",
        "content": "水头宿兮草头坐，风吹汉地衣裳破。\n羊脂沐髮长不梳，羔子皮裘领仍左。\n狐襟貉袖腥復膻，昼披行兮夜披卧。\n毡帐时移无定居，日月长兮不可过。",
        "dynasty": "唐",
        "collection_info": null
    },
    {
        "uuid": "8c6b2c0aeca90570f77f713e8ac7cfd4",
        "title": "胡笳十八拍 第六拍",
        "author": "刘商",
        "content": "怪得春光不来久，胡中风土无花柳。\n天翻地覆谁得知，如今正南看北斗。\n姓名音信两不通，终日经年常闭口。\n是非取与在指撝，言语传情不如手。",
        "dynasty": "唐",
        "collection_info": null
    },
    {
        "uuid": "c8ae9f649d1e511974f13c74c28dca5c",
        "title": "胡笳十八拍 第七拍",
        "author": "刘商",
        "content": "男儿妇人带弓箭，塞马蕃羊卧霜霰。\n寸步东西岂自由，偷生乞死非情愿。\n龟兹觱篥愁中听，碎叶琵琶夜深怨。\n竟夕无云月上天，故乡应得重相见。",
        "dynasty": "唐",
        "collection_info": null
    },
    {
        "uuid": "9c9f95d990e22762036de9fb82181364",
        "title": "胡笳十八拍 第八拍",
        "author": "刘商",
        "content": "忆昔私家恣娇小，远取珍禽学驯扰。\n如今沦弃念故乡，悔不当初放林表。\n朔风萧萧寒日暮，星河寥落胡天晓。\n旦夕思归不得归，愁心想似笼中鸟。",
        "dynasty": "唐",
        "collection_info": null
    },
    {
        "uuid": "544099961ca16e6080bc4b43653157fc",
        "title": "胡笳十八拍 第九拍",
        "author": "刘商",
        "content": "当日苏武单于问，道是宾鸿解传信。\n学他刺血写得书，书上千重万重恨。\n髯胡少年能走马，弯弓射飞无远近。\n遂令边雁转怕人，绝域何由达方寸。",
        "dynasty": "唐",
        "collection_info": null
    },
    {
        "uuid": "bc967d354116738d6894e85c3c5e6e8f",
        "title": "胡笳十八拍 第十拍",
        "author": "刘商",
        "content": "恨凌辱兮恶腥膻，憎胡地兮怨胡天。\n生得胡儿欲弃捐，及生母子情宛然。\n貌殊语异憎还爱，心中不觉常相牵。\n朝朝暮暮在眼前，腹生手养宁不怜。",
        "dynasty": "唐",
        "collection_info": null
    },
    {
        "uuid": "41027d5b2888f9ae35e348dc842b4de2",
        "title": "胡笳十八拍 第十一拍",
        "author": "刘商",
        "content": "日来月往相催迁，迢迢星岁欲周天。\n无冬无夏卧霜霰，水冻草枯为一年。\n汉家甲子有正朔，绝域三光空自悬。\n几回鸿雁来又去，肠断蟾蜍亏復圆。",
        "dynasty": "唐",
        "collection_info": null
    },
    {
        "uuid": "e1ece3d73122e97b315a61fff1a29223",
        "title": "胡笳十八拍 第十二拍",
        "author": "刘商",
        "content": "破瓶落井空永沈，故乡望断无归心。\n宁知远使问姓名，汉语泠泠传好音。\n梦魂几度到乡国，觉后翻成哀怨深。\n如今果是梦中事，喜过悲来情不任。",
        "dynasty": "唐",
        "collection_info": null
    },
    {
        "uuid": "6604189e7c5a8ab544be5cb6f1a01520",
        "title": "胡笳十八拍 第十三拍",
        "author": "刘商",
        "content": "童稚牵衣双在侧，将来不可留又忆。\n还乡惜别两难分，宁弃胡儿归旧国。\n山川万里復边戍，背面无由得消息。\n泪痕满面对残阳，终日依依向南北。",
        "dynasty": "唐",
        "collection_info": null
    },
    {
        "uuid": "fbe33046cd8821de840595009ba2b192",
        "title": "胡笳十八拍 第十四拍",
        "author": "刘商",
        "content": "莫以胡儿可羞耻，恩情亦各言其子。\n手中十指有长短，截之痛惜皆相似。\n还乡岂不见亲族，念此飘零隔生死。\n南风万里吹我心，心亦随风度辽水。",
        "dynasty": "唐",
        "collection_info": null
    },
    {
        "uuid": "ea2bb5270de5bd77e8cb87be79ee4246",
        "title": "胡笳十八拍 第十五拍",
        "author": "刘商",
        "content": "叹息襟怀无定分，当时怨来归又恨。\n不知愁怨情若何，似有锋铓扰方寸。\n悲欢并行情未快，心意相尤自相问。\n不缘生得天属亲，岂向仇讐结恩信。",
        "dynasty": "唐",
        "collection_info": null
    },
    {
        "uuid": "a54287376cfb3bcebaa30dbffbc350ed",
        "title": "胡笳十八拍 第十六拍",
        "author": "刘商",
        "content": "去时只觉天苍苍，归日始知胡地长。\n重阴白日落何处，秋雁所向应南方。\n平沙四顾自迷惑，远近悠悠随雁行。\n征途未尽马蹄尽，不见行人边草黄。",
        "dynasty": "唐",
        "collection_info": null
    },
    {
        "uuid": "4c8d86ad6df65b065ab6a4ec757c5081",
        "title": "胡笳十八拍 第十七拍",
        "author": "刘商",
        "content": "行尽胡天千万里，唯见黄沙白云起。\n马饥跑雪衔草根，人渴敲冰饮流水。\n燕山髣髴辨烽戍，鼙鼓如闻汉家垒。\n努力前程是帝乡，生前免向胡中死。",
        "dynasty": "唐",
        "collection_info": null
    },
    {
        "uuid": "8e3237cfff9341ffa91499111dfaed08",
        "title": "胡笳十八拍 第十八拍",
        "author": "刘商",
        "content": "归来故乡见亲族，田园半芜春草绿。\n明烛重燃煨烬灰，寒泉更洗沈泥玉。\n载持巾栉礼仪好，一弄丝桐生死足。\n出入关山十二年，哀情尽在胡笳曲。",
        "dynasty": "唐",
        "collection_info": null
    },
    {
        "uuid": "2a91157673506ef0d8d8d3ded3ed91ba",
        "title": "杂言同豆卢郎中郭南七里桥哀悼姚仓曹",
        "author": "刘商",
        "content": "桥边足离别，终日为悲辛。\n登桥因叹逝，却羡别离人。\n桥下东流水，芳树樱桃蘂。\n流水与潮迴，花落明年开。\n可怜三语掾，长作九泉灰。\n宿昔欢游在何处，花前饮足求仙去。",
        "dynasty": "唐",
        "collection_info": null
    },
    {
        "uuid": "fa7bd1d0a8d1e64b6a75aff7c6e36f43",
        "title": "春日卧病",
        "author": "刘商",
        "content": "楚客经年病，孤舟人事稀。\n晚晴江柳变，春暮塞鸿归。\n今日方知命，前身自觉非。\n不能忧岁计，无限故山薇。",
        "dynasty": "唐",
        "collection_info": null
    },
    {
        "uuid": "8dcb03c6a38ba9c1ae740912eee92559",
        "title": "题禅居废寺",
        "author": "刘商",
        "content": "凋残精舍在，连步访缁衣。\n古殿门空掩，杨花雪乱飞。\n鹤巢松影薄，僧少磬声稀。\n青眼能留客，疎钟逼夜归。",
        "dynasty": "唐",
        "collection_info": null
    },
    {
        "uuid": "fa41661d74e61b2ad014d45dc8ec18e1",
        "title": "题山寺",
        "author": "刘商",
        "content": "扁舟水淼淼，曲岸復长塘。\n古寺春山上，登楼忆故乡。\n云烟横极浦，花木拥迴廊。\n更有思归意，晴明陟上方。",
        "dynasty": "唐",
        "collection_info": null
    },
    {
        "uuid": "a214dc8399a86dffc10555ce062e05ff",
        "title": "题杨侍郎新亭",
        "author": "刘商",
        "content": "毘陵过柱史，简易在茅茨。\n芳草如花种，修篁带笋移。\n径幽人未赏，檐静燕初窥。\n野客怜霜壁，青松画一枝。",
        "dynasty": "唐",
        "collection_info": null
    },
    {
        "uuid": "d7eae384549a2038b81d400b95f03bfa",
        "title": "同徐城季明府游重光寺题晃师壁",
        "author": "刘商",
        "content": "野寺僧房远，陶潜引客来。\n鸟喧残果落，兰败几花开。\n真性知无住，微言欲望迴。\n竹风清磬晚，归策步苍苔。",
        "dynasty": "唐",
        "collection_info": null
    },
    {
        "uuid": "6547087337555a2b7b4293ecc75203fa",
        "title": "送林衮侍御东阳秩满赴上都",
        "author": "刘商",
        "content": "几年乌府内，何处逐凫归。\n关吏迷骢马，铜章累绣衣。\n野亭山草绿，客路柳花飞。\n况復长安远，音书从此稀。",
        "dynasty": "唐",
        "collection_info": null
    },
    {
        "uuid": "5af3fdef1d660de95ace18d081f7cd9f",
        "title": "送人之江东",
        "author": "刘商",
        "content": "含香仍佩玉，宜入镜中行。\n尽室随乘兴，扁舟不计程。\n渡江霖雨霁，对月夜潮生。\n莫虑当炎暑，稽山水木清。",
        "dynasty": "唐",
        "collection_info": null
    },
    {
        "uuid": "7f08a560c2d18cd3f0d545a8449ee854",
        "title": "送李元规昆季赴举",
        "author": "刘商",
        "content": "见诵甘泉赋，心期折桂归。\n凤雏皆五色，鸿渐又双飞。\n别思看衰柳，秋风动客衣。\n明朝问礼处，蹔觉雁行稀。",
        "dynasty": "唐",
        "collection_info": null
    },
    {
        "uuid": "89c52dca2b7ab9ee52008c4cd37831ce",
        "title": "送杨闲侍御拜命赴上都",
        "author": "刘商",
        "content": "贺客移星使，丝纶出紫微。\n手中霜作简，身上绣为衣。\n骢马朝天疾，台乌向日飞。\n亲朋皆避路，不是送人稀。",
        "dynasty": "唐",
        "collection_info": null
    },
    {
        "uuid": "3a098e3206e50dd13fb602240bf06a5c",
        "title": "赋得月下闻蛩送别",
        "author": "刘商",
        "content": "物候改秋节，炎凉此夕分。\n暗虫声徧草，明月夜无云。\n清逈檐外见，凄其篱下闻。\n感时兼惜别，羇思自纷纷。",
        "dynasty": "唐",
        "collection_info": null
    },
    {
        "uuid": "52162b6f49f528113fb4b8503c7a3364",
        "title": "重阳日寄上饶李明府",
        "author": "刘商",
        "content": "重阳秋雁未衔芦，始觉他乡节候殊。\n旅馆但知闻蟋蟀，邮童不解献茱萸。\n陶潜何处登高醉，倦客停桡一事无。\n来岁公田多种黍，莫敎黄菊笑杨朱。",
        "dynasty": "唐",
        "collection_info": null
    },
    {
        "uuid": "9713de57b2b3551d2c24d5443a04cfa3",
        "title": "同诸子哭张元易",
        "author": "刘商",
        "content": "盛德高名总是空，神明福善大朦胧。\n游魂永永无归日，流水年年自向东。\n素帷旅榇乡关远，丹旐孤灯客舍中。\n伯道共悲无后嗣，孀妻老母断根蓬。",
        "dynasty": "唐",
        "collection_info": null
    },
    {
        "uuid": "60c4e3637b1d1895846ccdbfe9f341ed",
        "title": "合肥至日愁中寄郑明府",
        "author": "刘商",
        "content": "失计为卑吏，三年滞楚乡。\n不能随世俗，应是昧行藏。\n白璧空无玷，黄沙只自伤。\n暮天乡思乱，晓镜鬓毛苍。\n灰管移新律，穷阴变一阳。\n岁时人共换，幽愤日先长。\n拙宦惭知己，无媒悔自强。\n迍邅羞薄命，恩惠费余光。\n众口诚难称，长川却易防。\n鱼竿今尚在，行此掉沧浪。",
        "dynasty": "唐",
        "collection_info": null
    },
    {
        "uuid": "debe98a15445db451263f49b90a76aaa",
        "title": "送庐州贾使君拜命",
        "author": "刘商",
        "content": "考绩朝称贵，时清武用文。\n二天移外府，三命佐元勋。\n佩玉兼高位，摐金阅上军。\n威容冠是铁，图画阁名芸。\n人咏甘棠茂，童谣竹马羣。\n悬旌风肃肃，卧辙泪纷纷。\n特达恩难报，升沈路易分。\n侯嬴不得从，心逐信陵君。",
        "dynasty": "唐",
        "collection_info": null
    },
    {
        "uuid": "d2ef431793b7f6671f35503d58b6ebe8",
        "title": "怨妇",
        "author": "刘商",
        "content": "净扫黄金阶，飞霜皎如雪。\n下帘弹箜篌，不忍见秋月。",
        "dynasty": "唐",
        "collection_info": null
    },
    {
        "uuid": "e9bf1130470529628baecef00c626ea3",
        "title": "绿珠怨",
        "author": "刘商",
        "content": "从来上台榭，不敢倚阑干。\n零落知成血，高楼直下看。",
        "dynasty": "唐",
        "collection_info": null
    },
    {
        "uuid": "529d398e909c0e56f192fabad70506ec",
        "title": "古意",
        "author": "刘商",
        "content": "达晓寝衣冷，开帷霜露凝。\n风吹昨夜泪，一片枕前冰。",
        "dynasty": "唐",
        "collection_info": null
    },
    {
        "uuid": "788b92aa2ca9fa69135478ba1c6da03d",
        "title": "哭萧抡",
        "author": "刘商",
        "content": "何处哭故人，青门水如箭。\n当时水头别，从此不相见。",
        "dynasty": "唐",
        "collection_info": null
    },
    {
        "uuid": "3774dd2e746e11aece46846d9586e9d8",
        "title": "送从弟赴上都",
        "author": "刘商",
        "content": "车骑秦城远，囊装楚客贫。\n月明思远道，诗罢诉何人。",
        "dynasty": "唐",
        "collection_info": null
    },
    {
        "uuid": "47d85d20f79c0b6cd1c9e08ff652633b",
        "title": "登相国寺阁",
        "author": "刘商",
        "content": "晴日登临好，春风各望家。\n垂杨夹城路，客思逐杨花。",
        "dynasty": "唐",
        "collection_info": null
    },
    {
        "uuid": "4c7870eade4f97bd5d3f817b3eee4055",
        "title": "酬浚上人采药见寄",
        "author": "刘商",
        "content": "玉英期共采，云岭独先过。\n应得灵芝也，诗情一倍多。",
        "dynasty": "唐",
        "collection_info": null
    },
    {
        "uuid": "5d637fe18d85e9014a415489d5589166",
        "title": "曲水寺枳实",
        "author": "刘商",
        "content": "枳实遶僧房，攀枝置药囊。\n洞庭山上橘，霜落也应黄。",
        "dynasty": "唐",
        "collection_info": null
    },
    {
        "uuid": "e394633968a3eafb0047e3f3d8687fa8",
        "title": "酬问师",
        "author": "刘商",
        "content": "虚空无处所，髣髴似琉璃。\n诗境何人到，禅心又过诗。",
        "dynasty": "唐",
        "collection_info": null
    },
    {
        "uuid": "b3e9cc6844f67d1ecf8d83454e9767fc",
        "title": "殷秀才求诗",
        "author": "刘商",
        "content": "倾盖见芳姿，晴天琼树枝。\n连城犹隐石，唯有卞和知。",
        "dynasty": "唐",
        "collection_info": null
    },
    {
        "uuid": "0a4d38db38a872d9b595092d35adbde9",
        "title": "行营即事",
        "author": "刘商",
        "content": "万姓厌干戈，三边尚未和。\n将军夸宝劒，功在杀人多。",
        "dynasty": "唐",
        "collection_info": null
    },
    {
        "uuid": "0d14a5a2bdfc3db98e0899e16da7f27e",
        "title": "送刘寰北归",
        "author": "刘商",
        "content": "南巢登望县城孤，半是青山半是湖。\n知尔素多山水兴，此回归去更来无。",
        "dynasty": "唐",
        "collection_info": null
    },
    {
        "uuid": "bad9e6595203b12e57fae881386c6e42",
        "title": "送王闬归苏州",
        "author": "刘商",
        "content": "深山穷谷没人来，邂逅相逢眼渐开。\n云鹤洞宫君未到，夕阳帆影几时回。",
        "dynasty": "唐",
        "collection_info": null
    },
    {
        "uuid": "2fa325dd80d9e5b30f722459361f7a8d",
        "title": "送人往虔州",
        "author": "刘商",
        "content": "莫叹乘轺道路赊，高楼日日望还家。\n人到南康皆下泪，唯君笑向此中花。",
        "dynasty": "唐",
        "collection_info": null
    },
    {
        "uuid": "abce846424bc5e2b59a5bba4d5fcd4c3",
        "title": "送僧往湖南",
        "author": "刘商",
        "content": "闲出东林日影斜，稻苗深浅映袈裟。\n船到南湖风浪静，可怜秋水照莲花。",
        "dynasty": "唐",
        "collection_info": null
    },
    {
        "uuid": "6be462f65dcb4a72e4326d15a0c19462",
        "title": "送元使君自楚移越",
        "author": "刘商",
        "content": "露冕行春向若耶，野人怀惠欲移家。\n东风二月淮阴郡，唯见棠棃一树花。",
        "dynasty": "唐",
        "collection_info": null
    },
    {
        "uuid": "6aa61990d7820e38d30ee3687df06793",
        "title": "移居深山谢别亲故",
        "author": "刘商",
        "content": "不食黄精不采薇，葛苗为带草为衣。\n孤云更入深山去，人绝音书鴈自飞。",
        "dynasty": "唐",
        "collection_info": null
    },
    {
        "uuid": "6873de4c597548b6f30a3a986d14295f",
        "title": "送王永二首 一",
        "author": "刘商",
        "content": "君去春山谁共游，鸟啼花落水空流。\n如今送别临溪水，他日相思来水头。",
        "dynasty": "唐",
        "collection_info": null
    },
    {
        "uuid": "7307c6aad8cb96dc541e99bcc7fd4b2b",
        "title": "送王永二首 二",
        "author": "刘商",
        "content": "绵衣似热夹衣寒，时景虽和春已阑。\n诚知暂别那惆怅，明日藤花独自看。",
        "dynasty": "唐",
        "collection_info": null
    },
    {
        "uuid": "481818085f1b976efb6a0b2840a05fb6",
        "title": "送别",
        "author": "刘商",
        "content": "灞岸青门有弊庐，昨来闻道半丘墟。\n陌头空送长安使，旧里无人可寄书。",
        "dynasty": "唐",
        "collection_info": null
    },
    {
        "uuid": "96449aec98809d5d94b943f89705ecee",
        "title": "送王贞",
        "author": "刘商",
        "content": "清阳玉润復多才，邂逅佳期过早梅。\n槿花亦可浮杯上，莫待东篱黄菊开。",
        "dynasty": "唐",
        "collection_info": null
    },
    {
        "uuid": "bd2b7c5878056ec38b9f9fbc770ab75b",
        "title": "送薛六暂游扬州",
        "author": "刘商",
        "content": "志在乘轩鸣玉珂，心期未快隐青萝。\n广陵行路风尘合，城郭新秋砧杵多。",
        "dynasty": "唐",
        "collection_info": null
    },
    {
        "uuid": "32130a511bc6462f6e3af8187c697980",
        "title": "送杨行元赴举",
        "author": "刘商",
        "content": "晚渡邗沟惜别离，渐看烽火马行迟。\n千钧何处穿杨叶，二月长安折桂枝。",
        "dynasty": "唐",
        "collection_info": null
    },
    {
        "uuid": "10ea0772a4899eb6b96126c5792c8c99",
        "title": "行营送人",
        "author": "刘商",
        "content": "鞞鼓喧喧对古城，独寻归鸟马蹄轻。\n回来看觅莺飞处，即是将军细柳营。",
        "dynasty": "唐",
        "collection_info": null
    },
    {
        "uuid": "5538a33e9a4cd4f94f01814c43020597",
        "title": "滑州送人先归",
        "author": "刘商",
        "content": "河水冰消鴈北飞，寒衣未足又春衣。\n自怜漂荡经年客，送别千回独未归。",
        "dynasty": "唐",
        "collection_info": null
    },
    {
        "uuid": "6fd95c1ea14e682591488a75250ef3a9",
        "title": "送浚上人",
        "author": "刘商",
        "content": "木落前山霜露多，手持寒锡远头陀。\n眼看庭树梅花发，不见诗人独咏歌。",
        "dynasty": "唐",
        "collection_info": null
    },
    {
        "uuid": "b393b6f47df74aedecc200154b6f5fd9",
        "title": "高邮送弟遇北游",
        "author": "刘商",
        "content": "门临楚国舟船路，易见行人易别离。\n今日送君心最恨，孤帆水下又风吹。",
        "dynasty": "唐",
        "collection_info": null
    },
    {
        "uuid": "0c1cccae2959409fda852636bf2ad22f",
        "title": "送豆卢郎赴海陵",
        "author": "刘商",
        "content": "烟波极目已霑襟，路出东塘水更深。\n看取海头秋草色，一如江上别离心。",
        "dynasty": "唐",
        "collection_info": null
    },
    {
        "uuid": "260d226c3bc2eb201156aac2666f443f",
        "title": "送女子",
        "author": "刘商",
        "content": "青娥宛宛聚为裳，乌鹊桥成别恨长。\n惆怅梧桐非旧影，不悲鸿鴈暂随阳。",
        "dynasty": "唐",
        "collection_info": null
    },
    {
        "uuid": "1d9d8c6b2f83e815435db6d0bca92b0e",
        "title": "酬道芬寄昼松",
        "author": "刘商",
        "content": "闻道铅华学沈宁，寒枝淅沥叶青青。\n一株将比囊中树，若箇年多有茯苓。",
        "dynasty": "唐",
        "collection_info": null
    },
    {
        "uuid": "19fd9e7d0eae46d3fc9ad8a834e50cac",
        "title": "山翁持酒相访以画松酬之",
        "author": "刘商",
        "content": "白社风霜惊暮年，铜瓶桑落慰秋天。\n怜君意厚留新画，不着松枝当酒钱。",
        "dynasty": "唐",
        "collection_info": null
    },
    {
        "uuid": "495f9327b76d1685bceb02bbf191cf98",
        "title": "题潘师房",
        "author": "刘商",
        "content": "渡水傍山寻石壁，白云飞处洞门开。\n仙人来往行无迹，石径春风长绿苔。",
        "dynasty": "唐",
        "collection_info": null
    },
    {
        "uuid": "f8270e11b71c0e7f4b73e64f9f1001ab",
        "title": "谢自然却还旧居",
        "author": "刘商",
        "content": "仙侣招邀自有期，九天升降五云随。\n不知辞罢虚皇日，更向人间住几时。",
        "dynasty": "唐",
        "collection_info": null
    },
    {
        "uuid": "ff20d4bc9eb6902522a8ff3134e96e6a",
        "title": "寄李俌",
        "author": "刘商",
        "content": "挂却衣冠披薜荔，世人应是笑狂愚。\n年来渐觉髭鬚黑，欲寄松花君用无。",
        "dynasty": "唐",
        "collection_info": null
    },
    {
        "uuid": "93cd8997f5201bbe325ca78e195be503",
        "title": "赠头陀师",
        "author": "刘商",
        "content": "少壮从戎马上飞，雪山童子未缁衣。\n秋山年长头陀处，说我军前射虎归。",
        "dynasty": "唐",
        "collection_info": null
    },
    {
        "uuid": "e70fe98fc055f480142dcc74f09585e6",
        "title": "赠严四草屦",
        "author": "刘商",
        "content": "轻微菅蒯将何用，容足偷安事颇同。\n日入信陵宾馆静，赠君闲步月明中。",
        "dynasty": "唐",
        "collection_info": null
    },
    {
        "uuid": "251f96284158eeaf30e5e567ffc5be25",
        "title": "题刘偃庄",
        "author": "刘商",
        "content": "何事退耕沧海畔，闲看富贵白云飞。\n门前种稻三回熟，县裏官人四考归。",
        "dynasty": "唐",
        "collection_info": null
    },
    {
        "uuid": "191a15d87de589f77d9b9d423b3abefd",
        "title": "题黄陂夫人祠",
        "author": "刘商",
        "content": "苍山云雨逐明神，唯有香名万岁春。\n东风三月黄陂水，只见桃花不见人。",
        "dynasty": "唐",
        "collection_info": null
    },
    {
        "uuid": "496b4e73e2552f6189e3c1207a7f5ee8",
        "title": "题道济上人房",
        "author": "刘商",
        "content": "何处营求出世间，心中无事即身闲。\n门外水流风叶落，唯将定性对前山。",
        "dynasty": "唐",
        "collection_info": null
    },
    {
        "uuid": "52080f425e9fe2303c170d6e9f8cd107",
        "title": "棃树阴",
        "author": "刘商",
        "content": "福庭人静少攀援，雨露偏滋影易繁。\n磊落紫香香亚树，清阴满地昼当轩。",
        "dynasty": "唐",
        "collection_info": null
    },
    {
        "uuid": "c3ccfde0db19b4e535403f5d9eb475a6",
        "title": "秋蝉声",
        "author": "刘商",
        "content": "萧条旅舍客心惊，断续僧房静又清。\n借问蝉声何所为，人家古寺两般声。",
        "dynasty": "唐",
        "collection_info": null
    },
    {
        "uuid": "cade395fa7de46aab3c3e343f78bd956",
        "title": "归山留别子侄二首 一",
        "author": "刘商",
        "content": "车马驱驰人在世，东西南北鹤随云。\n莫言贫病无留别，百代簪缨将付君。",
        "dynasty": "唐",
        "collection_info": null
    },
    {
        "uuid": "f3c320bdfc31028697f912847f20a9af",
        "title": "归山留别子侄二首 二",
        "author": "刘商",
        "content": "不逐浮云不羡鱼，杏花茅屋向阳居。\n鹤鸣华表应传语，鴈度霜天懒寄书。",
        "dynasty": "唐",
        "collection_info": null
    },
    {
        "uuid": "59022447f5c8c9852f65133b06996384",
        "title": "与湛上人院画松",
        "author": "刘商",
        "content": "水墨乍成岩下树，摧残半隐洞中[云]。\n猷公曾住天台寺，阴雨猨声何处闻。",
        "dynasty": "唐",
        "collection_info": null
    },
    {
        "uuid": "60dfe4e636d905d968df732334fc7796",
        "title": "白沙宿窦常宅观妓",
        "author": "刘商",
        "content": "杨子澄江映晚霞，柳条垂岸一千家。\n主人留客江边宿，十月繁霜见杏花。",
        "dynasty": "唐",
        "collection_info": null
    },
    {
        "uuid": "9ea5f776b9c70b6a6986b1e58e4e1d83",
        "title": "上巳日两县寮友会集时主邮不遂驰赴辄题以寄方寸",
        "author": "刘商",
        "content": "踏青看竹共佳期，春水晴山祓禊词。\n独坐邮亭心欲醉，樱桃落尽暮愁时。",
        "dynasty": "唐",
        "collection_info": null
    },
    {
        "uuid": "3c6a16e3a771a49a439cbf53ba4c5b03",
        "title": "怀张璪",
        "author": "刘商",
        "content": "苔石苍苍临涧水，阴风褭褭动松枝。\n世间唯有张通会，流向衡阳那得知。",
        "dynasty": "唐",
        "collection_info": null
    },
    {
        "uuid": "1caa1b864d0918deb9cb62d47b77b6b4",
        "title": "与于中丞",
        "author": "刘商",
        "content": "万顷荒临不敢看，买山容足拟求安。\n田园失计全芜没，何处春风种蕙兰。",
        "dynasty": "唐",
        "collection_info": null
    },
    {
        "uuid": "1a35659511a07a7574468b13aa5c6a97",
        "title": "袁十五远访山门",
        "author": "刘商",
        "content": "僻居谋道不谋身，避病桃源不避秦。\n远入青山何所见，寒花满径白头人。",
        "dynasty": "唐",
        "collection_info": null
    },
    {
        "uuid": "aab456d515995345708901de7dee9d27",
        "title": "行营病中",
        "author": "刘商",
        "content": "心许征南破虏归，可言羸病卧戎衣。\n迟迟不见怜弓箭，惆怅秋鸿敢近飞。",
        "dynasty": "唐",
        "collection_info": null
    },
    {
        "uuid": "5d51b6d175e1de8edcf2736fcb11c70d",
        "title": "合溪水涨寄敬山人",
        "author": "刘商",
        "content": "共爱碧溪临水住，相思来往践莓苔。\n而今却欲嫌溪水，雨涨春流隔往来。",
        "dynasty": "唐",
        "collection_info": null
    },
    {
        "uuid": "c068d7c9acb131cf9ede9cc8002996fc",
        "title": "不羡花",
        "author": "刘商",
        "content": "惆怅朝阳午又斜，剩栽桃李学仙家。\n花开花落人如旧，谁道容颜不及花。",
        "dynasty": "唐",
        "collection_info": null
    },
    {
        "uuid": "2ff99199ca6717c1bf3efda8cc34dd63",
        "title": "醉后",
        "author": "刘商",
        "content": "春草秋风老此身，一瓢长醉任家贫。\n醒来还爱浮萍草，漂寄官河不属人。",
        "dynasty": "唐",
        "collection_info": null
    },
    {
        "uuid": "f1e581583c1f91d87b76cb2d9b8b975f",
        "title": "题水洞二首 一",
        "author": "刘商",
        "content": "桃花流出武陵洞，梦想仙家云树春。\n今看水入洞中去，却是桃花源裏人。",
        "dynasty": "唐",
        "collection_info": null
    },
    {
        "uuid": "8ef004fb2f73f9eeb24b1d68f0db41df",
        "title": "题水洞二首 二",
        "author": "刘商",
        "content": "长看岩穴泉流出，忽听悬泉入洞声。\n莫摘山花抛水上，花浮出洞世人惊。",
        "dynasty": "唐",
        "collection_info": null
    },
    {
        "uuid": "b6abfc7e89685d722441283968376657",
        "title": "代人村中悼亡二首 一",
        "author": "刘商",
        "content": "花落茅檐转寂寥，魂随暮雨此中销。\n迩来庭柳无人折，长得垂枝一万条。",
        "dynasty": "唐",
        "collection_info": null
    },
    {
        "uuid": "a46dafe528f5ab95c0c20cfc45aee726",
        "title": "代人村中悼亡二首 二",
        "author": "刘商",
        "content": "虚室无人乳燕飞，苍苔满地履痕稀。\n庭前唯有蔷薇在，花似残妆叶似衣。",
        "dynasty": "唐",
        "collection_info": null
    },
    {
        "uuid": "fae3bb36e39e88c3acefb0e43c36585d",
        "title": "观猎三首 一",
        "author": "刘商",
        "content": "梦非熊虎数年间，驱尽豺狼宇宙闲。\n传道单于闻校猎，相期不敢过阴山。",
        "dynasty": "唐",
        "collection_info": null
    },
    {
        "uuid": "e2ee78d222029f9d5730f67f82c7ab0b",
        "title": "观猎三首 二",
        "author": "刘商",
        "content": "日隐寒山猎未归，鸣絃落羽雪霏霏。\n梁园射尽南飞鴈，淮楚人惊阳鸟啼。",
        "dynasty": "唐",
        "collection_info": null
    },
    {
        "uuid": "9621de237290e203f2e0a56f0d874a9f",
        "title": "观猎三首 三",
        "author": "刘商",
        "content": "松月东轩许独游，深恩未报復淹留。\n梁园日暮从公猎，每过青山不举头。",
        "dynasty": "唐",
        "collection_info": null
    },
    {
        "uuid": "dee094796d4dc1e3ca6873e2e2d681ea",
        "title": "画石",
        "author": "刘商",
        "content": "苍藓千年粉绘传，坚贞一片色犹全。\n那知忽遇非常用，不把分铢补上天。",
        "dynasty": "唐",
        "collection_info": null
    },
    {
        "uuid": "62527f2c39d1b2b41a4204b878c97fcc",
        "title": "咏双开莲花",
        "author": "刘商",
        "content": "菡萏新花晓并开，浓妆美笑面相隈。\n西方采画迦陵鸟，早晚双飞池上来。",
        "dynasty": "唐",
        "collection_info": null
    },
    {
        "uuid": "949c950968f3854aab65a12ec577d560",
        "title": "夜闻邻管",
        "author": "刘商",
        "content": "何事霜天月满空，鹂雏百啭向春风。\n邻家思妇更长短，杨柳如丝在管中。",
        "dynasty": "唐",
        "collection_info": null
    },
    {
        "uuid": "c4b197a0fc7caabc7315ba6fd4a1248b",
        "title": "山中寄元二侍御二首 一",
        "author": "刘商",
        "content": "心期汗漫卧云扃，家计漂零水上萍。\n桃李向秋雕落尽，一枝松色独青青。",
        "dynasty": "唐",
        "collection_info": null
    },
    {
        "uuid": "29d37bff4a5b54dcebc139f5ab54cb14",
        "title": "山中寄元二侍御二首 二",
        "author": "刘商",
        "content": "拖紫锵金济世才，知君倚玉望三台。\n深山穷谷无人到，唯有狂愚独自来。",
        "dynasty": "唐",
        "collection_info": null
    },
    {
        "uuid": "4512d733a7c75ad2f2c6c279ad6da996",
        "title": "上崔十五老丈",
        "author": "刘商",
        "content": "天汉乘槎可问津，寂寥深景到无因。\n看花独往寻诗客，不为经时谒丈人。",
        "dynasty": "唐",
        "collection_info": null
    },
    {
        "uuid": "c42ee8b4ca228a2b95ffae0cf3936d98",
        "title": "袁德师求画松",
        "author": "刘商",
        "content": "柏偃松𢼮势自分，森梢古意出浮云。\n如今眼暗画不得，旧有三株持赠君。",
        "dynasty": "唐",
        "collection_info": null
    },
    {
        "uuid": "b272aab2d0e879ecce3188ba7b691660",
        "title": "早夏月夜问王开",
        "author": "刘商",
        "content": "清风首夏夜犹寒，嫩笋侵阶竹数竿。\n君向苏台长见月，不知何事此中看。",
        "dynasty": "唐",
        "collection_info": null
    },
    {
        "uuid": "a674d3b58724cc2fa410eb6674a82642",
        "title": "裴十六厅即事",
        "author": "刘商",
        "content": "主人能政讼庭闲，帆影云峰户牖间。\n每到夕阳岚翠近，只言篱障倚前山。",
        "dynasty": "唐",
        "collection_info": null
    },
    {
        "uuid": "b42d32ff7baccc4822d0c03535131d8b",
        "title": "春日行营即事",
        "author": "刘商",
        "content": "风引双旌马首齐，曹南战胜日平西。\n为儒不解从戎事，花落春深闻鼓鼙。",
        "dynasty": "唐",
        "collection_info": null
    },
    {
        "uuid": "52eb45b3661e6a0518080b65a506db86",
        "title": "画树后呈浚师",
        "author": "刘商",
        "content": "翔凤边风十月寒，苍山古木更摧残。\n为君壁上画松柏，劲雪严霜君试看。",
        "dynasty": "唐",
        "collection_info": null
    },
    {
        "uuid": "66534b0b879b8314a5c3c9ba05212571",
        "title": "弔从甥",
        "author": "刘商",
        "content": "日晚河边访惸独，衰柳寒芜遶茅屋。\n儿童惊走报人来，孀妇开门一声哭。",
        "dynasty": "唐",
        "collection_info": null
    },
    {
        "uuid": "48f3de32d6e022186e0d18bf36db07df",
        "title": "句",
        "author": "刘商",
        "content": "邮筒不解献茱萸。\n赵侯首带鹿耳巾，规模出自陶弘景。",
        "dynasty": "唐",
        "collection_info": null
    },
    {
        "uuid": "bb7be5988fbe7d33f06229a444bd363b",
        "title": "送刘南史往杭州拜觐别驾叔",
        "author": "刘商",
        "content": "兄弟飘零自长年，见君眉白转相怜。\n清扬似玉须勤学，富贵由人不在天。\n万里榛芜迷旧国，两河烽火復相连。\n林中若使题书信，但问漳滨访客船。",
        "dynasty": "唐",
        "collection_info": null
    },
    {
        "uuid": "fcab189bfd4a01400ba7f56610c0b02e",
        "title": "白角樽歌",
        "author": "刘商",
        "content": "或谓轻冰盛沆瀣（海气也。\n）（见宋吴聿《观林诗话》）。",
        "dynasty": "唐",
        "collection_info": null
    },
    {
        "uuid": "47e658aff1c157255c35641d8a6a43ab",
        "title": "相和歌辞：铜雀妓",
        "author": "刘商",
        "content": "魏主矜蛾眉，美人美于玉。\n高台无昼夜，歌舞竟未足。\n盛色如转圜，夕阳落深谷。\n仍令身殁后，尚足平生欲。\n红粉横泪痕，调弦空向屋。\n举头君不在，唯见西陵木。\n玉辇岂再来，娇鬟为谁绿。\n那堪秋风裏，更舞阳春曲。\n曲终情不胜，阑干向西哭。\n台边生野草，来去罥罗縠。\n况复陵寝间，双双见麋鹿。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "23db0c4b11f2a6e849cf19fd43c68eba",
        "title": "琴曲歌辞：胡笳十八拍",
        "author": "刘商",
        "content": "汉室将衰兮四夷不宾，动干戈兮征战频。\n哀哀父母生育我，见离乱兮当此辰。\n纱窗对镜未经事，忽将薄命委锋镝，可惜红颜随虏尘。\n马上将余向绝域，厌生求死死不得。\n戎羯腥膻岂是人，万里重阴鸟不飞，寒沙莽莽无南北。\n如羁囚兮在缧绁，忧虑万端无处说。\n使余力兮翦余发，早被蛾眉累此身，空悲弱质柔如水。\n山川路长谁记得，何处天涯是乡国。\n自从惊怖少精神，漫漫胡天叫不闻，明明汉月应相识。\n水头宿兮草头坐，风吹汉地衣裳破。\n羊脂沐发长不梳，毡帐时移无定居，日月长兮不可过。\n怪得春光不来久，胡中风土无花柳。\n天翻地覆谁得知，是非取与在指撝，言语传情不如手。\n男儿妇人带弓箭，塞马蕃羊卧霜霰。\n寸步东西岂自由，竟夕无云月上天，故乡应得重相见。\n忆昔私家恣娇小，远取珍禽学驯扰。\n如今沦弃念故乡，旦夕思归不得归，愁心想似笼中鸟。\n当日苏武单于问，道是宾鸿解传信。\n学他刺血写得书，遂令边雁转怕人，绝域何由达方寸。\n恨凌辱兮恶腥膻，憎胡地兮怨胡天。\n生得胡儿欲弃捐，朝朝暮暮在眼前，腹生手养宁不怜。\n日来月往相推迁，迢迢星岁欲周天。\n无冬无夏卧霜霰，几回鸿雁来又去，肠断蟾蜍亏复圆。\n破瓶落井空永沉，故乡望断无归心。\n宁知远使问姓名，如今果是梦中事，喜过悲来情不任。\n童稚牵衣双在侧，将来不可留又忆。\n还乡惜别两难分，泪痕满面对残阳，终日依依向南北。\n莫以胡儿可羞耻，思情亦各言其子。\n手中十指有长短，南风万里吹我心，心亦随风渡辽水。\n叹息襟怀无定分，当时怨来归又恨。\n不知愁怨意若何，不缘生得天属亲，岂向仇雠结恩信。\n去时只觉天苍苍，归日始知胡地长。\n重阴白日落何处，征途未尽马蹄尽，不见行人边草黄。\n行尽胡天千万里，惟见黄沙白云起。\n马饥跑雪衔草根，努力前程是帝乡，生前免向胡中死。\n归来故乡见亲族，田园半芜春草绿。\n明烛重然煨烬灰，出入关山十二年，哀情尽在胡笳曲。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "uuid": "555d7e87286780150ae4bf35d1885f8f",
        "title": "铜雀妓",
        "author": "刘商",
        "content": "魏主矜蛾眉，美人美于玉。\n高台无昼夜，歌舞竟未足。\n盛色如转圜，夕阳落深谷。\n仍令身殁后，尚纵平生欲。\n红粉泪纵横，调弦向空屋。\n举头君不在，惟见西陵木。\n玉辇岂再来，娇鬟为谁绿。\n那堪秋风裏，更舞阳春曲。\n曲罢情不胜，凭阑向西哭。\n台边生野草，来去罥罗縠。\n况复陵寝间，双双见麋鹿。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "fe4269131101359abf95937801438c22",
        "title": "哭韩淮端公兼上崔中丞",
        "author": "刘商",
        "content": "坚贞与和璧，利用归干将。\n金玉徒自宝，高贤无比方。\n挺生岩松姿，孤直凌雪霜。\n亭亭结清阴，不竞桃李芳。\n读书哂霸业，翊赞思皇王。\n千载有疑议，一言能否臧。\n儒风久沦弊，颜闵寿不长。\n邦国岂殄瘁，斯人今又亡。\n别离长春草，存没隔楚乡。\n闻问尚书恸，泪凝向日黄。\n奄忽薤露晞，杳冥泉夜长。\n贤愚自修短，天色空苍苍。\n铭旌敛归魂，荆棘生路傍。\n门柳日萧索，繐帷掩空堂。\n灯孤晦处明，高节殁后彰。\n芳兰已灰烬，幕府留余香。\n常爱独坐尊，绣衣如雁行。\n至今虚左位，言发泪沾裳。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "8aa9b62f017c4cca1021f1d7b9d30596",
        "title": "秋夜听严绅巴童唱竹枝歌",
        "author": "刘商",
        "content": "巴人远从荆山客，回首荆山楚云隔。\n思归夜唱竹枝歌，身骑吴牛不畏虎，手提蓑笠欺风雨。\n猿啼日暮江岸边，鸿雁南飞报邻伍，在家欢乐辞家苦。\n天晴露白钟漏迟，",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "d36e3b530b2c275753bca5b3183d7207",
        "title": "乌夜啼",
        "author": "刘商",
        "content": "绕树哑哑惊复栖，含烟碧树高枝齐。\n月明露湿枝亦滑，月中有桂树，日中有伴侣。\n何不上天去，一声啼到曙。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "8308fc7404d86fce5842cf72ce6a561c",
        "title": "随阳雁歌送兄南游",
        "author": "刘商",
        "content": "塞鸿声声飞不住，终日南征向何处。\n大漠穷阴多冱寒，寒飞万里胡天雪。\n夜度千门汉家月。\n去住应多两地情，",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "735008ad99545c4e8403fd465a0984aa",
        "title": "赋得射雉歌送杨协律表弟赴婚期",
        "author": "刘商",
        "content": "昔日才高容貌古，相敬如宾不相睹。\n手奉苹蘩喜盛门，结束车舆强游往，和风霁日东皋上。\n鸾凤参差陌上行，六艺从师得机要，百发穿杨含绝妙。\n白羽风驰碎锦毛，听调琴弄能和室，更解弯弧足自防。\n秋深为尔持圆扇，",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "867a87f011b840747768389e77ca86b0",
        "title": "泛舒城南溪赋得沙鹤歌奉饯张侍御赴河南元博士赴扬州拜觐仆射",
        "author": "刘商",
        "content": "终日闾阎逐群鸡，喜逢野鹤临清溪。\n绿苔春水水中影，紫顶昂藏肯狎人，一声嘹亮冲天阙。\n素质翩翩带落晖，皇华地仙如鹤驭，乘驾飘飘留不住。\n延望乘虚入紫霞，",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "0f971aea28c09ce54f5c166d63177c28",
        "title": "姑苏怀古送秀才下第归江南",
        "author": "刘商",
        "content": "姑苏台枕吴江水，层级鳞差向天倚。\n秋高露白万林空，台前夹月吹玉鸾，台上迎凉撼金翠。\n银河倒泻君王醉，伍员结舌长嘘嚱，忠谏无因到君耳。\n城乌啼尽海霞销，会稽勾践拥长矛，万马鸣蹄扫空垒。\n瓦解冰销真可耻，君怀逸气还东吴，吟狂日日游姑苏。\n兴来下笔到奇景，海潮秋打罗刹石，月魄夜当彭蠡湖。\n有时凝思家虚无，君声日下闻来久，清赡何人敢敌手。\n我逃名迹遁西林，",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "3bbc2aa1ec8640c22b801407b4643eb3",
        "title": "金井歌",
        "author": "刘商",
        "content": "文明化洽天地清，和气氤氲孕至灵。\n瑞雪不散抱层岭，虞衡相贺为祯祥，畏人采攫持殳戕。\n羊驰马走尘满道，山泽藏金与万人，宣言郡邑无专利。\n闾阎少长竞奔凑，",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "36290c916e41b60d776cb37fe16dfc03",
        "title": "柳条歌送客",
        "author": "刘商",
        "content": "露井夭桃春未到，迟日犹寒柳开早。\n高枝低枝飞鹂黄，毵毵拂人行不进，依依送君无远近。\n青春去住随柳条，",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "173e8d3e94da974fb522e454234579ea",
        "title": "胡笳十八拍：第一拍",
        "author": "刘商",
        "content": "汉室将衰兮四夷不宾，动干戈兮征战频。\n哀哀父母生育我，见离乱兮当此辰。\n纱窗对镜未经事，忽将薄命委锋镝，可惜红颜随虏尘。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "0aaea1ba981cfd1a73d0614b9b716029",
        "title": "胡笳十八拍：第二拍",
        "author": "刘商",
        "content": "马上将余向绝域，厌生求死死不得。\n戎羯腥膻岂是人，万里重阴鸟不飞，寒沙莽莽无南北。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "284b9138391e05af82b149df2f737a85",
        "title": "胡笳十八拍：第三拍",
        "author": "刘商",
        "content": "如羁囚兮在缧绁，忧虑万端无处说。\n使余刀兮剪余发，早被蛾眉累此身，空悲弱质柔如水。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "ede48f9cfa4b66bcaef705eb8b82d07c",
        "title": "胡笳十八拍：第四拍",
        "author": "刘商",
        "content": "山川路长谁记得，何处天涯是乡国。\n自从惊怖少精神，漫漫胡天叫不闻，明明汉月应相识。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "a61be2b807ac0a4b01142457d340fffc",
        "title": "胡笳十八拍：第五拍",
        "author": "刘商",
        "content": "水头宿兮草头坐，风吹汉地衣裳破。\n羊脂沐发长不梳，毡帐时移无定居，日月长兮不可过。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "d197434f5b9a983b36ea34ed5c745192",
        "title": "胡笳十八拍：第六拍",
        "author": "刘商",
        "content": "怪得春光不来久，胡中风土无花柳。\n天翻地覆谁得知，是非取与在指撝，言语传情不如手。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "d842c3c40de295cd8ea4d59900ef437e",
        "title": "胡笳十八拍：第七拍",
        "author": "刘商",
        "content": "男儿妇人带弓箭，塞马蕃羊卧霜霰。\n寸步东西岂自由，竟夕无云月上天，故乡应得重相见。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "9cf2a9027b21823f638a3b367478c343",
        "title": "胡笳十八拍：第八拍",
        "author": "刘商",
        "content": "忆昔私家恣娇小，远取珍禽学驯扰。\n如今沦弃念故乡，旦夕思归不得归，愁心想似笼中鸟。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "7d009a6082b6bfe68679e742ce74c1b9",
        "title": "胡笳十八拍：第九拍",
        "author": "刘商",
        "content": "当日苏武单于问，道是宾鸿解传信。\n学他刺血写得书，遂令边雁转怕人，绝域何由达方寸。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "c01207171c32e9171931b4ea1814ab97",
        "title": "胡笳十八拍：第十拍",
        "author": "刘商",
        "content": "恨凌辱兮恶腥膻，憎胡地兮怨胡天。\n生得胡儿欲弃捐，朝朝暮暮在眼前，腹生手养宁不怜。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "61fbab5cfa4bacf299441e7d2a780456",
        "title": "胡笳十八拍：第十一拍",
        "author": "刘商",
        "content": "日来月往相催迁，迢迢星岁欲周天。\n无冬无夏卧霜霰，几回鸿雁来又去，肠断蟾蜍亏复圆。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "1186239727f08e5c8951dd6a4c410400",
        "title": "胡笳十八拍：第十二拍",
        "author": "刘商",
        "content": "破瓶落井空永沈，故乡望断无归心。\n宁知远使问姓名，如今果是梦中事，喜过悲来情不任。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "de88e1f5c5d880a0abec863a1d3ae27c",
        "title": "胡笳十八拍：第十三拍",
        "author": "刘商",
        "content": "童稚牵衣双在侧，将来不可留又忆。\n还乡惜别两难分，泪痕满面对残阳，终日依依向南北。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "5a10b0461e9bec15d9cec6fe8d117468",
        "title": "胡笳十八拍：第十四拍",
        "author": "刘商",
        "content": "莫以胡儿可羞耻，恩情亦各言其子。\n手中十指有长短，南风万里吹我心，心亦随风度辽水。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "a13d4a6053fdbc74537364d9a4d6b257",
        "title": "胡笳十八拍：第十五拍",
        "author": "刘商",
        "content": "叹息襟怀无定分，当时怨来归又恨。\n不知愁怨情若何，不缘生得天属亲，岂向仇雠结恩信。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "bcb798025374e077109f062c92bf73fb",
        "title": "胡笳十八拍：第十六拍",
        "author": "刘商",
        "content": "去时只觉天苍苍，归日始知胡地长。\n重阴白日落何处，征途未尽马蹄尽，不见行人边草黄。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "77f06def072dda6867efb68a22b77448",
        "title": "胡笳十八拍：第十七拍",
        "author": "刘商",
        "content": "行尽胡天千万里，唯见黄沙白云起。\n马饥跑雪衔草根，努力前程是帝乡，生前免向胡中死。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "64015d75baef9a5fa598ee8b76aeb05f",
        "title": "胡笳十八拍：第十八拍",
        "author": "刘商",
        "content": "归来故乡见亲族，田园半芜春草绿。\n明烛重燃煨烬灰，出入关山十二年，哀情尽在胡笳曲。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "71a50af71c2190a877e6dfd0cbfba3c7",
        "title": "杂言同豆卢郎中郭南七裏桥哀悼姚仓曹",
        "author": "刘商",
        "content": "桥边足离别，终日为悲辛。\n登桥因叹逝，却羡别离人。\n桥下东流水，芳树樱桃蕊。\n流水与潮回，花落明年开。\n可怜三语掾，长作九泉灰。\n宿昔欢游在何处，",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "d97b88eee050e52b0f90ec622ec0c353",
        "title": "题禅居废寺",
        "author": "刘商",
        "content": "凋残精舍在，连步访缁衣。\n古殿门空掩，杨花雪乱飞。\n鹤巢松影薄，僧少磬声稀。\n青眼能留客，疏钟逼夜归。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "1f4b92aa51bd9b4cc5a8f2457b2e4d60",
        "title": "题山寺",
        "author": "刘商",
        "content": "扁舟水淼淼，曲岸复长塘。\n古寺春山上，登楼忆故乡。\n云烟横极浦，花木拥回廊。\n更有思归意，晴明陟上方。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "c9a54cac4ef4f882066c2bda8e3e1ead",
        "title": "题杨侍郎新亭",
        "author": "刘商",
        "content": "毗陵过柱史，简易在茅茨。\n芳草如花种，修篁带笋移。\n径幽人未赏，檐静燕初窥。\n野客怜霜壁，青松画一枝。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "afc28016c8d3fca4dba8879f794b97c9",
        "title": "同徐城季明府游重光寺题晃师壁",
        "author": "刘商",
        "content": "野寺僧房远，陶潜引客来。\n鸟喧残果落，兰败几花开。\n真性知无住，微言欲望回。\n竹风清磬晚，归策步苍苔。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "f9fafb5e50aded4c99d2757e91c6f949",
        "title": "送林衮侍御东阳秩满赴上都",
        "author": "刘商",
        "content": "几年乌府内，何处逐凫归。\n关吏迷骢马，铜章累绣衣。\n野亭山草绿，客路柳花飞。\n况复长安远，音书从此稀。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "2c08b9720e9f9c161a3f9f8160ffb2ef",
        "title": "送李元规昆季赴举",
        "author": "刘商",
        "content": "见诵甘泉赋，心期折桂归。\n凤雏皆五色，鸿渐又双飞。\n别思看衰柳，秋风动客衣。\n明朝问礼处，暂觉雁行稀。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "0bd9cf44449b8e8d346dee87621a4359",
        "title": "赋得月下闻蛩送别",
        "author": "刘商",
        "content": "物候改秋节，炎凉此夕分。\n暗虫声遍草，明月夜无云。\n清迥檐外见，凄其篱下闻。\n感时兼惜别，羁思自纷纷。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "a284197911e833652ae85bd7d2a513d0",
        "title": "重阳日寄上饶李明府",
        "author": "刘商",
        "content": "重阳秋雁未衔芦，始觉他乡节候殊。\n旅馆但知闻蟋蟀，来岁公田多种黍，莫教黄菊笑杨朱。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "31597d63411f6c569851f2a6a04c6d00",
        "title": "同诸子哭张元易",
        "author": "刘商",
        "content": "盛德高名总是空，神明福善大朦胧。\n游魂永永无归日，伯道共悲无后嗣，孀妻老母断根蓬。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "123888ac9674df885a2fbeb5148e5175",
        "title": "送庐州贾使君拜命",
        "author": "刘商",
        "content": "考绩朝称贵，时清武用文。\n二天移外府，三命佐元勋。\n佩玉兼高位，摐金阅上军。\n威容冠是铁，图画阁名芸。\n人咏甘棠茂，童谣竹马群。\n悬旌风肃肃，卧辙泪纷纷。\n特达恩难报，升沈路易分。\n侯嬴不得从，心逐信陵君。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零三"
        }
    },
    {
        "uuid": "b6ea5a53f70d72eb84e4d03b7fc8ddc8",
        "title": "曲水寺枳实",
        "author": "刘商",
        "content": "枳实绕僧房，攀枝置药囊。\n洞庭山上橘，霜落也应黄。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "cc4ec5e02d5e45564de8512c2db5f00b",
        "title": "酬问师",
        "author": "刘商",
        "content": "虚空无处所，仿佛似琉璃。\n诗境何人到，禅心又过诗。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "8f2981cea1650b500ca4a13974d887a0",
        "title": "行营即事",
        "author": "刘商",
        "content": "万姓厌干戈，三边尚未和。\n将军夸宝剑，功在杀人多。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "05606c7f22357364f36cfc72507a0d90",
        "title": "送元使君自楚移越",
        "author": "刘商",
        "content": "露冕行春向若耶，野人怀惠欲移家。\n东风二月淮阴郡，唯见棠梨一树花。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "6be86496050bb3f894cbae61555bba20",
        "title": "移居深山谢别亲故",
        "author": "刘商",
        "content": "不食黄精不采薇，葛苗为带草为衣。\n孤云更入深山去，人绝音书雁自飞。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "f7522f3dcdeb8803eb5ef46bcf673c9a",
        "title": "送王永二首",
        "author": "刘商",
        "content": "君去春山谁共游，鸟啼花落水空流。\n如今送别临溪水，他日相思来水头。\n绵衣似热夹衣寒，时景虽和春已阑。\n诚知暂别那惆怅，明日藤花独自看。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "eaabb6ab81ebf9aaa754b7d9da177926",
        "title": "送别",
        "author": "刘商",
        "content": "灞岸青门有弊庐，昨来闻道半丘墟。\n陌头空送长安使，旧裏无人可寄书。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "3637fb34865f1c5f63102bcbb5b9f3e1",
        "title": "送王贞",
        "author": "刘商",
        "content": "清阳玉润复多才，邂逅佳期过早梅。\n槿花亦可浮杯上，莫待东篱黄菊开。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "bef742205f3d0cd6ec71423e310ddd44",
        "title": "滑州送人先归",
        "author": "刘商",
        "content": "河水冰消雁北飞，寒衣未足又春衣。\n自怜漂荡经年客，送别千回独未归。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "5a9cb4193aa02706978edd0287a36186",
        "title": "送豆卢郎赴海陵",
        "author": "刘商",
        "content": "烟波极目已沾襟，路出东塘水更深。\n看取海头秋草色，一如江上别离心。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "ba6001930e3123e887c776703300ba91",
        "title": "送女子",
        "author": "刘商",
        "content": "青娥宛宛聚为裳，乌鹊桥成别恨长。\n惆怅梧桐非旧影，不悲鸿雁暂随阳。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "42ff5cec35f29dea670ea20d7c245715",
        "title": "酬道芬寄画松",
        "author": "刘商",
        "content": "闻道铅华学沈宁，寒枝淅沥叶青青。\n一株将比囊中树，若个年多有茯苓。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "5ac10ffc857c0ddc091585fd46672291",
        "title": "寄李俌",
        "author": "刘商",
        "content": "挂却衣冠披薜荔，世人应是笑狂愚。\n年来渐觉髭须黑，欲寄松花君用无。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "1cb17983e109b8304eef20a79a5fc88d",
        "title": "赠严四草屦",
        "author": "刘商",
        "content": "轻微菅蒯将何用，容足偷安事颇同。\n日入信陵宾馆静，赠君閒步月明中。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "7aaa1a3cc4d63ebb7916dd763f01f08f",
        "title": "梨树阴",
        "author": "刘商",
        "content": "福庭人静少攀援，雨露偏滋影易繁。\n磊落紫香香亚树，清阴满地昼当轩。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "d274f55d594089ce7ed163f91e38d404",
        "title": "归山留别子侄二首",
        "author": "刘商",
        "content": "车马驱驰人在世，东西南北鹤随云。\n莫言贫病无留别，百代簪缨将付君。\n不逐浮云不羡鱼，杏花茅屋向阳居。\n鹤鸣华表应传语，雁度霜天懒寄书。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "c41aebcb81b3bec96e1068647d1cbdfc",
        "title": "与湛上人院画松",
        "author": "刘商",
        "content": "水墨乍成岩下树，摧残半隐洞中云。\n猷公曾住天台寺，阴雨猿声何处闻。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "c455c65435a33e3b62dbe6b63559dfa6",
        "title": "白沙宿窦常宅观妓",
        "author": "刘商",
        "content": "扬子澄江映晚霞，柳条垂岸一千家。\n主人留客江边宿，十月繁霜见杏花。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "425df5bd354a225a5f043c903cf1f8b9",
        "title": "怀张璪",
        "author": "刘商",
        "content": "苔石苍苍临涧水，阴风袅袅动松枝。\n世间唯有张通会，流向衡阳那得知。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "e09bfd214b1e3e0e7dce0c8831fb5f4a",
        "title": "与于中丞",
        "author": "刘商",
        "content": "万顷荒林不敢看，买山容足拟求安。\n田园失计全芜没，何处春风种蕙兰。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "92bee76f29e336266fc8db377402daa6",
        "title": "题水洞二首",
        "author": "刘商",
        "content": "桃花流出武陵洞，梦想仙家云树春。\n今看水入洞中去，却是桃花源裏人。\n长看岩穴泉流出，忽听悬泉入洞声。\n莫摘山花抛水上，花浮出洞世人惊。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "ebdf7859a6bc4327d7c9130b5a4e5515",
        "title": "代人村中悼亡二首",
        "author": "刘商",
        "content": "花落茅檐转寂寥，魂随暮雨此中销。\n迩来庭柳无人折，长得垂枝一万条。\n虚室无人乳燕飞，苍苔满地履痕稀。\n庭前唯有蔷薇在，花似残妆叶似衣。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "47b37e4de6bc32a35fa5125137d48c97",
        "title": "观猎三首",
        "author": "刘商",
        "content": "梦非熊虎数年间，驱尽豺狼宇宙闲。\n传道单于闻校猎，相期不敢过阴山。\n日隐寒山猎未归，鸣弦落羽雪霏霏。\n梁园射尽南飞雁，淮楚人惊阳鸟啼。\n松月东轩许独游，深恩未报復淹留。\n梁园日暮从公猎，每过青山不举头。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "7e2bbf6ac14c76c8567aa9702e9b315a",
        "title": "山中寄元二侍御二首",
        "author": "刘商",
        "content": "心期汗漫卧云扃，家计漂零水上萍。\n桃李向秋凋落尽，一枝松色独青青。\n拖紫锵金济世才，知君倚玉望三台。\n深山穷谷无人到，唯有狂愚独自来。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "adf5f2df72a6e930b96aed2018b4ae59",
        "title": "袁德师求画松",
        "author": "刘商",
        "content": "柏偃松俯势自分，森梢古意出浮云。\n如今眼暗画不得，旧有三株持赠君。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "7cbade72852e73dc9ce0585538f87d97",
        "title": "吊从甥",
        "author": "刘商",
        "content": "日晚河边访茕独，衰柳寒芜绕茅屋。\n儿童惊走报人来，孀妇开门一声哭。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "77c68f2e228f7d47f342c9d4c1863fe4",
        "title": "句",
        "author": "刘商",
        "content": "邮筒不解献茱萸。\n。\n赵侯首带鹿耳巾，规模出自陶弘景。\n。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零四"
        }
    },
    {
        "uuid": "632108a2e92065c5d741a6feb8afe586",
        "title": "送刘南史往杭州拜觐别驾叔",
        "author": "刘商",
        "content": "兄弟飘零自长年，见君眉白转相怜。\n清扬似玉须勤学，富贵由人不在天。\n万里榛芜迷旧国，两河烽火复相连。\n林中若使题书信，但问漳滨访客船。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十三"
        }
    }
]