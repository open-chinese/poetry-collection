[
    {
        "uuid": "4e5177aaadaadef34e2705d539b26c8c",
        "title": "泊罗庙",
        "author": "魏良臣",
        "content": "清白声华正直风，数千余载誉增隆。\n侯封忠洁缙绅外，庙外汩罗烟霭中。\n新宇有功修已顿，旧碑无字读难穷。\n他年我若官湘楚，愿采遗言问钓翁。",
        "dynasty": "宋",
        "collection_info": null
    },
    {
        "uuid": "f483a5468fe20b7716187f00738deac1",
        "title": "栖贤山访戴叔伦隐处",
        "author": "魏良臣",
        "content": "峰列洪都秀，名贤隐此间。\n乱烟横古木，啼鸟恋深山。\n我亦寻诗到，人谁访戴还。\n高吟今不见，流水自潺潺。",
        "dynasty": "宋",
        "collection_info": null
    }
]