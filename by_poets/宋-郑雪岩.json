[
    {
        "uuid": "b30b1384463bd21d175c5b631942f268",
        "title": "水调歌头 甫营亭子小",
        "author": "郑雪岩",
        "content": "甫营亭子小，花柳斩新裁。\n衰翁馀暇，何妨领客少徘徊。\n堪叹人生离合，恰似燕莺来往，光景暗中催。\n芦荻晚风起，明月满沙堆。\n去年秋，如此夜，有谁陪。\n欲挽天河无路，满眼总尘埃。\n未了痴儿官事，行止从来难定，又趣到苏台。\n不作别离句，共醉十分杯。",
        "dynasty": "宋",
        "collection_info": null
    }
]