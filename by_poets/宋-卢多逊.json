[
    {
        "uuid": "60f36312ca1b4d880c6520fa3eec57b9",
        "title": "新月应制",
        "author": "卢多逊",
        "content": "太液池边看月时，好风吹动万年枝。\n谁家玉匣开新镜，露出清光些子儿。",
        "dynasty": "宋",
        "collection_info": null
    },
    {
        "uuid": "182baaeee7f3dcc12860476cb58c9a47",
        "title": "哀挽诗",
        "author": "卢多逊",
        "content": "军门半掩槐花宅，每过犹闻哭临声。\n渐穷老仆慵看马，着惨佳人懒按筝。\n诗侣酒徒消散尽，一场春梦越王城。",
        "dynasty": "宋",
        "collection_info": null
    },
    {
        "uuid": "7626e94f286aebd134f6713f9473c59d",
        "title": "南水村",
        "author": "卢多逊",
        "content": "珠崖风景水南村，山下人家林下门。\n鹦鹉巢时椰结子，鹧鸪啼处竹生孙。\n渔盐家给无虚市，禾黍年登有酒尊。\n远客杖藜来往熟，却疑身世在桃源。",
        "dynasty": "宋",
        "collection_info": null
    }
]