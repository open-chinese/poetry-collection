[
    {
        "uuid": "d464b3009c80b3f691a55f17798dbe0e",
        "title": "安德山池宴集",
        "author": "刘洎",
        "content": "平阳擅歌舞，金谷盛招携。\n何如兼往烈，会赏叶幽栖。\n已均朝野致，还欣物我齐。\n春晚花方落，兰深径渐迷。\n蒲新节尚短，荷小盖犹低。\n无劳拂长袖，直待夜乌啼。",
        "dynasty": "唐",
        "collection_info": null
    },
    {
        "uuid": "6cc9f25296ffb293fddf7af3b32d4a0f",
        "title": "五言春日侍宴望海应诏",
        "author": "刘洎",
        "content": "巨壑观无际，灵异藴难详。\n寻真游汉武，架石驻秦皇。\n方丈神仙敻，蓬莱道路长。\n俱由肆情慾，非为恤封壃（同「疆」）。\n何如应顺动，鸣銮事省方。\n徘徊临委输，迢遰极扶桑。\n滔滔四渎府，浩浩百川王。\n浮天还纳汉，浴日乍翻光。\n夷洲暧淑景，有岛丽时芳。\n幸属沧波谧，欣逢宝化昌。\n（《翰林学士集》）（按：此诗原署「侍中清苑县开国男臣刘泊上」，「泊」为「洎」之误。\n张步云《唐代逸诗辑存》收本诗。\n）。",
        "dynasty": "唐",
        "collection_info": null
    }
]