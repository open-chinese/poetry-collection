[
    {
        "uuid": "79f575456b4a1c76e0d1e9bf268c6e17",
        "title": "偕康子雍州季子东所游虔州通天岩",
        "author": "伍余干",
        "content": "山灵不为红尘扫，仙窦玲珑自天巧。\n或开或合谁主张，元气淋漓出蓬岛。\n压服坡陀万象高，平铺练带三江绕。\n水西接轸到斜阳，勒马回□问迟早。\n不见真仙只为仙，犹嫌秃髪头颅老。\n三生岂必石点头，三晋何□石言好。\n行先之后更几人，龙奔虎噬争云扰。\n吴山但见楚山高，岂知砥柱千金宝。\n山崩雨蚀不知年，各得帡幪各相□。\n出门小吏惊且呼，虔州刺史心生恼。\n急着归鞭信马蹄，春风犹带兰香草。\n烧灯更上鬰孤台，吴楚东西春未了。",
        "dynasty": "宋",
        "collection_info": null
    }
]