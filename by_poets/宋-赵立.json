[
    {
        "uuid": "562c391fe503bad546ea8b66aaa94e5a",
        "title": "山行",
        "author": "赵立",
        "content": "爱杀潇湘境，山行知几重。\n风清秋思重，云淡晓阴浓。\n隔水时呼艇，经崖自策筇。\n岩扃聊问讯，把酒欠从容。",
        "dynasty": "宋",
        "collection_info": null
    },
    {
        "uuid": "8f72f321b74fff2c1b7f6317017268be",
        "title": "飞狐",
        "author": "赵立",
        "content": "舞毒山中夸巨蟒，问经岩下化灵狐。\n不知昨夜飞鸣处，曾报溪翁到此无。",
        "dynasty": "宋",
        "collection_info": null
    },
    {
        "uuid": "e8d8c6d3221a24b0796632ee8a86174a",
        "title": "山谷碑",
        "author": "赵立",
        "content": "长记儿童膝下时，便闻山谷澹岩诗。\n江湖老矣潇湘过，始得摩挲石罅碑。",
        "dynasty": "宋",
        "collection_info": null
    },
    {
        "uuid": "67ddfcf91c1f38cce4ff436878b382d8",
        "title": "雷神碑",
        "author": "赵立",
        "content": "此洞当年本祀雷，栋梁见我忽倾摧。\n寺僧为报山灵说，不用惊疑俗客来。",
        "dynasty": "宋",
        "collection_info": null
    },
    {
        "uuid": "095cfa8596b48cd0bf49f40600768533",
        "title": "丹鑪药臼",
        "author": "赵立",
        "content": "岩中二子已飞仙，药臼丹鑪尚俨然。\n无奈故乡心正切，末由此地结清缘。",
        "dynasty": "宋",
        "collection_info": null
    },
    {
        "uuid": "a187e5a6a7f28ae8b986ef174ca0beba",
        "title": "石井",
        "author": "赵立",
        "content": "酌泉石井喜无涯，喜与贪泉隔岭西。\n况有中秋明夜月，轻舟同载下浯溪。",
        "dynasty": "宋",
        "collection_info": null
    }
]