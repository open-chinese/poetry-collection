[
    {
        "uuid": "cec103d941c5c235ff37636273beebd0",
        "title": "查公山诗",
        "author": "查元方",
        "content": "大道贵知止，昔贤称二疏。\n今来我季方，退身兹有余。\n潇洒去桎梏，放荡狎樵渔。\n疏泉离远窦，凿石构层庐。\n溪禽拂窗牖，山花满庭除。\n寒藤繫舴艋，碧潭澄素舒。\n覩兹尘𡏖，始见仁智居。\n痛哉方散适，溘然归丘墟。\n恨不同老彭，其乐永只且。\n自古干禄辈，知进不知退。\n立事名虽扬，全身理何昧。\n茂先赋《鹪鹩》，体物知显晦。\n一旦悔自速，临刑无以对。\n李斯恋富贵，下包周身智。\n及忆东门犬，已弃咸阳市。\n平子着《归田》，渊明舍彭泽，后来区区人，谁復挂书册。\n我喜从今去，吾宗有逋客。\n山号查公山，嵽嵲云汉间。\n山下查公冢，溪声长潺潺。\n高台好怅望，绝磴堪跻攀。\n他年谢簪绂，永此继闲闲。\n（见弘治《徽州府志》卷二、《新安文献志》卷五十一、《宋诗纪事补遗》卷二。\n）。",
        "dynasty": "唐",
        "collection_info": null
    }
]