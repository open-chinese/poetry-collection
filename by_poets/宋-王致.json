[
    {
        "title": "即事",
        "author": "王致",
        "content": "谷暗随呼应，禽春不速来。\n幽居逢令序，跬步且徘徊。",
        "dynasty": "宋",
        "collection_info": null
    },
    {
        "title": "辞本州教官",
        "author": "王致",
        "content": "年近古稀有，不易升此堂。\n他日留泉下，须留姓氏香。",
        "dynasty": "宋",
        "collection_info": null
    },
    {
        "title": "题袁学士像",
        "author": "王致",
        "content": "平生有志惜分阴，经济功夫着力深。\n一日高飞成远举，几回怀古作豪吟。\n春风频梦丹墀月，夏日长思玉馆琴。\n天下弦歌声已旧，化成都只在公心。",
        "dynasty": "宋",
        "collection_info": null
    }
]