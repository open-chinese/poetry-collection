[
    {
        "title": "长洲怀古",
        "author": "刘沧",
        "content": "野烧原空尽荻灰，吴王此地有楼台。\n千年事往人何在，半夜月明潮自来。\n白鸟影从江树没，清猨声入楚云哀。\n停车日晚荐苹藻，风静寒塘花正开。",
        "dynasty": "唐",
        "collection_info": null
    },
    {
        "title": "经炀帝行宫",
        "author": "刘沧",
        "content": "此地曾经翠辇过，浮云流水竟如何。\n香销南国美人尽，怨入东风芳草多。\n残柳宫前空露叶，夕阳川上浩烟波。\n行人遥起广陵思，古渡月明闻棹歌。",
        "dynasty": "唐",
        "collection_info": null
    },
    {
        "title": "春日游嘉陵江",
        "author": "刘沧",
        "content": "独泛扁舟映绿杨，嘉陵江水色苍苍。\n行看芳草故乡远，坐对落花春日长。\n曲岸危樯移渡影，暮天栖鸟入山光。\n今来谁识东归意，把酒闲吟思洛阳。",
        "dynasty": "唐",
        "collection_info": null
    },
    {
        "title": "秋日山斋书怀",
        "author": "刘沧",
        "content": "启户清风枕簟幽，虫丝吹落挂帘钩。\n蝉吟高树雨初霁，人忆故乡山正秋。\n浩渺蒹葭连夕照，萧疎杨柳隔沙洲。\n空将方寸荷知己，身寄烟萝恩未酬。",
        "dynasty": "唐",
        "collection_info": null
    },
    {
        "title": "晚秋洛阳客舍",
        "author": "刘沧",
        "content": "清洛平分两岸沙，沙边水色近人家。\n隋朝古陌铜驼柳，石氏荒原金谷花。\n庭叶霜浓悲远客，宫城日晚度寒鵶。\n未成归计关河阻，空望白云乡路赊。",
        "dynasty": "唐",
        "collection_info": null
    },
    {
        "title": "深愁喜友人至",
        "author": "刘沧",
        "content": "不避驱羸道路长，青山同喜惜年光。\n灯前话旧阶草夜，月下醉吟溪树霜。\n落叶已经寒烧尽，衡门犹对古城荒。\n此身未遂归休计，一半生涯寄岳阳。",
        "dynasty": "唐",
        "collection_info": null
    },
    {
        "title": "秋日望西阳",
        "author": "刘沧",
        "content": "古木苍苔坠几层，行人一望旅情增。\n太行山下黄河水，铜雀台西武帝陵。\n风入蒹葭秋色动，雨余杨柳暮烟凝。\n野花似泣红妆泪，寒露满枝枝不胜。",
        "dynasty": "唐",
        "collection_info": null
    },
    {
        "title": "邺都怀古",
        "author": "刘沧",
        "content": "昔时霸业何萧索，古木唯多鸟雀声。\n芳草自生宫殿处，牧童谁识帝王城。\n残春杨柳长川迥，落日蒹葭远水平。\n一望青山便惆怅，西陵无主月空明。",
        "dynasty": "唐",
        "collection_info": null
    },
    {
        "title": "题龙门僧房",
        "author": "刘沧",
        "content": "静室遥临伊水东，寂寥谁与此身同。\n禹门山色度寒磬，萧寺竹声来晚风。\n僧宿石龛残雪在，鴈归沙渚夕阳空。\n偶将心地问高士，坐指浮生一梦中。",
        "dynasty": "唐",
        "collection_info": null
    },
    {
        "title": "秋夕山斋即事",
        "author": "刘沧",
        "content": "衡门无事闭苍苔，篱下萧疎野菊开。\n半夜秋风江色动，满山寒叶雨声来。\n鴈飞关塞霜初落，书寄乡闾人未迴。\n独坐高窗此时节，一弹瑶瑟自成哀。",
        "dynasty": "唐",
        "collection_info": null
    },
    {
        "title": "江行书事",
        "author": "刘沧",
        "content": "远渚蒹葭覆绿苔，姑苏南望思裴徊。\n空江独树楚山背，暮雨一舟吴苑来。\n人度深秋风叶落，鸟飞残照水烟开。\n寒潮欲上泛萍藻，寄荐三闾情自哀。",
        "dynasty": "唐",
        "collection_info": null
    },
    {
        "title": "过铸鼎原",
        "author": "刘沧",
        "content": "黄帝修真万国朝，鼎成龙驾上丹霄。\n天风乍起鹤声远，海雾渐深龙节遥。\n仙界日长青鸟度，御衣香散紫霞飘。\n唯留古迹寒原在，碧水苍苍空寂寥。",
        "dynasty": "唐",
        "collection_info": null
    },
    {
        "title": "秋日寓怀",
        "author": "刘沧",
        "content": "海上生涯一钓舟，偶因名利事淹留。\n旅涂谁见客青眼，故国几多人白头。\n霁色满川明水驿，蝉声落日隐城楼。\n如何未尽此行役，西入潼关云木秋。",
        "dynasty": "唐",
        "collection_info": null
    },
    {
        "title": "江城晚望",
        "author": "刘沧",
        "content": "一望江城思有余，遥分野径入樵渔。\n青山经雨菊花尽，白鸟下滩芦叶疎。\n静听潮声寒木杪，远看风色暮帆舒。\n秋期又涉潼关路，不得年年向此居。",
        "dynasty": "唐",
        "collection_info": null
    },
    {
        "title": "宿苍溪馆",
        "author": "刘沧",
        "content": "孤馆门开对碧岑，竹窗灯下听猨吟。\n巴山夜雨别离梦，秦塞旧山迢遰心。\n满地莓苔生近水，几株杨柳自成阴。\n空思知己隔云岭，乡路独归春草深。",
        "dynasty": "唐",
        "collection_info": null
    },
    {
        "title": "题王母庙",
        "author": "刘沧",
        "content": "寂寥珠翠想遗声，门掩烟微水殿清。\n拂曙紫霞生古壁，何年绛节下层城。\n鹤归辽海春光晚，花落闲阶夕雨晴。\n武帝无名在仙籍，玉坛星月夜空明。",
        "dynasty": "唐",
        "collection_info": null
    },
    {
        "title": "留别復本修古二上人",
        "author": "刘沧",
        "content": "二远相知是昔年，此身长寄礼香烟。\n绿芜风晚水边寺，清磬月高林下禅。\n台殿虚窗山翠入，梧桐疎叶露光悬。\n西峰话别又须去，终日关山在马前。",
        "dynasty": "唐",
        "collection_info": null
    },
    {
        "title": "边思",
        "author": "刘沧",
        "content": "汉将边方背辘轳，受降城北是单于。\n黄河晚冻雪风急，野火远烧山木枯。\n偷号甲兵衝塞色，衔枚战马踏寒芜。\n蛾眉一没空留怨，青冢月明啼夜乌。",
        "dynasty": "唐",
        "collection_info": null
    },
    {
        "title": "登龙门敬善寺阁",
        "author": "刘沧",
        "content": "独步危梯入杳冥，天风潇洒拂檐楹。\n禹门烟树正春色，少室云屏向晚晴。\n花落院深清禁闭，水分川阔绿芜平。\n琐窗朱槛同仙界，半夜缑山有鹤声。",
        "dynasty": "唐",
        "collection_info": null
    },
    {
        "title": "题王校书山斋",
        "author": "刘沧",
        "content": "猨鸟无声昼掩扉，寒原隔水到人稀。\n云晴古木月初上，雪满空庭鹤未归。\n药囿地连山色近，樵家路入树烟微。\n栖迟惯得沧浪思，云阁还应梦钓矶。",
        "dynasty": "唐",
        "collection_info": null
    },
    {
        "title": "浙江晚渡怀古",
        "author": "刘沧",
        "content": "蝉噪秋风满古堤，荻花寒渡思萋萋。\n潮声归海鸟初下，草色连江人自迷。\n碧落晴分平楚外，青山晚出穆陵西。\n此来一见垂纶者，却忆旧居明月溪。",
        "dynasty": "唐",
        "collection_info": null
    },
    {
        "title": "及第后宴曲江",
        "author": "刘沧",
        "content": "及第新春选胜游，杏园初宴曲江头。\n紫毫粉壁题仙籍，柳色箫声拂御楼。\n霁景露光明远岸，晚空山翠坠芳洲。\n归时不省花间醉，绮陌香车似水流。",
        "dynasty": "唐",
        "collection_info": null
    },
    {
        "title": "秋日山寺怀友人",
        "author": "刘沧",
        "content": "萧寺楼台对夕阴，淡烟疎磬散空林。\n风生寒渚白苹动，霜落秋山黄叶深。\n云尽独看晴塞鴈，月明遥听远村砧。\n相思不见又经岁，坐向松窗弹玉琴。",
        "dynasty": "唐",
        "collection_info": null
    },
    {
        "title": "八月十五日夜玩月",
        "author": "刘沧",
        "content": "中秋朗月静天河，乌鹊南飞客恨多。\n寒色满窗明枕簟，清光凝露拂烟萝。\n桂枝斜汉流灵魄，苹叶微风动细波。\n此夜空亭闻木落，蒹葭霜碛鴈初过。",
        "dynasty": "唐",
        "collection_info": null
    },
    {
        "title": "晚春宿僧院",
        "author": "刘沧",
        "content": "萧寺春风正落花，淹留数宿惠休家。\n碧空云尽磬声远，清夜月高窗影斜。\n白日闲吟为道侣，青山遥指是生涯。\n微微一点寒灯在，乡梦不成闻曙鵶。",
        "dynasty": "唐",
        "collection_info": null
    },
    {
        "title": "怀汶阳兄弟",
        "author": "刘沧",
        "content": "回看云岭思茫茫，几处关河隔汶阳。\n书信经年乡国远，弟兄无力海田荒。\n天高霜月砧声苦，风满寒林木叶黄。\n终日路岐归未得，秋来空羡鴈成行。",
        "dynasty": "唐",
        "collection_info": null
    },
    {
        "title": "题天宫寺阁",
        "author": "刘沧",
        "content": "丹阙侵霄壮復危，排空霞影动檐扉。\n城连伊水禹门近，烟隔上阳宫树微。\n天敛暮云残雨歇，路穿春草一僧归。\n此来闲望更何有，无限清风生客衣。",
        "dynasty": "唐",
        "collection_info": null
    },
    {
        "title": "游上方石窟寺",
        "author": "刘沧",
        "content": "苔径萦迴景渐分，翛然空界静埃氛。\n一声疎磬过寒水，半壁危楼隐白云。\n雪下石龛僧在定，日西山木鸟成羣。\n几来吟啸立朱槛，风起天香处处闻。",
        "dynasty": "唐",
        "collection_info": null
    },
    {
        "title": "怀江南友人",
        "author": "刘沧",
        "content": "久绝音书隔塞尘，路岐谁与子相亲。\n愁中独坐秦城夜，别后几经吴苑春。\n湘岸风来吹绿绮，海门潮上没青苹。\n空劳两地望明月，多感断蓬千里身。",
        "dynasty": "唐",
        "collection_info": null
    },
    {
        "title": "题敬亭山庙",
        "author": "刘沧",
        "content": "森森古木列岩隈，迥压寒原霁色开。\n云雨只从山上起，风雷多向庙中来。\n三江入海声长在，双鹤啼天影未迴。\n花落空庭春昼晚，石床松殿满青苔。",
        "dynasty": "唐",
        "collection_info": null
    },
    {
        "title": "经麻姑山",
        "author": "刘沧",
        "content": "麻姑此地炼神丹，寂寞烟霞古竈残。\n一自仙娥归碧落，几年春雨洗红兰。\n帆飞震泽秋江远，雨过陵阳晚树寒。\n山顶白云千万片，时闻鸾鹤下仙坛。",
        "dynasty": "唐",
        "collection_info": null
    },
    {
        "title": "对残春",
        "author": "刘沧",
        "content": "杨花漠漠暗长堤，春尽人愁鸟又啼。\n鬓髪近来生处白，家园几向梦中迷。\n霏微远树荒郊外，牢落空城夕照西。\n唯有年光堪自惜，不胜烟草日萋萋。",
        "dynasty": "唐",
        "collection_info": null
    },
    {
        "title": "过沧浪峡",
        "author": "刘沧",
        "content": "山迭云重一径幽，苍苔古石濑清流。\n出岩树色见来静，落涧泉声长自秋。\n远入虚明思白帝，寒生浩景想沧洲。\n如何地近东西路，马足车轮不暂留。",
        "dynasty": "唐",
        "collection_info": null
    },
    {
        "title": "经过建业",
        "author": "刘沧",
        "content": "六代兴衰曾此地，西风露泣白苹花。\n烟波浩渺空亡国，杨柳萧条有几家。\n楚塞秋光晴入树，浙江残雨晚生霞。\n凄凉处处渔樵路，鸟去人归山影斜。",
        "dynasty": "唐",
        "collection_info": null
    },
    {
        "title": "赠道者",
        "author": "刘沧",
        "content": "真趣淡然居物外，忘机多是隐天台。\n停灯深夜看仙箓，拂石高秋坐钓台。\n卖药故人湘水别，入檐栖鸟旧山来。\n无因朝市知名姓，地僻衡门对岳开。",
        "dynasty": "唐",
        "collection_info": null
    },
    {
        "title": "题马太尉华山庄",
        "author": "刘沧",
        "content": "别开池馆背山阴，近得幽奇物外心。\n竹色拂云连岳寺，泉声带雨出溪林。\n一庭杨柳春光暖，三径烟萝晚翠深。\n自是功成闲劒履，西斋长卧对瑶琴。",
        "dynasty": "唐",
        "collection_info": null
    },
    {
        "title": "秋日夜怀",
        "author": "刘沧",
        "content": "砧杵寥寥秋色长，遶枝寒鹊客情伤。\n关山云尽九秋月，门柳叶凋三径霜。\n近日每思归少室，故人遥忆隔潇湘。\n如何节候变容髪，明镜一看愁异常。",
        "dynasty": "唐",
        "collection_info": null
    },
    {
        "title": "题巫山庙",
        "author": "刘沧",
        "content": "十二岚峯挂夕晖，庙门深闭雾烟微。\n天高木落楚人思，山迥月残神女归。\n触石晴云凝翠鬓，度江寒雨湿罗衣。\n婵娟似恨襄王梦，猨呌断岩秋藓稀。",
        "dynasty": "唐",
        "collection_info": null
    },
    {
        "title": "题吴宫苑",
        "author": "刘沧",
        "content": "吴苑荒凉故国名，吴山月上照江明。\n残春碧树自留影，半夜子规何处声。\n芦叶长侵洲渚暗，苹花开尽水烟平。\n经过此地千年恨，荏苒东风露色清。",
        "dynasty": "唐",
        "collection_info": null
    },
    {
        "title": "旅馆书怀",
        "author": "刘沧",
        "content": "秋看庭树换风烟，兄弟飘零寄海边。\n客计倦行分陕路，家贫休种汶阳田。\n云低远塞鸣寒鴈，雨歇空山噪暮蝉。\n落叶虫丝满窗户，秋堂独坐思悠然。",
        "dynasty": "唐",
        "collection_info": null
    },
    {
        "title": "赠天台隐者",
        "author": "刘沧",
        "content": "静者多依猨鸟丛，衡门野色四郊通。\n天开宿雾海生日，水泛落花山有风。\n迴望一巢悬木末，独寻危石坐岩中。\n看书饮酒余无事，自乐樵渔狎钓翁。",
        "dynasty": "唐",
        "collection_info": null
    },
    {
        "title": "洛阳月夜书怀",
        "author": "刘沧",
        "content": "疎柳高槐古巷通，月明西照上阳宫。\n一声边鴈塞门雪，几处远砧河汉风。\n独榻闲眠移岳影，寒窗幽思度烟空。\n孤吟此夕惊秋晚，落叶残花树色中。",
        "dynasty": "唐",
        "collection_info": null
    },
    {
        "title": "江行夜泊",
        "author": "刘沧",
        "content": "白浪连空极渺漫，孤舟此夜泊中滩。\n岳阳秋霁寺钟远，渡口月明渔火残。\n绿绮韵高湘女怨，青葭色映水禽寒。\n乡遥楚国生归思，欲曙山光上木兰。",
        "dynasty": "唐",
        "collection_info": null
    },
    {
        "title": "赠颛顼山人",
        "author": "刘沧",
        "content": "浩气含真玉片辉，着书精义入玄微。\n洛阳紫陌几曾醉，少室白云时一归。\n松雪月高唯鹤宿，烟岚秋霁到人稀。\n知君济世有长策，莫问沧浪隐钓矶。",
        "dynasty": "唐",
        "collection_info": null
    },
    {
        "title": "长安冬夜书情",
        "author": "刘沧",
        "content": "上国栖迟岁欲终，此情多寄寂寥中。\n钟传半夜旅人馆，鵶呌一声疎树风。\n古巷月高山色静，寒芜霜落灞原空。\n今来唯问心期事，独望青云路未通。",
        "dynasty": "唐",
        "collection_info": null
    },
    {
        "title": "经古行宫",
        "author": "刘沧",
        "content": "玉辇西归已至今，古原风景自沈沈。\n御沟流水长芳草，宫树落花空夕阴。\n胡蝶翅翻残露滴，子规声尽野烟深。\n路人不记当年事，台殿寂寥山影侵。",
        "dynasty": "唐",
        "collection_info": null
    },
    {
        "title": "秋日登醴泉县楼",
        "author": "刘沧",
        "content": "闲上高楼时一望，绿芜寒野静中分。\n人行直路入秦树，鴈截斜阳背塞云。\n渭水自流汀岛色，汉陵空长石苔纹。\n秋风高柳出危叶，独听蝉声日欲曛。",
        "dynasty": "唐",
        "collection_info": null
    },
    {
        "title": "春日旅游",
        "author": "刘沧",
        "content": "玄髪辞家事远游，春风归鴈一声愁。\n花开忽忆故山树，月上自登临水楼。\n浩浩晴原人独去，依依春草水分流。\n秦川楚塞烟波隔，怨别路岐何日休。",
        "dynasty": "唐",
        "collection_info": null
    },
    {
        "title": "送友人下第归吴",
        "author": "刘沧",
        "content": "共惜年华未立名，路岐终日轸羁情。\n青春半是往来尽，白髮多因离别生。\n楚岸帆开云树映，吴门月上水烟清。\n东归自有故山约，花落石床苔藓平。",
        "dynasty": "唐",
        "collection_info": null
    },
    {
        "title": "访友人郊居",
        "author": "刘沧",
        "content": "登原过水访相如，竹坞莎庭似故居。\n空塞山当清昼晚，古槐人继绿阴余。\n休弹瑟韵伤离思，已有蝉声报夏初。\n醉唱劳歌翻自叹，钓船渔浦梦难疎。",
        "dynasty": "唐",
        "collection_info": null
    },
    {
        "title": "匡城寻薛闵秀才不遇",
        "author": "刘沧",
        "content": "音容一别近三年，往事空思意浩然。\n匹马东西何处客，孤城杨柳晚来蝉。\n路长草色秋山绿，川阔晴光远水连。\n不见故人劳梦寐，独吟风月过南燕。",
        "dynasty": "唐",
        "collection_info": null
    },
    {
        "title": "与僧话旧",
        "author": "刘沧",
        "content": "巾舃同时下翠微，旧游因话事多违。\n南朝古寺几僧在，西岭空林唯鸟归。\n莎径晚烟凝竹坞，石池春色染苔衣。\n此时相见又相别，即是关河朔鴈飞。",
        "dynasty": "唐",
        "collection_info": null
    },
    {
        "title": "寄远",
        "author": "刘沧",
        "content": "西园杨柳暗惊秋，宝瑟朱弦结远愁。\n霜落鴈声来紫塞，月明人梦在青楼。\n蕙心迢遰湘云暮，兰思萦迴楚水流。\n锦字织成添别恨，关河万里路悠悠。",
        "dynasty": "唐",
        "collection_info": null
    },
    {
        "title": "长安逢友人",
        "author": "刘沧",
        "content": "上国相逢尘满襟，倾杯一话昔年心。\n荒台共望秋山立，古寺多同雪夜吟。\n风度重城宫漏尽，月明高柳禁烟深。\n终期白日青云路，休感鬓毛霜雪侵。",
        "dynasty": "唐",
        "collection_info": null
    },
    {
        "title": "下第东归途中书事",
        "author": "刘沧",
        "content": "峡路谁知倦此情，往来多是半年程。\n孤吟洛苑逢春尽，几向秦城见月明。\n高柳断烟侵岳影，古堤斜日背滩声。\n东归海上有余业，牢落田园荒草平。",
        "dynasty": "唐",
        "collection_info": null
    },
    {
        "title": "经龙门废寺",
        "author": "刘沧",
        "content": "因思人事事无穷，几度经过感此中。\n山色不移楼殿尽，石台依旧水云空。\n唯余芳草滴春露，时有残花落晚风。\n杨柳覆滩清濑响，暮天沙鸟自西东。",
        "dynasty": "唐",
        "collection_info": null
    },
    {
        "title": "下第后怀旧居",
        "author": "刘沧",
        "content": "几到青门未立名，芳时多负故乡情。\n雨余秦苑绿芜合，春尽灞原白髮生。\n每见山泉长属意，终期身事在归耕。\n苹花覆水曲溪暮，独坐钓舟歌月明。",
        "dynasty": "唐",
        "collection_info": null
    },
    {
        "title": "经无可旧居兼伤贾岛",
        "author": "刘沧",
        "content": "尘室寒窗我独看，别来人事几凋残。\n昼空萧寺一僧去，雪满巴山孤客寒。\n落叶堕巢禽自出，苍苔封砌竹成竿。\n碧云迢遰长江远，向夕苦吟归思难。",
        "dynasty": "唐",
        "collection_info": null
    },
    {
        "title": "赠隐者",
        "author": "刘沧",
        "content": "何时止此幽栖处，独掩衡门长绿苔。\n临水静闻灵鹤语，隔原时有至人来。\n五湖仙岛几年别，九转药炉深夜开。\n谁识无机养真性，醉眠松石枕空杯。",
        "dynasty": "唐",
        "collection_info": null
    },
    {
        "title": "题书斋",
        "author": "刘沧",
        "content": "一日不曾离此处，风吹疎牖夕云晴。\n气凌霜色劒光动，吟对雪华诗韵清。\n高木宿禽来远岳，古原残雨隔重城。\n西斋瑶瑟自为侣，门掩半春苔藓生。",
        "dynasty": "唐",
        "collection_info": null
    },
    {
        "title": "题秦女楼",
        "author": "刘沧",
        "content": "珠翠香销鸳瓦堕，神仙曾向此中游。\n青楼月色桂花冷，碧落箫声云叶愁。\n杳杳蓬莱人不见，苍苍苔藓路空留。\n一从凤去千年后，迢遰岐山水石秋。",
        "dynasty": "唐",
        "collection_info": null
    },
    {
        "title": "题桃源处士山居留寄",
        "author": "刘沧",
        "content": "白云深处葺茅庐，退隐衡门与俗疎。\n一洞晓烟留水上，满庭春露落花初。\n闲看竹屿吟新月，特酌山醪读古书。\n穷达尽为身外事，浩然元气乐樵渔。",
        "dynasty": "唐",
        "collection_info": null
    },
    {
        "title": "宿题天坛观",
        "author": "刘沧",
        "content": "沐髪清斋宿洞宫，桂花松韵满岩风。\n紫霞晓色秋山霁，碧落寒光霜月空。\n华表鹤声天外迥，蓬莱仙界海门通。\n冥心一悟虚无理，寂寞玄珠象罔中。",
        "dynasty": "唐",
        "collection_info": null
    },
    {
        "title": "洛神怨",
        "author": "刘沧",
        "content": "子建东归恨思长，飘飖神女步池塘。\n云鬟高动水宫影，珠翠乍摇沙露光。\n心寄碧沈空婉恋，梦残春色自悠扬。\n停车绮陌傍杨柳，片月青楼落未央。",
        "dynasty": "唐",
        "collection_info": null
    },
    {
        "title": "龙门留别道友",
        "author": "刘沧",
        "content": "一顾恩深荷道安，独垂双泪下层峦。\n飞鸣北鴈塞云暮，摇落西风关树寒。\n春谷终期吹羽翼，萍身不定逐波澜。\n裴徊偏起旧枝恋，半夜独吟孤烛残。",
        "dynasty": "唐",
        "collection_info": null
    },
    {
        "title": "题四皓庙",
        "author": "刘沧",
        "content": "石壁苍苔翠霭浓，驱车商洛想遗踪。\n天高猨呌向山月，露下鹤声来庙松。\n叶堕阴岩疎薜荔，池经秋雨老芙蓉。\n雪髯仙侣何深隐，千古寂寥云水重。",
        "dynasty": "唐",
        "collection_info": null
    },
    {
        "title": "望未央宫",
        "author": "刘沧",
        "content": "西上秦原见未央，山岚川色晚苍苍。\n云楼欲动入清渭，鸳瓦如飞出绿杨。\n舞席歌尘空岁月，宫花春草满池塘。\n香风吹落天人语，綵凤五云朝汉皇。",
        "dynasty": "唐",
        "collection_info": null
    },
    {
        "title": "秋日过昭陵",
        "author": "刘沧",
        "content": "寝庙徒悲劒与冠，翠华龙驭杳漫漫。\n原分山势入空塞，地匝松阴出晚寒。\n上界鼎成云缥缈，西陵舞罢泪阑干。\n那堪独立斜阳裏，碧落秋光烟树残。",
        "dynasty": "唐",
        "collection_info": null
    },
    {
        "title": "夏日登慈恩寺",
        "author": "刘沧",
        "content": "金界时来一访僧，天香飘翠琐窗凝。\n碧池静照寒松影，清昼深悬古殿灯。\n晚景风蝉催节候，高空云鸟度轩层。\n尘机消尽话玄理，暮磬出林疎韵澄。",
        "dynasty": "唐",
        "collection_info": null
    },
    {
        "title": "宿题金山寺",
        "author": "刘沧",
        "content": "一点青山翠色危，云岩不掩与星期。\n海门烟树潮归后，江面山楼月照时。\n独鹤唳空秋露下，高僧入定夜猨知。\n萧疎水木清钟梵，颢气寒光动石池。",
        "dynasty": "唐",
        "collection_info": null
    },
    {
        "title": "送友人游蜀",
        "author": "刘沧",
        "content": "北去西游春未半，蜀山云雪入诗情。\n青萝拂水花流影，翠霭隔岩猨有声。\n日出空江分远浪，鸟归高木认孤城。\n心期万里无劳倦，古石苍苔峡路清。",
        "dynasty": "唐",
        "collection_info": null
    },
    {
        "title": "题郑中丞东溪",
        "author": "刘沧",
        "content": "一境新开雉堞西，绿苔微径露凄凄。\n高轩夜静竹声远，曲岸春深杨柳低。\n山霁月明常此醉，草芳花暗省曾迷。\n即随凤诏归清列，几忆风花梦小溪。",
        "dynasty": "唐",
        "collection_info": null
    },
    {
        "title": "代友人悼姬",
        "author": "刘沧",
        "content": "罗帐香微冷锦裀，歌声永绝想梁尘。\n萧郎独宿落花夜，谢女不归明月春。\n青鸟罢传相寄字，碧江无復采莲人。\n满庭芳草坐成恨，迢遰蓬莱入梦频。",
        "dynasty": "唐",
        "collection_info": null
    },
    {
        "title": "夏日登西林白上人楼",
        "author": "刘沧",
        "content": "几到西林清净境，层台高视有无间。\n寒光远动天边水，碧影出空烟外山。\n苔点落花微萼在，叶藏幽鸟碎声闲。\n旷然多慊登楼意，永日重门深掩关。",
        "dynasty": "唐",
        "collection_info": null
    },
    {
        "title": "江楼月夜闻笛",
        "author": "刘沧",
        "content": "南浦蒹葭疎雨后，寂寥横笛怨江楼。\n思飘明月浪花白，声入碧云枫叶秋。\n河汉夜阑孤鴈度，潇湘水阔二妃愁。\n髪寒衣湿曲初罢，露色河光生钓舟。",
        "dynasty": "唐",
        "collection_info": null
    },
    {
        "title": "送友人下第东归",
        "author": "刘沧",
        "content": "漠漠杨花灞岸飞，几迴倾酒话东归。\n九衢春尽生乡梦，千里尘多满客衣。\n流水雨余芳草合，空山月晚白云微。\n金门自有西来约，莫待萤光照竹扉。",
        "dynasty": "唐",
        "collection_info": null
    },
    {
        "title": "从郑郎中高州游东潭",
        "author": "刘沧",
        "content": "烟岚晚入湿旌旗，高槛风清醉未归。\n夹路野花迎马首，出林山鸟向人飞。\n一溪寒水涵清浅，几处晴云度翠微。\n自是谢公心近得，登楼望月思依依。",
        "dynasty": "唐",
        "collection_info": null
    },
    {
        "title": "罢华原尉上座主尚书",
        "author": "刘沧",
        "content": "自怜生计事悠悠，浩渺沧浪一钓舟。\n千里梦归清洛近，三年官罢杜陵秋。\n山连绝塞浑无色，水到平沙几处流。\n白露黄花岁时晚，不堪霜鬓镜前愁。",
        "dynasty": "唐",
        "collection_info": null
    },
    {
        "title": "雨后游南门寺",
        "author": "刘沧",
        "content": "郭南山寺雨初晴，上界寻僧竹裏行。\n半壁楼台秋月过，一川烟水夕阳平。\n苔封石室云含润，露滴松枝鹤有声。\n木叶萧萧动归思，西风画角汉东城。",
        "dynasty": "唐",
        "collection_info": null
    },
    {
        "title": "题古寺",
        "author": "刘沧",
        "content": "古寺萧条偶宿期，更深霜压竹枝低。\n长天月影高窗过，疎树寒鵶半夜啼。\n池水竭来龙已去，老松枯处鹤犹栖。\n伤心可惜从前事，寥落朱廊堕粉泥。",
        "dynasty": "唐",
        "collection_info": null
    },
    {
        "title": "晚秋野望",
        "author": "刘沧",
        "content": "秋尽郊原情自哀，菊花寂寞晚仍开。\n高风疎叶带霜落，一鴈寒声背水来。\n荒垒几年经战后，故山终日望书回。\n归途休问从前事，独唱劳歌醉数杯。",
        "dynasty": "唐",
        "collection_info": null
    },
    {
        "title": "秋月望上阳宫",
        "author": "刘沧",
        "content": "苔色轻尘锁洞房，乱鸦羣鸽集残阳。\n青山空出禁城日，黄叶自飞宫树霜。\n御路几年香辇去，天津终日水声长。\n此时独立意难尽，正值西风砧杵凉。",
        "dynasty": "唐",
        "collection_info": null
    },
    {
        "title": "入关留别主人",
        "author": "刘沧",
        "content": "此来多愧食鱼心，东阁将辞强一吟。\n羸马客程秋草合，晚蝉关树古槐深。\n风生野渡河声急，鴈过寒原岳势侵。\n对酒相看自无语，几多离思入瑶琴。",
        "dynasty": "唐",
        "collection_info": null
    },
    {
        "title": "留别山中友人",
        "author": "刘沧",
        "content": "欲辞松月恋知音，去住多同羁鸟心。\n秋尽书窗惊白髮，晚衝霜叶下青岑。\n大河风急寒声远，高岭云开夕影深。\n别后寂寥无限意，野花门路草虫吟。",
        "dynasty": "唐",
        "collection_info": null
    },
    {
        "title": "春晚旅次有怀",
        "author": "刘沧",
        "content": "晚出关河绿野平，依依云树动乡情。\n残春花尽黄莺语，远客愁多白髮生。\n野水乱流临古驿，断烟凝处近孤城。\n东西未遂归田计，海上青山久废耕。",
        "dynasty": "唐",
        "collection_info": null
    },
    {
        "title": "与重幽上人话旧",
        "author": "刘沧",
        "content": "云飞天末水空流，省与师同别异州。\n庭树蝉声初入夏，石床苔色几经秋。\n灯微静室生乡思，月上严城话旅游。\n自喜他年接巾舃，沧浪地近虎溪头。",
        "dynasty": "唐",
        "collection_info": null
    },
    {
        "title": "月夜闻鹤唳",
        "author": "刘沧",
        "content": "碧落风微月正明，霜毛似怨有离情。\n莓苔石冷想孤立，杨柳叶疎闻转清。\n空夜露残惊堕羽，辽天秋晚忆归程。\n凤凰楼阁知犹恋，终逐烟霞上玉京。",
        "dynasty": "唐",
        "collection_info": null
    },
    {
        "title": "过北邙山",
        "author": "刘沧",
        "content": "散漫黄埃满北原，折碑横路碾苔痕。\n空山夜月来松影，荒冢春风变木根。\n漠漠兔丝罗古庙，翩翩丹旐过孤村。\n白杨落日悲风起，萧索寒巢鸟独奔。",
        "dynasty": "唐",
        "collection_info": null
    },
    {
        "title": "咸阳怀古",
        "author": "刘沧",
        "content": "经过此地无穷事，一望凄然感废兴。\n渭水故都秦二世，咸原秋草汉诸陵。\n天空绝塞闻边鴈，叶尽孤村见夜灯。\n风景苍苍多少恨，寒山半出白云层。",
        "dynasty": "唐",
        "collection_info": null
    },
    {
        "title": "送友人罢举赴蓟门从事",
        "author": "刘沧",
        "content": "人生行止在知己，远佐诸侯重所依。\n绿绶便当身是贵，青霄休怨志相违。\n晚云辽水疎残雨，寒角边城怨落晖。\n此去黄金台上客，相思应羡鴈南归。",
        "dynasty": "唐",
        "collection_info": null
    },
    {
        "title": "看牓日",
        "author": "刘沧",
        "content": "禁漏初停兰省开，列仙名目上清来。\n飞鸣晓日莺声远，变化春风鹤影回。\n广陌万人生喜色，曲江千树发寒梅。\n青云已是酬恩处，莫惜芳时醉酒杯。",
        "dynasty": "唐",
        "collection_info": null
    },
    {
        "title": "送李休秀才归岭中",
        "author": "刘沧",
        "content": "南泛孤舟景自饶，蒹葭汀浦晚萧萧。\n秋风汉水旅愁起，寒木楚山归思遥。\n独夜猨声和落叶，晴江月色带回潮。\n故园新过重阳节，黄菊满篱应未凋。",
        "dynasty": "唐",
        "collection_info": null
    },
    {
        "title": "寓居寄友人",
        "author": "刘沧",
        "content": "雨余虚馆竹阴清，独坐书窗轸旅情。\n芳草衡门无马迹，古槐深巷有蝉声。\n夕阳云尽嵩峰出，远岸烟消洛水平。\n今夜南原赏佳景，月高风定苦吟生。",
        "dynasty": "唐",
        "collection_info": null
    },
    {
        "title": "经曲阜城",
        "author": "刘沧",
        "content": "行经阙里自堪伤，曾叹东流逝水长。\n萝蔓几凋荒陇树，莓苔多处古宫墙。\n三千弟子标青史，万代先生号素王。\n萧索风高洙泗上，秋山明月夜苍苍。",
        "dynasty": "唐",
        "collection_info": null
    },
    {
        "title": "汶阳客舍",
        "author": "刘沧",
        "content": "年光自感益蹉跎，岐路东西竟若何。\n窗外雨来山色近，海边秋至鴈声多。\n思乡每读登楼赋，对月空吟叩角歌。\n迢遰旧山伊水畔，破斋荒径闭烟萝。",
        "dynasty": "唐",
        "collection_info": null
    },
    {
        "title": "留别崔澣秀才昆仲",
        "author": "刘沧",
        "content": "汶阳离思水无穷，去住情深梦寐中。\n岁晚虫鸣寒露草，日西蝉噪古槐风。\n川分远岳秋光静，云尽遥天霁色空。\n对酒不能伤此别，尺书凭鴈往来通。",
        "dynasty": "唐",
        "collection_info": null
    },
    {
        "title": "和友人忆洞庭旧居",
        "author": "刘沧",
        "content": "客舍经时益苦吟，洞庭犹忆在前林。\n青山残月有归梦，碧落片云生远心。\n溪路烟开江月出，草堂门掩海涛深。\n因君话旧起愁思，隔水数声何处砧。",
        "dynasty": "唐",
        "collection_info": null
    },
    {
        "title": "晚归山居",
        "author": "刘沧",
        "content": "寥落霜空木叶稀，初行郊野思依依。\n秋深频忆故乡事，日暮独寻荒径归。\n山影暗随云水动，钟声潜入远烟微。\n娟娟唯有西林月，不惜清光照竹扉。",
        "dynasty": "唐",
        "collection_info": null
    },
    {
        "title": "送元叙上人归上党",
        "author": "刘沧",
        "content": "太行关路战尘收，白日思乡别沃州。\n薄暮焚香临野烧，清晨漱齿涉寒流。\n溪边残垒空云木，山上孤城对驿楼。\n此去寂寥寻旧迹，苍苔满径竹斋秋。",
        "dynasty": "唐",
        "collection_info": null
    },
    {
        "title": "秋日旅途即事",
        "author": "刘沧",
        "content": "驱羸多自感，烟草远郊平。\n乡路几时尽，旅人终日行。\n渡边寒水驿，山下夕阳城。\n萧索更何有，秋风两鬓生。",
        "dynasty": "唐",
        "collection_info": null
    },
    {
        "title": "早行",
        "author": "刘沧",
        "content": "旅途乘早景，策马独凄凄。\n残影郡楼月，一声关树鸡。\n听钟烟柳外，问渡水云西。\n当自勉行役，终期功业齐。",
        "dynasty": "唐",
        "collection_info": null
    },
    {
        "title": "句",
        "author": "刘沧",
        "content": "海曙云浮日，江遥水合天。",
        "dynasty": "唐",
        "collection_info": null
    },
    {
        "title": "长洲怀古",
        "author": "刘沧",
        "content": "野烧原空尽荻灰，吴王此地有楼台。千年事往人何在，\n停车日晚荐苹藻，风静寒塘花正开。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "经炀帝行宫",
        "author": "刘沧",
        "content": "此地曾经翠辇过，浮云流水竟如何。香销南国美人尽，\n行人遥起广陵思，古渡月明闻棹歌。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "春日游嘉陵江",
        "author": "刘沧",
        "content": "独泛扁舟映绿杨，嘉陵江水色苍苍。行看芳草故乡远，\n今来谁识东归意，把酒闲吟思洛阳。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "秋日山斋书怀",
        "author": "刘沧",
        "content": "启户清风枕簟幽，虫丝吹落挂帘钩。蝉吟高树雨初霁，\n空将方寸荷知己，身寄烟萝恩未酬。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "晚秋洛阳客舍",
        "author": "刘沧",
        "content": "清洛平分两岸沙，沙边水色近人家。隋朝古陌铜驼柳，\n未成归计关河阻，空望白云乡路赊。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "深愁喜友人至",
        "author": "刘沧",
        "content": "不避驱羸道路长，青山同喜惜年光。灯前话旧阶草夜，\n此身未遂归休计，一半生涯寄岳阳。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "秋日望西阳",
        "author": "刘沧",
        "content": "古木苍苔坠几层，行人一望旅情增。太行山下黄河水，\n野花似泣红妆泪，寒露满枝枝不胜。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "邺都怀古",
        "author": "刘沧",
        "content": "昔时霸业何萧索，古木唯多鸟雀声。芳草自生宫殿处，\n一望青山便惆怅，西陵无主月空明。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "题龙门僧房",
        "author": "刘沧",
        "content": "静室遥临伊水东，寂寥谁与此身同。禹门山色度寒磬，\n偶将心地问高士，坐指浮生一梦中。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "秋夕山斋即事",
        "author": "刘沧",
        "content": "衡门无事闭苍苔，篱下萧疏野菊开。半夜秋风江色动，\n独坐高窗此时节，一弹瑶瑟自成哀。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "江行书事",
        "author": "刘沧",
        "content": "远渚蒹葭覆绿苔，姑苏南望思裴徊。空江独树楚山背，\n寒潮欲上泛萍藻，寄荐三闾情自哀。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "过铸鼎原",
        "author": "刘沧",
        "content": "黄帝修真万国朝，鼎成龙驾上丹霄。天风乍起鹤声远，\n唯留古迹寒原在，碧水苍苍空寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "秋日寓怀",
        "author": "刘沧",
        "content": "海上生涯一钓舟，偶因名利事淹留。旅涂谁见客青眼，\n如何未尽此行役，西入潼关云木秋。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "江城晚望",
        "author": "刘沧",
        "content": "一望江城思有余，遥分野径入樵渔。青山经雨菊花尽，\n秋期又涉潼关路，不得年年向此居。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "宿苍溪馆",
        "author": "刘沧",
        "content": "孤馆门开对碧岑，竹窗灯下听猿吟。巴山夜雨别离梦，\n空思知己隔云岭，乡路独归春草深。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "题王母庙",
        "author": "刘沧",
        "content": "寂寥珠翠想遗声，门掩烟微水殿清。拂曙紫霞生古壁，\n武帝无名在仙籍，玉坛星月夜空明。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "留别复本修古二上人",
        "author": "刘沧",
        "content": "二远相知是昔年，此身长寄礼香烟。绿芜风晚水边寺，\n西峰话别又须去，终日关山在马前。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "边思",
        "author": "刘沧",
        "content": "汉将边方背辘轳，受降城北是单于。黄河晚冻雪风急，\n蛾眉一没空留怨，青冢月明啼夜乌。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "登龙门敬善寺阁",
        "author": "刘沧",
        "content": "独步危梯入杳冥，天风潇洒拂檐楹。禹门烟树正春色，\n琐窗朱槛同仙界，半夜缑山有鹤声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "题王校书山斋",
        "author": "刘沧",
        "content": "猿鸟无声昼掩扉，寒原隔水到人稀。云晴古木月初上，\n栖迟惯得沧浪思，云阁还应梦钓矶。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "浙江晚渡怀古",
        "author": "刘沧",
        "content": "蝉噪秋风满古堤，荻花寒渡思萋萋。潮声归海鸟初下，\n此来一见垂纶者，却忆旧居明月溪。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "及第后宴曲江",
        "author": "刘沧",
        "content": "及第新春选胜游，杏园初宴曲江头。紫毫粉壁题仙籍，\n归时不省花间醉，绮陌香车似水流。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "秋日山寺怀友人",
        "author": "刘沧",
        "content": "萧寺楼台对夕阴，淡烟疏磬散空林。风生寒渚白苹动，\n相思不见又经岁，坐向松窗弹玉琴。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "八月十五日夜玩月",
        "author": "刘沧",
        "content": "中秋朗月静天河，乌鹊南飞客恨多。寒色满窗明枕簟，\n此夜空亭闻木落，蒹葭霜碛雁初过。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "晚春宿僧院",
        "author": "刘沧",
        "content": "萧寺春风正落花，淹留数宿惠休家。碧空云尽磬声远，\n微微一点寒灯在，乡梦不成闻曙鸦。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "怀汶阳兄弟",
        "author": "刘沧",
        "content": "回看云岭思茫茫，几处关河隔汶阳。书信经年乡国远，\n终日路岐归未得，秋来空羡雁成行。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "题天宫寺阁",
        "author": "刘沧",
        "content": "丹阙侵霄壮复危，排空霞影动檐扉。城连伊水禹门近，\n此来闲望更何有，无限清风生客衣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "游上方石窟寺",
        "author": "刘沧",
        "content": "苔径萦回景渐分，翛然空界静埃氛。一声疏磬过寒水，\n几来吟啸立朱槛，风起天香处处闻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "怀江南友人",
        "author": "刘沧",
        "content": "久绝音书隔塞尘，路岐谁与子相亲。愁中独坐秦城夜，\n空劳两地望明月，多感断蓬千里身。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "题敬亭山庙",
        "author": "刘沧",
        "content": "森森古木列岩隈，迥压寒原霁色开。云雨只从山上起，\n花落空庭春昼晚，石床松殿满青苔。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "经麻姑山",
        "author": "刘沧",
        "content": "麻姑此地炼神丹，寂寞烟霞古灶残。一自仙娥归碧落，\n山顶白云千万片，时闻鸾鹤下仙坛。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "对残春",
        "author": "刘沧",
        "content": "杨花漠漠暗长堤，春尽人愁鸟又啼。鬓髮近来生处白，\n唯有年光堪自惜，不胜烟草日萋萋。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "过沧浪峡",
        "author": "刘沧",
        "content": "山迭云重一径幽，苍苔古石濑清流。出岩树色见来静，\n如何地近东西路，马足车轮不暂留。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "经过建业",
        "author": "刘沧",
        "content": "六代兴衰曾此地，西风露泣白苹花。烟波浩渺空亡国，\n凄凉处处渔樵路，鸟去人归山影斜。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "赠道者",
        "author": "刘沧",
        "content": "真趣淡然居物外，忘机多是隐天台。停灯深夜看仙箓，\n无因朝市知名姓，地僻衡门对岳开。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "题马太尉华山庄",
        "author": "刘沧",
        "content": "别开池馆背山阴，近得幽奇物外心。竹色拂云连岳寺，\n自是功成闲剑履，西斋长卧对瑶琴。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "秋日夜怀",
        "author": "刘沧",
        "content": "砧杵寥寥秋色长，绕枝寒鹊客情伤。关山云尽九秋月，\n如何节候变容发，明镜一看愁异常。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "题巫山庙",
        "author": "刘沧",
        "content": "十二岚峰挂夕晖，庙门深闭雾烟微。天高木落楚人思，\n婵娟似恨襄王梦，猿叫断岩秋藓稀。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "题吴宫苑",
        "author": "刘沧",
        "content": "吴苑荒凉故国名，吴山月上照江明。残春碧树自留影，\n经过此地千年恨，荏苒东风露色清。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "旅馆书怀",
        "author": "刘沧",
        "content": "秋看庭树换风烟，兄弟飘零寄海边。客计倦行分陕路，\n落叶虫丝满窗户，秋堂独坐思悠然。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "赠天台隐者",
        "author": "刘沧",
        "content": "静者多依猿鸟丛，衡门野色四郊通。天开宿雾海生日，\n看书饮酒余无事，自乐樵渔狎钓翁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "洛阳月夜书怀",
        "author": "刘沧",
        "content": "疏柳高槐古巷通，月明西照上阳宫。一声边雁塞门雪，\n孤吟此夕惊秋晚，落叶残花树色中。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "江行夜泊",
        "author": "刘沧",
        "content": "白浪连空极渺漫，孤舟此夜泊中滩。岳阳秋霁寺钟远，\n乡遥楚国生归思，欲曙山光上木兰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "赠颛顼山人",
        "author": "刘沧",
        "content": "浩气含真玉片辉，着书精义入玄微。洛阳紫陌几曾醉，\n知君济世有长策，莫问沧浪隐钓矶。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "长安冬夜书情",
        "author": "刘沧",
        "content": "上国栖迟岁欲终，此情多寄寂寥中。钟传半夜旅人馆，\n今来唯问心期事，独望青云路未通。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "经古行宫",
        "author": "刘沧",
        "content": "玉辇西归已至今，古原风景自沉沉。御沟流水长芳草，\n路人不记当年事，台殿寂寥山影侵。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "秋日登醴泉县楼",
        "author": "刘沧",
        "content": "闲上高楼时一望，绿芜寒野静中分。人行直路入秦树，\n秋风高柳出危叶，独听蝉声日欲曛。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "春日旅游",
        "author": "刘沧",
        "content": "玄发辞家事远游，春风归雁一声愁。花开忽忆故山树，\n秦川楚塞烟波隔，怨别路岐何日休。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "送友人下第归吴",
        "author": "刘沧",
        "content": "共惜年华未立名，路岐终日轸羁情。青春半是往来尽，\n东归自有故山约，花落石床苔藓平。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "访友人郊居",
        "author": "刘沧",
        "content": "登原过水访相如，竹坞莎庭似故居。空塞山当清昼晚，\n醉唱劳歌翻自叹，钓船渔浦梦难疏。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "匡城寻薛闵秀才不遇",
        "author": "刘沧",
        "content": "音容一别近三年，往事空思意浩然。匹马东西何处客，\n不见故人劳梦寐，独吟风月过南燕。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "与僧话旧",
        "author": "刘沧",
        "content": "巾舄同时下翠微，旧游因话事多违。南朝古寺几僧在，\n此时相见又相别，即是关河朔雁飞。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "寄远",
        "author": "刘沧",
        "content": "西园杨柳暗惊秋，宝瑟朱弦结远愁。霜落雁声来紫塞，\n锦字织成添别恨，关河万里路悠悠。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "长安逢友人",
        "author": "刘沧",
        "content": "上国相逢尘满襟，倾杯一话昔年心。荒台共望秋山立，\n终期白日青云路，休感鬓毛霜雪侵。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "下第东归途中书事",
        "author": "刘沧",
        "content": "峡路谁知倦此情，往来多是半年程。孤吟洛苑逢春尽，\n东归海上有余业，牢落田园荒草平。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "经龙门废寺",
        "author": "刘沧",
        "content": "因思人事事无穷，几度经过感此中。山色不移楼殿尽，\n杨柳覆滩清濑响，暮天沙鸟自西东。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "下第后怀旧居",
        "author": "刘沧",
        "content": "几到青门未立名，芳时多负故乡情。雨余秦苑绿芜合，\n苹花覆水曲溪暮，独坐钓舟歌月明。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "经无可旧居兼伤贾岛",
        "author": "刘沧",
        "content": "尘室寒窗我独看，别来人事几凋残。书空萧寺一僧去，\n碧云迢递长江远，向夕苦吟归思难。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "赠隐者",
        "author": "刘沧",
        "content": "何时止此幽栖处，独掩衡门长绿苔。临水静闻灵鹤语，\n谁识无机养真性，醉眠松石枕空杯。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "题书斋",
        "author": "刘沧",
        "content": "一日不曾离此处，风吹疏牖夕云晴。气凌霜色剑光动，\n西斋瑶瑟自为侣，门掩半春苔藓生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "题秦女楼",
        "author": "刘沧",
        "content": "珠翠香销鸳瓦堕，神仙曾向此中游。青楼月色桂花冷，\n一从凤去千年后，迢递岐山水石秋。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "题桃源处士山居留寄",
        "author": "刘沧",
        "content": "白云深处葺茅庐，退隐衡门与俗疏。一洞晓烟留水上，\n穷达尽为身外事，浩然元气乐樵渔。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "宿题天坛观",
        "author": "刘沧",
        "content": "沐发清斋宿洞宫，桂花松韵满岩风。紫霞晓色秋山霁，\n冥心一悟虚无理，寂寞玄珠象罔中。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "洛神怨",
        "author": "刘沧",
        "content": "子建东归恨思长，飘飖神女步池塘。云鬟高动水宫影，\n停车绮陌傍杨柳，片月青楼落未央。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "龙门留别道友",
        "author": "刘沧",
        "content": "一顾恩深荷道安，独垂双泪下层峦。飞鸣北雁塞云暮，\n裴徊偏起旧枝恋，半夜独吟孤烛残。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "题四皓庙",
        "author": "刘沧",
        "content": "石壁苍苔翠霭浓，驱车商洛想遗踪。天高猿叫向山月，\n雪髯仙侣何深隐，千古寂寥云水重。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "望未央宫",
        "author": "刘沧",
        "content": "西上秦原见未央，山岚川色晚苍苍。云楼欲动入清渭，\n香风吹落天人语，彩凤五云朝汉皇。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "秋日过昭陵",
        "author": "刘沧",
        "content": "寝庙徒悲剑与冠，翠华龙驭杳漫漫。原分山势入空塞，\n那堪独立斜阳裏，碧落秋光烟树残。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "夏日登慈恩寺",
        "author": "刘沧",
        "content": "金界时来一访僧，天香飘翠琐窗凝。碧池静照寒松影，\n尘机消尽话玄理，暮磬出林疏韵澄。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "宿题金山寺",
        "author": "刘沧",
        "content": "一点青山翠色危，云岩不掩与星期。海门烟树潮归后，\n萧疏水木清钟梵，颢气寒光动石池。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "送友人游蜀",
        "author": "刘沧",
        "content": "北去西游春未半，蜀山云雪入诗情。青萝拂水花流影，\n心期万里无劳倦，古石苍苔峡路清。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "题郑中丞东溪",
        "author": "刘沧",
        "content": "一境新开雉堞西，绿苔微径露凄凄。高轩夜静竹声远，\n即随凤诏归清列，几忆风花梦小溪。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "代友人悼姬",
        "author": "刘沧",
        "content": "罗帐香微冷锦裀，歌声永绝想梁尘。萧郎独宿落花夜，\n满庭芳草坐成恨，迢递蓬莱入梦频。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "夏日登西林白上人楼",
        "author": "刘沧",
        "content": "几到西林清净境，层台高视有无间。寒光远动天边水，\n旷然多慊登楼意，永日重门深掩关。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "江楼月夜闻笛",
        "author": "刘沧",
        "content": "南浦蒹葭疏雨后，寂寥横笛怨江楼。思飘明月浪花白，\n发寒衣湿曲初罢，露色河光生钓舟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "送友人下第东归",
        "author": "刘沧",
        "content": "漠漠杨花灞岸飞，几回倾酒话东归。九衢春尽生乡梦，\n金门自有西来约，莫待萤光照竹扉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "从郑郎中高州游东潭",
        "author": "刘沧",
        "content": "烟岚晚入湿旌旗，高槛风清醉未归。夹路野花迎马首，\n自是谢公心近得，登楼望月思依依。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "罢华原尉上座主尚书",
        "author": "刘沧",
        "content": "自怜生计事悠悠，浩渺沧浪一钓舟。千里梦归清洛近，\n白露黄花岁时晚，不堪霜鬓镜前愁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "雨后游南门寺",
        "author": "刘沧",
        "content": "郭南山寺雨初晴，上界寻僧竹裏行。半壁楼台秋月过，\n木叶萧萧动归思，西风画角汉东城。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "题古寺",
        "author": "刘沧",
        "content": "古寺萧条偶宿期，更深霜压竹枝低。长天月影高窗过，\n伤心可惜从前事，寥落朱廊堕粉泥。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "晚秋野望",
        "author": "刘沧",
        "content": "秋尽郊原情自哀，菊花寂寞晚仍开。高风疏叶带霜落，\n归途休问从前事，独唱劳歌醉数杯。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "秋月望上阳宫",
        "author": "刘沧",
        "content": "苔色轻尘锁洞房，乱鸦群鸽集残阳。青山空出禁城日，\n此时独立意难尽，正值西风砧杵凉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "入关留别主人",
        "author": "刘沧",
        "content": "此来多愧食鱼心，东阁将辞强一吟。羸马客程秋草合，\n对酒相看自无语，几多离思入瑶琴。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "留别山中友人",
        "author": "刘沧",
        "content": "欲辞松月恋知音，去住多同羁鸟心。秋尽书窗惊白髮，\n别后寂寥无限意，野花门路草虫吟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "春晚旅次有怀",
        "author": "刘沧",
        "content": "晚出关河绿野平，依依云树动乡情。残春花尽黄莺语，\n东西未遂归田计，海上青山久废耕。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "与重幽上人话旧",
        "author": "刘沧",
        "content": "云飞天末水空流，省与师同别异州。庭树蝉声初入夏，\n自喜他年接巾舄，沧浪地近虎溪头。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "月夜闻鹤唳",
        "author": "刘沧",
        "content": "碧落风微月正明，霜毛似怨有离情。莓苔石冷想孤立，\n凤凰楼阁知犹恋，终逐烟霞上玉京。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "过北邙山",
        "author": "刘沧",
        "content": "散漫黄埃满北原，折碑横路碾苔痕。空山夜月来松影，\n白杨落日悲风起，萧索寒巢鸟独奔。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "咸阳怀古",
        "author": "刘沧",
        "content": "经过此地无穷事，一望凄然感废兴。渭水故都秦二世，\n风景苍苍多少恨，寒山半出白云层。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "送友人罢举赴蓟门从事",
        "author": "刘沧",
        "content": "人生行止在知己，远佐诸侯重所依。绿绶便当身是贵，\n此去黄金台上客，相思应羡雁南归。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "看榜日",
        "author": "刘沧",
        "content": "禁漏初停兰省开，列仙名目上清来。飞鸣晓日莺声远，\n青云已是酬恩处，莫惜芳时醉酒杯。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "送李休秀才归岭中",
        "author": "刘沧",
        "content": "南泛孤舟景自饶，蒹葭汀浦晚萧萧。秋风汉水旅愁起，\n故园新过重阳节，黄菊满篱应未凋。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "寓居寄友人",
        "author": "刘沧",
        "content": "雨余虚馆竹阴清，独坐书窗轸旅情。芳草衡门无马迹，\n今夜南原赏佳景，月高风定苦吟生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "经曲阜城",
        "author": "刘沧",
        "content": "行经阙裏自堪伤，曾叹东流逝水长。萝蔓几凋荒陇树，\n萧索风高洙泗上，秋山明月夜苍苍。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "汶阳客舍",
        "author": "刘沧",
        "content": "年光自感益蹉跎，岐路东西竟若何。窗外雨来山色近，\n迢递旧山伊水畔，破斋荒径闭烟萝。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "留别崔澣秀才昆仲",
        "author": "刘沧",
        "content": "汶阳离思水无穷，去住情深梦寐中。岁晚虫鸣寒露草，\n对酒不能伤此别，尺书凭雁往来通。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "和友人忆洞庭旧居",
        "author": "刘沧",
        "content": "客舍经时益苦吟，洞庭犹忆在前林。青山残月有归梦，\n因君话旧起愁思，隔水数声何处砧。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "晚归山居",
        "author": "刘沧",
        "content": "寥落霜空木叶稀，初行郊野思依依。秋深频忆故乡事，\n娟娟唯有西林月，不惜清光照竹扉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "送元叙上人归上党",
        "author": "刘沧",
        "content": "太行关路战尘收，白日思乡别沃州。薄暮焚香临野烧，\n此去寂寥寻旧迹，苍苔满径竹斋秋。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "秋日旅途即事",
        "author": "刘沧",
        "content": "驱羸多自感，烟草远郊平。乡路几时尽，旅人终日行。\n渡边寒水驿，山下夕阳城。萧索更何有，秋风两鬓生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    },
    {
        "title": "早行",
        "author": "刘沧",
        "content": "旅途乘早景，策马独凄凄。残影郡楼月，一声关树鸡。\n听钟烟柳外，问渡水云西。当自勉行役，终期功业齐。",
        "dynasty": "唐",
        "collection_info": {
            "collection": "御定全唐诗",
            "volume": "卷五百八十六"
        }
    }
]