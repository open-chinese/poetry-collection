[
    {
        "title": "失调名 清晓开庭",
        "author": "郭子正",
        "content": "清晓开庭，茱萸初佩。",
        "dynasty": "宋",
        "collection_info": null
    },
    {
        "title": "舜韶新 香满西风",
        "author": "郭子正",
        "content": "香满西风，催岁晚东篱，黄花争吐。\n嫩英细蕊，金艳繁、妆点高秋偏富。\n寒地花媒少，算自结、多情烟雨。\n每年年妆面，谢他拒霜相顾。\n宝马王孙，休笑孤芳，陶令因谁，便思归去。\n负春何事，此恨惟、才子登高能赋。\n千古风流在，占定泛、重阳芳醑。\n堪吟看醉赏，何须杏园深处。",
        "dynasty": "宋",
        "collection_info": null
    },
    {
        "title": "永遇乐 多种阴功",
        "author": "郭子正",
        "content": "多种阴功，后蒙天报，荣贵长久。\n一片灵台，丹青要画，画请看人间秀。\n慈仁雅着，延永松年，内鼎有丹方就。\n想除非，真的高人，五福自然兼有。\n从来义方，今见公辅，量运夔龙居后。\n承北门风，相传世业，都是经邦手。\n狂歌将意，知公难老，永助庆堂尊酒。\n有重重，腰金孙子，继来献寿。",
        "dynasty": "宋",
        "collection_info": null
    }
]