[
    {
        "uuid": "b07d033297e9969a9826541ad9506bae",
        "title": "哭赵州和尚二首 一",
        "author": "王镕",
        "content": "师离㴲水动王侯，心印光潜麈尾收。\n碧落雾霾松岭月，沧溟浪覆济人舟。\n一灯乍灭波旬喜，双眼重昏道侣愁。\n纵是了然云外客，每瞻缾几泪还流。",
        "dynasty": "唐",
        "collection_info": null
    },
    {
        "uuid": "6a324c4b3c427ad9f92f0b10f058ba0a",
        "title": "哭赵州和尚二首 二",
        "author": "王镕",
        "content": "佛日西倾祖印隳，珠沈丹沼月沈辉。\n影敷丈室炉烟惨，风起禅堂松韵微。\n隻履乍来留化迹，五天何处又逢归。\n解空弟子绝悲喜，犹自潸然对雪帏。",
        "dynasty": "唐",
        "collection_info": null
    },
    {
        "uuid": "2a06e0a4ee5b56ff4081b4f8395e2adc",
        "title": "哭赵州和尚二首",
        "author": "王镕",
        "content": "师离dt水动王侯，心印光潜麈尾收。\n碧落雾霾松岭月，纵是了然云外客，每瞻瓶几泪还流。\n佛日西倾祖印隳，珠沈丹沼月沈辉。\n影敷丈室炉烟惨，解空弟子绝悲喜，犹自潸然对雪帏。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十四"
        }
    }
]