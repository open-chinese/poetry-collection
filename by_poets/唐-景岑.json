[
    {
        "uuid": "526d7db13e43071f8b2044e8fe487c34",
        "title": "劝学偈",
        "author": "景岑",
        "content": "万丈竿头未得休，堂堂有路少人游。\n禅师欲（《景德传灯录》作「愿」）达南泉去，满目青山万万秋。\n（《祖堂集》卷十七、《景德传灯录》卷十）。",
        "dynasty": "唐",
        "collection_info": null
    },
    {
        "uuid": "82d6e0be186f2c03097a8946e32a1a03",
        "title": "诫人斫松竹偈",
        "author": "景岑",
        "content": "千年竹，万年松，枝枝叶叶尽皆同。\n为报四方参（《景德传灯录》作「玄」）学者，动手无非触祖翁（《景德传灯录》作「公」）。\n（同前）。",
        "dynasty": "唐",
        "collection_info": null
    },
    {
        "uuid": "8f5173ad98f357c7e2ef39af30d3150d",
        "title": "投机偈",
        "author": "景岑",
        "content": "处处真，处处真，尘尘尽是本来人。\n真实说时声不现，正体堂堂没却身。\n（《祖堂集》卷十七）。",
        "dynasty": "唐",
        "collection_info": null
    },
    {
        "uuid": "2e446ebfd41b6f3de58170f10a3941ce",
        "title": "因事颂",
        "author": "景岑",
        "content": "自觉开佛堂，慧放五道光。\n无人不佛佛，不悟意中藏。\n（同前）。",
        "dynasty": "唐",
        "collection_info": null
    },
    {
        "uuid": "83c5eacbca884853a8640445df194bcb",
        "title": "须弥纳芥子颂",
        "author": "景岑",
        "content": "须弥本非有，芥子元来空。\n将空纳非有，何处不相容？（同前）。",
        "dynasty": "唐",
        "collection_info": null
    },
    {
        "uuid": "81b4fb9dff1d98c6f8e825fa9cd48a4f",
        "title": "明教中幻意偈",
        "author": "景岑",
        "content": "若人见幻本来真，是即名为见佛人。\n圆通法界无生灭，无灭无生是佛身。\n（同前）。",
        "dynasty": "唐",
        "collection_info": null
    },
    {
        "uuid": "716621fb07ec22f88ebded93aa9ba93c",
        "title": "答南泉久住投机偈（题拟）",
        "author": "景岑",
        "content": "今日投机事莫论，南泉不道遍干坤。\n还乡须（《五灯会元》作「尽」）是儿孙事，祖父从来不入（《五灯会元》「出」）门。\n（《景德传灯录》卷十、《五灯会元》卷四）（按：《五灯会元》以此首为南泉普愿作，而以南泉之作为景岑作，似误。\n）。",
        "dynasty": "唐",
        "collection_info": null
    },
    {
        "uuid": "d12826170f4f55d26853bd2fffab83b9",
        "title": "偈 一",
        "author": "景岑",
        "content": "百丈竿头不动人，虽然得入未为真。\n百丈竿头须进步，十方世界是全身。\n（《祖堂集》卷十七、《景德传灯录》卷十）。",
        "dynasty": "唐",
        "collection_info": null
    },
    {
        "uuid": "47bd32ac536ced7705193bd25337a0e8",
        "title": "偈 二",
        "author": "景岑",
        "content": "也大奇，也大奇，一月之中两月疑。\n见与见缘无自性，常寂谁是復谁非。\n（《祖堂集》卷十七）。",
        "dynasty": "唐",
        "collection_info": null
    },
    {
        "uuid": "1f7c7659b2ce744f712110a647c05531",
        "title": "偈 三",
        "author": "景岑",
        "content": "最甚深，最甚深，法界人身便是心。\n迷者迷心为众色（《宗镜录》作「剎」），悟时剎海（《景德传灯录》作「境」）是真心。\n身界二尘无实性（《宗镜录》、《景德传灯录》作「相」），分明达此号知音。\n（《祖堂集》卷十七、《宗镜录》卷九八、《景德传灯录》卷十）。",
        "dynasty": "唐",
        "collection_info": null
    },
    {
        "uuid": "4b6b3b133bfcd2276241f2caac9551d9",
        "title": "偈 四",
        "author": "景岑",
        "content": "摩诃般若照，解脱甚深香（《景德传灯录》作「深」，《五灯会元》作「法」）。\n法身寂灭体，三一理圆常。\n欲识功齐处，此名常寂光。\n（《祖堂集》卷十七、《景德传灯录》卷十、《五灯会元》卷四）。",
        "dynasty": "唐",
        "collection_info": null
    },
    {
        "uuid": "9e77d4f33048271c58db652811759d50",
        "title": "偈 五",
        "author": "景岑",
        "content": "虚空问万像，万像答虚空。\n何（《景德传灯录》作「谁」）人亲得闻，木叉丱角童。\n（《祖堂集》卷十七、《景德传灯录》卷十。\n）。",
        "dynasty": "唐",
        "collection_info": null
    },
    {
        "uuid": "38670f520c728af5734b1dcc0b1c9e06",
        "title": "偈 六",
        "author": "景岑",
        "content": "假有元非有，假灭亦非无。\n湼槃偿债义，一性更无殊。\n（《祖堂集》卷十七）。",
        "dynasty": "唐",
        "collection_info": null
    },
    {
        "uuid": "6bcbb4ef106df6b47f85d84c45e36ace",
        "title": "偈 七",
        "author": "景岑",
        "content": "妙空妙用不思议，无灭无生无所依。\n本觉性真为智父，父生智子妙难思。\n智智不觉元来妙，远见无观即本如。\n父子本来无二相，即今即本更无时。\n（同前）。",
        "dynasty": "唐",
        "collection_info": null
    },
    {
        "uuid": "0066086662fa698a82c753a4045cbcf3",
        "title": "偈 八",
        "author": "景岑",
        "content": "满眼本非色，满耳本非声。\n文殊常触目，观音塞耳根。\n会三元一体，达四本同真。\n堂堂法界性，无佛亦无人。\n（《祖堂集》卷十七、《景德传灯录》卷十。\n）。",
        "dynasty": "唐",
        "collection_info": null
    },
    {
        "uuid": "81a02f46ca7bbe4985abd90564dbf096",
        "title": "偈 九",
        "author": "景岑",
        "content": "谁问山河转，山河转向谁？圆通无两畔，法性本无归。\n（同前）。",
        "dynasty": "唐",
        "collection_info": null
    },
    {
        "uuid": "80dac67fc96f0e99d24efc14858bab94",
        "title": "偈 十",
        "author": "景岑",
        "content": "碍处无（《景德传灯录》作「非」）墙壁，通处勿（《景德传灯录》作「没」）虚空。\n若能（《景德传灯录》作「人」）如是解，心色本来同。\n（《祖堂集》卷十七、《景德传灯录》卷十）。",
        "dynasty": "唐",
        "collection_info": null
    },
    {
        "uuid": "5f5d9dee461963fa87d9c49a70b2edab",
        "title": "偈 十一",
        "author": "景岑",
        "content": "学道之人不识真，只为从来认识神。\n无始劫来生死本，痴人唤作本来身。\n（《景德传灯录》卷十、《五灯会元》卷四、《丛林公论》）。",
        "dynasty": "唐",
        "collection_info": null
    },
    {
        "uuid": "98891f17dfddff93b92a596f0e9a8afa",
        "title": "偈 十二",
        "author": "景岑",
        "content": "佛性堂堂显现，住性有情难见。\n若悟众生无我，我面何殊（《五灯会元》作「如」）佛面？（《景德传灯录》卷十、《五灯会元》卷四）。",
        "dynasty": "唐",
        "collection_info": null
    },
    {
        "uuid": "d4e1cb6bb10342c5c6b7574ac4048f34",
        "title": "偈 十三",
        "author": "景岑",
        "content": "不识金刚体，却唤作缘生。\n十方真寂灭，谁在復谁行。\n（同前。\n又见《林间录》卷上）。",
        "dynasty": "唐",
        "collection_info": null
    },
    {
        "uuid": "ff518202040020329bd5eb1c83a198f7",
        "title": "偈 十四",
        "author": "景岑",
        "content": "万法一如不用拣，一如谁拣谁不拣。\n即今生死本菩提，三世如来同箇眼。\n（同前）。",
        "dynasty": "唐",
        "collection_info": null
    },
    {
        "uuid": "c76ebb1fe2e4290ce31458e5d54eae43",
        "title": "亡僧偈",
        "author": "景岑",
        "content": "目前无一法，当处亦无人。\n荡荡金刚体，非妄亦非真。\n（《林间录》卷上）。",
        "dynasty": "唐",
        "collection_info": null
    }
]