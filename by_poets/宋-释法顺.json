[
    {
        "uuid": "b5c0277d8ebe0fa6035210fb16989996",
        "title": "呈佛眼",
        "author": "释法顺",
        "content": "顶有异峰云冉冉，源无别派水泠泠。\n游山未到山穷处，终被青山碍眼睛。",
        "dynasty": "宋",
        "collection_info": null
    },
    {
        "uuid": "71272a74cce82d051c3a4f4817dbc619",
        "title": "偈五首  其一",
        "author": "释法顺",
        "content": "好事堆堆迭迭来，不须造作与安排。\n落林黄叶水推去，横谷白云风卷回。\n寒雁一声情念断，霜钟纔动我山摧。\n白杨更有过人处，尽夜寒炉拨死灰。",
        "dynasty": "宋",
        "collection_info": null
    },
    {
        "uuid": "1be4fa43e4e41f477aba6ebfd7fb93ce",
        "title": "偈五首  其二",
        "author": "释法顺",
        "content": "我手何似佛手，天上南星北斗。\n我脚何似驴脚，往事都来忘却。\n人人尽有生缘，个个足方顶圆。\n大愚滩头立处，孤月影射深湾。\n会不得，见还难，一曲渔歌过远滩。",
        "dynasty": "宋",
        "collection_info": null
    },
    {
        "uuid": "68941d6eabe6c0015dddecaaa9a1cd7c",
        "title": "偈五首  其三",
        "author": "释法顺",
        "content": "鸡啼晓月，狗吠枯椿。\n只可默会，难入思量。\n看不见处，动地放光。\n说不到处，天地玄黄。\n抚城尺六状纸，元来出在清江。\n分明话出人难见，昨夜三更月到窗。",
        "dynasty": "宋",
        "collection_info": null
    },
    {
        "uuid": "9cbf289f0da337cfaff6f3564043552c",
        "title": "偈五首  其四",
        "author": "释法顺",
        "content": "风吹茆茨屋脊漏，雨打阇黎眼睛湿。\n凭么分明却不知，却来这裏低头立。",
        "dynasty": "宋",
        "collection_info": null
    },
    {
        "uuid": "ba3cb8cf13d7d42479899fb719579786",
        "title": "偈五首  其五",
        "author": "释法顺",
        "content": "久病未尝推木枕，人来多是问如何。\n山僧据问随缘对，窗外黄鹂口更多。",
        "dynasty": "宋",
        "collection_info": null
    },
    {
        "uuid": "9bdb263746a9bda34f93fbe905ce7960",
        "title": "仆雪中偈",
        "author": "释法顺",
        "content": "垂老住山寺，参官走道途。\n前村雪岭上，颠倒没人扶。",
        "dynasty": "宋",
        "collection_info": null
    }
]