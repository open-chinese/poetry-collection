[
    {
        "uuid": "aa66d7d6a776cf4e3bba88a7226df84f",
        "title": "庆长春・念奴娇 有洒如渑",
        "author": "铁笔翁",
        "content": "有洒如渑，便开怀痛饮，我歌君拍。\n世事轮云都莫问，只要颜红鬓黑。\n鹂燕风清，鸳鸯水暖，打当生申节。\n熏风来也，几人感戴翁德。\n好是驾海胸襟，屠龙手段，一笑干坤窄。\n门外尘涛三百尺，不博剡溪一雪。\n绿幕红围，妙歌细舞，且醉三千客。\n问翁年纪，广成千有二百。",
        "dynasty": "宋",
        "collection_info": null
    }
]