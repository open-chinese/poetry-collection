[
    {
        "uuid": "3259ac9724e25938e22c5c34fe3ccd4d",
        "title": "重华岩",
        "author": "郭凤",
        "content": "重华人逸夏商前，奚取名岩紫洞巅。\n深入纔如窥寸管，仰瞻早已到中天。\n仙田有迹闲芳草，韶乐无声寄滴泉。\n遐想温恭游古昔，恍如瞻对听虞弦。",
        "dynasty": "宋",
        "collection_info": null
    },
    {
        "uuid": "01987ac8d1be3c276d1897b57794d9a7",
        "title": "舜庙",
        "author": "郭凤",
        "content": "云封舜冢杳难寻，徒取箾韶索九阴。\n学讲执中凭古籍，道传精一抱遗心。\n五臣山拱如班瑞，二女峯和似鼓琴。\n英爽不磨天地老，万年悲泪植篁琳。",
        "dynasty": "宋",
        "collection_info": null
    },
    {
        "uuid": "39027c6fa9f1df4b583d4ccf1b1f41ee",
        "title": "句",
        "author": "郭凤",
        "content": "遗响箫韶猺尚奏，啼痕湘竹泪新飘。",
        "dynasty": "宋",
        "collection_info": null
    }
]