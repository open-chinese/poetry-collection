[
    {
        "uuid": "63a2fd7fa42d894266d54f7a827f0a37",
        "title": "柳枝·解冻风来末上青",
        "author": "牛峤",
        "content": "解冻风来末上青，解垂罗袖拜卿。\n无端袅娜临官路，舞送行人过一生。",
        "dynasty": null,
        "collection_info": null
    },
    {
        "uuid": "b7d9d81b89d4222eae23bda4fe23bc02",
        "title": "柳枝·吴王宫里色偏深",
        "author": "牛峤",
        "content": "吴王宫里色偏深，一簇纤条万缕金。\n不愤钱塘苏小小，引郎松下结同心。",
        "dynasty": null,
        "collection_info": null
    },
    {
        "uuid": "598281c361240dc024a052327116b734",
        "title": "柳枝·桥北桥南千万条",
        "author": "牛峤",
        "content": "桥北桥南千万条，恨伊张绪不相饶。\n金羁白马临风望，认得杨家静婉腰。",
        "dynasty": null,
        "collection_info": null
    },
    {
        "uuid": "89d8f7cbc6fb514c8c1158f82fd4901f",
        "title": "柳枝·狂雪随风扑马飞",
        "author": "牛峤",
        "content": "狂雪随风扑马飞，惹烟无力被春欺。\n莫教移入灵和殿，宫女三千又妒伊。",
        "dynasty": null,
        "collection_info": null
    },
    {
        "uuid": "8ef6b7d31e3aa28901524e0894614bb0",
        "title": "柳枝·袅翠笼烟拂暖波",
        "author": "牛峤",
        "content": "袅翠笼烟拂暖波，舞裙新染麹尘罗。\n章华台畔隋堤上，傍得春风尔许多。",
        "dynasty": null,
        "collection_info": null
    },
    {
        "uuid": "735b29eeb3d08457a1a06e6fd1e1acac",
        "title": "女冠子·绿云高髻",
        "author": "牛峤",
        "content": "绿云高髻，点翠匀红时世。\n月如眉。\n浅笑含双靥，低声唱小词。\n眼看唯恐化，魂荡欲相随。\n玉趾回娇步，约佳期。",
        "dynasty": null,
        "collection_info": null
    },
    {
        "uuid": "843b906338ef5acdcb7a7cd32545f41f",
        "title": "女冠子·锦江烟水",
        "author": "牛峤",
        "content": "锦江烟水，卓女烧春浓美。\n小檀霞。\n绣带芙蓉帐，金钗芍药花。\n额黄侵腻发，臂钏透红纱。\n柳暗莺啼处，认郎家。",
        "dynasty": null,
        "collection_info": null
    },
    {
        "uuid": "9993d26be16b57250f158d15082f8f6b",
        "title": "女冠子·星冠霞帔",
        "author": "牛峤",
        "content": "星冠霞帔，住在蕊珠宫里。\n佩玎珰。\n明翠摇蝉翼，纤珪理宿妆。\n醮坛春草绿，药院杏花香。\n青鸟传心事，寄刘郎。",
        "dynasty": null,
        "collection_info": null
    },
    {
        "uuid": "8d566a420911eac71827bdff0ca029b8",
        "title": "女冠子·双飞双舞",
        "author": "牛峤",
        "content": "双飞双舞，春昼后园莺语。\n卷罗帷。\n锦字书封了，银河雁过迟。\n鸳鸯排宝帐，豆蔻绣连枝。\n不语匀珠泪，落花时。",
        "dynasty": null,
        "collection_info": null
    },
    {
        "uuid": "d322adcd9be54c91095d5b57de1ac416",
        "title": "梦江南·含泥燕",
        "author": "牛峤",
        "content": "含泥燕，飞到画堂前。\n占得杏梁安稳处，休轻唯有主人怜，堪羡好因缘。",
        "dynasty": null,
        "collection_info": null
    },
    {
        "uuid": "71f9808b8a21a6de053482be23de8e9b",
        "title": "梦江南·红绣被",
        "author": "牛峤",
        "content": "红绣被，两两间鸳鸯。\n不是鸟中偏爱尔，为缘交颈睡南塘，全胜薄情郎。",
        "dynasty": null,
        "collection_info": null
    },
    {
        "uuid": "a6e69c32ead085925220528cfbd11d6a",
        "title": "感恩多·两条红粉泪",
        "author": "牛峤",
        "content": "两条红粉泪，多少香闺意。\n强攀桃李枝，敛愁眉。\n陌上莺啼蝶舞，柳花飞。\n柳花飞，愿得郎心，忆家还早归。",
        "dynasty": null,
        "collection_info": null
    },
    {
        "uuid": "b4dc369ddb4cc78fe7385b6b1247e5d2",
        "title": "感恩多·自从南浦别",
        "author": "牛峤",
        "content": "自从南浦别，愁见丁香结。\n近来情转深，忆鸳衾。\n几度将书托烟雁，泪盈襟。\n泪盈襟，礼月求天，愿君知我心。",
        "dynasty": null,
        "collection_info": null
    },
    {
        "uuid": "f3bd9025ad0363e691f77515878bd30e",
        "title": "应天长·玉楼春望晴烟灭",
        "author": "牛峤",
        "content": "玉楼春望晴烟灭，舞衫斜卷金条脱。\n黄鹂娇啭声初歇，杏花飘尽龙山雪。\n凤钗低赴节，筵上王孙愁绝。\n鸳鸯对含罗结，两情深夜月。",
        "dynasty": null,
        "collection_info": null
    },
    {
        "uuid": "1f8ba465de776879cb778de1c45f9bb1",
        "title": "应天长·双眉淡薄藏心事",
        "author": "牛峤",
        "content": "双眉淡薄藏心事，清夜背灯娇又醉。\n玉钗横，山枕腻，宝帐鸳鸯春睡美。\n别经时，无限意，虚道相思憔悴。\n莫信彩笺书里，赚人肠断字。",
        "dynasty": null,
        "collection_info": null
    },
    {
        "uuid": "9ecb86fe0e20c1c1004b29f49369a64d",
        "title": "更漏子·星渐稀",
        "author": "牛峤",
        "content": "星渐稀，漏频转，何处轮台声怨。\n香阁掩，杏花红，月明杨柳风。\n挑锦字，记情事，惟愿两心相似。\n收泪语，背灯眠，玉钗横枕边。",
        "dynasty": null,
        "collection_info": null
    },
    {
        "uuid": "f062eb5fb01d02be0f351e1ce05114e5",
        "title": "更漏子·春夜阑",
        "author": "牛峤",
        "content": "春夜阑，更漏促，金烬暗挑残烛。\n惊梦断，锦屏深，两乡明月心。\n闺草碧，望归客，还是不知消息。\n辜负我，悔怜君，靠天天不闻。",
        "dynasty": null,
        "collection_info": null
    },
    {
        "uuid": "b1a3cd70f104e2f3bf886002d0dc4a90",
        "title": "更漏子·南浦情",
        "author": "牛峤",
        "content": "南浦情，红粉泪，怎奈两人深意。\n低翠黛，卷征衣，马嘶霜叶飞。\n招手别，寸肠结，还是去年时节。\n书托雁，梦归家，觉来江月斜。",
        "dynasty": null,
        "collection_info": null
    },
    {
        "uuid": "9a740dc9e07b33b17c421fabb9df3c35",
        "title": "望江怨·东风急",
        "author": "牛峤",
        "content": "东风急，惜别花时手频执。\n罗帷愁独入，马嘶残雨春芜湿。\n倚门立，寄语薄情郎，粉香和泪泣。",
        "dynasty": null,
        "collection_info": null
    },
    {
        "uuid": "6accc9e4b6d6633db5ace652ad8f1897",
        "title": "菩萨蛮·舞裙香暖金泥凤",
        "author": "牛峤",
        "content": "舞裙香暖金泥凤，画梁语燕惊残梦。\n门外柳花飞，玉郎犹未归。\n愁匀红粉泪，眉剪春山翠。\n何处是辽阳，锦屏春昼长。",
        "dynasty": null,
        "collection_info": null
    },
    {
        "uuid": "048a7ef295c6f4899b8ad1affb40bea5",
        "title": "菩萨蛮·柳花飞处莺声急",
        "author": "牛峤",
        "content": "柳花飞处莺声急，暗街春色香车立。\n金凤小帘开，脸波和恨来。\n今宵求梦想，难到青楼上。\n赢得一场愁，鸳衾谁并头。",
        "dynasty": null,
        "collection_info": null
    },
    {
        "uuid": "f49012b43f2f5af897c9ad6baf8bcc3c",
        "title": "菩萨蛮·玉钗风动春幡急",
        "author": "牛峤",
        "content": "玉钗风动春幡急，交枝红杏笼烟泣。\n楼上望卿卿，窗寒新雨晴。\n熏炉蒙翠被，绣帐鸳鸯睡。\n何处有相知，羡他初画眉。",
        "dynasty": null,
        "collection_info": null
    },
    {
        "uuid": "ac7ce584e67588aeec965b0f0939456b",
        "title": "菩萨蛮·画屏重叠巫阳翠",
        "author": "牛峤",
        "content": "画屏重叠巫阳翠，楚神尚有行云意。\n朝暮几般心，向他情漫深。\n风流今古隔，虚作瞿塘客。\n山月照山花，梦回灯影斜。",
        "dynasty": null,
        "collection_info": null
    },
    {
        "uuid": "c3e2b9412e4e70adb1adf6b2358ab0de",
        "title": "菩萨蛮·风帘燕舞莺啼柳",
        "author": "牛峤",
        "content": "风帘燕舞莺啼柳，妆台约鬓低纤手。\n钗重髻盘珊，一枝红牡丹。\n门前行乐客，白马嘶春色。\n故故坠金鞭，回头应眼穿。",
        "dynasty": null,
        "collection_info": null
    },
    {
        "uuid": "2295412c93a89587947b7b748718ff81",
        "title": "菩萨蛮·绿云鬓上飞金雀",
        "author": "牛峤",
        "content": "绿云鬓上飞金雀，愁眉敛翠春烟薄。\n香阁掩芙蓉，画屏山几重。\n窗寒天欲曙，犹结同心苣。\n啼粉污罗衣，问郎何日归。",
        "dynasty": null,
        "collection_info": null
    },
    {
        "uuid": "57eaf2ff489e5d7d2854b6cb5dca4e2a",
        "title": "菩萨蛮·玉楼冰簟鸳鸯锦",
        "author": "牛峤",
        "content": "玉楼冰簟鸳鸯锦，粉融香汗流山枕。\n帘外辘轳声，敛眉含笑惊。\n柳阴烟漠漠，低鬓蝉钗落。\n须作一生拌，尽君今日欢。",
        "dynasty": null,
        "collection_info": null
    },
    {
        "uuid": "f5469953933c6d0d04f80b6c94baa2fb",
        "title": "酒泉子·记得去年",
        "author": "牛峤",
        "content": "记得去年，烟暖杏园。\n花正发，雪飘香，江草绿，柳丝长。\n钿车纤手卷帘望，眉学春山样。\n凤钗低袅翠鬟上，落梅妆。",
        "dynasty": null,
        "collection_info": null
    },
    {
        "uuid": "45eeedfd95c0b04a6b7d546ad9f83de2",
        "title": "定西番·紫塞月明千里",
        "author": "牛峤",
        "content": "紫塞月明千里，金甲冷，戍楼寒，梦长安。\n乡思望中天阔，漏残星亦残。\n画角数声呜咽，雪漫漫。",
        "dynasty": null,
        "collection_info": null
    },
    {
        "uuid": "5c9a429ead5b95177cfc9e5e64ac5aa9",
        "title": "玉楼春·春入横塘摇浅浪",
        "author": "牛峤",
        "content": "春入横塘摇浅浪，花落小园空惆怅。\n此情谁信为狂夫，恨翠愁红流枕上。\n小玉窗前嗔燕语，红泪滴窗金线缕。\n雁归不见报郎归，织成锦字封过与。",
        "dynasty": null,
        "collection_info": null
    },
    {
        "uuid": "0b439303f9f0a0ecc1165d7a99e074fe",
        "title": "西溪子·捍拨双盘金凤",
        "author": "牛峤",
        "content": "捍拨双盘金凤，蝉鬓玉钗摇动。\n画堂前，人不语，弦解语。\n弹到《昭君怨》处，翠蛾愁，不抬头。",
        "dynasty": null,
        "collection_info": null
    },
    {
        "uuid": "5ed29140b53907a6ca25ef8bc082a029",
        "title": "江城子·鵁鶄飞起郡城东",
        "author": "牛峤",
        "content": "鵁鶄飞起郡城东，碧江空，半滩风。\n越王宫殿，苹叶藕花中。\n帘卷水楼鱼浪起，千片雪，雨蒙蒙。",
        "dynasty": null,
        "collection_info": null
    },
    {
        "uuid": "8393945dc3c202a5f65e692a0795bfbb",
        "title": "江城子·极浦烟消水鸟飞",
        "author": "牛峤",
        "content": "极浦烟消水鸟飞，离筵分首时，送金卮。\n渡口杨花，狂雪任风吹。\n日暮天空波浪急，芳草岸，雨如丝。",
        "dynasty": null,
        "collection_info": null
    }
]