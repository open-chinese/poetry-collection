[
    {
        "uuid": "97bf24ba304be1b83f629f241fa849a8",
        "title": "南溪暮春",
        "author": "戴蒙",
        "content": "家住南溪欲尽头，茂林修竹几清幽。\n菰蒲涨绿蛙专夜，树叶吹寒麦半秋。\n修褉从教非节物，舞雩元自有风流。\n明朝酒醒春犹在，更向长潭上小舟。",
        "dynasty": "宋",
        "collection_info": null
    },
    {
        "uuid": "e6bbf019374a6eda951a54877f1d1c0d",
        "title": "宿富乐山赠海公禅老大师",
        "author": "戴蒙",
        "content": "芙蓉溪畔石连松，殿阁峥嵘倚半空。\n一念超居无色界，几人长住广寒宫。\n佳宾喜上山头月，密友时来竹下风。\n除却少多元本物，泥牛哮吼任西东。",
        "dynasty": "宋",
        "collection_info": null
    }
]