[
    {
        "uuid": "17e038772dbf9f31993cb16415a3ceaa",
        "title": "朱买臣庙二首  其一",
        "author": "朱谦之",
        "content": "贫贱难堪俗眼低，区区何事便云泥。\n会稽乞得无他念，祇为归来诧故妻。",
        "dynasty": "宋",
        "collection_info": null
    },
    {
        "uuid": "2a212c84b61ea9cffb136e6c69025dad",
        "title": "朱买臣庙二首  其二",
        "author": "朱谦之",
        "content": "束薪行道自歌呼，越俗安知有丈夫。\n一见印章惊欲倒，相看方悔太模糊。",
        "dynasty": "宋",
        "collection_info": null
    }
]