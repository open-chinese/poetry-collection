[
    {
        "uuid": "4583d5d90c912fbbf4154cbf03793e8e",
        "title": "相和歌辞 长门怨",
        "author": "齐澣",
        "content": "茕茕孤思逼，寂寂长门夕。\n妾妬亦非深，君恩那不惜。\n携琴就玉阶，调悲声未谐。\n将心託明月，流影入君怀。",
        "dynasty": "唐",
        "collection_info": null
    },
    {
        "uuid": "91ef5dc9fafbaac60d0970b0daef6d85",
        "title": "长门怨",
        "author": "齐澣",
        "content": "茕茕孤思逼，寂寂长门夜。\n妾妬亦知非，君恩那不借。\n携琴就玉阶，调悲声未谐。\n将心託明月，流影入君怀。",
        "dynasty": "唐",
        "collection_info": null
    },
    {
        "uuid": "ec488d4909115e4e15d67aa15671d1cc",
        "title": "送贺秘监归会稽诗",
        "author": "齐澣",
        "content": "君家在四明，崇道復遗荣。\n霓服辞丹禁，天文诏玉京。\n义方延永锡，真箓受长生。\n举手都门外，白云江上行。\n（见《会稽掇英总集》卷二）。",
        "dynasty": "唐",
        "collection_info": null
    }
]