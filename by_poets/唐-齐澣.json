[
    {
        "uuid": "4911ec40f452485c70dcc62d09b63ccd",
        "title": "相和歌辞 长门怨",
        "author": "齐澣",
        "content": "茕茕孤思逼，寂寂长门夕。\n妾妬亦非深，君恩那不惜。\n携琴就玉阶，调悲声未谐。\n将心託明月，流影入君怀。",
        "dynasty": "唐",
        "collection_info": null
    },
    {
        "uuid": "ae739df289843f590a0512ff9f97f84c",
        "title": "长门怨",
        "author": "齐澣",
        "content": "茕茕孤思逼，寂寂长门夜。\n妾妬亦知非，君恩那不借。\n携琴就玉阶，调悲声未谐。\n将心託明月，流影入君怀。",
        "dynasty": "唐",
        "collection_info": null
    },
    {
        "uuid": "6635bab93f7be95bb9cd6b4f360cae61",
        "title": "长门怨",
        "author": "齐澣",
        "content": "宫殿沈沈月欲分，昭阳更漏不堪闻。\n珊瑚枕上千行泪，不是思君是恨君。",
        "dynasty": "唐",
        "collection_info": null
    },
    {
        "uuid": "66db87bb90b4d6c90e16861ad18f232d",
        "title": "送贺秘监归会稽诗",
        "author": "齐澣",
        "content": "君家在四明，崇道復遗荣。\n霓服辞丹禁，天文诏玉京。\n义方延永锡，真箓受长生。\n举手都门外，白云江上行。\n（见《会稽掇英总集》卷二）。",
        "dynasty": "唐",
        "collection_info": null
    }
]