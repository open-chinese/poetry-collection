[
    {
        "uuid": "a7e4b89c88f98d5f2a90da087ec46931",
        "title": "",
        "author": "吕从庆",
        "content": "（按《全唐诗》无吕从庆诗。\n今传世之《丰溪存稿》，即吕从庆诗集也。\n此书有洪溪吕氏萃石山房本，有嘉庆癸酉岁从庆三十二世孙吕玺培重刊本，均未见。\n有同治癸酉六安西乡流波䃥镇弗措书屋重镌本。\n此卷即自同治重镌本录出。\n集前有雍正甲寅年任启运撰吕从庆传，足资参攷。\n）。",
        "dynasty": "唐",
        "collection_info": null
    },
    {
        "uuid": "b4946957f3501b9e0f29351758ba9042",
        "title": "幽居",
        "author": "吕从庆",
        "content": "茅茨何潇潇，邱园復寥廓。\n黄冠此中居，眷言寄高託。\n理乱无闻声，荣辱不相着。\n有书聊把娱，有酒自斟酌。\n侵晨课田桑，归来日华薄。\n盘桓松竹间，鸟动残云落。",
        "dynasty": "唐",
        "collection_info": null
    },
    {
        "uuid": "f5526a7df8040d719861eef37be3abac",
        "title": "登纠峯顶",
        "author": "吕从庆",
        "content": "盘盘纠峯岭，不与羣峯同。\n我来值清秋，落叶飞苍穹。\n洪涛湃松柏，烟雨交空蒙。\n爱兹竟忘返，非关足力穷。\n。",
        "dynasty": "唐",
        "collection_info": null
    },
    {
        "uuid": "93515cac6d0fd2e87a5ee5c9880fadea",
        "title": "题画",
        "author": "吕从庆",
        "content": "怪石倚危峦，横烟出深谷。\n其间有孤松，亭亭表苍绿。\n擕笻者伊谁？顶髪髠且秃。\n请君过柴桥，临流味幽独。",
        "dynasty": "唐",
        "collection_info": null
    },
    {
        "uuid": "13acf72c6652dbb4000b2f29701b2231",
        "title": "钓鱼",
        "author": "吕从庆",
        "content": "侵晨出门去，道遇村阿婆。\n问我一竿竹，得鱼日几何？我志不在鱼，毋问寡与多。\n行行至矶侧，卸我青草蓑。\n落花向我舞，啼鸟向我歌。\n旁有垂杨枝，迎风翻阿那。\n我意殊自得，翛然眠绿坡。\n仰视霄汉间，还以永吟哦。",
        "dynasty": "唐",
        "collection_info": null
    },
    {
        "uuid": "f6974327a13b43bcad64280227e99696",
        "title": "过金鷄石",
        "author": "吕从庆",
        "content": "金鷄自天来，桑麻列青眼。\n羣耳无一聪，昂冠復飞返。\n遗音此寂然，千秋意何限。\n所幸一片石，犹在田中坂。\n我来抚弄之，襟怀日以散。\n寄语埘中禽，尔徒博飱饭。",
        "dynasty": "唐",
        "collection_info": null
    },
    {
        "uuid": "7435082032b0ac383e86d15c0f8e289e",
        "title": "怀严子陵前辈",
        "author": "吕从庆",
        "content": "举世成薄俗，往往奔虚名。\n一或滞草泽，其音多不平。\n先生挽风化，簪组轻浮萍。\n缅维富春渚，千秋有深情。",
        "dynasty": "唐",
        "collection_info": null
    },
    {
        "uuid": "29a819e519436b408397848e1d7dc588",
        "title": "喜晴",
        "author": "吕从庆",
        "content": "瞳瞳云间日，兼旬不得明。\n一朝雨势歇，众鸟喧新晴。\n南窗有老叟，喜极推枯枰。\n呼僮载樽酒，访渠泉石盟。\n出门有佳趣，清风生绿萍。\n笑语途中泥，尔难濡我情。\n。",
        "dynasty": "唐",
        "collection_info": null
    },
    {
        "uuid": "2166257e6acf1723b3af4408bdeb025e",
        "title": "献题金鰲山",
        "author": "吕从庆",
        "content": "金鰲腾腾高百丈，昔者曾游东海浪。\n女娲断足奠坤舆，怒身化作安吴嶂。\n骨肉虽变魂魄鲜，千秋万古生云烟。\n閒花老树满馥郁，飞走异类争蹁跹。\n草堂熟对忽诧异，念在神僊广游戏。\n琴高跨鲤如跨驴，初成乘龙较容易。\n我今自号钓鱼郎，丝纶倍比任公长。\n愿言活汝骑脚底，御风直造星辰傍。",
        "dynasty": "唐",
        "collection_info": null
    },
    {
        "uuid": "86d08e0e2bd2d1acd4b8f89960ca56da",
        "title": "山中作",
        "author": "吕从庆",
        "content": "人生自古少百年，弹琴饮酒须欢然。\n老子于今得此趣，纵有尘事难纠缠。\n左安药炉右茶具，失记朝来与朝去。\n偶因送客出前溪，便过溪桥拾诗句。",
        "dynasty": "唐",
        "collection_info": null
    },
    {
        "uuid": "6ae74c7edf319897b722ff98dfb70273",
        "title": "贼警",
        "author": "吕从庆",
        "content": "兵火逾风疾，纔西已及东。\n苍翁灾海内，赤子哭途中。\n城阙兼旬闭，邮书彻旦通。\n不知调国者，何以慰时匆？",
        "dynasty": "唐",
        "collection_info": null
    },
    {
        "uuid": "8e6c25751934d4e04671c39c345330e3",
        "title": "行次歙州寓之",
        "author": "吕从庆",
        "content": "乍入新安境，溪山觉可褒。\n赁房安食具，扫榻卸行绦。\n明识离乡贱，强言避世高。\n君听涂上客，多半说弓刀。",
        "dynasty": "唐",
        "collection_info": null
    },
    {
        "uuid": "3c3763c0db25d4d2e2be700250ee86b2",
        "title": "小园",
        "author": "吕从庆",
        "content": "小园春色丽，花发两三株。\n露笋抽泥立，风兰狎石铺。\n教儿棋正歇，得客酒重沽。\n意绪浑如此，诗肠老未枯。\n。",
        "dynasty": "唐",
        "collection_info": null
    },
    {
        "uuid": "9a55812dd634e7e2eba7c3a6d415fa95",
        "title": "游多宝寺",
        "author": "吕从庆",
        "content": "探幽过小涧，夕照走全阴。\n倚杖娱閒睫，闻钟寄远心。\n竹光浮古趣，松籁捲寒音。\n城衲烹茶出，先供座佛歆。",
        "dynasty": "唐",
        "collection_info": null
    },
    {
        "uuid": "0c107c88c4227876653fa37c7d7c21ea",
        "title": "村径中即事",
        "author": "吕从庆",
        "content": "寂剪茅檐外，溪流曲似绳。\n飞蜓低復仰，啼鸟断还仍。\n麦秀香联亩，麻高影障塍。\n老夫无病痛，长此乐清礽。",
        "dynasty": "唐",
        "collection_info": null
    },
    {
        "uuid": "3db276fe75b1d319a9455e4f89bd4f89",
        "title": "对月有感",
        "author": "吕从庆",
        "content": "天开悬宝镜，皓魄满栏杆。\n君自千秋照，人谁百岁看。\n夜香金鼎烬，春酒玉壶干。\n吾意方萧索，怀兹愈不安。",
        "dynasty": "唐",
        "collection_info": null
    },
    {
        "uuid": "3b471fda3606c3bf41059fa192d74d88",
        "title": "草堂坐雨",
        "author": "吕从庆",
        "content": "夏来田久旱，秋雨偶然幷。\n岚影经眸幻，檐声滴耳清。\n幽花开小艷，惫黍转余精。\n还望潢池上，萧然洗甲兵。",
        "dynasty": "唐",
        "collection_info": null
    },
    {
        "uuid": "dde6bc7fe5e9e4e7a22974ae52d64f39",
        "title": "偶兴",
        "author": "吕从庆",
        "content": "吾亦陶彭泽，从来懒折腰。\n焚香怀落落，对酒意嚣嚣。\n世态云多幻，人情雪易消。\n最佳猿共鹤，閒裏日相邀。",
        "dynasty": "唐",
        "collection_info": null
    },
    {
        "uuid": "06238c1ae7cc041c065e41598b19c338",
        "title": "溪西村",
        "author": "吕从庆",
        "content": "入境闻鷄犬，悠悠古趣遐。\n红边花落瓣，绿际茗舒芽。\n深壑和烟窈，清溪避石斜。\n他时须结伴，松底泛流霞。",
        "dynasty": "唐",
        "collection_info": null
    },
    {
        "uuid": "30dc05a4b0e9a1b328150f9ab49587a2",
        "title": "冬尽",
        "author": "吕从庆",
        "content": "一年惟腊在，忽忽又将央。\n雪重庭枝折，风轻径蘂香。\n感时空有恨，留岁竟无方。\n老矣当樽客，他乡作故乡。",
        "dynasty": "唐",
        "collection_info": null
    },
    {
        "uuid": "d5536a13276e36b6f31f5faa765b9501",
        "title": "平原",
        "author": "吕从庆",
        "content": "碧天连野色，微雨湿蒿藜。\n鸟影松间没，蝉声柳外嘶。\n寺僧张远盖，田父把轻犁。\n逸趣纷纷入，都堪作画题。",
        "dynasty": "唐",
        "collection_info": null
    },
    {
        "uuid": "0206c60dcac3e7345f5c7ee97c93dd6f",
        "title": "章氏幽居",
        "author": "吕从庆",
        "content": "白屋烟霞内，花期了不愆。\n邱山情更好，泉石盟须坚。\n绿树当檐裏，红藤倚壁牵。\n主人閒处立，有客笑扶肩。",
        "dynasty": "唐",
        "collection_info": null
    },
    {
        "uuid": "a41894be0defa77955481a425fd3c278",
        "title": "忆弟从善",
        "author": "吕从庆",
        "content": "弟贫居歙县，兄老住丰溪。\n大被身分寝，长绳足共覊。\n幅云横断岭，鈎月照斜溪。\n安得源源过，陶然乐黍鷄。",
        "dynasty": "唐",
        "collection_info": null
    },
    {
        "uuid": "c872fa55a2f1e72cf0ec093ba86b5f7d",
        "title": "夏日即事",
        "author": "吕从庆",
        "content": "结伴居山寺，超然见白云。\n境閒堪问道，客雅好论文。\n坐石惟看奕，行田或课耘。\n夜来尘俗语，不向梦中闻。",
        "dynasty": "唐",
        "collection_info": null
    },
    {
        "uuid": "2980fb8a67da5cd02d5d484a70e39827",
        "title": "梅",
        "author": "吕从庆",
        "content": "最爱横溪曲，横流一树梅。\n藏根惟爱石，落瓣不沾埃。\n腊裏孤清节，春间创闢材。\n调羹还有藉，青子百千枚。",
        "dynasty": "唐",
        "collection_info": null
    },
    {
        "uuid": "16f5a7de8978fa00a60db13ce353e4dd",
        "title": "薄暮步村径",
        "author": "吕从庆",
        "content": "竹裏荆扉掩，村前万物幽。\n飞虫抟涧舞，鸣鹊抱巢修。\n川上渔歌断，坡前牧课休。\n淡烟随杖履，吾意自悠悠。",
        "dynasty": "唐",
        "collection_info": null
    },
    {
        "uuid": "856d9b96df6f8fe43d8781e4b3210dfc",
        "title": "避乱",
        "author": "吕从庆",
        "content": "海内风光半血污，杀人声过似樵苏。\n一身驱路忙如蚁，八口无家散若乌。\n栗里无踪空怅望，桃源有梦失招呼。\n饥来野店供飱饭，敢怨匙前脱粟粗。",
        "dynasty": "唐",
        "collection_info": null
    },
    {
        "uuid": "30ffa48721c93ddb40cd795af801b570",
        "title": "春更书怀",
        "author": "吕从庆",
        "content": "丰溪村内野人居，隐约南山对敝庐。\n花下小桥春策蹇，竹中深径夜归渔。\n无名正可骄王谢，有句还能继庾徐。\n醉罢浊醪邻客散，一番清梦又蘧蘧。",
        "dynasty": "唐",
        "collection_info": null
    },
    {
        "uuid": "a8a98d75e7e09614938f98bfe837662e",
        "title": "赠野僧",
        "author": "吕从庆",
        "content": "有客逃禅住北冈，昔年支许意相当。\n清如细竹迎风洒，洁似孤松冒雪张。\n锡杖倚雪看远岫，铜瓶汲月煑新汤。\n只今石畔双扉掩，静阅琅函日几章。\n。",
        "dynasty": "唐",
        "collection_info": null
    },
    {
        "uuid": "ed31bc0c8f688d6f19e03de7dea54d5b",
        "title": "永丰桥閒坐",
        "author": "吕从庆",
        "content": "敝袜轻鞋缓足投，永丰桥上寄双眸。\n山沿东舍环西舍，水遶南畴赴北畴。\n村妇坐畦挑马齿，野童蹲涧采鷄头。\n娱閒不觉忘中饭，一点斜阳射竹楼。",
        "dynasty": "唐",
        "collection_info": null
    },
    {
        "uuid": "c8301eb0cc54720fd5ced10a930153e1",
        "title": "阅田禾",
        "author": "吕从庆",
        "content": "村南村北稻花明，碧影清光夹望平。\n节弄暑风轻拂拂，尖悬晚露澹盈盈。\n道傍妪妇呼鷄返，坡外儿童跨犊行。\n独坐小桥幽兴满，蟪蛄声在柳梢鸣。",
        "dynasty": "唐",
        "collection_info": null
    },
    {
        "uuid": "397bde3995f2c7d09b82ff09c792ac5d",
        "title": "传婆井",
        "author": "吕从庆",
        "content": "古井无渊源，千秋自涵养。\n日暮汲人来，洞然发清响。",
        "dynasty": "唐",
        "collection_info": null
    },
    {
        "uuid": "9ed269dff6d70defc4c356c5e91040b8",
        "title": "葺丰溪桥成志喜一绝",
        "author": "吕从庆",
        "content": "横流架石梁，刻作永丰字。\n好渡杖藜翁，逍遥谓农事。",
        "dynasty": "唐",
        "collection_info": null
    },
    {
        "uuid": "f900b86be12890d7d9e1885e9233f838",
        "title": "醉卧田间赖里人章氏子扶归作诗以谢之",
        "author": "吕从庆",
        "content": "荷锄田泽畔，垂手引糢糊。",
        "dynasty": "唐",
        "collection_info": null
    },
    {
        "uuid": "43ca5cc1c70d1d24ea5a0c54de7f72bc",
        "title": "题英济石",
        "author": "吕从庆",
        "content": "怪石裏苔钱，高耸百余尺。\n我至辄呼名，依稀点危额。",
        "dynasty": "唐",
        "collection_info": null
    },
    {
        "uuid": "f92d06835ac67f40a27a84db0b27c129",
        "title": "观野烧",
        "author": "吕从庆",
        "content": "烈烈西风裏，蓬芜一扫空。\n虽留生意在，已废半年功。\n。",
        "dynasty": "唐",
        "collection_info": null
    },
    {
        "uuid": "1be7123fd7cfc482c9f31ec364b2e9d3",
        "title": "菊",
        "author": "吕从庆",
        "content": "短篱偎曲径，风雨困秋曦。\n竞惜芙蓉冷，何知更有伊。",
        "dynasty": "唐",
        "collection_info": null
    },
    {
        "uuid": "aecea962aedbe448ec5fa9f12cc1bfe9",
        "title": "栅山",
        "author": "吕从庆",
        "content": "郁郁长林障远乡，茸茸细草绿于秧。\n好风吹拂閒烟霭，熏得斜晖满径香。",
        "dynasty": "唐",
        "collection_info": null
    },
    {
        "uuid": "7db58c0840ece0240c588dd417c6ae56",
        "title": "漫兴",
        "author": "吕从庆",
        "content": "纠岭丰溪许避秦，一坵一壑老遗民。\n妻孥莫漫悲家计，留得黄冠未算贫。",
        "dynasty": "唐",
        "collection_info": null
    },
    {
        "uuid": "19e51bbb88dd90da9fbf4b0223fc2909",
        "title": "马蹄痕",
        "author": "吕从庆",
        "content": "一泓流水旧多情，拂尘乘骢跃浅萍。\n父老竞传遗迹在，不知仙客是何名。",
        "dynasty": "唐",
        "collection_info": null
    },
    {
        "uuid": "5a8bb530a0e3b41fd1e89497fe59c6a9",
        "title": "春日往栅山吟诗于驴子背上未即就误入侧径为丛莽所缚卒成之",
        "author": "吕从庆",
        "content": "风生原野翠痕充，涧曲峦隈小径通。\n觅句未成垂首索，不知身挂莽林中。",
        "dynasty": "唐",
        "collection_info": null
    },
    {
        "uuid": "e933190ec9ee5740867ca629f7f902b6",
        "title": "又",
        "author": "吕从庆",
        "content": "隔绝羊肠已数旬，到来春霭正盈盈。\n山神拟欲求新句，牵住衣裳不放行。",
        "dynasty": "唐",
        "collection_info": null
    },
    {
        "uuid": "9ea9317da4e06604caa2603f012af211",
        "title": "寄弟",
        "author": "吕从庆",
        "content": "函罢家音又拆看，添书绝句报平安。\n丰溪渔叟生涯定，明月清风一钓竿。",
        "dynasty": "唐",
        "collection_info": null
    },
    {
        "uuid": "aa50e34efc0257c5d5e4583037a874b3",
        "title": "纠峯别业",
        "author": "吕从庆",
        "content": "纠峯岭半树森然，伐竹编成翠底廛。\n杂客不来尘思少，落花啼鸟自年年。\n。",
        "dynasty": "唐",
        "collection_info": null
    },
    {
        "uuid": "e5710f746c9cdbe03a2f23196e9996bd",
        "title": "德山老人送茶至",
        "author": "吕从庆",
        "content": "数株香苕产松坡，野老新分半两多。\n钓罢归来儿说与，引瓢旋汲涧中波。",
        "dynasty": "唐",
        "collection_info": null
    },
    {
        "uuid": "6faa8494887112d635959144a52baeb3",
        "title": "丰溪秋社",
        "author": "吕从庆",
        "content": "稻熟瓜纍岁有仁，烹鷄割豕祀田神。\n分腥不觉归来晚，一幅云烟拥醉人。\n（〖1〗《四库全书总目提要》谓：「其集历代史志书目皆不着录。\n此本为干隆庚申其裔孙积祚所刊，称其从叔高祖元进所手录，黄之隽、邵泰、储大文皆为之序，称其湮没八百年而始显。\n然其书晚出，授受源流渺不可考，越宋、元、明至今，忽传于世，论者颇以为疑。\n」并举用词数条，以为不似晚唐五代人语。\n且谓《春雪往栅山》一诗，题中有「敲诗驴子背上」语。\n实贾岛咏推敲二字不定，见《唐摭言》，郑綮言『诗思在灞桥风雪中驴子背上』，见《唐诗纪事》，在今日则为故典，在唐末犹为近事，不应从庆用之。\n且称吟诗为推敲，已属割裂，至改为敲诗，明以前人实无此语。\n按南高图书馆藏同治重镌本此诗题作《春日往栅山吟诗于驴子背上未即就误入侧径为丛莽所缚卒成之》。\n无敲诗之语，是传本有不同也。\n其余用词可疑者，又安知非辗转抄刻中所致耶？至古籍之不显于当世而復见于后代者，其例实繁，故仍录存之，以俟海内方家之论定焉。\n）。",
        "dynasty": "唐",
        "collection_info": null
    }
]