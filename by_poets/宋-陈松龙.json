[
    {
        "title": "海棠",
        "author": "陈松龙",
        "content": "移根千里入名园，酒晕红娇气欲昏。\n待得太真春睡醒，风光已不似开元。",
        "dynasty": "宋",
        "collection_info": null
    },
    {
        "title": "酴醾",
        "author": "陈松龙",
        "content": "布叶敷条翠作围，自生芒刺护裳衣。\n莫嫌野兴难拘束，只伴春风亦见几。",
        "dynasty": "宋",
        "collection_info": null
    },
    {
        "title": "赠庵僧",
        "author": "陈松龙",
        "content": "独羡为僧者，尘缘不到门。\n采薪松落子，移径竹生孙。\n古井汲云气，寒山招月魂。\n犹怜生死海，应□出前村。",
        "dynasty": "宋",
        "collection_info": null
    },
    {
        "title": "句  其一",
        "author": "陈松龙",
        "content": "梨花春二月，杜宇夜三更。",
        "dynasty": "宋",
        "collection_info": null
    },
    {
        "title": "句  其二",
        "author": "陈松龙",
        "content": "庭暗梨花疑有月，堤晴杨柳自生烟。",
        "dynasty": "宋",
        "collection_info": null
    },
    {
        "title": "句  其三",
        "author": "陈松龙",
        "content": "荐菊明诗眼，看梅长道心。",
        "dynasty": "宋",
        "collection_info": null
    }
]