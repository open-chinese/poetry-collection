[
    {
        "uuid": "801d8d6cbcd147a3b810fcef9fba551c",
        "title": "投谢钱武肃",
        "author": "吴仁璧",
        "content": "东门上相好知音，数尽台前郭隗金。\n累重虽然容食椹，力微无计报焚林。\n弊貂不称芙蓉幕，衰朽仍惭玳瑁簪。\n十里溪光一山月，可堪从此负归心。",
        "dynasty": "唐",
        "collection_info": null
    },
    {
        "uuid": "fcf8f13820eb6b5987c48687cb15159f",
        "title": "客路",
        "author": "吴仁璧",
        "content": "人寰急景如波委，客路浮云似盖轻。\n回首故山天外碧，十年无计却归耕。",
        "dynasty": "唐",
        "collection_info": null
    },
    {
        "uuid": "d888b3f3f2c4ce1148fe46ae29624c76",
        "title": "南徐题友人郊居",
        "author": "吴仁璧",
        "content": "门前樵径连江寺，岸下渔矶繫海槎。\n待到秋深好时节，与君长醉隐侯家。",
        "dynasty": "唐",
        "collection_info": null
    },
    {
        "uuid": "4e283678396e08edf377f96e7a15dc6b",
        "title": "读度人经寄郑仁表",
        "author": "吴仁璧",
        "content": "身虽一旦尘中老，名拟三清会裏题。\n二午九斋余日在，请君相伴醉如泥。",
        "dynasty": "唐",
        "collection_info": null
    },
    {
        "uuid": "a38dbac4d6ae73b562d8770b0acc9d4a",
        "title": "秋日听僧弹琴",
        "author": "吴仁璧",
        "content": "金徽玉轸韵泠然，言下浮生指下泉。\n恰称秋风西北起，一时吹入碧湘烟。",
        "dynasty": "唐",
        "collection_info": null
    },
    {
        "uuid": "dfa89025b8622089a4b37fc15f2bc5b1",
        "title": "贾谊",
        "author": "吴仁璧",
        "content": "扶持一疏满遗编，汉陛前头正少年。\n谁道恃才轻绛灌，却将惆怅弔湘川。",
        "dynasty": "唐",
        "collection_info": null
    },
    {
        "uuid": "e8c8901524464d28be47cec3674af0c1",
        "title": "春雪",
        "author": "吴仁璧",
        "content": "雪霁凝光入坐寒，天明犹自卧袁安。\n貂裘穿后鹤氅敝，自此风流不足看。",
        "dynasty": "唐",
        "collection_info": null
    },
    {
        "uuid": "a951e37b79d7150520250598931fc536",
        "title": "衰柳",
        "author": "吴仁璧",
        "content": "金风渐利露珠团，广陌长堤黛色残。\n水殿狂游隋炀帝，一千余里可堪看。",
        "dynasty": "唐",
        "collection_info": null
    },
    {
        "uuid": "92961d1187d8ee452a1521a81a3c73c9",
        "title": "凤仙花",
        "author": "吴仁璧",
        "content": "香红嫩绿正开时，冷蝶饥蜂两不知。\n此际最宜何处看，朝阳初上碧梧枝。",
        "dynasty": "唐",
        "collection_info": null
    },
    {
        "uuid": "9d46e39df3e5e5e1c9e1accc7d5ccd35",
        "title": "金钱花",
        "author": "吴仁璧",
        "content": "浅绛浓香几朵匀，日镕金铸万家新。\n堪疑刘宠遗芳在，不许山阴父老贫。",
        "dynasty": "唐",
        "collection_info": null
    },
    {
        "uuid": "b7c4d5a4db8c58205c42321ae8296e91",
        "title": "钱塘鹤",
        "author": "吴仁璧",
        "content": "人间路霭青天半，鳌岫云生碧海涯。\n虽抱雕笼密扃钥，可能长在叔伦家。",
        "dynasty": "唐",
        "collection_info": null
    },
    {
        "uuid": "4fdc9678a745db740cd4237993c09434",
        "title": "句",
        "author": "吴仁璧",
        "content": "为惜苔钱妨换砌，因怜山色旋开尊。\n高阁烟霞禅客睡，满城尘土世人忙。\n五龙金角向星斗，三洞玉音愁鬼神。\n蒲草薄裁连蒂白，臙脂浓染半葩红。",
        "dynasty": "唐",
        "collection_info": null
    },
    {
        "uuid": "31e7b7be1e7e805747df9165c101c764",
        "title": "投谢钱武肃",
        "author": "吴仁璧",
        "content": "东门上相好知音，数尽台前郭隗金。\n累重虽然容食椹，十裏溪光一山月，可堪从此负归心。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十"
        }
    },
    {
        "uuid": "803c61c4330694292f992e670be4a898",
        "title": "南徐题友人郊居",
        "author": "吴仁璧",
        "content": "门前樵径连江寺，岸下渔矶系海槎。\n待到秋深好时节，与君长醉隐侯家。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十"
        }
    },
    {
        "uuid": "6f73aa18a0a9f85af1d603f5a8e56720",
        "title": "贾谊",
        "author": "吴仁璧",
        "content": "扶持一疏满遗编，汉陛前头正少年。\n谁道恃才轻绛灌，却将惆怅吊湘川。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十"
        }
    },
    {
        "uuid": "2692fa59ad19b896619bf93a7cea7d95",
        "title": "衰柳",
        "author": "吴仁璧",
        "content": "金风渐利露珠团，广陌长堤黛色残。\n水殿狂游隋炀帝，一千余裏可堪看。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十"
        }
    },
    {
        "uuid": "a3ddb14f9d253b4a0f17810dba0c8a38",
        "title": "金钱花",
        "author": "吴仁璧",
        "content": "浅绛浓香几朵匀，日熔金铸万家新。\n堪疑刘宠遗芳在，不许山阴父老贫。",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十"
        }
    },
    {
        "uuid": "e6739f5793ad4a72581ea3691f06ce22",
        "title": "句",
        "author": "吴仁璧",
        "content": "为惜苔钱妨换砌，因怜山色旋开尊。\n高阁烟霞禅客睡，满城尘土世人忙。\n五龙金角向星斗，三洞玉音愁鬼神。\n蒲草薄裁连蒂白，胭脂浓染半葩红。\n（题莺粟花，",
        "dynasty": "唐",
        "collection_info": {
            "collection": "御定全唐诗",
            "volume": "卷六百九十"
        }
    }
]