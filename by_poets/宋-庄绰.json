[
    {
        "title": "题长洲张氏舍壁",
        "author": "庄绰",
        "content": "昔年随牒佐边侯，愁望长安向戍楼。\n今日衰颓来泽国，又看烽火照长洲。",
        "dynasty": "宋",
        "collection_info": null
    },
    {
        "title": "和吴正仲观李廷珪墨",
        "author": "庄绰",
        "content": "頼召陈玄典籍传，肯教边腹擅便便。\n竟夸削木真余事，却笑磨人得永年。\n三友不居毛颖后，五车仍在褚生前。\n祇愁公子从医说，火煅生分不直钱。",
        "dynasty": "宋",
        "collection_info": null
    },
    {
        "title": "建炎丞相成国吕忠穆公退老堂",
        "author": "庄绰",
        "content": "力辞富贵回天上，不事楼台起宅中。\n问道但怀重舍盖，对优宁兴独延崇。\n精神宛似初平蔡，信宿那应久在东。\n帝念中兴思旧德，未容高枕北窗风。",
        "dynasty": "宋",
        "collection_info": null
    }
]