[
    {
        "uuid": "8b2cc1de09c83e4aa0987c849b3b79ee",
        "title": "郑氏馆中书事",
        "author": "王介",
        "content": "今年移砚席，又上白云边。\n夜气清于水，春愁薄似烟。\n庭前松已脑，门外柳应绵。\n尤喜安床处，更深无杜鹃。",
        "dynasty": "宋",
        "collection_info": null
    },
    {
        "uuid": "1a55fa7adc45f7bd6e495a7a0a36e47a",
        "title": "洞霄宫",
        "author": "王介",
        "content": "飘飘辽鹤去难寻，野客重来嘆復吟。\n许迈林中丹竈冷，郭文山上白云深。\n南陵事蹟都非昔，北岭归期直到今。\n珍重玉京无限意，待将功节养高岑。",
        "dynasty": "宋",
        "collection_info": null
    },
    {
        "uuid": "db9b82791d928794947411b3e99180ec",
        "title": "送张君宰吴江",
        "author": "王介",
        "content": "乍被轩绥宠，新辞计省繁。\n三江吴故国，百里汉郎官。\n烟水莼芽紫，霜天橘颗丹。\n优游民政外，风月即清欢。",
        "dynasty": "宋",
        "collection_info": null
    },
    {
        "uuid": "a7ab1c9aea904cd7f4dbe08c2703706d",
        "title": "出知湖州",
        "author": "王介",
        "content": "吴兴太守美如何，太守从来恶祝蛇。\n生若不为上柱国，死时犹合替阎罗。",
        "dynasty": "宋",
        "collection_info": null
    },
    {
        "uuid": "ae840aba8a66eeaaea7edf64b9993151",
        "title": "句  其一",
        "author": "王介",
        "content": "上林春色好，携手去来兮。",
        "dynasty": "宋",
        "collection_info": null
    },
    {
        "uuid": "43cccf8bcc3d34913189e12259c11d83",
        "title": "句  其二",
        "author": "王介",
        "content": "命也岂终否，时乎不暂留。\n勉哉藏素业，以待岁之秋。",
        "dynasty": "宋",
        "collection_info": null
    },
    {
        "uuid": "3075fdb3cee0130c1202a3a0e9092220",
        "title": "句  其三",
        "author": "王介",
        "content": "草庐三顾动幽蛰，蕙帐一空生晓寒。",
        "dynasty": "宋",
        "collection_info": null
    },
    {
        "uuid": "fe637d4aff7940334f120d781132ca2c",
        "title": "句  其四",
        "author": "王介",
        "content": "金陵村裏王夫子，可是能吟富贵诗。",
        "dynasty": "宋",
        "collection_info": null
    }
]