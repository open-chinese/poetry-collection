[
    {
        "title": "酬皇甫冉西陵见寄",
        "author": "灵一",
        "content": "西陵潮信满，岛屿没中流。\n越客依风水，相思南渡头。\n寒光生极浦，落日映沧洲。\n何事扬帆去，空惊海上鸥。",
        "dynasty": "唐",
        "collection_info": null
    },
    {
        "title": "溪行即事",
        "author": "灵一",
        "content": "近夜山更碧，入林溪转清。\n不知伏牛事，潭洞何从横。\n野岸烟初合，平湖月未生。\n孤舟屡失道，但听秋泉声。",
        "dynasty": "唐",
        "collection_info": null
    },
    {
        "title": "栖霞山夜坐",
        "author": "灵一",
        "content": "山头戒坛路，幽映雪岩侧。\n四面青石床，一峰苔藓色。\n松风静復起，月影开还黑。\n何独乘夜来，殊非昼所得。",
        "dynasty": "唐",
        "collection_info": null
    },
    {
        "title": "宿天柱观",
        "author": "灵一",
        "content": "石室初投宿，仙翁喜暂容。\n花源隔水见，洞府过山逢。\n泉涌阶前地，云生户外峰。\n中宵自入定，非是欲降龙。",
        "dynasty": "唐",
        "collection_info": null
    },
    {
        "title": "酬皇甫冉将赴无锡于云门寺赠别",
        "author": "灵一",
        "content": "湖南通古寺，来往意无涯。\n欲识云门路，千峰到若耶。\n春山子敬宅，古木谢敷家。\n自可长偕隐，那言相去赊。",
        "dynasty": "唐",
        "collection_info": null
    },
    {
        "title": "宜丰新泉",
        "author": "灵一",
        "content": "泉源新涌出，洞澈映纤云。\n稍落芙蓉沼，初淹苔藓文。\n素将空意合，净与众流分。\n每到清宵月，泠泠梦裏闻。",
        "dynasty": "唐",
        "collection_info": null
    },
    {
        "title": "静林精舍",
        "author": "灵一",
        "content": "静林溪路远，萧帝有遗踪。\n水击罗浮磬，山鸣于阗钟。\n灯传三世火，树老万株松。\n无数烟霞色，空闻昔卧龙。",
        "dynasty": "唐",
        "collection_info": null
    },
    {
        "title": "江行寄张舍人",
        "author": "灵一",
        "content": "客程终日风尘苦，蓬转还家未有期。\n林色晓分残雪后，角声寒奏落帆时。\n月高星使东看远，云破霜鸿北度迟。\n流荡此心难共说，千峰澄霁隔琼枝。",
        "dynasty": "唐",
        "collection_info": null
    },
    {
        "title": "送王颖悟归左绵",
        "author": "灵一",
        "content": "客意天南兴已阑，不堪言别向仙官。\n梦摇玉佩随旄节，心到金华忆杏坛。\n荒郊极望归云尽，瘦马空嘶落日残。\n想得故山青霭裏，泉声入夜独潺潺。",
        "dynasty": "唐",
        "collection_info": null
    },
    {
        "title": "安公",
        "author": "灵一",
        "content": "弥天称圣哲，象法初繄赖。\n弘道识行藏，匡时知进退。\n秦王轻与举，习生重酬对。\n学文古篆中，义显心经内。\n法服应华夏，金言流海岱。\n西方浮云间，更陪龙华会。",
        "dynasty": "唐",
        "collection_info": null
    },
    {
        "title": "林公",
        "author": "灵一",
        "content": "支公信高逸，久向山林住。\n时将孙许游，岂以形骸遇。\n幸辞天子诏，復览名臣疏。\n西晋尚虚无，南朝久沦悞。\n因谈老庄意，乃尽逍遥趣。\n谁为竹林贤，风流相比附。",
        "dynasty": "唐",
        "collection_info": null
    },
    {
        "title": "远公",
        "author": "灵一",
        "content": "远公逢道安，一朝弃儒服。\n真机久消歇，世教空拘束。\n誓入罗浮中，遂栖庐山曲。\n禅经初纂定，佛语新名目。\n钵帽绝朝宗，簪裾翻拜伏。\n东林多隐士，为我辞荣禄。",
        "dynasty": "唐",
        "collection_info": null
    },
    {
        "title": "雨后欲寻天目山问元骆二公溪路",
        "author": "灵一",
        "content": "昨夜云生天井东，春山一雨一回风。\n林花併逐溪流下，欲上龙池通不通。",
        "dynasty": "唐",
        "collection_info": null
    },
    {
        "title": "题僧院",
        "author": "灵一",
        "content": "虎溪闲月引相过，带雪松枝挂薜萝。\n无限青山行欲尽，白云深处老僧多。",
        "dynasty": "唐",
        "collection_info": null
    },
    {
        "title": "宿静林寺",
        "author": "灵一",
        "content": "山寺门前多古松，溪行欲到已闻钟。\n中宵引领寻高顶，月照云峰凡几重。",
        "dynasty": "唐",
        "collection_info": null
    },
    {
        "title": "再还宜丰寺",
        "author": "灵一",
        "content": "再寻招隐地，重会息心期。\n樵客问归日，山僧记别时。\n野云阴远甸，秋雨涨前陂。\n勿谓探形胜，吾今不好奇。",
        "dynasty": "唐",
        "collection_info": null
    },
    {
        "title": "春日山斋",
        "author": "灵一",
        "content": "野径东风起，山扉度日开。\n晴光拆红萼，流水长青苔。\n逋客殊未去，芳时已再来。\n非关恋春草，自是欲裴回。",
        "dynasty": "唐",
        "collection_info": null
    },
    {
        "title": "留别忠州故人",
        "author": "灵一",
        "content": "一身无定处，万里独销魂。\n芳草迷归路，春流滴泪痕。\n几时休旅食，何夜宿江村。\n欲识相思苦，空山啼暮猨。",
        "dynasty": "唐",
        "collection_info": null
    },
    {
        "title": "送别",
        "author": "灵一",
        "content": "凭高莫送远，看欲断归心。\n别恨啼猨苦，相思流水深。\n翠云南涧影，丹桂晚山阴。\n若未来双鹄，辽城何更寻。",
        "dynasty": "唐",
        "collection_info": null
    },
    {
        "title": "送冽寺主之京迎禅和尚",
        "author": "灵一",
        "content": "禅门居此地，瞻望在虚空。\n水国月未上，苍生如梦中。\n上人知机士，瓶锡慰樊笼。\n彼土诸梵众，嗟君扬道风。",
        "dynasty": "唐",
        "collection_info": null
    },
    {
        "title": "送王法师之西川",
        "author": "灵一",
        "content": "旅游无近远，要自别魂销。\n官柳乡愁乱，春山客路遥。\n伴行芳草远，缘兴野花飘。\n计日功成后，还将辅圣朝。",
        "dynasty": "唐",
        "collection_info": null
    },
    {
        "title": "送范律师往果州",
        "author": "灵一",
        "content": "终南千古后，独尔继卿名。\n离障非今日，修因是几生。\n乱峰寒影暮，深涧野流清。\n远客归心苦，难为此别情。",
        "dynasty": "唐",
        "collection_info": null
    },
    {
        "title": "送明素上人归楚觐省",
        "author": "灵一",
        "content": "能将疎懒背时人，不厌孤萍任此身。\n江上昔年同出处，天涯今日共风尘。\n平湖旧隐应残雪，芳草归心未隔春。\n前路倍怜多胜事，到家知庆綵衣新。",
        "dynasty": "唐",
        "collection_info": null
    },
    {
        "title": "项王庙",
        "author": "灵一",
        "content": "缅想咸阳事可嗟，楚歌哀怨思无涯。\n八千子弟归何处，万里鸿沟属汉家。\n弓断阵前争日月，血流垓下定龙蛇。\n拔山力尽乌江水，今日悠悠空浪花。",
        "dynasty": "唐",
        "collection_info": null
    },
    {
        "title": "酬陈明府舟中见赠",
        "author": "灵一",
        "content": "长溪通夜静，素舸与人闲。\n月影沈秋水，风声落暮山。\n稻花千顷外，莲叶两河间。\n陶令多真意，相思一解颜。",
        "dynasty": "唐",
        "collection_info": null
    },
    {
        "title": "题东兰若",
        "author": "灵一",
        "content": "上入禅室路裴回，万木清阴向日开。\n寒竹影侵行径石，秋风声入诵经台。\n闲云不繫从舒卷，狎鸟无机任往来。\n更惜片阳谈妙理，归时莫待暝钟催。",
        "dynasty": "唐",
        "collection_info": null
    },
    {
        "title": "送朱放",
        "author": "灵一",
        "content": "苦见人间世，思归洞裏天。\n纵令山鸟语，不废野人眠。",
        "dynasty": "唐",
        "collection_info": null
    },
    {
        "title": "归岑山过惟审上人别业",
        "author": "灵一",
        "content": "禅客无心忆薜萝，自然行径向山多。\n知君欲问人间事，始与浮云共一过。",
        "dynasty": "唐",
        "collection_info": null
    },
    {
        "title": "于潜道中呈元八处士",
        "author": "灵一",
        "content": "苕水滩行浅，潜州路渐深。\n参差远岫色，迢递野人心。\n冻涧冰难释，秋山日易阴。",
        "dynasty": "唐",
        "collection_info": null
    },
    {
        "title": "送殷判官归上都",
        "author": "灵一",
        "content": "漾舟云路客，来过夕阳时。\n向背堪遗恨，逢迎宿未期。\n水容愁暮急，花影动春迟。\n别后王孙草，青青入梦思。",
        "dynasty": "唐",
        "collection_info": null
    },
    {
        "title": "赠别皇甫曾",
        "author": "灵一",
        "content": "幽人从远岳，过客爱春山。\n高驾能相送，孤游且未还。\n紫苔封井石，绿竹掩柴关。\n若到云峰外，齐心去住间。",
        "dynasty": "唐",
        "collection_info": null
    },
    {
        "title": "送陈允初卜居麻园",
        "author": "灵一",
        "content": "欲向麻源隐，能寻谢客踪。\n空山几千里，幽谷第三重。\n茅宇宁须葺，荷衣不待缝。\n因君见往事，为我谢乔松。",
        "dynasty": "唐",
        "collection_info": null
    },
    {
        "title": "秋题刘逸人林泉",
        "author": "灵一",
        "content": "凉飙乱黄叶，迟客橘阴清。\n萝径封行迹，云门闭野情。\n零林秋露响，穿竹暮烟轻。\n莫恋幽栖地，怀安却败名。",
        "dynasty": "唐",
        "collection_info": null
    },
    {
        "title": "自大林与韩明府归郭中精舍",
        "author": "灵一",
        "content": "野客同舟楫，相携復一归。\n孤烟生暮景，远岫带春晖。\n不道还山是，谁云向郭非。\n禅门有通隐，喧寂共忘机。",
        "dynasty": "唐",
        "collection_info": null
    },
    {
        "title": "同使君宿大梁驿",
        "author": "灵一",
        "content": "旌旗江上出，花外捲帘空。\n夜色临城月，春寒度水风。\n虽然行李别，且喜语音同。\n若问匡庐事，终身媿远公。",
        "dynasty": "唐",
        "collection_info": null
    },
    {
        "title": "题黄公陶翰别业",
        "author": "灵一",
        "content": "闻说花源堪避秦，幽寻数月不逢人。\n烟霞洞裏无鸡犬，风雨林间有鬼神。\n黄公石上三芝秀，陶令门前五柳春。\n醉卧白云闲入梦，不知何物是吾身。",
        "dynasty": "唐",
        "collection_info": null
    },
    {
        "title": "哭卫尚书",
        "author": "灵一",
        "content": "画戟重门楚水阴，天涯欲暮共伤心。\n南荆双戟痕犹在，北斗孤魂望已深。\n莲花幕下悲风起，细柳营边晓月临。\n有路茫茫向谁问，感君空有泪霑襟。",
        "dynasty": "唐",
        "collection_info": null
    },
    {
        "title": "赠灵澈禅师",
        "author": "灵一",
        "content": "禅师来往翠微间，万里千峰到剡山。\n何时共到天台裏，身与浮云处处闲。",
        "dynasty": "唐",
        "collection_info": null
    },
    {
        "title": "将出宜丰寺留题山房",
        "author": "灵一",
        "content": "池上莲荷不自开，山中流水偶然来。\n若言聚散定由我，未是回时那得回。",
        "dynasty": "唐",
        "collection_info": null
    },
    {
        "title": "妙乐观",
        "author": "灵一",
        "content": "王乔所居空山观，白云至今凝不散。\n坛场月路几千年，往往吹笙下天半。\n瀑布西行过石桥，黄精采根还采苗。\n忽见一人檠茶碗，篸花昨夜风吹满。\n自言家处在东坡，白犬相随邀我过。\n松间石上有棊局，能使樵人烂斧柯。",
        "dynasty": "唐",
        "collection_info": null
    },
    {
        "title": "与元居士青山潭饮茶",
        "author": "灵一",
        "content": "野泉烟火白云间，坐饮香茶爱此山。\n岩下维舟不忍去，青溪流水暮潺潺。",
        "dynasty": "唐",
        "collection_info": null
    },
    {
        "title": "送人得荡子归倡妇",
        "author": "灵一",
        "content": "垂涕凭回信，为语柳园人。\n情知独难守，又是一阳春。",
        "dynasty": "唐",
        "collection_info": null
    },
    {
        "title": "句",
        "author": "灵一",
        "content": "滤泉侵月起，扫径避虫行。",
        "dynasty": "唐",
        "collection_info": null
    },
    {
        "title": "酬皇甫冉西陵见寄",
        "author": "灵一",
        "content": "西陵潮信满，岛屿没中流。越客依风水，相思南渡头。\n寒光生极浦，落日映沧洲。何事扬帆去，空惊海上鸥。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "溪行即事",
        "author": "灵一",
        "content": "近夜山更碧，入林溪转清。不知伏牛事，潭洞何从横。\n野岸烟初合，平湖月未生。孤舟屡失道，但听秋泉声。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "栖霞山夜坐",
        "author": "灵一",
        "content": "山头戒坛路，幽映雪岩侧。四面青石床，一峰苔藓色。\n松风静复起，月影开还黑。何独乘夜来，殊非昼所得。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "宿天柱观",
        "author": "灵一",
        "content": "石室初投宿，仙翁喜暂容。花源隔水见，洞府过山逢。\n泉涌阶前地，云生户外峰。中宵自入定，非是欲降龙。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "酬皇甫冉将赴无锡，于云门寺赠别",
        "author": "灵一",
        "content": "湖南通古寺，来往意无涯。欲识云门路，千峰到若耶。\n春山子敬宅，古木谢敷家。自可长偕隐，那言相去赊。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "宜丰新泉",
        "author": "灵一",
        "content": "泉源新涌出，洞澈映纤云。稍落芙蓉沼，初淹苔藓文。\n素将空意合，净与众流分。每到清宵月，泠泠梦裏闻。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "静林精舍",
        "author": "灵一",
        "content": "静林溪路远，萧帝有遗踪。水击罗浮磬，山鸣于阗钟。\n灯传三世火，树老万株松。无数烟霞色，空闻昔卧龙。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "江行寄张舍人",
        "author": "灵一",
        "content": "客程终日风尘苦，蓬转还家未有期。林色晓分残雪后，\n流荡此心难共说，千峰澄霁隔琼枝。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "送王颖悟归左绵",
        "author": "灵一",
        "content": "客意天南兴已阑，不堪言别向仙官。梦摇玉佩随旄节，\n想得故山青霭裏，泉声入夜独潺潺。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "安公",
        "author": "灵一",
        "content": "弥天称圣哲，象法初繄赖。弘道识行藏，匡时知进退。\n秦王轻与举，习生重酬对。学文古篆中，义显心经内。\n法服应华夏，金言流海岱。西方浮云间，更陪龙华会。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "林公",
        "author": "灵一",
        "content": "支公信高逸，久向山林住。时将孙许游，岂以形骸遇。\n幸辞天子诏，复览名臣疏。西晋尚虚无，南朝久沦误。\n因谈老庄意，乃尽逍遥趣。谁为竹林贤，风流相比附。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "远公",
        "author": "灵一",
        "content": "远公逢道安，一朝弃儒服。真机久消歇，世教空拘束。\n誓入罗浮中，遂栖庐山曲。禅经初纂定，佛语新名目。\n钵帽绝朝宗，簪裾翻拜伏。东林多隐士，为我辞荣禄。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "雨后欲寻天目山，问元、骆二公溪路",
        "author": "灵一",
        "content": "昨夜云生天井东，春山一雨一回风。\n林花并逐溪流下，欲上龙池通不通。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "再还宜丰寺",
        "author": "灵一",
        "content": "再寻招隐地，重会息心期。樵客问归日，山僧记别时。\n野云阴远甸，秋雨涨前陂。勿谓探形胜，吾今不好奇。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "春日山斋",
        "author": "灵一",
        "content": "野径东风起，山扉度日开。晴光拆红萼，流水长青苔。\n逋客殊未去，芳时已再来。非关恋春草，自是欲裴回。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "留别忠州故人",
        "author": "灵一",
        "content": "一身无定处，万里独销魂。芳草迷归路，春流滴泪痕。\n几时休旅食，何夜宿江村。欲识相思苦，空山啼暮猿。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "送别",
        "author": "灵一",
        "content": "凭高莫送远，看欲断归心。别恨啼猿苦，相思流水深。\n翠云南涧影，丹桂晚山阴。若未来双鹄，辽城何更寻。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "送冽寺主之京迎禅和尚",
        "author": "灵一",
        "content": "禅门居此地，瞻望在虚空。水国月未上，苍生如梦中。\n上人知机士，瓶锡慰樊笼。彼土诸梵众，嗟君扬道风。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "送王法师之西川",
        "author": "灵一",
        "content": "旅游无近远，要自别魂销。官柳乡愁乱，春山客路遥。\n伴行芳草远，缘兴野花飘。计日功成后，还将辅圣朝。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "送范律师往果州",
        "author": "灵一",
        "content": "终南千古后，独尔继卿名。离障非今日，修因是几生。\n乱峰寒影暮，深涧野流清。远客归心苦，难为此别情。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "送明素上人归楚觐省",
        "author": "灵一",
        "content": "能将疏懒背时人，不厌孤萍任此身。江上昔年同出处，\n前路倍怜多胜事，到家知庆彩衣新。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "项王庙",
        "author": "灵一",
        "content": "缅想咸阳事可嗟，楚歌哀怨思无涯。八千子弟归何处，\n拔山力尽乌江水，今日悠悠空浪花。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "酬陈明府舟中见赠",
        "author": "灵一",
        "content": "长溪通夜静，素舸与人闲。月影沈秋水，风声落暮山。\n稻花千顷外，莲叶两河间。陶令多真意，相思一解颜。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "题东兰若",
        "author": "灵一",
        "content": "上人禅室路裴回，万木清阴向日开。寒竹影侵行径石，\n更惜片阳谈妙理，归时莫待暝钟催。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "送朱放",
        "author": "灵一",
        "content": "苦见人间世，思归洞裏天。纵令山鸟语，不废野人眠。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "于潜道中呈元八处士",
        "author": "灵一",
        "content": "苕水滩行浅，潜州路渐深。参差远岫色，迢递野人心。\n冻涧冰难释，秋山日易阴。不知天目下，何处是云林。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "送殷判官归上都",
        "author": "灵一",
        "content": "漾舟云路客，来过夕阳时。向背堪遗恨，逢迎宿未期。\n水容愁暮急，花影动春迟。别后王孙草，青青入梦思。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "赠别皇甫曾",
        "author": "灵一",
        "content": "幽人从远岳，过客爱春山。高驾能相送，孤游且未还。\n紫苔封井石，绿竹掩柴关。若到云峰外，齐心去住间。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "送陈允初卜居麻园",
        "author": "灵一",
        "content": "欲向麻源隐，能寻谢客踪。空山几千里，幽谷第三重。\n茅宇宁须葺，荷衣不待缝。因君见往事，为我谢乔松。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "秋题刘逸人林泉",
        "author": "灵一",
        "content": "凉飙乱黄叶，迟客橘阴清。萝径封行迹，云门闭野情。\n零林秋露响，穿竹暮烟轻。莫恋幽栖地，怀安却败名。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "自大林与韩明府归郭中精舍",
        "author": "灵一",
        "content": "野客同舟楫，相携复一归。孤烟生暮景，远岫带春晖。\n不道还山是，谁云向郭非。禅门有通隐，喧寂共忘机。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "同使君宿大樑驿",
        "author": "灵一",
        "content": "旌旗江上出，花外捲帘空。夜色临城月，春寒度水风。\n虽然行李别，且喜语音同。若问匡庐事，终身愧远公。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "题黄公陶翰别业",
        "author": "灵一",
        "content": "闻说花源堪避秦，幽寻数月不逢人。烟霞洞裏无鸡犬，\n醉卧白云闲入梦，不知何物是吾身。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "哭卫尚书",
        "author": "灵一",
        "content": "画戟重门楚水阴，天涯欲暮共伤心。南荆双戟痕犹在，\n有路茫茫向谁问，感君空有泪沾襟。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "妙乐观",
        "author": "灵一",
        "content": "王乔所居空山观，白云至今凝不散。坛场月路几千年，\n忽见一人檠茶碗，篸花昨夜风吹满。自言家处在东坡，",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    },
    {
        "title": "送人得荡子归倡妇",
        "author": "灵一",
        "content": "垂涕凭回信，为语柳园人。情知独难守，又是一阳春。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零九"
        }
    }
]