[
    {
        "uuid": "e6e8796c6a91b739b69496589324a75a",
        "title": "赠窦蔡二记室入蜀",
        "author": "陈政",
        "content": "昆山积良宝，大厦构众材。\n马卿委官去，邹子背淮来。\n风流信多美，朝夕豫平台。\n逸翮独不羣，清才復遒上。\n六辅昔推名，二江今振响。\n英华虽外发，磨琢终内朗。\n四海奋羽仪，清风久播驰。\n沈郁林难厕，青山翻易阻。\n迴首望烟霞，谁知慕俦侣。\n飘然不繫舟，为情自可求。\n若奉西园夜，浩想北园愁。\n无因逐萍藻，从尔泛清流。",
        "dynasty": "唐",
        "collection_info": null
    },
    {
        "uuid": "0d4ba96b4f610c82b644418fa352fe47",
        "title": "赠窦蔡二记室入蜀",
        "author": "陈政",
        "content": "昆山积良宝，大厦构众材。\n马卿委官去，邹子背淮来。\n风流信多美，朝夕豫平台。\n逸翮独不群，清才复遒上。\n六辅昔推名，二江今振响。\n英华虽外发，磨琢终内朗。\n四海奋羽仪，清风久播驰。\n沈郁林难厕，青山翻易阻。\n回首望烟霞，谁知慕俦侣。\n飘然不系舟，为情自可求。\n若奉西园夜，浩想北园愁。\n无因逐萍藻，从尔泛清流。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十"
        }
    }
]