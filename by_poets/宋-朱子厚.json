[
    {
        "uuid": "a3ab7d477587805fd44bd68f07db6583",
        "title": "谒金门 风动竹",
        "author": "朱子厚",
        "content": "风动竹。\n清遍一窗梅溽。\n闻道小乔乘凤玉。\n仙裳飘雾縠。\n来嫁吾门公瑾叔。\n天上人间愿足。\n浓缭水沉燃宝烛。\n鬓长相对绿。",
        "dynasty": "宋",
        "collection_info": null
    },
    {
        "uuid": "62cd353bf639caacb396471b5fed31f5",
        "title": "菩萨蛮 酴醿浴罢温香玉",
        "author": "朱子厚",
        "content": "酴醿浴罢温香玉。\n牡丹睡起歌云绿。\n弹压属东阳。\n留春在庆堂。\n简端新组绶。\n辉映烟岚秀。\n妙曲倩清妍。\n祝君无尽年。",
        "dynasty": "宋",
        "collection_info": null
    }
]