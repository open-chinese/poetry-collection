[
    {
        "uuid": "2959a6a35c89bc236f032268f8041465",
        "title": "青龙寺昙壁上人院集",
        "author": "裴迪",
        "content": "灵境信为绝，法堂出尘氛。\n自然成高致，向下看浮云。\n迤逦峯岫列，参差闾井分。\n林端远堞见，风末疎钟闻。\n吾师久禅寂，在世超人羣。",
        "dynasty": "唐",
        "collection_info": null
    },
    {
        "uuid": "d69f8205e3284360d85752df9d5c2017",
        "title": "青雀歌",
        "author": "裴迪",
        "content": "动息自适性，不曾妄与燕雀羣。\n幸忝鹓鸾早相识，何时提携致青云。",
        "dynasty": "唐",
        "collection_info": null
    },
    {
        "uuid": "9cd593879a7df6c1264408513270def0",
        "title": "游感化寺昙兴上人山院",
        "author": "裴迪",
        "content": "不远灞陵边，安居向十年。\n入门穿竹径，留客听山泉。\n鸟啭深林裏，心闲落照前。\n浮名竟何益，从此愿栖禅。",
        "dynasty": "唐",
        "collection_info": null
    },
    {
        "uuid": "9633ee6eb20847e4f5826af8dd33863c",
        "title": "夏日过青龙寺谒操禅师",
        "author": "裴迪",
        "content": "安禅一室内，左右竹亭幽。\n有法知不染，无言谁敢酬。\n鸟飞争向夕，蝉噪已先秋。\n烦暑自兹适，清凉何所求。",
        "dynasty": "唐",
        "collection_info": null
    },
    {
        "uuid": "9ed663398a7d4f49f2ec4074b69b6613",
        "title": "春日与王右丞过新昌里访吕逸人不遇",
        "author": "裴迪",
        "content": "恨不逢君出荷簑，青松白屋更无他。\n陶令五男曾不有，蒋生三径枉相过。\n芙蓉曲沼春流满，薜荔成帷晚霭多。\n闻说桃源好迷客，不如高卧眄庭柯。",
        "dynasty": "唐",
        "collection_info": null
    },
    {
        "uuid": "285247496b1242bcf9f1160503bd2ce7",
        "title": "辋川集二十首 孟城坳",
        "author": "裴迪",
        "content": "结庐古城下，时登古城上。\n古城非畴昔，今人自来往。",
        "dynasty": "唐",
        "collection_info": null
    },
    {
        "uuid": "1b42286791e7b40f38a1d84707b20853",
        "title": "辋川集二十首 华子冈",
        "author": "裴迪",
        "content": "落日松风起，还家草露晞。\n云光侵履迹，山翠拂人衣。",
        "dynasty": "唐",
        "collection_info": null
    },
    {
        "uuid": "fe614f65cde6734788404170dc6f4c64",
        "title": "辋川集二十首 文杏馆",
        "author": "裴迪",
        "content": "迢迢文杏馆，跻攀日已屡。\n南岭与北湖，前看復迴顾。",
        "dynasty": "唐",
        "collection_info": null
    },
    {
        "uuid": "3222e4a106dc616376f00765f9ea6943",
        "title": "辋川集二十首 斤竹岭",
        "author": "裴迪",
        "content": "明流纡且直，绿篠密復深。\n一径通山路，行歌望旧岑。",
        "dynasty": "唐",
        "collection_info": null
    },
    {
        "uuid": "d19c41ec1f7d6c79ed9a228f4e16418b",
        "title": "辋川集二十首 鹿柴",
        "author": "裴迪",
        "content": "日夕见寒山，便为独往客。\n不知深林事，但有麏麚迹。",
        "dynasty": "唐",
        "collection_info": null
    },
    {
        "uuid": "a2e0b124392cda9b5ab1914550246cf2",
        "title": "辋川集二十首 木兰柴",
        "author": "裴迪",
        "content": "苍苍落日时，鸟声乱溪水。\n缘溪路转深，幽兴何时已。",
        "dynasty": "唐",
        "collection_info": null
    },
    {
        "uuid": "a29f077a18e97dd654056f5df5052b2c",
        "title": "辋川集二十首 茱萸沜",
        "author": "裴迪",
        "content": "飘香乱椒桂，布叶间檀栾。\n云日虽迴照，森沈犹自寒。",
        "dynasty": "唐",
        "collection_info": null
    },
    {
        "uuid": "0a7eb75e6f365af014bea9fc97364ecb",
        "title": "辋川集二十首 宫槐陌",
        "author": "裴迪",
        "content": "门前宫槐陌，是向欹湖道。\n秋来山雨多，落叶无人扫。",
        "dynasty": "唐",
        "collection_info": null
    },
    {
        "uuid": "f2f84fa34a0d97b8a102f3d2b1803f91",
        "title": "辋川集二十首 临湖亭",
        "author": "裴迪",
        "content": "当轩弥滉漾，孤月正裴回。\n谷口猨声发，风传入户来。",
        "dynasty": "唐",
        "collection_info": null
    },
    {
        "uuid": "bb0929c4f9759b45eabbe8cf3bd1962d",
        "title": "辋川集二十首 南垞",
        "author": "裴迪",
        "content": "孤舟信一泊，南垞湖水岸。\n落日下崦嵫，清波殊淼漫。",
        "dynasty": "唐",
        "collection_info": null
    },
    {
        "uuid": "a0692b126a202436f9423d8b3e24e28b",
        "title": "辋川集二十首 欹湖",
        "author": "裴迪",
        "content": "空阔湖水广，青荧天色同。\n舣舟一长啸，四面来清风。",
        "dynasty": "唐",
        "collection_info": null
    },
    {
        "uuid": "c51f12c2ab9e19505dd874d11ff036ac",
        "title": "辋川集二十首 柳浪",
        "author": "裴迪",
        "content": "映池同一色，逐吹散如丝。\n结阴既得地，何谢陶家时。",
        "dynasty": "唐",
        "collection_info": null
    },
    {
        "uuid": "8b26542ee15491192eda0ff4e6bb83f8",
        "title": "辋川集二十首 栾家濑",
        "author": "裴迪",
        "content": "濑声喧极浦，沿涉向南津。\n泛泛鸥凫渡，时时欲近人。",
        "dynasty": "唐",
        "collection_info": null
    },
    {
        "uuid": "bdded63198297809d485a7582d24ce9d",
        "title": "辋川集二十首 金屑泉",
        "author": "裴迪",
        "content": "萦渟澹不流，金碧如可拾。\n迎晨含素华，独往事朝汲。",
        "dynasty": "唐",
        "collection_info": null
    },
    {
        "uuid": "994405a9f1d1f5b624e06e0a67aa0a0d",
        "title": "辋川集二十首 白石滩",
        "author": "裴迪",
        "content": "跂石復临水，弄波情未极。\n日下川上寒，浮云澹无色。",
        "dynasty": "唐",
        "collection_info": null
    },
    {
        "uuid": "1d7ef4fe72aad9782f9bca7892954593",
        "title": "辋川集二十首 北垞",
        "author": "裴迪",
        "content": "南山北垞下，结宇临欹湖。\n每欲采樵去，扁舟出菰蒲。",
        "dynasty": "唐",
        "collection_info": null
    },
    {
        "uuid": "baf616afc0b2064caacd7631eb30b071",
        "title": "辋川集二十首 竹里馆",
        "author": "裴迪",
        "content": "来过竹里馆，日与道相亲。\n出入唯山鸟，幽深无世人。",
        "dynasty": "唐",
        "collection_info": null
    },
    {
        "uuid": "6ec2f55e36c32d72e6e91c775ada65b0",
        "title": "辋川集二十首 辛夷坞",
        "author": "裴迪",
        "content": "绿堤春草合，王孙自留玩/。\n况有辛夷花，色与芙蓉乱。",
        "dynasty": "唐",
        "collection_info": null
    },
    {
        "uuid": "297a7f09a5d07f3c8acad29d3aa4de66",
        "title": "辋川集二十首 漆园",
        "author": "裴迪",
        "content": "好闲早成性，果此谐宿诺。\n今日漆园游，还同庄叟乐。",
        "dynasty": "唐",
        "collection_info": null
    },
    {
        "uuid": "f3a8c9af300f1c0082a5c0f47f356693",
        "title": "辋川集二十首 椒园",
        "author": "裴迪",
        "content": "丹刺罥人衣，芳香留过客。\n幸堪调鼎用，愿君垂采摘。",
        "dynasty": "唐",
        "collection_info": null
    },
    {
        "uuid": "01bae7854784aec1053f05a12794325b",
        "title": "辋口遇雨忆终南山因献王维",
        "author": "裴迪",
        "content": "积雨晦空曲，平沙灭浮彩。\n辋水去悠悠，南山復何在。",
        "dynasty": "唐",
        "collection_info": null
    },
    {
        "uuid": "b344226f0539e61cf8191a645dad6528",
        "title": "崔九欲往南山马上口号与别",
        "author": "裴迪",
        "content": "归山深浅去，须尽丘壑美。\n莫学武陵人，暂游桃源裏。",
        "dynasty": "唐",
        "collection_info": null
    },
    {
        "uuid": "153aac899b26c336158e85201fe33a72",
        "title": "与卢员外象过崔处士兴宗林亭",
        "author": "裴迪",
        "content": "乔柯门裏自成阴，散髪窗中曾不簪。\n逍遥且喜从吾事，荣宠从来非我心。",
        "dynasty": "唐",
        "collection_info": null
    },
    {
        "uuid": "b840fc7a0f8ec637fcd43d841d032395",
        "title": "西塔寺陆羽茶泉",
        "author": "裴迪",
        "content": "竟陵西塔寺，踪迹尚空虚。\n不独支公住，曾经陆羽居。\n草堂荒产蛤，茶井冷生鱼。\n一汲清泠水，高风味有余。",
        "dynasty": "唐",
        "collection_info": null
    },
    {
        "uuid": "25552690d7618a31ad6d623e1cdfcfd6",
        "title": "青龙寺昙壁上人院集",
        "author": "裴迪",
        "content": "灵境信为绝，法堂出尘氛。\n自然成高致，向下看浮云。\n迤逦峰岫列，参差闾井分。\n林端远堞见，风末疏钟闻。\n吾师久禅寂，在世超人群。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "c66b03a737b7787d7cb817874d259759",
        "title": "青雀歌",
        "author": "裴迪",
        "content": "动息自适性，不曾妄与燕雀群。\n幸忝鹓鸾早相识，",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "0fb56d7bb7c81dc247ae8b9597d269d3",
        "title": "春日与王右丞过新昌裏访吕逸人不遇",
        "author": "裴迪",
        "content": "恨不逢君出荷蓑，青松白屋更无他。\n陶令五男曾不有，闻说桃源好迷客，不如高卧眄庭柯。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "13930c2e94746e4b0a9a326f54de47bb",
        "title": "辋川集二十首：文杏馆",
        "author": "裴迪",
        "content": "迢迢文杏馆，跻攀日已屡。\n南岭与北湖，前看复回顾。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "dc88b1d0aeb360dc74f1fe6740cfadc4",
        "title": "辋川集二十首：斤竹岭",
        "author": "裴迪",
        "content": "明流纡且直，绿筱密复深。\n一径通山路，行歌望旧岑。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "765c478893243a5182665733f8508b12",
        "title": "辋川集二十首：茱萸沜",
        "author": "裴迪",
        "content": "飘香乱椒桂，布叶间檀栾。\n云日虽回照，森沉犹自寒。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "74a69b9734473a879b56e3bc8b387508",
        "title": "辋川集二十首：临湖亭",
        "author": "裴迪",
        "content": "当轩弥滉漾，孤月正裴回。\n谷口猿声发，风传入户来。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "5e1571f04d2744a263a90d49cc9b5d46",
        "title": "辋川集二十首：白石滩",
        "author": "裴迪",
        "content": "跂石复临水，弄波情未极。\n日下川上寒，浮云澹无色。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "8fc9d9ac911126ccb3f965606ff1587d",
        "title": "辋川集二十首：竹裏馆",
        "author": "裴迪",
        "content": "来过竹裏馆，日与道相亲。\n出入唯山鸟，幽深无世人。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "870d1595303a53e0cb9feaf45bc6b9d2",
        "title": "辋川集二十首：辛夷坞",
        "author": "裴迪",
        "content": "绿堤春草合，王孙自留玩。\n况有辛夷花，色与芙蓉乱。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "7c6de779df3ba9aca9908da2cec16ba2",
        "title": "辋口遇雨忆终南山因献王维",
        "author": "裴迪",
        "content": "积雨晦空曲，平沙灭浮彩。\n辋水去悠悠，南山复何在。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "6c4e1f3c53cb5fa57114fa38c43bcf47",
        "title": "与卢员外象过崔处士兴宗林亭",
        "author": "裴迪",
        "content": "乔柯门裏自成阴，散发窗中曾不簪。\n逍遥且喜从吾事，荣宠从来非我心。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    }
]