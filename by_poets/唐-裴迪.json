[
    {
        "uuid": "4a0e2b32addbdec64487ef159d2c10bf",
        "title": "青龙寺昙壁上人院集",
        "author": "裴迪",
        "content": "灵境信为绝，法堂出尘氛。\n自然成高致，向下看浮云。\n迤逦峯岫列，参差闾井分。\n林端远堞见，风末疎钟闻。\n吾师久禅寂，在世超人羣。",
        "dynasty": "唐",
        "collection_info": null
    },
    {
        "uuid": "03703582a4f16b46ed18c1be9b51e769",
        "title": "青雀歌",
        "author": "裴迪",
        "content": "动息自适性，不曾妄与燕雀羣。\n幸忝鹓鸾早相识，何时提携致青云。",
        "dynasty": "唐",
        "collection_info": null
    },
    {
        "uuid": "f49a0082ddbc37b65f8d6d70c3aaa4c6",
        "title": "游感化寺昙兴上人山院",
        "author": "裴迪",
        "content": "不远灞陵边，安居向十年。\n入门穿竹径，留客听山泉。\n鸟啭深林裏，心闲落照前。\n浮名竟何益，从此愿栖禅。",
        "dynasty": "唐",
        "collection_info": null
    },
    {
        "uuid": "b766842b1bbc5a029a25115311178285",
        "title": "夏日过青龙寺谒操禅师",
        "author": "裴迪",
        "content": "安禅一室内，左右竹亭幽。\n有法知不染，无言谁敢酬。\n鸟飞争向夕，蝉噪已先秋。\n烦暑自兹适，清凉何所求。",
        "dynasty": "唐",
        "collection_info": null
    },
    {
        "uuid": "19e4d466a316551266e9d85293aa5b94",
        "title": "春日与王右丞过新昌里访吕逸人不遇",
        "author": "裴迪",
        "content": "恨不逢君出荷簑，青松白屋更无他。\n陶令五男曾不有，蒋生三径枉相过。\n芙蓉曲沼春流满，薜荔成帷晚霭多。\n闻说桃源好迷客，不如高卧眄庭柯。",
        "dynasty": "唐",
        "collection_info": null
    },
    {
        "uuid": "18986129a5908baedbb0d9472eb9adbd",
        "title": "辋川集二十首 孟城坳",
        "author": "裴迪",
        "content": "结庐古城下，时登古城上。\n古城非畴昔，今人自来往。",
        "dynasty": "唐",
        "collection_info": null
    },
    {
        "uuid": "4e5fe0ff39918bc74d6041fb4c755305",
        "title": "辋川集二十首 华子冈",
        "author": "裴迪",
        "content": "落日松风起，还家草露晞。\n云光侵履迹，山翠拂人衣。",
        "dynasty": "唐",
        "collection_info": null
    },
    {
        "uuid": "4f80816eeebf479f75d4f69c3f27e22c",
        "title": "辋川集二十首 文杏馆",
        "author": "裴迪",
        "content": "迢迢文杏馆，跻攀日已屡。\n南岭与北湖，前看復迴顾。",
        "dynasty": "唐",
        "collection_info": null
    },
    {
        "uuid": "45e153914f9af82cd68071511acaa6e8",
        "title": "辋川集二十首 斤竹岭",
        "author": "裴迪",
        "content": "明流纡且直，绿篠密復深。\n一径通山路，行歌望旧岑。",
        "dynasty": "唐",
        "collection_info": null
    },
    {
        "uuid": "787bb8d433569fb88ff0e9231e1c5ab4",
        "title": "辋川集二十首 鹿柴",
        "author": "裴迪",
        "content": "日夕见寒山，便为独往客。\n不知深林事，但有麏麚迹。",
        "dynasty": "唐",
        "collection_info": null
    },
    {
        "uuid": "da26e2bf8d07d29b62545e90d1140b65",
        "title": "辋川集二十首 木兰柴",
        "author": "裴迪",
        "content": "苍苍落日时，鸟声乱溪水。\n缘溪路转深，幽兴何时已。",
        "dynasty": "唐",
        "collection_info": null
    },
    {
        "uuid": "174d671068cac783c4d7c055564a8c0b",
        "title": "辋川集二十首 茱萸沜",
        "author": "裴迪",
        "content": "飘香乱椒桂，布叶间檀栾。\n云日虽迴照，森沈犹自寒。",
        "dynasty": "唐",
        "collection_info": null
    },
    {
        "uuid": "1914dcb285155a2832f8e177d1d3bfc2",
        "title": "辋川集二十首 宫槐陌",
        "author": "裴迪",
        "content": "门前宫槐陌，是向欹湖道。\n秋来山雨多，落叶无人扫。",
        "dynasty": "唐",
        "collection_info": null
    },
    {
        "uuid": "a674865a6cf3aad2eaf0166d6a7e8b2f",
        "title": "辋川集二十首 临湖亭",
        "author": "裴迪",
        "content": "当轩弥滉漾，孤月正裴回。\n谷口猨声发，风传入户来。",
        "dynasty": "唐",
        "collection_info": null
    },
    {
        "uuid": "0b512447c14cfc2a206b351f00bd3ca2",
        "title": "辋川集二十首 南垞",
        "author": "裴迪",
        "content": "孤舟信一泊，南垞湖水岸。\n落日下崦嵫，清波殊淼漫。",
        "dynasty": "唐",
        "collection_info": null
    },
    {
        "uuid": "4bf532b756b3f40950d6376eaf22011d",
        "title": "辋川集二十首 欹湖",
        "author": "裴迪",
        "content": "空阔湖水广，青荧天色同。\n舣舟一长啸，四面来清风。",
        "dynasty": "唐",
        "collection_info": null
    },
    {
        "uuid": "5f92ae4bb2c7d4be7e0e172f27c2d6dc",
        "title": "辋川集二十首 柳浪",
        "author": "裴迪",
        "content": "映池同一色，逐吹散如丝。\n结阴既得地，何谢陶家时。",
        "dynasty": "唐",
        "collection_info": null
    },
    {
        "uuid": "644e43d8281cbe1706a28bd965709ff8",
        "title": "辋川集二十首 栾家濑",
        "author": "裴迪",
        "content": "濑声喧极浦，沿涉向南津。\n泛泛鸥凫渡，时时欲近人。",
        "dynasty": "唐",
        "collection_info": null
    },
    {
        "uuid": "26955b8ef7cc22a7effce6212ea93209",
        "title": "辋川集二十首 金屑泉",
        "author": "裴迪",
        "content": "萦渟澹不流，金碧如可拾。\n迎晨含素华，独往事朝汲。",
        "dynasty": "唐",
        "collection_info": null
    },
    {
        "uuid": "0ced819218286dae11eafed5f0cde0c5",
        "title": "辋川集二十首 白石滩",
        "author": "裴迪",
        "content": "跂石復临水，弄波情未极。\n日下川上寒，浮云澹无色。",
        "dynasty": "唐",
        "collection_info": null
    },
    {
        "uuid": "48b9957ff708d1f82d1643c7ce203fbe",
        "title": "辋川集二十首 北垞",
        "author": "裴迪",
        "content": "南山北垞下，结宇临欹湖。\n每欲采樵去，扁舟出菰蒲。",
        "dynasty": "唐",
        "collection_info": null
    },
    {
        "uuid": "2dc622a6a2a932190644fd32f80fb91a",
        "title": "辋川集二十首 竹里馆",
        "author": "裴迪",
        "content": "来过竹里馆，日与道相亲。\n出入唯山鸟，幽深无世人。",
        "dynasty": "唐",
        "collection_info": null
    },
    {
        "uuid": "d21e4dcac2e26f457d0f838ff2d2b29c",
        "title": "辋川集二十首 辛夷坞",
        "author": "裴迪",
        "content": "绿堤春草合，王孙自留玩/。\n况有辛夷花，色与芙蓉乱。",
        "dynasty": "唐",
        "collection_info": null
    },
    {
        "uuid": "95423e08ebb8fa4fe5e1d2eefd2b2136",
        "title": "辋川集二十首 漆园",
        "author": "裴迪",
        "content": "好闲早成性，果此谐宿诺。\n今日漆园游，还同庄叟乐。",
        "dynasty": "唐",
        "collection_info": null
    },
    {
        "uuid": "83650d29d3abb2fb535742cc4cbf770b",
        "title": "辋川集二十首 椒园",
        "author": "裴迪",
        "content": "丹刺罥人衣，芳香留过客。\n幸堪调鼎用，愿君垂采摘。",
        "dynasty": "唐",
        "collection_info": null
    },
    {
        "uuid": "86b92430515e279ff508709b7b9609cb",
        "title": "辋口遇雨忆终南山因献王维",
        "author": "裴迪",
        "content": "积雨晦空曲，平沙灭浮彩。\n辋水去悠悠，南山復何在。",
        "dynasty": "唐",
        "collection_info": null
    },
    {
        "uuid": "1671e8c62d694b68c3d3ef1c3b48a83c",
        "title": "崔九欲往南山马上口号与别",
        "author": "裴迪",
        "content": "归山深浅去，须尽丘壑美。\n莫学武陵人，暂游桃源裏。",
        "dynasty": "唐",
        "collection_info": null
    },
    {
        "uuid": "e4511657fca1104c2891af47eb460aa6",
        "title": "与卢员外象过崔处士兴宗林亭",
        "author": "裴迪",
        "content": "乔柯门裏自成阴，散髪窗中曾不簪。\n逍遥且喜从吾事，荣宠从来非我心。",
        "dynasty": "唐",
        "collection_info": null
    },
    {
        "uuid": "2439635236118349f338368726074d41",
        "title": "西塔寺陆羽茶泉",
        "author": "裴迪",
        "content": "竟陵西塔寺，踪迹尚空虚。\n不独支公住，曾经陆羽居。\n草堂荒产蛤，茶井冷生鱼。\n一汲清泠水，高风味有余。",
        "dynasty": "唐",
        "collection_info": null
    },
    {
        "uuid": "685e5e800fe218ec255afb1a7b0f679f",
        "title": "青龙寺昙壁上人院集",
        "author": "裴迪",
        "content": "灵境信为绝，法堂出尘氛。\n自然成高致，向下看浮云。\n迤逦峰岫列，参差闾井分。\n林端远堞见，风末疏钟闻。\n吾师久禅寂，在世超人群。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "59f0492be41b0f81cda902e199f0ea08",
        "title": "青雀歌",
        "author": "裴迪",
        "content": "动息自适性，不曾妄与燕雀群。\n幸忝鹓鸾早相识，",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "8a35946241c5105f0cf92339b53ee131",
        "title": "春日与王右丞过新昌裏访吕逸人不遇",
        "author": "裴迪",
        "content": "恨不逢君出荷蓑，青松白屋更无他。\n陶令五男曾不有，闻说桃源好迷客，不如高卧眄庭柯。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "73b3e64108747b0c24ca6f2430672f6e",
        "title": "辋川集二十首：孟城坳",
        "author": "裴迪",
        "content": "结庐古城下，时登古城上。\n古城非畴昔，今人自来往。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "fc4ed11c12ff796ad93729ef111ef14d",
        "title": "辋川集二十首：华子冈",
        "author": "裴迪",
        "content": "落日松风起，还家草露晞。\n云光侵履迹，山翠拂人衣。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "fa0c9d7c5dfdc1bd2ed3e9d88201b7eb",
        "title": "辋川集二十首：文杏馆",
        "author": "裴迪",
        "content": "迢迢文杏馆，跻攀日已屡。\n南岭与北湖，前看复回顾。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "0eb1f226277ea9771d52cb6a2e84d9fe",
        "title": "辋川集二十首：斤竹岭",
        "author": "裴迪",
        "content": "明流纡且直，绿筱密复深。\n一径通山路，行歌望旧岑。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "1b1f52f3c230cfa23dc6e38ba6002bf7",
        "title": "辋川集二十首：鹿柴",
        "author": "裴迪",
        "content": "日夕见寒山，便为独往客。\n不知深林事，但有麏麚迹。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "d32d4f432c49f5aa2adda6aebb70bdc0",
        "title": "辋川集二十首：木兰柴",
        "author": "裴迪",
        "content": "苍苍落日时，鸟声乱溪水。\n缘溪路转深，幽兴何时已。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "87dfdfc8f9213b36073e12a6d2df9d3d",
        "title": "辋川集二十首：茱萸沜",
        "author": "裴迪",
        "content": "飘香乱椒桂，布叶间檀栾。\n云日虽回照，森沉犹自寒。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "0549f4054fbe02a9c0c67dcb2cb0ee84",
        "title": "辋川集二十首：宫槐陌",
        "author": "裴迪",
        "content": "门前宫槐陌，是向欹湖道。\n秋来山雨多，落叶无人扫。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "a4bbf08421720821dd4f9a8c297249fe",
        "title": "辋川集二十首：临湖亭",
        "author": "裴迪",
        "content": "当轩弥滉漾，孤月正裴回。\n谷口猿声发，风传入户来。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "7486861b5467836c7831c1c74b68ed66",
        "title": "辋川集二十首：南垞",
        "author": "裴迪",
        "content": "孤舟信一泊，南垞湖水岸。\n落日下崦嵫，清波殊淼漫。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "d4d9f98fee2f1f73b43192f54aefe335",
        "title": "辋川集二十首：欹湖",
        "author": "裴迪",
        "content": "空阔湖水广，青荧天色同。\n舣舟一长啸，四面来清风。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "eb4e6c608fd703483b4de2451d63ba43",
        "title": "辋川集二十首：柳浪",
        "author": "裴迪",
        "content": "映池同一色，逐吹散如丝。\n结阴既得地，何谢陶家时。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "5c5fb81ad3e4fdac0d2e987e66c0c8d3",
        "title": "辋川集二十首：栾家濑",
        "author": "裴迪",
        "content": "濑声喧极浦，沿涉向南津。\n泛泛鸥凫渡，时时欲近人。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "c2d36dc844c272f5be58ca8590ffb9bd",
        "title": "辋川集二十首：金屑泉",
        "author": "裴迪",
        "content": "萦渟澹不流，金碧如可拾。\n迎晨含素华，独往事朝汲。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "aa95af95622eb6f8050af7faeed45f47",
        "title": "辋川集二十首：白石滩",
        "author": "裴迪",
        "content": "跂石复临水，弄波情未极。\n日下川上寒，浮云澹无色。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "22960c17863b8775dd26465f269aad88",
        "title": "辋川集二十首：北垞",
        "author": "裴迪",
        "content": "南山北垞下，结宇临欹湖。\n每欲采樵去，扁舟出菰蒲。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "fa023f9e21a605d070aec2d51444f988",
        "title": "辋川集二十首：竹裏馆",
        "author": "裴迪",
        "content": "来过竹裏馆，日与道相亲。\n出入唯山鸟，幽深无世人。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "affab3a4abafe5e047124faa9c674a09",
        "title": "辋川集二十首：辛夷坞",
        "author": "裴迪",
        "content": "绿堤春草合，王孙自留玩。\n况有辛夷花，色与芙蓉乱。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "2f01b725404f2313db3d82690e893a7c",
        "title": "辋川集二十首：漆园",
        "author": "裴迪",
        "content": "好闲早成性，果此谐宿诺。\n今日漆园游，还同庄叟乐。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "f4b294eef0aa3b0c01eb9bb5e819ce38",
        "title": "辋川集二十首：椒园",
        "author": "裴迪",
        "content": "丹刺罥人衣，芳香留过客。\n幸堪调鼎用，愿君垂采摘。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "5a3078bb18328e1e8dde9c0d6f6057a5",
        "title": "辋口遇雨忆终南山因献王维",
        "author": "裴迪",
        "content": "积雨晦空曲，平沙灭浮彩。\n辋水去悠悠，南山复何在。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    },
    {
        "uuid": "66c706ce9c4a71b1e3449035526199d5",
        "title": "与卢员外象过崔处士兴宗林亭",
        "author": "裴迪",
        "content": "乔柯门裏自成阴，散发窗中曾不簪。\n逍遥且喜从吾事，荣宠从来非我心。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十九"
        }
    }
]