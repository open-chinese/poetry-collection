[
    {
        "uuid": "761cf1acce0ad3ac11d184dceaa58281",
        "title": "题福昌寺南轩东壁",
        "author": "朱光庭",
        "content": "节候偶当桐始华，遍寻萧寺喜烟霞。\n胜游今幸同三友，仁惠将推及万家。\n绿满田畴齐种麦，红藏村坞烂开花。\n爱民若副贤侯意，共入声诗与众夸。",
        "dynasty": "宋",
        "collection_info": null
    },
    {
        "uuid": "772a961e84c7c18f41d0680ae91765b0",
        "title": "华清偶成",
        "author": "朱光庭",
        "content": "骊山秀色古今同，尽入诗人感慨中。\n只徇霓裳一曲乐，不知天下乐无穷。",
        "dynasty": "宋",
        "collection_info": null
    }
]