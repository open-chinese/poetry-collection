[
    {
        "uuid": "7980116f697533932959879a155992e5",
        "title": "松风",
        "author": "林干",
        "content": "白云满岩阿，松声乱飞瀑。\n中有餐霞人，悠然绝尘俗。",
        "dynasty": "宋",
        "collection_info": null
    },
    {
        "uuid": "40ff26ce81f8ce195984d64bf2cd0770",
        "title": "米拜石",
        "author": "林干",
        "content": "危疑欲堕石，苍然曰米拜。\n吁嗟千古情，石在米亦在。",
        "dynasty": "宋",
        "collection_info": null
    },
    {
        "uuid": "405ecc93988c08ab4292d167ca5b9f35",
        "title": "赠传灯  其一",
        "author": "林干",
        "content": "解印归来卧白云，风尘总不到松筠。\n身从宝盖依华座，手散天花听梵文。\n五峙法空霞作绮，一龛慧月虎成群。\n□知随处皆莲士，何事幽溪两地分。",
        "dynasty": "宋",
        "collection_info": null
    },
    {
        "uuid": "3bcac6a3f0f88e3423a1e812c1640a78",
        "title": "赠传灯  其二",
        "author": "林干",
        "content": "台教源流远，高明绍梵音。\n扶桑红日近，华顶白云深。\n清磬度山翠，黄花匝地金。\n三乘示方便，万法总惟心。",
        "dynasty": "宋",
        "collection_info": null
    }
]