[
    {
        "uuid": "06e2e442a9870b49fca7cf7a7f4f68e3",
        "title": "煎茶",
        "author": "王翊龙",
        "content": "春霆发蕾抽新馥，榷吏穷搜不容粟。\n是谁千金收寸芽，烹鼎车声绕斜谷。\n白云飘落甘露椀，清风吹破玉川屋。\n平生此腹负将军，空揽十年灯火读。",
        "dynasty": "宋",
        "collection_info": null
    },
    {
        "uuid": "efe70c4b84440254296ea0fe175d323f",
        "title": "谢王绣使同二教举充讲宾",
        "author": "王翊龙",
        "content": "绣衣玉斧下青冥，端为斯文主夏盟。\n师道更全双璧白，讲堂初奏六茎清。\n秦灰不烬诗书种，孔壁犹铿丝竹声。\n惟有渔翁祇自嘆，谈经敢望汉鸿生。",
        "dynasty": "宋",
        "collection_info": null
    }
]