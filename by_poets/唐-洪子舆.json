[
    {
        "title": "严陵祠",
        "author": "洪子舆",
        "content": "汉主召子陵，归宿洛阳殿。\n客星今安在，隐迹犹可见。\n水石空潺湲，松篁尚葱蒨。\n岸深翠阴合，川迴白云徧。\n幽径滋芜没，荒祠幂霜霰。\n垂钓想遗芳，掇苹羞野荐。\n高风激终古，语理忘荣贱。\n方验道可尊，山林情不变。",
        "dynasty": "唐",
        "collection_info": null
    },
    {
        "title": "严陵祠",
        "author": "洪子舆",
        "content": "汉主召子陵，归宿洛阳殿。客星今安在，隐迹犹可见。\n水石空潺湲，松篁尚葱蒨。岸深翠阴合，川回白云遍。\n幽径滋芜没，荒祠幂霜霰。垂钓想遗芳，掇苹羞野荐。\n高风激终古，语理忘荣贱。方验道可尊，山林情不变。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零一"
        }
    }
]