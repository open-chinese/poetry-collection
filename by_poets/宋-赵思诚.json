[
    {
        "uuid": "6592b0acb93c5b877f30fa7f6130ff1f",
        "title": "建炎丞相成国吕忠穆公退老堂  其一",
        "author": "赵思诚",
        "content": "抗章恳避公槐位，卜筑千岩紫翠间。\n园锁幽深似仙境，堂开华丽远尘寰。\n貂冠虎骑荣新宠，云阁琼台许暂闲。\n帷幄谋谟待元老，未容高蹈占东山。",
        "dynasty": "宋",
        "collection_info": null
    },
    {
        "uuid": "d3e617a65a5b4f3f7ddd9d86675762ed",
        "title": "建炎丞相成国吕忠穆公退老堂  其二",
        "author": "赵思诚",
        "content": "经济奇谋有祖风，渭川卜猎旧非熊。\n风云遇会千龄运，社稷扶倾万世功。\n偃息郊园酬雅志，咨询庙算简清衷。\n更须整顿干坤了，绿野归来效晋公。",
        "dynasty": "宋",
        "collection_info": null
    }
]