[
    {
        "title": "游石台寺遇雪",
        "author": "梅均",
        "content": "人言十月小春回，谁酿寒云作雪醅。\n天女戏抛羣玉佩，风姨吹散万银杯。\n竹非为米腰皆折，山不因愁髮尽皑。\n冻合诗肩不成句，六花时入轿窗来。",
        "dynasty": "宋",
        "collection_info": null
    },
    {
        "title": "再游石台",
        "author": "梅均",
        "content": "忆昔经行处，如今两见秋。\n山川旧相识，泉石记曾游。\n槐国未为守，醉乡先拜侯。\n拥炉听僧话，忘却客中愁。",
        "dynasty": "宋",
        "collection_info": null
    }
]