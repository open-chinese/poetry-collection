[
    {
        "uuid": "6e7ed6f2f224346a94552131391cc201",
        "title": "登翠微亭  其一",
        "author": "余迪",
        "content": "数年乐此宦池城，每爱湖光分外清。\n远浦落霞秋水阔，乱山斜日碧云横。\n牧吹牛背归林晚，渔唱舟中对月明。\n同览翠微重弔古，谩将诗酒逐交情。",
        "dynasty": "宋",
        "collection_info": null
    },
    {
        "uuid": "71e846dfc9136063ac712ff1a2f25f9d",
        "title": "登翠微亭  其二",
        "author": "余迪",
        "content": "池阳胜迹翠微峰，今古才人咏不穷。\n僧寺宛如仙仗裏，人家俨若画图中。\n迎风杨柳依依绿，带雨桃花淡淡红。\n沉醉不知归去晚，匆匆回首月升东。",
        "dynasty": "宋",
        "collection_info": null
    }
]