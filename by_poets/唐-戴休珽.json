[
    {
        "uuid": "bda5b054ec8e957c7272b84079c89e20",
        "title": "古意",
        "author": "戴休珽",
        "content": "穷秋朔风起，沧海愁阴涨。\n虏骑掠河南，汉兵屯灞上。\n羽书惊沙漠，刁斗喧亭障。\n关塞何苍茫，遥烽递相望。\n弱龄负奇节，侠客多招访。\n投笔弃繻生，提戈逐飞将。\n拔劒照霜白，怒髮衝冠壮。\n会立万里功，视君封侯相。",
        "dynasty": "唐",
        "collection_info": null
    },
    {
        "uuid": "4d5584f06f84255b6cb2d599cea95567",
        "title": "古意",
        "author": "戴休珽",
        "content": "穷秋朔风起，沧海愁阴涨。\n虏骑掠河南，汉兵屯灞上。\n羽书惊沙漠，刁斗喧亭障。\n关塞何苍茫，遥烽递相望。\n弱龄负奇节，侠客多招访。\n投笔弃繻生，提戈逐飞将。\n拔剑照霜白，怒髮衝冠壮。\n会立万里功，视君封侯相。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十一"
        }
    }
]