[
    {
        "title": "上浙东元相",
        "author": "章孝标",
        "content": "婺女星边喜气频，越王台上坐诗人。\n雪晴山水勾留客，风暖旌旗计会春。\n黎庶已同猗顿富，烟花却为相公贫。\n何言禹迹无人继，万顷湖田又斩新。",
        "dynasty": "唐",
        "collection_info": null
    },
    {
        "title": "赠茅山高拾遗蔓",
        "author": "章孝标",
        "content": "人皆贪禄利，白首更营营。\n若见无为理，兼忘不朽名。\n幽禽窥饭下，好药入篱生。\n梦觉幽泉滴，应疑禁漏声。",
        "dynasty": "唐",
        "collection_info": null
    },
    {
        "title": "次韵和光禄钱卿二首 一",
        "author": "章孝标",
        "content": "大隐严城内，闲门向水开。\n扇风知暑退，树影觉秋来。\n望远云生海，行稀砌长苔。\n废兴今古事，何必叹池灰。",
        "dynasty": "唐",
        "collection_info": null
    },
    {
        "title": "次韵和光禄钱卿二首 二",
        "author": "章孝标",
        "content": "闲论忧王室，愁眉仗酒开。\n方嗟三覆役，又喜四愁来。\n晨起萤穿竹，晡餐鸟下苔。\n同期阳月至，灵室祝葭灰。",
        "dynasty": "唐",
        "collection_info": null
    },
    {
        "title": "赠庐山钱卿",
        "author": "章孝标",
        "content": "象魏抽簪早，匡庐筑室牢。\n宦情归去薄，天爵隐来高。\n箧有新征诏，囊余旧缊袍。\n何如舍麋鹿，明主仰风骚。",
        "dynasty": "唐",
        "collection_info": null
    },
    {
        "title": "山中送进士刘蟾赴举",
        "author": "章孝标",
        "content": "去住迹虽异，爱憎情不同。\n因君向帝里，使我厌山中。\n故友多朝客，新文尽国风。\n艺精心更苦，何患不成功。",
        "dynasty": "唐",
        "collection_info": null
    },
    {
        "title": "送进士陈峣往睦州谒冯郎中",
        "author": "章孝标",
        "content": "孤帆几日程，投刺水边城。\n倚棹逢春老，登筵见月生。\n饮酣杯有浪，棋散漏无声。\n太守怜才者，从容礼不轻。",
        "dynasty": "唐",
        "collection_info": null
    },
    {
        "title": "丰城劒池即事",
        "author": "章孝标",
        "content": "神物不復见，小池空在兹。\n因嫌衝斗夜，未是偃戈时。\n岸古鱼藏穴，蒲凋翠立危。\n吾皇别有劒，何必铸金为。",
        "dynasty": "唐",
        "collection_info": null
    },
    {
        "title": "咏弓",
        "author": "章孝标",
        "content": "较量武艺论勋庸，曾发将军箭落鸿。\n握内从夸弯似月，眼前还怕撇来风。\n只知击起穿雕镞，不解容和射鹄功。\n得病自从杯裏后，至今形状怕相逢。",
        "dynasty": "唐",
        "collection_info": null
    },
    {
        "title": "送无相禅师入关",
        "author": "章孝标",
        "content": "九衢车马尘，不染了空人。\n蹔舍中峰雪，应看内殿春。\n斋心无外事，定力见前身。\n圣主方崇教，深宜谒紫宸。",
        "dynasty": "唐",
        "collection_info": null
    },
    {
        "title": "赠匡山道者",
        "author": "章孝标",
        "content": "尝闻一粒功，足以反衰容。\n方寸如不达，此生安可逢。\n寄书时态尽，忆语道情浓。\n争得携巾履，同归鸟外峯。",
        "dynasty": "唐",
        "collection_info": null
    },
    {
        "title": "道者与金丹开合已失因为二首再有投掷 一",
        "author": "章孝标",
        "content": "木钻钻盘石，辛勤四十年。\n一朝纔见物，五色互呈妍。\n七魄憎阳盛，三彭恶命延。\n被他迷失却，叹息只澘然。",
        "dynasty": "唐",
        "collection_info": null
    },
    {
        "title": "道者与金丹开合已失因为二首再有投掷 二",
        "author": "章孝标",
        "content": "阴阳曾作炭，造化亦分功。\n减自青囊裏，收安玉合中。\n凡材难度世，神物自归空。\n惆怅流年速，看成白首翁。",
        "dynasty": "唐",
        "collection_info": null
    },
    {
        "title": "思越州山水寄朱庆余",
        "author": "章孝标",
        "content": "窗户潮头雪，云霞镜裏天。\n岛桐秋送雨，江艇暮摇烟。\n藕折莲芽脆，茶挑茗眼鲜。\n还将欧冶劒，更淬若耶泉。",
        "dynasty": "唐",
        "collection_info": null
    },
    {
        "title": "蜀中上王尚书",
        "author": "章孝标",
        "content": "梓桐花幕碧云浮，天许文星寄上头。\n武略劒峰环相府，诗情锦浪浴仙洲。\n丁香风裏飞笺草，邛竹烟中动酒钩。\n自古名高闲不得，肯容王粲赋登楼。",
        "dynasty": "唐",
        "collection_info": null
    },
    {
        "title": "赠陆鬯浙西进诗除官",
        "author": "章孝标",
        "content": "帝城云物得阳春，水国烟花失主人。\n昨日天风吹乐府，六宫丝管一时新。",
        "dynasty": "唐",
        "collection_info": null
    },
    {
        "title": "古行宫",
        "author": "章孝标",
        "content": "瓦烟疎冷古行宫，寂寞朱门反鏁空。\n残粉水银流砌下，堕环秋月落泥中。\n莺传旧语娇春日，花学严妆妬晓风。\n天子时清不巡幸，秖应鸾凤集梧桐。",
        "dynasty": "唐",
        "collection_info": null
    },
    {
        "title": "题上皇观",
        "author": "章孝标",
        "content": "烟霞星盖七星坛，想像先朝驻禁銮。\n辇路已平栽药地，皇风犹在步虚寒。\n楼台瑞气晴萧索，杉桧龙身老屈蟠。\n翻感惠休并李郭，劒门空处望长安。",
        "dynasty": "唐",
        "collection_info": null
    },
    {
        "title": "鹰",
        "author": "章孝标",
        "content": "星眸未放瞥秋毫，频掣金铃试雪毛。\n会使老拳供口腹，莫辞亲手啖腥臊。\n穿云自怪身如电，煞兔谁知吻胜刀。\n可惜忍饥寒日暮，向人鹐断碧丝縧。",
        "dynasty": "唐",
        "collection_info": null
    },
    {
        "title": "方山寺松下泉",
        "author": "章孝标",
        "content": "石脉绽寒光，松根喷晓霜。\n注瓶云母滑，漱齿茯苓香。\n野客偷煎茗，山僧惜净床。\n三禅不要问，孤月在中央。",
        "dynasty": "唐",
        "collection_info": null
    },
    {
        "title": "瀑布",
        "author": "章孝标",
        "content": "秋河溢长空，天洒万丈布。\n深雷隐云壑，孤电挂岩树。\n沧溟晓喷寒，碧落晴荡素。\n非趋下流急，势使不得住。",
        "dynasty": "唐",
        "collection_info": null
    },
    {
        "title": "送张使君赴饶州",
        "author": "章孝标",
        "content": "饶阳因富得州名，不独农桑别有营。\n日暖提筐依茗树，天阴把酒入银坑。\n江寒鱼动枪旗影，山晚云和鼓角声。\n太守能诗兼爱静，西楼见月几篇成。",
        "dynasty": "唐",
        "collection_info": null
    },
    {
        "title": "和滕迈先辈伤马",
        "author": "章孝标",
        "content": "浮云变化失龙儿，始忆嘶风喷沫时。\n蹄想尘中翻碧玉，尾休烟裏掉青丝。\n曾同客舍吞饥渴，久共名场踏崄巘。\n今日枥前兴一叹，不关行李乏金羁。",
        "dynasty": "唐",
        "collection_info": null
    },
    {
        "title": "省试骐骥长鸣",
        "author": "章孝标",
        "content": "有马骨堪惊，无人眼暂明。\n力穷吴坂峻，嘶苦朔风生。\n逐逐怀良御，萧萧顾乐鸣。\n瑶池期弄影，天路拟飞声。\n皎月谁知种，浮云莫问程。\n盐车今愿脱，千里为君行。",
        "dynasty": "唐",
        "collection_info": null
    },
    {
        "title": "鲤鱼",
        "author": "章孝标",
        "content": "眼似真珠鳞似金，时时动浪出还沈。\n河中得上龙门去，不叹江湖岁月深。",
        "dynasty": "唐",
        "collection_info": null
    },
    {
        "title": "饥鹰词",
        "author": "章孝标",
        "content": "遥想平原兔正肥，千迴砺吻振毛衣。\n纵令啄解丝縧结，未得人呼不敢飞。",
        "dynasty": "唐",
        "collection_info": null
    },
    {
        "title": "归燕词辞工部侍郎",
        "author": "章孝标",
        "content": "旧垒危巢泥已落，今年故向社前归。\n连云大厦无栖处，更望谁家门户飞。",
        "dynasty": "唐",
        "collection_info": null
    },
    {
        "title": "归海上旧居",
        "author": "章孝标",
        "content": "乡路绕蒹葭，萦纡出海涯。\n人衣披蜃气，马迹印盐花。\n草没题诗石，潮摧坐钓槎。\n还归旧窗裏，凝思向余霞。",
        "dynasty": "唐",
        "collection_info": null
    },
    {
        "title": "答友人惠牙簪",
        "author": "章孝标",
        "content": "牙簪不可忘，来处隔炎荒。\n截得半环月，磨成四寸霜。\n晓辞梳齿腻，秋入髮根凉。\n好是纱巾下，纤纤锥出囊。",
        "dynasty": "唐",
        "collection_info": null
    },
    {
        "title": "日者",
        "author": "章孝标",
        "content": "十指中央了五行，说人休咎见前生。\n我来本乞真消息，却怕呵钱卦欲成。",
        "dynasty": "唐",
        "collection_info": null
    },
    {
        "title": "送金可纪归新罗",
        "author": "章孝标",
        "content": "登唐科第语唐音，望日初生忆故林。\n鲛室夜眠阴火冷，蜃楼朝泊晓霞深。\n风高一叶飞鱼背，潮净三山出海心。\n想把文章合夷乐，蟠桃花裏醉人参。",
        "dynasty": "唐",
        "collection_info": null
    },
    {
        "title": "闻角",
        "author": "章孝标",
        "content": "边秋画角怨金微，半夜对吹惊贼围。\n塞雁遶空秋不下，胡云着草冻还飞。\n关头老马嘶看月，碛裏疲兵泪湿衣。\n余韵袅空何处尽，戍天寥落晓星稀。",
        "dynasty": "唐",
        "collection_info": null
    },
    {
        "title": "梦乡",
        "author": "章孝标",
        "content": "家住吴王旧苑东，屋头山水胜屏风。\n寻常梦在秋江上，钓艇游扬藕叶中。",
        "dynasty": "唐",
        "collection_info": null
    },
    {
        "title": "织绫词",
        "author": "章孝标",
        "content": "去年蚕恶绫帛贵，官急无丝织红泪。\n残经脆纬不通梭，鹊凤阑珊失头尾。\n今年蚕好缲白丝，鸟鲜花活人不知。\n瑶台雪裏鹤张翅，禁苑风前梅折枝。\n不学隣家妇慵懒，蜡揩粉拭谩官眼。",
        "dynasty": "唐",
        "collection_info": null
    },
    {
        "title": "诸葛武侯庙",
        "author": "章孝标",
        "content": "木牛零落阵图残，山姥烧钱古栢寒。\n七纵七擒何处在，茅花枥叶盖神坛。",
        "dynasty": "唐",
        "collection_info": null
    },
    {
        "title": "长安秋夜",
        "author": "章孝标",
        "content": "田家无五行，水旱卜蛙声。\n牛犊乘春放，儿童候暖耕。\n池塘烟未起，桑柘雨初晴。\n岁晚香醪熟，村村自送迎。",
        "dynasty": "唐",
        "collection_info": null
    },
    {
        "title": "钱塘赠武翊黄",
        "author": "章孝标",
        "content": "曾将心劒作戈矛，一战名场造化愁。\n花锦文章开四面，天人科第上三头。\n鸳鸿待侣飞清禁，山水缘情住外州。\n时伴庾公看海月，好吟诗断望潮楼。",
        "dynasty": "唐",
        "collection_info": null
    },
    {
        "title": "风不鸣条",
        "author": "章孝标",
        "content": "旭日悬清景，微风在绿条。\n入松声不发，过柳影空摇。\n长养应潜变，扶疎每暗飘。\n有林时杳杳，无树蹔萧萧。\n慢逐清烟散，轻和瑞气饶。\n丰年知有待，歌咏美唐尧。",
        "dynasty": "唐",
        "collection_info": null
    },
    {
        "title": "贻美人",
        "author": "章孝标",
        "content": "诸侯帐下惯新妆，皆怯刘家薄媚娘。\n宝髻巧梳金翡翠，罗裙宜着绣鸳鸯。\n轻轻舞汗初沾袖，细细歌声欲遶梁。\n何事不归巫峡去，故来人世断人肠。",
        "dynasty": "唐",
        "collection_info": null
    },
    {
        "title": "闻云中唳鹤",
        "author": "章孝标",
        "content": "久在青田唳，天高忽暂闻。\n翩翻萦碧落，嘹唳入重云。\n出谷莺何待，鸣岐凤欲羣。\n九皋宁足道，此去透絪缊。",
        "dynasty": "唐",
        "collection_info": null
    },
    {
        "title": "柘枝",
        "author": "章孝标",
        "content": "柘枝初出鼓声招，花钿罗衫耸细腰。\n移步锦靴空绰约，迎风绣帽动飘飖。\n亚身踏节鸾形转，背面羞人凤影娇。\n祗恐相公看未足，便随风雨上青霄。",
        "dynasty": "唐",
        "collection_info": null
    },
    {
        "title": "上太皇先生",
        "author": "章孝标",
        "content": "颢气贯精神，苍崖老姓名。\n烟霞空送景，水木苦无情。\n斸药云根断，眠花石面平。\n折松开月色，决水放秋声。\n颜为忘忧嫩，身缘绝粒轻。\n围棋看局势，对镜戮妖精。\n过海量鲸力，归天算鹤程。\n露凝钟乳冷，风定玉箫清。\n坐觉衣裳古，行疑羽翼生。\n应怜市朝客，开眼鏁浮荣。",
        "dynasty": "唐",
        "collection_info": null
    },
    {
        "title": "破山水屏风",
        "author": "章孝标",
        "content": "时人嫌古画，倚壁不曾收。\n雨滴胶山断，风吹绢海秋。\n残云飞屋裏，片水落床头。\n尚胜凡花鸟，君能补缀休。",
        "dynasty": "唐",
        "collection_info": null
    },
    {
        "title": "览杨校书文卷",
        "author": "章孝标",
        "content": "跪伸霜素剖琅玕，身堕瑶池魄暗寒。\n红锦晚开云母殿，白珠秋写水精盘。\n情高鹤立昆崙峭，思壮鲸跳渤澥宽。\n谁有轩辕古铜片，为持相并照妖看。",
        "dynasty": "唐",
        "collection_info": null
    },
    {
        "title": "送陈校书赴蔡州幕",
        "author": "章孝标",
        "content": "天假纵横入幕筹，东南顿减一方忧。\n行賷健笔辞天阁，坐见妖星落蔡州。\n青草袍襟翻日脚，黄金马镫照旄头。\n此行领取从军乐，莫虑功名不拜侯。",
        "dynasty": "唐",
        "collection_info": null
    },
    {
        "title": "少年行",
        "author": "章孝标",
        "content": "平明小猎出中军，异国名香满袖熏。\n画榼倒悬鹦鹉觜，花衫对舞凤凰文。\n手抬白马嘶春雪，臂竦青骹入暮云。\n落日胡姬楼上饮，风吹箫管满楼闻。",
        "dynasty": "唐",
        "collection_info": null
    },
    {
        "title": "蜀中赠广上人",
        "author": "章孝标",
        "content": "曾持麈尾引金根，万乘前头草五言。\n疏讲青龙归禁苑，歌抄白雪乞梨园。\n朝惊云气遮天阁，暮踏猨声入劒门。\n今日西川无子美，诗风又起浣花村。",
        "dynasty": "唐",
        "collection_info": null
    },
    {
        "title": "和顾校书新开井",
        "author": "章孝标",
        "content": "霜锸破桐阴，青丝试浅深。\n月轮开地脉，镜面写天心。\n碧甃花千片，香泉乳百寻。\n欲知争汲引，听取辘轳音。",
        "dynasty": "唐",
        "collection_info": null
    },
    {
        "title": "游云际寺",
        "author": "章孝标",
        "content": "衫袖拂青冥，推鞍上翠屏。\n尘埃辞马尾，城阙入窗櫺。\n云领浮名去，钟撞大梦醒。\n茫茫山下事，满眼送流萍。",
        "dynasty": "唐",
        "collection_info": null
    },
    {
        "title": "赠刘宽夫昆季",
        "author": "章孝标",
        "content": "文聚星辰衣彩霞，问谁兄弟是刘家。\n雁行云掺参差翼，琼树风开次第花。\n天假声名悬日月，国凭骚雅变浮华。\n曾穷晋汉儒林传，龙虎虽多未足夸。",
        "dynasty": "唐",
        "collection_info": null
    },
    {
        "title": "赠杭州严史君",
        "author": "章孝标",
        "content": "州青县白淛河濆，饱向苍龙阙下闻。\n鼓角自严寒海月，旌旗不动湿江云。\n风骚处处文章主，井邑家家父母君。\n长恐抱辕留不住，九天鸳鹭待成羣。",
        "dynasty": "唐",
        "collection_info": null
    },
    {
        "title": "题朱秀城南亭子",
        "author": "章孝标",
        "content": "朱家亭子象悬匏，阶莹青莎栋剪茆。\n瘿挂眼开欺鸲鹆，花缘网结妬螵蛸。\n有时风月输三虎，无壁琴书属四郊。\n土木欲知精洁处，社天归燕怯安巢。",
        "dynasty": "唐",
        "collection_info": null
    },
    {
        "title": "上西川王尚书",
        "author": "章孝标",
        "content": "人人入蜀谒文翁，妍丑终须露镜中。\n诗景荒凉难道合，客情疎密分当同。\n城南歌吹琴台月，江上旌旗锦水风。\n下客低头来又去，暗堆冰炭在深衷。",
        "dynasty": "唐",
        "collection_info": null
    },
    {
        "title": "骆谷行",
        "author": "章孝标",
        "content": "扪云褭栈入青冥，鞿马铃骡傍日星。\n仰踏劒棱梯万仞，下缘冰岫杳千寻。\n山花织锦时聊看，涧水弹琴不暇听。\n若比争名求利处，寻思此路却安宁。",
        "dynasty": "唐",
        "collection_info": null
    },
    {
        "title": "初及第归酬孟元翊见赠",
        "author": "章孝标",
        "content": "六年衣破帝城尘，一日天池水脱鳞。\n未有片言惊后辈，不无惭色见同人。\n每登公讌思来日，渐听乡音认本身。\n何幸致诗相慰贺，东归花发杏桃春。",
        "dynasty": "唐",
        "collection_info": null
    },
    {
        "title": "淮南李相公绅席上赋春雪",
        "author": "章孝标",
        "content": "六出花飞处处飘，黏窗着砌上寒条。\n朱门到晓难盈尺，尽是三军喜气消。",
        "dynasty": "唐",
        "collection_info": null
    },
    {
        "title": "及第后寄广陵故人",
        "author": "章孝标",
        "content": "及第全胜十政官，金鞍镀了出长安。\n马头渐入扬州郭，为报时人洗眼看。",
        "dynasty": "唐",
        "collection_info": null
    },
    {
        "title": "小松",
        "author": "章孝标",
        "content": "爪叶鳞条龙不盘，梳风幕翠一庭寒。\n莫言只是人长短，须作浮云向上看。",
        "dynasty": "唐",
        "collection_info": null
    },
    {
        "title": "宫词",
        "author": "章孝标",
        "content": "明日銮舆欲向东，守宫金翠带愁红。\n九门佳气已西去，千里花开一夜风。",
        "dynasty": "唐",
        "collection_info": null
    },
    {
        "title": "题杭州樟亭驿",
        "author": "章孝标",
        "content": "樟亭驿上题诗客，一半寻为山下尘。\n世事日随流水去，红花还似白头人。",
        "dynasty": "唐",
        "collection_info": null
    },
    {
        "title": "刘侍中宅盘花紫蔷薇",
        "author": "章孝标",
        "content": "真宰偏饶丽景家，当春盘出带根霞。\n从开一朵朝衣色，免踏尘埃看杂花。",
        "dynasty": "唐",
        "collection_info": null
    },
    {
        "title": "题东林寺寄江州李员外",
        "author": "章孝标",
        "content": "山势棱层入杳冥，寺形高下趂山行。\n象牙床坐莲花佛，玛瑙函盛贝叶经。\n日映砌阴移宝阁，风吹天乐动金铃。\n门前更有清江水，便是浔阳太守厅。",
        "dynasty": "唐",
        "collection_info": null
    },
    {
        "title": "玄都观栽桃十韵",
        "author": "章孝标",
        "content": "驱使鬼神功，攒栽万树红。\n熏香丹凤阙，妆点紫琼宫。\n宝帐重遮日，妖金遍累空。\n色然烧药火，影舞步虚风。\n粉扑青牛过，枝惊白鹤冲。\n拜星春锦上，服食晚霞中。\n棋局阴长合，箫声秘不通。\n艳阳迷俗客，幽邃失壶公。\n根柢终盘石，桑麻自转蓬。\n求师饱灵药，他日访辽东。",
        "dynasty": "唐",
        "collection_info": null
    },
    {
        "title": "僧院小松",
        "author": "章孝标",
        "content": "抛杉背栢冷僧帘，锁月梳风出殿檐。\n还似天台新雨后，小峯云外碧尖尖。",
        "dynasty": "唐",
        "collection_info": null
    },
    {
        "title": "春原早望",
        "author": "章孝标",
        "content": "一忝乡书荐，长安未得回。\n年光逐渭水，春色上秦台。\n燕掠平芜去，人衝细雨来。\n东风生故里，又过几花开。",
        "dynasty": "唐",
        "collection_info": null
    },
    {
        "title": "西山广福院",
        "author": "章孝标",
        "content": "野寺孤峯上，危楼耸翠微。\n捲帘沧海近，洗钵白云飞。\n竹影临经案，松花点衲衣。\n日斜登望处，湖畔一僧归。",
        "dynasty": "唐",
        "collection_info": null
    },
    {
        "title": "游地肺",
        "author": "章孝标",
        "content": "市朝扰扰千古，林壑冥冥四贤。\n黄鹤不归丹竈，白云自养芝田。\n溪滩永夜流月，羽翼清秋在天。\n高迹无人更蹑，碧峯寥落孤烟。",
        "dynasty": "唐",
        "collection_info": null
    },
    {
        "title": "八月",
        "author": "章孝标",
        "content": "徙倚仙居遶翠楼，分明宫漏静兼秋。\n长安夜夜家家月，几处笙歌几处愁。",
        "dynasty": "唐",
        "collection_info": null
    },
    {
        "title": "题紫微山上方",
        "author": "章孝标",
        "content": "地势连沧海，山名号紫微。\n景闲僧坐久，路僻客来稀。\n峡影云相照，河流石自围。\n尘喧都不到，安得此忘归。",
        "dynasty": "唐",
        "collection_info": null
    },
    {
        "title": "及第后寄李绅",
        "author": "章孝标",
        "content": "及第全胜十政官，金鞍镀了出长安。\n马头渐入扬州郭，为报时人洗眼看。",
        "dynasty": "唐",
        "collection_info": null
    },
    {
        "title": "送张孝廉归吴",
        "author": "章孝标",
        "content": "吴将勤苦见高科，艺至春官不奈何。\n想得江南诸父老，因君鞭鞑子孙多。",
        "dynasty": "唐",
        "collection_info": null
    },
    {
        "title": "夜笛词",
        "author": "章孝标",
        "content": "皎洁西楼月未斜，笛声寥亮入东家。\n顿令灯下裁衣妇，误翦同心一片依。",
        "dynasty": "唐",
        "collection_info": null
    },
    {
        "title": "题碧山寺塔",
        "author": "章孝标",
        "content": "六时佛火明珠缀，午后茶烟出翠微。\n萦砌乳泉梳石髮，滴松银露洗墙衣。",
        "dynasty": "唐",
        "collection_info": null
    },
    {
        "title": "翫月遇云",
        "author": "章孝标",
        "content": "无端玉叶连天起，不放金波到晓流。\n暗惜蚌胎沈海面，仰思鹏翼破风头。",
        "dynasty": "唐",
        "collection_info": null
    },
    {
        "title": "句",
        "author": "章孝标",
        "content": "钱塘去国三千里，一道风光任意看。\n珠呈夜浦萤无影，鹘坐秋林鸟失行。\n昨日见君亲下笔，五花笺上黑龙飞。\n何人枉折教狼籍，孤负春风长养情。\n梅花带雪飞琴上，柳色和烟入酒中。\n阮籍啸场人步月，子猷看处鸟栖烟。\n白练鸟迷山芍药，红妆妓妒水林檎。\n今日华山秋顶上，闻天长叫在长空。\n天风更送新声出，不放行云过凤楼。\n昨日天宫吹乐府，六官絃管一时新。\n通传胜事因风月，打破愁肠是酒杯。\n姑苏台上烟花月，宁负春风箫管声。\n玉轮低月中天晓，金铎纵风上界秋。\n萧洒竹房尘境外，满天云月共清虚。\n言若浚川流巨海，戒如秋月挂长空。\n金殿月中看捣药，玉楼风裏听吹笙。",
        "dynasty": "唐",
        "collection_info": null
    },
    {
        "title": "曹娥庙",
        "author": "章孝标",
        "content": "孝女魂兮何所之？故园遗庙两堪悲。\n岭头霞散漫涂脸，江口月沈难画眉。\n恨迹未消云黯黯，愁痕长在浪漪漪。\n人间荣谢不迴首，千载波涛丧色丝。\n（嘉庆《曹江孝女庙志》卷八《题咏》。\n此则承陶敏先生告知。\n）。",
        "dynasty": "唐",
        "collection_info": null
    },
    {
        "title": "及第日报破东平",
        "author": "章孝标",
        "content": "三十仙人谁得听，含元殿角管絃声。\n（见《日本古典文学大系》七三册日人藤原公任一○一八年顷纂《倭汉朗咏集》卷下《禁中》）（按：题据川口久雄校注引家藏私注本补。\n）。",
        "dynasty": "唐",
        "collection_info": null
    },
    {
        "title": "秋夜旅情诗",
        "author": "章孝标",
        "content": "枕上用心天未曙，北风吹出禁中钟。\n（《千载佳句》卷上《时节部·闲夜》）。",
        "dynasty": "唐",
        "collection_info": null
    },
    {
        "title": "句",
        "author": "章孝标",
        "content": "露寒钟结乳，风定玉花香。\n（《剡录》卷十）。",
        "dynasty": "唐",
        "collection_info": null
    },
    {
        "title": "上浙东元相",
        "author": "章孝标",
        "content": "婺女星边喜气频，越王台上坐诗人。雪晴山水勾留客，\n何言禹迹无人继，万顷湖田又斩新。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "赠茅山高拾遗蔓",
        "author": "章孝标",
        "content": "人皆贪禄利，白首更营营。若见无为理，兼忘不朽名。\n幽禽窥饭下，好药入篱生。梦觉幽泉滴，应疑禁漏声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "次韵和光禄钱卿二首",
        "author": "章孝标",
        "content": "大隐严城内，闲门向水开。扇风知暑退，树影觉秋来。\n望远云生海，行稀砌长苔。废兴今古事，何必叹池灰。\n闲论忧王室，愁眉仗酒开。方嗟三覆役，又喜四愁来。\n晨起萤穿竹，晡餐鸟下苔。同期阳月至，灵室祝葭灰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "赠庐山钱卿",
        "author": "章孝标",
        "content": "象魏抽簪早，匡庐筑室牢。宦情归去薄，天爵隐来高。\n箧有新征诏，囊余旧缊袍。何如舍麋鹿，明主仰风骚。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "山中送进士刘蟾赴举",
        "author": "章孝标",
        "content": "去住迹虽异，爱憎情不同。因君向帝裏，使我厌山中。\n故友多朝客，新文尽国风。艺精心更苦，何患不成功。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "送进士陈峣往睦州谒冯郎中",
        "author": "章孝标",
        "content": "孤帆几日程，投刺水边城。倚棹逢春老，登筵见月生。\n饮酣杯有浪，棋散漏无声。太守怜才者，从容礼不轻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "丰城剑池即事",
        "author": "章孝标",
        "content": "神物不復见，小池空在兹。因嫌冲斗夜，未是偃戈时。\n岸古鱼藏穴，蒲凋翠立危。吾皇别有剑，何必铸金为。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "咏弓",
        "author": "章孝标",
        "content": "较量武艺论勋庸，曾发将军箭落鸿。握内从夸弯似月，\n得病自从杯裏后，至今形状怕相逢。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "送无相禅师入关",
        "author": "章孝标",
        "content": "九衢车马尘，不染了空人。暂舍中峰雪，应看内殿春。\n斋心无外事，定力见前身。圣主方崇教，深宜谒紫宸。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "赠匡山道者",
        "author": "章孝标",
        "content": "尝闻一粒功，足以反衰容。方寸如不达，此生安可逢。\n寄书时态尽，忆语道情浓。争得携巾屦，同归鸟外峰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "道者与金丹开合已失，因为二首，再有投掷",
        "author": "章孝标",
        "content": "木钻钻盘石，辛勤四十年。一朝才见物，五色互呈妍。\n七魄憎阳盛，三彭恶命延。被他迷失却，叹息只潸然。\n阴阳曾作炭，造化亦分功。减自青囊裏，收安玉合中。\n凡材难度世，神物自归空。惆怅流年速，看成白首翁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "思越州山水寄朱庆余",
        "author": "章孝标",
        "content": "窗户潮头雪，云霞镜裏天。岛桐秋送雨，江艇暮摇烟。\n藕折莲芽脆，茶挑茗眼鲜。还将欧冶剑，更淬若耶泉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "蜀中上王尚书",
        "author": "章孝标",
        "content": "梓桐花幕碧云浮，天许文星寄上头。武略剑峰环相府，\n自古名高闲不得，肯容王粲赋登楼。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "古行宫",
        "author": "章孝标",
        "content": "瓦烟疏冷古行宫，寂寞朱门反锁空。残粉水银流砌下，\n天子时清不巡幸，只应鸾凤集梧桐。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "题上皇观",
        "author": "章孝标",
        "content": "烟霞星盖七星坛，想像先朝驻禁銮。辇路已平栽药地，\n翻感惠休并李郭，剑门空处望长安。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "鹰",
        "author": "章孝标",
        "content": "星眸未放瞥秋毫，频掣金铃试雪毛。会使老拳供口腹，\n可惜忍饥寒日暮，向人鹐断碧丝绦。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "方山寺松下泉",
        "author": "章孝标",
        "content": "石脉绽寒光，松根喷晓霜。注瓶云母滑，漱齿茯苓香。\n野客偷煎茗，山僧惜净床。三禅不要问，孤月在中央。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "瀑布",
        "author": "章孝标",
        "content": "秋河溢长空，天洒万丈布。深雷隐云壑，孤电挂岩树。\n沧溟晓喷寒，碧落晴荡素。非趋下流急，热使不得住。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "送张使君赴饶州",
        "author": "章孝标",
        "content": "饶阳因富得州名，不独农桑别有营。日暖提筐依茗树，\n太守能诗兼爱静，西楼见月几篇成。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "和滕迈先辈伤马",
        "author": "章孝标",
        "content": "浮云变化失龙儿，始忆嘶风喷沫时。蹄想尘中翻碧玉，\n今日枥前兴一叹，不关行李乏金羁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "省试骐骥长鸣",
        "author": "章孝标",
        "content": "有马骨堪惊，无人眼暂明。力穷吴阪峻，嘶苦朔风生。\n逐逐怀良御，萧萧顾乐鸣。瑶池期弄影，天路拟飞声。\n皎月谁知种，浮云莫问程。盐车今愿脱，千里为君行。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "饥鹰词",
        "author": "章孝标",
        "content": "遥想平原兔正肥，千回砺吻振毛衣。\n纵令啄解丝绦结，未得人呼不敢飞。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "归海上旧居",
        "author": "章孝标",
        "content": "乡路绕蒹葭，萦纡出海涯。人衣披蜃气，马迹印盐花。\n草没题诗石，潮摧坐钓槎。还归旧窗裏，凝思向余霞。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "答友人惠牙簪",
        "author": "章孝标",
        "content": "牙簪不可忘，来处隔炎荒。截得半环月，磨成四寸霜。\n晓辞梳齿腻，秋入发根凉。好是纱巾下，纤纤锥出囊。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "送金可纪归新罗",
        "author": "章孝标",
        "content": "登唐科第语唐音，望日初生忆故林。鲛室夜眠阴火冷，\n想把文章合夷乐，蟠桃花裏醉人参。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "闻角",
        "author": "章孝标",
        "content": "边秋画角怨金微，半夜对吹惊贼围。塞雁绕空秋不下，\n余韵袅空何处尽，戍天寥落晓星稀。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "织绫词",
        "author": "章孝标",
        "content": "去年蚕恶绫帛贵，官急无丝织红泪。残经脆纬不通梭，\n瑶台雪裏鹤张翅，禁苑风前梅折枝。不学邻家妇慵懒，",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "诸葛武侯庙",
        "author": "章孝标",
        "content": "木牛零落阵图残，山姥烧钱古柏寒。\n七纵七擒何处在，茅花枥叶盖神坛。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "长安秋夜",
        "author": "章孝标",
        "content": "田家无五行，水旱卜蛙声。牛犊乘春放，儿童候暖耕。\n池塘烟未起，桑柘雨初晴。步晚香醪熟，村村自送迎。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "钱塘赠武翊黄",
        "author": "章孝标",
        "content": "曾将心剑作戈矛，一战名场造化愁。花锦文章开四面，\n时伴庾公看海月，好吟诗断望潮楼。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "风不鸣条",
        "author": "章孝标",
        "content": "旭日悬清景，微风在绿条。入松声不发，过柳影空摇。\n长养应潜变，扶疏每暗飘。有林时杳杳，无树暂萧萧。\n慢逐清烟散，轻和瑞气饶。丰年知有待，歌咏美唐尧。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "贻美人",
        "author": "章孝标",
        "content": "诸侯帐下惯新妆，皆怯刘家薄媚娘。宝髻巧梳金翡翠，\n何事不归巫峡去，故来人世断人肠。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "闻云中唳鹤",
        "author": "章孝标",
        "content": "久在青田唳，天高忽暂闻。翩翩萦碧落，嘹唳入重云。\n出谷莺何待，鸣岐凤欲群。九皋宁足道，此去透絪缊。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "柘枝",
        "author": "章孝标",
        "content": "柘枝初出鼓声招，花钿罗衫耸细腰。移步锦靴空绰约，\n只恐相公看未足，便随风雨上青霄。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "上太皇先生",
        "author": "章孝标",
        "content": "颢气贯精神，苍崖老姓名。烟霞空送景，水木苦无情。\n劚药云根断，眠花石面平。折松开月色，决水放秋声。\n颜为忘忧嫩，身缘绝粒轻。围棋看局势，对镜戮妖精。\n过海量鲸力，归天算鹤程。露凝钟乳冷，风定玉箫清。\n坐觉衣裳古，行疑羽翼生。应怜市朝客，开眼锁浮荣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "破山水屏风",
        "author": "章孝标",
        "content": "时人嫌古画，倚壁不曾收。雨滴胶山断，风吹绢海秋。\n残云飞屋裏，片水落床头。尚胜凡花鸟，君能补缀休。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "览杨校书文卷",
        "author": "章孝标",
        "content": "跪伸霜素剖琅玕，身堕瑶池魄暗寒。红锦晚开云母殿，\n谁有轩辕古铜片，为持相并照妖看。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "送陈校书赴蔡州幕",
        "author": "章孝标",
        "content": "天假纵横入幕筹，东南顿减一方忧。行赍健笔辞天阁，\n此行领取从军乐，莫虑功名不拜侯。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "少年行",
        "author": "章孝标",
        "content": "平明小猎出中军，异国名香满袖熏。画榼倒悬鹦鹉嘴，\n落日胡姬楼上饮，风吹箫管满楼闻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "蜀中赠广上人",
        "author": "章孝标",
        "content": "曾持麈尾引金根，万乘前头草五言。疏讲青龙归禁苑，\n今日西川无子美，诗风又起浣花村。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "和顾校书新开井",
        "author": "章孝标",
        "content": "霜锸破桐阴，青丝试浅深。月轮开地脉，镜面写天心。\n碧甃花千片，香泉乳百寻。欲知争汲引，听取辘轳音。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "游云际寺",
        "author": "章孝标",
        "content": "衫袖拂青冥，推鞍上翠屏。尘埃辞马尾，城阙入窗櫺。\n云领浮名去，钟撞大梦醒。茫茫山下事，满眼送流萍。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "赠刘宽夫昆季",
        "author": "章孝标",
        "content": "文聚星辰衣彩霞，问谁兄弟是刘家。雁行云掺参差翼，\n曾穷晋汉儒林传，龙虎虽多未足夸。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "赠杭州严史君",
        "author": "章孝标",
        "content": "州青县白浙河濆，饱向苍龙阙下闻。鼓角自严寒海月，\n长恐抱辕留不住，九天鸳鹭待成群。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "题朱秀城南亭子",
        "author": "章孝标",
        "content": "朱家亭子象悬匏，阶莹青莎栋剪茆。瘿挂眼开欺鸲鹆，\n土木欲知精洁处，社天归燕怯安巢。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "上西川王尚书",
        "author": "章孝标",
        "content": "人人入蜀谒文翁，妍丑终须露镜中。诗景荒凉难道合，\n下客低头来又去，暗堆冰炭在深衷。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "骆谷行",
        "author": "章孝标",
        "content": "扪云袅栈入青冥，鞿马铃骡傍日星。仰踏剑棱梯万仞，\n若比争名求利处，寻思此路却安宁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "初及第归酬孟元翊见赠",
        "author": "章孝标",
        "content": "六年衣破帝城尘，一日天池水脱鳞。未有片言惊后辈，\n何幸致诗相慰贺，东归花发杏桃春。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "淮南李相公绅席上赋春雪",
        "author": "章孝标",
        "content": "六出花飞处处飘，粘窗着砌上寒条。\n朱门到晓难盈尺，尽是三军喜气消。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "题东林寺寄江州李员外",
        "author": "章孝标",
        "content": "山势棱层入杳冥，寺形高下趁山行。象牙床坐莲花佛，\n门前更有清江水，便是浔阳太守厅。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "玄都观栽桃十韵",
        "author": "章孝标",
        "content": "驱使鬼神功，攒栽万树红。熏香丹凤阙，妆点紫琼宫。\n宝帐重庶日，妖金遍累空。色然烧药火，影舞步虚风。\n粉扑青牛过，枝惊白鹤冲。拜星春锦上，服食晚霞中。\n棋局阴长合，箫声秘不通。艳阳迷俗客，幽邃失壶公。\n根柢终盘石，桑麻自转蓬。求师饱灵药，他日访辽东。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "僧院小松",
        "author": "章孝标",
        "content": "抛杉背柏冷僧帘，锁月梳风出殿檐。\n还似天台新雨后，小峰云外碧尖尖。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "春原早望",
        "author": "章孝标",
        "content": "一忝乡书荐，长安未得回。年光逐渭水，春色上秦台。\n燕掠平芜去，人冲细雨来。东风生故里，又过几花开。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "西山广福院",
        "author": "章孝标",
        "content": "野寺孤峰上，危楼耸翠微。捲帘沧海近，洗钵白云飞。\n竹影临经案，松花点衲衣。日斜登望处，湖畔一僧归。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "游地肺",
        "author": "章孝标",
        "content": "市朝扰扰千古，林壑冥冥四贤。黄鹤不归丹灶，\n高迹无人更蹑，碧峰寥落孤烟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "八月",
        "author": "章孝标",
        "content": "徙倚仙居绕翠楼，分明宫漏静兼秋。\n长安夜夜家家月，几处笙歌几处愁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    },
    {
        "title": "题紫微山上方",
        "author": "章孝标",
        "content": "地势连沧海，山名号紫微。景闲僧坐久，路僻客来稀。\n峡影云相照，河流石自围。尘喧都不到，安得此忘归。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零六"
        }
    }
]