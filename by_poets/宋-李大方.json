[
    {
        "uuid": "caba464960730c491db3f9d983f95edb",
        "title": "改之下第赋赠",
        "author": "李大方",
        "content": "刘郎气豪酒豪诗更豪，乃肯折节作赋遗恨无纤毫。\n诗雄赋老不入世俗眼，仰空大叫索酒歌离骚。\n刘郎新诗今莫敌，挑战梅社无遗力。\n果然桃杏一山开，龙马行天晓无迹。\n锦标重夺更一年，却来走马春风前。\n撑肠文字五千卷，吟哦得意扬休鞭。\n世间荣辱俱游戏，莫为功名销壮志。\n我辈胡颜自古然，刘蕡况是公家事。\n银杯锦被骕骦裘，呼童唤酒鏖穷愁。\n自怜却被微官缚，不及相从上酒楼。",
        "dynasty": "宋",
        "collection_info": null
    },
    {
        "uuid": "9096da910fdad57ce3bb577b9345643a",
        "title": "句  其一",
        "author": "李大方",
        "content": "三百年来今几秋，天地自老江自流。",
        "dynasty": "宋",
        "collection_info": null
    },
    {
        "uuid": "bcd77aa82ecdcd3e3176add2a25ed2a0",
        "title": "句  其二",
        "author": "李大方",
        "content": "笛声吹起白玉槃，正照御前杨柳碧。",
        "dynasty": "宋",
        "collection_info": null
    },
    {
        "uuid": "3ba546eea4b5f3581bdfefc8aeda7bce",
        "title": "句  其三",
        "author": "李大方",
        "content": "可怜一代经纶业，不抵钟山几首诗。",
        "dynasty": "宋",
        "collection_info": null
    },
    {
        "uuid": "4a483e47f621f40de59a5c3d70f63dd0",
        "title": "句  其四",
        "author": "李大方",
        "content": "后院落花人不到，黄鹂飞下石榴阴。",
        "dynasty": "宋",
        "collection_info": null
    }
]