[
    {
        "uuid": "1910c1919055ccea6fe406d664aa6ba1",
        "title": "浣溪沙·落絮残莺半日天",
        "author": "欧阳炯",
        "content": "落絮残莺半日天，玉柔花醉只思眠，惹窗映竹满炉烟。\n独掩画屏愁不语，斜掩瑶枕髻鬟偏，此时心在阿谁边。",
        "dynasty": null,
        "collection_info": null
    },
    {
        "uuid": "c6782bf7afb604effdd702b4c3b44515",
        "title": "浣溪沙·天碧罗衣拂地垂",
        "author": "欧阳炯",
        "content": "天碧罗衣拂地垂，美人初着更相宜，宛风如舞透香肌。\n独坐含颦吹风竹，园中缓步折花枝，有情无力泥人时。",
        "dynasty": null,
        "collection_info": null
    },
    {
        "uuid": "dee79079fae0a035b699110a0dc78496",
        "title": "浣溪沙·相见休言有泪珠",
        "author": "欧阳炯",
        "content": "相见休言有泪珠，酒阑重得叙欢娱，凤屏鸳枕宿金铺。\n兰麝细香闻喘息，绮罗纤缕见肌肤，此时还恨薄情无。",
        "dynasty": null,
        "collection_info": null
    },
    {
        "uuid": "b62617be5cef301fd0d6090404d35595",
        "title": "三字令·春欲尽",
        "author": "欧阳炯",
        "content": "春欲尽，日迟迟，牡丹时。\n罗幌卷，翠帘垂。\n彩笺书，红粉泪，两心知。\n人不在，燕空归，负佳期。\n香烬落，枕函欹。\n月分明，花淡薄，惹相思。",
        "dynasty": null,
        "collection_info": null
    },
    {
        "uuid": "857382cb299483bdb58eecfa17074c27",
        "title": "南乡子·嫩草如烟",
        "author": "欧阳炯",
        "content": "嫩草如烟，石榴花发海南天。\n日暮江亭春影绿，鸳鸯浴。\n水远山长看不足。",
        "dynasty": null,
        "collection_info": null
    },
    {
        "uuid": "9d91839fd7c763127fffd61df06f25d8",
        "title": "南乡子·画舸停桡",
        "author": "欧阳炯",
        "content": "画舸停桡，槿花篱外竹横桥。\n水上游人沙上女，回顾，笑指芭蕉林里住。",
        "dynasty": null,
        "collection_info": null
    },
    {
        "uuid": "4c98795a93490e1c9b03ca28479156f8",
        "title": "南乡子·岸远沙平",
        "author": "欧阳炯",
        "content": "岸远沙平，日斜归路晚霞明。\n孔雀自怜金翠尾，临水，认得行人惊不起。",
        "dynasty": null,
        "collection_info": null
    },
    {
        "uuid": "ad3f3d9fe8d2a8ba03a3d79bec7477b8",
        "title": "南乡子·洞口谁家",
        "author": "欧阳炯",
        "content": "洞口谁家，木兰船系木兰花。\n红袖女郎相引去，游南浦，笑倚春风相对语。",
        "dynasty": null,
        "collection_info": null
    },
    {
        "uuid": "6ccd2273d830fe7ab49f483a1b6d6bbd",
        "title": "南乡子·二八花钿",
        "author": "欧阳炯",
        "content": "二八花钿，胸前如雪脸如莲。\n耳坠金环穿瑟瑟，霞衣窄，笑倚江头招远客。",
        "dynasty": null,
        "collection_info": null
    },
    {
        "uuid": "59ffd71da21103aedd013d7d01ebac18",
        "title": "南乡子·路入南中",
        "author": "欧阳炯",
        "content": "路入南中，桃榔叶暗蓼花红。\n两岸人家微雨后，收红豆，树底纤纤抬素手。",
        "dynasty": null,
        "collection_info": null
    },
    {
        "uuid": "308124b46ee52a520300a27a0bf30734",
        "title": "南乡子·袖敛鲛绡",
        "author": "欧阳炯",
        "content": "袖敛鲛绡，采香深洞笑相邀。\n藤杖枝头芦酒滴，铺葵席，豆蔻花间趖晚日。",
        "dynasty": null,
        "collection_info": null
    },
    {
        "uuid": "b2371ac4b68da2a48e3936b241bab2d3",
        "title": "南乡子·翡翠鵁鶄",
        "author": "欧阳炯",
        "content": "翡翠鵁鶄，白萍香里小沙汀。\n岛上阴阴秋雨色，芦花扑，数只渔船何处宿。",
        "dynasty": null,
        "collection_info": null
    },
    {
        "uuid": "81db53b72689d6325ac8078e57ff588e",
        "title": "献衷心·见好花颜色",
        "author": "欧阳炯",
        "content": "见好花颜色，争笑东风。\n双脸上，晚妆同。\n闭小楼深阁，春景重重。\n三五夜，偏有恨，月明中。\n情未已，信曾通，满衣犹自染檀红。\n恨不如双燕，飞舞帘栊。\n春欲暮，残絮尽，柳条空。",
        "dynasty": null,
        "collection_info": null
    },
    {
        "uuid": "4a01e433f0cb90ac92f5380158968169",
        "title": "贺明朝·忆昔花间初识面",
        "author": "欧阳炯",
        "content": "忆昔花间初识面，红袖半遮妆脸。\n轻转石榴裙带，故将纤纤玉指，愉捻双凤金线。\n碧梧桐锁深深院，谁料得，两情何日教缱绻。\n羡春来双燕，飞到玉楼，朝暮相见。",
        "dynasty": null,
        "collection_info": null
    },
    {
        "uuid": "a54e118330818dd65af865f7125c274f",
        "title": "贺明朝·忆昔花间相见后",
        "author": "欧阳炯",
        "content": "忆昔花间相见后，只凭纤手，暗抛红豆。\n人前不解，巧传心事。\n别来依旧，辜负春昼。\n碧罗衣上蹙金绣，睹对对鸳鸯，空裛泪痕透。\n想韶颜非久，终是为伊，只恁偷瘦。",
        "dynasty": null,
        "collection_info": null
    },
    {
        "uuid": "2ef62e7401f3f8247596f5602da22b69",
        "title": "江城子·晚日金陵岸草平",
        "author": "欧阳炯",
        "content": "晚日金陵岸草平，落霞明，水无情，六代繁华，暗逐逝波声。\n空有姑苏台上月，如西子镜照江城。",
        "dynasty": null,
        "collection_info": null
    },
    {
        "uuid": "df9bb42fbd1a7fc9b1bcdb1e1bf8b765",
        "title": "凤楼春·凤髻绿云丛",
        "author": "欧阳炯",
        "content": "凤髻绿云丛，深掩房栊。\n锦书通，梦中相见觉来慵，匀面泪脸珠融。\n因想玉郎何处去，对淑景谁同。\n小楼中，春思无穷。\n倚栏颙望，暗牵愁绪，柳花飞起东风。\n斜日照帘，罗幌香冷粉屏空。\n海棠零落，莺语残红。",
        "dynasty": null,
        "collection_info": null
    }
]