[
    {
        "uuid": "fed30cd8940dab7bf507ca7586cb7ae3",
        "title": "禁中春松",
        "author": "员南溟",
        "content": "郁郁贞松树，阴阴在紫宸。\n葱茏偏近日，青翠更宜春。\n雅韵风来起，轻烟霁后新。\n叶深栖语鹤，枝亚拂朝臣。\n全节长依地，凌云欲致身。\n山苗荫不得，生植荷陶钧。",
        "dynasty": "唐",
        "collection_info": null
    },
    {
        "uuid": "b338e51e2c76d31280735a5362ec37d3",
        "title": "玉烛",
        "author": "员南溟",
        "content": "历象璇玑正，休征玉烛明。\n四时佳气满，五纬太阶平。\n律吕风光至，烟云瑞色呈。\n年和知岁稔，道泰喜秋成。\n寰海皇恩被，干坤至化清。\n自怜同野老，帝力讵能名。",
        "dynasty": "唐",
        "collection_info": null
    }
]