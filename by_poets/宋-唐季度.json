[
    {
        "uuid": "a5a9ef32348b4285a08073578bfbc2b1",
        "title": "挽东莱先生  其一",
        "author": "唐季度",
        "content": "多士将安放，先生今则亡。\n正宗传道德，余事见文章。\n遽作两楹梦，空遗百世芳。\n哲人胡不寿，天理竟难量。",
        "dynasty": "宋",
        "collection_info": null
    },
    {
        "uuid": "81b33fdb28b9a540a3d1cdb08412b3e5",
        "title": "挽东莱先生  其二",
        "author": "唐季度",
        "content": "交友昔尝与，真诚久愈孚。\n公虽推齿序，我实仰师模。\n提耳言犹在，终身誓不渝。\n神驰埋玉处，恸哭向长途。",
        "dynasty": "宋",
        "collection_info": null
    },
    {
        "uuid": "f620d158454bff8b40587fcc64900e8f",
        "title": "倩真观",
        "author": "唐季度",
        "content": "不记开山日，炼丹惟葛仙。\n清泉沿石滴，孤嶂与天连。\n只就岩为屋，何须木作椽。",
        "dynasty": "宋",
        "collection_info": null
    }
]