[
    {
        "uuid": "4e50f98a8a9608e0f45255d19efe414d",
        "title": "锦缠绊・锦缠道 屈曲新堤",
        "author": "江衍",
        "content": "屈曲新堤，占断满村佳气。\n画檐两行连云际。\n乱山叠翠水回还，岸边楼阁，金碧遥相倚。\n柳阴低，艳映花光美。\n好升平、为谁初起。\n大都风物只由人，旧时荒垒，今日香烟地。",
        "dynasty": "宋",
        "collection_info": null
    },
    {
        "uuid": "b7d0b890b5a4d6f7f2fe8421a5d1b506",
        "title": "和孔司封题蓬莱阁",
        "author": "江衍",
        "content": "巍据龙蟠最胜山，神仙琳馆落人间。\n差差万井庭阑布，矗矗群峰屏障环。\n入座湖光浮荡漾，俯檐云影遇斓谝。\n登临自有飘然思，便觉身同白日闲。",
        "dynasty": "宋",
        "collection_info": null
    }
]