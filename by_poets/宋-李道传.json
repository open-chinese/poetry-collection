[
    {
        "uuid": "aa2c22387fbadf960e0adb6c96e8125a",
        "title": "谒和靖先生虎丘祠堂",
        "author": "李道传",
        "content": "涵养当用敬，进学在致知。\n如车去隻轮，跬步不可之。\n夫子受师说，惟敬实所持。\n升堂逮易箦，参倚日在斯。\n遗言落人间，取论极研几。\n是心要收敛，中不容毫釐。\n大学着明法，格物乃阶梯。\n放心苟不收，{穴/射}格将安为。\n古人贵为己，末习多外驰。\n岂无实践者，兹焉当孰归。\n晚生拜遗像，敷衽跪陈词。\n愿言予服膺，没齿终不渝。",
        "dynasty": "宋",
        "collection_info": null
    }
]