[
    {
        "uuid": "1b97dda7d18826b40cd2a12866e69d56",
        "title": "[拟]送贺秘监归会稽诗",
        "author": "严都",
        "content": "广成何必挂朝衣，已奉玄珠佐万机。\n还蹑旧衣凫舃去，不将新赐鹤书归。\n（先生因辞宠禄，竟追成命）暂凭风驭游清禁，终泛仙槎出紫微。\n今日汉庭因少别，人间无限白云飞。\n（将离洛都，历别公卿十数事，其处皆有白云起。\n见《会稽掇英总集》卷二）。",
        "dynasty": "唐",
        "collection_info": null
    }
]