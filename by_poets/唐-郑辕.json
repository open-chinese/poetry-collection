[
    {
        "uuid": "d404f3c43f1e931709ee140366ddd1d0",
        "title": "游枋口（幷序） 蒙泉",
        "author": "郑辕",
        "content": "丹洞吐细泉，宛转苍苔里。\n凝碧时含光，流洩復如此。\n谁知山下泉，来洗幽人耳。",
        "dynasty": "唐",
        "collection_info": null
    },
    {
        "uuid": "3f9567753a08bd988e4a3b8a575d265c",
        "title": "游枋口（幷序） 薜荔壁",
        "author": "郑辕",
        "content": "薜荔生空山，幽姿媚苔壁。\n根封石燕泥，花似乳窦滴。\n灵均没已久，荣落谁人惜。",
        "dynasty": "唐",
        "collection_info": null
    },
    {
        "uuid": "77b0891de0da1810884f625e138a9c42",
        "title": "游枋口（幷序） 石笋高",
        "author": "郑辕",
        "content": "竦榦青山下，卓立白云际。\n濯似春筠茎，奇如夏峰势。\n赏者空往来，亭亭几千里。\n（见干隆二十四年刊萧应植纂《济源县志》卷十六）（〖1〗《县志》跋云：「郑辕以下三人，《旧志》列于明时，今改正。\n《全唐诗》旁搜博采，有郑辕，余无考。\n」〖2〗清孙星衍《寰宇访碑录》卷四着录河南济源唐代石刻有「监察御史郑辕诗，正书，无年月。\n」）。",
        "dynasty": "唐",
        "collection_info": null
    }
]