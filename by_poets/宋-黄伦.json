[
    {
        "title": "高宗皇帝挽词  其一",
        "author": "黄伦",
        "content": "大业由身济，中兴迈百王。\n忧勤三纪治，寿考九龄长。\n弃屣遗天下，乘云返帝乡。\n典谟应不泯，奎画焕尧章。",
        "dynasty": "宋",
        "collection_info": null
    },
    {
        "title": "高宗皇帝挽词  其二",
        "author": "黄伦",
        "content": "湖鼎丹成日，中天瑞鹤迎。\n愁云迷帝幄，泪雨洒都城。\n黼翣增摧割，龙輴忽启行。\n千官陪素仗，九殒欲无声。",
        "dynasty": "宋",
        "collection_info": null
    }
]