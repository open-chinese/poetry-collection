[
    {
        "uuid": "6dc48b1c7a20f51cd9099bb69a02b083",
        "title": "偈十三首  其一",
        "author": "释慧空",
        "content": "山僧纔到雪岭，打就无底铁船。\n使人真觉海中，运载情与无情。",
        "dynasty": "宋",
        "collection_info": null
    },
    {
        "uuid": "c25c3011b0a25486cb22cda17377a25a",
        "title": "偈十三首  其二",
        "author": "释慧空",
        "content": "雪峰五月五日，不假神符妙术。\n只有顶门一锥，铁佛也须汗出。",
        "dynasty": "宋",
        "collection_info": null
    },
    {
        "uuid": "796b1ac3428baa097597d580c597dda1",
        "title": "偈十三首  其三",
        "author": "释慧空",
        "content": "千五百众雪山住，无麵软饼裹露柱。\n横咬竖饱便休，莫倚他门傍他户。",
        "dynasty": "宋",
        "collection_info": null
    },
    {
        "uuid": "1c85b89342d70649696e68983c001f6a",
        "title": "偈十三首  其四",
        "author": "释慧空",
        "content": "月生一，上下四维无等匹。\n月生二，须弥拽脱虚空鼻。\n月生三，明正为南方尽南。",
        "dynasty": "宋",
        "collection_info": null
    },
    {
        "uuid": "98e4ab4e3cc35a7906de8eaa6241eb5f",
        "title": "偈十三首  其五",
        "author": "释慧空",
        "content": "雪峰山中解夏，三门开放两边。\n去底观音势至，来底文殊普贤。",
        "dynasty": "宋",
        "collection_info": null
    },
    {
        "uuid": "2aad12b6ce638ee9d8b54fdd5a870d59",
        "title": "偈十三首  其六",
        "author": "释慧空",
        "content": "石霜山中独虎，生得三脚驴儿。\n走过萍实楚江，踢倒湖南长老。",
        "dynasty": "宋",
        "collection_info": null
    },
    {
        "uuid": "f22194e413075670bc1b1fddc0285d8a",
        "title": "偈十三首  其七",
        "author": "释慧空",
        "content": "寒山舞，拾得笑，丰干一曲无羌调。\n啰啰哩，哩哩啰，近是秋林落叶多。",
        "dynasty": "宋",
        "collection_info": null
    },
    {
        "uuid": "3052bca4de1b22f639edcaaf5e03e641",
        "title": "偈十三首  其八",
        "author": "释慧空",
        "content": "法法本来法，无法无非法。\n何于一法中，有法有不法。",
        "dynasty": "宋",
        "collection_info": null
    },
    {
        "uuid": "fe6e2d85e8e24323d783a9a5e159fc53",
        "title": "偈十三首  其九",
        "author": "释慧空",
        "content": "低头不见地，仰面不见天。\n欲知白牛处，但看髑髅前。",
        "dynasty": "宋",
        "collection_info": null
    },
    {
        "uuid": "01dc2f3a4edf09c75678882694242a01",
        "title": "偈十三首  其一○",
        "author": "释慧空",
        "content": "一沤未起，古帆未挂。\n风信不来，无人举棹。",
        "dynasty": "宋",
        "collection_info": null
    },
    {
        "uuid": "c95f3fd3d92e93383a5771b8c34ce2a8",
        "title": "偈十三首  其一一",
        "author": "释慧空",
        "content": "雪峰禅，无星子，只见升堂打鼓。\n赚得大众上来，近日山中有虎。\n长至令晨，颠言倒语。\n祖师心印，堪作何用。\n无位真人，屎也不直。\n独步青霄，徒夸好手。\n和泥合水，罕遇同流。",
        "dynasty": "宋",
        "collection_info": null
    },
    {
        "uuid": "87859f70813662b6d2b601c2035f4d48",
        "title": "偈十三首  其一二",
        "author": "释慧空",
        "content": "啐啄之机，暂时话计。\n清虚之理，不可依凭。\n执之失度，必入邪路。\n东海鲤鱼打一棒，陕府铁牛两角折。",
        "dynasty": "宋",
        "collection_info": null
    },
    {
        "uuid": "8b8b4b618827713a4f97493d90ac311e",
        "title": "颂古  其一",
        "author": "释慧空",
        "content": "不是风兮不是幡，祖师端的广南蛮。\n夜深趁得曹溪渡，失却番禺两岸山。",
        "dynasty": "宋",
        "collection_info": null
    },
    {
        "uuid": "15fce9379ce6fa89c7dfba1ffce4b270",
        "title": "颂古  其二",
        "author": "释慧空",
        "content": "马师瞎却亮师眼，一入西山更不返。\n我有二十二藤条，寄与山中这担板。",
        "dynasty": "宋",
        "collection_info": null
    },
    {
        "uuid": "03e523ba0551f34ab0aecf328117cbbd",
        "title": "颂古  其三",
        "author": "释慧空",
        "content": "楚王城畔水东流，淮海维扬是九州。\n芦管一声春梦破，斜阳还在树梢头。",
        "dynasty": "宋",
        "collection_info": null
    },
    {
        "uuid": "d739655231523716ac0b0f1471dd9901",
        "title": "颂古  其四",
        "author": "释慧空",
        "content": "说似一物则不中，箇是南岳让和尚。\n东山早曾与么来，带累同行俱吃棒。",
        "dynasty": "宋",
        "collection_info": null
    },
    {
        "uuid": "ac04a1d4b5f952796f18ac8b9ff052d4",
        "title": "颂古  其五",
        "author": "释慧空",
        "content": "新妇骑驴阿家牵，潦倒禅翁雪满颠。\n不解炉头煨死火，客来偏爱出人前。",
        "dynasty": "宋",
        "collection_info": null
    },
    {
        "uuid": "7a1e7c5443c219db94046a8cf3e1fb30",
        "title": "颂古  其六",
        "author": "释慧空",
        "content": "大食波斯饮百杯，停杯把挹万人魁。\n送风使过黄牛峡，不问瞿塘滟滪堆。",
        "dynasty": "宋",
        "collection_info": null
    },
    {
        "uuid": "f90851dec9073e75a292e2d25be13e04",
        "title": "颂古  其七",
        "author": "释慧空",
        "content": "德山棒，临济喝，寸刃未施先败阙。\n丛林尽谓是上机，明眼衲僧也大屈。",
        "dynasty": "宋",
        "collection_info": null
    },
    {
        "uuid": "9a0f77e9d693dfd0906a05da90b43350",
        "title": "颂古  其八",
        "author": "释慧空",
        "content": "庞公惭愧全无，马祖慈悲心大。\n直饶吸尽西江，东山未向伊道。",
        "dynasty": "宋",
        "collection_info": null
    },
    {
        "uuid": "76dec8d9e2efc894d39c88c0fa693b85",
        "title": "颂古  其九",
        "author": "释慧空",
        "content": "引鼻拽回野鸭，元来却是家鸡。\n不管晦明风雨，纔到五更便啼。",
        "dynasty": "宋",
        "collection_info": null
    },
    {
        "uuid": "4555387349fb719c43aea5eb1ea45cc6",
        "title": "颂古  其一○",
        "author": "释慧空",
        "content": "身披粗布伽梨，手把大木槵子。\n天寒坐火炉头，动是说蛇说虎。",
        "dynasty": "宋",
        "collection_info": null
    },
    {
        "uuid": "5ffe8aa65d90a48a2911f2c4f9259b42",
        "title": "颂古  其一一",
        "author": "释慧空",
        "content": "我手何似佛手，拈起扇子擗口。\n打落帝释花冠，却是寒山扫箒。",
        "dynasty": "宋",
        "collection_info": null
    },
    {
        "uuid": "5c98ce840ab1c7b7c55e10418aa6a550",
        "title": "颂古  其一二",
        "author": "释慧空",
        "content": "我脚何似驴脚，车轮顿生八角。\n三千剎海波澄，一阵西风叶落。",
        "dynasty": "宋",
        "collection_info": null
    },
    {
        "uuid": "9407cd015d0f3ccef42981cb65631f58",
        "title": "颂古  其一三",
        "author": "释慧空",
        "content": "人人尽有生缘，落花流出桃源。\n过后再寻无处，满簑烟雨渔村。",
        "dynasty": "宋",
        "collection_info": null
    },
    {
        "uuid": "e2f0f90a430535c983eed03e3710848e",
        "title": "颂古  其一四",
        "author": "释慧空",
        "content": "佛手驴脚生缘，三山影落中天。\n武帝多方学道，王乔端坐神仙。",
        "dynasty": "宋",
        "collection_info": null
    },
    {
        "uuid": "04b61b1b8217845c15b448c82148713b",
        "title": "颂古  其一五",
        "author": "释慧空",
        "content": "一等作野狐，堂堂大丈夫。\n徐行青草岸，踏破洞庭湖。",
        "dynasty": "宋",
        "collection_info": null
    },
    {
        "uuid": "0f188da80769037526717df287bd1d67",
        "title": "颂古  其一六",
        "author": "释慧空",
        "content": "灵云失脚，玄沙落堑，三十年冰河发焰。",
        "dynasty": "宋",
        "collection_info": null
    },
    {
        "uuid": "d34a1d8080696256ef45eaa1400d3e2e",
        "title": "颂古  其一七",
        "author": "释慧空",
        "content": "钱塘潮头来，成都药市集。\n叵尀汝州风，吹落毛僧笠。",
        "dynasty": "宋",
        "collection_info": null
    },
    {
        "uuid": "15cd925cabd53c6b91b14c5f0265b7df",
        "title": "颂古  其一八",
        "author": "释慧空",
        "content": "南瞻部洲鉏地，东弗于逮种麦。\n西瞿耶尼拽磨，北鬰单越吃麵。",
        "dynasty": "宋",
        "collection_info": null
    },
    {
        "uuid": "d203f9561a8d4fa58b43c2f6999299b1",
        "title": "颂古  其一九",
        "author": "释慧空",
        "content": "百书不如一归家，千闻不如一见面。\n既归归见復何为，解道德山无佛殿。",
        "dynasty": "宋",
        "collection_info": null
    },
    {
        "uuid": "b2b5f92807c1aa21a355b5f8bfbbe0a9",
        "title": "颂古  其二○",
        "author": "释慧空",
        "content": "泥人煅就九转丹，石女一吃乘飞鸾。\n天门九重弹指间，再拜天帝除天官。\n瓜期既及风驭还，海变桑田知几番。\n又寻东山访平安，去时与偈墨未干。",
        "dynasty": "宋",
        "collection_info": null
    },
    {
        "uuid": "1e6504b8ca6fe15329aa28f6acf21823",
        "title": "颂古  其二一",
        "author": "释慧空",
        "content": "戳瞎大地众生眼，夺其一切资生物。\n尽情推入大火坑，听从阿耨池中出。\n然后为念普安慰真言，唵摩尼佛㖃屈聿。",
        "dynasty": "宋",
        "collection_info": null
    },
    {
        "uuid": "7ddf8199919a7b75ceae3df5c3d1c6db",
        "title": "看洞山初和尚语",
        "author": "释慧空",
        "content": "两头蚯蚓呈三要，五眼胡孙念八还。\n老蚌吞除龙树月，瞎驴撞出赵州关。",
        "dynasty": "宋",
        "collection_info": null
    },
    {
        "uuid": "a6ee516464c69e66608e2d9527c21bce",
        "title": "颂草堂老师付顶相赞后圆相",
        "author": "释慧空",
        "content": "六国朝阊阖，三山插杳冥。\n禅流相借问，冬后一阳生。",
        "dynasty": "宋",
        "collection_info": null
    },
    {
        "uuid": "84a31aa7c1010a6463177b3bcffa03e2",
        "title": "览妙喜和尚衡阳示众",
        "author": "释慧空",
        "content": "海蚌直儱侗，不类海蠡儿。\n开口便见胆，也好与一槌。",
        "dynasty": "宋",
        "collection_info": null
    },
    {
        "uuid": "8db525bffa145f24fe49d6d58be5e00c",
        "title": "雪峰禅师真赞",
        "author": "释慧空",
        "content": "咸通已前，正与么㖿。\n绍兴之后，端的别别别。\n松山撑破秋空月，毬门有路没遮栏，五月取霜六月雪。",
        "dynasty": "宋",
        "collection_info": null
    },
    {
        "uuid": "f37048c2bdf18fc5a76f1886702860d4",
        "title": "草堂老师真赞",
        "author": "释慧空",
        "content": "随随昔昔，是这箇贼。\n簸土扬尘，驰南走北。\n一棒打杀，狗也不吃。\n后来不肖儿孙，箇箇一模脱出。",
        "dynasty": "宋",
        "collection_info": null
    },
    {
        "uuid": "79384b727e688a3cdc34baa656345d38",
        "title": "造桥道者并诸化土写求  其一",
        "author": "释慧空",
        "content": "去一得三，添六成四。\n有口无舌，有眼无鼻。\n写得十成，以何为是。\n挂在大目溪头，恰似守桥土地。",
        "dynasty": "宋",
        "collection_info": null
    },
    {
        "uuid": "c542cf8a83e26c85311ab9480c9741dc",
        "title": "造桥道者并诸化土写求  其二",
        "author": "释慧空",
        "content": "这汉一生担版，垂老出来住院。\n清真气味全消，恶业因缘顿现。\n说禅罔圣欺凡，乞食走州历县。\n试看帧上传来，辊得成甚觜面。",
        "dynasty": "宋",
        "collection_info": null
    },
    {
        "uuid": "e095f8d34dd10a4acafa594508538ad3",
        "title": "造桥道者并诸化土写求  其三",
        "author": "释慧空",
        "content": "咄这老冻齈，是甚么面孔。\n似马头又圆，谓驴耳不耸。\n有毒鳖鼻蛇，无底破漆桶。\n徧处持来搅聒，十分是箇灭胡种。",
        "dynasty": "宋",
        "collection_info": null
    },
    {
        "uuid": "53baefe3c8ee53e8a7cb9061b5447aea",
        "title": "幽岩禅师真赞",
        "author": "释慧空",
        "content": "一字不着划，古锦写回文。\n寒山指拾得，斗柄插雷门。",
        "dynasty": "宋",
        "collection_info": null
    },
    {
        "uuid": "e83d247f4297301c056ce900da5de3e9",
        "title": "圆悟禅师入灭说偈烧香",
        "author": "释慧空",
        "content": "濯锦江心一沤发，清涨四溟波浪阔。\n引得风流小玉归，无限龙鱼遭搅聒。\n紫罗帐裏明月珠，把作栗蒲撩乱榝。\n一方孤迥峭巍巍，十字纵横活鱍鱍。\n我昔堕渠齑瓮中，倔强依前淹不杀。\n而今寰宇幸清平，谁道岷峨在天末。\n昨夜西风撼太虚，石牛惊走泥牛喝。\n一吸沧溟彻底干，憍梵钵提长吐舌。\n大悲千眼擘不开，无言童子空忉怛。\n炷香为寿阿僧祇，绍兴五年八月八。",
        "dynasty": "宋",
        "collection_info": null
    },
    {
        "uuid": "1b9392e8e59ef7ff654f2c44c281ab2c",
        "title": "南华利侍者持昺和尚语至疏山请校入版乃作偈送之谒序于徐大资",
        "author": "释慧空",
        "content": "曹溪大士出现世，谁其侍者道人利。\n雷轰电激槌拂间，涓滴无遗水传器。\n而今底事难覆藏，盖是火后茎茅长。\n未言字字负此老，且要浩浩流诸方。\n最初有箇譊讹处，徧示知音着何语。\n东山有语人未知，请问东湖老居士。",
        "dynasty": "宋",
        "collection_info": null
    },
    {
        "uuid": "020538c510708aec056f033ee8e5fcf4",
        "title": "送莫内翰五首  其一",
        "author": "释慧空",
        "content": "惊世文章梦裏花，出尘悟解眼中沙。\n怪来不打这鼓笛，亲见江西老作家。",
        "dynasty": "宋",
        "collection_info": null
    },
    {
        "uuid": "fddbe0e9b134270e6b505cfd8ddf1959",
        "title": "送莫内翰五首  其二",
        "author": "释慧空",
        "content": "一槌从使口如鼻，百炼谁知方入圆。\n莫怪野人高索价，从来佛祖不曾传。",
        "dynasty": "宋",
        "collection_info": null
    },
    {
        "uuid": "7c25f67115019ca3fd633d4132b182ea",
        "title": "送莫内翰五首  其三",
        "author": "释慧空",
        "content": "黄龙室内三关语，赵老青州一布衫。\n何事临分无别说，则川庞老是同参。",
        "dynasty": "宋",
        "collection_info": null
    },
    {
        "uuid": "bcd02d01f76224fe1380df77f873b522",
        "title": "送莫内翰五首  其四",
        "author": "释慧空",
        "content": "试问同参参底事，华亭秋晚水如天。\n离鈎三寸无人会，风起芦花落钓船。",
        "dynasty": "宋",
        "collection_info": null
    },
    {
        "uuid": "839098fcf8a79d5e22a46e4cf44d4a73",
        "title": "送莫内翰五首  其五",
        "author": "释慧空",
        "content": "今者丛林走大声，不言无眼只无睛。\n愿公善保千钧重，莫管他家热椀鸣。",
        "dynasty": "宋",
        "collection_info": null
    },
    {
        "uuid": "1e81c83cd51499d560a0499a194e2931",
        "title": "次韵韩伯修学士读楞严见寄",
        "author": "释慧空",
        "content": "琉璃瓮中走却鳖，惊起波斯一夜寻。\n天晓不知何所见，大悲菩萨是观音。",
        "dynasty": "宋",
        "collection_info": null
    },
    {
        "uuid": "7e102e569cac8b194285fee60ee8fcce",
        "title": "次游教授韵呈草堂老师  其一",
        "author": "释慧空",
        "content": "霜髪垂垂老不休，铁船无底更随流。\n儿孙莫讶得鱼少，盖谓翁翁是直鈎。",
        "dynasty": "宋",
        "collection_info": null
    },
    {
        "uuid": "4083b339397c5ffd3899b39c632a0f66",
        "title": "次游教授韵呈草堂老师  其二",
        "author": "释慧空",
        "content": "北鬰之南瞻部洲，纵观谁是老人流。\n大千一网平收了，坐看儿童乱下鈎。",
        "dynasty": "宋",
        "collection_info": null
    },
    {
        "uuid": "d6e8c37efa79ce162b7a3c348103ca0f",
        "title": "辞草堂老师归闽",
        "author": "释慧空",
        "content": "短筇初把探深深，展尽神机被陆沉。\n搦杀未偿当日恨，翻身谁识此时心。\n不离左右金为土，别有生涯土作金。\n既去后来应请问，莫言曾到此山阴。",
        "dynasty": "宋",
        "collection_info": null
    },
    {
        "uuid": "729625fa2bf5d5d992d5a9f452ae8a87",
        "title": "送梦石归妙峰德云庵",
        "author": "释慧空",
        "content": "绍圣五年戊寅冬，王母吞却嘉州像。\n觉来扪腹喜且惊，一朝生出这和尚。\n鋭头长身碧两瞳，众聚说法声如钟。\n少年蹈断象骨路，出处大类飞山翁。\n老而益健难近傍，德山缩手临济让。\n善财尽力无处寻，又是经行别峰上。",
        "dynasty": "宋",
        "collection_info": null
    },
    {
        "uuid": "07b5fec90c56276b2f22bc551fcfd8d8",
        "title": "南询歌",
        "author": "释慧空",
        "content": "南询士，标致殊，发言落落中疏疏。\n瘦藤一握铁相似，孤身万里云不如。\n作者前，致一问，分明直得绳床震。\n失脚踏翻楼阁门，通身不挂毗卢印。\n佛祖言，甚热椀，一剑当头百非刬。\n大展禅宗定古今，火裏蝍蟟三隻眼。",
        "dynasty": "宋",
        "collection_info": null
    },
    {
        "uuid": "001d316719d0a2ab491c9b69ea46a1cc",
        "title": "空王子",
        "author": "释慧空",
        "content": "空王子之空而灵，拈起钵饭忘了羹。\n一生看经不识字，总十二部为一句。\n一生说禅不动口，喷嚏也成师子吼。\n阿呵呵，黄面瞿昙争奈何。\n咄咄咄，是甚衲僧臭皮袜。",
        "dynasty": "宋",
        "collection_info": null
    },
    {
        "uuid": "c3f0d972d344a5b7b9941d10d508a8be",
        "title": "又用前韵送僧",
        "author": "释慧空",
        "content": "空王子，出空门，敏于选佛讷于言。\n老少同科无异学，尽倾阿耨作词源。\n龙虎榜，辉干坤，一字元无作么分。\n汝见是汝为第一，我见是我作状元。\n有惊群，有独脱，可中丹桂和根拔。\n把作枯柴竈裏烧，谁能更着空王褐。\n只如剑，成家活，不犯锋铓有生杀。\n莫似章分句解徒，望却龙门头枿枿。",
        "dynasty": "宋",
        "collection_info": null
    },
    {
        "uuid": "a53bbe7e21610e8d243e2ade22559567",
        "title": "禅人求偈",
        "author": "释慧空",
        "content": "禅家流，悟自己，开眼曹溪十万里。\n况行机路守心空，病渴移家阳燄裏。\n渴转渴，水又非。\n抬头不觉雁南飞。\n文殊堂裏万菩萨，大唐国内无禅师。\n或行棒，或行喝，棒喝交驰如电掣。\n不容眨眼入思惟，忽把虚空敲出骨。\n地神恶，天神悦，陕府铁牛得一橛。\n且等东山睡觉来，大掌连腮咄咄咄。",
        "dynasty": "宋",
        "collection_info": null
    },
    {
        "uuid": "3944fda66e924635a777d5fc41575008",
        "title": "送僧三首  其一",
        "author": "释慧空",
        "content": "蜀川老觉家潼川，怀中交子是铁钱。\n三年听讲大慈寺，执卷问之不识字。\n三年参禅大隋山，盖龟劫火犹颟顸。\n瞿塘忽放铁船下，不问滟滪堆如马。\n逆风使过荆湖南，焦荔林中来放憨。\n同风莫倚闽与蜀，饮水更须防蛊毒。",
        "dynasty": "宋",
        "collection_info": null
    },
    {
        "uuid": "ef7af800bb1c929a0cd09d8932612a90",
        "title": "送僧三首  其二",
        "author": "释慧空",
        "content": "支提天冠千眷属，龟山蔡柳两尊宿。\n总在参禅屋角头，开眼光光互相烛。\n参禅自是云水俦，四顾坤维有高躅。\n胜妙光中不肯留，六六要明三十六。\n当其行，歌一曲，春草青兮春水绿。\n东山老矣夫何言，纵有言兮不堪读。",
        "dynasty": "宋",
        "collection_info": null
    },
    {
        "uuid": "983f73ad13d3844a8e0f284b91de8095",
        "title": "送僧三首  其三",
        "author": "释慧空",
        "content": "东山送人只一句，纔拟钦承喝出去。\n而今更向纸上求，大似因鹰拏死兔。\n猷禅猷禅知不知，坚坐守之无了时。\n趁取西风霜未落，泐潭百丈在江西。",
        "dynasty": "宋",
        "collection_info": null
    },
    {
        "uuid": "11c603013fe33d99eca61398d55c07fb",
        "title": "煨芋",
        "author": "释慧空",
        "content": "后生偷笑东山老，事无是非总曰好。\n布伽梨裏老病身，山芋头煨红软火。\n日暖婆娑林下行，天寒堆危火边坐。\n人问祖室今安危，对道我此煨芋好。",
        "dynasty": "宋",
        "collection_info": null
    },
    {
        "uuid": "6795dbe19ccb74457f3471abcb9fc535",
        "title": "与暠副寺",
        "author": "释慧空",
        "content": "衲僧之勇惟法战，铁作浑身犹百炼。\n不知谁是取雠家，直入南方行一转。\n上门上户眼如铃，有么有么机如电。\n剔起便行何处寻，声前句后新罗箭。",
        "dynasty": "宋",
        "collection_info": null
    },
    {
        "uuid": "8a4469d6880d569e74d47c9d2e19768b",
        "title": "送二僧之衡阳  其一",
        "author": "释慧空",
        "content": "闽蜀同风果同风，袈裟拔出鞋袋中。\n相逢古寺话俄顷，怪我称锤落深井。\n不忧佛日居衡阳，不忧无人振颓纲。\n却忧秋高霜月冷，铁牛夜度飞猿岭。",
        "dynasty": "宋",
        "collection_info": null
    },
    {
        "uuid": "9dd1b866f3f6f56104a55dd16bbf1218",
        "title": "送二僧之衡阳  其二",
        "author": "释慧空",
        "content": "衡阳老子一僧耳，打雨骂风无别伎。\n海上禅流未识渠，将谓三头仍六臂。\n两川迈往初不然，我喜其行重说偈。\n披秀庵前癞狗儿，要见衡阳只这是。",
        "dynasty": "宋",
        "collection_info": null
    },
    {
        "uuid": "94a812bbc72fed8c72baeb45d944979e",
        "title": "寄支提禅师",
        "author": "释慧空",
        "content": "远听天冠化寺钟，孤烟明灭暮山重。\n念携挂壁木上座，问讯长沙岑大虫。\n大虫声威动海宇，老不与世同其波。\n卷藏风月付一室，落日春山狐兔多。\n威而不怒默常吼，寂子触之遭毒手。\n东山又似不知时，更来许露其家丑。",
        "dynasty": "宋",
        "collection_info": null
    },
    {
        "uuid": "887471a3c5422e04e98703b5651a145b",
        "title": "又送出闽",
        "author": "释慧空",
        "content": "老人入我闽中居，如山有玉渊有珠。\n老人一日出山去，崖不自灵渊亦枯。\n我问天冠千眷属，如何不留老尊宿。\n飞鸾水急海天横，一道清辉照四明。",
        "dynasty": "宋",
        "collection_info": null
    },
    {
        "uuid": "ab457433e0d559b8820ecb475b7a272f",
        "title": "送深书记  其一",
        "author": "释慧空",
        "content": "东海鲤鱼吞却海，西河师子口门大。\n金刚唤起足行神，还却赵州行脚债。",
        "dynasty": "宋",
        "collection_info": null
    },
    {
        "uuid": "3fabf1d2d6b07562f209c1585f6dea36",
        "title": "送深书记  其二",
        "author": "释慧空",
        "content": "吹毛不是凡间铁，百匝千重唯一决。\n出头天外笑呵呵，喜得空生不曾说。",
        "dynasty": "宋",
        "collection_info": null
    },
    {
        "uuid": "cbd764258cfc627ab3772cacafa4c8a4",
        "title": "与符侍者",
        "author": "释慧空",
        "content": "秀峰三圣堂中，符也曾职其事。\n节制火筯香匙，使得灯笼露柱。\n圣僧颈上下来，天台山中入去。\n通玄不是人间，忽雨忽晴忽雾。\n出门且莫匆匆，道取末后一句。",
        "dynasty": "宋",
        "collection_info": null
    },
    {
        "uuid": "acf7ffe11e639dd22d9b417f6255f04c",
        "title": "谢丹山秀首座竹筇  其一",
        "author": "释慧空",
        "content": "老身一衲百无营，病骨人惊太瘦生。\n多谢枝筇解扶我，松阴石上听溪声。",
        "dynasty": "宋",
        "collection_info": null
    },
    {
        "uuid": "b1cc6287138b5d5dee59c4ff7180a686",
        "title": "谢丹山秀首座竹筇  其二",
        "author": "释慧空",
        "content": "山中久住成老宿，云水五湖来弟兄。\n放下茶瓯答了话，把得拄杖东西行。",
        "dynasty": "宋",
        "collection_info": null
    },
    {
        "uuid": "2fb8871ca3be4eb631d7b9146a419aa1",
        "title": "叶居士施直裰求颂",
        "author": "释慧空",
        "content": "广南叶顺居士，施我褐紬直裰。\n比之七斤布衫，这个犹难提掇。\n天寒雪落便披，日暖风和即脱。\n脱着毕竟是谁，惭愧观音菩萨。",
        "dynasty": "宋",
        "collection_info": null
    },
    {
        "uuid": "decb87eff7eb4c0617b1bedad8383419",
        "title": "送行上人归塔慧力空印和尚灵骨于西山",
        "author": "释慧空",
        "content": "古佛大塔广，量廓虚空界。\n凡圣位其中，如光无杂坏。\n出生与入灭，一一得自在。\n众生迷本心，当处自留碍。\n良哉空印师，火后灵骨在。\n凭谁密安置，有子如行辈。\n山为碧玉环，水作青罗带。\n巍巍镇巍巍，永下诸天拜。",
        "dynasty": "宋",
        "collection_info": null
    },
    {
        "uuid": "a2441e774b744f5524d6a8efdfe012ec",
        "title": "与沔上人",
        "author": "释慧空",
        "content": "参禅无悟处，如何得安乐。\n置之空劫前，即为空劫缚。\n任运日用中，拶着无不错。\n懵然百不理，奈此一络索。\n勇猛积勋修，翻成大过恶。\n端坐审思惟，不如更行脚。\n东山老病汉，闻之为喜跃。\n愿尔发足时，出门便蹈着。",
        "dynasty": "宋",
        "collection_info": null
    },
    {
        "uuid": "6d6599fcdf96ac7e402deb1d10953ba4",
        "title": "与虚上人",
        "author": "释慧空",
        "content": "止渴须是水，止饥须是饭。\n参禅须是悟，成佛不待旦。\n伽陀有底急，休来问老汉。\n既来无奈何，拄杖蓦头撺。",
        "dynasty": "宋",
        "collection_info": null
    },
    {
        "uuid": "c0be704bacb63d8e06bb3db7b0e90d20",
        "title": "与性上人",
        "author": "释慧空",
        "content": "汝知东山空，胸中无窖子。\n说禅瞎人眼，书偈污人纸。\n不知禅家流，于空何所取。\n脚要汝自行，死要汝自死。\n道不假他成，佛岂离自己。\n唯有老赵州，平生一则语。\n既是其中人，东山与之举。",
        "dynasty": "宋",
        "collection_info": null
    },
    {
        "uuid": "46cf565dcd6e2b69ba1364133bf61f8c",
        "title": "病起",
        "author": "释慧空",
        "content": "老僧头风，一月两发。\n见粥便呕，见饭便哕。\n死又不死，活又不活。\n使他诸人，冷地忙杀。\n观音势至，候饥候渴。\n文殊普贤，左提右掇。\n纔方起来，便翻着袜。\n不问是非，乃棒乃喝。\n呵呵云门，君子可入。",
        "dynasty": "宋",
        "collection_info": null
    },
    {
        "uuid": "b965fce00c262e32221131cad67d3d78",
        "title": "与妙庵主",
        "author": "释慧空",
        "content": "至道之宗，备在尔躬。\n求之则远，守之不通。\n不求不守，奇哉灵叟。\n极离极微，应心应手。\n触目晴岚，到处成庵。\n捶呵弥勒，不与同龛。\n石虎抬头，泥牛入海。\n蓦札相逢，一场风采。",
        "dynasty": "宋",
        "collection_info": null
    },
    {
        "uuid": "9f7859075cc89361d3d4cca2143c0a0d",
        "title": "颂古  其一",
        "author": "释慧空",
        "content": "梁魏山河本太平，无端容此老狐精。\n九年皮髓分张尽，隻履空棺更诳人。",
        "dynasty": "宋",
        "collection_info": null
    },
    {
        "uuid": "032501d48ef01dd472fdffc340ab6aae",
        "title": "颂古  其二",
        "author": "释慧空",
        "content": "宗师一等把宗纲，鲁祖垂慈太着忙。\n璞玉浑金虽定价，往来多是不相当。",
        "dynasty": "宋",
        "collection_info": null
    },
    {
        "uuid": "0a4e3d3e4df742fa77a1a9acde83caf1",
        "title": "颂古  其三",
        "author": "释慧空",
        "content": "庐陵米价忽相酬，巨宋山河四百州。\n青草渡头韩干马，绿杨阴裏戴嵩牛。",
        "dynasty": "宋",
        "collection_info": null
    },
    {
        "uuid": "8e08fe09c79355b14843c676a72c0ab2",
        "title": "颂古  其四",
        "author": "释慧空",
        "content": "藏身北斗道弥昌，三脚虾蟆着锦裆。\n多少病猫餐死鼠，日中抬首眼无光。",
        "dynasty": "宋",
        "collection_info": null
    },
    {
        "uuid": "23becb09948f475216bd4af6093cfd0c",
        "title": "颂古  其五",
        "author": "释慧空",
        "content": "杖林山下竹筋鞭，六月行人口吐烟。\n曾在祝融峰顶见，十分月出在平田。",
        "dynasty": "宋",
        "collection_info": null
    },
    {
        "uuid": "0cb675ef8c6a7363d516b1867710f3b9",
        "title": "颂古  其六",
        "author": "释慧空",
        "content": "杖林山下竹筋鞭，生长由来古佛先。\n一击眼睛纔定动，又随烟雨过秦川。",
        "dynasty": "宋",
        "collection_info": null
    },
    {
        "uuid": "e81a874eca92809a697b18eaecb17e02",
        "title": "颂古  其七",
        "author": "释慧空",
        "content": "赵州老倒一禅和，勘破台山箇老婆。\n笑倒石门庵内客，一条济水过新罗。",
        "dynasty": "宋",
        "collection_info": null
    },
    {
        "uuid": "57eb00eb158bcf4a0826bd9c010e9c5b",
        "title": "颂古  其八",
        "author": "释慧空",
        "content": "野鸭羽翼能几长，马师眼孔些子大。\n从他飞去拟何之，须待拽回遭笑怪。",
        "dynasty": "宋",
        "collection_info": null
    },
    {
        "uuid": "c32d34713d21c60f84d611ee2e5299f7",
        "title": "颂古  其九",
        "author": "释慧空",
        "content": "不是风兮不是幡，胡僧两耳带金环。\n分明有语无人会，又上高楼看远山。",
        "dynasty": "宋",
        "collection_info": null
    },
    {
        "uuid": "b19bc29b93e58f4bacc4b69f09b98afd",
        "title": "颂古  其一○",
        "author": "释慧空",
        "content": "不是幡兮不是风，毒蛇卧在酒杯中。\n寒山抚掌丰干笑，万里鸿沟属沛公。",
        "dynasty": "宋",
        "collection_info": null
    },
    {
        "uuid": "1b1631b2d7c100d5e7df4f4220e46212",
        "title": "颂古  其一一",
        "author": "释慧空",
        "content": "不是风幡不是心，曹溪一路尽平沈。\n俊鹰岂肯篱边立，直透青霄万万寻。",
        "dynasty": "宋",
        "collection_info": null
    },
    {
        "uuid": "dc8875cb0bc2077b4a353097f34471f1",
        "title": "颂古  其一二",
        "author": "释慧空",
        "content": "十智同真验作家，可中毫忽不容差。\n若无师子翻身句，现在徒将面自夸。",
        "dynasty": "宋",
        "collection_info": null
    },
    {
        "uuid": "72cdaff9dd6c5e4ba142caa70b8cee19",
        "title": "颂古  其一三",
        "author": "释慧空",
        "content": "古人悟处今人眼，善巧休为眼画眉。\n不见马头人厮扑，一拳打倒隻临时。",
        "dynasty": "宋",
        "collection_info": null
    },
    {
        "uuid": "3a86bf137e386a3750cc8e17b32687a2",
        "title": "颂古  其一四",
        "author": "释慧空",
        "content": "盲人端的有眼，铁牛通身无骨。\n不信问取桃花，便见灵云败阙。",
        "dynasty": "宋",
        "collection_info": null
    },
    {
        "uuid": "704271b804ade6fe01e776b2bdc92aeb",
        "title": "颂古  其一五",
        "author": "释慧空",
        "content": "桃花春暖尽情开，一见无疑颇俊哉。\n不是钓鱼船上客，无人把手上高台。",
        "dynasty": "宋",
        "collection_info": null
    },
    {
        "uuid": "9155cad1cdff32e714a210f9a879e152",
        "title": "颂古  其一六",
        "author": "释慧空",
        "content": "西来密意庭前柏，有语无语徒分拆。\n若是道人但举来，只么守株无了日。",
        "dynasty": "宋",
        "collection_info": null
    },
    {
        "uuid": "be9f2fecedc67fe89156a995e6e345f8",
        "title": "颂古  其一七",
        "author": "释慧空",
        "content": "咄哉王老师，赤穷身也卖。\n吃些油糍归，至今被人怪。",
        "dynasty": "宋",
        "collection_info": null
    },
    {
        "uuid": "73c1dcb5e5ff5a20a5aa7f35b47a6f53",
        "title": "颂古  其一八",
        "author": "释慧空",
        "content": "六国平来一瞬中，心王不动八方通。\n从前汗马无人见，只要重论盖代功。",
        "dynasty": "宋",
        "collection_info": null
    },
    {
        "uuid": "53cc8c5bc7a19591191960d46fc23375",
        "title": "泐潭暹上人出示延福颂古三首索鄙语因用其韵赠之  其一",
        "author": "释慧空",
        "content": "马驹踏杀天下人，炙地熏天气转腥。\n百岁翁翁开口笑，江西从此足人行。",
        "dynasty": "宋",
        "collection_info": null
    },
    {
        "uuid": "75828b306f0ac2135b0ac7ababe2578f",
        "title": "泐潭暹上人出示延福颂古三首索鄙语因用其韵赠之  其二",
        "author": "释慧空",
        "content": "引鼻牵回野鸭儿，升堂卷席便高飞。\n后来要识吾宗旨，试看而今是甚时。",
        "dynasty": "宋",
        "collection_info": null
    },
    {
        "uuid": "07162cf34563bae0b14a15621b7d854f",
        "title": "泐潭暹上人出示延福颂古三首索鄙语因用其韵赠之  其三",
        "author": "释慧空",
        "content": "千年滞货无人顾，拈起从教着价看。\n一口直饶酬得过，泐潭山更过西山。",
        "dynasty": "宋",
        "collection_info": null
    },
    {
        "uuid": "edcc3c6329f9cfd79524a3a2c8f40bf4",
        "title": "览赵州语",
        "author": "释慧空",
        "content": "赵州借得空生口，便自纵横师子吼。\n问其佛性狗子无，问其甲子苏州有。\n而今此口还空生，古佛依前成漏逗。\n掀翻海岳觅知音，箇箇看来日中斗。",
        "dynasty": "宋",
        "collection_info": null
    },
    {
        "uuid": "6d668a110c04bba114276162b3cb1362",
        "title": "大士讲经",
        "author": "释慧空",
        "content": "两口明明一无舌，同死同生为吾决。\n那咤顶上吃蒺蔾，金刚脚下流出血。",
        "dynasty": "宋",
        "collection_info": null
    },
    {
        "uuid": "3056fc6129d478f537fb351714b55dee",
        "title": "石门庵偶作",
        "author": "释慧空",
        "content": "百炼黄金铸铁牛，十分高价与人酬。\n台前不有花含笑，应是东山一夏休。",
        "dynasty": "宋",
        "collection_info": null
    },
    {
        "uuid": "7b62203c63088f1e64670cc376433af2",
        "title": "冬至",
        "author": "释慧空",
        "content": "冬后一阳生，东君曾未睹。\n百草总不知，梅花先漏泄。\n钟声出远林，雁阵横残月。\n更拟问如何，弄巧翻成拙。",
        "dynasty": "宋",
        "collection_info": null
    },
    {
        "uuid": "3bd6b768e0a6842bd4a98d7fa51892b5",
        "title": "巨风行  其一",
        "author": "释慧空",
        "content": "海山一雨三日风，折木举屋如飞蓬。\n路人惊窜居人泣，平地乃是洪涛中。",
        "dynasty": "宋",
        "collection_info": null
    },
    {
        "uuid": "4ea6df3840a57abb9fffefc82161a142",
        "title": "巨风行  其二",
        "author": "释慧空",
        "content": "有生何处得安稳，方寸是为风火本。\n看来出尔方寸间，雨霁风休海天远。",
        "dynasty": "宋",
        "collection_info": null
    },
    {
        "uuid": "7a7d01eaa61eb37615bb1b7a52ed9e19",
        "title": "拟月",
        "author": "释慧空",
        "content": "圆时缺处何曾有，缺处圆时自俨然。\n举世尽随圆缺走，几人透出未生前。",
        "dynasty": "宋",
        "collection_info": null
    },
    {
        "uuid": "081534ccbd914d02b48355f0a77b9b0b",
        "title": "拟山居",
        "author": "释慧空",
        "content": "古人缚屋山头住，十年不行山下路。\n终朝两眼挂枯松，不忧无米但觅句。\n满屋风声合雨声，半壁山云杂山雾。\n于中只么过此生，犹胜时人三五步。",
        "dynasty": "宋",
        "collection_info": null
    },
    {
        "uuid": "e42a2d9c7f61b6ce3cb2d97f3c4c900a",
        "title": "食荀",
        "author": "释慧空",
        "content": "机泉捣秔炊明玑，竹根烧笋然竹枝。\n锦綳稚子犊献角，玉版阿师囊颖锥。\n同槃苦觉风味好，对客不知寒涕垂。\n古来山林例穷饿，藜苋诳腹蕨充饥。\n我今一饱万想灭，老马释羁牛脱縻。\n南山苍苍入箕踞，凉月冏冏生谈犀。\n公无说与市朝予，啄腐吞腥渠得知。",
        "dynasty": "宋",
        "collection_info": null
    },
    {
        "uuid": "a7ad2c6fdcdb875959c0af4c710a664c",
        "title": "与梦石分岁",
        "author": "释慧空",
        "content": "岁尽人人有可分，翁今分岁亦随群。\n饼翻溪上团团月，鲙缕檐间细细云。\n漱壑醴泉春万斛，堆槃珠柳雪千斤。\n两翁一饱风颠在，倦仆饥僮总未闻。",
        "dynasty": "宋",
        "collection_info": null
    },
    {
        "uuid": "7e5079814e08abc87b3aad03d9a27c5d",
        "title": "无规矩",
        "author": "释慧空",
        "content": "赫日光中强作主，忽然霹雳声中死。\n仰观不见太虚空，俯视分明无寸土。\n跨瞎驴，追猛虎，百战场中有文武。\n老来信手斫方圆，从教人笑无规矩。",
        "dynasty": "宋",
        "collection_info": null
    },
    {
        "uuid": "91699e4193de6541219fab729c9f069c",
        "title": "春日示众",
        "author": "释慧空",
        "content": "青帝一微笑，恩光遍剎尘。\n如何百草上，刚有未明人。\n人人当节令，合故竟开新。\n东山拄杖子，也自黑粼皴。",
        "dynasty": "宋",
        "collection_info": null
    },
    {
        "uuid": "50fa0ee2ebe4e7c18dbf630a541961f4",
        "title": "和直指春日未众  其一",
        "author": "释慧空",
        "content": "庵前乌龟久不见，一夜雷雨忽然出。\n东山老汉眼𪾾痴，近前问讯定光佛。",
        "dynasty": "宋",
        "collection_info": null
    },
    {
        "uuid": "42376f37d55d79fe821142190e10cc30",
        "title": "和直指春日未众  其二",
        "author": "释慧空",
        "content": "直指示众重说偈，瞿昙舍身得其半。\n东山和出一字无，擘破面门君自看。",
        "dynasty": "宋",
        "collection_info": null
    },
    {
        "uuid": "12f40b3c91d27953cf927e492fb36f7c",
        "title": "览印无在语",
        "author": "释慧空",
        "content": "老胡遗下一则语，匝地普天无不举。\n倾湫倒岳是家常，物义不伤多莽卤。\n螗螂莫笑夏蜩痴，甘草酷似黄连苦。\n黄连苦，南泉不打盐官鼓。",
        "dynasty": "宋",
        "collection_info": null
    },
    {
        "uuid": "9d611018fd4ec8813d15443c265890c6",
        "title": "松斋直指因吃粽与兄弟论铁酸豏金刚圈栗棘蓬话作三偈见寄合为一偈酬之",
        "author": "释慧空",
        "content": "直指吃粽被粽赚，吐出多年铁酸豏。\n俊鹰纔见插天飞，饿狗床根争咂啖。\n忽然变作蒲与圈，鹰也迷踪狗也奔。\n百年滞货无人要，千里持来访我门。\n象牙不出老鼠口，富贵或生穷相手。\n倒把春风二月花，满劝松斋一杯酒。",
        "dynasty": "宋",
        "collection_info": null
    },
    {
        "uuid": "99903bb248ea064a33013c98f271ea78",
        "title": "别刘师美  其一",
        "author": "释慧空",
        "content": "世故熏人易变初，谁能变处即如如。\n相看有道遽难说，且可还家深读书。",
        "dynasty": "宋",
        "collection_info": null
    },
    {
        "uuid": "449bedb8f97993b12b75d82289803b9a",
        "title": "别刘师美  其二",
        "author": "释慧空",
        "content": "十年倦客思深隐，江北江南千万峰。\n今后故人应念我，有书何处觅行踪。",
        "dynasty": "宋",
        "collection_info": null
    },
    {
        "uuid": "26f6cabc853c0cf6672ea3f0926cfaf3",
        "title": "某得银杏不食种之庵前见者曰是三十年乃生公老矣能待之乎某不答作曰",
        "author": "释慧空",
        "content": "蟠桃一实三千年，银杏着子三十载。\n老僧只作旦暮看，汝莫匆匆宜少待。\n阶前始芽今出屋，便是携篮走僮仆。\n伴我东园看菜归，与汝煎茶剥柔玉。",
        "dynasty": "宋",
        "collection_info": null
    },
    {
        "uuid": "bc08fc63215eca60a8b90ac318774646",
        "title": "尤溪补陀岩",
        "author": "释慧空",
        "content": "岩下溪声倾法雨，岩头云树耸华冠。\n游人不入普门境，只作青山绿水看。",
        "dynasty": "宋",
        "collection_info": null
    },
    {
        "uuid": "4e18a50c64d154fa3303b3018f96ec38",
        "title": "通海井",
        "author": "释慧空",
        "content": "疾风驾海生春潮，岩根石井澹不摇。\n是中何曾得通理，而以名字悬岩腰。\n道人眼空君勿怪，大小混融无杂坏。\n呼僮探井濡砚时，是君砚中有沧海。",
        "dynasty": "宋",
        "collection_info": null
    },
    {
        "uuid": "ce3b69685efa044caec332d67ce42a1c",
        "title": "静香轩",
        "author": "释慧空",
        "content": "种竹竹既立，艺兰兰亦芳。\n炉熏安用许，静极自生香。\n十客九常在，古人今不忘。\n如何杜陵老，独喜赞公房。",
        "dynasty": "宋",
        "collection_info": null
    },
    {
        "uuid": "05776856e8827dfc9d29a3f6d35940ed",
        "title": "听雨亭",
        "author": "释慧空",
        "content": "我行台雁之中途，一年两憩安公庐。\n不知昔人去此远，但见水石清而虚。\n向来颇读有则语，悬水潇潇日夜举。\n道人似欲暗投明，故立此亭名听雨。\n客如镜清老更痴，入流截流谁得知。\n愿公竹扉且常启，我或发兴来无时。",
        "dynasty": "宋",
        "collection_info": null
    },
    {
        "uuid": "fba30233943bea808de9050d7a80a53f",
        "title": "东庵泉铭",
        "author": "释慧空",
        "content": "修竹盈门，寒泉迸石。\n此老何为，居之终日。\n泉知说法，竹亦能禅。\n洞山五位，临济三玄。",
        "dynasty": "宋",
        "collection_info": null
    },
    {
        "uuid": "5fa7b0ecd0e847e4323e3da81e056b35",
        "title": "四威仪  其一",
        "author": "释慧空",
        "content": "行，忘其麤操得人憎。\n一举足，趯倒佛前灯。",
        "dynasty": "宋",
        "collection_info": null
    },
    {
        "uuid": "af386ad31fa8595011c444e2ba72463b",
        "title": "四威仪  其二",
        "author": "释慧空",
        "content": "住，对火浩歌敲火筋。\n有客来，炉中出煨芋。",
        "dynasty": "宋",
        "collection_info": null
    },
    {
        "uuid": "2443d2f814f93af9b5e8dbeceae2de22",
        "title": "四威仪  其三",
        "author": "释慧空",
        "content": "坐，入夏嚫钱无一箇。\n催免丁，县裏公人到。",
        "dynasty": "宋",
        "collection_info": null
    },
    {
        "uuid": "e8454210179f00073066dcd5bc7ae89a",
        "title": "四威仪  其四",
        "author": "释慧空",
        "content": "卧，合眼干坤都盖过。\n没人知，晨鸡刚说破。",
        "dynasty": "宋",
        "collection_info": null
    },
    {
        "uuid": "1672517e6d5fe73a59cd082c17429881",
        "title": "四威仪  其五",
        "author": "释慧空",
        "content": "行，两袖清风一瘦藤。\n人见玩，南寺打斋僧。",
        "dynasty": "宋",
        "collection_info": null
    },
    {
        "uuid": "16017ac399f8349697260d96aac5aa66",
        "title": "四威仪  其六",
        "author": "释慧空",
        "content": "住，五合黄陈半瓢醋。\n见客来，般般皆要做。",
        "dynasty": "宋",
        "collection_info": null
    },
    {
        "uuid": "0d9abcfbae7e610300bf522667234064",
        "title": "四威仪  其七",
        "author": "释慧空",
        "content": "坐，鼻孔婪巉眼睛大。\n也有人，一见横趋过。",
        "dynasty": "宋",
        "collection_info": null
    },
    {
        "uuid": "f603e381ac396f194a2238be0e1d6471",
        "title": "四威仪  其八",
        "author": "释慧空",
        "content": "卧，鼻息雷鸣撼邻座。\n忽翻身，铁蛇横大道。",
        "dynasty": "宋",
        "collection_info": null
    },
    {
        "uuid": "f59f4fefbb5953a6c3dda0e02c9d0b90",
        "title": "幽岩头陀求化",
        "author": "释慧空",
        "content": "火后幽岩山，中有四在句。\n院在要人兴，钟在要人铸。\n道在要人行，佛在要人做。\n头陀寒拾流，四句尽分付。",
        "dynasty": "宋",
        "collection_info": null
    },
    {
        "uuid": "50e2fad7dfdf163597220e7204aa658d",
        "title": "与郛郎作骨董羹四首  其一",
        "author": "释慧空",
        "content": "诗人例穷无可佳，借蔬贷粟东西家。\n胸中一字不疗馁，奈此满箧皆云霞。\n郛郎之贫亦相似，眼高视世如空花。\n两翁相值且相煦，薄糁藜羹终胜茶。",
        "dynasty": "宋",
        "collection_info": null
    },
    {
        "uuid": "dc35ef7505ff3b831555cc18d4e4a5db",
        "title": "与郛郎作骨董羹四首  其二",
        "author": "释慧空",
        "content": "诗人说尽山中佳，一原春色秦人家。\n松自宫商竹自羽，空明楼观溪明霞。\n微言到耳万世事，香气熏人百种花。\n同栏立尽听吾语，蟹眼汤成催客茶。",
        "dynasty": "宋",
        "collection_info": null
    },
    {
        "uuid": "8810357594e9a1ac5ec872cdd673b3ad",
        "title": "与郛郎作骨董羹四首  其三",
        "author": "释慧空",
        "content": "寒士百葅食藉佳，敢比八珍五侯家。\n分甘长贫体生粟，谁能一饱面发霞。\n自羹青松烧芦菔，更杂石耳相天花。\n愿留佳士宿清昼，细引鑪香深炷茶。",
        "dynasty": "宋",
        "collection_info": null
    },
    {
        "uuid": "a80cfbcf87a7461495847b6f234cc036",
        "title": "与郛郎作骨董羹四首  其四",
        "author": "释慧空",
        "content": "上天既雨晴亦佳，黄云满壠金满家。\n政须与子加餐饭，何苦预人三咽霞。\n今年明年吾自老，十日五日梅当花。\n岂无诗力御强敌，已作睡魔闻酽茶。",
        "dynasty": "宋",
        "collection_info": null
    },
    {
        "uuid": "9b53316733a3efa6ad953e9db243e5d2",
        "title": "四景  其一",
        "author": "释慧空",
        "content": "沙寒雪后天，鳬雁将俦侣。\n独怪蓑笠翁，维舟一归去。",
        "dynasty": "宋",
        "collection_info": null
    },
    {
        "uuid": "5d27374f888ec08086c90b9b9e2fe79b",
        "title": "四景  其二",
        "author": "释慧空",
        "content": "野阔烟迷树，江清水学天。\n白鸥盖具眼，终日老人边。",
        "dynasty": "宋",
        "collection_info": null
    },
    {
        "uuid": "0733e6b63100ce84ebdcb670a81c6dc1",
        "title": "四景  其三",
        "author": "释慧空",
        "content": "急雨近欲黑，斜晖远更明。\n倚楼谁氏子，兴与大江横。",
        "dynasty": "宋",
        "collection_info": null
    },
    {
        "uuid": "7a0cc83432ce3e849059e2f4cb5e1654",
        "title": "四景  其四",
        "author": "释慧空",
        "content": "快霁初无象，豁然千里间。\n十年归客眼，一点沃洲山。",
        "dynasty": "宋",
        "collection_info": null
    },
    {
        "uuid": "492a52906739b9807f2949b4be8e5c6c",
        "title": "赠吴晦叔雪峰造金刚",
        "author": "释慧空",
        "content": "执金刚神安法界，塑之年深亦復坏。\n居士有力如金刚，一念成就金刚王。\n魔尘不飞佛日光，门外人趋选佛场。",
        "dynasty": "宋",
        "collection_info": null
    },
    {
        "uuid": "3229e9b8131dde941ecb434888adb147",
        "title": "送湖州觉化主",
        "author": "释慧空",
        "content": "佛子汝知世界海，有等世界多宝藏。\n于中凡圣情非情，靡不皆依此宝住。\n或取而有为悭贪，或舍而亡为孤露。\n有亡取舍纷其怀，是皆未知真宝所。\n佛子汝宜入世间，开示人人令自悟。\n求心不有法本无，令此宝藏自然至。\n善诸一身宝不增，散之万有宝犹故。\n以此奉供天人师，佛子是名真供养。",
        "dynasty": "宋",
        "collection_info": null
    },
    {
        "uuid": "2ee101b2912521ee58c089e2d7b99e37",
        "title": "和无在木蛇歌",
        "author": "释慧空",
        "content": "小小蛇儿大大身，曾吞众象空巴陵。\n归蟠故山骨欲槁，混入草木人更征。\n瞎屡生，甚手脚，不善提持休捉摸。\n枯木形骸似等闲，触着伤人毒无药。\n寿昌师，怜老病，远远遣来相问讯。\n拟欲庵头伴老夫，预忧十月霜风劲。\n着把火，津送渠，依旧令教侍坐隅。\n重告之曰，蛇乎蛇乎，当如云门应机忽突出，莫学严阳到老安其庐。",
        "dynasty": "宋",
        "collection_info": null
    },
    {
        "uuid": "518c3fee4b14387df3c5c9b0669a55b2",
        "title": "劝德上人莫作言语",
        "author": "释慧空",
        "content": "凡物得其时则鸣，鸣之大者唯雷霆。\n使雷常鸣不以节，人忘修省孰震惊。\n往时耆年深此旨，十度发言九度已。\n更有宝云多口师，每见僧来面壁耳。\n岂似而今文字禅，骈头并驾争后先。\n愿公藏此千钧重，等闲不射射必中。",
        "dynasty": "宋",
        "collection_info": null
    },
    {
        "uuid": "332ff5bb3ad16e0f8b4a1b8c5414a80d",
        "title": "草堂老师与靖名庵曰顿",
        "author": "释慧空",
        "content": "缩脚水上横行，掉臂空中直过。\n无端此箇老人，特地与伊注破。",
        "dynasty": "宋",
        "collection_info": null
    },
    {
        "uuid": "23771f160882a6e660f1f5f809394412",
        "title": "送清知客",
        "author": "释慧空",
        "content": "从生至老只这汉，历历孤明没形段。\n虽无形段却淆讹，要是红炉千万煅。\n如今何处是红炉，两浙江南试行看。\n空生老矣浑不知，栽松只在寒岩畔。",
        "dynasty": "宋",
        "collection_info": null
    },
    {
        "uuid": "51196989f9f21765fb2688b3100bef23",
        "title": "送僧归凈众",
        "author": "释慧空",
        "content": "君不见昔日贵湖抛保福，苎溪溪畔曾叮嘱。\n汝归东海我归山，鸟道行人难措足。\n又不见无隐当年隐石师，独傍岩阿烧栗皮。\n尘埃扰扰未归客，四壁生涯说向谁。\n我今不向石师住，贵湖亦非吾住处。\n溪边流水自西东，岩畔栗皮任堆聚。\n信脚来到五华峰，峰头重整旧家风。\n为报漳泉诸道友，吉山元是福山翁。",
        "dynasty": "宋",
        "collection_info": null
    },
    {
        "uuid": "683a00d262a30c9f8391a1a89b7539ed",
        "title": "顿庵  其一",
        "author": "释慧空",
        "content": "万行不修，僧祇不历。\n千佛数中，位居第一。",
        "dynasty": "宋",
        "collection_info": null
    },
    {
        "uuid": "17925c6e6406bae8048c6c369cb859d3",
        "title": "顿庵  其二",
        "author": "释慧空",
        "content": "龙女献珠成佛，善财弹指入门。\n若到顿庵门下，一时且作儿孙。",
        "dynasty": "宋",
        "collection_info": null
    },
    {
        "uuid": "1a4e5b7d5303d30dc4270bb17e17659d",
        "title": "无心道人梁长道以偈见寄次韵",
        "author": "释慧空",
        "content": "法从本有何曾有，心自元无不用无。\n试问大雄山下虎，何如千里踏人驹。",
        "dynasty": "宋",
        "collection_info": null
    },
    {
        "uuid": "6649484941e4a20f98b10619ac2be74d",
        "title": "和慧知微雪韵",
        "author": "释慧空",
        "content": "覆盖干坤似有功，洞然明白却无踪。\n其如未识无踪意，屑玉霏霏落眼中。",
        "dynasty": "宋",
        "collection_info": null
    },
    {
        "uuid": "c22704b80c68e97a65e7df856bb56181",
        "title": "慧知微以布衫送寿昌可师有偈答之戏成四首  其一",
        "author": "释慧空",
        "content": "一物全无尽力担，相逢江北又江南。\n向来贴肉那堪语，更着渠侬一布衫。",
        "dynasty": "宋",
        "collection_info": null
    },
    {
        "uuid": "3723cb6d1ea34371782567fb37c4168d",
        "title": "慧知微以布衫送寿昌可师有偈答之戏成四首  其二",
        "author": "释慧空",
        "content": "着时人显衫还隐，不着人亡衫却存。\n隐显存亡是何物，黄金铸出铁昆崙。",
        "dynasty": "宋",
        "collection_info": null
    },
    {
        "uuid": "e39f0efb10ca65332c249c6ba5a1e022",
        "title": "慧知微以布衫送寿昌可师有偈答之戏成四首  其三",
        "author": "释慧空",
        "content": "寸丝不挂鱼游网，万善严身月入云。\n若是寿昌端的处，明年一领更烦君。",
        "dynasty": "宋",
        "collection_info": null
    },
    {
        "uuid": "6c0b448754c48da60fd05707d674f5d3",
        "title": "慧知微以布衫送寿昌可师有偈答之戏成四首  其四",
        "author": "释慧空",
        "content": "普贤高繫象王袴，妙德长拖师子衫。\n遣向寿昌为侍者，一人不肯一人甘。",
        "dynasty": "宋",
        "collection_info": null
    },
    {
        "uuid": "94d0352bacf346922398a20707203723",
        "title": "送可师归西山兼简法华无证",
        "author": "释慧空",
        "content": "半世几离合，翛然无住身。\n又为一去客，元是再来人。\n野宿风鸣雪，江行梅破春。\n两翁如问我，为话鬓毛新。",
        "dynasty": "宋",
        "collection_info": null
    },
    {
        "uuid": "d8da4895e31e654792e5d049527239f6",
        "title": "雪堂仍旧老师和予送可师新字韵见招復作五首寄之兼呈无证  其一",
        "author": "释慧空",
        "content": "梦历百城路，笑翻床上身。\n惟应箇些子，所以见吾人。\n玉藴西山重，花开南浦春。\n异时冰雪裏，仍旧一枝新。",
        "dynasty": "宋",
        "collection_info": null
    },
    {
        "uuid": "e89e9c9ac7f1ed797b696ed43457005d",
        "title": "雪堂仍旧老师和予送可师新字韵见招復作五首寄之兼呈无证  其二",
        "author": "释慧空",
        "content": "不触波澜手，而彰名句身。\n向来天上寺，得此眼中人。\n一别湘湖路，三回岭海春。\n何时清夜坐，听我话韶新。",
        "dynasty": "宋",
        "collection_info": null
    },
    {
        "uuid": "a12929967e2fe38073f6a8cd415e01ed",
        "title": "雪堂仍旧老师和予送可师新字韵见招復作五首寄之兼呈无证  其三",
        "author": "释慧空",
        "content": "干戈平定日，湖海倦游身。\n况得君为社，招呼我辈人。\n初无家似燕，宜有喜如春。\n悬想西山下，雨余钟鼓新。",
        "dynasty": "宋",
        "collection_info": null
    },
    {
        "uuid": "ccdc1b83492bfc09c388bb1d6a68ccd4",
        "title": "雪堂仍旧老师和予送可师新字韵见招復作五首寄之兼呈无证  其四",
        "author": "释慧空",
        "content": "妙湛清虚理，芭蕉立井身。\n惟君俱得地，独我不如人。\n书辱寒温问，茶分安乐春。\n殷勤拜佳赐，自汲井花新。",
        "dynasty": "宋",
        "collection_info": null
    },
    {
        "uuid": "6148f1ecd3dc27135550bc3db7ee3599",
        "title": "雪堂仍旧老师和予送可师新字韵见招復作五首寄之兼呈无证  其五",
        "author": "释慧空",
        "content": "木蛇头带角，古路独横身。\n大有傍观者，初无踏着人。\n病来思自养，此去或同春。\n送老须何物，窗明贝叶新。",
        "dynasty": "宋",
        "collection_info": null
    },
    {
        "uuid": "1ee2ee0143c416361ff1b1f07045d414",
        "title": "送人化修上  其一",
        "author": "释慧空",
        "content": "尔祖传家唯此钵，中虽无物不忧贫。\n持从闹市门头过，倒廪倾囷自有人。",
        "dynasty": "宋",
        "collection_info": null
    },
    {
        "uuid": "c345f9214e0798a0f876051c5f3b8215",
        "title": "送人化修上  其二",
        "author": "释慧空",
        "content": "尽谓黄龙山裏龙，弥年翻去碧潭空。\n君行为报居人道，遐迩虽殊一雨同。",
        "dynasty": "宋",
        "collection_info": null
    },
    {
        "uuid": "449284b06a02c41d491861d032e6f529",
        "title": "送化士",
        "author": "释慧空",
        "content": "洞山身如椰子大，不畜粒米与茎菜。\n无人烟处门打开，接待方来也奇怪。\n吉山从作山中主，只用十方菩萨子。\n二时钟鼓不曾亏，是汝持来还供汝。\n两翁同中具生杀，明眼高流试提拨。\n可中见得无少差，是谓能持吉山钵。",
        "dynasty": "宋",
        "collection_info": null
    },
    {
        "uuid": "56bcf6c61829a017365c7d90a2a8f092",
        "title": "送茶化士  其一",
        "author": "释慧空",
        "content": "建溪深与吉山邻，胜气潜通不在陈。\n但看吉山茶椀裏，雪花时现建溪春。",
        "dynasty": "宋",
        "collection_info": null
    },
    {
        "uuid": "3a9a00f74a3a9f092c7b533ee2ef1fc0",
        "title": "送茶化士  其二",
        "author": "释慧空",
        "content": "五湖云水访山家，不问亲疏尽与茶。\n若省此茶来处者，出门风摆绿杨斜。",
        "dynasty": "宋",
        "collection_info": null
    },
    {
        "uuid": "e8b39223e07190aeb62988d3c8b21149",
        "title": "送茶化士  其三",
        "author": "释慧空",
        "content": "正味森严来处异，丛林多用显家风。\n赵州一味客心尽，风穴三巡主意浓。\n要使人人开睡眼，且烦小小现神通。\n郝源北苑大云际，尽入吉山茶椀中。",
        "dynasty": "宋",
        "collection_info": null
    },
    {
        "uuid": "e493d5cdbb3b30e7c0edef2a257bc11d",
        "title": "送宗上人游方",
        "author": "释慧空",
        "content": "华峰壁立为初友，雁宕深奇为指南。\n临济儿孙上封老，见今说法在灵岩。",
        "dynasty": "宋",
        "collection_info": null
    },
    {
        "uuid": "2deacf415ef64e234e9e62b3daff9d80",
        "title": "送琏兄之云门",
        "author": "释慧空",
        "content": "人言学禅如学射，误得同流走天下。\n梦中射落蟭螟窠，开眼看来无缝罅。\n无缝罅兮不为差，万煅鑪中寻尾靶。\n翻身筑着老云门，从古风颠称普化。",
        "dynasty": "宋",
        "collection_info": null
    },
    {
        "uuid": "121ab62284479891831adb0a1aa7148f",
        "title": "送泽化士兼简云门延福二老  其一",
        "author": "释慧空",
        "content": "青蛇在握心方壮，赤骥追风路不遥。\n透得云门铁关过，海涛声撼洛阳桥。",
        "dynasty": "宋",
        "collection_info": null
    },
    {
        "uuid": "4440ff8d778888fb53f6a55ea1866154",
        "title": "送泽化士兼简云门延福二老  其二",
        "author": "释慧空",
        "content": "吉山何啻百弥卢，袖裏携来一物无。\n前路逢人即拈出，不知谁是赤鬚胡。",
        "dynasty": "宋",
        "collection_info": null
    },
    {
        "uuid": "def169d01f9f3e3ad19e8b1e402483b5",
        "title": "送泽化士兼简云门延福二老  其三",
        "author": "释慧空",
        "content": "过了云门更好看，前头孤峻有姜山。\n三关一箭收功后，南海波斯念八还。",
        "dynasty": "宋",
        "collection_info": null
    },
    {
        "uuid": "8e8e707dfc08e6889e0939749f9d3acb",
        "title": "送巾扇街坊",
        "author": "释慧空",
        "content": "华巾未解心中结，阿难有理难伸说。\n犀牛扇破索牛儿，盐官为物心偏切。\n上人幸是手眼亲，独用双拈此时节。\n一条秋水凈无痕，八面清风消恼热。",
        "dynasty": "宋",
        "collection_info": null
    },
    {
        "uuid": "7966d73af4e8962843b2f178a5461e27",
        "title": "送知殿  其一",
        "author": "释慧空",
        "content": "西天胡子没髭鬚，南北禅和苦觅渠。\n合眼相逢开眼笑，君山点破洞庭湖。",
        "dynasty": "宋",
        "collection_info": null
    },
    {
        "uuid": "ecfed9ddb6e434759bab9d9d342681be",
        "title": "送知殿  其二",
        "author": "释慧空",
        "content": "人人尽有光明，只恐点时不到。\n试携投子油瓶，一一与伊按过。",
        "dynasty": "宋",
        "collection_info": null
    },
    {
        "uuid": "61fbf016fbf1c95a9daeccac25f3a29d",
        "title": "送知殿  其三",
        "author": "释慧空",
        "content": "诸佛光中众生，众生光中诸佛。\n若明生佛一如，便见重重涉入。",
        "dynasty": "宋",
        "collection_info": null
    },
    {
        "uuid": "a21b6747fea51a5be59d53d5197e4f2f",
        "title": "送知殿  其四",
        "author": "释慧空",
        "content": "修廊下夜沈沈，古殿中香冉冉。\n要参过去灯明，只在如今一点。",
        "dynasty": "宋",
        "collection_info": null
    },
    {
        "uuid": "5ca1d89af545e25dd0bac281a65d9ee2",
        "title": "送知殿  其五",
        "author": "释慧空",
        "content": "黑月夜中无别，行人下足即疑。\n须得之灯发现，令渠是处光辉。",
        "dynasty": "宋",
        "collection_info": null
    },
    {
        "uuid": "21679be70ee559e099f0db61cc10a3da",
        "title": "送街坊",
        "author": "释慧空",
        "content": "道在未能速说，钵空且要人持。\n蓦地街头筑着，方知此老慈悲。",
        "dynasty": "宋",
        "collection_info": null
    },
    {
        "uuid": "8fd2093fcbe9fc9abd3033f47f12b70e",
        "title": "送疏山化主",
        "author": "释慧空",
        "content": "疏山开山矮师叔，手中木蛇称最毒。\n近江无水山无柴，我昔到时无不足。\n休论苦瓠与甜瓜，是圣是凡同一家。\n但看开山好基业，与伊随分着些些。",
        "dynasty": "宋",
        "collection_info": null
    },
    {
        "uuid": "dcb55d20e3f5bdc58c6491aeb96cc8c9",
        "title": "次韵知微无外石门相会",
        "author": "释慧空",
        "content": "铁牛插翅快于鹘，石虎抬头惊倒人。\n笑把方山轻捩转，几多游子失关津。",
        "dynasty": "宋",
        "collection_info": null
    },
    {
        "uuid": "8ab960d9a0774d605f68fc3fdec6f9ee",
        "title": "送照上人",
        "author": "释慧空",
        "content": "五华崷崒白云中，送尽行人是此峰。\n若问此峰何面目，但言瓶锡住经冬。",
        "dynasty": "宋",
        "collection_info": null
    },
    {
        "uuid": "7191d5fb005d8dbd2a2e5d8a0e902ed8",
        "title": "送復上人之雪窦",
        "author": "释慧空",
        "content": "復也虽少年，其志亦猛烈。\n发足指乳峰，赤手探虎穴。\n直须得虎归，不可只么说。\n送之披秀前，岁暮千峰雪。",
        "dynasty": "宋",
        "collection_info": null
    },
    {
        "uuid": "3207afc79e740e5ed7200e3e2aa3372e",
        "title": "送超侍者",
        "author": "释慧空",
        "content": "空生众中居，似欠人偈债。\n超禅归临安，亦来相恼害。\n布袋连底翻，一还无復载。\n闭门卷新经，后来且莫怪。\n去去称何言，西湖莲子大。",
        "dynasty": "宋",
        "collection_info": null
    },
    {
        "uuid": "cbdfa396e5b4be428f6235498b5f33ce",
        "title": "疏山作餬饼草堂老师出语云色香味触具四尘且道餬饼具几尘是时众皆无语老师末后云大刀三十口以颂系其后",
        "author": "释慧空",
        "content": "一处打开，五处捏就。\n中下之流，槌声断后。",
        "dynasty": "宋",
        "collection_info": null
    },
    {
        "uuid": "6203dd94fab7538ff1c45a40ba7722b1",
        "title": "送化士",
        "author": "释慧空",
        "content": "一偈普送诸人，诸人同乘一偈。\n持遍万户千门，箇箇不落第二。\n有则直是当阳，无则极难回避。\n有无二彼俱收，丹山与汝巴鼻。",
        "dynasty": "宋",
        "collection_info": null
    },
    {
        "uuid": "e822b57e73720803851eba3533d5a714",
        "title": "和彦忱舍弟与保寿灵空老二首  其一",
        "author": "释慧空",
        "content": "家山虽好未安住，邻寺有僧时访寻。\n拈出毛头生死海，打翻归去笑吟吟。",
        "dynasty": "宋",
        "collection_info": null
    },
    {
        "uuid": "de496ce195873dd591da345d5b07eda9",
        "title": "和彦忱舍弟与保寿灵空老二首  其二",
        "author": "释慧空",
        "content": "鼻孔当阳曾嗟却，眼睛在眼费追寻。\n一朝眼在鼻孔上，和得灵空雪子吟。",
        "dynasty": "宋",
        "collection_info": null
    },
    {
        "uuid": "c128fee6644b9158923ece104fff5da9",
        "title": "送白兄归豫章",
        "author": "释慧空",
        "content": "我今懒说偈，汝亦莫言别。\n莫归刚要归，不说又着说。\n土宿骑黄牛，旌阳铸生铁。\n老胡道未行，当门齿先折。\n三年留客归，一等是饶舌。\n努力慎长途，春寒天欲雪。",
        "dynasty": "宋",
        "collection_info": null
    },
    {
        "uuid": "879cd1e281bb8b855ab7595f3b510354",
        "title": "送智道者",
        "author": "释慧空",
        "content": "宛陵道者菩萨，化遍东吴今到此。\n干戈丛裏月行空，忧苦海中莲出水。\n知空曾见老衡阳，冷火枯床同夜雨。\n大有衡阳跳竈儿，珍重此行俱访取。",
        "dynasty": "宋",
        "collection_info": null
    },
    {
        "uuid": "91eeb15d4182e046bea79d56a7b2ef13",
        "title": "送尧恺二上人",
        "author": "释慧空",
        "content": "四山如壁不可去，当处如火不可住。\n上人既是要游方，可中须得超方句。\n珍重便行万八千，通霄有路恒沙数。\n不落平常试道者。\n道道若道未得，此去秦溪有直指。\n老子若能见之，必为汝道。",
        "dynasty": "宋",
        "collection_info": null
    },
    {
        "uuid": "97b9d6796ddabafea4498f4c526e7985",
        "title": "与洪兄",
        "author": "释慧空",
        "content": "无伤机器微，我此法门大。\n万殊纷目前，一衲俱盖过。\n天外出头来，众中交脚坐。\n佛祖是伊成，未言遭一唾。",
        "dynasty": "宋",
        "collection_info": null
    },
    {
        "uuid": "4afc4eadef9fc1f694007d5952bd5377",
        "title": "和东禅以李侍郎庵招  其一",
        "author": "释慧空",
        "content": "大隐何曾弃簪组，醉乡有路入无何。\n百年快活自不彻，谁肯寻人到薜萝。",
        "dynasty": "宋",
        "collection_info": null
    },
    {
        "uuid": "71297a2a8617fc38650436d855094f97",
        "title": "和东禅以李侍郎庵招  其二",
        "author": "释慧空",
        "content": "敢将不出以为高，朽索其如六马何。\n赖有舀溪长柄杓，不妨霜月在松萝。",
        "dynasty": "宋",
        "collection_info": null
    },
    {
        "uuid": "04222af714ac2626296056ac234a59b3",
        "title": "送麦头",
        "author": "释慧空",
        "content": "渊明非达士，乞食拙言词。\n谁知我辈人，佳处正在兹。\n所化果何物，持来復是谁。\n山前小麦熟，行矣今其时。",
        "dynasty": "宋",
        "collection_info": null
    },
    {
        "uuid": "baad72e908e06243ba7eae687d594314",
        "title": "乞盐",
        "author": "释慧空",
        "content": "水中盐味舌头眼，不为无形便谓无。\n试向秦溪溪上问，口中大有赤鬚胡。",
        "dynasty": "宋",
        "collection_info": null
    },
    {
        "uuid": "b1c0429211482563af2558ba9902539b",
        "title": "与诸友",
        "author": "释慧空",
        "content": "龙亡大泽蚖蛇出，火炎昆山玉石焚。\n百种交前今尽见，一时零落古无闻。\n家居海角荔枝坞，书断江南鸿雁群。\n记得风前二三月，客亭长短我随君。",
        "dynasty": "宋",
        "collection_info": null
    },
    {
        "uuid": "b0bd7dae9ea1cfab81a9c3af3e872601",
        "title": "送空兄  其一",
        "author": "释慧空",
        "content": "空不议宗宗乃通，宗不识空空乃同。\n同风更得通风句，只这空宗是祖翁。",
        "dynasty": "宋",
        "collection_info": null
    },
    {
        "uuid": "a1f26f6b56ad6f1d2cf795fa60f31a77",
        "title": "送空兄  其二",
        "author": "释慧空",
        "content": "衲僧杖子天然别，千里万里一条铁。\n点着闽山即便回，敢保老兄犹未彻。",
        "dynasty": "宋",
        "collection_info": null
    },
    {
        "uuid": "e11a1da768533cb7ae23b125f66d1d9a",
        "title": "过灵石赋顽庵  其一",
        "author": "释慧空",
        "content": "道人杨歧五世孙，曾持鈯斧开云门。\n属时多艰众且去，百折午摧君独存。\n住庵了却行脚债，随缘混入众生界。\n和泥合水二顷田，接待方来一茎菜。\n我初北归先过君，彼此老大言无文。\n长年听法庵外石，永日不藏岩上云。\n莫嫌家风四立君地，应用河沙体坚密。\n客来有以顽自疑，五问道人三不知。",
        "dynasty": "宋",
        "collection_info": null
    },
    {
        "uuid": "072e649252f312c5636335f870174155",
        "title": "过灵石赋顽庵  其二",
        "author": "释慧空",
        "content": "学顽未到顽之孙，再拜顽庵求入门。\n当时此老有何说，火后茎茅今尚存。\n人贫信是思旧债，一饭重寻香积界。\n堂上未瞻痴绝翁，溪头已见随流菜。\n惟顽显顽分不分，以水投水无留文。\n地炉火暖坐自睡，金博朝参寒起云。\n与君相个君莫逆，向来不疏今不密。\n明朝山住云自飞，后会有无俱不知。",
        "dynasty": "宋",
        "collection_info": null
    },
    {
        "uuid": "ad12885c41165ecc4cccec89ea6c7d03",
        "title": "乱后入黄龙途中示道伴",
        "author": "释慧空",
        "content": "羯胡如鬼马如风，雪刃纵横到处空。\n生死路头君自看，活人全在死人中。",
        "dynasty": "宋",
        "collection_info": null
    },
    {
        "uuid": "ae9d3d6142703454ef9d0ff260031229",
        "title": "送川觉",
        "author": "释慧空",
        "content": "鲤鱼山，赤梢鲤。\n辰锦砂，未为比。\n吸尽九脉泉，透出三峡水。\n上得百尺竿，堕在齑瓮裏。\n桃花浪急禹门高，雷动不惊争奈何。",
        "dynasty": "宋",
        "collection_info": null
    },
    {
        "uuid": "6461f5a75d1a85becd7f4f89c39b8d08",
        "title": "送人归临漳兼简湛首座",
        "author": "释慧空",
        "content": "白云埋藏丘壑裏，天风无端忽吹起。\n雁山耸秀我杖头，漳水澄清君脚底。\n一南一北恰同途，虽曰同途不相似。\n到家为我到龙山，问讯山中湛老子。",
        "dynasty": "宋",
        "collection_info": null
    },
    {
        "uuid": "534f28240483f5f28caa160b0b9a82bf",
        "title": "别一老还乡",
        "author": "释慧空",
        "content": "远去羌峰最上层，齐开八目带力行。\n更深谁向傍边立，树上安身两弟兄。",
        "dynasty": "宋",
        "collection_info": null
    },
    {
        "uuid": "312b720b336611aee90a36fdf2e8f43d",
        "title": "送人往临漳  其一",
        "author": "释慧空",
        "content": "通身红烂不堪归，只为无人识得伊。\n觅得休粮圣方子，刺桐花下笛横吹。",
        "dynasty": "宋",
        "collection_info": null
    },
    {
        "uuid": "2fd450ba62abc9de81cc2d1e3e5a7567",
        "title": "送人往临漳  其二",
        "author": "释慧空",
        "content": "休处言休便好休，家山春色满扬州。\n何须更说通身句，历历东风百草头。",
        "dynasty": "宋",
        "collection_info": null
    },
    {
        "uuid": "7fcc25c97233e6da11b39f1732ec6d90",
        "title": "与修漏头陀  其一",
        "author": "释慧空",
        "content": "上头一窍最淆讹，多少郇公不奈何。\n每见诸方多指注，谁知笑杀此头陀。",
        "dynasty": "宋",
        "collection_info": null
    },
    {
        "uuid": "3167122fd2da94e94a4b737a27f45084",
        "title": "与修漏头陀  其二",
        "author": "释慧空",
        "content": "是处丛林走一遭，敲砖打瓦不辞劳。\n忽然踏着通天窍，始觉从前立处高。",
        "dynasty": "宋",
        "collection_info": null
    },
    {
        "uuid": "f9807b3a80fe1c7b60cd952937f0a6e0",
        "title": "送十二岁童儿",
        "author": "释慧空",
        "content": "男儿十二有如此，不减当年人姓甘。\n避寇春风更春雨，举家江北又江南。\n藜羹脱粟依僧饭，断简残编近佛龛。\n我亦从来识英物，夜深应与阿戎谈。",
        "dynasty": "宋",
        "collection_info": null
    },
    {
        "uuid": "d17dc2f232daa7d11310f060f93eb450",
        "title": "和寿山木鱼韵",
        "author": "释慧空",
        "content": "透出波澜外，横身任探寻。\n只知打我腹，不觉痛他心。\n香积晨炊熟，秋廊夜月深。\n重重报君道，千眼是观音。",
        "dynasty": "宋",
        "collection_info": null
    },
    {
        "uuid": "69108f59606ec7bd0d9fba4a55726060",
        "title": "和直指答方仲姚",
        "author": "释慧空",
        "content": "海燕坐间谈实相，泥人梦裏获真如。\n空中种黍长年饱，陆地栽莲永不枯。",
        "dynasty": "宋",
        "collection_info": null
    },
    {
        "uuid": "8bad03d552691fd61db8cc954ed4fd8f",
        "title": "与香山虚头陀",
        "author": "释慧空",
        "content": "庵中有主从君住，无主外来俱得路。\n云烟眯目山碍膺，榛莽欺人溪涧怒。\n看他本色住庵人，捏聚大千无一尘。\n自见泥牛鬬入海，不记住来经几春。\n头陀头陀休趁鬨，一世初无一炊梦。\n口边白醭未暇揩，谁能更乞诸方颂。\n持来抛放烈焰中，归种香山芋与菘。\n蓦地镢头轻筑着，林间石虎吼天风。",
        "dynasty": "宋",
        "collection_info": null
    },
    {
        "uuid": "a9a98da6eb571a66bf80808bd8bba24b",
        "title": "和澹庵见留",
        "author": "释慧空",
        "content": "未暇住为岩穴主，尚堪行作水云僧。\n宾头诺讵诸尊者，久在峰头望我能。\n把住如何却放行，明头暗合暗头明。\n丰干冷坐寒山笑，二月青田春水生。",
        "dynasty": "宋",
        "collection_info": null
    },
    {
        "uuid": "39d82e68ea23e8a31ab37d7e1be07ea5",
        "title": "留度藏主",
        "author": "释慧空",
        "content": "可行即行今未可，得住且住时已寒。\n霜芥满园禾又熟，胡家曲子万年欢。",
        "dynasty": "宋",
        "collection_info": null
    },
    {
        "uuid": "3cb0293b76f1f15d45f64c4e7a19607a",
        "title": "与照上人",
        "author": "释慧空",
        "content": "照时远近俱到，用时毫髪无遗。\n直得二途不涉，方能照用同时。\n趯倒赵州略彴，拈起马师簸箕。\n任待通身是眼，当阳未免胶𥻿。",
        "dynasty": "宋",
        "collection_info": null
    },
    {
        "uuid": "1acab3a2e192c7b18960bc73fb3453d1",
        "title": "与建州介濑溪翁道人",
        "author": "释慧空",
        "content": "翁翁介濑溪头住，我亦曾从溪上过。\n一钵饭香留不住，信根道眼两无差。\n菩提种子男兼女，清浄家风菜与茶。\n大佛所传无别法，只今犹有老僧伽。",
        "dynasty": "宋",
        "collection_info": null
    },
    {
        "uuid": "c05cf7debca214aff1ba075968c74eec",
        "title": "送灵石修造",
        "author": "释慧空",
        "content": "灵石有殿不知年，日炙风吹太可怜。\n今日诸郎争着力，要令突兀在人前。\n人前莫作土木见，八面浑无刀斧痕。\n似此殿成安底佛，释迦弥勒是他孙。",
        "dynasty": "宋",
        "collection_info": null
    },
    {
        "uuid": "778dbe5bd29e6a36f438f8fab2d028c2",
        "title": "建州梅仙坛",
        "author": "释慧空",
        "content": "汉室中微竹生马，先生一尉何卑下。\n天门九重呼不闻，避时乃作居山者。\n朅来山间药道成，云轺高举风驭轻。\n大溪之南古坛在，空山落日秋蝉鸣。\n我寓其邻喜清旷，时来送眼风烟上。\n遗丹存亡今不知，痴人且啖坛中泥。",
        "dynasty": "宋",
        "collection_info": null
    },
    {
        "uuid": "f5f112194fe829c970a8cdc728367ead",
        "title": "送僧上径山兼简妙喜老人  其一",
        "author": "释慧空",
        "content": "大士昨来闻出世，阿师今日又登途。\n杖头倘有闲田地，寄我山头一纸书。",
        "dynasty": "宋",
        "collection_info": null
    },
    {
        "uuid": "aee41b55757952aac362edf2eb005598",
        "title": "送僧上径山兼简妙喜老人  其二",
        "author": "释慧空",
        "content": "半幅全封一字无，莫嫌者也及之乎。\n还将昔日芭蕉语，写作王公十道符。",
        "dynasty": "宋",
        "collection_info": null
    },
    {
        "uuid": "b8278050ddbfde1554ea48ec80750715",
        "title": "和支提秀和尚",
        "author": "释慧空",
        "content": "尊宿老河东，丛林之眼目。\n灵明剑倚天，秀润山含玉。\n忆昨台雁行，再拜初接足。\n森严听法徒，天冠千眷属。\n不以空也愚，斯事力见笃。\n别来化城钟，屡度新丰曲。\n一字妙无传，四方牢记录。\n安得从之游，寒泉荐秋菊。",
        "dynasty": "宋",
        "collection_info": null
    },
    {
        "uuid": "333d773a1d754df4b926b9ee03cea431",
        "title": "合三韵酬梦石二首  其一",
        "author": "释慧空",
        "content": "老人说法山答钟，不以一重去一重。\n后生望道未之见，镂冰琢雪徒雕虫。\n门前蚁合忽雷吼，虫臂堕阶争出手。\n三文捞波年代深，化成老婆黑而丑。\n东山击节梦石歌，空花之影阳焰波。\n不知真僞争几何，高烧榾𣔻春寒多。",
        "dynasty": "宋",
        "collection_info": null
    },
    {
        "uuid": "888ca4af20ab2181669794f902962d28",
        "title": "合三韵酬梦石二首  其二",
        "author": "释慧空",
        "content": "淡齑薄粥歠两钟，粗疏恶布着两重。\n大开摩酰顶门眼，莫作师子身中虫。\n石头未必能真吼，临济只是栽松手。\n焚其禅版增其光，受其鈯斧彰其丑。\n梦石击节东山歌，亘天烈焰横清波。\n小僧再拜问如何，三十山藤未是多。",
        "dynasty": "宋",
        "collection_info": null
    },
    {
        "uuid": "b33be100cf46d98ac015b170364d94bb",
        "title": "胡相士求偈三年予不说今秋復此与之",
        "author": "释慧空",
        "content": "道人无心宁有相，以相求之无乃妄。\n更言寿夭吉与凶，空裏觅痕镜中像。\n胡君得处初不然，无相之中以相言。\n圣凡良贱皆一目，但有丝毫俱现前。\n说既无私听无忤，祸福死生皆梦事。\n我惟以此入世间，犹如化人观幻士。\n孙阳于马师旷琴，未可与之同日语。\n老僧大笑客出门，秋云驾雨过前村。\n去去不须谈此老，三年一偈真赚我。",
        "dynasty": "宋",
        "collection_info": null
    },
    {
        "uuid": "07fbc9004e09a6c10fd6dfac62af68bf",
        "title": "谢颜庵主拄杖",
        "author": "释慧空",
        "content": "拄杖一枝，苍龙出水。\n大流激湍，众峰齐峙。",
        "dynasty": "宋",
        "collection_info": null
    },
    {
        "uuid": "dfb5467d43dafa704c42bc2e65a6382b",
        "title": "回泽老",
        "author": "释慧空",
        "content": "昔人住庵，水流菜叶。\n识者非之，况纸上墨。",
        "dynasty": "宋",
        "collection_info": null
    },
    {
        "uuid": "2f6b33c23d28c6ba9a63bdd7b1732462",
        "title": "和灵空见赠  其一",
        "author": "释慧空",
        "content": "跨海铁牛真有力，依山土豹敢言威。\n春风二月江南路，相别相逢眼似眉。",
        "dynasty": "宋",
        "collection_info": null
    },
    {
        "uuid": "e2e7d42fcce2a0618e4567e8b4750b7b",
        "title": "和灵空见赠  其二",
        "author": "释慧空",
        "content": "怒雷剨地衡信，皎日行天保寿书。\n从此华山山脚下，又添潘阆倒骑驴。",
        "dynasty": "宋",
        "collection_info": null
    },
    {
        "uuid": "66faa207493b17c9e54834dc2666c254",
        "title": "送泉州积善专使",
        "author": "释慧空",
        "content": "积善山中僧，有胆如天大。\n敢持居士书，来觅空上座。\n跨门不肯休，着了方知道。\n归语晋江人，大虫裹纸帽。",
        "dynasty": "宋",
        "collection_info": null
    },
    {
        "uuid": "3cad24d639165ec64b2a2478352bdf64",
        "title": "送泉州使臣",
        "author": "释慧空",
        "content": "只这佛国土，遍满十方空。\n毘耶金粟老，说法在其中。\n彻骨慈悲棒，当机激箭锋。\n空生打退鼓，不敢现神通。",
        "dynasty": "宋",
        "collection_info": null
    },
    {
        "uuid": "20a38584ebe32fd746765538a54f304a",
        "title": "送潮州定兄",
        "author": "释慧空",
        "content": "临漳拜起，秀峰出气。\n潮落海门，月生云际。\n定则不二，二则不定。\n鰐鱼潭底黑如烟，轻轻窥着伤人命。",
        "dynasty": "宋",
        "collection_info": null
    },
    {
        "uuid": "f06b4ed69611343763480e76bc94528e",
        "title": "送枢兄之梅州",
        "author": "释慧空",
        "content": "住庵人，老雷堆。\n行脚土，心孔开。\n忍寒莫守雪山雪，有口快嚼梅州梅。\n梅州老人我知识，入门不用先安排。\n横膝黑蛇三尺铁，崖崩石裂当一击。",
        "dynasty": "宋",
        "collection_info": null
    },
    {
        "uuid": "2280bf39053beafa1fabee6484816e91",
        "title": "谢曾运使惠诗并石炉二首  其一",
        "author": "释慧空",
        "content": "公诗妙天下，当与天下共。\n我欲私藏之，奈此知者众。\n乃持海一滴，施作无尽供。\n莫生文字见，句句是日用。",
        "dynasty": "宋",
        "collection_info": null
    },
    {
        "uuid": "30cc733c38d77adbdd61190a87fb9d94",
        "title": "谢曾运使惠诗并石炉二首  其二",
        "author": "释慧空",
        "content": "凈名丈室中，熏炉亦冰雪。\n持供雪山僧，芦花与秋月。\n客有问法来，跨门或未瞥。\n爇尔怀中香，听此石友说。",
        "dynasty": "宋",
        "collection_info": null
    },
    {
        "uuid": "42250da6e08efb206e32cc6d0f7493aa",
        "title": "和徐侍郎兼呈郑渔仲  其一",
        "author": "释慧空",
        "content": "徐卿天上石麒麟，天遣来清地下尘。\n一扫明珠三百斛，尽情乞与世间人。",
        "dynasty": "宋",
        "collection_info": null
    },
    {
        "uuid": "018b36477ef95d53c18d8b4294f49e68",
        "title": "和徐侍郎兼呈郑渔仲  其二",
        "author": "释慧空",
        "content": "梦裏分携二十年，君忘名字我忘缘。\n蹇驴风帽溪头见，疑是襄阳孟浩然。",
        "dynasty": "宋",
        "collection_info": null
    },
    {
        "uuid": "d65b74b6effa8fbd48981ab56387e568",
        "title": "和徐侍郎兼呈郑渔仲  其三",
        "author": "释慧空",
        "content": "忽忆曾来蜑子船，烟波万顷对安眠。\n向来亲切浑抛却，却听傍人名字传。",
        "dynasty": "宋",
        "collection_info": null
    },
    {
        "uuid": "df36533c8db30c618efafd11b3327c87",
        "title": "和徐侍郎兼呈郑渔仲  其四",
        "author": "释慧空",
        "content": "惯穿八索九流手，参透男婚女嫁禅。\n蓦地来寻僧印可，赵州当日见南泉。",
        "dynasty": "宋",
        "collection_info": null
    },
    {
        "uuid": "bd742ebebdcba555b466cf066320bf8d",
        "title": "和徐侍郎兼呈郑渔仲  其五",
        "author": "释慧空",
        "content": "歌辞信口端师子，干木随身邓隐峰。\n两箇风颠争几许，一天霜月似相容。",
        "dynasty": "宋",
        "collection_info": null
    },
    {
        "uuid": "35b2ec24aeac02387528c4ef2cc88daf",
        "title": "和徐侍郎兼呈郑渔仲  其六",
        "author": "释慧空",
        "content": "眼看鸿雁入冥冥，忽起寻山杖屦轻。\n不谓莆阳郑夫子，一书犹解问空生。",
        "dynasty": "宋",
        "collection_info": null
    },
    {
        "uuid": "459f9afce12a704395f911c9744e62a4",
        "title": "和曾运使  其一",
        "author": "释慧空",
        "content": "心法两忘诸说到，文章百炼古风回。\n方惊吸尽西江口，又出江西一派来。",
        "dynasty": "宋",
        "collection_info": null
    },
    {
        "uuid": "91e63175445e6817d5a7586bb4f2423c",
        "title": "和曾运使  其二",
        "author": "释慧空",
        "content": "而今派下皆龙象，肯着风颠老万回。\n大士不知何所取，真成千里赚人来。",
        "dynasty": "宋",
        "collection_info": null
    },
    {
        "uuid": "3077c5df84f98c6f48ddc3affc44e105",
        "title": "和曾运使  其三",
        "author": "释慧空",
        "content": "我梦玉山架茅竹，清溪溅溅路回回。\n丘山便是庞公宅，老倒扶筇日日来。",
        "dynasty": "宋",
        "collection_info": null
    },
    {
        "uuid": "c905269b441bf91b357744be328b0ede",
        "title": "和曾运使  其四",
        "author": "释慧空",
        "content": "幻师拈起一枝草，无限春光应手回。\n认得春光与拈草，分明开眼被瞒来。",
        "dynasty": "宋",
        "collection_info": null
    },
    {
        "uuid": "f93505cc8c9b899b0d38f2ce713b07a8",
        "title": "和曾运使  其五",
        "author": "释慧空",
        "content": "诸佛众生同说法，一惟直截一迂回。\n江南春水天相似，白鸟有盟归去来。",
        "dynasty": "宋",
        "collection_info": null
    },
    {
        "uuid": "1807bf02cac7578ace06cdb43193f788",
        "title": "和曾运使  其六",
        "author": "释慧空",
        "content": "诗坛拜将思工部，我已佯狂类万回。\n赖有江西老尊宿，揭天棒喝待方来。",
        "dynasty": "宋",
        "collection_info": null
    },
    {
        "uuid": "6b397bd0121527819795c41e4949872e",
        "title": "送隆首座",
        "author": "释慧空",
        "content": "行脚人，何疏豁。\n芒草鞋，布直裰。\n打开包袋一物无，拈起瘦藤天地阔。\n遇寺入，逢饭抹。\n不学些子律仪，只是一生快活。\n见尔曲彔床头老汉，六十三，七十八，不消一撮。\n背却法堂脱皮袜，阿刺刺。",
        "dynasty": "宋",
        "collection_info": null
    },
    {
        "uuid": "adbd79643071df2bae7a423a1d6cd5d7",
        "title": "送支提化士",
        "author": "释慧空",
        "content": "天寒忽忆大支寺，迢递晚钟烟际山。\n安得腰缠十万贯，亦随君去饭天冠。",
        "dynasty": "宋",
        "collection_info": null
    },
    {
        "uuid": "42c888c1c3b1664c8b775967ba4fbf5f",
        "title": "与法界才庵主  其一",
        "author": "释慧空",
        "content": "不动茎茅法界庵，庵中无物不同参。\n一条白棒胡床角，穿却从前五十三。",
        "dynasty": "宋",
        "collection_info": null
    },
    {
        "uuid": "1e11399ec1bf1bbaa7cb774d9295e499",
        "title": "与法界才庵主  其二",
        "author": "释慧空",
        "content": "三脚驴儿脚踏天，恒河诸佛若为宣。\n阎浮夜半人惊起，把得芒绳下铁鞭。",
        "dynasty": "宋",
        "collection_info": null
    },
    {
        "uuid": "1c6e171aac1df36aebcbc7118ca96c1e",
        "title": "题圆融庵藏书坞辋川图  其一",
        "author": "释慧空",
        "content": "千尺苍崖贯日虹，忽惊悬水坐生风。\n不知摩诘展神力，抟得他方置此中。",
        "dynasty": "宋",
        "collection_info": null
    },
    {
        "uuid": "8446d15e1d6d84f6395ba61aa847f27a",
        "title": "题圆融庵藏书坞辋川图  其二",
        "author": "释慧空",
        "content": "横涧老蛟松夭矫，埋云古洞石嵌空。\n芒鞋竹杖如堪画，乞与寒岩作主翁。",
        "dynasty": "宋",
        "collection_info": null
    },
    {
        "uuid": "1460a75ea9405aa1e77322656ab13983",
        "title": "别圆融庵主",
        "author": "释慧空",
        "content": "青田东望山如蓝，过岭独喜云腴甘。\n丛林荒寒不入眼，耆旧只今多住庵。\n汾阳昭对矮师叔，甘露有源梅子熟。\n长年风月但平分，一日空来鼎三足。\n屋头高梧忽秋声，老去彼此云无情。\n归山自畜长柄杓，珍重庵头折脚铛。",
        "dynasty": "宋",
        "collection_info": null
    },
    {
        "uuid": "e22bc6b5c70ec25eb597292ee069db98",
        "title": "悼惠知微",
        "author": "释慧空",
        "content": "崇宁乙酉此时节，情与无情同出生。\n绍兴甲子时不移，情与无情同入灭。\n一生一灭无欠余，末上露些端的别。\n通身手眼不奈何，谓是西归谤吾友。\n乞与诸方拄杖头，黑黑明明三八九。",
        "dynasty": "宋",
        "collection_info": null
    },
    {
        "uuid": "f5eb5689c04f179da57e7a4d3f3335dd",
        "title": "送僧之育王",
        "author": "释慧空",
        "content": "一庵卧病死无异，放髪齐眉老更颠。\n相送无信茶一椀，江山岸下浙东船。",
        "dynasty": "宋",
        "collection_info": null
    },
    {
        "uuid": "203ea719b235c4fe7205bde8cc3bdc00",
        "title": "刘世美宅新架诗礼堂莱衣阁来熏台游息轩养心斋以五偈赠之  其一",
        "author": "释慧空",
        "content": "蚤闻彭城子，诗礼为专门。\n只今青云上，粲然见诸昆。",
        "dynasty": "宋",
        "collection_info": null
    },
    {
        "uuid": "81b90f324b082185dd8941da38d86720",
        "title": "刘世美宅新架诗礼堂莱衣阁来熏台游息轩养心斋以五偈赠之  其二",
        "author": "释慧空",
        "content": "我愿天下士，奉亲皆若此。\n家家父母前，人人老莱子。",
        "dynasty": "宋",
        "collection_info": null
    },
    {
        "uuid": "f14a50c0ef5b22265cd47fdc1bbf946f",
        "title": "刘世美宅新架诗礼堂莱衣阁来熏台游息轩养心斋以五偈赠之  其三",
        "author": "释慧空",
        "content": "客有跛其足，莫登主人台。\n愿为南来风，长满主人怀。",
        "dynasty": "宋",
        "collection_info": null
    },
    {
        "uuid": "6ac1df1fc92f35e8172a9a1c3b7b518b",
        "title": "刘世美宅新架诗礼堂莱衣阁来熏台游息轩养心斋以五偈赠之  其四",
        "author": "释慧空",
        "content": "窗下羲皇人，酒中桃源路。\n客非伶与潜，我醉卿且去。",
        "dynasty": "宋",
        "collection_info": null
    },
    {
        "uuid": "330e41ee5cb855c8ab7b4fd05f101199",
        "title": "刘世美宅新架诗礼堂莱衣阁来熏台游息轩养心斋以五偈赠之  其五",
        "author": "释慧空",
        "content": "心惑由多技，养之先欲正。\n纷然万化涂，廓尔大圆镜。",
        "dynasty": "宋",
        "collection_info": null
    },
    {
        "uuid": "2d00e9e68a8e39cde8a6f7a556d181d8",
        "title": "庵前蜂去数日復返因作  其一",
        "author": "释慧空",
        "content": "向闻刮责抽单去，今见时难领众归。\n岁晚萧条单位在，汝饥犹可主人饥。",
        "dynasty": "宋",
        "collection_info": null
    },
    {
        "uuid": "b312f73129d45cdca3c699648f678f2b",
        "title": "庵前蜂去数日復返因作  其二",
        "author": "释慧空",
        "content": "蜜岩所统众如云，客至还开甘露门。\n三扣蜜流人不荐，却言蜂子解人言。",
        "dynasty": "宋",
        "collection_info": null
    },
    {
        "uuid": "b40c65ec195ed9fcf609c916addcccd9",
        "title": "庵前蜂去数日復返因作  其三",
        "author": "释慧空",
        "content": "无多鼓吹恼比邻，且看梅梢欲放春。\n尔辈只如前日乐，老僧何似去年贫。",
        "dynasty": "宋",
        "collection_info": null
    },
    {
        "uuid": "38ef8ec386e65ead6aff38d76c41afa7",
        "title": "蒙庵自东山寄龙眠画寒山拾得图来令作颂寒山着屐把帚作舞拾得腰筒拍手而笑丰干骑虎搔痒视之戏书其后云",
        "author": "释慧空",
        "content": "二子相逢舞笑时，此翁痒发似因之。\n坐间一虎低头觑，觑着三人总是伊。\n龙眠画出意不浅，空也言之恐未然。\n更向蒙庵问端的，榴花洞口笑掀天。",
        "dynasty": "宋",
        "collection_info": null
    },
    {
        "uuid": "eadadc0fc1fd0264ff46c0b3a36fd1f3",
        "title": "和钝庵雪颂",
        "author": "释慧空",
        "content": "试看而今是甚时，文殊无地得游嬉。\n衲僧眼目难瞒处，把定干坤未许伊。",
        "dynasty": "宋",
        "collection_info": null
    },
    {
        "uuid": "a5e831949e5ad223c29025222177e4d3",
        "title": "和钝庵见留  其一",
        "author": "释慧空",
        "content": "我来临汝问黄龙，君已空中定鸟踪。\n从此和君不唧𠺕，至令同饭五华峰。",
        "dynasty": "宋",
        "collection_info": null
    },
    {
        "uuid": "10eab566d4099be18f94d17dbcf3bd4c",
        "title": "和钝庵见留  其二",
        "author": "释慧空",
        "content": "虽是同居元自住，若言自住又交参。\n十成有转移身句，倒跨须弥一二三。",
        "dynasty": "宋",
        "collection_info": null
    },
    {
        "uuid": "c310670eae204fb50bd1b7e08f60ed6d",
        "title": "和钝庵见留  其三",
        "author": "释慧空",
        "content": "作伴才消木上座，同流初未许寒山。\n而今却向天台去，击动寒岩莫与闲。",
        "dynasty": "宋",
        "collection_info": null
    },
    {
        "uuid": "8a0f145fb076a06858692b9b693e69bf",
        "title": "用靖兄韵送义兄",
        "author": "释慧空",
        "content": "妙德熏天富，空生彻骨穷。\n同将一点雪，煅出太虚空。\n少待鵾鹏化，聊资九万风。\n殷勤问行李，一箭过辽东。",
        "dynasty": "宋",
        "collection_info": null
    },
    {
        "uuid": "306ff0a30498ba7a8d50b45677dc6c62",
        "title": "和讷庵送秀上人之湖湘",
        "author": "释慧空",
        "content": "君山清绝吾未庐，坐想寒水连汀蒲。\n公今因行得掉臂，扁舟独载如轻鳬。\n凭高乞与眼界大，重磨古镜开平湖。\n潜龙无声霜月冷，白鸟出没丛芦枯。\n烟渺明边奯公渡，岳阳句裏萧湘图。\n作诗模写但彷佛，佳处付公聊自娱。",
        "dynasty": "宋",
        "collection_info": null
    },
    {
        "uuid": "a2754a6b3b6f19812ec3533c8846fd30",
        "title": "用询山堂韵寄澹庵  其一",
        "author": "释慧空",
        "content": "泥牛石女本同宗，一箇惟聪一箇聋。\n问着威音已前事，总言裴楷号精通。",
        "dynasty": "宋",
        "collection_info": null
    },
    {
        "uuid": "442237e35eeeb4109c1f956a6fe40dc7",
        "title": "用询山堂韵寄澹庵  其二",
        "author": "释慧空",
        "content": "休论他家种性邪，惠崇芦雁赵昌花。\n不知真假争多少，且尽杯中苦涩茶。",
        "dynasty": "宋",
        "collection_info": null
    },
    {
        "uuid": "8aef0446ad49028ff13daee87e38e525",
        "title": "谢卢居士法衣  其一",
        "author": "释慧空",
        "content": "鸡足山中藏不得，黄梅夜半负将归。\n而今卢老重拈出，便是山僧肩上衣。",
        "dynasty": "宋",
        "collection_info": null
    },
    {
        "uuid": "7eafc9fe1847370d8c5b4bae70b2d5f8",
        "title": "谢卢居士法衣  其二",
        "author": "释慧空",
        "content": "长者施法衣，山僧肩上搭。\n有口今懒开，只凭衣说法。",
        "dynasty": "宋",
        "collection_info": null
    },
    {
        "uuid": "d2abd54cbf0b1ea11c2433551ea14d08",
        "title": "与隐上人",
        "author": "释慧空",
        "content": "一庵老兮藏百拙，隐不隐兮吾何说。\n空心曾食梅州梅，赤脚踏雪山雪。\n归去来兮何似生，一朝云突辽天鹘。",
        "dynasty": "宋",
        "collection_info": null
    },
    {
        "uuid": "2394ceac26a317bd5ff63c52eda38b24",
        "title": "与正信庵吴居士",
        "author": "释慧空",
        "content": "心外有佛不名信，自心是佛亦非信。\n信尽心亡佛亦非，那咤手把金刚印。",
        "dynasty": "宋",
        "collection_info": null
    },
    {
        "uuid": "bec5e572ec90b2edda8c4b46294f284d",
        "title": "与纯尧二上人",
        "author": "释慧空",
        "content": "东山不会禅，只解拈饭椀。\n方来英俊流，苦苦攻渠短。\n袖中出幅纸，当面换渠眼。\n不是东山痴，且要客心满。",
        "dynasty": "宋",
        "collection_info": null
    },
    {
        "uuid": "2c810684c55be33289e3e4ed96ff2845",
        "title": "送觉允之东禅",
        "author": "释慧空",
        "content": "了了了，觉觉觉，万里岷峨何处着。\n全身梦入蛊毒乡，滴水石沾随饮啄。\n觉觉觉，了了了，金鸡一拍扶桑晓。\n眼开还是觉城东，急打翻身箇筋斗。",
        "dynasty": "宋",
        "collection_info": null
    },
    {
        "uuid": "6db7ac30fa6b14480cb9a88722fad9f3",
        "title": "戊辰夏热澹庵为设招凉感而有作",
        "author": "释慧空",
        "content": "丹山之松有如此，猎猎苍髯自风雨。\n是中便是无烦天，咫尺人间困蒸煮。\n怜我窗轩苦未深，解枝减翠分清阴。\n我初则喜久乃愧，秀润未赴人之心。\n欲尔直为临济树，一道阴凉天下住。\n我宁独受焦灼休，无以枝叶为我忧。",
        "dynasty": "宋",
        "collection_info": null
    },
    {
        "uuid": "fbc528a3532b7e52e678d1bd34c34a0e",
        "title": "送雪窦化士",
        "author": "释慧空",
        "content": "雪窦性化士，得得访空生。\n粗茶吃一椀，淡话说两声。\n贫无钱註疏，懒作偈送行。\n只有霜空月，相随到四明。",
        "dynasty": "宋",
        "collection_info": null
    },
    {
        "uuid": "75863cbbcb50af60aec3e2efb0e370b1",
        "title": "送僧行脚",
        "author": "释慧空",
        "content": "两两三三独自行，风前大好水云僧。\n神光万里杖头眼，出入飞猿似不曾。",
        "dynasty": "宋",
        "collection_info": null
    },
    {
        "uuid": "b694fff3a2d2f7e5d4f11fc4892030e5",
        "title": "送岸上座出队",
        "author": "释慧空",
        "content": "道人自嫌不安住，四年三走黄尘路。\n那知扰扰黄尘中，暗去明来皆当处。\n观音闹市开普门，弥勒鱼行弘六度。\n道人笑我勿多谈，出门烟雨遥山渡。",
        "dynasty": "宋",
        "collection_info": null
    },
    {
        "uuid": "7147a4421e1a9b9030bae8f3d72b3876",
        "title": "送延福专使  其一",
        "author": "释慧空",
        "content": "金身荷去万钧重，千里持来一物无。\n且喜重关俱透彻，浩歌归路倒骑驴。",
        "dynasty": "宋",
        "collection_info": null
    },
    {
        "uuid": "41e4a7cb10127da7a63837844716c3c9",
        "title": "送延福专使  其二",
        "author": "释慧空",
        "content": "剪剪江风雪应时，雪中春在老梅枝。\n朝来折作江南信，戏蝶游蜂总未知。",
        "dynasty": "宋",
        "collection_info": null
    },
    {
        "uuid": "5195d7aad7898c7dab003efc947d606f",
        "title": "送锅头",
        "author": "释慧空",
        "content": "白云生处疏山寺，无水无柴世得知。\n若问道人今日事，木蛇钻破铁锅儿。",
        "dynasty": "宋",
        "collection_info": null
    },
    {
        "uuid": "f919873f5487165f741af5e0cdbdc222",
        "title": "和草堂送通直岁归龙舒",
        "author": "释慧空",
        "content": "箇是群中穴鼻牛，去无所犯住无留。\n须弥南畔封疆阔，水草纵横得自由。",
        "dynasty": "宋",
        "collection_info": null
    },
    {
        "uuid": "51874ec83e76793e7d3f0259db31aef0",
        "title": "送实兄入闽  其一",
        "author": "释慧空",
        "content": "病夫不钓龙江月，倒指于今已十秋。\n君过合沙烦问讯，芦花深处旧渔舟。",
        "dynasty": "宋",
        "collection_info": null
    },
    {
        "uuid": "9168ecc5e73c7a4088c7bcd99ee1fde7",
        "title": "送实兄入闽  其二",
        "author": "释慧空",
        "content": "钵饭元无那免乞，家山既有要须还。\n莫愁剑水急于箭，入得飞猿总不难。",
        "dynasty": "宋",
        "collection_info": null
    },
    {
        "uuid": "8487d59febe1ca274eae9ee05c577850",
        "title": "赠龄首座主庵  其一",
        "author": "释慧空",
        "content": "三关透罢復何言，一派银河落九天。\n摩竭鱼吞南海浪，扶桑人种陕西田。",
        "dynasty": "宋",
        "collection_info": null
    },
    {
        "uuid": "7fc04f6bd3efe66d7c0581a84939ebb8",
        "title": "赠龄首座主庵  其二",
        "author": "释慧空",
        "content": "旴水尽头居士宅，白云深处法王家。\n谁知长就无根树，便有人寻腊月花。",
        "dynasty": "宋",
        "collection_info": null
    },
    {
        "uuid": "2c763e03c0343e640976362161a60f18",
        "title": "赠龄首座主庵  其三",
        "author": "释慧空",
        "content": "南方浩浩正谈禅，谁问君家博饭田。\n待我寒衣都补了，袖茶来访镢头边。",
        "dynasty": "宋",
        "collection_info": null
    },
    {
        "uuid": "070c5148258d2b8ea375800e29b91ae4",
        "title": "赠龄首座主庵  其四",
        "author": "释慧空",
        "content": "飞猿关外路纵横，云水多年取次行。\n今日有人亲坐断，往来公验要分明。",
        "dynasty": "宋",
        "collection_info": null
    },
    {
        "uuid": "db39c65298fefd2f4145b5a5084dc9ff",
        "title": "赠龄首座主庵  其五",
        "author": "释慧空",
        "content": "说圆不觉拖泥水，立悟分明落二三。\n要得不移毫髪许，宝云山裏宝云庵。",
        "dynasty": "宋",
        "collection_info": null
    },
    {
        "uuid": "28404a07dc41dcf145b67c5fb89c5f4c",
        "title": "与海上人",
        "author": "释慧空",
        "content": "信步南来谓行脚，袖手群居头似杓。\n自视初无一线长，君独喜之无乃错。\n偶北布衲翻转披，惊起黄龙跌折角。\n海兮海兮知不知，西山走入滕王阁。",
        "dynasty": "宋",
        "collection_info": null
    },
    {
        "uuid": "524d766715556dc35ff8cfedaea37ecf",
        "title": "送永兄游浙  其一",
        "author": "释慧空",
        "content": "峨嵋山脚蓬蒿箭，射中虚空成两片。\n惊起当年陈老师，通身是眼何曾见。",
        "dynasty": "宋",
        "collection_info": null
    },
    {
        "uuid": "65895f235ae68a2017026bb3c7b17c09",
        "title": "送永兄游浙  其二",
        "author": "释慧空",
        "content": "湖南穿过来江南，无师不道无禅参。\n云门坐卧了一夏，涧水松风共对谈。",
        "dynasty": "宋",
        "collection_info": null
    },
    {
        "uuid": "a247095820162e09c912276c62d93cdb",
        "title": "送永兄游浙  其三",
        "author": "释慧空",
        "content": "秋来射入吴中去，寄语吴人好相遇。\n承言便是过新罗，孤负东山出门句。",
        "dynasty": "宋",
        "collection_info": null
    },
    {
        "uuid": "93018ac9a9fd89aca3880550e5ba87e7",
        "title": "与南雄明上人",
        "author": "释慧空",
        "content": "马祖接得大雄峰，一喝当机三日聋。\n近来丛林无此作，多是活埋文字中。\n君不见鬻薪客，特石坠腰供七百。\n一字不能人为书，继续衣盂是伊得。\n又不见周金刚，满车载疏游南方。\n纸灯忽灭眼睛出，白棒一挥吾道昌。\n玄中人，甚眼目，指金成鍮石作玉。\n圣凡命在渠手中，凛凛威风谁敢触。\n直得如斯未称渠，尔曹何苦犹贪书。\n是间纵得不为贵，天外出头方丈夫。",
        "dynasty": "宋",
        "collection_info": null
    },
    {
        "uuid": "ee14e024e0444d79184027707f73c72d",
        "title": "西平石蛇蛇庵  其一",
        "author": "释慧空",
        "content": "一段风光出当家，真成象骨与金沙。\n游人拟路庵前石，照顾南山鼈鼻蛇。",
        "dynasty": "宋",
        "collection_info": null
    },
    {
        "uuid": "49dcfb924e179e886c933393770ff79a",
        "title": "西平石蛇蛇庵  其二",
        "author": "释慧空",
        "content": "头枕南山尾北山，风雪陡顿落人间。\n五台拍手峨嵋笑，此外都卢是赤斑。",
        "dynasty": "宋",
        "collection_info": null
    },
    {
        "uuid": "9fe22f791cf6327f2b911c6af9d0b3f3",
        "title": "送天衣化士",
        "author": "释慧空",
        "content": "化人生裏家常钵，细大投之总不遗。\n今我助缘维一偈，且烦持以供天衣。",
        "dynasty": "宋",
        "collection_info": null
    },
    {
        "uuid": "7eec5e6b3db8dbb0719fa060491f5889",
        "title": "送化士  其一",
        "author": "释慧空",
        "content": "千差路上寻人，没底盂中取足。\n虽非格外风规，且是瞿昙目录。",
        "dynasty": "宋",
        "collection_info": null
    },
    {
        "uuid": "2af0b51ddc5a25fc789dbf8c69fb4437",
        "title": "送化士  其二",
        "author": "释慧空",
        "content": "诸方多是双行，疏山纯用一着。\n乞食且要及时，佛法不怕烂却。",
        "dynasty": "宋",
        "collection_info": null
    },
    {
        "uuid": "72e0cfe2659f27474718c5bf00d2838f",
        "title": "送化士  其三",
        "author": "释慧空",
        "content": "门外斜风细雨，窗间禅版蒲团。\n不有高人猛利，那容老者安闲。",
        "dynasty": "宋",
        "collection_info": null
    },
    {
        "uuid": "abdd0e709079026a318d458cddd999dd",
        "title": "送化士  其四",
        "author": "释慧空",
        "content": "达幻方能应物，忘心乃可循门。\n在昔我尝用此，而今持以赠君。",
        "dynasty": "宋",
        "collection_info": null
    },
    {
        "uuid": "eb2d5b64d6f893019bafc14f9908a853",
        "title": "送化士  其五",
        "author": "释慧空",
        "content": "直为江西老宿，便忘世路间关。\n千里一辞闽岭，四年三到疏山。",
        "dynasty": "宋",
        "collection_info": null
    },
    {
        "uuid": "e61d69c7381fd826fe50dd6997b6dca5",
        "title": "送化士  其六",
        "author": "释慧空",
        "content": "饭在千门万户，僧离古寺名山。\n七佛已前仪式，一时顿觉追还。",
        "dynasty": "宋",
        "collection_info": null
    },
    {
        "uuid": "9f92bfc4a034f389886df544e4248872",
        "title": "送化士  其七",
        "author": "释慧空",
        "content": "达士相逢即出，衲僧似有如无。\n上门上户讨得，堆山积岳破除。",
        "dynasty": "宋",
        "collection_info": null
    },
    {
        "uuid": "a6d8bfdd7a877cb025dfd42dd70e06cd",
        "title": "送化士  其八",
        "author": "释慧空",
        "content": "调心不易安心易，离世非难应世难。\n要识诸君三昧力，莫辞同队到人间。",
        "dynasty": "宋",
        "collection_info": null
    },
    {
        "uuid": "f81c6bec2c7ca0cc811342d0908902f0",
        "title": "送化士  其九",
        "author": "释慧空",
        "content": "人间岐路事何如，小大荣枯有万殊。\n但愿家传无底钵，尽情收拾不论渠。",
        "dynasty": "宋",
        "collection_info": null
    },
    {
        "uuid": "d8cb4826897612341398a154c2c554b1",
        "title": "送化士  其一○",
        "author": "释慧空",
        "content": "秘在形山元是碍，散于人世亦非真。\n还从是碍非真处，收取归来要见人。",
        "dynasty": "宋",
        "collection_info": null
    },
    {
        "uuid": "5811b226608f972119ff1955f1e4108a",
        "title": "送化士  其一一",
        "author": "释慧空",
        "content": "收得归来一破颜，两肩荷负几多般。\n当堂放下元无物，打鼓从教普请看。",
        "dynasty": "宋",
        "collection_info": null
    },
    {
        "uuid": "7a3eddc2d40eef5b56fd30b3c076f89a",
        "title": "送化士  其一二",
        "author": "释慧空",
        "content": "堂中宴坐山含月，尘裏分身珠走盘。\n但得此心无住着，世间那有路行难。",
        "dynasty": "宋",
        "collection_info": null
    },
    {
        "uuid": "0bbc3554b7a76cf6ce769abf1fba0a04",
        "title": "送化士  其一三",
        "author": "释慧空",
        "content": "此钵传从诸佛，大缘今在汝身。\n尽力尽心持去，上门上户寻人。",
        "dynasty": "宋",
        "collection_info": null
    },
    {
        "uuid": "5a1ce4f70fccbd5d89e2fd9dece8acbc",
        "title": "送化士  其一四",
        "author": "释慧空",
        "content": "迫促空生说偈，顿送普化上街。\n三日两日要供，十日五日要斋。",
        "dynasty": "宋",
        "collection_info": null
    },
    {
        "uuid": "d12c94648443fad3d526fdbcfb83dd07",
        "title": "送化主  其一",
        "author": "释慧空",
        "content": "空生曾乞临江市，日与云居打饭钱。\n老入华峰无用处，君今行乞记当年。",
        "dynasty": "宋",
        "collection_info": null
    },
    {
        "uuid": "6f078533d9ee694f506179ded74d7cca",
        "title": "送化主  其二",
        "author": "释慧空",
        "content": "吉山真心成抑逼，僧至参禅令乞食。\n误他多少禅家流，入不得处争着力。",
        "dynasty": "宋",
        "collection_info": null
    },
    {
        "uuid": "57c3093675985260d7ca9713749e648e",
        "title": "送化主  其三",
        "author": "释慧空",
        "content": "明知曰空具足器，向裏得时无不是。\n及至归来放下时，笑倒南山老鼈鼻。",
        "dynasty": "宋",
        "collection_info": null
    },
    {
        "uuid": "6d1ab91e79faa0383af0e8ea9f4530fb",
        "title": "送化主  其四",
        "author": "释慧空",
        "content": "袖裏深藏大吉山，逢人拈出好生观。\n不嫌贫富僧兼俗，价数高低试着看。",
        "dynasty": "宋",
        "collection_info": null
    },
    {
        "uuid": "6033cff17658c5a79fba0864d28f329c",
        "title": "送化主  其五",
        "author": "释慧空",
        "content": "昔人遣化曾垂示，三步五步一蹙鼻。\n从缘入得即不无，七佛之仪殊未备。\n今日吉山分化人，岂在途中方瞥地。\n千差一印靡有遗，万善同归宁自利。\n不自利，非利他，家家门启通霄路，处处莲开火裏花。",
        "dynasty": "宋",
        "collection_info": null
    },
    {
        "uuid": "83cd3d1d26d5576ca3663b2dbcda84de",
        "title": "送化主  其六",
        "author": "释慧空",
        "content": "堆堆危危是什么，生铁馒头千万箇。\n无心椀裏盛将来，有眼禅人俱咬破。\n吉山安众饭亦无，终是不教渠忍饿。\n烦君普告信心人，一句当阳莫嗟过。",
        "dynasty": "宋",
        "collection_info": null
    },
    {
        "uuid": "e1d697fa6934f029a55f3744224bace0",
        "title": "送化主  其七",
        "author": "释慧空",
        "content": "空生曾乞临江市，恰似君今无别理。\n只将千圣不曾传，到处逢人水投水。\n持来满满復是谁，把得便行何拟拟。\n虽然末后有牢关，踏着归来不相似。",
        "dynasty": "宋",
        "collection_info": null
    },
    {
        "uuid": "34ec157b2cbdd4052c2a5f99682ce033",
        "title": "送化主  其八",
        "author": "释慧空",
        "content": "一偈普送诸禅客，万化门中等慈力。\n门门对现没遮拦，箭箭离弦俱中的。\n因记芭蕉曾遣化，未出门时先话霸。\n而今更不论亲疏，收功尽在华峰下。",
        "dynasty": "宋",
        "collection_info": null
    },
    {
        "uuid": "21890b685db692791f5ae3567e8aa702",
        "title": "送化主  其九",
        "author": "释慧空",
        "content": "少年入众先行乞，最初一步须牢实。\n多见时流昧此心，施受之间两无益。\n信心人，一粒米，重似丘山曾不止。\n持来岂是得便宜，未了分明着他底。\n贤禅贤禅宜努力，诸佛众生从此出。\n逆行顺行忽相当，户户门门成大吉。",
        "dynasty": "宋",
        "collection_info": null
    },
    {
        "uuid": "55f79f8474973775c16d2dd1f03c2147",
        "title": "送泐潭化主往泉南",
        "author": "释慧空",
        "content": "马驹霜蹄疾如电，过处千人万人见。\n于中有个见得亲，也似不虚行一转。\n古来佛国号漳泉，此去逢人呈旧面。\n不须更拣亲与疏，是有是无都一串。\n看看激起南海波，流入西江为瀚漫。\n江西老宿问空生，但道而今成老健。",
        "dynasty": "宋",
        "collection_info": null
    },
    {
        "uuid": "0cc5bd7de3eade2d2d7d83185ff7726d",
        "title": "送通功二化士造大际藏经",
        "author": "释慧空",
        "content": "大经本无文，唐梵错翻译。\n瞿昙宣一字，至今犹未毕。\n历世痴圣人，出头竞分析。\n要使其光明，转见黑似漆。\n若入衲僧手，自是不费力。\n拈出大际山，般若波罗蜜。",
        "dynasty": "宋",
        "collection_info": null
    },
    {
        "uuid": "6a3e6bf0106d105d272208f4f8e64cef",
        "title": "送茶头幷化士  其一",
        "author": "释慧空",
        "content": "四海建溪茶，古今人所重。\n惟有禅家流，端的得受用。\n风穴出送行，香严用原梦。\n古佛老赵州，到与不到共。\n今者披秀翁，又作如是供。\n阶也分化权，空生与之颂。\n但得出处真，一用一切用。",
        "dynasty": "宋",
        "collection_info": null
    },
    {
        "uuid": "402e278a4675565fe6de45b733a1cc51",
        "title": "送茶头幷化士  其二",
        "author": "释慧空",
        "content": "物以甘柔趋所嗜，茶独森严正其味。\n老僧得之其梦圆，张喉引喙欲谈禅。\n小僧得之忘百虑，挑囊直入茶山去。\n僧无老少俱喜茶，问讯武夷僊子家。\n待我明年春睡醒，借尔郝源作茶鼎。",
        "dynasty": "宋",
        "collection_info": null
    },
    {
        "uuid": "73ae3a034d9944d81bc91d4d3918df91",
        "title": "送茶头幷化士  其三",
        "author": "释慧空",
        "content": "三昧酒，吃便醉，坐禅时，只瞌睡。\n轻轻未可悚动渠，送上茶山渠自会。\n见张三，逢李四，把得便行果灵利。\n一枝春信有来由，六出飞花不相类。\n到秀峰，真得地，四方老衲如云至。\n跨着三门酌一杯，换却眼睛拈却鼻。\n铁面老禅今健否，家居道旧想安然。\n饭香苦忆伊蒲馔，井冽还思甘露泉。",
        "dynasty": "宋",
        "collection_info": null
    },
    {
        "uuid": "dc180a773702a6a34457c0444899db55",
        "title": "送茶头幷化士  其四",
        "author": "释慧空",
        "content": "真鬬九汤云起雪，贡余径寸玉无瑕。\n春寒不念山中事，岁岁封题记我家。",
        "dynasty": "宋",
        "collection_info": null
    },
    {
        "uuid": "f4a6b743558a0175a6db0cc0a960981f",
        "title": "送茶头幷化士  其五",
        "author": "释慧空",
        "content": "瓦盆雷动千山晓，横岭香传两袖风。\n添得老禅精彩好，江西一吸兔瓯中。",
        "dynasty": "宋",
        "collection_info": null
    },
    {
        "uuid": "86ee29fa9b6e20d07551b307291e3c83",
        "title": "送茶头幷化士  其六",
        "author": "释慧空",
        "content": "今我老无崖险句，送人行不折杨花。\n前头有问又须道，黄面禅和吃酽茶。",
        "dynasty": "宋",
        "collection_info": null
    },
    {
        "uuid": "75481d8f1e762c4000b85989fbf420f2",
        "title": "送茶头幷化士  其七",
        "author": "释慧空",
        "content": "衲僧手眼亲，把得是日用。\n左乞建溪茶，右化连江洪。\n快拈两条蛇，併作一手弄。\n行看腊雪消，便是春雷动。",
        "dynasty": "宋",
        "collection_info": null
    },
    {
        "uuid": "ab5fb0e9800caa3ce1e06bb598029f8d",
        "title": "送茶头幷化士  其八",
        "author": "释慧空",
        "content": "披秀三句二偈，与宠为茶佛事。\n法味法乐法财，资神资生资惠。\n使于施受之间，而无虚得虚弃。\n我亦未证其中，乃就其中出气。\n截却娇梵舌根，捩转衲僧巴鼻。\n来者满与一瓯，看伊东倒西醉。\n既醉各各起来，门外晓山横翠。",
        "dynasty": "宋",
        "collection_info": null
    },
    {
        "uuid": "78e49c5d068ebc39836e95b46b7b80c7",
        "title": "送茶头幷化士  其九",
        "author": "释慧空",
        "content": "当阳一印妙无文，惭愧东山有子孙。\n是圣是凡齐印定，不妨持钵扣人门。",
        "dynasty": "宋",
        "collection_info": null
    },
    {
        "uuid": "b690e83d72053dd75e7c74d00d9cc7cb",
        "title": "送茶头幷化士  其一○",
        "author": "释慧空",
        "content": "至辱莫若乞，至乐在无求。\n苟得无求旨，虽乞吾何羞。\n道人白云居，心与白云俦。\n明朝出山去，迫夏归来不。",
        "dynasty": "宋",
        "collection_info": null
    },
    {
        "uuid": "94b5514b79cbdc8c43739dd5ac159a17",
        "title": "送茶头幷化士  其一一",
        "author": "释慧空",
        "content": "尽大地是吾檀越，梅花杏花先后发。\n绿杨阴下问长安，门门有路皆通达。\n祖师禅，活鱍鱍，长秔米饭抄满钵。",
        "dynasty": "宋",
        "collection_info": null
    },
    {
        "uuid": "aebbd3fae9040c7a4b58ab986649d1a5",
        "title": "送茶头幷化士  其一二",
        "author": "释慧空",
        "content": "佛子平居观世间，皆谓圆融无杂坏。\n使其应入如所观，与夺交驰还窒阂。\n我尝行乞今示汝，要得圆成先击碎。\n一毛不立等剎尘，八面俱来无向背。\n如探有无于怀中，如问可不于自己。\n有无可不非外来，是中欲谁为愠喜。\n佛子当持此法门，入此界中而示现。\n丹山红鑪为汝开，岁晚归来金百炼。",
        "dynasty": "宋",
        "collection_info": null
    },
    {
        "uuid": "493e9e3c80674f78caedb68c322efef7",
        "title": "送茶头幷化士  其一三",
        "author": "释慧空",
        "content": "道人随处展家风，酒肆鱼行有路通。\n但得堂中盐米办，吉山佛法自兴隆。",
        "dynasty": "宋",
        "collection_info": null
    },
    {
        "uuid": "710c00559fe31faef37260755628dbae",
        "title": "送茶头幷化士  其一四",
        "author": "释慧空",
        "content": "佛与众生旧有缘，入廛一句更为宣。\n眼前不用生贪恋，三界无安若火煎。",
        "dynasty": "宋",
        "collection_info": null
    },
    {
        "uuid": "0b7ac80ef5f13c3e1e9525b4d2556d58",
        "title": "送茶头幷化士  其一五",
        "author": "释慧空",
        "content": "达人不见尘中隘，为有而今这一解。\n长柄笊篱入手来，倒用横拈风雨快。\n南街打倒北街头，东园乞得西园菜。\n阿呵呵，也奇怪，他家自有通人爱。",
        "dynasty": "宋",
        "collection_info": null
    },
    {
        "uuid": "4f585a06f42a3bb8d0508597e00233a3",
        "title": "送印侍者广化开山歌",
        "author": "释慧空",
        "content": "君不见东山老人僧中月，法惟直指初无说。\n有众如云来不休，有饭如山供不彻。\n印道人，善时节，不持应器循门乞。\n只募同心一万人，请将大地为檀越。\n或宽平，或曲折，与我福田衣不别。\n二彼虽无施受心，万斛千仓从此出。\n若见闻，宜猛烈。\n莫守从前悭吝穴。\n些儿信种落其中，遍界灵苗齐秀发。",
        "dynasty": "宋",
        "collection_info": null
    },
    {
        "uuid": "12e7c4ac3666bfde4a4a9eb4f4fe1989",
        "title": "送光侍者充街坊",
        "author": "释慧空",
        "content": "养子不着顺摩捋，喝要耳聋棒要杀。\n摩捋得成用不行，棒杀教伊应手活。\n东山妙得养子方，所以用时俱爪抹。\n我是谢郎先早归，打就铁船相触拨。",
        "dynasty": "宋",
        "collection_info": null
    },
    {
        "uuid": "c2812ba1567380aabd349faca38bc6e0",
        "title": "送愿兄化永嘉  其一",
        "author": "释慧空",
        "content": "秦溪在处皆招提，我此东山为最上。\n非谓丰庖丽堂宇，于中坐此真导师。\n如火周空拟则焚，如鼓涂毒闻则死。\n痴禅眇劣渠得知，但以情疑实相法。\n我观此会比丘众，一一从其法化生。\n混而不杂如千光，用而无畏如师子。\n汝宜于此办肯心，此心一办一切办。\n善哉遍界尘劳门，悉是东山大智海。",
        "dynasty": "宋",
        "collection_info": null
    },
    {
        "uuid": "09dee1887e942de258e4debfb74a391e",
        "title": "送愿兄化永嘉  其二",
        "author": "释慧空",
        "content": "修途初发步，步步要相似。\n后步纔到时，岂离最初故。\n乃翁众导师，况是为之子。\n欲取步骤同，努力无忽此。",
        "dynasty": "宋",
        "collection_info": null
    },
    {
        "uuid": "4eaa46d44cbdf47e72437e9dab4a8cb5",
        "title": "送广州化士  其一",
        "author": "释慧空",
        "content": "禅参闽岭雪峰寺，饭在南方檀越家。\n岁岁僧归饭满钵，普熏何独是毗耶。",
        "dynasty": "宋",
        "collection_info": null
    },
    {
        "uuid": "2e1366e8034279d3979247dfc5c57c27",
        "title": "送广州化士  其二",
        "author": "释慧空",
        "content": "雪岭留香众，南方上善人。\n先佛肃恭法，佛子今此行。\n古佛有仪式，衲僧不放过。\n一座雪峰山，千门万户到。",
        "dynasty": "宋",
        "collection_info": null
    },
    {
        "uuid": "4a28bb47fe4da2d75ac181024c2d736d",
        "title": "次直指老人韵送璠化士兼呈丘中大  其一",
        "author": "释慧空",
        "content": "宝所龙蛇争守护，自非其人手难措。\n若于箇裏到一回，堪与东山称化士。",
        "dynasty": "宋",
        "collection_info": null
    },
    {
        "uuid": "85798b2a21f0d03963c1b13aad363283",
        "title": "次直指老人韵送璠化士兼呈丘中大  其二",
        "author": "释慧空",
        "content": "上方香饭远吹风，堕我云堂一钵空。\n要使人人无食想，却烦小小现神通。",
        "dynasty": "宋",
        "collection_info": null
    },
    {
        "uuid": "7d75bcff10024c6d0176725a14de2314",
        "title": "次直指老人韵送璠化士兼呈丘中大  其三",
        "author": "释慧空",
        "content": "南庵居士今摩诘，久稔声光未扣门。\n忽睹曼殊说三偈，坐令身在对谈边。",
        "dynasty": "宋",
        "collection_info": null
    },
    {
        "uuid": "ec0d7c612ff0f8a8b3a3d6ac669aefcb",
        "title": "送化主造大目溪桥",
        "author": "释慧空",
        "content": "擘开太华手，生铁铸就汉。\n拈起白玉虹，跨着溪两岸。\n东西南北人，步步无间断。\n直造大歇堂，一生事成办。",
        "dynasty": "宋",
        "collection_info": null
    },
    {
        "uuid": "8b89efc04471cc4700891f33e595d6c3",
        "title": "与聚道者造白林桥  其一",
        "author": "释慧空",
        "content": "白林山中一句子，大溪为舌日夜说。\n路人扰扰如不闻，聚等诸人今始瞥。",
        "dynasty": "宋",
        "collection_info": null
    },
    {
        "uuid": "119a388fff878e68b63ce86f97a8428c",
        "title": "与聚道者造白林桥  其二",
        "author": "释慧空",
        "content": "横身溪上略相酬，不住中间彻两头。\n行人掉臂上头过，谁信如今有赵州。",
        "dynasty": "宋",
        "collection_info": null
    },
    {
        "uuid": "fba7f73d2a771d96cd89ddf82d313c3d",
        "title": "与珍道者造东山寺前石桥",
        "author": "释慧空",
        "content": "灌溪劈箭虽云急，截流过者脚不湿。\n东山一水人不惊，拟动脚时滩下立。\n如何咫尺东山门，在眼可望不可及。\n珍公老手但问渠，自有方便令人入。",
        "dynasty": "宋",
        "collection_info": null
    },
    {
        "uuid": "2c50ca3dce9d0d44fd98b30fbae6108f",
        "title": "送圆上人归云居",
        "author": "释慧空",
        "content": "康庐诸峰欧阜殊，寺称天上众五湖。\n古来相传应真辈，多入此众潜安居。\n有为白癞聊戏剧，邻坐恶之思割席。\n一朝忽怪单位空，遗下疮痂渺无迹。\n东山若是与同时，捶折其胫宁容之。\n圆今病痛又相似，放过从教天下疑。",
        "dynasty": "宋",
        "collection_info": null
    },
    {
        "uuid": "d086fe7bf6869577b5e7b5fc9e86a91e",
        "title": "送正维那归华亭",
        "author": "释慧空",
        "content": "无丝线子拽不断，正要幷州快剪刀。\n尔既有之还不用，山僧赢得笑呵呵。\n只将一笑赠君行，无限青山送又迎。\n到得华亭人不识，柳阴终日钓舟横。",
        "dynasty": "宋",
        "collection_info": null
    },
    {
        "uuid": "a5e2d348419c8ee3c566594f98e2a18b",
        "title": "与胨儿",
        "author": "释慧空",
        "content": "云水四方人，同居九十日。\n大光明藏中，各各不相识。\n月兔晓东生，日乌夜西出。\n善现问瞿昙，般若波罗蜜。",
        "dynasty": "宋",
        "collection_info": null
    },
    {
        "uuid": "152d327d20f07f53bd3b097ee20d435c",
        "title": "与朋宁二士",
        "author": "释慧空",
        "content": "东山东游形弔影，闭门作夏山房冷。\n两士能来共寂寥，人谓同风吾未省。\n窗间一笑岩穴惊，窗外数峰清昼永。\n不知祖道今安危，自拨寒灰出烧饼。",
        "dynasty": "宋",
        "collection_info": null
    },
    {
        "uuid": "fa78ac41193aa512c8f382e7d4332207",
        "title": "送妙侍者游方",
        "author": "释慧空",
        "content": "秋雨秋风如解事，忽送新凉到庭户。\n道人明日先我行，少立斯须听吾语。\n龙蛇共路古犹今，魔佛同源水非乳。\n满世谁能辨正邪，入门且可分宾主。\n句中有眼汝验渠，棒下无私渠验汝。\n好手虽然不犯锋，横身却在锋铓裏。\n象王蹴蹋驴群空，师子嚬呻狐类死。\n道人一等是精灵，大显无功合如此。\n愧当十偈非赏音，喜见独行无伴侣。\n相逢休问来何从，佛寿之孙佛心子。",
        "dynasty": "宋",
        "collection_info": null
    },
    {
        "uuid": "524651bda2e9a3ec992599e77c12e778",
        "title": "送僧游天台  其一",
        "author": "释慧空",
        "content": "天台五百尊者，吃尽秀峰酸豏。\n更引秀峰禅和，尽向桥头脱赚。\n初开盏裏茶花，次散空中灯焰。\n分明不是好心，到者以何为验。\n若是具眼高流，一见不劳再勘。",
        "dynasty": "宋",
        "collection_info": null
    },
    {
        "uuid": "23fbbf253e58990a07788c8ea225d3c4",
        "title": "送僧游天台  其二",
        "author": "释慧空",
        "content": "天台五百尊者，受尽秀峰供养。\n更引秀峰禅和，费他草鞋拄杖。\n初说石梁横空，次夸圣灯明亮。\n元来不是好心，只要递相欺诳。\n烦公勘破归来，领过不消一状。",
        "dynasty": "宋",
        "collection_info": null
    },
    {
        "uuid": "c15f5923050cead0f3ee220b51e79314",
        "title": "和赵超然  其一",
        "author": "释慧空",
        "content": "钝根阿师初乐小，同一法中人怪笑。\n白云堆裏强安身，掣电机前争失照。\n业风吹下到天亭，无着力处尽力争。\n一朝力尽却自笑，放下蛇头摆手行。\n超然居士今庞老，此日相逢犹草草。\n不知船子下扬州，更指梅花开恰好。\n开恰好，惭愧东君解倾倒。\n一枝倒把赠公行，拟行把住道道道。",
        "dynasty": "宋",
        "collection_info": null
    },
    {
        "uuid": "9115dcbcd6a33294acb3dec7d46852b2",
        "title": "和赵超然  其二",
        "author": "释慧空",
        "content": "山僧当年活计小，冷地不知人怪笑。\n白云堆裏强安身，石火光中多失照。\n业风吹不到天亭，无着力处尽力争。\n千岁灵龟退灵殻，而今步步火中行。\n超然居士今庞老，一笑相逢重拨草。\n全机透出上头关，平屐家风且安好。\n且安好，走过市桥曾挞倒。\n回头筑着老丹霞，咄这冤家何不道。",
        "dynasty": "宋",
        "collection_info": null
    },
    {
        "uuid": "88290f451b900ebc539048ed8d1c64f4",
        "title": "喜温首座至  其一",
        "author": "释慧空",
        "content": "我昔识此老，谓之定上座。\n是时朋辈中，箇箇道与么。\n一别二十年，相逢皆老大。\n把手两风颠，傍观尽惊倒。\n翻思往者言，幸尔欺得过。\n若是在今日，管取遭一唾。",
        "dynasty": "宋",
        "collection_info": null
    },
    {
        "uuid": "8fc07824440f5e5cff2140c242af0e93",
        "title": "喜温首座至  其二",
        "author": "释慧空",
        "content": "两翁相对好机缘，点在人人本命年。\n方外笑谭无忌讳，梦中歧路说迍邅。\n自从打破秦时镜，总是花开腊月莲。\n或问两翁年几许，寻常儿唤首罗天。",
        "dynasty": "宋",
        "collection_info": null
    },
    {
        "uuid": "923986152d073f6040fca9cc0d4698a3",
        "title": "与撮药曹道",
        "author": "释慧空",
        "content": "当阳拈出大家看，来处分明去处端。\n总是诸人自遮护，先生豪髪不相瞒。",
        "dynasty": "宋",
        "collection_info": null
    },
    {
        "uuid": "c5784f00b77fe953bd17f7a5e225c144",
        "title": "与开道者",
        "author": "释慧空",
        "content": "大悲院裏罗斋出，十字街头觅水程。\n肩上袈裟无一截，草鞋落地作金声。",
        "dynasty": "宋",
        "collection_info": null
    },
    {
        "uuid": "4e5cac914b954c164359f16d20db43ef",
        "title": "与明州茂上人",
        "author": "释慧空",
        "content": "十五已前不得去，寒木一寻生铁铸。\n十五已后不得住，鍼筒鼻孔俱分付。\n正当十五天然别，谁管春寒与秋热。\n拈起笠子为焰光，遍在湖南幷两浙。",
        "dynasty": "宋",
        "collection_info": null
    },
    {
        "uuid": "5e72a3c09d70c40c77f7175423c161b2",
        "title": "送川全之云门",
        "author": "释慧空",
        "content": "入岭踏着披秀，恰似倒食甘蔗。\n前头节节不同，未可只么掉下。\n雪峰玄沙黄蘗，鼓山东禅西禅。\n是处波腾岳立，随方五位三玄。\n一一从头咬嚼，要令首尾完全。\n云门尽头一节，苦硬如咬生铁。\n一咬咬着舌头，洛阳桥成两截。\n普贤隐身无地，文殊倒退三千。\n有问蔗作何味，附子出在西川。",
        "dynasty": "宋",
        "collection_info": null
    },
    {
        "uuid": "c9da12fcb74b8d7d061265e11aaa2763",
        "title": "送德上人归故山",
        "author": "释慧空",
        "content": "泯泯众人中，不与一人共。\n阒尔居闲房，俨若临千众。\n是谓有恒人，一心无二用。\n东山早尝学，身行而口诵。\n久之如善射，纵横无不中。\n魔外作姻亲，蛇虎为伯仲。\n离歌无可言，出此以为送。",
        "dynasty": "宋",
        "collection_info": null
    },
    {
        "uuid": "aa88c7a8068bbf2116aee204e5b4417e",
        "title": "送珍兄之黄蘗",
        "author": "释慧空",
        "content": "老倒空生，言无旨的。\n索瓶指泥，觅偈与墼。\n俊流把得，劈面便掷。\n如其不然，分付黄蘗。",
        "dynasty": "宋",
        "collection_info": null
    },
    {
        "uuid": "bcdf4a4af496c8d0d024b32c856b07fc",
        "title": "和披秀韵与般阳明上人",
        "author": "释慧空",
        "content": "衲僧一口剑，莫问何年铸。\n既有杀人威，亦有活人句。\n说梦老瞿昙，至今未曾悟。\n为之子孙者，果以何为据。\n聚头化城中，自谓得安住。\n抛却金刚王，记持死汉语。\n腊月三十日，一字不堪睹。\n若惊吾剑在，便解子与午。\n忽挂忽为轮，可见不可取。\n提出长桥蛟，却是南山虎。",
        "dynasty": "宋",
        "collection_info": null
    },
    {
        "uuid": "008159a576ae5f466d0f32236a7f3db8",
        "title": "与璨上人",
        "author": "释慧空",
        "content": "参寻惟上士，骏逸谅无俦。\n去住一言下，东西拄杖头。\n主宾能互换，鍼芥更相投。\n忽竖顶门眼，西江水倒流。",
        "dynasty": "宋",
        "collection_info": null
    },
    {
        "uuid": "a9f9c1b96089f9e00b19ca3de729570d",
        "title": "与勇上人",
        "author": "释慧空",
        "content": "虎丘之虎老且死，道人勇者乃其子。\n以其有子父不亡，偈地风声犹在耳。\n东山于其父子间，为之道旧为乡里。\n要尔全机起乃翁，据虎头而收虎尾。",
        "dynasty": "宋",
        "collection_info": null
    },
    {
        "uuid": "9e4bfa1a3518149719680f5b3c9576f2",
        "title": "与眉州远上人",
        "author": "释慧空",
        "content": "左握峨眉右五台，新罗吃粥七闽斋。\n朝来不省何方去，背却三门着草鞋。",
        "dynasty": "宋",
        "collection_info": null
    },
    {
        "uuid": "9c05c0e99f2e361e5e076ee1fd94cc5a",
        "title": "与通上人",
        "author": "释慧空",
        "content": "行脚莫归乡，枝筇一条铁。\n庵居不说禅，直以身为舌。\n莫归刚要归，不说又着说。\n张翁把研槌，锅中钓出鼈。",
        "dynasty": "宋",
        "collection_info": null
    },
    {
        "uuid": "d88e1f1241141297c5315dbc81208cb8",
        "title": "示僧  其一",
        "author": "释慧空",
        "content": "推行出睦州担版汉，是圣是凡齐赞嘆。\n十方世界绝冤亲，不用藏身更吞炭。",
        "dynasty": "宋",
        "collection_info": null
    },
    {
        "uuid": "f3b120e5a3fe8b2a53ceee27a5945967",
        "title": "示僧  其二",
        "author": "释慧空",
        "content": "赵州狗子无佛性，咬人更不存性命。\n大悲千手不能遮，跋陀那龙侧耳听。",
        "dynasty": "宋",
        "collection_info": null
    },
    {
        "uuid": "ad9fa7a103bca169d25731cbd226524c",
        "title": "示僧  其三",
        "author": "释慧空",
        "content": "有问西来祖意，但与衲僧巴鼻。\n香林坐久成劳，东山睡多损气。",
        "dynasty": "宋",
        "collection_info": null
    },
    {
        "uuid": "e5e27312a034b4dd850f2c2c09cc8bc5",
        "title": "示僧  其四",
        "author": "释慧空",
        "content": "一箇端坐吃不足，二箇同槃则有余。\n缺齿老胡曾未会，洞传今古在吾徒。",
        "dynasty": "宋",
        "collection_info": null
    },
    {
        "uuid": "b1d80f22af3295d0c4a9f34064fabb0a",
        "title": "示僧  其五",
        "author": "释慧空",
        "content": "普化传真，七错八错。\n后人不明，随邪逐恶。\n若是真鍮，黄金不博。\n今人长爱李将军，一箭离弦双鵰落。",
        "dynasty": "宋",
        "collection_info": null
    },
    {
        "uuid": "ee74a65e9dda642b4fa8c791d681df63",
        "title": "送广南僧",
        "author": "释慧空",
        "content": "神光三拜，菩提达磨。\n老安平生，一破竈堕。\n东山病汉，石箇什么。\n信笔写出，不勘自破。\n丹山雏凤九苞文，海坛犬子似驴大。",
        "dynasty": "宋",
        "collection_info": null
    },
    {
        "uuid": "dc422c8a515d79c98372b12e5f8aedb7",
        "title": "送白上人还丰岩",
        "author": "释慧空",
        "content": "我初不识丹霞师，迩来偶识丹霞子。\n却因其子识其师，云水相悬渺千里。\n空生不往丰岩中，丹霞不到西庵裏。\n如何说箇相识来，理契即邻休寐语。\n风前把出赠行人，虚空稽首须弥舞。\n千载冰岩一日春，悬水落崖声似雨。",
        "dynasty": "宋",
        "collection_info": null
    },
    {
        "uuid": "8d98b6ac18cf1edc7c90faf58eeca12a",
        "title": "送定勋二上人",
        "author": "释慧空",
        "content": "定禅快为师子吼，勋禅莹凈玉无垢。\n两禅同居渊不分，一日用之左右手。\n超方独脱王老师，向何壁立今何慈。\n杓柄短长锅大小，揭而示之无可疑。\n末后更有一句子，未省两禅着何语。\n东山有句不敢书，恐着替渠出山去。",
        "dynasty": "宋",
        "collection_info": null
    },
    {
        "uuid": "70b5b231684c241a84ae08395f2d3f3f",
        "title": "和慈觉炊字韵幷送兰蕙  其一",
        "author": "释慧空",
        "content": "竹屋孤烟未断炊，鸥盟岁晚不应违。\n五湖云水座中客，一沼芰荷身上衣。",
        "dynasty": "宋",
        "collection_info": null
    },
    {
        "uuid": "42c267edcfec850a9d5166a1dde53d7f",
        "title": "和慈觉炊字韵幷送兰蕙  其二",
        "author": "释慧空",
        "content": "蕙弟兰兄本一山，莫如白下望长干。\n人间草木非其对，留与芝翁到老看。",
        "dynasty": "宋",
        "collection_info": null
    },
    {
        "uuid": "3ee843d7c2f65f6dc5d0ae8626775838",
        "title": "招南泉",
        "author": "释慧空",
        "content": "一饭之微亦报缘，蒲团纸帐在吾年。\n道惟简易人惟俭，遯乃嘉肥进乃邅。\n问讯江头白石佛，愿回足下紫金莲。\n当年手种庭前柏，岁晚青青欲入天。",
        "dynasty": "宋",
        "collection_info": null
    },
    {
        "uuid": "25568428827db2dcbca7a2702c34def7",
        "title": "素上人为普贤办供过溪上需偈予曰与普贤有素不可无词乃作五偈遗之归山呈似道人一笑  其一",
        "author": "释慧空",
        "content": "普贤愿海君能续，火聚刀山勿厌登。\n更入人间烦恼海，自然触处妙相应。",
        "dynasty": "宋",
        "collection_info": null
    },
    {
        "uuid": "db47d483bc5fa96ef8de36cf8fb839ae",
        "title": "素上人为普贤办供过溪上需偈予曰与普贤有素不可无词乃作五偈遗之归山呈似道人一笑  其二",
        "author": "释慧空",
        "content": "素公初住峨眉寺，遣化人间要话行。\n借问话头何自得，大都来处要分明。",
        "dynasty": "宋",
        "collection_info": null
    },
    {
        "uuid": "17afd3f5936397a704646c56c24c81a8",
        "title": "素上人为普贤办供过溪上需偈予曰与普贤有素不可无词乃作五偈遗之归山呈似道人一笑  其三",
        "author": "释慧空",
        "content": "鸡寒上树鸭下水，举着今人长努嘴。\n众生不明颠倒机，祖教从来同一轨。",
        "dynasty": "宋",
        "collection_info": null
    },
    {
        "uuid": "845a36a9ceb37983b705f97406e77be2",
        "title": "素上人为普贤办供过溪上需偈予曰与普贤有素不可无词乃作五偈遗之归山呈似道人一笑  其四",
        "author": "释慧空",
        "content": "保寿当年作街坊，街头撞着自家底。\n而今岂是有遮藏，撩起清风殊未已。",
        "dynasty": "宋",
        "collection_info": null
    },
    {
        "uuid": "a373d2b2bd9164e255135dc4cf3a90a9",
        "title": "素上人为普贤办供过溪上需偈予曰与普贤有素不可无词乃作五偈遗之归山呈似道人一笑  其五",
        "author": "释慧空",
        "content": "千邪堆裏容开手，万毒丛中许夺标。\n不堕功勋夷险外，前头宝所即非遥。",
        "dynasty": "宋",
        "collection_info": null
    },
    {
        "uuid": "5b087ffab8745e3e83dfc6b808be08f2",
        "title": "华光墨梅",
        "author": "释慧空",
        "content": "隔江遥望白云村，横折梅花卧石根。\n病眼朦胧失端的，淡烟小雨復黄昏。",
        "dynasty": "宋",
        "collection_info": null
    },
    {
        "uuid": "2813eaef371edeb278ec76006754fc24",
        "title": "石菖蒲",
        "author": "释慧空",
        "content": "僊裔来何许，罗浮小洞天。\n老僧忘百念，相对相翛然。\n水洁情惟洁，石坚心更坚。\n愿持青苦节，庶定永君年。",
        "dynasty": "宋",
        "collection_info": null
    },
    {
        "uuid": "5c3f93b20897ffd02f326ef0604859d5",
        "title": "书定兄宗派图  其一",
        "author": "释慧空",
        "content": "虚名惊世刻舟痕，乃祖初无一法传。\n流出胸襟盖天地，只今子子与孙孙。",
        "dynasty": "宋",
        "collection_info": null
    },
    {
        "uuid": "f154bee47d3b0f1980243d7d236efe74",
        "title": "书定兄宗派图  其二",
        "author": "释慧空",
        "content": "笔头定有鑪槌地，陶冶诸方入正传。\n不许南泉夸独脱，且教雷例作儿孙。",
        "dynasty": "宋",
        "collection_info": null
    },
    {
        "uuid": "81eda7b2778a1d78bfcc428ddbf70114",
        "title": "观僧作小字宗派图  其一",
        "author": "释慧空",
        "content": "蝇头细字集为图，瓜瓞绵绵走线朱。\n虎踞龙蟠诸老宿，半窗斜日黑蚍蜉。",
        "dynasty": "宋",
        "collection_info": null
    },
    {
        "uuid": "851a7dab5653d4b158a920a3d53ffa93",
        "title": "观僧作小字宗派图  其二",
        "author": "释慧空",
        "content": "寒泉洗眼看新图，字线岐分黑间朱。\n妙似他方抟枣叶，巧如九曲度蚍蜉。",
        "dynasty": "宋",
        "collection_info": null
    },
    {
        "uuid": "1435de2ad01ab9554fcd5d9f04305e79",
        "title": "戏题渊知客水墨图",
        "author": "释慧空",
        "content": "一身随处得轻安，老入苍崖迭嶂间。\n真箇溪山看似梦，却将水墨写溪山。",
        "dynasty": "宋",
        "collection_info": null
    },
    {
        "uuid": "34f32383cfb36e80426aae4cf1ac1a07",
        "title": "书觉待者空寂会铭后",
        "author": "释慧空",
        "content": "白首儒生困路岐，残杯冷炙饱还饥。\n一朝得意春风下，便把驴儿作马骑。",
        "dynasty": "宋",
        "collection_info": null
    },
    {
        "uuid": "2a12f08a82f83f53610018aced497a8d",
        "title": "拄杖铭",
        "author": "释慧空",
        "content": "黑似漆，清而癯。\n龙无角，蛇有鬚。\n契得之，不自扶。\n空老矣，乃用渠。\n穿天台挑衡庐，涵瀛浡，吞江湖。\n山水具，默然无。\n突然出，拟则迂。\n点须弥，为丘墟。\n指墙壁，为文殊。\n快荐取，勿踌躇。\n是之外，乃无余。",
        "dynasty": "宋",
        "collection_info": null
    },
    {
        "uuid": "a60ad63a991be9de7cb423dec73b563e",
        "title": "跋白鹿寄庵续寒山诗卷后",
        "author": "释慧空",
        "content": "寒山忍寒哦五字，不为世间瓜与瓠。\n寄庵续之则有余，法灯拟之不相似。\n拾得日暮趁牛归，丰干天明骑虎去。\n可怜辛苦油浇神，年年打供国清寺。",
        "dynasty": "宋",
        "collection_info": null
    },
    {
        "uuid": "895bbd6c882e8a5539791b8e7d02525c",
        "title": "与昙上人",
        "author": "释慧空",
        "content": "我今无别语，方便唯一路。\n古今贤圣人，皆由此得度。\n无为一加鞭，只贵阔着步。\n力行不中休，理尽即自悟。\n不见新丰老，母在不归去。\n不见老赵州，蹔归终不住。\n两翁僧中龙，千载乃一遇。\n观其入道初，尚欲一味做。\n况我中下流，日用更多事。\n行行宜念诸，青春易迟暮。",
        "dynasty": "宋",
        "collection_info": null
    },
    {
        "uuid": "5b035b88c98b8289e07e57e1a093a0a0",
        "title": "次韵答靖侍者",
        "author": "释慧空",
        "content": "一句忽截流，千差俱失路。\n谁为三界师，出生与灭度。\n一念忽到家，大千无跬步。\n谁为九类生，沈迷及省悟。\n向来先达人，箇箇与么去。\n只今禅家流，一一如是住。\n求其独脱者，举世亦罕遇。\n道人我同参，岂不以此故。\n遗我一使言，言言论何事。\n北鬰打三更，西瞿日未暮。",
        "dynasty": "宋",
        "collection_info": null
    },
    {
        "uuid": "2c46acb656b1fed273d6731eefc3ad4f",
        "title": "和刘天启对牡丹歠茶",
        "author": "释慧空",
        "content": "优昙惟时乃现，余芳得暖争抽。\n谁肯不萌枝上，折来一洗春柔。\n小智劳乎刻画，钝根溺在熏修。\n纵是根同体一，皆为蝶戏蜂游。\n所以南泉一指，顿开陆子双眸。\n披秀因斋庆讚，东山助出茶瓯。\n不是云居安乐，绝胜黄蘗中洲。\n更看年年二月，扁舟逆上春流。",
        "dynasty": "宋",
        "collection_info": null
    },
    {
        "uuid": "1135ba8b2e2e0b72349a92000c4d55f4",
        "title": "和秀峰  其一",
        "author": "释慧空",
        "content": "白马驼经弄玉蹄，云中归去不曾迷。\n从今大事因缘毕，坐听河声流向西。",
        "dynasty": "宋",
        "collection_info": null
    },
    {
        "uuid": "a8911c76a828b1f4468216a16e1ebcf8",
        "title": "和秀峰  其二",
        "author": "释慧空",
        "content": "教意拈来作么看，唐言梵语不相干。\n更将祖意论同别，识取鸡寒与鸭寒。",
        "dynasty": "宋",
        "collection_info": null
    },
    {
        "uuid": "a947374967a57e8ea58ab650c6e10cbe",
        "title": "才仲出示巨轴佳篇復檔案新诗降嘆不已又似欲置人于苦海中惟恐堕其计而不免次韵奉呈",
        "author": "释慧空",
        "content": "先生词源真汹涌，已如鸣鹤闻于天。\n隋珠却把暗投掷，但觉惊捧蛟槃圆。\n终须负鼎于明主，况其致治如烹鲜。\n伊尹未聘独耕野，先生是以由居廛。\n古人投笔真不浅，为有妙技非难捐。\n风流顾恺虽可尚，要之无乃痴为为缘。\n愿言自信龟手药，无使小子讥便便。",
        "dynasty": "宋",
        "collection_info": null
    },
    {
        "uuid": "441cee03c1fdba8a77094abb708a55e8",
        "title": "送鹏上人",
        "author": "释慧空",
        "content": "生儿堕地要着鞭，无使长居父母前。\n既缁其衣童其颠，是欲置之于圣贤。\n圣贤道大非小缘，要当猛断无迁延。\n九万鹏程脚下天，一言相契犹未然。\n要中之要玄中玄，千人万人得一传。\n东山说罢鹏出门，祝融峰后湘水边。",
        "dynasty": "宋",
        "collection_info": null
    },
    {
        "uuid": "560a9f2f3b020793d36779a940c61f3a",
        "title": "送明首座幷简元故人",
        "author": "释慧空",
        "content": "目山第一座，江阴道人明。\n披秀五年住，众中称老成。\n龙门吹毛子，瓯峰空故人。\n昨闻开定山，问之乃其兄。\n投机雷雨解，操行冰霜清。\n一点皮下血，大千尘中经。\n以公好兄弟，增我朋友情。\n新年拄杖头，依旧吴山青。\n谭间烦引及，衰病老空生。",
        "dynasty": "宋",
        "collection_info": null
    },
    {
        "uuid": "5bfedcc977e9e62d4106c0d9f54f95fb",
        "title": "甘泉惠石铫郑才仲以诗见赏次韵酬之",
        "author": "释慧空",
        "content": "老空剪茶器惟石，石有何好空乃惜。\n先生嗜好偶然同，我久眼中无此客。\n呼童活火煮山泉，旋破小团分五白。\n不嫌菌蠢赋龙头，便觉弥明犹在席。",
        "dynasty": "宋",
        "collection_info": null
    },
    {
        "uuid": "5d5fd83a5060b476b00121a86042ff7b",
        "title": "和才仲五字韵  其一",
        "author": "释慧空",
        "content": "豹变惟君子，吾方见一斑。\n君宜为世瑞，未用爱僧闲。\n文出东西汉，诗成大小山。\n殷勤五字句，乞我薜萝间。",
        "dynasty": "宋",
        "collection_info": null
    },
    {
        "uuid": "422ccc3e13d1dff2757807bdc89001f4",
        "title": "和才仲五字韵  其二",
        "author": "释慧空",
        "content": "一身走四海，未老髪先斑。\n得住从缘住，非闲亦似闲。\n泉鸣堂下石，云起屋头山。\n不碍往来者，无人到此间。",
        "dynasty": "宋",
        "collection_info": null
    },
    {
        "uuid": "c1b01035af99d9a6a0ce43e589cb63cc",
        "title": "漆匠王荣朱法座求颂",
        "author": "释慧空",
        "content": "大鑑祖师曾指出，拄地撑天黑似漆。\n众生日用多不知，王荣代代承恩力。\n承恩力，皎如日，掷地金声更坚密。\n两手持来付与人，一任高低酬价直。",
        "dynasty": "宋",
        "collection_info": null
    },
    {
        "uuid": "75ec4fc69fa8f77945c64ec5df1b477e",
        "title": "与凈上人开行和尚语录",
        "author": "释慧空",
        "content": "捏乌巨山为笔，蘸鄱阳湖作墨。\n空中大书六字，荐福和尚语录。\n若人一览无遗，山僧与伊脔肉。",
        "dynasty": "宋",
        "collection_info": null
    },
    {
        "uuid": "bf1caaf35bfc5302a43f50938703cda0",
        "title": "和无在悼惠书记  其一",
        "author": "释慧空",
        "content": "惠初不死而言死，空本无情似有情。\n手把遗书一挥泪，秦溪三夜雨连明。",
        "dynasty": "宋",
        "collection_info": null
    },
    {
        "uuid": "d7306bd8af5cf865d3530c7e46fb0d50",
        "title": "和无在悼惠书记  其二",
        "author": "释慧空",
        "content": "忆昨同渠离汝水，而今先我至天台。\n后生乍转通身句，悔不当初与道来。",
        "dynasty": "宋",
        "collection_info": null
    },
    {
        "uuid": "77aa9ad6b3ae0ad1d17089f10160b64b",
        "title": "和无在悼惠书记  其三",
        "author": "释慧空",
        "content": "全死全生大法王，能医生死更无方。\n干城影裏封疆阔，石火光中劫数长。",
        "dynasty": "宋",
        "collection_info": null
    },
    {
        "uuid": "e10f29a2f74d2a0371364e0f0780e06b",
        "title": "前日有客陈墨梅者仆因诵高台所作为绝至于寻常墨缀处余人用尽工夫不到不知圆公何从见闻客疑仆能之昨日袖纸相过苦求挥洒不觉令人失笑因戏作少谢盛意是中亦有墨梅请呈本际老必为指出",
        "author": "释慧空",
        "content": "高台仁老今已老，冷药疏枝余薄怒。\n后来涂抹如牛毛，过眼番番泛于土。\n不如十月江南行，长条半落霜冰清。\n冰魂玉骨淡不俗，宛转自有骚人情。\n惟公好事心尚尔，若爱霜枝横短纸。\n不因作意宽作程，少待今年冰雪底。",
        "dynasty": "宋",
        "collection_info": null
    },
    {
        "uuid": "dca3aa35177dc558ff24855161d99548",
        "title": "悼觉庵  其一",
        "author": "释慧空",
        "content": "石人生子便英灵，胎髪未除先老成。\n不读五经并十史，一言才出万人惊。",
        "dynasty": "宋",
        "collection_info": null
    },
    {
        "uuid": "31b18405c4c26ec67d0944ced51c5661",
        "title": "悼觉庵  其二",
        "author": "释慧空",
        "content": "有何等语能惊众，三问渠侬三不知。\n是我松斋会心友，或闻或见更无疑。",
        "dynasty": "宋",
        "collection_info": null
    },
    {
        "uuid": "7a0ea694a2873d1a594c7c782dce05ff",
        "title": "悼觉庵  其三",
        "author": "释慧空",
        "content": "鸟道玄关方打脱，刀山剑树又跻攀。\n老来别得安身法，八面朱门夜不关。",
        "dynasty": "宋",
        "collection_info": null
    },
    {
        "uuid": "533378a2cf49fc25494a9de4e9355645",
        "title": "南华定兄访予疏山临分欲偈作此",
        "author": "释慧空",
        "content": "一滴曹溪水，千江悉混流。\n深期能远到，未可辄中休。\n知识随方有，禅林在处稠。\n杖头亲探过，归路却相求。",
        "dynasty": "宋",
        "collection_info": null
    },
    {
        "uuid": "6d4ab9510597fba4fe52bdad23bc1966",
        "title": "送吴居士",
        "author": "释慧空",
        "content": "化缘架就留香堂，乞饭又饱留香众。\n明年入夏便归来，三日一斋五日供。\n普愿雪山立雪徒，圣箭离弦万钧重。",
        "dynasty": "宋",
        "collection_info": null
    },
    {
        "uuid": "f4433f1cf7886c4e82c3a5d26e499581",
        "title": "送鑑维那弼侍者之径山  其一",
        "author": "释慧空",
        "content": "佛日丛林我弟兄，见来应是问空生。\n谓如乌石岭头石，送尽行人自不行。",
        "dynasty": "宋",
        "collection_info": null
    },
    {
        "uuid": "a4b87c42caafe4c8671c2639ac258d1e",
        "title": "送鑑维那弼侍者之径山  其二",
        "author": "释慧空",
        "content": "弼禅弼禅，紧峭草鞋阔着步。\n莫似山僧，绳床角头立地时。\n径山老人我知识，横膝竹篦三尺铁。\n那咤顶上吃一掣，金刚脚下流出血。\n别别，辰锦砂兮未为赤。",
        "dynasty": "宋",
        "collection_info": null
    },
    {
        "uuid": "1a9f3fa6118f42c7ee77d8e3ef42fe67",
        "title": "送泽监寺出岭",
        "author": "释慧空",
        "content": "我自入岭来，称锤落深井。\n如君英俊流，当以我为警。\n摩挲探水杖，透脱飞猿岭。\n送别无所谭，霜清溪路永。",
        "dynasty": "宋",
        "collection_info": null
    },
    {
        "uuid": "c47b3c277406547abc3713f61a883587",
        "title": "和刘天常见寄",
        "author": "释慧空",
        "content": "足疾三年只杜门，孤怀如月耿朝昏。\n同风不昧古人意，此道当期老者论。\n露地白牛纯到角，雪山香草细和根。\n苏州未解吾家事，夜对高僧无一言。",
        "dynasty": "宋",
        "collection_info": null
    },
    {
        "uuid": "a3bb65fdc5248a0651c8768e7ea33a0d",
        "title": "送悟大师重造金刚",
        "author": "释慧空",
        "content": "八大金刚常住世，护佛正法令久住。\n精蓝金刚相先坏，欲令正法住为难。\n悟禅致力扶正法，故先成此金刚王。\n老僧嘉悟善用心，说偈赞其令速办。",
        "dynasty": "宋",
        "collection_info": null
    },
    {
        "uuid": "da29da993aa7d4e44e465d397a22cd67",
        "title": "送妙修造",
        "author": "释慧空",
        "content": "昔人架屋着闲汉，同道嗔之不与语。\n秀峰屋下没闲人，不是超佛即超祖。\n佛祖至大渠更超，此屋黄金君勿惮。\n下山遍访檀施门，必有奇人咄嗟办。",
        "dynasty": "宋",
        "collection_info": null
    },
    {
        "uuid": "11c641daa10b5a1ddf67d8031a2801b4",
        "title": "送本书记住保寿",
        "author": "释慧空",
        "content": "吴山道人真倔强，气吞佛祖无诸方。\n饱参不数古韶偃，操词不齿今苏黄。\n独能以文事圆悟，期于季软振颓纲。\n缘熟果能符素志，要与乃祖联遗芳。\n金券揭起益高价，栗蒲突出重耿光。\n弄蹄驴子骥莫及，踢出保寿今开堂。\n三圣休更推僧出，此公毒手难近傍。\n咦！。",
        "dynasty": "宋",
        "collection_info": null
    },
    {
        "uuid": "d505741ac7d46b1acf5713f03475d602",
        "title": "送忍禅游方",
        "author": "释慧空",
        "content": "人言祖意不可说，未动唇吻先卷舌。\n虽然说着也不妨，道火何曾口边热。\n若作说会一重关，不作说会万重山。\n自家肚皮自家划，莫被傍人开眼瞒。\n忍禅少年心踊跃，买双草鞋穿两脚。\n天台南岳走一遭，铁额铜头须撞着。",
        "dynasty": "宋",
        "collection_info": null
    },
    {
        "uuid": "478fb84989b575efc7268def5aa7dcfe",
        "title": "赠寥元饰  其一",
        "author": "释慧空",
        "content": "十日中林足音绝，陈云不飞天欲雪。\n剪剪溪风忽转霜，天工似与游人设。\n蹇驴风帽溪上来，眼明一二僧窗开。\n地炉夜话月入屋，竹径朝行山放梅。\n公家秦溪富山水，碧瓦朱甍空翠裏。\n还家开取虎头岩，会见丹霞访居士。",
        "dynasty": "宋",
        "collection_info": null
    },
    {
        "uuid": "c12c5f93659235083864bb6275905a9e",
        "title": "赠寥元饰  其二",
        "author": "释慧空",
        "content": "世途湔去利名垢，僧榻来熏知见香。\n昭旷情怀陶靖节，清明风韵孟襄阳。",
        "dynasty": "宋",
        "collection_info": null
    },
    {
        "uuid": "f881fa3fd2dbafe160a9d6094c1ff02f",
        "title": "赠寥元饰  其三",
        "author": "释慧空",
        "content": "家住秦溪紫翠间，好山终日遶朱阑。\n莫如马上寻山者，到老不知身在山。",
        "dynasty": "宋",
        "collection_info": null
    },
    {
        "uuid": "0f3a7f944c8c5572f85a5ffd5353be6b",
        "title": "和刘天启并留别  其一",
        "author": "释慧空",
        "content": "崇观文章独老苍，后生犹及见堂堂。\n十年契阔形容改，一日相逢道韵长。\n尽启轩窗供远目，莫嫌蔬笋饭家常。\n愿陪刘远焚香在，莲社风流有耿光。",
        "dynasty": "宋",
        "collection_info": null
    },
    {
        "uuid": "02a0c03dcc480c309e8b7c9e43146916",
        "title": "和刘天启并留别  其二",
        "author": "释慧空",
        "content": "相从无十日，相别又经年。\n为问南来雁，群飞孰使然。",
        "dynasty": "宋",
        "collection_info": null
    },
    {
        "uuid": "2dbbedbd72f2d00bf71ee08e9026b88f",
        "title": "和彦正居士见寄并勉定兄及再和梦石  其一",
        "author": "释慧空",
        "content": "学道穷年无寸勋，忘机似可置鸥群。\n谩劳长者开青眼，送与高岩卧白云。\n机钝莫酬摩诘问，鼻端终待郢人斤。\n归来不寐思君语，落涧寒泉深夜闻。",
        "dynasty": "宋",
        "collection_info": null
    },
    {
        "uuid": "4bb831f942ca097766f1890984dc5c39",
        "title": "和彦正居士见寄并勉定兄及再和梦石  其二",
        "author": "释慧空",
        "content": "从容中道绝功勋，野鹤昂藏不类群。\n双眼炯如潭底月，一身闲似岭头云。\n撮来大地如粟粒，放去龟毛重九斤。\n三载相依话畴昔，我初无说子无闻。",
        "dynasty": "宋",
        "collection_info": null
    },
    {
        "uuid": "0c52e7954b944e8c8382417db928043a",
        "title": "和彦正居士见寄并勉定兄及再和梦石  其三",
        "author": "释慧空",
        "content": "贫家只有四立壁，分岁那进豪右群。\n方办五言酬绝唱，又传秀句入深云。\n应机杀活生谭笑，信手方圆斫斧斤。\n无以险崖多困我，须防官府有新闻。",
        "dynasty": "宋",
        "collection_info": null
    },
    {
        "uuid": "6a0fa2090bb32d4cedb21fdcaa6a1ea8",
        "title": "与岳麓范老",
        "author": "释慧空",
        "content": "闽蜀限西南，中有同风句。\n今年台雁行，一笑果相遇。\n朝饭灵峰泉，暮宿中岩寺。\n常恐溪涨时，阿师截流去。",
        "dynasty": "宋",
        "collection_info": null
    },
    {
        "uuid": "ac0656bb2d98ba0a28662a0c422adbec",
        "title": "送印禅归乡",
        "author": "释慧空",
        "content": "秦溪青田十日程，自彼到此小行脚。\n念来三见枫叶丹，依然又带天平错。\n问渠去矣再来无，游客虽好家山乐。\n我亦无家可得归，去去善为山路恶。",
        "dynasty": "宋",
        "collection_info": null
    },
    {
        "uuid": "c71a8e8497875179fd26cd5e9371370c",
        "title": "送僧行脚",
        "author": "释慧空",
        "content": "赵州送人曾有语，有佛无佛俱莫住。\n若是金毛师子儿，他家自有通霄路。\n因记雪峰行脚时，九上洞山三投子。\n被风堕笠渠不收，盖天盖地从此始。\n两翁从此迹已陈，后世事之如事生。\n道人即是后来秀，千里修途宜力行。\n勿贤前辈辄自已，当与两翁争重轻。\n我如老马虽伏枥，喜见此行犹更鸣。",
        "dynasty": "宋",
        "collection_info": null
    },
    {
        "uuid": "83e3b78e7911def8203cc44a6ce266b2",
        "title": "示泽监寺",
        "author": "释慧空",
        "content": "云门山，泽监寺，对空生，出此语。\n书偈及传衣，全非衲僧事。\n等闲透出云门关，赤手要缚南山虎。\n三寸㔢除能再来，凛凛威风惊海宇。",
        "dynasty": "宋",
        "collection_info": null
    },
    {
        "uuid": "7e5f0fde72493bab8f621926e36c47ae",
        "title": "书知微偈后",
        "author": "释慧空",
        "content": "酰鸡负须弥，瞬息九万里。\n猕猴对秦镜，一一总没尾。\n生平五湖心，短笛秋风裏。\n借问鱼有无，夜凉天在水。",
        "dynasty": "宋",
        "collection_info": null
    },
    {
        "uuid": "bf8e34af13b052b1760464ece6bedcad",
        "title": "寄拂柄与知微微不受兼颂附回后有僧请益故答之",
        "author": "释慧空",
        "content": "火中驽马变黄牛，不见全身露两头。\n龙树马鸣齐卷舌，山僧亲为说来由。",
        "dynasty": "宋",
        "collection_info": null
    },
    {
        "uuid": "96aa7892e5f0516639fe475748440960",
        "title": "送本首座还梅州",
        "author": "释慧空",
        "content": "病夫独卧雪山雪，抱渴惟思梅岭梅。\n岁晚犯寒宜好去，新年忍死待归来。",
        "dynasty": "宋",
        "collection_info": null
    },
    {
        "uuid": "e89b4a49e242b4603b5a3cf9c0e36f7b",
        "title": "信道姑见佛日",
        "author": "释慧空",
        "content": "信是有髪比丘尼，东山不及渠一着。\n闻说佛日岭外还，不起公凭便行脚。",
        "dynasty": "宋",
        "collection_info": null
    },
    {
        "uuid": "f2d7b55028c23634fe3f53289d1a0fb2",
        "title": "寄信上人",
        "author": "释慧空",
        "content": "一瓶一钵且随缘，此事时时强为宣。\n知己不来春自老，孤峰皎月对寒泉。",
        "dynasty": "宋",
        "collection_info": null
    },
    {
        "uuid": "cc8249fee0ddad1083f515d3716e2ca6",
        "title": "独宿省堂告友人",
        "author": "释慧空",
        "content": "秋瘴惊寒却自平，匡床独卧四无声。\n涅槃堂裏通身句，永夜孤灯一点明。",
        "dynasty": "宋",
        "collection_info": null
    },
    {
        "uuid": "acae2fcb5a05b5147513cc71a4eed5b7",
        "title": "怀友  其一",
        "author": "释慧空",
        "content": "一牛鸣地竹桥西，成趣生涯有菜畦。\n三度春归忆君别，乱红如雨暗前溪。",
        "dynasty": "宋",
        "collection_info": null
    },
    {
        "uuid": "dde3e96721e92662a6c9919b07be8f03",
        "title": "怀友  其二",
        "author": "释慧空",
        "content": "仙翁初不记年华，食罢蟠桃又着花。\n只在人前人不识，蓝溪流水两三家。",
        "dynasty": "宋",
        "collection_info": null
    },
    {
        "uuid": "0e19111f4c1a12db6da8f4253bbcf64a",
        "title": "寄谷堂老",
        "author": "释慧空",
        "content": "谷堂去我如许久，病起诸峰瘦入天。\n放髪齐眉寒又至，几时归叫老风颠。",
        "dynasty": "宋",
        "collection_info": null
    },
    {
        "uuid": "11ac8272f8c3b3936afffef9c0aea75f",
        "title": "送光兄之百丈兼呈山中禅师以当书矣  其一",
        "author": "释慧空",
        "content": "不疑汝未彻，端的若为分。\n宝剑寒光动，桃花云裏春。",
        "dynasty": "宋",
        "collection_info": null
    },
    {
        "uuid": "4ea203b1d8721c0f9f87eb141a79819e",
        "title": "送光兄之百丈兼呈山中禅师以当书矣  其二",
        "author": "释慧空",
        "content": "生涯一物无，坐对方来客。\n有问不违伊，向道庭前柏。",
        "dynasty": "宋",
        "collection_info": null
    },
    {
        "uuid": "1183010ff39e5a36450ad0c7fc55bd02",
        "title": "送善兄还洞山兼呈方丈  其一",
        "author": "释慧空",
        "content": "洞山好佛贵兼尊，老奯才方得入门。\n留得中心者些子，而今着力有儿孙。",
        "dynasty": "宋",
        "collection_info": null
    },
    {
        "uuid": "af3f55e9f13faf92870c64a09e816863",
        "title": "送善兄还洞山兼呈方丈  其二",
        "author": "释慧空",
        "content": "一书远寄云中旧，五偈仍观雪子吟。\n且喜新丰消息在，南方满眼是丛林。",
        "dynasty": "宋",
        "collection_info": null
    },
    {
        "uuid": "8b2fc7e6415d1547a9770746c3f4c790",
        "title": "谢庞道惠茶",
        "author": "释慧空",
        "content": "冰雪心肠独老庞，一枝春信果无双。\n茅堂客散熏炉冷，有味无言日转窗。",
        "dynasty": "宋",
        "collection_info": null
    },
    {
        "uuid": "f0c6d56dbf52c9ae24715e992fb2900a",
        "title": "本老昔住此庵今出世再过山次日出诸偈颂乃和之",
        "author": "释慧空",
        "content": "舀溪长柄向来杓，瑞世优昙今日花。\n到我住庵无此瑞，只将溪水煮山茶。",
        "dynasty": "宋",
        "collection_info": null
    },
    {
        "uuid": "8c1fadb81a31a1d6ceeb24fc83de2a0b",
        "title": "僧上蜀绢毛段不受以偈谢之",
        "author": "释慧空",
        "content": "关西毛段蜀川绢，万里持来恐亦艰。\n谢汝殷勤復归汝，老僧布衲得遮寒。",
        "dynasty": "宋",
        "collection_info": null
    },
    {
        "uuid": "4dba397deeec2abc40dcbbb41f05e928",
        "title": "送泽上人",
        "author": "释慧空",
        "content": "出入丛林成岁月，养成大树没根栽。\n东山老矣病且耄，为荫为凉待后来。",
        "dynasty": "宋",
        "collection_info": null
    },
    {
        "uuid": "d85d0a4aedacad18f59836db0a3f46bc",
        "title": "容茶头为本无庵道头陀求偈",
        "author": "释慧空",
        "content": "道本无根却有根，根深枝叶遍干坤。\n不知根本深多少，往见头陀试问看。",
        "dynasty": "宋",
        "collection_info": null
    },
    {
        "uuid": "58ff051676636977af82ef9016aac077",
        "title": "与通上人",
        "author": "释慧空",
        "content": "迷时翻手迷为悟，悟处存心悟是迷。\n迷悟两忘归路尽，皖山深夜老猿啼。",
        "dynasty": "宋",
        "collection_info": null
    },
    {
        "uuid": "56211608ecfc0d527442b45c21cf26e5",
        "title": "送僧归四明",
        "author": "释慧空",
        "content": "跛鼈三年病，一书千里心。\n冤家容可避，到老也相寻。",
        "dynasty": "宋",
        "collection_info": null
    },
    {
        "uuid": "0c460c93a2a5e828bf42d6bae4cabfab",
        "title": "送昙上人游方",
        "author": "释慧空",
        "content": "昔人有言生处乐，东山何劝人行脚。\n殊方异域走苦辛，峻岭重关多险恶。\n东山往昔被赚来，故就于今拔本着。\n问渠端的何处生，一言解却通身缚。",
        "dynasty": "宋",
        "collection_info": null
    },
    {
        "uuid": "f900f97e376f87e15ea83e4dea17eca2",
        "title": "题石室并和澹庵  其一",
        "author": "释慧空",
        "content": "野桃欹岸竹连云，石径萦纡到洞门。\n花落莫随流水去，恐人认此是桃源。",
        "dynasty": "宋",
        "collection_info": null
    },
    {
        "uuid": "0d2baffdeb2859e1d3679827c9e0947f",
        "title": "题石室并和澹庵  其二",
        "author": "释慧空",
        "content": "石门有路建隆初，树老崖荒路欲无。\n我以多生岩下住，到门先记石于菟。",
        "dynasty": "宋",
        "collection_info": null
    },
    {
        "uuid": "cb98a470acae5cd6143223243982090d",
        "title": "题石室并和澹庵  其三",
        "author": "释慧空",
        "content": "山日辉辉云细细，石渠浅浅竹疏疏。\n珍禽引客飞还住，灵草忽香寻却无。",
        "dynasty": "宋",
        "collection_info": null
    },
    {
        "uuid": "22d15da908ba34d2569935a282c6d0ac",
        "title": "题石室并和澹庵  其四",
        "author": "释慧空",
        "content": "百里寻山但宿春，欲留未得去还慵。\n东风莫使归帆饱，放我中流认九峰。",
        "dynasty": "宋",
        "collection_info": null
    },
    {
        "uuid": "ec11870a7470bfb83d2967e8663e0834",
        "title": "题石室并和澹庵  其五",
        "author": "释慧空",
        "content": "要识停厨第一方，为空石廪着黄粱。\n明年便入岩中坐，五偈先来作定场。",
        "dynasty": "宋",
        "collection_info": null
    },
    {
        "uuid": "4d4414d500d09c92d5147e5b87bc59f8",
        "title": "题石室并和澹庵  其六",
        "author": "释慧空",
        "content": "住如止水动如云，去住无拘是我门。\n又举杖头千佛剎，来藏海上小桃源。",
        "dynasty": "宋",
        "collection_info": null
    },
    {
        "uuid": "c72e94c43ba59893801b7ad207a701bd",
        "title": "题石室并和澹庵  其七",
        "author": "释慧空",
        "content": "惊蛇断路我来初，钵挂藤梢物物无。\n只向无中成活计，譍门童子两于菟。",
        "dynasty": "宋",
        "collection_info": null
    },
    {
        "uuid": "3c3a61a775ddfe8efe83ad708966de58",
        "title": "题石室并和澹庵  其八",
        "author": "释慧空",
        "content": "衣雨调阶泉淅沥，青烟遶屋树扶疏。\n异时有问碧岩境，举似酬之莫道无。",
        "dynasty": "宋",
        "collection_info": null
    },
    {
        "uuid": "012d59a77c243abd6fc1b43094f5d499",
        "title": "题石室并和澹庵  其九",
        "author": "释慧空",
        "content": "黄陈五合不劳舂，食罢无营一似慵。\n麋鹿往还溪上路，白云开合面前峰。",
        "dynasty": "宋",
        "collection_info": null
    },
    {
        "uuid": "9f5ff6d319582638786ff53e23f88753",
        "title": "题石室并和澹庵  其一○",
        "author": "释慧空",
        "content": "来年四色更多方，忧水忧风忧夏粮。\n未必澹庵能快活，随身干木便逢场。",
        "dynasty": "宋",
        "collection_info": null
    },
    {
        "uuid": "44ad01ffa585b642445a12dcfa70d141",
        "title": "戒庵主示诸老船子图偈赞因与之结缘  其一",
        "author": "释慧空",
        "content": "我笑华亭老，虚舟漾明月。\n撞着问津人，万劫繫驴橛。",
        "dynasty": "宋",
        "collection_info": null
    },
    {
        "uuid": "6d20bb2c857b4b3e99af494a471a424a",
        "title": "戒庵主示诸老船子图偈赞因与之结缘  其二",
        "author": "释慧空",
        "content": "开口赠两桡，老婆心更切。\n回首与翻身，亦未为剿绝。",
        "dynasty": "宋",
        "collection_info": null
    },
    {
        "uuid": "ea801bf5e4e19b4d5eab7e096b042d04",
        "title": "戒庵主示诸老船子图偈赞因与之结缘  其三",
        "author": "释慧空",
        "content": "那堪镢头边，勿令有断绝。\n老戒不放伊，携之入闽粤。",
        "dynasty": "宋",
        "collection_info": null
    },
    {
        "uuid": "c2b0e2d1dd5d576e45a6f9c7bc7e1a4c",
        "title": "戒庵主示诸老船子图偈赞因与之结缘  其四",
        "author": "释慧空",
        "content": "到处出似人，几箇知时节。\n空也心胆麤，戒戒勿漏泄。",
        "dynasty": "宋",
        "collection_info": null
    },
    {
        "uuid": "8fecf0ee37f96a1ee69f059528517638",
        "title": "离云居寓九仙寄无住",
        "author": "释慧空",
        "content": "痴云翳目不肯散，一雨一风行路迷。\n好山但自着狐兔，百城孤客其安之。\n朝来喜事遽如许，高空卷云风扫雨。\n径须呼我木上座，去探大雄山下虎。",
        "dynasty": "宋",
        "collection_info": null
    },
    {
        "uuid": "15393dd7a97d9145ca10fc2b05e9478f",
        "title": "和可上人",
        "author": "释慧空",
        "content": "梦裏身投九泽乡，共惊日月去堂堂。\n江湖乱后人虽健，鸿雁不来书亦亡。\n访旧悲凉山起雾，得君谭笑目生光。\n犀牛扇破犀牛在，宜有清风可播扬。",
        "dynasty": "宋",
        "collection_info": null
    },
    {
        "uuid": "2bdc91935370003a9aa1dbdc4d220f35",
        "title": "答宜禅颂见谒",
        "author": "释慧空",
        "content": "宜禅谒老空，先自着便宜。\n分明金弹子，博得粪球儿。\n把得急抛下，堂堂空手归。\n前路逢人问，如何举似伊。",
        "dynasty": "宋",
        "collection_info": null
    },
    {
        "uuid": "068c0ce276135afce1dce8fd7fca9df3",
        "title": "过疏山化士求谒",
        "author": "释慧空",
        "content": "南来雨宿仍风餐，蛮溪鬼洞三年还。\n丛林龙象老衲死，处处钟鼓空云山。\n独闻疏山有尊宿，不减当年矮师叔。\n欲求法雨洗蛮烟，正恐斋厨窘炊玉。\n道人忽从山中来，要乞上方香饭回。\n我方痴坐视屋壁，毛孔要须香七日。",
        "dynasty": "宋",
        "collection_info": null
    },
    {
        "uuid": "5a4d236b2132456ac96c4a1b1349bfa3",
        "title": "送泐潭化士  其一",
        "author": "释慧空",
        "content": "大智承当三日聋，丈夫志气岂雷同。\n飞鸾渡水急于箭，喝下教伊不敢东。",
        "dynasty": "宋",
        "collection_info": null
    },
    {
        "uuid": "244471f02bb10b6bb7982deb87e1e42c",
        "title": "送泐潭化士  其二",
        "author": "释慧空",
        "content": "不道二方遭毒手，更持一钵访空生。\n空生亦似把不住，放出瞎驴随队行。",
        "dynasty": "宋",
        "collection_info": null
    },
    {
        "uuid": "6b3234e76038134b9e27079d37bdf0fa",
        "title": "送泐潭化士  其三",
        "author": "释慧空",
        "content": "瞎驴无足尾过头，蹴踏干坤势未休。\n大寂马驹追莫及，沩山水牯岂同流。",
        "dynasty": "宋",
        "collection_info": null
    },
    {
        "uuid": "8565e03b2140d2a07bb48115336bbe57",
        "title": "送油头  其一",
        "author": "释慧空",
        "content": "十分亲近见还迟，放去令渠自发机。\n他日归来如点着，普天无处不光辉。",
        "dynasty": "宋",
        "collection_info": null
    },
    {
        "uuid": "25ff168e37a171bafdc9f600ef91adad",
        "title": "送油头  其二",
        "author": "释慧空",
        "content": "明星时时出现，众生日日成道。\n如何空王殿前，多是点时不到。",
        "dynasty": "宋",
        "collection_info": null
    },
    {
        "uuid": "1dd62e47b38ed610ad3d6176cc141ce1",
        "title": "食荨",
        "author": "释慧空",
        "content": "朔风吹雪排疏櫺，敲冰汲水淘香秔。\n前村老樵馈法供，深壑病夫精勤诚。\n聃聃黄耳拥秀色，不约春气钟柴荆。\n隆隆沙铛沤起灭，点点釜口风雨争。\n严行禁谒戒俗客，约束从事烦庖丁。\n老饕寓意前具办，宿衲得路丰颐赪。\n中林雪月皎户牖，一饱对榻双眸明。\n五侯之家政自醉，我因欲卧听松声。",
        "dynasty": "宋",
        "collection_info": null
    },
    {
        "uuid": "fdbe2f89cac3095625cf68d5f4e77a6e",
        "title": "送宜川",
        "author": "释慧空",
        "content": "一气万化之所种，眼处不透花重重。\n达人于中有大观，得处何止如鸡虫。\n倒尔鼻息作雷吼，佛祖望之犹缩手。\n抬头三世才晓昏，过眼千差孰妍丑。\n孤云为伴鸟助歌，沙鸥起舞鱼吹波。\n世间忧乐如我何，病夫聊示见其多。",
        "dynasty": "宋",
        "collection_info": null
    },
    {
        "uuid": "28976abdfd6027d556a800efc8cc851f",
        "title": "送广州达珠二化士  其一",
        "author": "释慧空",
        "content": "凡物不达何施为，惟其达者深所宜。\n如珠走槃自圆转，影迹不滞孤光随。\n良由水达舟船通，道路达则车书同。\n心境达则机用活，事理达则人法空。\n至于真达不疑处，鼎鼎舌头无剩语。\n杀人老贼今放憨，喝声雷送番禺雨。",
        "dynasty": "宋",
        "collection_info": null
    },
    {
        "uuid": "16a3d048cb970ddc3c30e7449249bf8b",
        "title": "送广州达珠二化士  其二",
        "author": "释慧空",
        "content": "二龙争珠不必求，顶上之珠何足留。\n摩尼之珠不必识，衣裏之珠何足收。\n广南自有镇海珠，白月黑月分形模。\n无求无得珠不露，冏冏璧月生珊瑚。\n而今四海呈珠者，俊快不在仰山下。\n若谓纵横不犯波，争奈龙王按剑何。",
        "dynasty": "宋",
        "collection_info": null
    },
    {
        "uuid": "b8f49be68a7c00e4d91a6d884a1e1357",
        "title": "送广州达珠二化士  其三",
        "author": "释慧空",
        "content": "鼈鼻毒蛇横古路，切忌当头犯渠怒。\n犯时性命俱丧亡，不犯依前无避处。\n更有木蛇随后来，草中毒气触还乖。\n山头老汉遭一螫，至今负痛声如雷。\n痛声撼动大庾岭，直至海南人猛省。\n面前公案甚分明，莫负东山水上行。",
        "dynasty": "宋",
        "collection_info": null
    },
    {
        "uuid": "fcaafd6623c8131a19ee7d024a43542b",
        "title": "送广州达珠二化士  其四",
        "author": "释慧空",
        "content": "木球转处横身去，按住球时须款步。\n定场戏罢急翻身，莫来拦我球门路。\n五州管内人再来，无球可放莫生猜。\n朝来打鼓普请看，未见当年人斫牌。\n广南人自有佛性，试携此语辨邪正。\n岩岩象骨摩苍穹，凛凛四面生清风。",
        "dynasty": "宋",
        "collection_info": null
    },
    {
        "uuid": "8ee384e0c612a4b06ff98f3fc24f530f",
        "title": "东山到温州僊岩览安楞严姚郎中故事安初读楞严经破句悟道后接姚郎中以梅潭水声悟道东山拈云大小郎中可惜埋向僊岩山中遂说偈仍赠僊岩监寺  其一",
        "author": "释慧空",
        "content": "一句浑沦忽击开，银山铁壁绝纤埃。\n至今千尺雷霆水，大与姚郎雪屈来。",
        "dynasty": "宋",
        "collection_info": null
    },
    {
        "uuid": "40af16113bfef66586358b1311b53722",
        "title": "东山到温州僊岩览安楞严姚郎中故事安初读楞严经破句悟道后接姚郎中以梅潭水声悟道东山拈云大小郎中可惜埋向僊岩山中遂说偈仍赠僊岩监寺  其二",
        "author": "释慧空",
        "content": "休于言下觅玄微，去却人间是与非。\n得意不从头上过，摩诃衍出祖师机。",
        "dynasty": "宋",
        "collection_info": null
    },
    {
        "uuid": "7bad2579ab414fcba1cc87c3e2bba31d",
        "title": "东山到温州僊岩览安楞严姚郎中故事安初读楞严经破句悟道后接姚郎中以梅潭水声悟道东山拈云大小郎中可惜埋向僊岩山中遂说偈仍赠僊岩监寺  其三",
        "author": "释慧空",
        "content": "港口呼舟载月行，月中回首望岩扃。\n直凭悬水通消息，莫作中宵风雨声。",
        "dynasty": "宋",
        "collection_info": null
    },
    {
        "uuid": "45499f6aff339f4ef1f0c2db12c8dfbe",
        "title": "览天童示寂偈",
        "author": "释慧空",
        "content": "太白峰前青海尾，一目秋光弥万里。\n渔翁醉入芦花深，白鸟不飞天在水。",
        "dynasty": "宋",
        "collection_info": null
    },
    {
        "uuid": "f0d45658a20e89e597a20ebd0ab59f69",
        "title": "答普贤梦石纪梦授观音偈",
        "author": "释慧空",
        "content": "补陀大土观世音，位超灌顶佛长子。\n不取正觉不涅槃，大慈悲等众生界。\n以如幻智入我梦，示身为石令我取。\n入手光严觉即无，无中度我观音在。\n俄而梦石一信通，授我大士栴檀像。\n空无定居懒惰久，礼敬供养心常疏。\n云何大士与梦石，不付他人惟付我。\n譬如良医视患众，各随其病授其药。\n空今病处正在懒，是故二彼用同时。\n慈力欲我如观音，一身普现一切处。\n辩才欲我如梦石，一法圆成一切义。\n懒无根蔕当处平，道有萌芽随念长。\n仰观仁意乃我愿，敢不再拜而钦承。\n惟愿菩萨大慈悲，受我少分之供养。\n戒品为香万行花，勇猛为幢坚固座。\n愿云定水功德山，慧灯智日清凉月。\n所陈妙乐皆法喜，所列珍羞尽禅悦。\n一一遍满虚空界，念念出我清凈心。\n心无所住供亦然，是则名为无尽供。\n普愿我等诸佛子，见佛尽作如己想。\n而无彼己同异心，乃至梦中亦如是。\n虽恒观世间如梦，而能广作诸佛事。\n虽常观诸法如幻，而能力转大法轮。\n当知如梦如幻法，非眼境界惟智境。\n东山说偈梦石纪，见者悉成无上觉。",
        "dynasty": "宋",
        "collection_info": null
    },
    {
        "uuid": "39e819a27e7298031b53b3b2a1ecc501",
        "title": "世尊真赞",
        "author": "释慧空",
        "content": "悉达纔生便自尊，无人剪此葛藤根。\n指天指地虎投槛，说顿说圆羊触藩。\n室利逼之轻出手，韶阳打杀略知恩。\n东山门户大无外，留取提鞋及灌园。",
        "dynasty": "宋",
        "collection_info": null
    },
    {
        "uuid": "170083012df1df92c43c1df9bac2ac2c",
        "title": "达磨真赞  其一",
        "author": "释慧空",
        "content": "香至国王之季子，般若多罗之克家。\n六宗既正西干眼，五叶来开东震花。\n根源直截无文字，皮髓分张有等差。\n却怕老僧行正令，急携隻履返流沙。",
        "dynasty": "宋",
        "collection_info": null
    },
    {
        "uuid": "19fb50bbc9a9cce1fe5ecc043e3983d0",
        "title": "达磨真赞  其二",
        "author": "释慧空",
        "content": "一出南天竺，平欺震旦人。\n九年皮髓尽，冷地忽翻身。\n不思折却当门齿，更向空棺遗隻履。\n而今脚下无几何，不是当年留下底。",
        "dynasty": "宋",
        "collection_info": null
    },
    {
        "uuid": "13cd7754ae561151b5c05d0eb7bfd26c",
        "title": "二祖真赞",
        "author": "释慧空",
        "content": "缺齿老胡不敢说，一夜谩天三尺雪。\n神光初只立齐腰，大地到今寒彻骨。\n寒彻骨，金刚扶起泥人佛。\n樵歌渔唱乐昇平，灵芝瑞草年年出。",
        "dynasty": "宋",
        "collection_info": null
    },
    {
        "uuid": "e29097fad5d2306fdc367d45116c3050",
        "title": "观音真赞  其一",
        "author": "释慧空",
        "content": "此菩萨，从闻思修入三摩地，于一身现千手眼。\n明乎无所不照，无所不明。\n东山老汉，不免随泥作佛。\n南无观世音菩萨，南无大慈悲菩萨。",
        "dynasty": "宋",
        "collection_info": null
    },
    {
        "uuid": "23f9e22df175156fb0da4ba0d70c4665",
        "title": "观音真赞  其二",
        "author": "释慧空",
        "content": "静处藏身，动中跳出。\n全起灭心，为自在力。\n耳闻不知，眼见不识。\n天下人称，圆通第一。",
        "dynasty": "宋",
        "collection_info": null
    },
    {
        "uuid": "a605f94a9fd52b9cad4481986393f99e",
        "title": "观音真赞  其三",
        "author": "释慧空",
        "content": "此大开士，愿力弘深。\n初无自相，随众生心。\n或以土木，至于缕线。\n但有少缘，悉皆出现。\n终不自言，我自于谁。\n惟令见者，默尔知归。",
        "dynasty": "宋",
        "collection_info": null
    },
    {
        "uuid": "7ca40beff57a49a77a5da86c737f30c8",
        "title": "观音真赞  其四",
        "author": "释慧空",
        "content": "一香一华，惟称惟讚。\n潮落海门，风生彼岸。",
        "dynasty": "宋",
        "collection_info": null
    },
    {
        "uuid": "708872abb2dc9461e7aeab78a2226240",
        "title": "庞居士真赞",
        "author": "释慧空",
        "content": "要识庞家箇老翁，东山壁上之图是。\n手携长柄竹漉篱，犯寒晓踏南昌市。\n市心跶倒灵照扶，则川斫额丹霞呼。\n襄阳耆旧风标在，留与禅家作殃害。",
        "dynasty": "宋",
        "collection_info": null
    },
    {
        "uuid": "4a12a855213e684a9ec711303623428a",
        "title": "真觉真赞  其一",
        "author": "释慧空",
        "content": "一千五百人善知识，大坐当轩取意描。\n眼上安眉犹不荐，面前球之更相饶。",
        "dynasty": "宋",
        "collection_info": null
    },
    {
        "uuid": "7deae0d30f0cc19cdbc965ad64d18dc6",
        "title": "真觉真赞  其二",
        "author": "释慧空",
        "content": "德山师之师，岩头师之友。\n有是师，有是友，而负一千五百人善知识之地，而于法道大成也宜矣。\n至若开雪山，则忠懿闽王为之檀越。\n办众事，则兴圣国师为之服勤。\n定其宗，则有云门偃。\n正其派，则有玄沙备。\n自余棱展劲孚，鹅湖镜清流，皆分光四海，若揭日月。\n呜呼盛哉，瞻之仰之。\n杀人老贼面前，球子井贜捉获。",
        "dynasty": "宋",
        "collection_info": null
    },
    {
        "uuid": "e6627368936b4cdf5f4f57dd76995b1f",
        "title": "草堂真赞",
        "author": "释慧空",
        "content": "此大和尚，丛林先觉。\n衲僧性命，出其掌握。\n问北指南，愈病勿药。\n惊起三圣瞎驴，趯倒赵州略彴，噁，四海缁流争名邈。",
        "dynasty": "宋",
        "collection_info": null
    },
    {
        "uuid": "0f417ac743ac84543981d39823b42181",
        "title": "此庵真赞",
        "author": "释慧空",
        "content": "此据胡床捉尘拂老和尚，恶手段不可近傍。\n曾将千五百斤铁枷，顿在山僧项上。\n而今笔下见之，亦自心惊胆丧。\n得人一尺，还人一丈。\n愿以此百亿佛剎微尘数不可说劫，为之寿量。\n于其中间荷负杨歧重担，倒跨三脚驴儿。\n奔走四海之龙象。",
        "dynasty": "宋",
        "collection_info": null
    },
    {
        "uuid": "f24474e097d027efde9d3803c2ae64b6",
        "title": "球堂真赞",
        "author": "释慧空",
        "content": "四众之师，万星之月。\n为照为明，如行如说。\n承其光则器器皆圆，得其心则尘尘无物。\n及其瞎却衲僧眼，倒握麈尾拂。\n则丛林皆谓有老黄龙之体裁，备头陀之风骨。",
        "dynasty": "宋",
        "collection_info": null
    },
    {
        "uuid": "347fac171e5aa9d5ad3b362a23c4c8f1",
        "title": "梦石真赞",
        "author": "释慧空",
        "content": "王母梦中，石佛象骨。\n峰前鼈鼻，僧蓝棋布。\n闽山神秀，尽钟于是。\n提石蛇，与夺出其掌握。\n居德云，大千乃其游戏。\n使着书辅教，则联珠贯璧，不作道原作伫灵。\n使俨临万众，则雷轰电激，不为德山为临济。\n天其有意于斯文，则无使袖手云山，友麋鹿而混吾曹于此世。\n同时出家，先我闻道。\n既为我友，又为我兄。\n浮云会散，初无定踪。\n晚喜其归，雪山之东。\n长松片石，相对两翁。\n遽乘六牙香象，雨后峨嵋扫空。\n冰片满街留不住，使人不能无所慕。",
        "dynasty": "宋",
        "collection_info": null
    },
    {
        "uuid": "290dd29e4d174ad4d6b8adbb7db30669",
        "title": "谷堂真赞  其一",
        "author": "释慧空",
        "content": "冰出水，玉出石，破獍出窠母遭食。\n宗师得法，佛祖避席。\n正令当行，十方辟易。\n耕者驱其牛，饥者夺其食。\n龙骧虎骤，铁眼铜睛。\n到绳床角头，则不寒而栗。\n有此体裁，具此作略，是真临济儿孙，黄龙头角。\n东山与么讚之，何曾一字讚着。",
        "dynasty": "宋",
        "collection_info": null
    },
    {
        "uuid": "b95319286a15be094c702c93ee853d85",
        "title": "谷堂真赞  其二",
        "author": "释慧空",
        "content": "予常对人言，谷堂老子，人类精奇，缁流标格。\n若挽置江湖之上，予则谓之沩山道人慕喆。\n若任其乘桴之能，谓之飞山宗一。\n至于江湖不涉，乘桴不居，予将望洋向若而失，又欲引谁为等匹。",
        "dynasty": "宋",
        "collection_info": null
    },
    {
        "uuid": "39918631798ad400a6c3cb8bd8122c53",
        "title": "真歇真赞",
        "author": "释慧空",
        "content": "碎丹霞不传之印，起洞山已坠之宗。\n雷闻一世，奔走四方。\n此大唐国内，家至而户知，不假东山发扬。\n独自涅槃后大人之相，又属其贤子孙之承当。\n东山只得炷香再拜，庆师有子，而洞水流长。",
        "dynasty": "宋",
        "collection_info": null
    },
    {
        "uuid": "704eb36f8ef51cf81b0dd0ddb71c9304",
        "title": "楮庵真赞",
        "author": "释慧空",
        "content": "横楖栗据此座者，长芦夫跳竈之子，天衣怀的骨之孙。\n抽一顾而瞎其正眼，用十无而诳彼后昆。\n说法则雷轰电激乎仰山之上，入灭则霜清月落乎连水之湄。\n是谓楮庵和尚，而般阳老明提耳之师也。",
        "dynasty": "宋",
        "collection_info": null
    },
    {
        "uuid": "ea5974c29a30afe69681485e31ec7f17",
        "title": "凈信道人真赞",
        "author": "释慧空",
        "content": "入凈信心宗，则无俗不真。\n得幻智法门，而有佛皆子。\n视人间为忉利天宫，坐平芜乃台山路上。\n东山晚识此婆，盖因其子止庵道人，幽岩和尚。",
        "dynasty": "宋",
        "collection_info": null
    },
    {
        "uuid": "410d518320e7c2a706871b0eedc5091d",
        "title": "如一悟空二居士真赞",
        "author": "释慧空",
        "content": "如一一亦不如，悟空空须得悟。\n谁家一对鸳鸯，万象之中独露。",
        "dynasty": "宋",
        "collection_info": null
    },
    {
        "uuid": "fd3a303eae836b1520c9d51d3f833d55",
        "title": "髑髅赞  其一",
        "author": "释慧空",
        "content": "皮肤脱落尽，骨节有如许。\n未即化泥尘，且更相撑拄。\n一味五味禅，千差万别语。\n问者如纺车，而今较些子。\n较些子，汝等现前齐听取。",
        "dynasty": "宋",
        "collection_info": null
    },
    {
        "uuid": "eddb90e4f663aa463bd367da19e52fb4",
        "title": "髑髅赞  其二",
        "author": "释慧空",
        "content": "得些皮肉，大家快活。\n没些皮肉，一场冷落。\n舜若开颜，那咤发恶。\n万里神光犹较些，一物长灵浑大错。\n错不错，切忌无绳而自缚。",
        "dynasty": "宋",
        "collection_info": null
    },
    {
        "uuid": "dde7c8188bd096a889690fbd2f3c8676",
        "title": "髑髅赞  其三",
        "author": "释慧空",
        "content": "假以四大，抽之一机。\n空无作相，动转云为。\n有能晓了，成佛无疑。\n何待如是，然后知非。",
        "dynasty": "宋",
        "collection_info": null
    },
    {
        "uuid": "d123e15c4c0035fb7a26b378556df52c",
        "title": "终南山入定猕猴赞",
        "author": "释慧空",
        "content": "方得其树，万壑千岩。\n至令休復，屹若终南。\n呼之六窗，寂尔不譍。\n惟彼呼者，乃出其定。",
        "dynasty": "宋",
        "collection_info": null
    },
    {
        "uuid": "edf83c80a881397d7b72dc3c99cdcacb",
        "title": "入风赞",
        "author": "释慧空",
        "content": "入风无根当处彰，一为热恼一清凉。\n干城影裏金刚眼，傀儡棚头古佛场。\n与世推移元不动，随人忧喜竟无妨。\n可中若有纤豪许，物我相持意未忘。",
        "dynasty": "宋",
        "collection_info": null
    },
    {
        "uuid": "7c842bcecb8733a92fd6dd798886819b",
        "title": "偈",
        "author": "释慧空",
        "content": "先打春牛头，后打春牛尾，惊起虚空入藕丝裏。\n释迦无路潜踪，弥勒急走千里。\n文殊却知落处，抚掌大笑欢喜。\n春风昨夜入门来，便见千华生碓嘴。",
        "dynasty": "宋",
        "collection_info": null
    },
    {
        "uuid": "ec8e7a0e157765a41ac631f7b255d289",
        "title": "颂古十首  其一",
        "author": "释慧空",
        "content": "做得些儿活计成，人前卖弄逞才能。\n直饶踏杀人无数，也是西川老鬼精。",
        "dynasty": "宋",
        "collection_info": null
    },
    {
        "uuid": "02c97e3774cbc522db745c9f2408e92c",
        "title": "颂古十首  其二",
        "author": "释慧空",
        "content": "从头数到一二三，倒数却成三二一。\n直饶善会大衍算，掐指巡文数不出。",
        "dynasty": "宋",
        "collection_info": null
    },
    {
        "uuid": "888047da4235da2b63ad1f2335985b7e",
        "title": "颂古十首  其三",
        "author": "释慧空",
        "content": "动絃别曲，叶落知秋。\n拟议不来，休休休休。",
        "dynasty": "宋",
        "collection_info": null
    },
    {
        "uuid": "a2c944533fcf50cdd4e45eb2094c0822",
        "title": "颂古十首  其四",
        "author": "释慧空",
        "content": "主人无德客无机，石火光中闪电飞。\n同死同生同得失，此心能有几人知。",
        "dynasty": "宋",
        "collection_info": null
    },
    {
        "uuid": "62a7a6ac584b459c1b2260b8329a72d1",
        "title": "颂古十首  其五",
        "author": "释慧空",
        "content": "鬼门贴卦鬼犹惊，又见毛头扫帚星。\n若得过关公验正，夜深把手御街行。",
        "dynasty": "宋",
        "collection_info": null
    },
    {
        "uuid": "8f168a1d63a6bc28bbfea1b3874ec6f8",
        "title": "颂古十首  其六",
        "author": "释慧空",
        "content": "连马连人劈一刀，虚空迸血涌波涛。\n千千万万人争看，谁解分开盖胆毛。",
        "dynasty": "宋",
        "collection_info": null
    },
    {
        "uuid": "1e28f2d2d0be9fd7ede9a72c044ab8e3",
        "title": "颂古十首  其七",
        "author": "释慧空",
        "content": "卧龙纔奋迅，猛虎便咆哮。\n时人只见波涛涌，不知新月出林梢。",
        "dynasty": "宋",
        "collection_info": null
    },
    {
        "uuid": "50f487d9353ef1aee5e2506c9db49046",
        "title": "颂古十首  其八",
        "author": "释慧空",
        "content": "丈二钢钉，八尺铁橛。\n插在眼中，犹自不瞥。",
        "dynasty": "宋",
        "collection_info": null
    },
    {
        "uuid": "d79525f27db476f2595731d60851ecee",
        "title": "颂古十首  其九",
        "author": "释慧空",
        "content": "尀耐沩山老鬼精，垂鈎便要钓鲲鲸。\n几多头角为龙去，虾蟹依前努眼睛。",
        "dynasty": "宋",
        "collection_info": null
    },
    {
        "uuid": "ac90b32ca372405e05a82ad639321149",
        "title": "颂古十首  其一○",
        "author": "释慧空",
        "content": "一箭射落天边雁，千人万人着眼看。\n不知此箭自何来，湖南长老何曾见。",
        "dynasty": "宋",
        "collection_info": null
    }
]