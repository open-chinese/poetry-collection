[
    {
        "uuid": "86b387cf6b178b1650e2e3063c19679e",
        "title": "中秋",
        "author": "龙辅",
        "content": "寂寂中秋夜，含情出玉闺。\n河长看雁远，月皎觉云低。",
        "dynasty": "宋",
        "collection_info": null
    },
    {
        "uuid": "7d488bc760d4e3416b483b5c20c87ddb",
        "title": "暮闺",
        "author": "龙辅",
        "content": "暮闺翘首觉愁添，凿壁书生隔翠烟。\n独向嫦娥再三拜，殷勤为我到郎边。",
        "dynasty": "宋",
        "collection_info": null
    },
    {
        "uuid": "27bdae518511e74439378ca0ac04c18d",
        "title": "镜",
        "author": "龙辅",
        "content": "徐淑古铜镜，背多青绿花。\n收藏敢轻慢，曾得照秦嘉。",
        "dynasty": "宋",
        "collection_info": null
    },
    {
        "uuid": "c6ccfd3d234db7ba209399d0f0c9bb61",
        "title": "戏示女伴",
        "author": "龙辅",
        "content": "谁道孤眠苦，孤眠却自强。\n请看隔宿髻，常是不劳妆。",
        "dynasty": "宋",
        "collection_info": null
    },
    {
        "uuid": "03af2f169243c73b3f19a0ec74146da9",
        "title": "偶成",
        "author": "龙辅",
        "content": "绣窗同刺绣，女伴喜天晴。\n剪刀当日暖，妆镜隠霜明。",
        "dynasty": "宋",
        "collection_info": null
    },
    {
        "uuid": "e9fa508a8a2d3fa9c65fadc5296afa21",
        "title": "晓景",
        "author": "龙辅",
        "content": "春日映朝霞，新妆出绛纱。\n开帘惊宿鸟，倚树落危花。",
        "dynasty": "宋",
        "collection_info": null
    },
    {
        "uuid": "633501d1ccba7c3ef855763b5d15bb10",
        "title": "答外",
        "author": "龙辅",
        "content": "金徽只自秘，玉匣不曾开。\n梅花难独弄，袖手待郎来。",
        "dynasty": "宋",
        "collection_info": null
    },
    {
        "uuid": "cab33cde2ca15f4529d329fe2d54477c",
        "title": "送外",
        "author": "龙辅",
        "content": "榜人㰕舟待，催饭送郎行。\n独谙郎食性，厨下自调羹。",
        "dynasty": "宋",
        "collection_info": null
    },
    {
        "uuid": "c9efa8994e3ed45a91a145314bc4ad2d",
        "title": "夏闺",
        "author": "龙辅",
        "content": "日斜未理妆，昼长人易倦。\n迴扑砚上蝇，墨花溅团扇。",
        "dynasty": "宋",
        "collection_info": null
    },
    {
        "uuid": "8a7521ae5feaf100ed62aad51868259c",
        "title": "莲子寄外",
        "author": "龙辅",
        "content": "莲房新摘袖中携，剖寄青青子数枚。\n若识心头最清净，莫嫌根脚本污泥。",
        "dynasty": "宋",
        "collection_info": null
    },
    {
        "uuid": "eabbcec2cfdd1b3602913f53c7c32d61",
        "title": "莲子诗比成自觉丑甚戏题此作以解发君一笑耳",
        "author": "龙辅",
        "content": "书罢题钟字，要君知妾心。\n虽然非白雪，却是重黄金。",
        "dynasty": "宋",
        "collection_info": null
    },
    {
        "uuid": "1bbd9a62083e1272bec87a89d6922b31",
        "title": "纪梦",
        "author": "龙辅",
        "content": "梦中握手说离愁，梦觉欢娱忽已休。\n安得人生真似梦，华胥蝴蝶共悠悠。",
        "dynasty": "宋",
        "collection_info": null
    },
    {
        "uuid": "cb04431b86712d837dd8b6584c99f45a",
        "title": "寄外",
        "author": "龙辅",
        "content": "面约随时改，离情睹物含。\n君风愁少女，妾卉最宜男。",
        "dynasty": "宋",
        "collection_info": null
    },
    {
        "uuid": "0962e217429c5a36754269ade9e3fbf2",
        "title": "书怀",
        "author": "龙辅",
        "content": "藁砧不可期，莲子空相託。\n欲寄一封书，惟愁被姑觉。",
        "dynasty": "宋",
        "collection_info": null
    },
    {
        "uuid": "bf8989f6a7b28aa40bdd1ea72adf4058",
        "title": "题书斋",
        "author": "龙辅",
        "content": "深闺渐老大，始学谢娘诗。\n描笔题成句，良人事作师。\n白头惭卓女，团扇愧班姬。\n岂敢传千载，聊将遣一时。",
        "dynasty": "宋",
        "collection_info": null
    },
    {
        "uuid": "bd091ddc897a99139a4582073e814dd4",
        "title": "冬晓",
        "author": "龙辅",
        "content": "积雨带晴雾，闺中事可夸。\n曙窗留镜月，寒髻集钗花。",
        "dynasty": "宋",
        "collection_info": null
    },
    {
        "uuid": "f1fc3cb8888aa2590fd234c4b6c33bfb",
        "title": "春日  其一",
        "author": "龙辅",
        "content": "风吹花香熏洞房，白日照镜光射梁。\n后园草暖双蝶晒，堂前尘落对燕翔。",
        "dynasty": "宋",
        "collection_info": null
    },
    {
        "uuid": "c34c5427dff0f192e4822077d5df3fed",
        "title": "春日  其二",
        "author": "龙辅",
        "content": "春服初裁绮，寒衣始卸绒。\n花宿全慵蝶，林摇半暖风。",
        "dynasty": "宋",
        "collection_info": null
    },
    {
        "uuid": "264d63e3de8b9ff19eacadd1d18c895a",
        "title": "春日  其三",
        "author": "龙辅",
        "content": "侵阶草逾碧，明窗日渐迟。\n携针听语鸟，牵断绣床丝。",
        "dynasty": "宋",
        "collection_info": null
    },
    {
        "uuid": "e4488f2fdaae1cb0a1bf522d8164b882",
        "title": "偶成",
        "author": "龙辅",
        "content": "阶下莓苔烂熳，墙边竹色萧疏。\n彩凤绣来有恨，疏鸿读外无书。",
        "dynasty": "宋",
        "collection_info": null
    },
    {
        "uuid": "15b42f467d99e5a5e52d367ac30c5430",
        "title": "春日写怀",
        "author": "龙辅",
        "content": "暖气逼房楹，开帘多鸟声。\n竹春思笋嫩，地日识泥晴。",
        "dynasty": "宋",
        "collection_info": null
    },
    {
        "uuid": "d0fbc385dd9566c6e41bdaf0e549e894",
        "title": "睡起",
        "author": "龙辅",
        "content": "下帏恣午睡，怪杀鸟相呼。\n起来慵刺绣，窗下理菖蒲。",
        "dynasty": "宋",
        "collection_info": null
    },
    {
        "uuid": "f18faab4a55fcc5482bbd66dff1f8842",
        "title": "送外",
        "author": "龙辅",
        "content": "绿柳千条映远空，郎君欲别思忡忡。\n愿得化为江上水，与郎直到赤门东。",
        "dynasty": "宋",
        "collection_info": null
    },
    {
        "uuid": "52815b76f42046ed237d9c0107e44935",
        "title": "寄外用前韵",
        "author": "龙辅",
        "content": "未得相携约尚空，小笺一见一忡忡。\n妾意原非渌江水，无端只向画桥东。",
        "dynasty": "宋",
        "collection_info": null
    },
    {
        "uuid": "1d0988c75082dae455a956df472a2937",
        "title": "写怀",
        "author": "龙辅",
        "content": "初听鶑声又燕声，年华不待使人惊。\n桂花开遍门还掩，风自清时月自明。",
        "dynasty": "宋",
        "collection_info": null
    },
    {
        "uuid": "f603329119942b248b5e668e91ea7d32",
        "title": "寄怀  其一",
        "author": "龙辅",
        "content": "莫怪书频断，难传恨万端。\n虽承结髪爱，难作比肩看。\n泪续笺恒湿，思长笔屡干。\n临封沾臂血，使识寸心丹。",
        "dynasty": "宋",
        "collection_info": null
    },
    {
        "uuid": "42da2812c10ecad403baeaec582d8411",
        "title": "寄怀  其二",
        "author": "龙辅",
        "content": "何处最难禁，思君直至今。\n双鱼浮水面，对鸟下庭心。",
        "dynasty": "宋",
        "collection_info": null
    },
    {
        "uuid": "cc1f575bb0bc975ba79d867432401d1f",
        "title": "恨",
        "author": "龙辅",
        "content": "背人解素袜，裂断寄郎边。\n须知销玉骨，无兴步金莲。",
        "dynasty": "宋",
        "collection_info": null
    },
    {
        "uuid": "38713be9178b980e1e78c8c99282a8e4",
        "title": "答外",
        "author": "龙辅",
        "content": "君信问平安，闺中差可欢。\n竹佳连露倚，云好下阶看。",
        "dynasty": "宋",
        "collection_info": null
    },
    {
        "uuid": "01ca1911c374de641cde25423ad61efc",
        "title": "制履寄外",
        "author": "龙辅",
        "content": "何物寄殷勤，宫鞋绿锦文。\n为郎承素足，指日踏青云。",
        "dynasty": "宋",
        "collection_info": null
    },
    {
        "uuid": "a945a967cf8080c3baa9557815d18a05",
        "title": "冬至",
        "author": "龙辅",
        "content": "冬至宵虽短，孤眠恨自长。\n枕单寒入梦，窗破月窥床。",
        "dynasty": "宋",
        "collection_info": null
    },
    {
        "uuid": "770e4fa5bb71101e2986bbbae35aa294",
        "title": "十一月初四日五鼓纪梦寄外",
        "author": "龙辅",
        "content": "昨夜有佳梦，驰书报与郎。\n隔门须是近，有臭必然香。",
        "dynasty": "宋",
        "collection_info": null
    },
    {
        "uuid": "14d0ff6eb43bf63d0e9833ea6fb706c6",
        "title": "赠外",
        "author": "龙辅",
        "content": "远别当霜雪，留郎且过冬。\n只愁春色裏，离恨更重重。",
        "dynasty": "宋",
        "collection_info": null
    },
    {
        "uuid": "947ccd92b4a0910c7ab1d9cc536894f5",
        "title": "偶成",
        "author": "龙辅",
        "content": "情弱抽思长，腕娇运笔拙。\n口诵恐易忘，笺书还自裂。",
        "dynasty": "宋",
        "collection_info": null
    },
    {
        "uuid": "b5d16072ee9bb3d417cf70f7266bfaf5",
        "title": "兰梅诗",
        "author": "龙辅",
        "content": "兰梅逐候舒，种此欲何如。\n兰叶堪崇佩，梅花好寄书。",
        "dynasty": "宋",
        "collection_info": null
    },
    {
        "uuid": "e5cb516d49d0dc0ea349bb2b65b8ff8c",
        "title": "答外",
        "author": "龙辅",
        "content": "郎书来问近何如，性癖如郎只似初。\n忍冷临风因爱雪，抱疴点烛为看书。",
        "dynasty": "宋",
        "collection_info": null
    },
    {
        "uuid": "51a91bf4588cbec70ab127776cd66d86",
        "title": "寄外读书处",
        "author": "龙辅",
        "content": "主人之室隔清洲，日日华笺空自酬。\n书似岘碑看即泪，人非萱草遇还愁。",
        "dynasty": "宋",
        "collection_info": null
    },
    {
        "uuid": "19726e6a0b8f8f2574d1dbb2431ebf95",
        "title": "山中寄外  其一",
        "author": "龙辅",
        "content": "泊舟古岸傍，松柏日已昫。\n本非同心期，空似西陵路。",
        "dynasty": "宋",
        "collection_info": null
    },
    {
        "uuid": "e5781ba806917a813e0ae78be40399ab",
        "title": "山中寄外  其二",
        "author": "龙辅",
        "content": "湖色开明镜，峦光列翠屏。\n双眉不忍画，羞对远山青。",
        "dynasty": "宋",
        "collection_info": null
    },
    {
        "uuid": "1950ef855d4173bdc8281b4cd9b2e0b8",
        "title": "山中寄外  其三",
        "author": "龙辅",
        "content": "一到空山下，回看远俗尘。\n松枝堪作麈，无计赠情人。",
        "dynasty": "宋",
        "collection_info": null
    },
    {
        "uuid": "52a7eb74a547f2adcad16ef31f622743",
        "title": "山中寄外  其四",
        "author": "龙辅",
        "content": "若得共此栖，松菊长携手。\n岸上数株松，何须减五柳。",
        "dynasty": "宋",
        "collection_info": null
    },
    {
        "uuid": "4b452bc3f5e7fcca99bafb34d8412306",
        "title": "山中寄外  其五",
        "author": "龙辅",
        "content": "寄郎以山字，得无无解处。\n得郎一人来，便可成仙去。",
        "dynasty": "宋",
        "collection_info": null
    },
    {
        "uuid": "9f9a10b8e29fcea1d735bda7f2e7cb3e",
        "title": "山中寄外  其六",
        "author": "龙辅",
        "content": "脚下绣宫鞋，殷勤为郎做。\n今日贪看山，凤头半已破。",
        "dynasty": "宋",
        "collection_info": null
    },
    {
        "uuid": "08be2050bcb00aa562ae11dc8de3fb16",
        "title": "山中寄外  其七",
        "author": "龙辅",
        "content": "跻攀不辞远，微汗湿红粉。\n万一有桃源，当期郎共隠。",
        "dynasty": "宋",
        "collection_info": null
    },
    {
        "uuid": "e0d55957d38a19be17f1cd2a0227bd4f",
        "title": "山中寄外  其八",
        "author": "龙辅",
        "content": "山中白日暗，霏霏云雨动。\n信此非巫山，安能入郎梦。",
        "dynasty": "宋",
        "collection_info": null
    },
    {
        "uuid": "aeba7b0e08944f7316a4ca4111cb82cc",
        "title": "山中寄外  其九",
        "author": "龙辅",
        "content": "妾在山中来，郎在溪头住。\n郎若泛舟寻，莫误桃源路。",
        "dynasty": "宋",
        "collection_info": null
    },
    {
        "uuid": "b92a95c1a1cc600dade3aee908a7ebac",
        "title": "山中寄外  其一○",
        "author": "龙辅",
        "content": "闻郎今日来，日斜何不至。\n应知篙橹迟，羡杀云中翅。",
        "dynasty": "宋",
        "collection_info": null
    },
    {
        "uuid": "fee7f6c125fc7c3a1448fcc805587021",
        "title": "山中寄外  其一一",
        "author": "龙辅",
        "content": "利名何足事，山中乐未央。\n郎如学耕耨，奴便学蚕桑。",
        "dynasty": "宋",
        "collection_info": null
    },
    {
        "uuid": "fd0b9d0159789e700ebbb8eea1b181dd",
        "title": "山中寄外  其一二",
        "author": "龙辅",
        "content": "茅屋拥红炉，聊在山中宿。\n枉却几上灯，无书供夜读。",
        "dynasty": "宋",
        "collection_info": null
    },
    {
        "uuid": "e948ea8a1bf9ff0189cb6a894da975ed",
        "title": "山中寄外  其一三",
        "author": "龙辅",
        "content": "娇儿渐聪慧，出语解人意。\n促奴须早归，恐爷书又至。",
        "dynasty": "宋",
        "collection_info": null
    },
    {
        "uuid": "8a27743bb0a005b5cee72271692b412d",
        "title": "山中寄外  其一四",
        "author": "龙辅",
        "content": "寄郎三片玉，至今无报音。\n深山多古迹，不得共郎寻。",
        "dynasty": "宋",
        "collection_info": null
    },
    {
        "uuid": "66fbdb769606c6374c2688d1309feb7d",
        "title": "山中寄外  其一五",
        "author": "龙辅",
        "content": "买舟不论价，但愿舟不迟。\n归时与郎面，不致效秋时。",
        "dynasty": "宋",
        "collection_info": null
    },
    {
        "uuid": "4f5652baa20ba7fca869801fc0c5c3bf",
        "title": "送外  其一",
        "author": "龙辅",
        "content": "与君非一身，同户恒相忆。\n而况出门去，宁知南復北。",
        "dynasty": "宋",
        "collection_info": null
    },
    {
        "uuid": "6b08de1f72845b5bd02d0ecfb223ff85",
        "title": "送外  其二",
        "author": "龙辅",
        "content": "君言游宦向华京，不得临歧一送行。\n行行惟有杨花路，飞去飞来是妾情。",
        "dynasty": "宋",
        "collection_info": null
    },
    {
        "uuid": "4028f5a1a02769d3c4f39dd3d3b848f6",
        "title": "又为子夜歌",
        "author": "龙辅",
        "content": "明朝将解缆，叮嘱不曾离。\n文无识顷刻，不久便当归。",
        "dynasty": "宋",
        "collection_info": null
    }
]