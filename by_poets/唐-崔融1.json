[
    {
        "title": "关山月",
        "author": "崔融1",
        "content": "月生西海上，气逐边风壮。万里度关山，苍茫非一状。\n汉兵开郡国，胡马窥亭障。夜夜闻悲笳，征人起南望。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "拟古",
        "author": "崔融1",
        "content": "饮马临浊河，浊河深不测。河水日东注，河源乃西极。\n思君正如此，谁为生羽翼。日夕大川阴，云霞千里色。\n所思在何处，宛在机中织。离梦当有魂，愁容定无力。\n夙龄负奇志，中夜三叹息。拔剑斩长榆，弯弓射小棘。\n班张固非拟，卫霍行可即。寄谢闺中人，努力加飧食。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "西征军行遇风",
        "author": "崔融1",
        "content": "北风卷尘沙，左右不相识。飒飒吹万里，昏昏同一色。\n马烦莫敢进，人急未遑食。草木春更悲，天景昼相匿。\n夙龄慕忠义，雅尚存孤直。览史怀浸骄，读诗叹孔棘。\n及兹戎旅地，忝从书记职。兵气腾北荒，军声振西极。\n坐觉威灵远，行看氛祲息。愚臣何以报，倚马申微力。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "塞垣行",
        "author": "崔融1",
        "content": "疾风卷溟海，万里扬沙砾。仰望不见天，昏昏竟朝夕。\n是时军两进，东拒复西敌。蔽山张旗鼓，间道潜锋镝。\n精骑突晓围，奇兵袭暗壁。十月边塞寒，四山冱阴积。\n雨雪雁南飞，风尘景西迫。昔我事讨论，未尝怠经籍。\n一朝弃笔砚，十年操矛戟。岂要黄河誓，须勒燕山石。\n可嗟牧羊臣，海外久为客。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "登东阳沈隐侯八咏楼",
        "author": "崔融1",
        "content": "旦登西北楼，楼峻石墉厚。宛生长定□，俯压三江口。\n排阶衔鸟衡，交疏过牛斗。左右会稽镇，出入具区薮。\n越岩森其前，浙江漫其后。此地实东阳，由来山水乡。\n隐侯有遗咏，落简尚余芳。具物昔未改，斯人今已亡。\n粤余忝藩左，束发事文场。怅不见夫子，神期遥相望。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "从军行",
        "author": "崔融1",
        "content": "穹庐杂种乱金方，武将神兵下玉堂。天子旌旗过细柳，\n漠漠边尘飞众鸟，昏昏朔气聚群羊。依稀蜀杖迷新竹，\n坐看战壁为平土，近待军营作破羌。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "和宋之问寒食题黄梅临江驿",
        "author": "崔融1",
        "content": "春分自淮北，寒食渡江南。忽见浔阳水，疑是宋家潭。\n明主阍难叫，孤臣逐未堪。遥思故园陌，桃李正酣酣。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "留别杜审言并呈洛中旧游",
        "author": "崔融1",
        "content": "斑鬓今为别，红颜昨共游。年年春不待，处处酒相留。\n驻马西桥上，回车南陌头。故人从此隔，风月坐悠悠。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "咏宝剑",
        "author": "崔融1",
        "content": "宝剑出昆吾，龟龙夹采珠。五精初献术，千户竞沦都。\n匣气冲牛斗，山形转辘轳。欲知天下贵，持此问风胡。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "吴中好风景",
        "author": "崔融1",
        "content": "洛渚问吴潮，吴门想洛桥。夕烟杨柳岸，春水木兰桡。\n城邑高楼近，星辰北斗遥。无因生羽翼，轻举托还飙。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "则天皇后挽歌二首",
        "author": "崔融1",
        "content": "宵陈虚禁夜，夕临空山阴。日月昏尺景，天地惨何心。\n紫殿金铺涩，黄陵玉座深。镜奁长不启，圣主泪沾巾。\n前殿临朝罢，长陵合葬归。山川不可望，文物尽成非。\n阴月霾中道，轩星落太微。空余天子孝，松上景云飞。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "户部尚书崔公挽歌",
        "author": "崔融1",
        "content": "八座图书委，三台章奏盈。举杯常有劝，曳履忽无声。\n市若荆州罢，池如薛县平。空余济南剑，天子署高名。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "韦长史挽词",
        "author": "崔融1",
        "content": "日落桑榆下，寒生松柏中。冥冥多苦雾，切切有悲风。\n京兆新阡辟，扶阳甲第空。郭门从此去，荆棘渐蒙笼。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "和梁王众传张光禄是王子晋后身",
        "author": "崔融1",
        "content": "闻有冲天客，披云下帝畿。三年上宾去，千载忽来归。\n昔偶浮丘伯，今同丁令威。中郎才貌是，柱史姓名非。\n祗召趋龙阙，承恩拜虎闱。丹成金鼎献，酒至玉杯挥。\n天仗分旄节，朝容间羽衣。旧坛何处所，新庙坐光辉。\n汉主存仙要，淮南爱道机。朝朝缑氏鹤，长向洛城飞。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "哭蒋詹事俨",
        "author": "崔融1",
        "content": "江上有长离，从容盛羽仪。一鸣百兽舞，一举群鸟随。\n应我圣明代，巢君阿阁垂。钩陈侍帷扆，环卫奉旌麾。\n雅量沧海纳，完才庙廊施。养亲光孝道，事主竭忠规。\n贞节既已固，殊荣良不訾。朝游云汉省，夕宴芙蓉池。\n汲黯言当直，陈平智本奇。功成喜身退，时往惜年驰。\n镇国山基毁，中天柱石颓。将军空有颂，刺史独留碑。\n芜漫藏书壁，荒凉悬剑枝。昔余参下位，数载忝牵羁。\n置榻恩逾重，迎门礼自卑。竹林常接兴，黍谷每逢吹。\n逸翰金相发，清谈玉柄挥。不轻文举少，深叹子云疲。\n遗爱犹如在，残编尚可窥。即今流水曲，何处俗人知。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "嵩山石淙侍宴应制",
        "author": "崔融1",
        "content": "洞口仙岩类削成，泉香石冷昼含清。龙旗画月中天下，\n今朝出豫临悬圃，明日陪游向赤城。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    },
    {
        "title": "塞上寄内",
        "author": "崔融1",
        "content": "旅魂惊塞北，归望断河西。春风若可寄，暂为绕兰闺。",
        "dynasty": "唐",
        "collection_info": {
            "collection": "御定全唐诗",
            "volume": "卷六十八"
        }
    }
]