[
    {
        "uuid": "8fb568dc3e4b907695af7bae2356a779",
        "title": "示李朝请偈",
        "author": "释吉",
        "content": "家贼恼人孰奈何，千圣回机祇为他。\n遍界遍空无影迹，无依无住绝笼罗。\n贼，贼，猛将雄兵收不得，疑杀天下老禅和，笑倒闹市古弥勒。\n休，休，不用将心向外求，回头瞥尔贼身露，和赃捉获世无俦。\n世无俦，真可仰，从兹不復夸伎俩。\n怗怗安家乐业时，万象森罗齐拊掌。",
        "dynasty": "宋",
        "collection_info": null
    }
]