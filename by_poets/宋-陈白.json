[
    {
        "uuid": "d13289e9c416b70a1ae3e37c293dbaf0",
        "title": "题元象大师房",
        "author": "陈白",
        "content": "鹭行飞起绿杨岸，渔笛吹残明月滩。\n一片画图收不得，何人终日倚阑干。",
        "dynasty": "宋",
        "collection_info": null
    },
    {
        "uuid": "f0481337437a165a7e4b037cb4643d90",
        "title": "妙智寺  其一",
        "author": "陈白",
        "content": "台岭名将方丈齐，当年曾说二僊迷。\n无人再得洞中信，空有桃花落剡溪。",
        "dynasty": "宋",
        "collection_info": null
    },
    {
        "uuid": "f03515eeb1f3e53459eaef02571dfa69",
        "title": "妙智寺  其二",
        "author": "陈白",
        "content": "排危步步上天梯，乔木苍苍拂紫霓。\n向日莫催琪树老，清宵应见玉绳低。\n云蒸巨壑金虬蛰，月落高岩翠羽栖。\n况復僊翁丹井在，碧霄歧路不须迷。",
        "dynasty": "宋",
        "collection_info": null
    },
    {
        "uuid": "7e3a686f028268300638230543974f8e",
        "title": "妙智寺  其三",
        "author": "陈白",
        "content": "八重峰顶望羣山，百谷东流去不还。\n惟有右军遗迹在，月波时落墨池间。",
        "dynasty": "宋",
        "collection_info": null
    },
    {
        "uuid": "1726e70068b0baf149f456dae43d24d6",
        "title": "题胜光怡道轩",
        "author": "陈白",
        "content": "了了无凝滞，谁人知此心。\n开池待海月，种树宿沙禽。\n白雪盈青简，古风生素琴。\n由来大隠者，何必在山林。",
        "dynasty": "宋",
        "collection_info": null
    }
]