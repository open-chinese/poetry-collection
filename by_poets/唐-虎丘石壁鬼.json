[
    {
        "title": "诗二首",
        "author": "虎丘石壁鬼",
        "content": "高松多悲风，萧萧清且哀。南山接幽垄，幽垄空崔嵬。\n白日徒昭昭，不照长夜台。虽知生者乐，魂魄安能回。\n况复念所亲，恸哭心肝摧。恸哭更何言，哀哉复哀哉。\n神仙不可学，形化空游魂。白日非我朝，青松为我门。\n虽复隔幽显，犹知念子孙。何以遣悲惋，万物归其根。\n寄语世上人，莫厌临芳尊。庄生问枯骨，三乐成虚言。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十五"
        }
    },
    {
        "title": "祭后见石上诗",
        "author": "虎丘石壁鬼",
        "content": "幽明虽异路，平昔忝攻文。欲知潜昧处，山北两孤坟。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十五"
        }
    }
]