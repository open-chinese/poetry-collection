[
    {
        "uuid": "7c32ad74e4afe3877a03b67c5eee1a05",
        "title": "徐真君祠堂东西二室次许将韵",
        "author": "陈旸",
        "content": "六题曾彻九重门，暂阻尧阶奏万言。\n今日又蒙师许我，汉廷当沛异常恩。",
        "dynasty": "宋",
        "collection_info": null
    },
    {
        "uuid": "1475eb9207410e880b7b2dfd5a7cd898",
        "title": "赵真君岩",
        "author": "陈旸",
        "content": "岩顶风云常不散，洞门日日吐烟霞。\n济时偏解为霖雨，信是神仙第一家。",
        "dynasty": "宋",
        "collection_info": null
    },
    {
        "uuid": "fe822d79aa2a1099ca27153fc78bb9e2",
        "title": "南台沙合亭",
        "author": "陈旸",
        "content": "闽州胜概是南台，沙合相传有自来。\n一道三桥横渡处，分明平步揖天台。",
        "dynasty": "宋",
        "collection_info": null
    },
    {
        "uuid": "f3ce22240163da4461eec1f9ec676052",
        "title": "缺题",
        "author": "陈旸",
        "content": "行艺当年帝所闻，声名久矣动簪绅。\n文场秉笔渊源厚，诗席谈经业履醇。\n白髮忽惊蒿里暮，青衫难问箬溪春。\n两京模范垂芳远，多少生徒泪满巾。",
        "dynasty": "宋",
        "collection_info": null
    },
    {
        "uuid": "57c879f0003da8653fa61864542b7366",
        "title": "句  其一",
        "author": "陈旸",
        "content": "地喷飞泉成雨露，根盘乔木列旌麾。",
        "dynasty": "宋",
        "collection_info": null
    },
    {
        "uuid": "5ac2044d2c9ec98adde146732c9a1da8",
        "title": "句  其二",
        "author": "陈旸",
        "content": "南台沙合半成洲，千尺虹桥橄榄舟。",
        "dynasty": "宋",
        "collection_info": null
    }
]