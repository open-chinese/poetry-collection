[
    {
        "uuid": "513335e753a9350351d5612bb38c090b",
        "title": "严塘经乱书事 一",
        "author": "郑启",
        "content": "尘生宫阙雾蒙蒙，万骑龙飞幸蜀中。\n在野傅岩君不梦，乘轩卫懿鹤何功。\n虽知四海同盟久，未合中原武备空。\n星落夜原妖气满，汉家麟阁待英雄。",
        "dynasty": "唐",
        "collection_info": null
    },
    {
        "uuid": "0738eafd882ba54e89948c2becf54632",
        "title": "严塘经乱书事 二",
        "author": "郑启",
        "content": "梁园皓色月如珪，清景伤时一惨悽。\n未见山前归牧马，犹闻江上带征鞞。\n鲲为鱼队潜鳞困，鹤处鸡羣病翅低。\n正是四郊多垒日，波涛早晚静鲸鲵。",
        "dynasty": "唐",
        "collection_info": null
    },
    {
        "uuid": "5fca815fa258237388c830012d256ee4",
        "title": "邓表山",
        "author": "郑启",
        "content": "白日三清此上时，观开山下彩云飞。\n仙坛丹竈灵犹在，鹤驾清朝去不归。\n晋末几迁陵谷改，尘中空换子孙非。\n松花落尽无消息，半夜疎钟彻翠微。",
        "dynasty": "唐",
        "collection_info": null
    },
    {
        "uuid": "f4d99c78e8d63c2b884419ebf3890b20",
        "title": "九疑山",
        "author": "郑启",
        "content": "天放烟晴绕四围，九峯高处彩云飞。\n仙坛丹竈灵犹在，鹤驾青霄去不归。\n晋末几迁风景别，尘中空换子孙非。\n松花落尽无消息，夜半疏钟彻翠微。\n（康熙《萍乡县志》卷五、同治《萍乡县志》卷六）（按：《全唐诗》卷六六七收郑启《邓表山》诗，首二句几全异，后六句大致相同。\n）。",
        "dynasty": "唐",
        "collection_info": null
    },
    {
        "uuid": "d81023eef3104b4a907ea5ac113b5ac2",
        "title": "严塘经乱书事",
        "author": "郑启",
        "content": "尘生宫阙雾蒙蒙，万骑龙飞幸蜀中。\n在野傅岩君不梦，星落夜原妖气满，汉家麟阁待英雄。\n梁园皓色月如珪，清景伤时一惨凄。\n未见山前归牧马，正是四郊多垒日，波涛早晚静鲸鲵。",
        "dynasty": "唐",
        "collection_info": {
            "collection": "御定全唐诗",
            "volume": "卷六百六十七"
        }
    },
    {
        "uuid": "76ec556a8bbbc49a0ca2101ea17747c7",
        "title": "邓表山",
        "author": "郑启",
        "content": "白日三清此上时，观开山下彩云飞。\n仙坛丹灶灵犹在，松花落尽无消息，半夜疏钟彻翠微。",
        "dynasty": "唐",
        "collection_info": {
            "collection": "御定全唐诗",
            "volume": "卷六百六十七"
        }
    }
]