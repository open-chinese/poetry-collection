[
    {
        "uuid": "bbafacdc997397f18957f81d1b05642b",
        "title": "除夜书情",
        "author": "周弘亮",
        "content": "何处风尘岁，云阳古驿前。\n三冬不再稔，晓日又明年。\n春入江南柳，寒归塞北天。\n还伤知候客，花景对韦编。",
        "dynasty": "唐",
        "collection_info": null
    },
    {
        "uuid": "8a95b828e03738d7c47903947b5c6dfd",
        "title": "曲江亭望慈恩寺杏园花发",
        "author": "周弘亮",
        "content": "江亭闲望处，远近见秦源。\n古寺迟春景，新花发杏园。\n萼中轻蘂密，枝上素姿繁。\n拂雨云初起，含风雪欲翻。\n容辉明十地，香气遍千门。\n愿莫随桃李，芳菲不为言。",
        "dynasty": "唐",
        "collection_info": null
    },
    {
        "uuid": "03db662b7dda821d29806504a23c4bbe",
        "title": "故乡除夜",
        "author": "周弘亮",
        "content": "三百六十日云终，故乡还与异乡同。\n非唯律变情堪恨，抑亦才疎命未通。\n何处夜歌销腊酒，谁家高烛候春风。\n诗成始欲吟将看，早是去年牵课中。",
        "dynasty": "唐",
        "collection_info": null
    },
    {
        "uuid": "43aeb3cf04574837c8ebb31c6030a3d6",
        "title": "曲江亭望慈恩寺杏园花发",
        "author": "周弘亮",
        "content": "江亭闲望处，远近见秦源。\n古寺迟春景，新花发杏园。\n萼中轻蕊密，枝上素姿繁。\n拂雨云初起，含风雪欲翻。\n容辉明十地，香气遍千门。\n愿莫随桃李，芳菲不为言。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十六"
        }
    },
    {
        "uuid": "7c51c55003cae812f0e349118caa377e",
        "title": "故乡除夜",
        "author": "周弘亮",
        "content": "三百六十日云终，故乡还与异乡同。\n非唯律变情堪恨，诗成始欲吟将看，早是去年牵课中。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十六"
        }
    }
]