[
    {
        "uuid": "4e7dcd9a8575055e76c628df29568fdb",
        "title": "神仙名义",
        "author": "崔存",
        "content": "宿植灵根何太早，洞悟真风何年少。\n常令丹海飞日乌，又使玉液朝元脑。\n昆台气候四时春，紫府光阴夜如晓。\n来时不用五云车，跨着清风下蓬岛。",
        "dynasty": "宋",
        "collection_info": null
    },
    {
        "uuid": "4a06b5c080032ab865aa843d4ba984e2",
        "title": "为张莘畴题玉虚道院",
        "author": "崔存",
        "content": "小结烟霞作洞天，日长无事即神仙。\n栽松待化山中石，种秫因分屋外田。\n沧海十洲人不到，丹砂九转世空传。\n何如坐对黄连炷，一卷南华内外篇。",
        "dynasty": "宋",
        "collection_info": null
    }
]