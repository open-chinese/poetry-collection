[
    {
        "title": "啸岩",
        "author": "周裕",
        "content": "万窟藏云造化宽，仙源路在小江干。\n三冬洞府幽栖暖，九夏星槎稳泛寒。\n飞雁忽经天柱过，蛰龙犹向石田蟠。\n揭名为报红尘客，尽把兹岩取次看。",
        "dynasty": "宋",
        "collection_info": null
    },
    {
        "title": "烟村",
        "author": "周裕",
        "content": "千山环拱号烟村，名曰烟村却不村。\n路入清湘徒旅众，坐看扰扰到黄昏。",
        "dynasty": "宋",
        "collection_info": null
    }
]