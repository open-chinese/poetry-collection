[
    {
        "uuid": "9dcb35c724abe0df40941c63c9ebe960",
        "title": "西戎即叙",
        "author": "李子昂",
        "content": "悬首藁街中，天兵破犬戎。\n营收低陇月，旗偃度湟风。\n肃杀三边劲，萧条万里空。\n元戎咸服罪，余孽尽输忠。\n圣理符轩化，仁恩契禹功。\n降逾洞庭险，枭拟郅支穷。\n已散军容捷，还资庙算通。\n今朝观即叙，非与献獒同。",
        "dynasty": "唐",
        "collection_info": null
    },
    {
        "uuid": "dc1c3141141941421e99eb61e3322295",
        "title": "西戎即叙",
        "author": "李子昂",
        "content": "悬首槁街中，天兵破犬戎。\n营收低陇月，旗偃度湟风。\n肃杀三边劲，萧条万里空。\n元戎咸服罪，余孽尽输忠。\n圣理符轩化，仁恩契禹功。\n降逾洞庭险，枭拟郅支穷。\n已散军容捷，还资庙算通。\n今朝观即叙，非与献獒同。",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十一"
        }
    }
]