[
    {
        "uuid": "552e0ac1dd775942a2ee7af54893bec7",
        "title": "游灵岩  其一",
        "author": "文绅仪",
        "content": "一入灵岩寺，凭栏望眼遥。\n山深云障日，江阔夜生潮。\n古洞遗仙迹，流泉傍石桥。\n醉来搔首咏，得句兴偏饶。",
        "dynasty": "宋",
        "collection_info": null
    },
    {
        "uuid": "fe8e7841be3c8a245525908efbda8304",
        "title": "游灵岩  其二",
        "author": "文绅仪",
        "content": "禅林高耸倚晴空，梯上层峦紫翠重。\n云气下成风雨阵，岚光高接斗牛宫。\n流泉药水瘳民疾，古洞神仙有路通。\n窃欲扪萝登绝顶，细将民隠达天聪。",
        "dynasty": "宋",
        "collection_info": null
    }
]