[
    {
        "uuid": "b55bf2b0d61bdc9edfe8f5a190c44185",
        "title": "驻马坡",
        "author": "叶辉",
        "content": "将军气势溢江河，跃马曾来驻此坡。\n坡下石头城最险，屯兵正自不消多。",
        "dynasty": "宋",
        "collection_info": null
    },
    {
        "uuid": "65c379091df5bcec1e7c0df07e1d6f32",
        "title": "秦淮次北谷罗迭韵",
        "author": "叶辉",
        "content": "人言王气在鄣州，嬴政因来凿此流。\n地脉何曾真断得，几多天子御宸楼。",
        "dynasty": "宋",
        "collection_info": null
    },
    {
        "uuid": "683386885868c35275505f2a0baa7c8d",
        "title": "白鹭亭次罗公愚韵",
        "author": "叶辉",
        "content": "白鹭洲边敞此亭，淮山江水瞰芦汀。\n鹭飞点点星颜色，那似公山鹤有灵。",
        "dynasty": "宋",
        "collection_info": null
    },
    {
        "uuid": "41aabfbf59c0df2b02f50c9240f05c21",
        "title": "咏清凉寺竹",
        "author": "叶辉",
        "content": "茂林修竹绿侵云，清到心君赖有君。\n李主当年饱凉后，民间苦热几曾闻。",
        "dynasty": "宋",
        "collection_info": null
    }
]