[
    {
        "uuid": "cdaaf11bf7af4e02d7080cb7cafbfa02",
        "title": "御书阁",
        "author": "雍沿",
        "content": "三重神毫曼古稀，龙盘凤戏欲腾飞。\n珍藏今作古山宝，一岁中添一褐衣。",
        "dynasty": "宋",
        "collection_info": null
    },
    {
        "uuid": "f27dbe6cfa6c4837de3e6a9eb8e15564",
        "title": "仙马洞",
        "author": "雍沿",
        "content": "龙驹昔日此昇仙，洞掩碑残不计年。\n胜蹟依然无处问，一僧重锁薜萝烟。",
        "dynasty": "宋",
        "collection_info": null
    },
    {
        "uuid": "4c2d1411c46ce7ce15bae9d5473c025a",
        "title": "尔朱真人药竈",
        "author": "雍沿",
        "content": "当日先生药已成，便将金井等闲轻。\n迨今遗蹟峰峦上，时有青烟竈下生。",
        "dynasty": "宋",
        "collection_info": null
    },
    {
        "uuid": "bb2fc6f4604d92c617a558a5d17630e9",
        "title": "太蓬景福寺",
        "author": "雍沿",
        "content": "楼阁参差耸茂林，危梯{土臼}径几重深。\n周行岩麓四十里，下视井尘千万寻。\n僧住不生云水兴，客游偷息利名心。\n若教工部曾经此，应徧灵踪处处吟。",
        "dynasty": "宋",
        "collection_info": null
    }
]