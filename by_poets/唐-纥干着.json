[
    {
        "uuid": "daa43624e5369d8aaa25d11de84c8ab4",
        "title": "赏残花",
        "author": "纥干着",
        "content": "零落多依草，芳香散着人。\n低檐一枝在，犹占满堂春。",
        "dynasty": "唐",
        "collection_info": null
    },
    {
        "uuid": "130b076e4fcac82d6669a62ea7ddc1d5",
        "title": "古仙词",
        "author": "纥干着",
        "content": "珠幡绛节晓霞中，汉武清斋待少翁。\n不向人间恋春色，桃花自满紫阳宫。",
        "dynasty": "唐",
        "collection_info": null
    },
    {
        "uuid": "9cf107009b4be8873068165332535f92",
        "title": "感春词",
        "author": "纥干着",
        "content": "未得鸣珂谒汉宫，江头寂寞向春风。\n悲歌一曲心应醉，万叶千花泪眼中。",
        "dynasty": "唐",
        "collection_info": null
    },
    {
        "uuid": "7876d56fa005efeb334e9c7c0969f432",
        "title": "灞上",
        "author": "纥干着",
        "content": "鸣鞭晚日禁城东，渭水晴烟灞岸风。\n都傍柳阴回首望，春天楼阁五云中。",
        "dynasty": "唐",
        "collection_info": null
    }
]