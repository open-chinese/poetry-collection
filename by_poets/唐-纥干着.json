[
    {
        "title": "赏残花",
        "author": "纥干着",
        "content": "零落多依草，芳香散着人。\n低檐一枝在，犹占满堂春。",
        "dynasty": "唐",
        "collection_info": null
    },
    {
        "title": "古仙词",
        "author": "纥干着",
        "content": "珠幡绛节晓霞中，汉武清斋待少翁。\n不向人间恋春色，桃花自满紫阳宫。",
        "dynasty": "唐",
        "collection_info": null
    },
    {
        "title": "感春词",
        "author": "纥干着",
        "content": "未得鸣珂谒汉宫，江头寂寞向春风。\n悲歌一曲心应醉，万叶千花泪眼中。",
        "dynasty": "唐",
        "collection_info": null
    },
    {
        "title": "灞上",
        "author": "纥干着",
        "content": "鸣鞭晚日禁城东，渭水晴烟灞岸风。\n都傍柳阴回首望，春天楼阁五云中。",
        "dynasty": "唐",
        "collection_info": null
    },
    {
        "title": "赏残花",
        "author": "纥干着",
        "content": "零落多依草，芳香散着人。低檐一枝在，犹占满堂春。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十九"
        }
    }
]