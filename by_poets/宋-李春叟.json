[
    {
        "uuid": "e108951b97a79c69687974ea8070504b",
        "title": "登粤秀山",
        "author": "李春叟",
        "content": "宇宙皇图远，山川霸气收。\n唯余汉时月，犹照越台秋。\n天迥明城树，云空敛海楼。\n清光对尊酒，莫作古今愁。",
        "dynasty": "宋",
        "collection_info": null
    },
    {
        "uuid": "c814b3b90bf8515416dc24241c2b55a3",
        "title": "文丞相兵挫循州诗以迓之",
        "author": "李春叟",
        "content": "手持兵甲挽天河，铁石心肝尚枕戈。\n宾客三千毛遂少，将军百万李陵多。\n风波如此子焉往，天道不然人奈何。\n岭海书生今已老，天涯无石为君磨。",
        "dynasty": "宋",
        "collection_info": null
    },
    {
        "uuid": "a0d8ad2d0b99c408e371a8b304a7bab4",
        "title": "送熊飞将军赴文丞相麾下",
        "author": "李春叟",
        "content": "龙泉出匣鬼神惊，猎猎霜风送客程。\n白髮垂堂千里别，丹心报国一身轻。\n划开云路衝牛斗，挽落天河洗甲兵。\n马革裹尸真壮士，阳关莫作断肠声。",
        "dynasty": "宋",
        "collection_info": null
    },
    {
        "uuid": "09ae594b3beb3e572dd2a7b2696244e4",
        "title": "钓鳌台",
        "author": "李春叟",
        "content": "谁把渔竿老渭滨，拨开尘鞅对清熏。\n干坤浩荡台非旧，湖海凄凉我接君。\n有客携家来上冢，无人载酒共论文。\n山阴兴尽空归去，何处天风落五云。",
        "dynasty": "宋",
        "collection_info": null
    },
    {
        "uuid": "072dec32d46cb99829aac96474fee63b",
        "title": "輓赵秋晓  其一",
        "author": "李春叟",
        "content": "秀出天潢一派来，广寒早折桂枝回。\n生前笑破春风面，尽把浮名付酒杯。",
        "dynasty": "宋",
        "collection_info": null
    },
    {
        "uuid": "71f573b07650a51a58fe396c866d47e9",
        "title": "輓赵秋晓  其二",
        "author": "李春叟",
        "content": "蓦地刚风折羽翰，懒将勋业镜中看。\n时危羞佩黄金印，乍可无毡作冷官。",
        "dynasty": "宋",
        "collection_info": null
    },
    {
        "uuid": "38f504ab091585cc6d9104b6827ea0e3",
        "title": "輓赵秋晓  其三",
        "author": "李春叟",
        "content": "百尺楼中眼孔高，气吞余子等儿曹。\n才名赫赫天公妬，罚作人间诗酒豪。",
        "dynasty": "宋",
        "collection_info": null
    },
    {
        "uuid": "746efec1a19e4f2ee5e65e1e79cc9a02",
        "title": "輓赵秋晓  其四",
        "author": "李春叟",
        "content": "箧中遗藁墨犹新，门外池塘草自春。\n邻笛一声肠欲断，骚坛失却倚楼人。",
        "dynasty": "宋",
        "collection_info": null
    },
    {
        "uuid": "ed7f13fd9ddf716d0325f5505173a36a",
        "title": "輓赵秋晓  其五",
        "author": "李春叟",
        "content": "世上纷纷白首翁，老天何独死英雄。\n想应仙魄乘风去，犹在蓬莱第一峰。",
        "dynasty": "宋",
        "collection_info": null
    },
    {
        "uuid": "ba2e9129486782b3c877800a882bb316",
        "title": "輓赵秋晓  其六",
        "author": "李春叟",
        "content": "五十年间富贵中，生来玉树饱春风。\n买臣晚贵成何事，那得全归似此翁。",
        "dynasty": "宋",
        "collection_info": null
    },
    {
        "uuid": "1f427567d7e64abe04cbfb9a80683d84",
        "title": "輓赵秋晓  其七",
        "author": "李春叟",
        "content": "森森兰玉出庭闱，突过燕山桂五枝。\n六逸风流谁得似，君家箇箇是麟儿。",
        "dynasty": "宋",
        "collection_info": null
    },
    {
        "uuid": "6e80e3426fa0de586f4a31f20f1910c5",
        "title": "题云溪寺",
        "author": "李春叟",
        "content": "杖屦前溪踏晓霜，僧茶那定搅饥肠。\n不如乘此清风去，觅取留侯辟谷方。",
        "dynasty": "宋",
        "collection_info": null
    },
    {
        "uuid": "95ea4ae5aef40d4b1755511194b0ff86",
        "title": "哭张元吉",
        "author": "李春叟",
        "content": "时平持论易，世否见才难。\n孤柱支颠厦，危船上急滩。",
        "dynasty": "宋",
        "collection_info": null
    }
]