[
    {
        "title": "失父零丁",
        "author": "戴良",
        "content": "敬白诸君行路者，敢告重罪自为积。\n恶致灾交天困我，今月七日失阿爹。\n念此酷毒可痛伤，当以重币（重）用相赏，请为诸君说事状。\n我父躯体与众异，脊背伛偻捲如胾。\n唇吻参差不相值，此其庶形何能备。\n请復重陈其面目，鸱头鹄颈獦狗啄，眼泪鼻涕相追逐，吻中含纳无牙齿，食不能嚼左右蹉。\n[□]似西域[□]骆駞。\n请復重陈其形骸，为人虽长甚细材。\n面目芒苍如死灰，眼眶臼陷如（米）羹柸。\n（见《太平御览》卷五九八）（按：戴良时代不明，或作东汉人，非，详王重民《敦煌变文研究》。\n今从王说收入并据以校改。\n）。",
        "dynasty": "唐",
        "collection_info": null
    }
]