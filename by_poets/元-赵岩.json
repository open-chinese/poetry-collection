[
    {
        "uuid": "5f3243a5ab657463f0cb7eeab168d01f",
        "title": "中吕・喜春来过普天乐",
        "author": "赵岩",
        "content": "琉璃殿暖香浮细，翡翠帘深卷燕迟，夕阳芳草小亭西。\n间纳履，见十二个粉蝶儿飞。\n一个恋花心，一个搀春意。\n一个翩翻粉翅，一个乱点罗衣。\n一个掠草飞，一个穿帘戏。\n一个赶过杨花西园里睡，一个与游人步步相随。\n一个拍散晚烟，一个贪欢嫩蕊，那一个与祝英台梦里为期。",
        "dynasty": "元",
        "collection_info": null
    }
]