[
    {
        "uuid": "3b239a8fa5096a97145535bd2f1d3280",
        "title": "亡姑墓铭诗",
        "author": "尹焞",
        "content": "嗟夫人之生兮，一气凝乎混茫。\n变而之死兮，去不知其何乡。\n唯懿德之在人兮，愈久而不忘。\n归安此室兮，其千万年无坏伤。",
        "dynasty": "宋",
        "collection_info": null
    },
    {
        "uuid": "c64cb06b104fc862d73d0d24e958100d",
        "title": "过种明逸故居题绝句",
        "author": "尹焞",
        "content": "少年亡意学经纶，老矣空余此一身。\n面似髑髅头似雪，却来岩谷继前尘。",
        "dynasty": "宋",
        "collection_info": null
    },
    {
        "uuid": "6eb84577ff41425df682aae1c4709cd4",
        "title": "自秦入蜀道中绝句三首  其一",
        "author": "尹焞",
        "content": "绿阴深处竹篱遮，也有红花映白花。\n却忆故乡卿相第，不及张三李四家。",
        "dynasty": "宋",
        "collection_info": null
    },
    {
        "uuid": "1010e9f2546bc85b6f07280aa9674839",
        "title": "自秦入蜀道中绝句三首  其二",
        "author": "尹焞",
        "content": "晓来雨过槐阴润，午霁风摇麦浪寒。\n自愧此身徒扰扰，未知何处可偷安。",
        "dynasty": "宋",
        "collection_info": null
    },
    {
        "uuid": "7c6a58a800b312e33717de61ffeb3a52",
        "title": "自秦入蜀道中绝句三首  其三",
        "author": "尹焞",
        "content": "南枝北枝春事休，啼莺乳燕也含愁。\n朝来回首频惆怅，身过秦川最尽头。",
        "dynasty": "宋",
        "collection_info": null
    },
    {
        "uuid": "eae2819520814a8288413c0d095dcc30",
        "title": "避贼至商山绝句",
        "author": "尹焞",
        "content": "西来几被雪霜埋，鸿雁嗷嗷莫强猜。\n今朝始踏商山路，高视浮云任去来。",
        "dynasty": "宋",
        "collection_info": null
    }
]