[
    {
        "title": "遣兴",
        "author": "李敬方",
        "content": "果窥丹竈鹤，莫羡白头翁。\n日月仙壶外，筋骸药臼中。\n云归无定所，鸟迹不留空。\n何必劳方寸，岖岐问远公。",
        "dynasty": "唐",
        "collection_info": null
    },
    {
        "title": "劝酒",
        "author": "李敬方",
        "content": "不向花前醉，花应解笑人。\n只忧连夜雨，又过一年春。\n日日无穷事，区区有限身。\n若非杯酒裏，何以寄天真。",
        "dynasty": "唐",
        "collection_info": null
    },
    {
        "title": "近无西耗",
        "author": "李敬方",
        "content": "远戎兵压境，迁客泪横襟。\n烽候惊春塞，缧囚困越吟。\n自怜牛马走，未识犬羊心。\n一月无消息，西看日又沈。",
        "dynasty": "唐",
        "collection_info": null
    },
    {
        "title": "天台晴望",
        "author": "李敬方",
        "content": "天台十二旬，一片雨中春。\n林果黄梅尽，山苗半夏新。\n阳乌晴展翅，阴魄夜飞轮。\n坐冀无云物，分明见北辰。",
        "dynasty": "唐",
        "collection_info": null
    },
    {
        "title": "闻高侍御卒贬所",
        "author": "李敬方",
        "content": "西京高院长，直气似吾徒。\n走马论边备，飞声感庙谟。\n官移人未察，身没事多符。\n寂寞他年后，名编野史无。",
        "dynasty": "唐",
        "collection_info": null
    },
    {
        "title": "题黄山汤院",
        "author": "李敬方",
        "content": "楚镇惟黄岫，灵泉浴圣源。\n煎熬何处所，炉炭孰司存。\n沙暖泉长拂，霜笼水更温。\n不疏还自决，虽挠未尝浑。\n地启岩为洞，天开石作盆。\n常留今日色，不减故年痕。\n阴燄潜生海，阳光暗烛坤。\n定应邻火宅，非独过焦原。\n龙讶经冬润，莺疑满谷暄。\n善烹寒食茗，能变早春园。\n及物功何大，随流道益尊。\n洁斋齐物主，疗病夺医门。\n外秘千峰秀，旁通百潦奔。\n禅家休问疾，骚客罢招魂。\n卧理黔川守，分忧汉主恩。\n惨伤因有暇，徒御诫无諠。\n痒闷头风切，爬搔臂力烦。\n披榛通白道，束马置朱幡。\n谢屐缘危磴，戎装逗远村。\n慢游登竹径，高步入山根。\n崖巘差行竈，蓬茅过小轩。\n御寒增帐幕，甃影尽玙璠。\n不与华池语，宁将浴室论。\n洗心过顷刻，浸髮迨朝暾。\n汗洽聊箕踞，支羸暂虎蹲。\n濯缨闲更入，漱齿渴仍吞。\n气燠胜重絸，风和敌一尊。\n适来还蹭蹬，復出又攀援。\n形秽忻除垢，神嚣喜破昏。\n明夷征立象，既济感文言。\n已阂眠沙麂，仍妨卧石猨。\n香驱蒸雾起，烟霿湿云屯。\n破险更祠宇，凭高易庙垣。\n旧基绝仄足，新构忽行鹓。\n胜地非无栋，征途遽改辕。\n贪程归路远，折政讼庭繁。\n兴往留年月，诗成遗子孙。\n已镌东壁石，名姓寄无垠。",
        "dynasty": "唐",
        "collection_info": null
    },
    {
        "title": "太和公主还宫",
        "author": "李敬方",
        "content": "二纪烟尘外，凄凉转战归。\n胡笳悲蔡琰，汉使泣明妃。\n金殿更戎幄，青祛换毳衣。\n登车随伴仗，谒庙入中闱。\n汤沐疏封在，关山故梦非。\n笑看鸿北向，休咏鹊南飞。\n宫髻怜新样，庭柯想旧围。\n生还侍儿少，熟识内家稀。\n凤去楼扃夜，鸾孤匣掩辉。\n应怜禁园柳，相见倍依依。",
        "dynasty": "唐",
        "collection_info": null
    },
    {
        "title": "汴河直进船",
        "author": "李敬方",
        "content": "汴水通淮利最多，生人为害亦相和。\n东南四十三州地，取尽脂膏是此河。",
        "dynasty": "唐",
        "collection_info": null
    },
    {
        "title": "题小华山（原注：「目黄山为小华」。）",
        "author": "李敬方",
        "content": "峰簇莲花小，分明似华山。\n鱼符何日罢，深处掩松关。\n（见闵麟嗣撰《黄山志定本》卷六。\n）。",
        "dynasty": "唐",
        "collection_info": null
    },
    {
        "title": "登天姥",
        "author": "李敬方",
        "content": "天姥三重岭，危途遶峻溪。\n水喧无昼夜，云暗失东西。\n问路音难辨，通樵迹易迷。\n依稀日将午，何处一声鷄？\n（见孔延之《会稽掇英总集》卷四）。",
        "dynasty": "唐",
        "collection_info": null
    },
    {
        "title": "句",
        "author": "李敬方",
        "content": "相逢不饮空归去，洞口桃花也笑人。\n（见《苕溪渔隐丛话后集》卷十六引《復斋漫录》引）。",
        "dynasty": "唐",
        "collection_info": null
    },
    {
        "title": "遣兴",
        "author": "李敬方",
        "content": "果窥丹灶鹤，莫羡白头翁。日月仙壶外，筋骸药臼中。\n云归无定所，鸟迹不留空。何必劳方寸，岖崎问远公。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    },
    {
        "title": "劝酒",
        "author": "李敬方",
        "content": "不向花前醉，花应解笑人。只忧连夜雨，又过一年春。\n日日无穷事，区区有限身。若非杯酒裏，何以寄天真。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    },
    {
        "title": "近无西耗",
        "author": "李敬方",
        "content": "远戎兵压境，迁客泪横襟。烽候惊春塞，缧囚困越吟。\n自怜牛马走，未识犬羊心。一月无消息，西看日又沈。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    },
    {
        "title": "天台晴望",
        "author": "李敬方",
        "content": "天台十二旬，一片雨中春。林果黄梅尽，山苗半夏新。\n阳乌晴展翅，阴魄夜飞轮。坐冀无云物，分明见北辰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    },
    {
        "title": "闻高侍御卒贬所",
        "author": "李敬方",
        "content": "西京高院长，直气似吾徒。走马论边备，飞声感庙谟。\n官移人未察，身没事多符。寂寞他年后，名编野史无。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    },
    {
        "title": "题黄山汤院",
        "author": "李敬方",
        "content": "楚镇惟黄岫，灵泉浴圣源。煎熬何处所，炉炭孰司存。\n沙暖泉长拂，霜笼水更温。不疏还自决，虽挠未尝浑。\n地启岩为洞，天开石作盆。常留今日色，不减故年痕。\n阴焰潜生海，阳光暗烛坤。定应邻火宅，非独过焦原。\n龙讶经冬润，莺疑满谷暄。善烹寒食茗，能变早春园。\n及物功何大，随流道益尊。洁斋齐物主，疗病夺医门。\n外秘千峰秀，旁通百潦奔。禅家休问疾，骚客罢招魂。\n卧理黔川守，分忧汉主恩。惨伤因有暇，徒御诫无喧。\n痒闷头风切，爬搔臂力烦。披榛通白道，束马置朱幡。\n谢屐缘危磴，戎装逗远村。慢游登竹径，高步入山根。\n崖巘差行灶，蓬茅过小轩。御寒增帐幕，甃影尽玙璠。\n不与华池语，宁将浴室论。洗心过顷刻，浸发迨朝暾。\n汗洽聊箕踞，支羸暂虎蹲。濯缨闲更入，漱齿渴仍吞。\n气燠胜重絸，风和敌一尊。适来还蹭蹬，复出又攀援。\n形秽忻除垢，神嚣喜破昏。明夷征立象，既济感文言。\n已阂眠沙麂，仍妨卧石猿。香驱蒸雾起，烟霿湿云屯。\n破险更祠宇，凭高易庙垣。旧基绝仄足，新构忽行鹓。\n胜地非无栋，征途遽改辕。贪程归路远，折政讼庭繁。\n兴往留年月，诗成遗子孙。已镌东壁石，名姓寄无垠。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    },
    {
        "title": "太和公主还宫",
        "author": "李敬方",
        "content": "二纪烟尘外，凄凉转战归。胡笳悲蔡琰，汉使泣明妃。\n金殿更戎幄，青祛换毳衣。登车随伴仗，谒庙入中闱。\n汤沐疏封在，关山故梦非。笑看鸿北向，休咏鹊南飞。\n宫髻怜新样，庭柯想旧围。生还侍儿少，熟识内家稀。\n凤去楼扃夜，鸾孤匣掩辉。应怜禁园柳，相见倍依依。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零八"
        }
    }
]