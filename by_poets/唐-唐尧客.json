[
    {
        "title": "大梁行",
        "author": "唐尧客",
        "content": "客有成都来，为我弹鸣琴。\n前弹别鹤操，后奏大梁吟。\n大梁伤客情，荒台对古城。\n版筑有陈迹，歌吹舞遗声。\n雄哉魏公子，畴日好罗英。\n秀士三千人，煌煌列众星。\n金槌夺晋鄙，白刃刎侯嬴。\n邯郸救赵北，函谷走秦兵。\n君子荣且昧，忠信莫之明。\n间谍忽来及，雄图靡克成。\n千龄万化尽，但见汴水清。\n旧国多孤垒，夷门荆棘生。\n苍梧綵云没，湘浦绿池平。\n闻有东山去，萧萧班马鸣。\n河洲搴宿莽，日夕泪霑缨。\n因之唁公子，慷慨此歌行。",
        "dynasty": "唐",
        "collection_info": null
    },
    {
        "title": "大樑行",
        "author": "唐尧客",
        "content": "客有成都来，为我弹鸣琴。前弹别鹤操，后奏大樑吟。\n大樑伤客情，荒台对古城。版筑有陈迹，歌吹无遗声。\n雄哉魏公子，畴日好罗英。秀士三千人，煌煌列众星。\n金槌夺晋鄙，白刃刎侯嬴。邯郸救赵北，函谷走秦兵。\n君子荣且昧，忠信莫之明。间谍忽来及，雄图靡克成。\n千龄万化尽，但见汴水清。旧国多孤垒，夷门荆棘生。\n苍梧彩云没，湘浦绿池平。闻有东山去，萧萧班马鸣。\n河洲搴宿莽，日夕泪沾缨。因之唁公子，慷慨此歌行。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十七"
        }
    }
]