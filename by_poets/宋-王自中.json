[
    {
        "uuid": "19427bb803a2af4cc2f54867807b181f",
        "title": "念奴娇 扁舟夜泛",
        "author": "王自中",
        "content": "扁舟夜泛，向子陵台下，偃帆收橹。\n水阔风摇舟不定。\n依约月华新吐。\n细酌清泉，痛浇尘臆，唤起先生语。\n当年纶钓，为谁高卧烟渚。\n还念古往今来，功名可共，能几人光武。\n一旦星文惊四海，从此故人何许。\n到底轩裳，不如蓑笠，久矣心相与。\n天低云淡，浩然吾欲高举。",
        "dynasty": "宋",
        "collection_info": null
    },
    {
        "uuid": "e2a0bbaa6cd45c5f1806264b90cdbb64",
        "title": "题敬荣堂",
        "author": "王自中",
        "content": "白首同居四弟兄，由渠能敬故能荣。\n细看鸿雁飞翔意，可见鸤鸠均一情。\n绝少分甘贫亦乐，较长争夺势终倾。\n黄堂今日亲行酒，欲与邦人作范程。",
        "dynasty": "宋",
        "collection_info": null
    },
    {
        "uuid": "737ea8f8d8723d21c02daa3145825a3a",
        "title": "迓杨诚斋",
        "author": "王自中",
        "content": "江东使者行部归，信帆一隻桨四枝。\n昨夜水深泥三尺，繫在谁家屋外篱。\n我欲遣人问消息，箇样船多人不识。\n却有一事差可征，隔船听得哦诗声。",
        "dynasty": "宋",
        "collection_info": null
    }
]