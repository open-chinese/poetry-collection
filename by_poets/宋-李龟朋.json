[
    {
        "uuid": "0e2c7f14b7b664c5d42c55f8c2463c79",
        "title": "贺熊克进九朝要略转一官",
        "author": "李龟朋",
        "content": "翰苑前资汉硕儒，苦心何翅十年余。\n修成当代将来法，读尽生平未见书。\n黄帊奏篇登御府，紫纶加秩下宸除。\n近臣已是闻天语，鸾鹊催归定不虚。",
        "dynasty": "宋",
        "collection_info": null
    },
    {
        "uuid": "0ef4ec68c962dd5b86e89110a7f5866a",
        "title": "同谢子肃诸公饮巾山岊上人房",
        "author": "李龟朋",
        "content": "石磴行崎曲，缘云入翠微。\n山寒惊岁晚，渚绿认春归。\n绝境为谁设，清欢如此稀。\n轩窗生夜气，檐角有星飞。",
        "dynasty": "宋",
        "collection_info": null
    }
]