[
    {
        "uuid": "749e5d0424939327355e735fa83e6539",
        "title": "相和歌辞 长门怨 一",
        "author": "高蟾",
        "content": "天上何劳万古春，君前谁是百年人。\n魂销尚媿金炉烬，思起犹惭玉辇尘。\n烟翠薄情攀不得，星芒浮艳采无因。\n可怜明镜来相向，何似恩光朝夕新。",
        "dynasty": "唐",
        "collection_info": null
    },
    {
        "uuid": "9e1515d2b1803c22da6e2de5971437db",
        "title": "相和歌辞 长门怨 二",
        "author": "高蟾",
        "content": "天上凤皇休寄梦，人间鹦鹉旧堪悲。\n平生心绪无人识，一隻金梭万丈丝。",
        "dynasty": "唐",
        "collection_info": null
    },
    {
        "uuid": "4ed4a136775ed967062589b9b09f20c1",
        "title": "途中除夜",
        "author": "高蟾",
        "content": "南北浮萍迹，年华又暗催。\n残灯和腊尽，晓角带春来。\n鬓欲渐侵雪，心仍未肯灰。\n金门旧知己，谁为脱尘埃。",
        "dynasty": "唐",
        "collection_info": null
    },
    {
        "uuid": "ad3b93e246f0b28cdc552c04ce25deb0",
        "title": "长门怨",
        "author": "高蟾",
        "content": "天上何劳万古春，君前谁是百年人。\n魂销尚媿金炉烬，思起犹惭玉辇尘。\n烟翠薄情攀不得，星茫浮艳采无因。\n可怜明镜来相向，何似恩光朝夕新。",
        "dynasty": "唐",
        "collection_info": null
    },
    {
        "uuid": "64b19e619676a1e4147e5ef485095e71",
        "title": "秋日寄华阳山人",
        "author": "高蟾",
        "content": "云木送秋何草草，风波凝冷太星星。\n银鞍公子魂俱断，玉弩将军涕自零。\n茅洞白龙和雨看，荆溪黄鹄带霜听。\n人间不见清凉事，犹向溪翁乞画屏。",
        "dynasty": "唐",
        "collection_info": null
    },
    {
        "uuid": "e2d0afc6781d09a800b3aee36f53afcf",
        "title": "感事",
        "author": "高蟾",
        "content": "浊河从北下，清洛向东流。\n清浊皆如此，何人不白头。",
        "dynasty": "唐",
        "collection_info": null
    },
    {
        "uuid": "0fb9cdb72b33f5a36fa7b1262a38f01c",
        "title": "楚思",
        "author": "高蟾",
        "content": "迭浪与云急，翠兰和意香。\n风流化为雨，日暮下巫阳。",
        "dynasty": "唐",
        "collection_info": null
    },
    {
        "uuid": "78d90e5d0cba3bccf8a1138eabdc0c72",
        "title": "雪中",
        "author": "高蟾",
        "content": "金阁倚云开，朱轩犯雪来。\n三冬辛苦样，天意似难栽。",
        "dynasty": "唐",
        "collection_info": null
    },
    {
        "uuid": "9f6de2074ddffb6b2218edd3a89a800f",
        "title": "道中有感",
        "author": "高蟾",
        "content": "一醉六十日，一裘三十年。\n年华经几日，日日掉征鞭。",
        "dynasty": "唐",
        "collection_info": null
    },
    {
        "uuid": "c84b35e0085c3aa1338d11575f98b574",
        "title": "宋汴道中",
        "author": "高蟾",
        "content": "平野有千里，居人无一家。\n甲兵年正少，日久戍天涯。",
        "dynasty": "唐",
        "collection_info": null
    },
    {
        "uuid": "743eae5a900fd6d97bfbba871ff6b432",
        "title": "秋思",
        "author": "高蟾",
        "content": "天地太萧索，山川何渺茫。\n不堪星斗柄，犹把岁寒量。",
        "dynasty": "唐",
        "collection_info": null
    },
    {
        "uuid": "f68b0b8399b8ab6ffbe51030aafd3598",
        "title": "即事",
        "author": "高蟾",
        "content": "三年离水石，一旦隐樵渔。\n为问青云上，何人识卷舒。",
        "dynasty": "唐",
        "collection_info": null
    },
    {
        "uuid": "aa67a1dca8e8699bd2b786e21efbdaf8",
        "title": "渔家",
        "author": "高蟾",
        "content": "野水千年在，闲花一夕空。\n近来浮世狭，何似钓船中。",
        "dynasty": "唐",
        "collection_info": null
    },
    {
        "uuid": "25208db3c24a2b30f1f9271ad12a8bf6",
        "title": "关中",
        "author": "高蟾",
        "content": "风雨去愁晚，关河归思凉。\n西游无紫气，一夕九回肠。",
        "dynasty": "唐",
        "collection_info": null
    },
    {
        "uuid": "761d7a6828dff72f85e7a7d23330d06f",
        "title": "归思",
        "author": "高蟾",
        "content": "紫府归期断，芳洲别思迢。\n黄金作人世，只被岁寒消。",
        "dynasty": "唐",
        "collection_info": null
    },
    {
        "uuid": "5fb2738a09749f9080e0b482ffe70fde",
        "title": "华清宫",
        "author": "高蟾",
        "content": "何事金舆不再游，翠鬟丹脸岂胜愁。\n重门深锁禁钟后，月满骊山宫树秋。",
        "dynasty": "唐",
        "collection_info": null
    },
    {
        "uuid": "5f5cfbccbb51b452ccbb1d8c133634b2",
        "title": "秋日北固晚望二首 一",
        "author": "高蟾",
        "content": "风含远思翛翛晚，日照高情的的秋。\n何事满江惆怅水，年年无语向东流。",
        "dynasty": "唐",
        "collection_info": null
    },
    {
        "uuid": "79fd298fe8737526d048fc49ae892b60",
        "title": "秋日北固晚望二首 二",
        "author": "高蟾",
        "content": "泽国路岐当面苦，江城砧杵入心寒。\n不知白髮谁医得，为问无情岁月看。",
        "dynasty": "唐",
        "collection_info": null
    },
    {
        "uuid": "93f4f03b6616e675ebe938cbaf90fabc",
        "title": "送张道士",
        "author": "高蟾",
        "content": "因将岁月离三岛，闲贮风烟在一壶。\n为问金乌头白后，人间流水却回无。",
        "dynasty": "唐",
        "collection_info": null
    },
    {
        "uuid": "298cbdfc0ba2d1872c503c57e4c2aac1",
        "title": "吴门春雨",
        "author": "高蟾",
        "content": "吴甸落花春漫漫，吴宫芳树晚沈沈。\n王孙不耐如丝雨，罥断春风一寸心。",
        "dynasty": "唐",
        "collection_info": null
    },
    {
        "uuid": "6ec1330cc141659c1ae31d3e65f56a90",
        "title": "旅夕",
        "author": "高蟾",
        "content": "风散古陂惊宿鴈，月临荒戍起啼鸦。\n不堪吟断无人见，时復寒灯落一花。",
        "dynasty": "唐",
        "collection_info": null
    },
    {
        "uuid": "1e7706ae0adf605051332c36043fce0e",
        "title": "瓜洲夜泊",
        "author": "高蟾",
        "content": "偶为芳草无情客，况是青山有事身。\n一夕瓜洲渡头宿，天风吹尽广陵尘。",
        "dynasty": "唐",
        "collection_info": null
    },
    {
        "uuid": "4e48a62a130cd620ffb841a7716cf4f7",
        "title": "金陵晚望",
        "author": "高蟾",
        "content": "曾伴浮云归晚翠，犹陪落日泛秋声。\n世间无限丹青手，一片伤心画不成。",
        "dynasty": "唐",
        "collection_info": null
    },
    {
        "uuid": "fd26f2e570ba984e214dedbbfc087bf3",
        "title": "晚思",
        "author": "高蟾",
        "content": "虞泉冬恨由来短，杨叶春期分外长。\n惆怅浮生不知处，明朝依旧出沧浪。",
        "dynasty": "唐",
        "collection_info": null
    },
    {
        "uuid": "0b809b3dddc734d36835530d8d4d81e8",
        "title": "长信宫二首 一",
        "author": "高蟾",
        "content": "天上梦魂何杳杳，日宫消息太沈沈。\n君恩不似黄金井，一处团圆万丈深。",
        "dynasty": "唐",
        "collection_info": null
    },
    {
        "uuid": "865a455e5b7cdd30e124d46df9edaecd",
        "title": "长安旅怀",
        "author": "高蟾",
        "content": "马嘶九陌年年苦，人语千门日日新。\n唯有终南寂无事，寒光不入帝乡尘。",
        "dynasty": "唐",
        "collection_info": null
    },
    {
        "uuid": "2c70080a645d1a4ac37dfb57126e2b99",
        "title": "春 一",
        "author": "高蟾",
        "content": "天柱几条搘白日，天门几扇锁明时。\n阳春发处无根蔕，凭仗东风分外吹。",
        "dynasty": "唐",
        "collection_info": null
    },
    {
        "uuid": "103f67c5cc330559c700045464f44ba2",
        "title": "春 二",
        "author": "高蟾",
        "content": "明月断魂清霭霭，平芜归思绿迢迢。\n人生莫遣头如雪，纵得春风亦不消。",
        "dynasty": "唐",
        "collection_info": null
    },
    {
        "uuid": "b29fe75f747f49cf3e3e4d84a4d80741",
        "title": "秋",
        "author": "高蟾",
        "content": "阳羡溪声冷骇人，洞庭山翠晚凝神。\n天将金玉为风露，曾为高秋几度贫。",
        "dynasty": "唐",
        "collection_info": null
    },
    {
        "uuid": "1ef023d1be0b01dd98296870562c6cdd",
        "title": "灞陵亭",
        "author": "高蟾",
        "content": "一条归梦朱弦直，一片离心白羽轻。\n明日灞陵新霁后，马头烟树绿相迎。",
        "dynasty": "唐",
        "collection_info": null
    },
    {
        "uuid": "86eaa1d883a01293fcc116c0a9ddf31b",
        "title": "偶作二首 一",
        "author": "高蟾",
        "content": "丁当玉佩三更雨，平帖金闺一觉云。\n明日薄情何处去，风流春水不知君。",
        "dynasty": "唐",
        "collection_info": null
    },
    {
        "uuid": "fedab23629639bec3ca854db544b9a0c",
        "title": "偶作二首 二",
        "author": "高蟾",
        "content": "霞衣重迭红蝉暖，云髻葱笼紫凤寒。\n天上少年分散后，一条烟水若为看。",
        "dynasty": "唐",
        "collection_info": null
    },
    {
        "uuid": "c213ce7687c90e79402ee80ecd49d395",
        "title": "永夕",
        "author": "高蟾",
        "content": "云鸿宿处江村冷，独狖啼时海国阴。\n不会残灯无一事，觉来犹有向隅心。",
        "dynasty": "唐",
        "collection_info": null
    },
    {
        "uuid": "36e4681e3517d67782b15cbe355c5b73",
        "title": "落花",
        "author": "高蟾",
        "content": "一叶落时空下泪，三春归尽復何情。\n无人共得东风语，半日尊前计不成。",
        "dynasty": "唐",
        "collection_info": null
    },
    {
        "uuid": "cc26226202d804f92b9dfbb1c135673e",
        "title": "下第后上永崇高侍郎",
        "author": "高蟾",
        "content": "天上碧桃和露种，日边红杏倚云栽。\n芙蓉生在秋江上，不向东风怨未开。",
        "dynasty": "唐",
        "collection_info": null
    },
    {
        "uuid": "fec74f5bbb1b8c94e1a0e4db3b82a5dc",
        "title": "句",
        "author": "高蟾",
        "content": "君恩秋后叶，日日向人疎。",
        "dynasty": "唐",
        "collection_info": null
    },
    {
        "uuid": "8f138becc7ca5976847e8fb45237648c",
        "title": "秋晚云溪隐者居",
        "author": "高蟾",
        "content": "野寺秋声苦，灵溪晚翠荒。\n人家红树老，天气白云深。\n泽国尘埃少，山川岁月长。\n明时一樽酒，谁作钓沧浪？（影印本《诗渊》第五册第三一六二页）。",
        "dynasty": "唐",
        "collection_info": null
    },
    {
        "uuid": "94973c4a5d7a7c13dfb63aac23b82572",
        "title": "寄题海陵离亭",
        "author": "高蟾",
        "content": "银根菡萏连天落，玉穗蒹葭动地飞。\n荡桨先生曾寄梦，凭轩公司合忘机。\n江村白鸟和云没，泽国寒蝉带雨微。\n何似高秋钓台上，一声清啸送僧归。\n（同前第三四八六页）（按：《诗渊》第三册第二一六八页收《若耶溪》、第五册第三一七七收《越州新楼》、第三四○五页收《忆题惠山寺书堂》，皆署高蟾名，经查均应为李绅诗。\n前录二诗，颇疑亦李绅所作。\n今仍收高蟾名下，俟考详。\n）。",
        "dynasty": "唐",
        "collection_info": null
    },
    {
        "uuid": "4f6a703fca5eb12319d6d0e20d90e357",
        "title": "相和歌辞：长门怨二首",
        "author": "高蟾",
        "content": "天上何劳万古春，君前谁是百年人。\n魂销尚愧金炉烬，可怜明镜来相向，何似恩光朝夕新。\n天上凤凰休寄梦，人间鹦鹉旧堪悲。\n平生心绪无人识，一隻金梭万丈丝。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "3b6efa2199c7897998fd066deadecf69",
        "title": "长门怨",
        "author": "高蟾",
        "content": "天上何劳万古春，君前谁是百年人。\n魂销尚愧金炉烬，可怜明镜来相向，何似恩光朝夕新。",
        "dynasty": "唐",
        "collection_info": {
            "collection": "御定全唐诗",
            "volume": "卷六百六十八"
        }
    },
    {
        "uuid": "b4b325eb4dfea526962d306b3c8caa96",
        "title": "秋日寄华阳山人",
        "author": "高蟾",
        "content": "云木送秋何草草，风波凝冷太星星。\n银鞍公子魂俱断，人间不见清凉事，犹向溪翁乞画屏。",
        "dynasty": "唐",
        "collection_info": {
            "collection": "御定全唐诗",
            "volume": "卷六百六十八"
        }
    },
    {
        "uuid": "dc514e096ca44760214b6068c44bee0b",
        "title": "秋日北固晚望二首",
        "author": "高蟾",
        "content": "风含远思翛翛晚，日照高情的的秋。\n何事满江惆怅水，年年无语向东流。\n泽国路岐当面苦，江城砧杵入心寒。\n不知白髮谁医得，为问无情岁月看。",
        "dynasty": "唐",
        "collection_info": {
            "collection": "御定全唐诗",
            "volume": "卷六百六十八"
        }
    },
    {
        "uuid": "2ff39f4e866a15b1143de215efe83f39",
        "title": "吴门春雨",
        "author": "高蟾",
        "content": "吴甸落花春漫漫，吴宫芳树晚沉沉。\n王孙不耐如丝雨，罥断春风一寸心。",
        "dynasty": "唐",
        "collection_info": {
            "collection": "御定全唐诗",
            "volume": "卷六百六十八"
        }
    },
    {
        "uuid": "758ca4576f0e9c7252fd7dcd3a734789",
        "title": "旅夕",
        "author": "高蟾",
        "content": "风散古陂惊宿雁，月临荒戍起啼鸦。\n不堪吟断无人见，时复寒灯落一花。",
        "dynasty": "唐",
        "collection_info": {
            "collection": "御定全唐诗",
            "volume": "卷六百六十八"
        }
    },
    {
        "uuid": "ccb1a03780ea5fadba4dad8e55099497",
        "title": "长信宫二首",
        "author": "高蟾",
        "content": "天上梦魂何杳杳，日宫消息太沉沉。\n君恩不似黄金井，一处团圆万丈深。\n天上凤凰休寄梦，人间鹦鹉旧堪悲。\n平生心绪无人识，一隻金梭万丈丝。",
        "dynasty": "唐",
        "collection_info": {
            "collection": "御定全唐诗",
            "volume": "卷六百六十八"
        }
    },
    {
        "uuid": "be3e2328297bbf9661758f8136487e8f",
        "title": "春",
        "author": "高蟾",
        "content": "天柱几条支白日，天门几扇锁明时。\n阳春发处无根蒂，凭仗东风分外吹。\n明月断魂清霭霭，平芜归思绿迢迢。\n人生莫遣头如雪，纵得春风亦不消。",
        "dynasty": "唐",
        "collection_info": {
            "collection": "御定全唐诗",
            "volume": "卷六百六十八"
        }
    },
    {
        "uuid": "d4da1e9b3d113b3c15b1a2e406428811",
        "title": "偶作二首",
        "author": "高蟾",
        "content": "丁当玉佩三更雨，平帖金闺一觉云。\n明日薄情何处去，风流春水不知君。\n霞衣重迭红蝉暖，云髻葱笼紫凤寒。\n天上少年分散后，一条烟水若为看。",
        "dynasty": "唐",
        "collection_info": {
            "collection": "御定全唐诗",
            "volume": "卷六百六十八"
        }
    },
    {
        "uuid": "77f732e7d9b6e32c35f86a8193e7987d",
        "title": "落花",
        "author": "高蟾",
        "content": "一叶落时空下泪，三春归尽复何情。\n无人共得东风语，半日尊前计不成。",
        "dynasty": "唐",
        "collection_info": {
            "collection": "御定全唐诗",
            "volume": "卷六百六十八"
        }
    },
    {
        "uuid": "bf3d86fe4891fa68ba458d99d7345304",
        "title": "句",
        "author": "高蟾",
        "content": "君恩秋后叶，日日向人疏。\n知古斋主精校2000。\n01。\n22。\nj",
        "dynasty": "唐",
        "collection_info": {
            "collection": "御定全唐诗",
            "volume": "卷六百六十八"
        }
    }
]