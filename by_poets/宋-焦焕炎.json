[
    {
        "title": "题黄山送别图",
        "author": "焦焕炎",
        "content": "我家黄山隅，不识黄山面。\n不自到黄山，见图如不见。\n如何黄山客，又别黄山去。\n落日晚烟昏，黄山在何处。\n黄山有汤泉，可以洗涤尘世缘。\n黄山有瑶草，可以饵之长不老。\n黄山有神丹，得之可以超尘寰。\n胡为别却黄山去，祇把生绡写空翠。",
        "dynasty": "宋",
        "collection_info": null
    }
]