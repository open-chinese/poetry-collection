[
    {
        "uuid": "824ba2dcd333bdb19ec04985894208e5",
        "title": "春山夜月",
        "author": "于良史",
        "content": "春山多胜事，赏翫夜忘归。\n掬水月在手，弄花香满衣。\n兴来无远近，欲去惜芳菲。\n南望鸣钟处，楼台深翠微。",
        "dynasty": "唐",
        "collection_info": null
    },
    {
        "uuid": "950a28c6afcc656d04e6d659bd157593",
        "title": "宿蓝田山口奉寄沈员外",
        "author": "于良史",
        "content": "山暝飞羣鸟，川长泛四邻。\n烟归河畔草，月照渡头人。\n朋友怀东道，乡关恋北辰。\n去留无所适，岐路独迷津。",
        "dynasty": "唐",
        "collection_info": null
    },
    {
        "uuid": "696f764ed1458272fce04127a52473b0",
        "title": "冬日野望寄李赞府",
        "author": "于良史",
        "content": "地际朝阳满，天边宿雾收。\n风兼残雪起，河带断冰流。\n北阙驰心极，南图尚旅游。\n登临思不已，何处得销愁。",
        "dynasty": "唐",
        "collection_info": null
    },
    {
        "uuid": "3c60b534b185779d3822ac05850cb4a3",
        "title": "闲居寄薛华",
        "author": "于良史",
        "content": "隐几读黄老，闲居耳目清。\n僻居人事少，多病道心生。\n雨洗山林湿，鸦鸣池馆晴。\n晚来因废卷，行药至西城。",
        "dynasty": "唐",
        "collection_info": null
    },
    {
        "uuid": "0b60ddeed4b9f101fd650c9e299e0df4",
        "title": "江上送友人",
        "author": "于良史",
        "content": "看尔动行棹，未收离别筵。\n千帆忽见及，乱却故人船。\n纷泊雁羣起，逶迤沙溆连。\n长亭十里外，应是少人烟。",
        "dynasty": "唐",
        "collection_info": null
    },
    {
        "uuid": "d828054a9e48511ea0a90c6f235eed30",
        "title": "田家秋日送友",
        "author": "于良史",
        "content": "苍茫日初宴，遥野云初收。\n残雨北山裏，夕阳东渡头。\n舟依渔溓合，水入田家流。\n何意君迷驾，山林应有秋。",
        "dynasty": "唐",
        "collection_info": null
    },
    {
        "uuid": "d5fe52a16e6545658647af69446e24bb",
        "title": "自吟",
        "author": "于良史",
        "content": "出身三十年，髮白衣犹碧。\n日暮倚朱门，从朱污袍赤。",
        "dynasty": "唐",
        "collection_info": null
    },
    {
        "uuid": "8a0b195d223a5ee0c05f14e236053592",
        "title": "春山夜月",
        "author": "于良史",
        "content": "春山多胜事，赏玩夜忘归。\n掬水月在手，弄花香满衣。\n兴来无远近，欲去惜芳菲。\n南望鸣钟处，楼台深翠微。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十五"
        }
    },
    {
        "uuid": "13c8d5cb5ad1a1b86968feabb38efa5a",
        "title": "宿蓝田山口奉寄沈员外",
        "author": "于良史",
        "content": "山暝飞群鸟，川长泛四邻。\n烟归河畔草，月照渡头人。\n朋友怀东道，乡关恋北辰。\n去留无所适，岐路独迷津。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十五"
        }
    },
    {
        "uuid": "17b630fd4b7ad90c41faa671c6c98a04",
        "title": "閒居寄薛华",
        "author": "于良史",
        "content": "隐几读黄老，閒居耳目清。\n僻居人事少，多病道心生。\n雨洗山林湿，鸦鸣池馆晴。\n晚来因废卷，行药至西城。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十五"
        }
    },
    {
        "uuid": "4186b630f167f80387dc3f6a76ef79ed",
        "title": "江上送友人",
        "author": "于良史",
        "content": "看尔动行棹，未收离别筵。\n千帆忽见及，乱却故人船。\n纷泊雁群起，逶迤沙溆连。\n长亭十裏外，应是少人烟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十五"
        }
    },
    {
        "uuid": "b814f07949b0b94aa7c4c371f71eacbb",
        "title": "自吟",
        "author": "于良史",
        "content": "出身三十年，发白衣犹碧。\n日暮倚朱门，从朱污袍赤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十五"
        }
    }
]