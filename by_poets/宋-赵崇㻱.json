[
    {
        "uuid": "c175132a15bcdc7acb6132579b6c397d",
        "title": "丛桂轩 嫩红",
        "author": "赵崇㻱",
        "content": "昨夜西风吹御沟，红摇桂子麝香浮。\n蟾宫影散三千界，玉殿根盘第一流。\n仙骨知非凡俗相，锦标喜簇少年头。\n欲从云外移真种，试向丹梯最上游。",
        "dynasty": "宋",
        "collection_info": null
    },
    {
        "uuid": "c8e5a508c791942636d428a240fde50e",
        "title": "丛桂轩 口黄",
        "author": "赵崇㻱",
        "content": "半轩秋雨染鹅黄，望裏还疑分外香。\n月到树傍生浄想，云开花底拥仙装。\n披襟笑赏和衣馥，携手高攀满袖芳。\n信道男儿输宿愿，一枝早占广寒香。",
        "dynasty": "宋",
        "collection_info": null
    },
    {
        "uuid": "8f710a6e7b0f474af5580522fdabda46",
        "title": "丛桂轩 妖白",
        "author": "赵崇㻱",
        "content": "种自姮娥宫裏栽，如何亦向世间开。\n偏宜素质妆秋晚，不比晚华怕早摧。\n风递香来熏绮席，月移影上弄瑶台。\n看时直欲令人醉，似向琼林宴御杯。",
        "dynasty": "宋",
        "collection_info": null
    },
    {
        "uuid": "25cf300c5a2d0b3de836d15b89c30741",
        "title": "丛桂轩 老翠",
        "author": "赵崇㻱",
        "content": "霓裳阿妹舞婆娑，老翠连云秀復华。\n露令山房笼月色，风清池馆落天葩。\n分来窦氏三秋种，斧罢吴生几树花。\n莫讶仙才无用处，一朝队引啸烟霞。",
        "dynasty": "宋",
        "collection_info": null
    }
]