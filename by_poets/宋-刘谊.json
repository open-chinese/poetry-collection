[
    {
        "uuid": "b5bd89ee400b8d5d61479f7381a334ef",
        "title": "居茅山作",
        "author": "刘谊",
        "content": "曾跨江西使者鞍，直言才上便休官。\n三茅得梦全清瘦，头髮鬅鬙布袄宽。",
        "dynasty": "宋",
        "collection_info": null
    },
    {
        "uuid": "ba40eee254ca81dc0e4c11333387abe3",
        "title": "郎官湖",
        "author": "刘谊",
        "content": "滚滚长江水，苍苍大别山。\n古今人老尽，山水镇长闲。",
        "dynasty": "宋",
        "collection_info": null
    },
    {
        "uuid": "e19f95084503505eb4a319c36f40f22f",
        "title": "题黄山温泉",
        "author": "刘谊",
        "content": "山有灵砂泉色红，涤除身垢信成功。\n不除心上无明业，只与山间众木同。",
        "dynasty": "宋",
        "collection_info": null
    },
    {
        "uuid": "d13246546bc0cc6720ed4debc090ea16",
        "title": "游曾公巌",
        "author": "刘谊",
        "content": "寻得新巌冠一州，使君从此作鳌头。\n千年草莽埋幽致，今日衣冠成胜游。\n洞穴已能惊俗眼，神仙须合隠浮丘。\n主人将为商霖起，还许微官卜筑不。",
        "dynasty": "宋",
        "collection_info": null
    },
    {
        "uuid": "08335bde8584d4982230828602edcb19",
        "title": "留题融州老君巌  其一",
        "author": "刘谊",
        "content": "谩说人间假像真，老君形相亦虚言。\n巌前瑞气归宸翰，佛子年年□国恩。",
        "dynasty": "宋",
        "collection_info": null
    },
    {
        "uuid": "49a240bdabc9b9fa6b806991eda33eac",
        "title": "留题融州老君巌  其二",
        "author": "刘谊",
        "content": "凿成巌穴鬼工难，中有神仙自往还。\n不见桃花开落处，祇随流水到人间。",
        "dynasty": "宋",
        "collection_info": null
    },
    {
        "uuid": "a0ecb7c3d055589e428fbe202953a2d4",
        "title": "句  其一",
        "author": "刘谊",
        "content": "铜柱将军嗟不见，铁胎丞相镇长存。",
        "dynasty": "宋",
        "collection_info": null
    },
    {
        "uuid": "2efe8b1de3680cd33ca23e8592b27822",
        "title": "句  其二",
        "author": "刘谊",
        "content": "十里崇因寺，临江水气中。",
        "dynasty": "宋",
        "collection_info": null
    }
]