[
    {
        "uuid": "5d3e4120bef869aaac16200fd4c03bcf",
        "title": "蜡梅",
        "author": "王直方",
        "content": "纷纷红紫虽无韵，映带园林却要渠。\n谁遗一枝香最胜，故应有客问何如。",
        "dynasty": "宋",
        "collection_info": null
    },
    {
        "uuid": "227fc95a02188af05798c4cc11fc42c7",
        "title": "上巳游金明池",
        "author": "王直方",
        "content": "游丝堕絮惹行人，酒肆歌楼驻画轮。\n凤管遏回云冉冉，龙舟衝破浪粼粼。\n日斜黄伞归驰道，风约青帘认别津。\n朝野欢娱真有象，壶中要看四时春。",
        "dynasty": "宋",
        "collection_info": null
    },
    {
        "uuid": "29157245a3200b58d7494192a80942a5",
        "title": "淮安园",
        "author": "王直方",
        "content": "贤王经别墅，深窈近严城。\n花竹四时好，宾朋一座倾。\n阖奁争弈罢，击钵记诗成。\n明日朝天去，门扃鸟雀惊。",
        "dynasty": "宋",
        "collection_info": null
    },
    {
        "uuid": "7e7352909150f85bbb487693affec633",
        "title": "玉蕊花",
        "author": "王直方",
        "content": "阆苑瑶林春晚芳，仙妃舞困卸霓裳。\n蠙珠委地隳云佩，尚带天边风露香。",
        "dynasty": "宋",
        "collection_info": null
    },
    {
        "uuid": "ae70725f72f676ba3552f9c8f62230ab",
        "title": "题清芬阁",
        "author": "王直方",
        "content": "人以诗自业，在唐如蜂房。\n香英众采撷，论功归其王。\n恭维少陵老，实提六义纲。\n人能分一体，犹足生辉光。\n元英萧散人，亦以诗道昌。\n余隽独不吮，嘉殽常自将。\n沧江下千寻，便足知流长。\n元英不可见，看取尚书郎。",
        "dynasty": "宋",
        "collection_info": null
    },
    {
        "uuid": "b195fdbf44547424ac9099bc11294a50",
        "title": "句",
        "author": "王直方",
        "content": "嚥服十二环，奄有仙人房。\n暮骑紫鳞去，海气侵肌凉。\n赠我纍纍珠，靡靡明月光。",
        "dynasty": "宋",
        "collection_info": null
    }
]