[
    {
        "uuid": "ec0a5b336c4f64db0ce28fe3efc5d1a6",
        "title": "送人游邵州",
        "author": "狄焕",
        "content": "春江正渺渺，送别两依依。\n烟裏棹将远，渡头人未归。\n渔家侵迭浪，岛树挂残晖。\n况入湖湘路，那堪花乱飞。",
        "dynasty": "唐",
        "collection_info": null
    },
    {
        "uuid": "f8f75df94f23a512f87cdadd32686072",
        "title": "题柳",
        "author": "狄焕",
        "content": "天南与天北，此处影婆娑。\n翠色折不尽，离情生更多。\n雨余笼灞岸，烟暝夹隋河。\n自有佳名在，秦松继得么。",
        "dynasty": "唐",
        "collection_info": null
    },
    {
        "uuid": "acb9403296808886ff9797346cd61931",
        "title": "咏南岳径松",
        "author": "狄焕",
        "content": "一阵雨声归岳峤，两条寒色下潇湘。\n客吟晚景停孤棹，僧踏清阴彻上方。",
        "dynasty": "唐",
        "collection_info": null
    },
    {
        "uuid": "c5660052dfd238f6e6983d5c9254ea9b",
        "title": "句",
        "author": "狄焕",
        "content": "数点当秋霁，不知何处峰？更无声接续，空有影相随。",
        "dynasty": "唐",
        "collection_info": null
    },
    {
        "uuid": "da3e6015145eaa531f5c105d451c4523",
        "title": "句",
        "author": "狄焕",
        "content": "数点当秋霁，不知何处峰。\n更无声接续，空有影相随。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十八"
        }
    }
]