[
    {
        "title": "咏王子安应试新亭二诗  其一",
        "author": "郑猷",
        "content": "一簪华髪一床书，尽日新亭适意无。\n莫道长安天样远，长安自不厌江湖。",
        "dynasty": "宋",
        "collection_info": null
    },
    {
        "title": "咏王子安应试新亭二诗  其二",
        "author": "郑猷",
        "content": "前年谏猎出长杨，乞得新亭作醉乡。\n好把青衫送酒媪，从教人识御炉香。",
        "dynasty": "宋",
        "collection_info": null
    }
]