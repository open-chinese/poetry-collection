[
    {
        "uuid": "1c76b406a3672b761431467f86343a87",
        "title": "江南弄",
        "author": "芮挺章",
        "content": "春江可怜事，最在美人家。\n鹦鹉能言鸟，芙蓉巧笑花。\n地衔金作埒，水抱玉为沙。\n薄晚青丝骑，长鞭赴狭斜。",
        "dynasty": "唐",
        "collection_info": null
    },
    {
        "uuid": "abd2d958603f201d249416e1cf1e7093",
        "title": "少年行",
        "author": "芮挺章",
        "content": "任气称张放，衔恩在少年。\n玉阶朝就日，金屋夜升天。\n轩骑青云际，笙歌绿水边。\n建章明月好，留醉伴风烟。",
        "dynasty": "唐",
        "collection_info": null
    }
]