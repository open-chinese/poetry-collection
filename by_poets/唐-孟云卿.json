[
    {
        "uuid": "64ebd3aa30be98f59a0a3a534761262a",
        "title": "相和歌辞 輓歌",
        "author": "孟云卿",
        "content": "草草门巷喧，涂车俨成位。\n冥寞何所须，尽我生人意。\n北邙路非远，此别终天地。\n临穴频抚棺，至哀反无泪。\n尔形未衰老，尔息犹童穉。\n骨肉不可离，皇天若容易。\n房帷即虚张，庭宇为哀次。\n薤露歌若斯，人生尽如寄。",
        "dynasty": "唐",
        "collection_info": null
    },
    {
        "uuid": "360ea1224e8fbbdcc43bee990d75bc4b",
        "title": "杂曲歌辞 悲哉行",
        "author": "孟云卿",
        "content": "孤儿去慈亲，远客丧主人。\n莫吟苦辛曲，谁忍闻可闻。\n可闻不可说，去去无期别。\n行人念前程，不待参辰没。\n朝亦常苦饥，暮亦常苦饥。\n飘飘万余里，贫贱多是非。\n少年莫远游，远游多不归。",
        "dynasty": "唐",
        "collection_info": null
    },
    {
        "uuid": "d266c8926d3ae339f3693e89d1718e97",
        "title": "杂曲歌辞 古别离",
        "author": "孟云卿",
        "content": "朝日上高台，离人怨秋草。\n但见万里天，不见万里道。\n君行本遥远，苦乐良难保。\n宿昔梦同衾，忧心梦颠倒。\n含酸欲谁诉，转转伤怀抱。\n结髮年已迟，征行去何早。\n寒暄有时谢，顦顇难再好。\n人皆算年寿，死者何曾老。\n少壮无见期，水深风浩浩。",
        "dynasty": "唐",
        "collection_info": null
    },
    {
        "uuid": "901c2e9fb5cf6fd855a9749fe6e34756",
        "title": "杂曲歌辞 生别离",
        "author": "孟云卿",
        "content": "结髮生别离，相思復相保。\n何知日已久，五变庭中草。\n眇眇天海途，悠悠吴江岛。\n但恐不出门，出门无远道。\n远道行既难，家贫衣服单。\n严风吹积雪，晨起鼻何酸。\n人生各有恋，岂不怀所安。\n分明天上日，生死誓同欢。",
        "dynasty": "唐",
        "collection_info": null
    },
    {
        "uuid": "5fe0bbcf6e8a715f22ddce1fac8463ff",
        "title": "古别离",
        "author": "孟云卿",
        "content": "朝日上高台，离人怨秋草。\n但见万里天，不见万里道。\n君行本迢远，苦乐良难保。\n宿昔梦同衾，忧心常倾倒。\n含酸欲谁诉，展转伤怀抱。\n结髮年已迟，征行去何早。\n寒暄有时谢，憔悴难再好。\n人皆算年寿，死者何曾老。\n少壮无见期，水深风浩浩。",
        "dynasty": "唐",
        "collection_info": null
    },
    {
        "uuid": "ffeecef5e4e1dcce243f8680bcfcf301",
        "title": "今别离",
        "author": "孟云卿",
        "content": "结髮生别离，相思復相保。\n如何日已久，五变庭中草。\n渺渺大海途，悠悠吴江岛。\n但恐不出门，出门无远道。\n远道行既难，家贫衣復单。\n严风吹积雪，晨起鼻何酸。\n人生各有志，岂不怀所安。\n分明天上日，生死愿同欢。",
        "dynasty": "唐",
        "collection_info": null
    },
    {
        "uuid": "d77b88aac8ea2b4b5b7e31d22e126698",
        "title": "悲哉行",
        "author": "孟云卿",
        "content": "孤儿去慈亲，远客丧主人。\n莫吟苦辛曲，此曲谁忍闻。\n可闻不可说，去去无期别。\n行人念前程，不待参辰没。\n朝亦常苦饥，暮亦常苦饥。\n飘飘万余里，贫贱多是非。\n少年莫远游，远游多不归。",
        "dynasty": "唐",
        "collection_info": null
    },
    {
        "uuid": "138e869c399ed061f43d1905e39548b3",
        "title": "行行且游猎篇",
        "author": "孟云卿",
        "content": "少年多武力，勇气冠幽州。\n何以纵心赏，马啼春草头。\n迟迟平原上，狐兔奔林丘。\n猛虎忽前逝，俊鹰连下鞴。\n俯身逐南北，轻捷固难俦。\n所发无不中，失之如我讐。\n岂唯务驰骋，猗尔暴田畴。\n残杀非不痛，古来良有由。",
        "dynasty": "唐",
        "collection_info": null
    },
    {
        "uuid": "8f09b4797a0b020c86145ddac095db92",
        "title": "古挽歌",
        "author": "孟云卿",
        "content": "草草闾巷喧，涂车俨成位。\n冥冥何所须，尽我生人意。\n北邙路非远，此别终天地。\n临穴频抚棺，至哀反无泪。\n尔形未衰老，尔息纔童稚。\n骨肉安可离，皇天若容易。\n房帷即灵帐，庭宇为哀次。\n薤露歌若斯，人生尽如寄。",
        "dynasty": "唐",
        "collection_info": null
    },
    {
        "uuid": "c459a1ec4c9825255d814cd3e0553264",
        "title": "放歌行",
        "author": "孟云卿",
        "content": "吾观天地图，世界亦可小。\n落落大海中，飘浮数洲岛。\n贤愚与蚁蝨，一种同草草。\n地脉日夜流，天衣有时扫。\n东山谒居士，了我生死道。\n目见难噬脐，心通可亲脑。\n轩皇竟磨灭，周孔亦衰老。\n永谢当时人，吾将宝非宝。",
        "dynasty": "唐",
        "collection_info": null
    },
    {
        "uuid": "05cb0abd39b0b1994bf38e4001298171",
        "title": "伤怀赠故人",
        "author": "孟云卿",
        "content": "稍稍晨鸟翔，淅淅草上霜。\n人生早罹苦，寿命恐不长。\n二十学已成，三十名不彰。\n岂无同门友，贵贱易中肠。\n驱马行万里，悠悠过帝乡。\n幸因弦歌末，得上君子堂。\n众乐互喧奏，独子备笙簧。\n坐中无知音，安得神扬扬。\n愿因高风起，上感白日光。",
        "dynasty": "唐",
        "collection_info": null
    },
    {
        "uuid": "243c47ff737fc9471135aca252860ac3",
        "title": "邺城怀古",
        "author": "孟云卿",
        "content": "朝发淇水南，将寻北燕路。\n魏家旧城阙，寥落无人住。\n伊昔天地屯，曹公独中据。\n羣臣将北面，白日忽西暮。\n三台竟寂寞，万事良难固。\n雄图安在哉？衰草霑霜露。\n崔嵬长河北，尚见应刘墓。\n古树藏龙蛇，荒茅伏狐兔。\n永怀故池馆，数子连章句。\n逸兴驱山河，雄词变云雾。\n我行覩遗迹，精爽如可遇。\n斗酒将酹君，悲风白杨树。",
        "dynasty": "唐",
        "collection_info": null
    },
    {
        "uuid": "21f17436d2ae893af3370d42cd223be9",
        "title": "伤情",
        "author": "孟云卿",
        "content": "为长心易忧，早孤意常伤。\n出门先踌躇，入户亦彷徨。\n此生一何苦，前事安可忘。\n兄弟先我没，孤幼盈我傍。\n旧居近东南，河水新为梁。\n松柏今在兹，安忍思故乡。\n四时与日月，万物各有常。\n秋风已一起，草木无不霜。\n行行当自勉，不忍再思量。",
        "dynasty": "唐",
        "collection_info": null
    },
    {
        "uuid": "834f744f8e70a53b44b84dde83e1d2a4",
        "title": "伤时二首 一",
        "author": "孟云卿",
        "content": "徘回宋郊上，不覩平生亲。\n独立正伤心，悲风来孟津。\n大方载羣物，生死有常伦。\n虎豹不相食，哀哉人食人。\n岂伊逢世运，天道亮云云。",
        "dynasty": "唐",
        "collection_info": null
    },
    {
        "uuid": "7476d44e8176c50936fa19573e42c984",
        "title": "伤时二首 二",
        "author": "孟云卿",
        "content": "太空流素月，三五何明明。\n光耀侵白日，贤愚迷至精。\n四时更变化，天道有亏盈。\n常恐今夜没，须臾还復生。",
        "dynasty": "唐",
        "collection_info": null
    },
    {
        "uuid": "4c034b680197577fd888ead13ca2db94",
        "title": "田园观雨兼晴后作",
        "author": "孟云卿",
        "content": "贫贱少情欲，借荒种南陂。\n我非老农圃，安得良土宜。\n秋成不廉俭，岁余多馁饥。\n顾视仓廪间，有粮不成炊。\n晨登南园上，暮歇清蝉悲。\n早苗既芃芃，晚田尚离离。\n五行孰堪废，万物当及时。\n贤哉数夫子，开翅慎勿迟。",
        "dynasty": "唐",
        "collection_info": null
    },
    {
        "uuid": "5d03659e2641b50651def39e7e3ab798",
        "title": "汴河阻风",
        "author": "孟云卿",
        "content": "清晨自梁宋，挂席之楚荆。\n出浦风渐恶，傍滩舟欲横。\n大河喷东注，羣动皆窅冥。\n白雾鱼龙气，黑云牛马形。\n苍茫迷所适，危安惧暂宁。\n信此天地内，孰为身命轻。\n丈夫苟未达，所向须存诚。\n前路舍舟去，东南仍晓晴。",
        "dynasty": "唐",
        "collection_info": null
    },
    {
        "uuid": "4d470acdf7dc052804283784e9a83086",
        "title": "行路难",
        "author": "孟云卿",
        "content": "君不见高山万仞连苍旻，天长地久成埃尘。\n君不见长松百尺多劲节，狂风暴雨终摧折。\n古今何事无圣贤，吾爱伯阳真乃天。\n金堂玉阙朝羣仙，拍手东海成桑田。\n海中之水慎勿枯，乌鸢啄蚌伤明珠。\n行路难，艰险莫踟蹰。",
        "dynasty": "唐",
        "collection_info": null
    },
    {
        "uuid": "e391d03278e9c2d71f20f9cff99e0a71",
        "title": "途中寄友人",
        "author": "孟云卿",
        "content": "昔时闻远路，谓是等闲行。\n及到求人地，始知为客情。\n事将公道背，尘遶马蹄生。\n傥使长如此，便堪休去程。",
        "dynasty": "唐",
        "collection_info": null
    },
    {
        "uuid": "2f7f6bb265728270175e6bed1f6f634e",
        "title": "寒食",
        "author": "孟云卿",
        "content": "二月江南花满枝，他乡寒食远堪悲。\n贫居往往无烟火，不独明朝为子推。",
        "dynasty": "唐",
        "collection_info": null
    },
    {
        "uuid": "d2ff35c214886284b947f1b3cacfafec",
        "title": "新安江上寄处士",
        "author": "孟云卿",
        "content": "深潭与浅滩，万转出新安。\n人远禽鱼静，山空水木寒。\n啸起青苹末，吟瞩白云端。\n即事遂幽赏，何必挂儒冠。",
        "dynasty": "唐",
        "collection_info": null
    },
    {
        "uuid": "6e31d62eb4652bd99482179b66af686c",
        "title": "句",
        "author": "孟云卿",
        "content": "羣物归大化，六龙颓西荒。\n安知浮云外，日月不运行。",
        "dynasty": "唐",
        "collection_info": null
    },
    {
        "uuid": "7b9ee0d27d09c22112f10c98ce1e7d3c",
        "title": "相和歌辞：挽歌",
        "author": "孟云卿",
        "content": "草草门巷喧，涂车俨成位。\n冥寞何所须，尽我生人意。\n北邙路非远，此别终天地。\n临穴频抚棺，至哀反无泪。\n尔形未衰老，尔息犹童稚。\n骨肉不可离，皇天若容易。\n房帷即虚张，庭宇为哀次。\n薤露歌若斯，人生尽如寄。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "bf4286bd078d59f707ce8ad2b7ff47be",
        "title": "杂曲歌辞：悲哉行",
        "author": "孟云卿",
        "content": "孤儿去慈亲，远客丧主人。\n莫吟苦辛曲，谁忍闻可闻。\n可闻不可说，去去无期别。\n行人念前程，不待参辰没。\n朝亦常苦饥，暮亦常苦饥。\n飘飘万余裏，贫贱多是非。\n少年莫远游，远游多不归。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "uuid": "ccf5cd0769a223fa673cc47f151d5e0e",
        "title": "杂曲歌辞：古别离",
        "author": "孟云卿",
        "content": "朝日上高台，离人怨秋草。\n但见万里天，不见万里道。\n君行本遥远，苦乐良难保。\n宿昔梦同衾，忧心梦颠倒。\n含酸欲谁诉，转转伤怀抱。\n结髮年已迟，征行去何早。\n寒暄有时谢，憔悴难再好。\n人皆算年寿，死者何曾老。\n少壮无见期，水深风浩浩。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "8754c388c54024059bf63a9a059446e4",
        "title": "杂曲歌辞：生别离",
        "author": "孟云卿",
        "content": "结髮生别离，相思复相保。\n何知日已久，五变庭中草。\n眇眇天海途，悠悠吴江岛。\n但恐不出门，出门无远道。\n远道行既难，家贫衣服单。\n严风吹积雪，晨起鼻何酸。\n人生各有恋，岂不怀所安。\n分明天上日，生死誓同欢。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "93db43e0136748ffcaa159aa343eb3cb",
        "title": "古别离",
        "author": "孟云卿",
        "content": "朝日上高台，离人怨秋草。\n但见万里天，不见万里道。\n君行本迢远，苦乐良难保。\n宿昔梦同衾，忧心常倾倒。\n含酸欲谁诉，辗转伤怀抱。\n结髮年已迟，征行去何早。\n寒暄有时谢，憔悴难再好。\n人皆算年寿，死者何曾老。\n少壮无见期，水深风浩浩。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十七"
        }
    },
    {
        "uuid": "579899abe71c40f7295001551f96d667",
        "title": "今别离",
        "author": "孟云卿",
        "content": "结髮生别离，相思复相保。\n如何日已久，五变庭中草。\n渺渺大海途，悠悠吴江岛。\n但恐不出门，出门无远道。\n远道行既难，家贫衣复单。\n严风吹积雪，晨起鼻何酸。\n人生各有志，岂不怀所安。\n分明天上日，生死愿同欢。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十七"
        }
    },
    {
        "uuid": "8e633a8d89eba776f6cb9e7945ddfb52",
        "title": "悲哉行",
        "author": "孟云卿",
        "content": "孤儿去慈亲，远客丧主人。\n莫吟苦辛曲，此曲谁忍闻。\n可闻不可说，去去无期别。\n行人念前程，不待参辰没。\n朝亦常苦饥，暮亦常苦饥。\n飘飘万余裏，贫贱多是非。\n少年莫远游，远游多不归。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十七"
        }
    },
    {
        "uuid": "bac85300070e14f7653c538bc29f2fc9",
        "title": "行行且游猎篇",
        "author": "孟云卿",
        "content": "少年多武力，勇气冠幽州。\n何以纵心赏，马啼春草头。\n迟迟平原上，狐兔奔林丘。\n猛虎忽前逝，俊鹰连下鞲。\n俯身逐南北，轻捷固难俦。\n所发无不中，失之如我雠。\n岂唯务驰骋，猗尔暴田畴。\n残杀非不痛，古来良有由。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十七"
        }
    },
    {
        "uuid": "f3740aa89896bcacc4c956cad17c1adb",
        "title": "古挽歌",
        "author": "孟云卿",
        "content": "草草闾巷喧，涂车俨成位。\n冥冥何所须，尽我生人意。\n北邙路非远，此别终天地。\n临穴频抚棺，至哀反无泪。\n尔形未衰老，尔息才童稚。\n骨肉安可离，皇天若容易。\n房帷即灵帐，庭宇为哀次。\n薤露歌若斯，人生尽如寄。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十七"
        }
    },
    {
        "uuid": "d1fee34f9d5dce12bbf1824e7e34f519",
        "title": "放歌行",
        "author": "孟云卿",
        "content": "吾观天地图，世界亦可小。\n落落大海中，飘浮数洲岛。\n贤愚与蚁虱，一种同草草。\n地脉日夜流，天衣有时扫。\n东山谒居士，了我生死道。\n目见难噬脐，心通可亲脑。\n轩皇竟磨灭，周孔亦衰老。\n永谢当时人，吾将宝非宝。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十七"
        }
    },
    {
        "uuid": "ab5bb93f11ed6eb8f3c357a304d15ab2",
        "title": "邺城怀古",
        "author": "孟云卿",
        "content": "朝发淇水南，将寻北燕路。\n魏家旧城阙，寥落无人住。\n伊昔天地屯，曹公独中据。\n群臣将北面，白日忽西暮。\n三台竟寂寞，万事良难固。\n雄图安在哉，衰草沾霜露。\n崔嵬长河北，尚见应刘墓。\n古树藏龙蛇，荒茅伏狐兔。\n永怀故池馆，数子连章句。\n逸兴驱山河，雄词变云雾。\n我行睹遗迹，精爽如可遇。\n斗酒将酹君，悲风白杨树。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十七"
        }
    },
    {
        "uuid": "3abcc28d186d71a0618cd27c1329f603",
        "title": "伤时二首",
        "author": "孟云卿",
        "content": "徘回宋郊上，不睹平生亲。\n独立正伤心，悲风来孟津。\n大方载群物，先死有常伦。\n虎豹不相食，哀哉人食人。\n岂伊逢世运，天道亮云云。\n太空流素月，三五何明明。\n光耀侵白日，贤愚迷至精。\n四时更变化，天道有亏盈。\n常恐今夜没，须臾还复生。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十七"
        }
    },
    {
        "uuid": "cd5f7b42dd5dc267f8d009b61b401d32",
        "title": "汴河阻风",
        "author": "孟云卿",
        "content": "清晨自梁宋，挂席之楚荆。\n出浦风渐恶，傍滩舟欲横。\n大河喷东注，群动皆窅冥。\n白雾鱼龙气，黑云牛马形。\n苍茫迷所适，危安惧暂宁。\n信此天地内，孰为身命轻。\n丈夫苟未达，所向须存诚。\n前路舍舟去，东南仍晓晴。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十七"
        }
    },
    {
        "uuid": "e1ef08e8b597bca02fc18ff3f53483d6",
        "title": "行路难",
        "author": "孟云卿",
        "content": "君不见高山万仞连苍旻，天长地久成埃尘。\n君不见长松百尺多劲节，狂风暴雨终摧折。\n古今何世无圣贤，吾爱伯阳真乃天。\n金堂玉阙朝群仙，行路难，艰险莫踟蹰。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十七"
        }
    },
    {
        "uuid": "3897532ae2e952b9566325d700179f46",
        "title": "途中寄友人",
        "author": "孟云卿",
        "content": "昔时闻远路，谓是等閒行。\n及到求人地，始知为客情。\n事将公道背，尘绕马蹄生。\n倘使长如此，便堪休去程。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十七"
        }
    },
    {
        "uuid": "7ed8593a8ce765bb81102f26b0e81525",
        "title": "句",
        "author": "孟云卿",
        "content": "群物归大化，六龙颓西荒。\n安知浮云外，日月不运行。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十七"
        }
    }
]