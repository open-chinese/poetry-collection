[
    {
        "uuid": "46d9a99aca31f44f23123e7265b67ac0",
        "title": "赋得云生栋梁间",
        "author": "陈希烈",
        "content": "一片苍梧意，氤氲生栋梁。\n下帘山足暗，开户日添光。\n偏使衣裘润，能令枕簟凉。\n无心伴行雨，何必梦荆王。",
        "dynasty": "唐",
        "collection_info": null
    },
    {
        "uuid": "c62db468c3168ab3608330ddc2084fbc",
        "title": "奉和圣制三月三日",
        "author": "陈希烈",
        "content": "上巳迂龙驾，中流泛羽觞。\n酒因朝太子，诗为乐贤王。\n锦缆方舟渡，琼筵大乐张。\n风摇垂柳色，花发异林香。\n野老歌无事，朝臣饮岁芳。\n皇情被羣物，中外洽恩光。",
        "dynasty": "唐",
        "collection_info": null
    },
    {
        "uuid": "f9609cd4e280799a1b1e617082479f40",
        "title": "省试白云起封中",
        "author": "陈希烈",
        "content": "千年泰山顶，云起汉王封。\n不作奇峰状，宁分触石容。\n为霖虽易得，表圣自难逢。\n冉冉排空上，依依迭影重。\n素光非曳练，灵贶是从龙。\n岂学无心出，东西任所从。",
        "dynasty": "唐",
        "collection_info": null
    },
    {
        "uuid": "ecd39a48298e84681530009f12d0e0c6",
        "title": "赋得云生栋樑间",
        "author": "陈希烈",
        "content": "一片苍梧意，氤氲生栋樑。\n下帘山足暗，开户日添光。\n偏使衣裘润，能令枕簟凉。\n无心伴行雨，何必梦荆王。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十一"
        }
    },
    {
        "uuid": "87d8a2f690d848e7a4877b3ca34fe8cc",
        "title": "奉和圣制三月三日",
        "author": "陈希烈",
        "content": "上巳迂龙驾，中流泛羽觞。\n酒因朝太子，诗为乐贤王。\n锦缆方舟渡，琼筵大乐张。\n风摇垂柳色，花发异林香。\n野老歌无事，朝臣饮岁芳。\n皇情被群物，中外洽恩光。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十一"
        }
    }
]