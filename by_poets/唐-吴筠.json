[
    {
        "uuid": "8921e1b16aa82e62741fd4c609f2b153",
        "title": "游仙二十四首 一",
        "author": "吴筠",
        "content": "启册观往载，摇怀考今情。\n终古已寂寂，举世何营营。\n悟彼众仙妙，超然含至精。\n凝神契冲玄，化服凌太清。\n心同宇宙广，体合云霞轻。\n翔风吹羽盖，庆霄拂霓旌。\n龙驾朝紫微，后天保令名。\n岂如寰中士，轩冕矜蹔荣。",
        "dynasty": "唐",
        "collection_info": null
    },
    {
        "uuid": "dbdc40ea1f503706d2d29cbf505b0fc4",
        "title": "游仙二十四首 二",
        "author": "吴筠",
        "content": "鸾凤栖瑶林，鵰鹗集平楚。\n饮啄本殊好，翱翔终异所。\n吾方遗諠嚣，立节慕高举。\n解兹区中恋，结彼霄外侣。\n谁谓天路遐，感通自无阻。",
        "dynasty": "唐",
        "collection_info": null
    },
    {
        "uuid": "2680e597822875c7b74070f6619b2474",
        "title": "游仙二十四首 三",
        "author": "吴筠",
        "content": "愍俗从迁谢，寻仙去沦没。\n三元有真人，与我生道骨。\n凌晨吸丹景，入夜饮黄月。\n百关弥调畅，方寸益清越。\n栖神合虚无，洞览周恍惚。\n不觉随玉皇，焚香诣金阙。",
        "dynasty": "唐",
        "collection_info": null
    },
    {
        "uuid": "0e7f2db4834df872349a25332f2001b7",
        "title": "游仙二十四首 四",
        "author": "吴筠",
        "content": "西龟初定箓，东华已校名。\n三官无遗谴，七祖升云軿。\n体妙尘累隔，心微玄化幷。\n一朝出天地，亿载犹童婴。\n使我齐浩劫，萧萧宴玉清。",
        "dynasty": "唐",
        "collection_info": null
    },
    {
        "uuid": "6c2adc4b31db924564cf6ecc0a80f2b1",
        "title": "游仙二十四首 五",
        "author": "吴筠",
        "content": "怡神在灵府，皎皎含清澄。\n仙经不吾欺，轻举信有征。\n畴昔希道念，而今果天矜。\n岂非阴功着，乃致白日升。\n焉用过洞府，吾其越朱陵。",
        "dynasty": "唐",
        "collection_info": null
    },
    {
        "uuid": "14445302e248cd1b3f30c5ed39d0c0fa",
        "title": "游仙二十四首 六",
        "author": "吴筠",
        "content": "高真诚寥邈，道合不我遗。\n孰谓姑射远，神人可同嬉。\n结驾从之游，飘飘出天垂。\n不理人自化，神凝物无疵。\n因知至精感，足以和四时。",
        "dynasty": "唐",
        "collection_info": null
    },
    {
        "uuid": "93fc08c875520512791edd3adfe61922",
        "title": "游仙二十四首 七",
        "author": "吴筠",
        "content": "碧海广无际，三山高不极。\n金台罗中天，羽客恣游息。\n霞液朝可饮，虹芝晚堪食。\n啸歌自忘心，腾举宁假翼。\n保寿同三光，安能纪千亿。",
        "dynasty": "唐",
        "collection_info": null
    },
    {
        "uuid": "2804abc62f09658ae1ef3e25861a13e2",
        "title": "游仙二十四首 八",
        "author": "吴筠",
        "content": "将过太帝宫，蹔诣扶桑处。\n真童已相迓，为我清宿雾。\n海若宁洪涛，羲和止奔驭。\n五云结层阁，八景动飞舆。\n青霞正可挹，丹椹时一遇。\n留我宴玉堂，归轩不令遽。",
        "dynasty": "唐",
        "collection_info": null
    },
    {
        "uuid": "e9e816ef643781ef0139c4605b69f288",
        "title": "游仙二十四首 九",
        "author": "吴筠",
        "content": "欲超洞阳界，试鉴丹极表。\n赤帝跃火龙，炎官控朱鸟。\n导我升绛府，长躯出天杪。\n阳灵赫重晖，四达何皎皎。\n为尔流飘风，羣生遂无夭。",
        "dynasty": "唐",
        "collection_info": null
    },
    {
        "uuid": "3bd65a34bdc99f95ae16ea0dc04e7946",
        "title": "游仙二十四首 十",
        "author": "吴筠",
        "content": "予因诣金母，飞盖超西极。\n遂入素中天，停轮太蒙侧。\n若华拂流影，不使白日匿。\n倾曦復亭午，六合无暝色。\n道化随感迁，此理谁能测。",
        "dynasty": "唐",
        "collection_info": null
    },
    {
        "uuid": "f97ce9c874f20775ca7a747344735a55",
        "title": "游仙二十四首 十一",
        "author": "吴筠",
        "content": "九龙何蜿蜿，载我升云纲。\n临睨怀旧国，风尘混苍茫。\n依依远人寰，去去迩帝乡。\n上超星辰纪，下视日月光。\n倏已过太微，天居焕煌煌。",
        "dynasty": "唐",
        "collection_info": null
    },
    {
        "uuid": "6c43b7bac769694ca34114e0a33d6b0a",
        "title": "游仙二十四首 十二",
        "author": "吴筠",
        "content": "停骖太仪侧，整服金阙前。\n肃肃承上帝，锵锵会羣仙。\n鸿鑪发灵香，广庑张钧天。\n玉醴洽中座，霞膏充四筵。\n良期无终极，俛仰移亿年。",
        "dynasty": "唐",
        "collection_info": null
    },
    {
        "uuid": "706d2eaa8fba0fd4b57bddec555fb5db",
        "title": "游仙二十四首 十三",
        "author": "吴筠",
        "content": "峻朗妙门闢，澄微真鉴通。\n琼林九霞上，金阁三天中。\n飞虬跃庆云，翔鹤抟灵风。\n郁彼玉京会，仙期六合同。",
        "dynasty": "唐",
        "collection_info": null
    },
    {
        "uuid": "f1fb68f9572b19efd67d17dd90ec5148",
        "title": "游仙二十四首 十四",
        "author": "吴筠",
        "content": "予昇至阳元，欲憩明霞馆。\n飘飘琼轮举，晔晔金景散。\n结虚成万有，高妙咸可翫。\n玉山郁嵯峨，琅海杳无岸。\n蹔赏过千椿，遐龄谁復算。",
        "dynasty": "唐",
        "collection_info": null
    },
    {
        "uuid": "7b309a82455bba9eac09bea950a570ec",
        "title": "游仙二十四首 十五",
        "author": "吴筠",
        "content": "招携紫阳友，合宴玉清台。\n排景羽衣振，浮空云驾来。\n灵旛七曜动，琼障九光开。\n凤舞龙璈奏，虬轩殊未迴。",
        "dynasty": "唐",
        "collection_info": null
    },
    {
        "uuid": "6cbdefa2d3a16682fddb6334bc2b06e1",
        "title": "游仙二十四首 十六",
        "author": "吴筠",
        "content": "高升紫极上，宴此玄都岑。\n玉藻散奇香，琼柯流雅音。\n灵风生太漠，习习吹人襟。\n体混希微广，神凝空洞深。\n萧然宇宙外，自得干坤心。",
        "dynasty": "唐",
        "collection_info": null
    },
    {
        "uuid": "cb493803bd403b03e212a4408c57abb1",
        "title": "游仙二十四首 十七",
        "author": "吴筠",
        "content": "晨登千仞岭，俯瞰四人居。\n原野间城邑，山河分里闾。\n眇彼埃尘中，争奔声利途。\n百龄宠辱尽，万事皆为虚。\n自昔无成功，安能与尔俱。\n将期驾云景，超迹升天衢。",
        "dynasty": "唐",
        "collection_info": null
    },
    {
        "uuid": "4a5fd86996172cd689a601c93f9bd46d",
        "title": "游仙二十四首 十八",
        "author": "吴筠",
        "content": "骨炼体弥清，鉴明尘已绝。\n恬夷宇宙泰，焕朗天光彻。\n羽服参烟霄，童颜皎冰雪。\n隐符千魔骇，鸣玉万帝悦。\n遂使区宇中，祅气永沦灭。",
        "dynasty": "唐",
        "collection_info": null
    },
    {
        "uuid": "6afcfad8ed2e2594bb74cb7fae08d634",
        "title": "游仙二十四首 十九",
        "author": "吴筠",
        "content": "朝逾弱水北，夕憩钟山顶。\n颛顼清玄宫，禺强扫幽境。\n烛龙发神曜，阴野弥焕炳。\n导达三气和，驱除六天静。\n玉楼互相晖，烟客何秀颕。\n一举流霞津，千年在俄倾。",
        "dynasty": "唐",
        "collection_info": null
    },
    {
        "uuid": "88e09b9d51bbe7ceb5b0cac9f5496ee9",
        "title": "游仙二十四首 二十",
        "author": "吴筠",
        "content": "扬盖造辰极，乘烟游阆风。\n上元降玉闼，王母开琳宫。\n天人何济济，高会碧堂中。\n列侍奏云歌，真音满太空。\n千年紫柰熟，四劫灵瓜丰。\n斯乐异荒讌，陶陶殊未终。",
        "dynasty": "唐",
        "collection_info": null
    },
    {
        "uuid": "d2e1bb1463fc4af4430eaf5cc65d19cb",
        "title": "游仙二十四首 二十一",
        "author": "吴筠",
        "content": "整驾辞五岳，排烟凌九霄。\n纷然太虚中，羽斾更相招。\n且盼蓬壶近，谁言昆阆遥。\n悠悠竟安适，仰赴三天朝。",
        "dynasty": "唐",
        "collection_info": null
    },
    {
        "uuid": "a1ff7e3ab98b6921d8962add59310e8f",
        "title": "游仙二十四首 二十二",
        "author": "吴筠",
        "content": "予招三清友，逈出九天上。\n挠挑绝漠中，差池遥相望。\n大空含常明，八外无隐障。\n鸾凤有逸翮，泠然恣飘扬。\n寥寥唯玄虚，至乐在神王。",
        "dynasty": "唐",
        "collection_info": null
    },
    {
        "uuid": "0308e330fc565a479287e97d844b806d",
        "title": "游仙二十四首 二十三",
        "author": "吴筠",
        "content": "纵身太霞上，眇眇虚中浮。\n八威先启行，五老同我游。\n灵景何灼灼，祥风正寥寥。\n啸歌振长空，逸响清且柔。\n遨嬉无迹赏，顾眄皆真俦。\n不疾而自速，万天俄已周。",
        "dynasty": "唐",
        "collection_info": null
    },
    {
        "uuid": "345fdfcdb824d90c6272aebaae170f2c",
        "title": "游仙二十四首 二十四",
        "author": "吴筠",
        "content": "返视太初先，与道冥至一。\n空洞凝真精，乃为虚中实。\n变通有常性，合散无定质。\n不行迅飞电，隐曜光白日。\n玄栖忘玄深，无得固无失。",
        "dynasty": "唐",
        "collection_info": null
    },
    {
        "uuid": "42135d849d9def42972cb471fc1ce316",
        "title": "览古十四首 一",
        "author": "吴筠",
        "content": "圣人重周济，明道欲救时。\n孔席不暇暖，墨突何尝缁。\n兴言振颓纲，将以有所维。\n君臣恣淫惑，风俗日凋衰。\n三代业遽陨，七雄遂交驰。\n庶物坠涂炭，区中若棼丝。\n秦皇燎儒术，方册靡孑遗。\n大汉历五叶，斯文復崇推。\n乃验经籍道，与世同屯夷。\n弛张固天意，设教安能持。",
        "dynasty": "唐",
        "collection_info": null
    },
    {
        "uuid": "0037a255a4a11212eedf9aee2da2d64c",
        "title": "览古十四首 二",
        "author": "吴筠",
        "content": "兴亡道之运，否泰理所全。\n奈何淳古风，既往不復旋。\n三皇已散朴，五帝初尚贤。\n王业与霸功，浮僞日以宣。\n忠诚及狙诈，殽混安可甄。\n余智入九霄，守愚沦重泉。\n永怀巢居时，感涕徒泫然。",
        "dynasty": "唐",
        "collection_info": null
    },
    {
        "uuid": "d01002dfe95dae37becfc3a253ee02b7",
        "title": "览古十四首 三",
        "author": "吴筠",
        "content": "栋宇代巢穴，其来自三皇。\n迹生固为累，经始增百王。\n瑶台既灭夏，琼室復陨汤。\n覆车世不悟，秦氏兴阿房。\n继踵迷反正，汉家崇建章。\n力役弊万人，瓌奇殚八方。\n徇志仍未极，促龄已云亡。\n侈靡竟何在，荆榛生庙堂。",
        "dynasty": "唐",
        "collection_info": null
    },
    {
        "uuid": "b7562c61f4191f9f2578eede4b3386dd",
        "title": "览古十四首 四",
        "author": "吴筠",
        "content": "闲居览前载，恻彼商与秦。\n所残必忠良，所宝皆凶嚚。\n昵谀方自圣，不悟祸灭身。\n箕子作周辅，孙通为汉臣。\n洪范及礼仪，后王用经纶。",
        "dynasty": "唐",
        "collection_info": null
    },
    {
        "uuid": "379082df7e93028ff07732b4a4aea4a4",
        "title": "览古十四首 五",
        "author": "吴筠",
        "content": "吾观采苓什，復感青蝇诗。\n谗佞乱忠孝，古今同所悲。\n姦邪起狡猾，骨肉相残夷。\n汉储殒江充，晋嗣灭骊姬。\n天性犹可间，君臣固其宜。\n子胥烹吴鼎，文种断越铍。\n屈原沈湘流，厥戚咸自贻。\n何不若范蠡，扁舟无还期。",
        "dynasty": "唐",
        "collection_info": null
    },
    {
        "uuid": "2404834522b8b85fd544b4f5a28ffe1a",
        "title": "览古十四首 六",
        "author": "吴筠",
        "content": "尝稽真仙道，清寂祛众烦。\n秦皇及汉武，焉得游其藩。\n情扰万机屑，位骄四海尊。\n既欲先宇宙，仍规后干坤。\n崇高与久远，物莫能两存。\n矧乃恣所慾，荒淫伐灵根。\n金膏恃延期，玉色復动魂。\n征战穷外域，杀伤被中原。\n天鉴谅难诬，神理不可谖。\n安期返蓬莱，王母还昆崙。\n异术终莫告，悲哉竟何言。",
        "dynasty": "唐",
        "collection_info": null
    },
    {
        "uuid": "cfae920cf80383c0aa4111783bc27701",
        "title": "览古十四首 七",
        "author": "吴筠",
        "content": "鲁侯祈政术，尼父从弃捐。\n汉主思英才，贾生被排迁。\n始皇重韩子，及覩乃不全。\n武帝爱相如，既征復忘贤。\n贵远世咸尔，贱今理共然。\n方知古来主，难以効当年。",
        "dynasty": "唐",
        "collection_info": null
    },
    {
        "uuid": "afb76ddf91a297f2552cde33d7d0b780",
        "title": "览古十四首 八",
        "author": "吴筠",
        "content": "食其昔未偶，落魄为狂生。\n一朝君臣契，雄辩何纵横。\n运筹康汉业，凭轼下齐城。\n既以智所达，还为智所烹。\n岂若终贫贱，酣歌本无营。",
        "dynasty": "唐",
        "collection_info": null
    },
    {
        "uuid": "1cdda9afc88fbf40880f6ee0b4d5b152",
        "title": "览古十四首 九",
        "author": "吴筠",
        "content": "晁错抱远策，为君纳良规。\n削彼诸侯权，永用得所宜。\n姦臣负旧隙，乘衅谋相危。\n世主竟不辨，身戮宗且夷。\n汉景称钦明，滥罚犹如斯。\n比干与龙逢，残害何足悲。",
        "dynasty": "唐",
        "collection_info": null
    },
    {
        "uuid": "acb173ab6fb82a78fb4ac02793a6682d",
        "title": "览古十四首 十",
        "author": "吴筠",
        "content": "绛侯成大绩，赏厚位仍尊。\n一朝对狱吏，荣辱安可论。\n苏生佩六印，奕奕为殃源。\n主父食五鼎，昭昭成祸根。\n李斯佐二辟，巨衅钟其门。\n霍孟翼三后，伊戚及后昆。\n天人忌盈满，兹理固永存。\n方知得意者，何必乘朱轮。\n灭景栖远壑，弦歌对清樽。\n二疏返海滨，蒋诩归林园。\n萧洒去物累，此谋诚足敦。",
        "dynasty": "唐",
        "collection_info": null
    },
    {
        "uuid": "13fa5f49fb18717fb67641f98c88fc96",
        "title": "览古十四首 十一",
        "author": "吴筠",
        "content": "至人顺通塞，委命固无疵。\n吾观太史公，可谓识道规。\n留滞焉足愤，感怀殄生涯。\n吾叹龚夫子，秉义确不移。\n晦迹一何晚，天年夭当时。\n熏膏自销铄，楚老空余悲。",
        "dynasty": "唐",
        "collection_info": null
    },
    {
        "uuid": "c0d402df2382b2c95e4e8f1d1b09f5ef",
        "title": "览古十四首 十二",
        "author": "吴筠",
        "content": "达者贵量力，至人尚知几。\n京房洞幽赞，神奥咸发挥。\n如何嫉元恶，不悟祸所归。\n谋物闇谋己，谁言尔精微。",
        "dynasty": "唐",
        "collection_info": null
    },
    {
        "uuid": "c25e19a76a6fff6d7bbf3ab6c04dc9a7",
        "title": "览古十四首 十三",
        "author": "吴筠",
        "content": "玄元明知止，大雅尚保躬。\n茂先洽闻者，幽赜咸该通。\n弱年赋鹪鹩，可谓达养蒙。\n晚节希鸾鹄，长飞戾曾穹。\n知进不知退，遂令其道穷。\n伊昔辨福初，胡为迷祸终。\n方验嘉遁客，永贞天壤同。",
        "dynasty": "唐",
        "collection_info": null
    },
    {
        "uuid": "dae40755f6cac22fc2506d6068784e71",
        "title": "览古十四首 十四",
        "author": "吴筠",
        "content": "圣人垂大训，奥义不苟设。\n天道殃顽凶，神明佑懿哲。\n斯言犹影响，安得復迴穴。\n鲧瞍诞英睿，唐虞育昏孽。\n盗跖何延期，颜生乃短折。\n鲁隐全克让，祸机遂潜结。\n楚穆肆巨逆，福柄奚赫烈。\n田常弒其主，祚国久罔缺。\n管仲存霸功，世祖成诡说。\n汉氏方版荡，羣阉恣邪谲。\n謇謇陈蕃徒，孜孜抗忠节。\n誓期区宇静，爰使凶丑绝。\n谋协事靡从，俄而反诛灭。\n古来若兹类，纷扰难尽列。\n道遐理微茫，谁为我昭晰。\n吾将询上帝，寥廓讵跻彻。\n已矣勿用言，忘怀庶自悦。",
        "dynasty": "唐",
        "collection_info": null
    },
    {
        "uuid": "7dcd77287335dbef1eb4c66bfd53cd16",
        "title": "步虚词十首 一",
        "author": "吴筠",
        "content": "众仙仰灵范，肃驾朝神宗。\n金景相照曜，逶迤升太空。\n七玄已高飞，火炼生珠宫。\n余庆逮天壤，平和王道融。\n八威清游气，十绝舞祥风。\n使我跻阳源，其来自阴功。\n逍遥太霞上，真鉴靡不通。",
        "dynasty": "唐",
        "collection_info": null
    },
    {
        "uuid": "90236650a2f76fe9818f08a6dfe48788",
        "title": "步虚词十首 二",
        "author": "吴筠",
        "content": "逸辔登紫清，乘光迈奔电。\n阆风隔三天，俯视犹可见。\n玉闼摽敞朗，琼林郁葱蒨。\n自非挺金骨，焉得谐夙愿。\n真朋何森森，合景恣游宴。\n良会忘淹留，千龄纔一眄。",
        "dynasty": "唐",
        "collection_info": null
    },
    {
        "uuid": "1a920b2201b26a79f323279f8ddf7888",
        "title": "步虚词十首 三",
        "author": "吴筠",
        "content": "三宫发明景，朗照同郁仪。\n纷然驰飙歘，上釆空清蕤。\n令我洞金色，后天耀琼姿。\n心协太虚静，寥寥竟何思。\n玄中有至乐，淡泊终无为。\n但与正真友，飘飖散遨嬉。",
        "dynasty": "唐",
        "collection_info": null
    },
    {
        "uuid": "5650c727db63057ee1f0cbf5e7a8b0a7",
        "title": "步虚词十首 四",
        "author": "吴筠",
        "content": "禀化凝正气，炼形为真仙。\n忘心符元宗，返本协自然。\n帝一集绛宫，流光出丹玄。\n元英与桃君，朗咏长生篇。\n六府焕明霞，百关罗紫烟。\n飙车涉寥廓，靡靡乘景迁。\n不觉云路远，斯须游万天。",
        "dynasty": "唐",
        "collection_info": null
    },
    {
        "uuid": "318014579dbc39ddc1983b9116d60ba5",
        "title": "步虚词十首 五",
        "author": "吴筠",
        "content": "扶桑诞初景，羽盖凌晨霞。\n倏歘造西域，嬉游金母家。\n碧津湛洪源，灼烁敷荷花。\n煌煌青琳宫，粲粲列玉华。\n真气溢绛府，自然思无邪。\n俯矜区中士，夭浊良可嗟。",
        "dynasty": "唐",
        "collection_info": null
    },
    {
        "uuid": "4d4a50963af1f9cbf3e707cb3e635ab6",
        "title": "步虚词十首 六",
        "author": "吴筠",
        "content": "琼台劫万仞，孤映大罗表。\n常有三素云，凝光自飞绕。\n羽幢泛明霞，升降何缥缈。\n鸾凤吹雅音，栖翔绛林标。\n玉虚无昼夜，灵景何皎皎。\n一覩太上京，方知众天小。",
        "dynasty": "唐",
        "collection_info": null
    },
    {
        "uuid": "1b144b7c3f7281f297c1eeead7987cc3",
        "title": "步虚词十首 七",
        "author": "吴筠",
        "content": "灼灼青华林，灵风振琼柯。\n三光无冬春，一气清且和。\n迴首迩结灵，倾眸亲曜罗。\n豁落制六天，流铃威百魔。\n绵绵庆不极，谁谓椿龄多。",
        "dynasty": "唐",
        "collection_info": null
    },
    {
        "uuid": "a59c7cfe18417f759c7b85d7535c3716",
        "title": "步虚词十首 八",
        "author": "吴筠",
        "content": "高情无侈靡，遇物生华光。\n至乐无箫歌，金玉音琅琅。\n或登明真台，宴此羽景堂。\n杳霭结宝云，霏微散灵香。\n天人诚遐旷，欢泰不可量。",
        "dynasty": "唐",
        "collection_info": null
    },
    {
        "uuid": "32afccd83e7e164a9cc322adfce795fb",
        "title": "步虚词十首 九",
        "author": "吴筠",
        "content": "爰从太微上，肆觐虚皇尊。\n腾我八景舆，威迟入天门。\n既登玉宸庭，肃肃仰紫轩。\n敢问龙汉末，如何闢干坤。\n怡然辍云璈，告我希夷言。\n幸闻至精理，方见造化源。",
        "dynasty": "唐",
        "collection_info": null
    },
    {
        "uuid": "834252d69a23f8709ff5a33bbbad1af0",
        "title": "步虚词十首 十",
        "author": "吴筠",
        "content": "二气播万有，化机无停轮。\n而我操其端，乃能出陶钧。\n寥寥大漠上，所遇皆清真。\n澄莹含元和，气同自相亲。\n绛树结丹实，紫霞流碧津。\n以兹保童婴，永用超形神。",
        "dynasty": "唐",
        "collection_info": null
    },
    {
        "uuid": "8500e797fbc1c2574a35c632928b5424",
        "title": "登北固山望海",
        "author": "吴筠",
        "content": "此山镇京口，逈出沧海湄。\n跻览何所见，茫茫潮汐驰。\n云生蓬莱岛，日出扶桑枝。\n万里混一色，焉能分两仪。\n愿言策烟驾，缥缈寻安期。\n挥手谢人境，吾将从此辞。",
        "dynasty": "唐",
        "collection_info": null
    },
    {
        "uuid": "550de8ee1565c4e547ca4df56604e558",
        "title": "听尹炼师弹琴",
        "author": "吴筠",
        "content": "至乐本太一，幽琴和干坤。\n郑声久乱雅，此道稀能尊。\n吾见尹仙翁，伯牙今復存。\n众人乘其流，夫子达其源。\n在山峻峰峙，在水洪涛奔。\n都忘迩城阙，但觉清心魂。\n代乏识微者，幽音谁与论。",
        "dynasty": "唐",
        "collection_info": null
    },
    {
        "uuid": "f299400d63d500ff4f457a5517f5b2cc",
        "title": "题龚山人草堂",
        "author": "吴筠",
        "content": "世人负一美，未肯甘陆沉。\n独抱匡济器，能怀真隐心。\n结庐迩城郭，及到云木深。\n灭迹慕颍阳，忘机同汉阴。\n启户面白水，凭轩对苍岑。\n但歌考槃诗，不学梁父吟。\n兹道我所适，感君齐素襟。\n勖哉龚夫子，勿使嚣尘侵。",
        "dynasty": "唐",
        "collection_info": null
    },
    {
        "uuid": "e05d3c79243fbd6cf8898f7c40f96edd",
        "title": "游庐山五老峰",
        "author": "吴筠",
        "content": "彭蠡隐深翠，沧波照芙蓉。\n日初金光满，景落黛色浓。\n云外听猨鸟，烟中见杉松。\n自然符幽情，潇洒惬所从。\n整策务探讨，嬉游任从容。\n玉膏正滴沥，瑶草多䒠茸。\n羽人栖层崖，道合乃一逢。\n挥手欲轻举，为余扣琼钟。\n空香清人心，正气信有宗。\n永用谢物累，吾将乘鸾龙。",
        "dynasty": "唐",
        "collection_info": null
    },
    {
        "uuid": "ed0a6952e1286a333ccfffba96c4a719",
        "title": "登庐山东峰观九江合彭蠡湖",
        "author": "吴筠",
        "content": "百川灌彭蠡，秋水方浩浩。\n九派混东流，朝宗合天沼。\n写心陟云峰，纵目还缥缈。\n宛转众浦分，差池羣山绕。\n江妃弄明霞，彷佛呈窈窕。\n而我临长风，飘然欲腾矫。\n昔怀沧洲兴，斯志果已绍。\n焉得忘机人，相从洽鱼鸟。",
        "dynasty": "唐",
        "collection_info": null
    },
    {
        "uuid": "b594c5ce9edbf79e74d377b93d7c13df",
        "title": "建业怀古",
        "author": "吴筠",
        "content": "炎精既失御，宇内为三分。\n吴王霸荆越，建都长江滨。\n爰资股肱力，以静淮海民。\n魏后欲济师，临流遽旋军。\n岂惟限天堑，所忌在有人。\n惜哉归命侯，淫虐败前勋。\n衔璧入洛阳，委躬为晋臣。\n无何覆宗社，为尔含悲辛。\n俄及永嘉末，中原塞胡尘。\n五马浮渡江，一龙跃天津。\n此时成大业，实赖贤缙绅。\n闢土虽未远，规模亦振振。\n谢公佐王室，仗节扫僞秦。\n谁为吴兵孱，用之在有伦。\n荏苒宋齐末，斯须变梁陈。\n绵历已六代，兴亡互纷纶。\n在德不在险，成败良有因。\n高堞復于隍，广殿摧于榛。\n王风久泯灭，胜气犹氤氲。\n皇家一区域，玄化通无垠。\n常言宇宙泰，忽遘云雷屯。\n极目梁宋郊，茫茫晦妖氛。\n安得倚天劒，斩兹横海鳞。\n徘徊江山暮，感激为谁申。",
        "dynasty": "唐",
        "collection_info": null
    },
    {
        "uuid": "28e341b2ae3c1b3005e96799b3444618",
        "title": "经羊角哀墓作",
        "author": "吴筠",
        "content": "祇召出江国，路傍旌古坟。\n伯桃葬角哀，墓近荆将军。\n神道不相得，称兵解其纷。\n幽明信难知，胜负理莫分。\n长呼遂刎颈，此节古未闻。\n两贤结情爱，骨肉何足云。\n感子初併粮，我心正氛氲。\n迟迴驻征骑，不觉空林醺。",
        "dynasty": "唐",
        "collection_info": null
    },
    {
        "uuid": "8464c3ef09bb4ed936a45eb89aabdde8",
        "title": "过天门山怀友",
        "author": "吴筠",
        "content": "举帆遇风劲，逸势如飞奔。\n缥缈凌烟波，崩腾走川原。\n两山夹沧江，豁尔开天门。\n须臾轻舟远，想象孤屿存。\n归路日已近，怡然慰心魂。\n所经多奇趣，待与吾友论。\n一日如三秋，相思意弥敦。",
        "dynasty": "唐",
        "collection_info": null
    },
    {
        "uuid": "2b3945a2ca9ac0f6f4d42476a5989496",
        "title": "舟中遇柳伯存归潜山因有此赠 一",
        "author": "吴筠",
        "content": "浇风久成俗，真隐不可求。\n何悟非所冀，得君在扁舟。\n目击道已存，一笑遂忘言。\n况观绝交书，兼覩箴隐文。",
        "dynasty": "唐",
        "collection_info": null
    },
    {
        "uuid": "0fcd392aab8eab1e14e0cfe33db13e9c",
        "title": "舟中遇柳伯存归潜山因有此赠 二",
        "author": "吴筠",
        "content": "见君浩然心，视世如浮空。\n君归潜山曲，我復庐山中。\n形间心不隔，谁能嗟异同。\n他日或相访，无辞驭冷风。",
        "dynasty": "唐",
        "collection_info": null
    },
    {
        "uuid": "33fd5d9b1d3953353a40c6d0eabff182",
        "title": "舟中夜行",
        "author": "吴筠",
        "content": "榜人识江路，挂席从宵征。\n莫辨洲渚状，但闻风波惊。\n阴云正飘飖，落月无光晶。\n岂不畏艰险，所凭在忠诚。\n何时达遥夜，伫见初日明。",
        "dynasty": "唐",
        "collection_info": null
    },
    {
        "uuid": "c429bc04315148aee02c91624f5022d9",
        "title": "晚到湖口见庐山作呈诸故人",
        "author": "吴筠",
        "content": "夜舟达湖口，渐近庐山侧。\n高高标横天，隐隐何峻极。\n石镜启晨晖，垆烟凝寒色。\n旅泊将休暇，归心已隮陟。\n虚名久为累，使我辞逸域。\n良愿道不违，幽襟果兹得。\n故人在云峤，乃復同晏息。\n鸿飞入青冥，虞氏罢缯弋。",
        "dynasty": "唐",
        "collection_info": null
    },
    {
        "uuid": "be7ce2d810cbf63d39fc949621062e6d",
        "title": "苦春霖作寄友",
        "author": "吴筠",
        "content": "应龙迁南方，霪雨备江干。\n俯望失平陆，仰瞻隐崇峦。\n阴风敛暄气，残月凄已寒。\n时鸟戢好音，众芳亦微残。\n万流注江湖，日夜增波澜。\n数君旷不接，悄然无与欢。\n对酒聊自娱，援琴为谁弹。\n弹为愁霖引，曲罢仍永叹。\n此叹因感物，谁能识其端。\n写怀寄同心，词极意未殚。",
        "dynasty": "唐",
        "collection_info": null
    },
    {
        "uuid": "2e52779c9fe696df7fed5cba86787e9e",
        "title": "酬叶县刘明府避地庐山言怀诒郑录事昆季苟尊师兼见赠之",
        "author": "吴筠",
        "content": "明哲良罕遇，遇君輙思齐。\n挺生着天爵，自可析人珪。\n河洛初沸腾，方期扫虹霓。\n时命竟未合，安能亲鼓鼙。\n从此罢飞凫，投簪辞割鸡。\n驱车适南土，忠孝两不暌。\n庐岳镇江介，于焉惬林栖。\n入门披綵服，出谷杖红藜。\n隐令旧闾里，而今復成跻。\n郑公解簪绂，华萼曜松溪。\n贤哉苟征君，灭迹为圃畦。\n顾已成非薄，忝兹忘筌蹄。\n相观对绿樽，逸思凌丹梯。\n道泰我长往，时清君勿迷。\n王孙且无归，芳草正萋萋。",
        "dynasty": "唐",
        "collection_info": null
    },
    {
        "uuid": "078cf1b9c21c46ca2774bbfd4b7f5ddc",
        "title": "高士咏 混元皇帝",
        "author": "吴筠",
        "content": "玄元九仙主，道冠三气初。\n应物方佐命，栖真亦归居。\n贻篇训终古，驾景还太虚。\n孔父叹犹龙，谁能知所如。",
        "dynasty": "唐",
        "collection_info": null
    },
    {
        "uuid": "4eab221945dd731a8e40cdcdda615daf",
        "title": "高士咏 广成子",
        "author": "吴筠",
        "content": "广成卧云岫，缅邈逾千龄。\n轩辕来顺风，问道修神形。\n至言发玄理，告以从杳冥。\n三光入无穷，寂默返太宁。",
        "dynasty": "唐",
        "collection_info": null
    },
    {
        "uuid": "5a3a482bbaa914f841d5828f20a9c016",
        "title": "高士咏 许先生",
        "author": "吴筠",
        "content": "大名贤所尚，宝位圣所珍。\n皎皎许仲武，遗之若纤尘。\n弃瓢箕山下，洗耳颍水滨。\n物外两寂寞，独与玄冥均。",
        "dynasty": "唐",
        "collection_info": null
    },
    {
        "uuid": "a475d00697d2453c4708f727835af667",
        "title": "高士咏 樊先生",
        "author": "吴筠",
        "content": "巢父志何远，潜精人莫知。\n耻闻让王事，饮犊方见移。\n不欲散大朴，焉能为尧师。\n炼真自轻举，浮世何足遗。",
        "dynasty": "唐",
        "collection_info": null
    },
    {
        "uuid": "3c8d413ad5e69899cc9259f750585836",
        "title": "高士咏 柏成子高",
        "author": "吴筠",
        "content": "大禹受禅让，子高辞诸侯。\n退躬适外野，放浪夫何求。\n万乘造中亩，一言良见酬。\n俋俋耕不顾，斯情邈难俦。",
        "dynasty": "唐",
        "collection_info": null
    },
    {
        "uuid": "9cb6ae07e5925ba598150fc3cae9a52f",
        "title": "高士咏 臧丈人",
        "author": "吴筠",
        "content": "臧叟隐中壑，垂纶心浩然。\n文王感昔梦，授政道斯全。\n一遵无为术，三载淳化宣。\n功成遂不处，遁迹符冲玄。",
        "dynasty": "唐",
        "collection_info": null
    },
    {
        "uuid": "66f8852acd921884f9b81e3643b67e90",
        "title": "高士咏 伯夷叔齐",
        "author": "吴筠",
        "content": "夷齐互崇让，弃国从所钦。\n聿来及宗周，乃復非其心。\n世浊不可处，冰清首阳岑。\n采薇咏羲农，高义越古今。",
        "dynasty": "唐",
        "collection_info": null
    },
    {
        "uuid": "26d3e51f49a86f0525ada3a1848e98c0",
        "title": "高士咏 南华真人",
        "author": "吴筠",
        "content": "南华源道宗，玄远故不测。\n动与造化游，静合太和息。\n放旷生死外，逍遥神明域。\n况乃资九丹，轻举归太极。",
        "dynasty": "唐",
        "collection_info": null
    },
    {
        "uuid": "a8bcbb10ae9d036db4a9b9a61aab2bbf",
        "title": "高士咏 冲虚真人",
        "author": "吴筠",
        "content": "冲虚冥至理，体道自玄通。\n不受子阳禄，但饮壶丘宗。\n泠然竟何依，挠挑游大空。\n未知风乘我，为是我乘风。",
        "dynasty": "唐",
        "collection_info": null
    },
    {
        "uuid": "78782dd95af550c0233bbb7fd5ba8c8b",
        "title": "高士咏 洞灵真人",
        "author": "吴筠",
        "content": "亢仓致虚极，潜迹依远岫。\n智去愚独留，日亏岁方就。\n乡人谋尸祝，不欲闻俎豆。\n尚贤非至理，尧舜固为陋。",
        "dynasty": "唐",
        "collection_info": null
    },
    {
        "uuid": "e351fe6f2612cc85d38b373594b77a20",
        "title": "高士咏 通玄真人",
        "author": "吴筠",
        "content": "通玄贵阴德，利物非市朝。\n悠然大江上，散髮挥轻桡。\n已陈缁帷说，復表沧浪谣。\n灭迹竟何往，遗文独昭昭。",
        "dynasty": "唐",
        "collection_info": null
    },
    {
        "uuid": "5f1af2389f72e6ff93bcbf1763cbdd1e",
        "title": "高士咏 文始真人",
        "author": "吴筠",
        "content": "文始通道源，含光隐关吏。\n遥欣紫气浮，果验真人至。\n玄诰已云锡，世荣何足累。\n高步三清境，超登九仙位。",
        "dynasty": "唐",
        "collection_info": null
    },
    {
        "uuid": "1dcea815001abe3bb3dd2ccfd85fd88f",
        "title": "高士咏 荣启期",
        "author": "吴筠",
        "content": "荣期信知止，带索无所求。\n外物非我尚，琴歌自优游。\n三乐通至道，一言醉孔丘。\n居常以待终，啸傲夫何忧。",
        "dynasty": "唐",
        "collection_info": null
    },
    {
        "uuid": "26506de71979a9e4dbef1b70ad8754f2",
        "title": "高士咏 长沮桀溺",
        "author": "吴筠",
        "content": "贤哉彼沮溺，避世全其真。\n孔父栖栖者，征途方问津。\n行藏既异迹，语默岂同伦。\n耦耕长林下，甘与鸟雀羣。",
        "dynasty": "唐",
        "collection_info": null
    },
    {
        "uuid": "689be841775fabaacab46d0f2d313e78",
        "title": "高士咏 颜阖",
        "author": "吴筠",
        "content": "世情矜宠誉，效节徼当时。\n颜阖遵无名，饭牛聊自怡。\n逃聘鄙束帛，凿坏欣茅茨。\n託聘嚣尘表，放浪世莫知。",
        "dynasty": "唐",
        "collection_info": null
    },
    {
        "uuid": "92ee02f375afa5f977787ef022649ec9",
        "title": "高士咏 老莱夫妻",
        "author": "吴筠",
        "content": "莱氏道已远，懿妻德弥清。\n一遁嚣烦趣，永契云壑情。\n禄位非所重，拂衣遂遐征。\n杳然从我愿，岂为物所撄。",
        "dynasty": "唐",
        "collection_info": null
    },
    {
        "uuid": "697003a25fbeb8a8535367e9d79ca537",
        "title": "高士咏 楚狂接舆夫妻",
        "author": "吴筠",
        "content": "接舆耽冲玄，伉俪亦真逸。\n傲然辞征聘，耕绩代禄秩。\n凤歌诫文宣，龙德遂隐密。\n一游峨嵋上，千载保灵术。",
        "dynasty": "唐",
        "collection_info": null
    },
    {
        "uuid": "5d89cafba69a996a14de1f710e1fa5af",
        "title": "高士咏 郑商人弦高",
        "author": "吴筠",
        "content": "卓哉弦高子，商隐独摽奇。\n效谋全郑国，矫命犒秦师。\n赏神义不受，存公灭其私。\n虚心贵无名，远迹居九夷。",
        "dynasty": "唐",
        "collection_info": null
    },
    {
        "uuid": "7c34fb0a21540830a964143b5705719d",
        "title": "高士咏 柳下惠",
        "author": "吴筠",
        "content": "展禽抱纯粹，灭迹和光尘。\n高情遗轩冕，降志救世人。\n百行既无点，三黜道弥真。\n信谓德超古，岂惟言中伦。",
        "dynasty": "唐",
        "collection_info": null
    },
    {
        "uuid": "157cfe614d4fc677997e9930ed329cc8",
        "title": "高士咏 荷莜晨门",
        "author": "吴筠",
        "content": "荷莜隐耕艺，晨门潜抱关。\n道尊名可贱，理惬心弥闲。\n混迹是非域，纵怀天地间。\n同讥孔宣父，匿景杳不还。",
        "dynasty": "唐",
        "collection_info": null
    },
    {
        "uuid": "d66a12faafcde9b84e580e0a4e5e1e0e",
        "title": "高士咏 汉阴丈人",
        "author": "吴筠",
        "content": "野哉汉阴叟，好古遂忘机。\n抱瓮诚亦勤，守朴全道微。\n子贡初不达，听言识其非。\n已为风波人，怳惘失所依。",
        "dynasty": "唐",
        "collection_info": null
    },
    {
        "uuid": "f56d8732bb274a842de500f42d9dd81e",
        "title": "高士咏 于陵夫妻",
        "author": "吴筠",
        "content": "皎皎于陵子，己贤妻亦明。\n安兹道德重，顾彼浮华轻。\n琴书不为务，禄位不可荣。\n逃迹终灌园，谁能达世情。",
        "dynasty": "唐",
        "collection_info": null
    },
    {
        "uuid": "ecc5a2109e128727b4db612fa400051f",
        "title": "高士咏 项槖",
        "author": "吴筠",
        "content": "太项冥虚极，微远不可究。\n禀量合太初，返形寄童幼。\n孔父惭至理，颜生赖真授。\n泛然同万流，无迹世莫觏。",
        "dynasty": "唐",
        "collection_info": null
    },
    {
        "uuid": "154bac75dcb8644290258eb1b4546ef1",
        "title": "高士咏 太伯延陵",
        "author": "吴筠",
        "content": "太伯全至让，远投蛮夷间。\n延陵嗣高风，去国不復还。\n尊荣比蝉翼，道义侔崇山。\n元规与峻节，历世无能攀。",
        "dynasty": "唐",
        "collection_info": null
    },
    {
        "uuid": "4593d6a69fc4699df0ecf53792b8b43b",
        "title": "高士咏 壶丘子",
        "author": "吴筠",
        "content": "壶丘道为量，玄虚固难知。\n季咸曜浅术，御寇初深疑。\n至人忘祸福，感变靡定期。\n太冲杳无朕，元化谁能知。",
        "dynasty": "唐",
        "collection_info": null
    },
    {
        "uuid": "e5bc2b93e8c078b6daa0bef6afc7e0e8",
        "title": "高士咏 段干木",
        "author": "吴筠",
        "content": "干木布衣者，守道杜衡门。\n德光义且富，肯易王侯尊。\n魏主钦其贤，轼庐情亦敦。\n秦兵遂不举，高卧为国藩。",
        "dynasty": "唐",
        "collection_info": null
    },
    {
        "uuid": "96ccc4ece4bbe112ae6ea61c3b5e3570",
        "title": "高士咏 鲁仲连",
        "author": "吴筠",
        "content": "仲连秉奇节，释难含道情。\n一言却秦围，片札降聊城。\n辞金义何远，让禄心益清。\n处世功已立，拂衣蹈沧溟。",
        "dynasty": "唐",
        "collection_info": null
    },
    {
        "uuid": "07fd9857ebea93f86f106ff355356ea7",
        "title": "高士咏 颜歜",
        "author": "吴筠",
        "content": "高哉彼颜歜，逸气陵齐宣。\n道尊义不屈，士重王来前。\n荣禄安可诱，保和从自然。\n放情任所尚，长揖归山泉。",
        "dynasty": "唐",
        "collection_info": null
    },
    {
        "uuid": "1c67b46b9b4953b250d1081a770ba242",
        "title": "高士咏 周丰",
        "author": "吴筠",
        "content": "周丰贵隐耀，静默尊无名。\n鲁侯询政体，喻以治道精。\n莅人在忠悫，疑叛由会盟。\n一言达至义，千载良为程。",
        "dynasty": "唐",
        "collection_info": null
    },
    {
        "uuid": "e0f8d040d1cbadd93870929001b7b4a2",
        "title": "高士咏 师金",
        "author": "吴筠",
        "content": "圣人贵素朴，礼义非玄同。\n师金告颜生，可谓达化宗。\n夫子饰刍狗，自然道斯穷。\n应物方矫行，俯仰靡不通。",
        "dynasty": "唐",
        "collection_info": null
    },
    {
        "uuid": "d37406d1f5aae69c6841b70e2b8aeed7",
        "title": "高士咏 南郭子綦",
        "author": "吴筠",
        "content": "子綦方隐几，冥寂久灰心。\n悟来应颜游，清义杳何深。\n含响尽天籁，有言同鷇音。\n是非不足辩，安用劳神襟。",
        "dynasty": "唐",
        "collection_info": null
    },
    {
        "uuid": "baee00671fae73f73f6830a1a05a5efe",
        "title": "高士咏 黔娄先生",
        "author": "吴筠",
        "content": "黔娄蕴雅操，守约遗代华。\n淡然常有怡，与物固无瑕。\n哲妻配明德，既没辩正邪。\n辞禄乃余贵，表谥良可嘉。",
        "dynasty": "唐",
        "collection_info": null
    },
    {
        "uuid": "6af5936c67a755aab702a046e6d4b64b",
        "title": "高士咏 原宪",
        "author": "吴筠",
        "content": "原生何淡漠，观妙自怡性。\n蓬户常晏如，弦歌乐天命。\n无财方是贫，有道固非病。\n木赐钦高风，退惭车马盛。",
        "dynasty": "唐",
        "collection_info": null
    },
    {
        "uuid": "21a2a53c1d176e86cc6cd5c0a21b4e60",
        "title": "高士咏 商山四皓",
        "author": "吴筠",
        "content": "万方厌秦德，战伐何纷纷。\n四皓同无为，丘中卧白云。\n自汉成帝业，一来翼储君。\n知几道可尚，隐括成元勋。",
        "dynasty": "唐",
        "collection_info": null
    },
    {
        "uuid": "9eb9faa0c012279818604eaff3109df8",
        "title": "高士咏 河上公",
        "author": "吴筠",
        "content": "邈邈河上叟，无名契虚冲。\n灵关畅玄旨，万乘趋道风。\n宠辱不可累，飘然在云空。\n独与造化友，谁能测无穷。",
        "dynasty": "唐",
        "collection_info": null
    },
    {
        "uuid": "8a372505c4ff181826b278e50d7ce213",
        "title": "高士咏 东方曼倩",
        "author": "吴筠",
        "content": "东方禀易象，翫世隐廊庙。\n栖心抱清微，混迹秘光耀。\n玄览寄数术，纳规在谈笑。\n卖药五湖中，还从九仙妙。",
        "dynasty": "唐",
        "collection_info": null
    },
    {
        "uuid": "961940289d59e88f2a127450d533adae",
        "title": "高士咏 严君平",
        "author": "吴筠",
        "content": "汉皇举遗逸，多士咸已宁。\n至德不可拔，严君独湛冥。\n卜筮训流俗，指归畅玄经。\n闭关动元象，何必游紫庭。",
        "dynasty": "唐",
        "collection_info": null
    },
    {
        "uuid": "c3050b68fd4ee3690a5e58bae951a648",
        "title": "高士咏 司马季主",
        "author": "吴筠",
        "content": "季主超常伦，沈迹寄卜筮。\n宋贾二大夫，停车试观艺。\n高谈哂朝列，洪辩不可际。\n终秉鸾凤心，翛然已遐逝。",
        "dynasty": "唐",
        "collection_info": null
    },
    {
        "uuid": "8bf3a54c8df00762a438c1989e31c976",
        "title": "高士咏 郑子真张仲蔚",
        "author": "吴筠",
        "content": "子真岩石下，仲蔚蓬蒿居。\n礼聘终不屈，清贫长晏如。\n心情在耕艺，养寿资玄虚。\n至乐非外物，道冥欢有余。",
        "dynasty": "唐",
        "collection_info": null
    },
    {
        "uuid": "3bea2135a06d97b2f0a8f1e238f7c6c4",
        "title": "高士咏 严子陵",
        "author": "吴筠",
        "content": "汉皇敦故友，物色访严生。\n三聘迨深泽，一来遇帝庭。\n紫宸同御寝，玄象验客星。\n禄位终不屈，云山乐躬耕。",
        "dynasty": "唐",
        "collection_info": null
    },
    {
        "uuid": "3409b8cb8ff9fe117ff4314b903aef15",
        "title": "高士咏 向子平",
        "author": "吴筠",
        "content": "子平好真隐，清净翫老易。\n探玄乐无为，观象验损益。\n常抱方外心，且纡人间迹。\n一朝毕婚娶，五岳遂长适。",
        "dynasty": "唐",
        "collection_info": null
    },
    {
        "uuid": "bba67f9f63931474daa9f9010d1547fe",
        "title": "高士咏 韩康",
        "author": "吴筠",
        "content": "伯休抱遐心，隐括自为美。\n卖药不二价，有名反深耻。\n安能受玄纁，秉愿终素履。\n逃遁从所尚，萧萧绝尘轨。",
        "dynasty": "唐",
        "collection_info": null
    },
    {
        "uuid": "4291e025c31c46f6ebc4540b40e16826",
        "title": "高士咏 台佟管宁",
        "author": "吴筠",
        "content": "吾嘉台孝威，乐道隐岩穴。\n吾尚管幼安，栖真养高节。\n采药聊自给，观书任所悦。\n风尘不可混，真素比松雪。",
        "dynasty": "唐",
        "collection_info": null
    },
    {
        "uuid": "c9e4e16ced91fc7841f5f1f8956f7001",
        "title": "高士咏 高凤",
        "author": "吴筠",
        "content": "吾观时人趣，矫迹务驰声。\n独有高文通，讼田求翳名。\n公车徒见累，爵禄非所荣。\n隐身乐鱼钓，世网不可撄。",
        "dynasty": "唐",
        "collection_info": null
    },
    {
        "uuid": "33b6612014db3077de80022627bd4008",
        "title": "高士咏 庞德公",
        "author": "吴筠",
        "content": "庞公栖鹿门，绝迹远城市。\n超然风尘外，自得丘壑美。\n耕凿勤厥躬，耘锄课妻子。\n保兹永无患，轩冕何足纪。",
        "dynasty": "唐",
        "collection_info": null
    },
    {
        "uuid": "26e9a1e981df4197825190875a556742",
        "title": "高士咏 玄晏先生",
        "author": "吴筠",
        "content": "士安逾弱冠，落魄未修餙。\n一朝因感激，志学忘寝食。\n着书穷天人，辞聘守玄默。\n薄葬信昭俭，可为将来则。",
        "dynasty": "唐",
        "collection_info": null
    },
    {
        "uuid": "4ce382214ae864b5bf887f9116eb80ed",
        "title": "高士咏 孙公和",
        "author": "吴筠",
        "content": "孙登好淳古，卉服从穴居。\n弹琴合天和，读易见象初。\n终日无愠色，恬然在玄虚。\n贻言诫叔夜，超迹安所如。",
        "dynasty": "唐",
        "collection_info": null
    },
    {
        "uuid": "0cc4540befc07850ecda97809995ad8a",
        "title": "高士咏 董威辇",
        "author": "吴筠",
        "content": "董京依白社，散髮咏玄风。\n心出区宇外，迹参城市中。\n嚣尘不能杂，名位安可笼。\n匿影留雅什，精微信难穷。",
        "dynasty": "唐",
        "collection_info": null
    },
    {
        "uuid": "0bf709be4a221f2055d242dd29a86d93",
        "title": "高士咏 郭文举",
        "author": "吴筠",
        "content": "郭生在童稚，已得方外心。\n绝迹遗世务，栖真入长林。\n元和感异类，猛兽怀德音。\n不忆固无情，斯言微且深。",
        "dynasty": "唐",
        "collection_info": null
    },
    {
        "uuid": "062765cd109c30d76ede8e00335b7958",
        "title": "高士咏 陶征君",
        "author": "吴筠",
        "content": "吾重陶渊明，达生知止足。\n怡情在樽酒，此外无所欲。\n彭泽非我荣，折腰信为辱。\n归来北窗下，復采东篱菊。",
        "dynasty": "唐",
        "collection_info": null
    },
    {
        "uuid": "dc9d826692f26056d49d846ca9c00162",
        "title": "元日言怀因以自励诒诸同志",
        "author": "吴筠",
        "content": "驰光无时憩，加我五十年。\n知非慕伯玉，读易宗文宣。\n经世匪吾事，庶几唯道全。\n谁言帝乡远，自古多真仙。\n余滓永可涤，秉心方杳然。\n孰能无相与，灭迹俱忘筌。\n安用感时变，当期升九天。",
        "dynasty": "唐",
        "collection_info": null
    },
    {
        "uuid": "eb118e814ff95aed0aa851a480f2ab75",
        "title": "同刘主簿承介建昌江泛舟作",
        "author": "吴筠",
        "content": "吾友从吏隐，和光心杳然。\n鸣琴正多暇，啸侣浮清川。\n风霁远澄映，昭昭涵洞天。\n坐惊众峰转，乃觉孤舟迁。\n崖屿非一状，差池过目前。\n徘徊白日暮，月色江中鲜。\n真兴殊未已，滔滔且泝沿。\n时歌沧浪曲，或诵逍遥篇。\n酣畅迷夜久，迟迟方告旋。\n此时无相与，其旨在忘筌。",
        "dynasty": "唐",
        "collection_info": null
    },
    {
        "uuid": "faf60dea3c399ae4fcee107dd3aa30e8",
        "title": "缑山庙",
        "author": "吴筠",
        "content": "朝吾自嵩山，驱驾遵洛汭。\n逶迟轘辕侧，仰望缑山际。\n王子谢时人，笙歌此宾帝。\n仙材夙所禀，宝位焉足繫。\n为迫丹霄期，阙流苍生惠。\n高踪邈千载，遗庙今一诣。\n肃肃生风云，森森列松桂。\n大君弘至道，层构何壮丽。\n稽首环金坛，焚香陟瑶砌。\n伊余超浮俗，尘虑久已闭。\n况復清夙心，萧然叶真契。",
        "dynasty": "唐",
        "collection_info": null
    },
    {
        "uuid": "bc958ead730cc72b451239ac54d9027b",
        "title": "胡无人行",
        "author": "吴筠",
        "content": "剑头利如芒，恆持照眼光。\n铁骑追骁虏，金羁讨黠羌。\n高秋八九月，胡地早风霜。\n男儿不惜死，破胆与君尝。",
        "dynasty": "唐",
        "collection_info": null
    },
    {
        "uuid": "fdc2b709fa0b0960c79bca914cfa06ee",
        "title": "别章叟",
        "author": "吴筠",
        "content": "平昔同邑里，经年不相思。\n今日成远别，相对心悽其。",
        "dynasty": "唐",
        "collection_info": null
    },
    {
        "uuid": "24283b1adb0f0f783cf8fcc0f0d472bb",
        "title": "题缙云岭永望馆",
        "author": "吴筠",
        "content": "人惊此路险，我爱山前深。\n犹恐佳趣尽，欲行且沈吟。",
        "dynasty": "唐",
        "collection_info": null
    },
    {
        "uuid": "75595e0c10752a1fba4bf7f80f3904ce",
        "title": "题华山人所居",
        "author": "吴筠",
        "content": "故人住南郭，邀我对芳樽。\n欢畅日云暮，不知城市喧。",
        "dynasty": "唐",
        "collection_info": null
    },
    {
        "uuid": "d8b4e76cd19db18e512e795d06b59ebb",
        "title": "游倚帝山二首 一",
        "author": "吴筠",
        "content": "山间非吾心，物表翼所託。\n振衣超烦滓，策杖追岑壑。\n绝地穷㟏岈，造天究盘礴。\n迩临烟霞积，逖睇宇宙廓。\n俯惊白云涌，仰骇飞泉落。\n苔浓鲜翠屏，松古丽丹崿。\n目冀覩乔羡，心希驭龙鹤。\n乃知巢由情，岂伊猨鸟乐。",
        "dynasty": "唐",
        "collection_info": null
    },
    {
        "uuid": "a1fcc6462b14183376d13995c1bc1588",
        "title": "游倚帝山二首 二",
        "author": "吴筠",
        "content": "兹山何独秀，万仞倚昊苍。\n晨跻烟霞趾，夕憩灵仙场。\n俯观海上月，坐弄浮云翔。\n松风振雅音，桂露含晴光。\n不出六合外，超然万累忘。\n信彼古来士，岩栖道弥彰。",
        "dynasty": "唐",
        "collection_info": null
    },
    {
        "uuid": "f7ff88a1a2ef0dadfe995a7e8f9e1221",
        "title": "翰林院望终南山 一",
        "author": "吴筠",
        "content": "窃慕隐沦道，所欢岩穴居。\n谁言忝休命，遂入承明庐。\n物情不可易，幽中未尝摅。\n幸见终南山，岧峣凌太虚。",
        "dynasty": "唐",
        "collection_info": null
    },
    {
        "uuid": "292fe86a78c489be7cc435cc421507de",
        "title": "翰林院望终南山 二",
        "author": "吴筠",
        "content": "青霭长不灭，白云闲卷舒。\n悠然相探讨，延望空踌蹰。\n迹繫心无极，神超兴有余。\n何当解维絷，永託逍遥墟。",
        "dynasty": "唐",
        "collection_info": null
    },
    {
        "uuid": "2c567a8f80fc89c4f0bbc0d164df231e",
        "title": "秋日彭蠡湖中观庐山",
        "author": "吴筠",
        "content": "泛舟太湖上，迴瞰兹山隈。\n万顷沧波中，千峰郁崔嵬。\n凉烟发炉峤，秋日明帝台。\n绝巅凌大漠，悬流泻昭回。\n穹崇石梁引，岈豁天门开。\n飞鸟屡隐见，白云时往来。\n超然契清赏，目醉心悠哉。\n董氏出六合，王君升九垓。\n谁言旷遐祀，庶可相追陪。\n从此永栖託，拂衣谢浮埃。",
        "dynasty": "唐",
        "collection_info": null
    },
    {
        "uuid": "3bb1083213b3263d52f6eca0a852b0f9",
        "title": "秋日望倚帝山",
        "author": "吴筠",
        "content": "楚服多奇山，灵表先倚帝。\n孤秀白云裏，青冥何崇丽。\n秋天已晴朗，晚日更澄霁。\n远峰列在目，杳与神襟契。\n倏忽遗世间，宛如再登诣。\n伊予抱斯志，代处人烟闭。\n何事牵俗网，悠然负芝桂。\n朅来从隐沦，式保羡门计。",
        "dynasty": "唐",
        "collection_info": null
    },
    {
        "uuid": "740e5b347c5547efa37a60a19ede9db8",
        "title": "",
        "author": "吴筠",
        "content": "。",
        "dynasty": "唐",
        "collection_info": null
    },
    {
        "uuid": "915430306401a7e230b59048f7f13c20",
        "title": "酬刘侍御过草堂",
        "author": "吴筠",
        "content": "畴昔隳世网，就閒栖远林。\n岂谓轩车客，来过涧壑深。\n既怀康济业，仍许隐沦心。\n灵液充甘饮，松风代鸣琴。\n晤言不可极，真兴何愔愔。\n贻我方来偈，自然生玉音。\n予惭乏琼玖，无以报兼金。\n他日思良会，含情时永吟。\n（见道士孟宗宝集虚编《洞霄诗集》。\n）。",
        "dynasty": "唐",
        "collection_info": null
    },
    {
        "uuid": "9ade3e9457e39a98f8dfe33b68aee414",
        "title": "酬刘侍御过草堂",
        "author": "吴筠",
        "content": "弱冠涉儒黑，壮怀归道真。\n栖迟高颍閒，得与巢由邻。\n豺狼乱天纪，流荡江海滨。\n江海非吾土，所赖吾同人。\n筑堂依绝巘，闭关从隐沦。\n一过嚣纷境，卧病逾三旬。\n皇灵垂矜恤，正气澄心神。\n但感适起居，何阶答苍旻。\n策羸返岩壑，情抱豁已伸。\n霜候变林薄，不能改松筠。\n弥见摄生理，邈然超世尘。\n写怀简同志，终古无缁磷。\n（同前。\n）。",
        "dynasty": "唐",
        "collection_info": null
    },
    {
        "uuid": "244eac2b1950161a3705030ebf4e4c10",
        "title": "龙虎山",
        "author": "吴筠",
        "content": "道土身披鱼鬣衣，白日忽上青天飞。\n龙虎山头好明月，玉殿珠楼空翠微。\n（《古今图书集成·山川典》一四七《龙虎山部》。\n又《职方典》八六六《广信府部》）。",
        "dynasty": "唐",
        "collection_info": null
    },
    {
        "uuid": "082109ccc4f0bc8bf7ce1cc32ff1381d",
        "title": "句 一",
        "author": "吴筠",
        "content": "家住青山下，时向青山上。\n（见宋谈钥《嘉泰吴兴志》卷四「青山」条）。",
        "dynasty": "唐",
        "collection_info": null
    },
    {
        "uuid": "a17a35f33f9c1cf414ab65fd203fd39d",
        "title": "句 二",
        "author": "吴筠",
        "content": "垂花临碧涧，清翠依丹巘。\n（《全芳备祖后集》卷七《枣》）。",
        "dynasty": "唐",
        "collection_info": null
    },
    {
        "uuid": "c66b8bc3261e553260d3be901e83843e",
        "title": "游仙二十四首",
        "author": "吴筠",
        "content": "启册观往载，摇怀考今情。\n终古已寂寂，举世何营营。\n悟彼众仙妙，超然含至精。\n凝神契冲玄，化服凌太清。\n心同宇宙广，体合云霞轻。\n翔风吹羽盖，庆霄拂霓旌。\n龙驾朝紫微，后天保令名。\n岂如寰中士，轩冕矜暂荣。\n鸾凤栖瑶林，雕鹗集平楚。\n饮啄本殊好，翱翔终异所。\n吾方遗喧嚣，立节慕高举。\n解兹区中恋，结彼霄外侣。\n谁谓天路遐，感通自无阻。\n愍俗从迁谢，寻仙去沦没。\n三元有真人，与我生道骨。\n凌晨吸丹景，入夜饮黄月。\n百关弥调畅，方寸益清越。\n栖神合虚无，洞览周恍惚。\n不觉随玉皇，焚香诣金阙。\n西龟初定箓，东华已校名。\n三官无遗谴，七祖升云輧。\n体妙尘累隔，心微玄化并。\n一朝出天地，亿载犹童婴。\n使我齐浩劫，萧萧宴玉清。\n怡神在灵府，皎皎含清澄。\n仙经不吾欺，轻举信有征。\n畴昔希道念，而今果天矜。\n岂非阴功着，乃致白日升。\n焉用过洞府，吾其越朱陵。\n高真诚寥邈，道合不我遗。\n孰谓姑射远，神人可同嬉。\n结驾从之游，飘飘出天垂。\n不理人自化，神凝物无疵。\n因知至精感，足以和四时。\n碧海广无际，三山高不极。\n金台罗中天，羽客恣游息。\n霞液朝可饮，虹芝晚堪食。\n啸歌自忘心，腾举宁假翼。\n保寿同三光，安能纪千亿。\n将过太帝宫，暂诣扶桑处。\n真童已相迓，为我清宿雾。\n海若宁洪涛，羲和止奔驭。\n五云结层阁，八景动飞舆。\n青霞正可挹，丹椹时一遇。\n留我宴玉堂，归轩不令遽。\n欲超洞阳界，试鉴丹极表。\n赤帝跃火龙，炎官控朱鸟。\n导我升绛府，长驱出天杪。\n阳灵赫重晖，四达何皎皎。\n为尔流飘风，群生遂无夭。\n予因诣金母，飞盖超西极。\n遂入素中天，停轮太蒙侧。\n若华拂流影，不使白日匿。\n倾曦复亭午，六合无暝色。\n道化随感迁，此理谁能测。\n九龙何蜿蜿，载我升云纲。\n临睨怀旧国，风尘混苍茫。\n依依远人寰，去去迩帝乡。\n上超星辰纪，下视日月光。\n倏已过太微，天居焕煌煌。\n停骖太仪侧，整服金阙前。\n肃肃承上帝，锵锵会群仙。\n鸿炉发灵香，广庑张钧天。\n玉醴洽中座，霞膏充四筵。\n良期无终极，俯仰移亿年。\n峻朗妙门辟，澄微真鉴通。\n琼林九霞上，金阁三天中。\n飞虬跃庆云，翔鹤抟灵风。\n郁彼玉京会，仙期六合同。\n予升至阳元，欲憩明霞馆。\n飘飘琼轮举，晔晔金景散。\n结虚成万有，高妙咸可玩。\n玉山郁嵯峨，琅海杳无岸。\n暂赏过千椿，遐龄谁复算。\n招携紫阳友，合宴玉清台。\n排景羽衣振，浮空云驾来。\n灵幡七曜动，琼障九光开。\n凤舞龙璈奏，虬轩殊未回。\n高升紫极上，宴此玄都岑。\n玉藻散奇香，琼柯流雅音。\n灵风生太漠，习习吹人襟。\n体混希微广，神凝空洞深。\n萧然宇宙外，自得干坤心。\n晨登千仞岭，俯瞰四人居。\n原野间城邑，山河分裏闾。\n眇彼埃尘中，争奔声利途。\n百龄宠辱尽，万事皆为虚。\n自昔无成功，安能与尔俱。\n将期驾云景，超迹升天衢。\n骨炼体弥清，鉴明尘已绝。\n恬夷宇宙泰，焕朗天光彻。\n羽服参烟霄，童颜皎冰雪。\n隐符千魔骇，鸣玉万帝悦。\n遂使区宇中，祅气永沦灭。\n朝逾弱水北，夕憩钟山顶。\n颛顼清玄宫，禺强扫幽境。\n烛龙发神曜，阴野弥焕炳。\n导达三气和，驱除六天静。\n玉楼互相晖，烟客何秀颖。\n一举流霞津，千年在俄顷。\n扬盖造辰极，乘烟游阆风。\n上元降玉闼，王母开琳宫。\n天人何济济，高会碧堂中。\n列侍奏云歌，真音满太空。\n千年紫柰熟，四劫灵瓜丰。\n斯乐异荒宴，陶陶殊未终。\n整驾辞五岳，排烟凌九霄。\n纷然太虚中，羽旆更相招。\n且盼蓬壶近，谁言昆阆遥。\n悠悠竟安适，仰赴三天朝。\n予招三清友，迥出九天上。\n挠挑绝漠中，差池遥相望。\n大空含常明，八外无隐障。\n鸾凤有逸翮，泠然恣飘扬。\n寥寥唯玄虚，至乐在神王。\n纵身太霞上，眇眇虚中浮。\n八威先启行，五老同我游。\n灵景何灼灼，祥风正寥寥。\n啸歌振长空，逸响清且柔。\n遨嬉无迹赏，顾眄皆真俦。\n不疾而自速，万天俄已周。\n返视太初先，与道冥至一。\n空洞凝真精，乃为虚中实。\n变通有常性，合散无定质。\n不行迅飞电，隐曜光白日。\n玄栖忘玄深，无得固无失。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "78665c852e24ebe17f8f2b6ac9b311db",
        "title": "览古十四首",
        "author": "吴筠",
        "content": "圣人重周济，明道欲救时。\n孔席不暇暖，墨突何尝缁。\n兴言振颓纲，将以有所维。\n君臣恣淫惑，风俗日凋衰。\n三代业遽陨，七雄遂交驰。\n庶物坠涂炭，区中若棼丝。\n秦皇燎儒术，方册靡孑遗。\n大汉历五叶，斯文复崇推。\n乃验经籍道，与世同屯夷。\n弛张固天意，设教安能持。\n兴亡道之运，否泰理所全。\n奈何淳古风，既往不復旋。\n三皇已散朴，五帝初尚贤。\n王业与霸功，浮伪日以宣。\n忠诚及狙诈，淆混安可甄。\n余智入九霄，守愚沦重泉。\n永怀巢居时，感涕徒泫然。\n栋宇代巢穴，其来自三皇。\n迹生固为累，经始增百王。\n瑶台既灭夏，琼室复陨汤。\n覆车世不悟，秦氏兴阿房。\n继踵迷反正，汉家崇建章。\n力役弊万人，瑰奇殚八方。\n徇志仍未极，促龄已云亡。\n侈靡竟何在，荆榛生庙堂。\n閒居览前载，恻彼商与秦。\n所残必忠良，所宝皆凶嚚。\n昵谀方自圣，不悟祸灭身。\n箕子作周辅，孙通为汉臣。\n洪范及礼仪，后王用经纶。\n吾观采苓什，复感青蝇诗。\n谗佞乱忠孝，古今同所悲。\n奸邪起狡猾，骨肉相残夷。\n汉储殒江充，晋嗣灭骊姬。\n天性犹可间，君臣固其宜。\n子胥烹吴鼎，文种断越铍。\n屈原沈湘流，厥戚咸自贻。\n何不若范蠡，扁舟无还期。\n尝稽真仙道，清寂祛众烦。\n秦皇及汉武，焉得游其藩。\n情扰万机屑，位骄四海尊。\n既欲先宇宙，仍规后干坤。\n崇高与久远，物莫能两存。\n矧乃恣所欲，荒淫伐灵根。\n金膏恃延期，玉色复动魂。\n征战穷外域，杀伤被中原。\n天鉴谅难诬，神理不可谖。\n安期返蓬莱，王母还昆仑。\n异术终莫告，悲哉竟何言。\n鲁侯祈政术，尼父从弃捐。\n汉主思英才，贾生被排迁。\n始皇重韩子，及睹乃不全。\n武帝爱相如，既征复忘贤。\n贵远世咸尔，贱今理共然。\n方知古来主，难以效当年。\n食其昔未偶，落魄为狂生。\n一朝君臣契，雄辩何纵横。\n运筹康汉业，凭轼下齐城。\n既以智所达，还为智所烹。\n岂若终贫贱，酣歌本无营。\n晁错抱远策，为君纳良规。\n削彼诸侯权，永用得所宜。\n奸臣负旧隙，乘衅谋相危。\n世主竟不辨，身戮宗且夷。\n汉景称钦明，滥罚犹如斯。\n比干与龙逢，残害何足悲。\n绛侯成大绩，赏厚位仍尊。\n一朝对狱吏，荣辱安可论。\n苏生佩六印，奕奕为殃源。\n主父食五鼎，昭昭成祸根。\n李斯佐二辟，巨衅钟其门。\n霍孟翼三后，伊戚及后昆。\n天人忌盈满，兹理固永存。\n方知得意者，何必乘朱轮。\n灭景栖远壑，弦歌对清樽。\n二疏返海滨，蒋诩归林园。\n萧洒去物累，此谋诚足敦。\n至人顺通塞，委命固无疵。\n吾观太史公，可谓识道规。\n留滞焉足愤，感怀殄生涯。\n吾叹龚夫子，秉义确不移。\n晦迹一何晚，天年夭当时。\n熏膏自销铄，楚老空余悲。\n达者贵量力，至人尚知几。\n京房洞幽赞，神奥咸发挥。\n如何嫉元恶，不悟祸所归。\n谋物暗谋已，谁言尔精微。\n玄元明知止，大雅尚保躬。\n茂先洽闻者，幽赜咸该通。\n弱年赋鹪鹩，可谓达养蒙。\n晚节希鸾鹄，长飞戾曾穹。\n知进不知退，遂令其道穷。\n伊昔辨福初，胡为迷祸终。\n方验嘉遁客，永贞天壤同。\n圣人垂大训，奥义不苟设。\n天道殃顽凶，神明佑懿哲。\n斯言犹影响，安得复回穴。\n鲧瞍诞英睿，唐虞育昏孽。\n盗跖何延期，颜生乃短折。\n鲁隐全克让，祸机遂潜结。\n楚穆肆巨逆，福柄奚赫烈。\n田常弑其主，祚国久罔缺。\n管仲存霸功，世祖成诡说。\n汉氏方版荡，群阉恣邪谲。\n謇謇陈蕃徒，孜孜抗忠节。\n誓期区宇静，爰使凶丑绝。\n谋协事靡从，俄而反诛灭。\n古来若兹类，纷扰难尽列。\n道遐理微茫，谁为我昭晰。\n吾将询上帝，寥廓讵跻彻。\n已矣勿用言，忘怀庶自悦。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "76b48d00e1b6ed97f1f8af0b409a20b9",
        "title": "步虚词十首",
        "author": "吴筠",
        "content": "众仙仰灵范，肃驾朝神宗。\n金景相照曜，逶迤升太空。\n七玄已高飞，火炼生珠宫。\n余庆逮天壤，平和王道融。\n八威清游气，十绝舞祥风。\n使我跻阳源，其来自阴功。\n逍遥太霞上，真鉴靡不通。\n逸辔登紫清，乘光迈奔电。\n阆风隔三天，俯视犹可见。\n玉闼摽敞朗，琼林郁葱蒨。\n自非挺金骨，焉得谐夙愿。\n真朋何森森，合景恣游宴。\n良会忘淹留，千龄才一眄。\n三宫发明景，朗照同郁仪。\n纷然驰飙欻，上采空清蕤。\n令我洞金色，后天耀琼姿。\n心协太虚静，寥寥竟何思。\n玄中有至乐，淡泊终无为。\n但与正真友，飘飖散遨嬉。\n禀化凝正气，炼形为真仙。\n忘心符元宗，返本协自然。\n帝一集绛宫，流光出丹玄。\n元英与桃君，朗咏长生篇。\n六府焕明霞，百关罗紫烟。\n飙车涉寥廓，靡靡乘景迁。\n不觉云路远，斯须游万天。\n扶桑诞初景，羽盖凌晨霞。\n倏欻造西域，嬉游金母家。\n碧津湛洪源，灼烁敷荷花。\n煌煌青琳宫，粲粲列玉华。\n真气溢绛府，自然思无邪。\n俯矜区中士，夭浊良可嗟。\n琼台劫万仞，孤映大罗表。\n常有三素云，凝光自飞绕。\n羽幢泛明霞，升降何缥缈。\n鸾凤吹雅音，栖翔绛林标。\n玉虚无昼夜，灵景何皎皎。\n一睹太上京，方知众天小。\n灼灼青华林，灵风振琼柯。\n三光无冬春，一气清且和。\n回首迩结灵，倾眸亲曜罗。\n豁落制六天，流铃威百魔。\n绵绵庆不极，谁谓椿龄多。\n高情无侈靡，遇物生华光。\n至乐无箫歌，金玉音琅琅。\n或登明真台，宴此羽景堂。\n杳霭结宝云，霏微散灵香。\n天人诚遐旷，欢泰不可量。\n爰从太微上，肆觐虚皇尊。\n腾我八景舆，威迟入天门。\n既登玉宸庭，肃肃仰紫轩。\n敢问龙汉末，如何辟干坤。\n怡然辍云璈，告我希夷言。\n幸闻至精理，方见造化源。\n二气播万有，化机无停轮。\n而我操其端，乃能出陶钧。\n寥寥大漠上，所遇皆清真。\n澄莹含元和，气同自相亲。\n绛树结丹实，紫霞流碧津。\n以兹保童婴，永用超形神。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "c00a27c07668f7d85025d452eee692d9",
        "title": "登北固山望海",
        "author": "吴筠",
        "content": "此山镇京口，迥出沧海湄。\n跻览何所见，茫茫潮汐驰。\n云生蓬莱岛，日出扶桑枝。\n万里混一色，焉能分两仪。\n愿言策烟驾，缥缈寻安期。\n挥手谢人境，吾将从此辞。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "4c329f064ec7864028c15f637cd34223",
        "title": "听尹炼师弹琴",
        "author": "吴筠",
        "content": "至乐本太一，幽琴和干坤。\n郑声久乱雅，此道稀能尊。\n吾见尹仙翁，伯牙今复存。\n众人乘其流，夫子达其源。\n在山峻峰峙，在水洪涛奔。\n都忘迩城阙，但觉清心魂。\n代乏识微者，幽音谁与论。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "91d96e7c4468b347f3e6edfef6f68043",
        "title": "题龚山人草堂",
        "author": "吴筠",
        "content": "世人负一美，未肯甘陆沉。\n独抱匡济器，能怀真隐心。\n结庐迩城郭，及到云木深。\n灭迹慕颍阳，忘机同汉阴。\n启户面白水，凭轩对苍岑。\n但歌考盘诗，不学梁父吟。\n兹道我所适，感君齐素襟。\n勖哉龚夫子，勿使嚣尘侵。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "9ce1af49a8ccbc059361605d6f65283d",
        "title": "游庐山五老峰",
        "author": "吴筠",
        "content": "彭蠡隐深翠，沧波照芙蓉。\n日初金光满，景落黛色浓。\n云外听猿鸟，烟中见杉松。\n自然符幽情，潇洒惬所从。\n整策务探讨，嬉游任从容。\n玉膏正滴沥，瑶草多zv茸。\n羽人栖层崖，道合乃一逢。\n挥手欲轻举，为余扣琼钟。\n空香清人心，正气信有宗。\n永用谢物累，吾将乘鸾龙。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "56adad00cd090bb6c9adc51cce680e61",
        "title": "登庐山东峰观九江合彭蠡湖",
        "author": "吴筠",
        "content": "百川灌彭蠡，秋水方浩浩。\n九派混东流，朝宗合天沼。\n写心陟云峰，纵目还缥缈。\n宛转众浦分，差池群山绕。\n江妃弄明霞，仿佛呈窈窕。\n而我临长风，飘然欲腾矫。\n昔怀沧洲兴，斯志果已绍。\n焉得忘机人，相从洽鱼鸟。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "01075e39497bd9647ab4a093ce1eaf91",
        "title": "建业怀古",
        "author": "吴筠",
        "content": "炎精既失御，宇内为三分。\n吴王霸荆越，建都长江滨。\n爰资股肱力，以静淮海民。\n魏后欲济师，临流遽旋军。\n岂惟限天堑，所忌在有人。\n惜哉归命侯，淫虐败前勋。\n衔璧入洛阳，委躬为晋臣。\n无何覆宗社，为尔含悲辛。\n俄及永嘉末，中原塞胡尘。\n五马浮渡江，一龙跃天津。\n此时成大业，实赖贤缙绅。\n辟土虽未远，规模亦振振。\n谢公佐王室，仗节扫伪秦。\n谁为吴兵孱，用之在有伦。\n荏苒宋齐末，斯须变梁陈。\n绵历已六代，兴亡互纷纶。\n在德不在险，成败良有因。\n高堞复于隍，广殿摧于榛。\n王风久泯灭，胜气犹氤氲。\n皇家一区域，玄化通无垠。\n常言宇宙泰，忽遘云雷屯。\n极目梁宋郊，茫茫晦妖氛。\n安得倚天剑，斩兹横海鳞。\n徘徊江山暮，感激为谁申。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "9fb38192d474e938c57a20422e8b7e6a",
        "title": "经羊角哀墓作",
        "author": "吴筠",
        "content": "祇召出江国，路傍旌古坟。\n伯桃葬角哀，墓近荆将军。\n神道不相得，称兵解其纷。\n幽明信难知，胜负理莫分。\n长呼遂刎颈，此节古未闻。\n两贤结情爱，骨肉何足云。\n感子初并粮，我心正氛氲。\n迟回驻征骑，不觉空林醺。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "65755b5e31c7b0fe0831616229591301",
        "title": "过天门山怀友",
        "author": "吴筠",
        "content": "举帆遇风劲，逸势如飞奔。\n缥缈凌烟波，崩腾走川原。\n两山夹沧江，豁尔开天门。\n须臾轻舟远，想像孤屿存。\n归路日已近，怡然慰心魂。\n所经多奇趣，待与吾友论。\n一日如三秋，相思意弥敦。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "77db411b4081b762b5135def08f93836",
        "title": "舟中遇柳伯存归潜山，因有此赠",
        "author": "吴筠",
        "content": "浇风久成俗，真隐不可求。\n何悟非所冀，得君在扁舟。\n目击道已存，一笑遂忘言。\n况观绝交书，兼睹箴隐文。\n见君浩然心，视世如浮空。\n君归潜山曲，我复庐山中。\n形间心不隔，谁能嗟异同。\n他日或相访，无辞驭冷风。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "3a548d66e912a40b05d2a797f669f792",
        "title": "晚到湖口见庐山作呈诸故人",
        "author": "吴筠",
        "content": "夜舟达湖口，渐近庐山侧。\n高高标横天，隐隐何峻极。\n石镜启晨晖，垆烟凝寒色。\n旅泊将休暇，归心已隮陟。\n虚名久为累，使我辞逸域。\n良愿道不违，幽襟果兹得。\n故人在云峤，乃复同晏息。\n鸿飞入青冥，虞氏罢缯弋。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "62accc57a7bcbfe6e15937af14c1e6ff",
        "title": "酬叶县刘明府避地庐山言怀诒郑录事昆季苟尊师兼见赠之",
        "author": "吴筠",
        "content": "明哲良罕遇，遇君辄思齐。\n挺生着天爵，自可析人珪。\n河洛初沸腾，方期扫虹霓。\n时命竟未合，安能亲鼓鼙。\n从此罢飞凫，投簪辞割鸡。\n驱车适南土，忠孝两不暌。\n庐岳镇江介，于焉惬林栖。\n入门披彩服，出谷杖红藜。\n隐令旧闾裏，而今复成跻。\n郑公解簪绂，华萼曜松溪。\n贤哉苟征君，灭迹为圃畦。\n顾已成非薄，忝兹忘筌蹄。\n相观对绿樽，逸思凌丹梯。\n道泰我长往，时清君勿迷。\n王孙且无归，芳草正萋萋。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "5d17d836364371b9eff8d1e1d344f762",
        "title": "高士咏：混元皇帝",
        "author": "吴筠",
        "content": "玄元九仙主，道冠三气初。\n应物方佐命，栖真亦归居。\n贻篇训终古，驾景还太虚。\n孔父叹犹龙，谁能知所如。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "13ae63f98aec11fb683ea4ce2c339db3",
        "title": "高士咏：广成子",
        "author": "吴筠",
        "content": "广成卧云岫，缅邈逾千龄。\n轩辕来顺风，问道修神形。\n至言发玄理，告以从杳冥。\n三光入无穷，寂默返太宁。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "530638d3a275f948d6316745ec8a97b2",
        "title": "高士咏：许先生",
        "author": "吴筠",
        "content": "大名贤所尚，宝位圣所珍。\n皎皎许仲武，遗之若纤尘。\n弃瓢箕山下，洗耳颍水滨。\n物外两寂寞，独与玄冥均。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "0dddcace93dd5d94503b784ffbb47b0a",
        "title": "高士咏：樊先生",
        "author": "吴筠",
        "content": "巢父志何远，潜精人莫知。\n耻闻让王事，饮犊方见移。\n不欲散大朴，焉能为尧师。\n炼真自轻举，浮世何足遗。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "375269630bd2f706970cbbfb287bd0b1",
        "title": "高士咏：柏成子高",
        "author": "吴筠",
        "content": "大禹受禅让，子高辞诸侯。\n退躬适外野，放浪夫何求。\n万乘造中亩，一言良见酬。\n俋俋耕不顾，斯情邈难俦。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "e2fcf4e132a59a1f661c0ab0321d6afb",
        "title": "高士咏：臧丈人",
        "author": "吴筠",
        "content": "臧叟隐中壑，垂纶心浩然。\n文王感昔梦，授政道斯全。\n一遵无为术，三载淳化宣。\n功成遂不处，遁迹符冲玄。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "719c3ddf20a6bd5ec17ca14993108b57",
        "title": "高士咏：伯夷叔齐",
        "author": "吴筠",
        "content": "夷齐互崇让，弃国从所钦。\n聿来及宗周，乃复非其心。\n世浊不可处，冰清首阳岑。\n采薇咏羲农，高义越古今。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "737d5d1c408f240cf9a9072f84afa998",
        "title": "高士咏：南华真人",
        "author": "吴筠",
        "content": "南华源道宗，玄远故不测。\n动与造化游，静合太和息。\n放旷生死外，逍遥神明域。\n况乃资九丹，轻举归太极。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "b90f6258f08f472b5678f9c32f8b9776",
        "title": "高士咏：冲虚真人",
        "author": "吴筠",
        "content": "冲虚冥至理，体道自玄通。\n不受子阳禄，但饮壶丘宗。\n泠然竟何依，挠挑游大空。\n未知风乘我，为是我乘风。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "6edca7e12b003141973a34f8aab28187",
        "title": "高士咏：洞灵真人",
        "author": "吴筠",
        "content": "亢仓致虚极，潜迹依远岫。\n智去愚独留，日亏岁方就。\n乡人谋尸祝，不欲闻俎豆。\n尚贤非至理，尧舜固为陋。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "d917bf61c8daa9ce64a3d4fb5ac89440",
        "title": "高士咏：通玄真人",
        "author": "吴筠",
        "content": "通玄贵阴德，利物非市朝。\n悠然大江上，散发挥轻桡。\n已陈缁帷说，复表沧浪谣。\n灭迹竟何往，遗文独昭昭。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "bd4f31acc2f1b48eaab5ec1d537adce9",
        "title": "高士咏：文始真人",
        "author": "吴筠",
        "content": "文始通道源，含光隐关吏。\n遥欣紫气浮，果验真人至。\n玄诰已云锡，世荣何足累。\n高步三清境，超登九仙位。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "dd1f5d51761dfbbda249aa7c23d8fdda",
        "title": "高士咏：荣启期",
        "author": "吴筠",
        "content": "荣期信知止，带索无所求。\n外物非我尚，琴歌自优游。\n三乐通至道，一言醉孔丘。\n居常以待终，啸傲夫何忧。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "9a8b22b39e7003baca84ed36956ec95c",
        "title": "高士咏：长沮桀溺",
        "author": "吴筠",
        "content": "贤哉彼沮溺，避世全其真。\n孔父栖栖者，征途方问津。\n行藏既异迹，语默岂同伦。\n耦耕长林下，甘与鸟雀群。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "93da9524bb629bd7938d3e6b8e629e32",
        "title": "高士咏：颜阖",
        "author": "吴筠",
        "content": "世情矜宠誉，效节徼当时。\n颜阖遵无名，饭牛聊自怡。\n逃聘鄙束帛，凿坏欣茅茨。\n托聘嚣尘表，放浪世莫知。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "70b965a08f5c886ea5e4a3cb6a7fa4b9",
        "title": "高士咏：老莱夫妻",
        "author": "吴筠",
        "content": "莱氏道已远，懿妻德弥清。\n一遁嚣烦趣，永契云壑情。\n禄位非所重，拂衣遂遐征。\n杳然从我愿，岂为物所撄。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "c4dfe516fcd8f647d1ce54076496df77",
        "title": "高士咏：楚狂接舆夫妻",
        "author": "吴筠",
        "content": "接舆耽冲玄，伉俪亦真逸。\n傲然辞征聘，耕绩代禄秩。\n凤歌诫文宣，龙德遂隐密。\n一游峨嵋上，千载保灵术。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "4f3cd44a9c1d5a0c68a99362067addec",
        "title": "高士咏：郑商人弦高",
        "author": "吴筠",
        "content": "卓哉弦高子，商隐独摽奇。\n效谋全郑国，矫命犒秦师。\n赏神义不受，存公灭其私。\n虚心贵无名，远迹居九夷。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "7f267dabb9b52708265cafb866cec9a7",
        "title": "高士咏：柳下惠",
        "author": "吴筠",
        "content": "展禽抱纯粹，灭迹和光尘。\n高情遗轩冕，降志救世人。\n百行既无点，三黜道弥真。\n信谓德超古，岂惟言中伦。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "a868de1ce49d1adc9484b52714fdcd80",
        "title": "高士咏：荷莜晨门",
        "author": "吴筠",
        "content": "荷莜隐耕艺，晨门潜抱关。\n道尊名可贱，理惬心弥闲。\n混迹是非域，纵怀天地间。\n同讥孔宣父，匿景杳不还。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "e166de89ca1b32836b835fc3eabd0433",
        "title": "高士咏：汉阴丈人",
        "author": "吴筠",
        "content": "野哉汉阴叟，好古遂忘机。\n抱瓮诚亦勤，守朴全道微。\n子贡初不达，听言识其非。\n已为风波人，怳惘失所依。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "6c49d009643144971f0f9c9fdd6dfc4b",
        "title": "高士咏：于陵夫妻",
        "author": "吴筠",
        "content": "皎皎于陵子，己贤妻亦明。\n安兹道德重，顾彼浮华轻。\n琴书不为务，禄位不可荣。\n逃迹终灌园，谁能达世情。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "7f2c1aea198dcbceba5caf14bf6c0df5",
        "title": "高士咏：项橐",
        "author": "吴筠",
        "content": "太项冥虚极，微远不可究。\n禀量合太初，返形寄童幼。\n孔父惭至理，颜生赖真授。\n泛然同万流，无迹世莫觏。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "c433f56183c367896085ecf3c223ff42",
        "title": "高士咏：太伯延陵",
        "author": "吴筠",
        "content": "太伯全至让，远投蛮夷间。\n延陵嗣高风，去国不復还。\n尊荣比蝉翼，道义侔崇山。\n元规与峻节，历世无能攀。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "d554056e5ab539391b0c3b65f2c55815",
        "title": "高士咏：壶丘子",
        "author": "吴筠",
        "content": "壶丘道为量，玄虚固难知。\n季咸曜浅术，御寇初深疑。\n至人忘祸福，感变靡定期。\n太冲杳无朕，元化谁能知。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "5e285b5541ff53ffc5b21c3004e9802c",
        "title": "高士咏：段干木",
        "author": "吴筠",
        "content": "干木布衣者，守道杜衡门。\n德光义且富，肯易王侯尊。\n魏主钦其贤，轼庐情亦敦。\n秦兵遂不举，高卧为国藩。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "384ee4e6c51f89214174ead4c7cd55cb",
        "title": "高士咏：鲁仲连",
        "author": "吴筠",
        "content": "仲连秉奇节，释难含道情。\n一言却秦围，片札降聊城。\n辞金义何远，让禄心益清。\n处世功已立，拂衣蹈沧溟。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "886a4f0c4d34daf15efe71109851c558",
        "title": "高士咏：颜歜",
        "author": "吴筠",
        "content": "高哉彼颜歜，逸气陵齐宣。\n道尊义不屈，士重王来前。\n荣禄安可诱，保和从自然。\n放情任所尚，长揖归山泉。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "614df52c5d54f8b5709909267b5df96b",
        "title": "高士咏：周丰",
        "author": "吴筠",
        "content": "周丰贵隐耀，静默尊无名。\n鲁侯询政体，喻以治道精。\n莅人在忠悫，疑叛由会盟。\n一言达至义，千载良为程。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "9d49b548018bd27581a48efefe47b3bb",
        "title": "高士咏：师金",
        "author": "吴筠",
        "content": "圣人贵素朴，礼义非玄同。\n师金告颜生，可谓达化宗。\n夫子饰刍狗，自然道斯穷。\n应物方矫行，俯仰靡不通。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "d53bbc3b1089e89d0f626d4a6faf4930",
        "title": "高士咏：南郭子綦",
        "author": "吴筠",
        "content": "子綦方隐几，冥寂久灰心。\n悟来应颜游，清义杳何深。\n含响尽天籁，有言同鷇音。\n是非不足辩，安用劳神襟。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "a5436fa4a673838e28b9216ab61d7f5a",
        "title": "高士咏：黔娄先生",
        "author": "吴筠",
        "content": "黔娄蕴雅操，守约遗代华。\n淡然常有怡，与物固无瑕。\n哲妻配明德，既没辩正邪。\n辞禄乃余贵，表谥良可嘉。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "e42e088aa29cbccbd8b632918870b43b",
        "title": "高士咏：原宪",
        "author": "吴筠",
        "content": "原生何淡漠，观妙自怡性。\n蓬户常晏如，弦歌乐天命。\n无财方是贫，有道固非病。\n木赐钦高风，退惭车马盛。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "367c0596208cefe6a8804402f01b318d",
        "title": "高士咏：商山四皓",
        "author": "吴筠",
        "content": "万方厌秦德，战伐何纷纷。\n四皓同无为，丘中卧白云。\n自汉成帝业，一来翼储君。\n知几道可尚，隐括成元勋。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "42cf943be2558fc61c718eeec05265bc",
        "title": "高士咏：河上公",
        "author": "吴筠",
        "content": "邈邈河上叟，无名契虚冲。\n灵关畅玄旨，万乘趋道风。\n宠辱不可累，飘然在云空。\n独与造化友，谁能测无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "d9dbd0ed288e80c94a3c35e86f6c184c",
        "title": "高士咏：东方曼倩",
        "author": "吴筠",
        "content": "东方禀易象，玩世隐廊庙。\n栖心抱清微，混迹秘光耀。\n玄览寄数术，纳规在谈笑。\n卖药五湖中，还从九仙妙。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "5b8fd3337cdb34d3aba7231508545b1e",
        "title": "高士咏：严君平",
        "author": "吴筠",
        "content": "汉皇举遗逸，多士咸已宁。\n至德不可拔，严君独湛冥。\n卜筮训流俗，指归畅玄经。\n闭关动元象，何必游紫庭。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "85c3c660078b56125087fd0a36c3f854",
        "title": "高士咏：司马季主",
        "author": "吴筠",
        "content": "季主超常伦，沉迹寄卜筮。\n宋贾二大夫，停车试观艺。\n高谈哂朝列，洪辩不可际。\n终秉鸾凤心，翛然已遐逝。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "323f5b831e7b9eb6794642e8356af0e5",
        "title": "高士咏：郑子真张仲蔚",
        "author": "吴筠",
        "content": "子真岩石下，仲蔚蓬蒿居。\n礼聘终不屈，清贫长晏如。\n心情在耕艺，养寿资玄虚。\n至乐非外物，道冥欢有余。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "cfcc7306e79bab017170ca6adf228196",
        "title": "高士咏：严子陵",
        "author": "吴筠",
        "content": "汉皇敦故友，物色访严生。\n三聘迨深泽，一来遇帝庭。\n紫宸同御寝，玄象验客星。\n禄位终不屈，云山乐躬耕。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "a9a5a10fd290683430f46cd961694379",
        "title": "高士咏：向子平",
        "author": "吴筠",
        "content": "子平好真隐，清净玩老易。\n探玄乐无为，观象验损益。\n常抱方外心，且纡人间迹。\n一朝毕婚娶，五岳遂长适。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "6a5ca32c389e1e8279c615dc8a046578",
        "title": "高士咏：韩康",
        "author": "吴筠",
        "content": "伯休抱遐心，隐括自为美。\n卖药不二价，有名反深耻。\n安能受玄纁，秉愿终素履。\n逃遁从所尚，萧萧绝尘轨。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "a7f393dad902de87508a454264e052ae",
        "title": "高士咏：台佟管宁",
        "author": "吴筠",
        "content": "吾嘉台孝威，乐道隐岩穴。\n吾尚管幼安，栖真养高节。\n采药聊自给，观书任所悦。\n风尘不可混，真素比松雪。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "2ecf638717cd915be2f00bfb259bb1fb",
        "title": "高士咏：高凤",
        "author": "吴筠",
        "content": "吾观时人趣，矫迹务驰声。\n独有高文通，讼田求翳名。\n公车徒见累，爵禄非所荣。\n隐身乐鱼钓，世网不可撄。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "e8e84cfdeefd4df84f93cf6d5c7157f1",
        "title": "高士咏：庞德公",
        "author": "吴筠",
        "content": "庞公栖鹿门，绝迹远城市。\n超然风尘外，自得丘壑美。\n耕凿勤厥躬，耘锄课妻子。\n保兹永无患，轩冕何足纪。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "33f0d7aa74e6912894ca1db04ad9c7c4",
        "title": "高士咏：玄晏先生",
        "author": "吴筠",
        "content": "士安逾弱冠，落魄未修饰。\n一朝因感激，志学忘寝食。\n着书穷天人，辞聘守玄默。\n薄葬信昭俭，可为将来则。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "73a8de6b6b93dfa9f2c929e950092ec3",
        "title": "高士咏：孙公和",
        "author": "吴筠",
        "content": "孙登好淳古，卉服从穴居。\n弹琴合天和，读易见象初。\n终日无愠色，恬然在玄虚。\n贻言诫叔夜，超迹安所如。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "050bacf954b3da4a7f9a963a8b4d7b32",
        "title": "高士咏：董威辇",
        "author": "吴筠",
        "content": "董京依白社，散发咏玄风。\n心出区宇外，迹参城市中。\n嚣尘不能杂，名位安可笼。\n匿影留雅什，精微信难穷。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "19278dd8e7917d8f5eba20fe9d160fa1",
        "title": "高士咏：郭文举",
        "author": "吴筠",
        "content": "郭生在童稚，已得方外心。\n绝迹遗世务，栖真入长林。\n元和感异类，猛兽怀德音。\n不忆固无情，斯言微且深。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "99db635b804cd74fa56ed9f4e64b1b93",
        "title": "高士咏：陶征君",
        "author": "吴筠",
        "content": "吾重陶渊明，达生知止足。\n怡情在樽酒，此外无所欲。\n彭泽非我荣，折腰信为辱。\n归来北窗下，复采东篱菊。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "0a4817896b9138769d07d52e3ff2d3d8",
        "title": "元日言怀，因以自励，诒诸同志",
        "author": "吴筠",
        "content": "驰光无时憩，加我五十年。\n知非慕伯玉，读易宗文宣。\n经世匪吾事，庶几唯道全。\n谁言帝乡远，自古多真仙。\n余滓永可涤，秉心方杳然。\n孰能无相与，灭迹俱忘筌。\n安用感时变，当期升九天。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "9a3a3c7cf9515c34c62f99e772aec2d3",
        "title": "同刘主簿承介建昌江泛舟作",
        "author": "吴筠",
        "content": "吾友从吏隐，和光心杳然。\n鸣琴正多暇，啸侣浮清川。\n风霁远澄映，昭昭涵洞天。\n坐惊众峰转，乃觉孤舟迁。\n崖屿非一状，差池过目前。\n徘徊白日暮，月色江中鲜。\n真兴殊未已，滔滔且溯沿。\n时歌沧浪曲，或诵逍遥篇。\n酣畅迷夜久，迟迟方告旋。\n此时无相与，其旨在忘筌。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "57793ce7f1def9d9b3bfc685e1ae6463",
        "title": "缑山庙",
        "author": "吴筠",
        "content": "朝吾自嵩山，驱驾遵洛汭。\n逶迟轘辕侧，仰望缑山际。\n王子谢时人，笙歌此宾帝。\n仙材夙所禀，宝位焉足系。\n为迫丹霄期，阙流苍生惠。\n高踪邈千载，遗庙今一诣。\n肃肃生风云，森森列松桂。\n大君弘至道，层构何壮丽。\n稽首环金坛，焚香陟瑶砌。\n伊余超浮俗，尘虑久已闭。\n况复清夙心，萧然叶真契。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "3bfcc8e2984c7690f366cb58cab45384",
        "title": "胡无人行",
        "author": "吴筠",
        "content": "剑头利如芒，恒持照眼光。\n铁骑追骁虏，金羁讨黠羌。\n高秋八九月，胡地早风霜。\n男儿不惜死，破胆与君尝。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "ea10d852468e0b460dcc56b98ee9bd38",
        "title": "别章叟",
        "author": "吴筠",
        "content": "平昔同邑裏，经年不相思。\n今日成远别，相对心凄其。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "03fc400b0bb48dfa22808f627fafcf76",
        "title": "题缙云岭永望馆",
        "author": "吴筠",
        "content": "人惊此路险，我爱山前深。\n犹恐佳趣尽，欲行且沉吟。",
        "dynasty": "唐",
        "collection_info": {
            "collection": "御定全唐诗",
            "volume": "卷八百五十三"
        }
    },
    {
        "uuid": "0a2e525d75f49806371b2479c1a2876a",
        "title": "游倚帝山二首",
        "author": "吴筠",
        "content": "山间非吾心，物表翼所托。\n振衣超烦滓，策杖追岑壑。\n绝地穷gK岈，造天究盘礴。\n迩临烟霞积，逖睇宇宙廓。\n俯惊白云涌，仰骇飞泉落。\n苔浓鲜翠屏，松古丽丹崿。\n目冀睹乔羡，心希驭龙鹤。\n乃知巢由情，岂伊猿鸟乐。\n兹山何独秀，万仞倚昊苍。\n晨跻烟霞趾，夕憩灵仙场。\n俯观海上月，坐弄浮云翔。\n松风振雅音，桂露含晴光。\n不出六合外，超然万累忘。\n信彼古来士，岩栖道弥彰。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十八"
        }
    },
    {
        "uuid": "bbfc4e637fcb14b830cc637c9b45c82d",
        "title": "翰林院望终南山",
        "author": "吴筠",
        "content": "窃慕隐沦道，所欢岩穴居。\n谁言忝休命，遂入承明庐。\n物情不可易，幽中未尝摅。\n幸见终南山，岧峣凌太虚。\n青霭长不灭，白云闲卷舒。\n悠然相探讨，延望空踌蹰。\n迹系心无极，神超兴有余。\n何当解维絷，永托逍遥墟。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十八"
        }
    },
    {
        "uuid": "5a262023c91e0dfff8ec3e4ce2c5d419",
        "title": "秋日彭蠡湖中观庐山",
        "author": "吴筠",
        "content": "泛舟太湖上，回瞰兹山隈。\n万顷沧波中，千峰郁崔嵬。\n凉烟发炉峤，秋日明帝台。\n绝巅凌大漠，悬流泻昭回。\n穹崇石樑引，岈豁天门开。\n飞鸟屡隐见，白云时往来。\n超然契清赏，目醉心悠哉。\n董氏出六合，王君升九垓。\n谁言旷遐祀，庶可相追陪。\n从此永栖托，拂衣谢浮埃。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十八"
        }
    }
]