[
    {
        "title": "南溪诗",
        "author": "李渤",
        "content": "玄岩丽南溪，新泉发幽色。\n岩泉孕灵秀，云烟纷崖壁。\n斜峰信天插，奇洞固神闢。\n窈窕去未穷，环迴势难极。\n玉池似无水，玄井昏不测。\n仙户掩復开，乳膏凝更滴。\n丹砂有遗址，石径无留迹。\n南眺苍梧云，北望洞庭客。\n萧条风烟外，爽朗形神寂。\n若值浮丘翁，从此谢尘役。",
        "dynasty": "唐",
        "collection_info": null
    },
    {
        "title": "喜弟淑再至为长歌",
        "author": "李渤",
        "content": "前年别时秋九月，白露吹霜金吹烈。\n离鸿一别影初分，泪袖双挥心哽咽。\n别来几度得音书，南岳知□□□□。\n庐山峨峨倚天碧，捧排空崖千万尺。\n社牓长题高士名，食堂每记云山迹。\n我本开云此山住，偶为名利相萦误。\n自负心机四十年，羞闻社客山中篇。\n忧时魂梦忆归路，觉来疑在林中眠。\n昨日亭前乌鹊喜，果得今朝尔来此。\n吾吟行路五十篇，尽说江南数千里。\n自怜兄弟今五人，共萦儒素家尚贫。\n虽然廪饩各不一，就中总免拘常伦。\n长兄年少曾落托，拔劒沙场随卫霍。\n口裏虽谭周孔文，怀中不舍孙吴略。\n次兄一生能苦节，夏聚流萤冬映雪。\n非论疾恶志如霜，更觉临泉心似铁。\n第三之兄更奇异，昂昂独负青云志。\n下看金玉不如泥，肯道王侯身可贵。\n却愁清逸不干时，高踪大器无人知。\n倘逢感激许然诺，必能万古留清规。\n念尔年来方二十，夙夜孜孜能独立。\n卷中笔落星汉摇，洞裏丹灵鬼神泣。\n嗟余流浪心最狂，十年学劒逢时康。\n心中不解事拘束，世间谈笑多相妨。\n广海青山殊未足，逢着高楼还醉宿。\n朝走安公枥上驹，暮伦陶令篱边菊。\n近来诗思殊无况，苦被时流不相放。\n云腾浪走势未衰，鹤膝蜂腰岂能障。\n送尔为文殊不识，贵从一一传胷臆。\n若到湖南见紫霄，会须待我同攀陟。",
        "dynasty": "唐",
        "collection_info": null
    },
    {
        "title": "留别南溪二首 一",
        "author": "李渤",
        "content": "常叹春泉去不回，我今此去更难来。\n欲知别后留情处，手种岩花次第开。",
        "dynasty": "唐",
        "collection_info": null
    },
    {
        "title": "留别南溪二首 二",
        "author": "李渤",
        "content": "如云不厌苍梧远，似鴈逢春又北归。\n惟有隐山溪上月，年年相望两依依。",
        "dynasty": "唐",
        "collection_info": null
    },
    {
        "title": "桂林叹鴈",
        "author": "李渤",
        "content": "三朝四黜倦遐征，往復皆愁万里程。\n尔解分飞却回去，我方从此向南行。",
        "dynasty": "唐",
        "collection_info": null
    },
    {
        "title": "南溪诗",
        "author": "李渤",
        "content": "玄岩丽南溪，新泉发幽色。岩泉孕灵秀，云烟纷崖壁。\n斜峰信天插，奇洞固神辟。窈窕去未穷，环回势难极。\n玉池似无水，玄井昏不测。仙户掩复开，乳膏凝更滴。\n丹砂有遗址，石径无留迹。南眺苍梧云，北望洞庭客。\n萧条风烟外，爽朗形神寂。若值浮丘翁，从此谢尘役。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十三"
        }
    },
    {
        "title": "喜弟淑再至为长歌",
        "author": "李渤",
        "content": "前年别时秋九月，白露吹霜金吹烈。离鸿一别影初分，\n庐山峨峨倚天碧，捧排空崖千万尺。社榜长题高士名，\n自负心机四十年，羞闻社客山中篇。忧时魂梦忆归路，\n吾吟行路五十篇，尽说江南数千里。自怜兄弟今五人，\n长兄年少曾落托，拔剑沙场随卫霍。口裏虽谭周孔文，\n非论疾恶志如霜，更觉临泉心似铁。第三之兄更奇异，\n却愁清逸不干时，高踪大器无人知。倘逢感激许然诺，\n卷中笔落星汉摇，洞裏丹灵鬼神泣。嗟余流浪心最狂，\n广海青山殊未足，逢着高楼还醉宿。朝走安公枥上驹，\n云腾浪走势未衰，鹤膝蜂腰岂能障。送尔为文殊不识，",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十三"
        }
    },
    {
        "title": "留别南溪二首",
        "author": "李渤",
        "content": "常叹春泉去不回，我今此去更难来。\n欲知别后留情处，手种岩花次第开。\n如云不厌苍梧远，似雁逢春又北归。\n惟有隐山溪上月，年年相望两依依。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十三"
        }
    },
    {
        "title": "桂林叹雁",
        "author": "李渤",
        "content": "三朝四黜倦遐征，往復皆愁万里程。\n尔解分飞却回去，我方从此向南行。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十三"
        }
    }
]