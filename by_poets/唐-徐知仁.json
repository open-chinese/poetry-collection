[
    {
        "title": "奉和圣制送张说巡边",
        "author": "徐知仁",
        "content": "圣德膺三统，皇恩被八埏。\n大明均照物，小丑未宁边。\n国相台衡重，元戎庙略宣。\n紫泥方受命，黄石乃推贤。\n问辠阴山下，安人属国前。\n度关行照月，乘障坐消烟。\n北阙纡宸藻，南桥列祖筵。\n耀威当夏日，杀气指秋天。\n鞞鼓鼋鼍振，旌旗鸟兽悬。\n由来词翰手，今见勒燕然。",
        "dynasty": "唐",
        "collection_info": null
    },
    {
        "title": "奉和圣制送张说巡边",
        "author": "徐知仁",
        "content": "圣德膺三统，皇恩被八埏。大明均照物，小丑未宁边。\n国相台衡重，元戎庙略宣。紫泥方受命，黄石乃推贤。\n问罪阴山下，安人属国前。度关行照月，乘障坐消烟。\n北阙纡宸藻，南桥列祖筵。耀威当夏日，杀气指秋天。\n鞞鼓鼋鼍振，旌旗鸟兽悬。由来词翰手，今见勒燕然。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十一"
        }
    }
]