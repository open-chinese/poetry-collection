[
    {
        "title": "杂曲歌辞 杨柳枝",
        "author": "韩琮",
        "content": "梁苑隋堤事已空，万条犹舞旧春风。\n那堪更想千年后，谁见杨花入汉宫。",
        "dynasty": "唐",
        "collection_info": null
    },
    {
        "title": "春愁",
        "author": "韩琮",
        "content": "金乌长飞玉兔走，青鬓长青古无有。\n秦娥十六语如弦，未解贪花惜杨柳。\n吴鱼岭鴈无消息，水誓兰情别来久。\n劝君年少莫游春，暖风迟日浓于酒。",
        "dynasty": "唐",
        "collection_info": null
    },
    {
        "title": "牡丹",
        "author": "韩琮",
        "content": "残花何处藏，尽在牡丹房。\n嫩蘂包金粉，重葩结绣囊。\n云凝巫峡梦，帘闭景阳粧。\n应恨年华促，迟迟待日长。",
        "dynasty": "唐",
        "collection_info": null
    },
    {
        "title": "兴平县野中得落星石移置县斋",
        "author": "韩琮",
        "content": "的的堕芊苍，茫茫不记年。\n几逢疑虎将，应逐犯牛仙。\n择地依兰畹，题诗间锦钱。\n何时成五色，却上女娲天。",
        "dynasty": "唐",
        "collection_info": null
    },
    {
        "title": "题商山店",
        "author": "韩琮",
        "content": "商山驿路几经过，未到仙娥见谢娥。\n红锦机头抛皓腕，绿云鬟下送横波。\n佯嗔阿母留宾客，暗为王孙换绮罗。\n碧涧门前一条水，岂知平地有天河。",
        "dynasty": "唐",
        "collection_info": null
    },
    {
        "title": "风",
        "author": "韩琮",
        "content": "竞持飘忽意何穷，为盛为衰半不同。\n偃草喜逢新雨后，鸣条愁听晓霜中。\n凉飞玉管来秦甸，暗褭花枝入楚宫。\n莫见东风便无定，满帆还有济川功。",
        "dynasty": "唐",
        "collection_info": null
    },
    {
        "title": "云",
        "author": "韩琮",
        "content": "深惹离情霭落晖，如车如盖早依依。\n山头触石应常在，天际从龙自不归。\n莫向隙窗笼夜月，好来仙洞湿行衣。\n春风淡荡无心后，见说襄王梦亦稀。",
        "dynasty": "唐",
        "collection_info": null
    },
    {
        "title": "露",
        "author": "韩琮",
        "content": "长随圣泽堕尧天，濯遍幽兰叶叶鲜。\n纔喜轻尘销陌上，已愁新月到阶前。\n文腾要地成非久，珠缀秋荷偶得圆。\n几处花枝抱离恨，晓风残月正澘然。",
        "dynasty": "唐",
        "collection_info": null
    },
    {
        "title": "霞",
        "author": "韩琮",
        "content": "应是行云未拟归，变成春态媚晴晖。\n深如绮色斜分阁，碎似花光散满衣。\n天际欲销重惨淡，镜中闲照正依稀。\n晓来何处低临水，无限鸳鸯妬不飞。",
        "dynasty": "唐",
        "collection_info": null
    },
    {
        "title": "颍亭",
        "author": "韩琮",
        "content": "颍上新亭瞰一川，几重旧址敞幽关。\n寒声北下当轩水，翠影西来扑槛山。\n远目静随孤鹤去，高情常共白云闲。\n知君久负巢由志，早晚相忘寂寞间。",
        "dynasty": "唐",
        "collection_info": null
    },
    {
        "title": "咏马",
        "author": "韩琮",
        "content": "曾经伯乐识长鸣，不似龙行不敢行。\n金埒未登嘶若是，盐车犹驾瘦何惊。\n难逢王济知音癖，欲就燕昭买骏名。\n早晚飞黄引同皂，碧云天上作鸾鸣。",
        "dynasty": "唐",
        "collection_info": null
    },
    {
        "title": "题圭峰下长孙家林亭",
        "author": "韩琮",
        "content": "赵国林亭二百年，绿苔如毯葛如烟。\n闲期竹色摇霜看，醉惜松声枕月眠。\n出树圭峰寒压坐，入篱沙濑碧流天。\n明知富贵非身物，莫为金章堕地仙。",
        "dynasty": "唐",
        "collection_info": null
    },
    {
        "title": "牡丹",
        "author": "韩琮",
        "content": "桃时杏日不争浓，叶帐阴成始放红。\n晓艳远分金掌露，暮香深惹玉堂风。\n名移兰杜千年后，贵擅笙歌百醉中。\n如梦如仙忽零落，暮霞何处绿屏空。",
        "dynasty": "唐",
        "collection_info": null
    },
    {
        "title": "雨",
        "author": "韩琮",
        "content": "阴云拂地散丝轻，长得为霖济物名。\n夜浦涨归天堑阔，春风洒入御沟平。\n轩车几处归频湿，罗绮何人去欲生。\n不及流他荷叶上，似珠无数转分明。",
        "dynasty": "唐",
        "collection_info": null
    },
    {
        "title": "京西即事",
        "author": "韩琮",
        "content": "秋草河兰起阵云，凉州唯向管弦闻。\n豺狼毳幕三千帐，貔虎金戈十万军。\n候骑北来惊有说，戍楼西望悔为文。\n昭阳亦待平安火，谁握旌旗不见勋。",
        "dynasty": "唐",
        "collection_info": null
    },
    {
        "title": "公子行",
        "author": "韩琮",
        "content": "紫袖长衫色，银蝉半臂花。\n带装盘水玉，鞍绣坐云霞。\n别殿承恩泽，飞龙赐渥洼。\n控罗青褭辔，镂象碧熏葩。\n意气倾歌舞，阑珊走钿车。\n袖障云缥缈，钗转凤欹斜。\n珠卷迎归箔，雕笼晃醉纱。\n唯无难夜日，不得似仙家。",
        "dynasty": "唐",
        "collection_info": null
    },
    {
        "title": "秋晚信州推院亲友或责无书即事寄答",
        "author": "韩琮",
        "content": "官信安仁拙，书非叔夜慵。\n谬驰骢马传，难附鲤鱼封。\n万里劳何补，千年运忝逢。\n不量横草力，虚慕入云踪。\n洁水空澄鑑，持铅亦砺锋。\n月寒深夜桂，霜凛近秋松。\n宪摘无逃魏，冤申得梦冯。\n问貍将挟虎，歼虿敢虞蜂。\n商吹移砧调，春华改镜容。\n归期方畹积，愁思暮山重。\n仙鼠犹惊燕，莎鸡欲变蛩。\n唯应碧湘浦，云落及芙蓉。",
        "dynasty": "唐",
        "collection_info": null
    },
    {
        "title": "晚春江晴寄友人",
        "author": "韩琮",
        "content": "晚日低霞绮，晴山远画眉。\n春青河畔草，不是望乡时。",
        "dynasty": "唐",
        "collection_info": null
    },
    {
        "title": "凉州词",
        "author": "韩琮",
        "content": "树发花如锦，莺啼柳若丝。\n更游欢宴地，悲见别离时。",
        "dynasty": "唐",
        "collection_info": null
    },
    {
        "title": "莫春浐水送别",
        "author": "韩琮",
        "content": "绿暗红稀出凤城，暮云楼阁古今情。\n行人莫听宫前水，流尽年光是此声。",
        "dynasty": "唐",
        "collection_info": null
    },
    {
        "title": "骆谷晚望",
        "author": "韩琮",
        "content": "秦川如画渭如丝，去国还家一望时。\n公子王孙莫来好，岭花多是断肠枝。",
        "dynasty": "唐",
        "collection_info": null
    },
    {
        "title": "二月二日游洛源",
        "author": "韩琮",
        "content": "旧苑新晴草似苔，人还香在踏青迴。\n今朝此地成惆怅，已后逢春更莫来。",
        "dynasty": "唐",
        "collection_info": null
    },
    {
        "title": "柳",
        "author": "韩琮",
        "content": "折柳歌中得翠条，远移金殿种青霄。\n上阳宫女含声送，不忿先归舞细腰。",
        "dynasty": "唐",
        "collection_info": null
    },
    {
        "title": "杨柳枝",
        "author": "韩琮",
        "content": "梁苑隋堤事已空，万条犹舞旧春风。\n那堪更想千年后，谁见杨花入汉宫。",
        "dynasty": "唐",
        "collection_info": null
    },
    {
        "title": "杨柳枝词",
        "author": "韩琮",
        "content": "枝鬬纤腰叶鬬眉，春来无处不如丝。\n霸陵原上多离别，少有长条拂地垂。",
        "dynasty": "唐",
        "collection_info": null
    },
    {
        "title": "巢父井三绝 一",
        "author": "韩琮",
        "content": "巢山终古洒清风，四海轻于脱[屣]（徙）中。\n留此一泓来者见，蜗牛角上少争雄。",
        "dynasty": "唐",
        "collection_info": null
    },
    {
        "title": "巢父井三绝 二",
        "author": "韩琮",
        "content": "深沉千尺湛寒泉，来往无私施不偏，愧我扶衰酌灵液，谁知真暖发丹田。",
        "dynasty": "唐",
        "collection_info": null
    },
    {
        "title": "巢父井三绝 三",
        "author": "韩琮",
        "content": "高名已与白日连，遗迹犹闻故老传。\n吊古每来荒庙下，落花流水总依然。\n（见影印天一阁藏《正德汝州志》卷七）（按：诗下原署：「韩琮，员外郎。\n」）。",
        "dynasty": "唐",
        "collection_info": null
    },
    {
        "title": "游香山寺",
        "author": "韩琮",
        "content": "信马盘桓上碧穹，云埋松翠梵王宫。\n老僧细说禅机话，深会菩提色即空。\n（同前）（按：诗下原署：「宋韩琮，员外郎。\n」检宋人传记专书，未闻有韩琮其人。\n唐之韩琮，尝官司封员外郎，任陈许节度判官，官职既合，汝州亦其曾到之地，作宋人误。\n）。",
        "dynasty": "唐",
        "collection_info": null
    },
    {
        "title": "句",
        "author": "韩琮",
        "content": "昨夜小园春已老。\n（《江湖小集》卷二十李龏《梅花衲》引）。",
        "dynasty": "唐",
        "collection_info": null
    },
    {
        "title": "杂曲歌辞：杨柳枝",
        "author": "韩琮",
        "content": "梁苑隋堤事已空，万条犹舞旧春风。\n那堪更想千年后，谁见杨花入汉宫。",
        "dynasty": "唐",
        "collection_info": {
            "collection": "御定全唐诗",
            "volume": "卷二十八"
        }
    },
    {
        "title": "春愁",
        "author": "韩琮",
        "content": "金乌长飞玉兔走，青鬓长青古无有。秦娥十六语如弦，\n劝君年少莫游春，暖风迟日浓于酒。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "牡丹",
        "author": "韩琮",
        "content": "残花何处藏，尽在牡丹房。嫩蕊包金粉，重葩结绣囊。\n云凝巫峡梦，帘闭景阳妆。应恨年华促，迟迟待日长。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "兴平县野中得落星石移置县斋",
        "author": "韩琮",
        "content": "的的堕芊苍，茫茫不记年。几逢疑虎将，应逐犯牛仙。\n择地依兰畹，题诗间锦钱。何时成五色，却上女娲天。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "题商山店",
        "author": "韩琮",
        "content": "商山驿路几经过，未到仙娥见谢娥。红锦机头抛皓腕，\n碧涧门前一条水，岂知平地有天河。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "风",
        "author": "韩琮",
        "content": "竞持飘忽意何穷，为盛为衰半不同。偃草喜逢新雨后，\n莫见东风便无定，满帆还有济川功。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "云",
        "author": "韩琮",
        "content": "深惹离情霭落晖，如车如盖早依依。山头触石应常在，\n春风淡荡无心后，见说襄王梦亦稀。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "露",
        "author": "韩琮",
        "content": "长随圣泽堕尧天，濯遍幽兰叶叶鲜。才喜轻尘销陌上，\n几处花枝抱离恨，晓风残月正潸然。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "霞",
        "author": "韩琮",
        "content": "应是行云未拟归，变成春态媚晴晖。深如绮色斜分阁，\n晓来何处低临水，无限鸳鸯妒不飞。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "颍亭",
        "author": "韩琮",
        "content": "颍上新亭瞰一川，几重旧址敞幽关。寒声北下当轩水，\n知君久负巢由志，早晚相忘寂寞间。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "咏马",
        "author": "韩琮",
        "content": "曾经伯乐识长鸣，不似龙行不敢行。金埒未登嘶若是，\n早晚飞黄引同皂，碧云天上作鸾鸣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "题圭峰下长孙家林亭",
        "author": "韩琮",
        "content": "赵国林亭二百年，绿苔如毯葛如烟。闲期竹色摇霜看，\n明知富贵非身物，莫为金章堕地仙。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "牡丹",
        "author": "韩琮",
        "content": "桃时杏日不争浓，叶帐阴成始放红。晓艳远分金掌露，\n如梦如仙忽零落，暮霞何处绿屏空。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "雨",
        "author": "韩琮",
        "content": "阴云拂地散丝轻，长得为霖济物名。夜浦涨归天堑阔，\n不及流他荷叶上，似珠无数转分明。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "京西即事",
        "author": "韩琮",
        "content": "秋草河兰起阵云，凉州唯向管弦闻。豺狼毳幕三千帐，\n昭阳亦待平安火，谁握旌旗不见勋。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "公子行",
        "author": "韩琮",
        "content": "紫袖长衫色，银蝉半臂花。带装盘水玉，鞍绣坐云霞。\n别殿承恩泽，飞龙赐渥洼。控罗青褭辔，镂象碧熏葩。\n意气倾歌舞，阑珊走钿车。袖障云缥缈，钗转凤欹斜。\n珠卷迎归箔，雕笼晃醉纱。唯无难夜日，不得似仙家。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "秋晚信州推院亲友或责无书，即事寄答",
        "author": "韩琮",
        "content": "官信安仁拙，书非叔夜慵。谬驰骢马传，难附鲤鱼封。\n万里劳何补，千年运忝逢。不量横草力，虚慕入云踪。\n洁水空澄鉴，持铅亦砺锋。月寒深夜桂，霜凛近秋松。\n宪摘无逃魏，冤申得梦冯。问狸将挟虎，歼虿敢虞蜂。\n商吹移砧调，春华改镜容。归期方畹积，愁思暮山重。\n仙鼠犹惊燕，莎鸡欲变蛩。唯应碧湘浦，云落及芙蓉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "晚春江晴寄友人",
        "author": "韩琮",
        "content": "晚日低霞绮，晴山远画眉。春青河畔草，不是望乡时。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "凉州词",
        "author": "韩琮",
        "content": "树发花如锦，莺啼柳若丝。更游欢宴地，悲见别离时。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "暮春浐水送别",
        "author": "韩琮",
        "content": "绿暗红稀出凤城，暮云楼阁古今情。\n行人莫听宫前水，流尽年光是此声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "二月二日游洛源",
        "author": "韩琮",
        "content": "旧苑新晴草似苔，人还香在踏青回。\n今朝此地成惆怅，已后逢春更莫来。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    },
    {
        "title": "杨柳枝词",
        "author": "韩琮",
        "content": "枝斗纤腰叶斗眉，春来无处不如丝。\n霸陵原上多离别，少有长条拂地垂。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十五"
        }
    }
]