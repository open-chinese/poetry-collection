[
    {
        "uuid": "20cc837f8eb0d76e47703424aee2e3a6",
        "title": "颂古四首  其一",
        "author": "释仲安",
        "content": "法王法令没周遮，一片虚凝绝点瑕。\n槌下不开诸圣眼，几多骐骥困盐车。",
        "dynasty": "宋",
        "collection_info": null
    },
    {
        "uuid": "3c3e176d4a8b380fba8642b315e28386",
        "title": "颂古四首  其二",
        "author": "释仲安",
        "content": "百丈堂前辨野狐，紫罗帐裏撒真珠。\n谁家别馆池塘裏，一对鸳鸯水上浮。",
        "dynasty": "宋",
        "collection_info": null
    },
    {
        "uuid": "20fe554a7d266ee206a07c98b0c5c7fc",
        "title": "颂古四首  其三",
        "author": "释仲安",
        "content": "一段风光画不成，洞房深处畅予情。\n频呼小玉元无事，只要檀郎认得声。",
        "dynasty": "宋",
        "collection_info": null
    },
    {
        "uuid": "c1d4800f46dd0ba4af652a6b0ddaa5f6",
        "title": "颂古四首  其四",
        "author": "释仲安",
        "content": "解劈当胸箭，因何只半人。\n为从途路晓，所以不全身。",
        "dynasty": "宋",
        "collection_info": null
    }
]