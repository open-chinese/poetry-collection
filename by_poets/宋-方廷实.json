[
    {
        "title": "金山亭呈翁守二首  其一",
        "author": "方廷实",
        "content": "新亭高敞枕城隈，万里江山爽气来。\n云外孤峰擎日晚，林间啼鸟唤春回。\n登车谩有澄清志，览景惭非赋咏才。\n太守风流民讼简，落成尊酒许相陪。",
        "dynasty": "宋",
        "collection_info": null
    },
    {
        "title": "金山亭呈翁守二首  其二",
        "author": "方廷实",
        "content": "丹碧崔嵬切斗魁，峰峦怀抱水萦回。\n春归岩谷幽花发，日上楼台宿雾开。\n天近凤城瞻帝座，云迷鳌海接蓬莱。\n登临谁会迟留意，共折梅花更一杯。",
        "dynasty": "宋",
        "collection_info": null
    },
    {
        "title": "句",
        "author": "方廷实",
        "content": "书乱床头无甲乙，鸟鸣窗外自宫商。",
        "dynasty": "宋",
        "collection_info": null
    }
]