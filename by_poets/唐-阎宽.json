[
    {
        "uuid": "52c12827a2d562956906cc48fa88639d",
        "title": "松滋江北阻风",
        "author": "阎宽",
        "content": "江风久未歇，山雨復相仍。\n巨浪天涯起，余寒川上凝。\n忧人劳夕惕，乡事惫晨兴。\n远听知音骇，诚哉不可陵。",
        "dynasty": "唐",
        "collection_info": null
    },
    {
        "uuid": "2ed7573d5b5d6907738c8f63283b2caa",
        "title": "晓入宜都渚",
        "author": "阎宽",
        "content": "问俗周楚甸，川行眇江浔。\n兴随晓光发，道会春言深。\n回眺佳气象，远怀得山林。\n伫应舟楫用，曷务归闲心。",
        "dynasty": "唐",
        "collection_info": null
    },
    {
        "uuid": "59c9f3a4e6993ce42001a87ccd521d2c",
        "title": "古意",
        "author": "阎宽",
        "content": "庭树发华滋，瑶草復葳蕤。\n好鸟飞相从，愁人深此时。\n天中有灵匹，日夕嚬蛾眉。\n愿逐飘风花，千里入遥帷。\n心逝爱不见，空歌悲莫悲。",
        "dynasty": "唐",
        "collection_info": null
    },
    {
        "uuid": "e70913d6a762095cfcc04f67762d787f",
        "title": "春宵览月",
        "author": "阎宽",
        "content": "月生东荒外，天云收夕阴。\n爱见澄清景，象吾虚白心。\n耳目静无譁，神超道性深。\n乘兴得至乐，寓言因永吟。",
        "dynasty": "唐",
        "collection_info": null
    },
    {
        "uuid": "dd2b410710db02615c5b892d0ae95b85",
        "title": "秋怀",
        "author": "阎宽",
        "content": "下帷长日尽，虚馆早凉生。\n芳草犹未荐，如何蜻蛚鸣。\n秋风已振衣，客去何时归。\n为问当途者，宁知心有违。",
        "dynasty": "唐",
        "collection_info": null
    },
    {
        "uuid": "b7b10bb8c9099917fafa96f900f6aac5",
        "title": "松滋江北阻风",
        "author": "阎宽",
        "content": "江风久未歇，山雨复相仍。\n巨浪天涯起，余寒川上凝。\n忧人劳夕惕，乡事惫晨兴。\n远听知音骇，诚哉不可陵。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零三"
        }
    },
    {
        "uuid": "a787a3cd78e0e6d58cf795265f90c232",
        "title": "晓入宜都渚",
        "author": "阎宽",
        "content": "问俗周楚甸，川行眇江浔。\n兴随晓光发，道会春言深。\n回眺佳气象，远怀得山林。\n伫应舟楫用，曷务归閒心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零三"
        }
    },
    {
        "uuid": "c77610b6cc7854d97755ad0c7c9c3368",
        "title": "古意",
        "author": "阎宽",
        "content": "庭树发华滋，瑶草复葳蕤。\n好鸟飞相从，愁人深此时。\n天中有灵匹，日夕嚬蛾眉。\n愿逐飘风花，千里入遥帷。\n心逝爱不见，空歌悲莫悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零三"
        }
    },
    {
        "uuid": "adfbd500e57a93bb4cc24cb3913b2a0b",
        "title": "春宵览月",
        "author": "阎宽",
        "content": "月生东荒外，天云收夕阴。\n爱见澄清景，象吾虚白心。\n耳目静无哗，神超道性深。\n乘兴得至乐，寓言因永吟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零三"
        }
    }
]