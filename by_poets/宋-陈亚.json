[
    {
        "uuid": "5f3ea6980cb5535511fdb50db3d46bcb",
        "title": "生查子 朝庭数擢贤",
        "author": "陈亚",
        "content": "朝庭数擢贤，旋占凌霄路。\n自是郁陶人，险难无移处。\n也知没药疗饥寒，食薄何相误。\n大幅纸连粘，甘草归田赋。",
        "dynasty": "宋",
        "collection_info": null
    },
    {
        "uuid": "966fa94772bb199695f06581215e805a",
        "title": "生查子 相思意已深",
        "author": "陈亚",
        "content": "相思意已深，白纸书难足。\n字字苦参商，故要槟郎读。\n分明记得约当归，远至樱桃熟。\n何事菊花时，犹未回乡曲。",
        "dynasty": "宋",
        "collection_info": null
    },
    {
        "uuid": "49bf12e997e90e578dcebe894ff5d87e",
        "title": "生查子 小院雨馀凉",
        "author": "陈亚",
        "content": "小院雨馀凉，石竹风生砌。\n罢扇尽从容，半下纱厨睡。\n起来闲坐北亭中，滴尽真珠泪。\n为念婿辛勤，去折蟾宫桂。",
        "dynasty": "宋",
        "collection_info": null
    },
    {
        "uuid": "ef4aecddd48f53afdae9e297fcb22d99",
        "title": "生查子 浪荡去未来",
        "author": "陈亚",
        "content": "浪荡去未来，踯躅花频换。\n可惜石榴裙，兰麝香销半。\n琵琶闲抱理相思，必拨朱弦断。\n拟续断朱弦，待这冤家看。",
        "dynasty": "宋",
        "collection_info": null
    },
    {
        "uuid": "743b85511530eb5fd7298e93e1d8e1fc",
        "title": "亚字谜",
        "author": "陈亚",
        "content": "若教有口便哑，且要无心为恶。\n中间全没肚肠，外面强生棱角。",
        "dynasty": "宋",
        "collection_info": null
    },
    {
        "uuid": "4d8399c489766c03a20c4e5951bfd5c2",
        "title": "药名诗",
        "author": "陈亚",
        "content": "地居京界足亲知，倩借寻常无歇时。\n但看车前牛领上，十家皮没五家皮。",
        "dynasty": "宋",
        "collection_info": null
    },
    {
        "uuid": "2c0372b614d144ad4d201a55ab426317",
        "title": "戒子孙诗",
        "author": "陈亚",
        "content": "满室图书杂典坟，华亭仙客岱云根。\n他年若不和花卖，便是吾家好子孙。",
        "dynasty": "宋",
        "collection_info": null
    },
    {
        "uuid": "33c7586e1756017f5e268109b4fcefd3",
        "title": "登湖州销暑楼",
        "author": "陈亚",
        "content": "重楼肆登赏，岂羡石为廊。\n风月前湖近，轩窗半夏凉。\n罾青识渔浦，芝紫认仙乡。\n却恐当归阙，灵台为别伤。",
        "dynasty": "宋",
        "collection_info": null
    },
    {
        "uuid": "316b85a02ab08e4d5ccdc4d89d1fcf5a",
        "title": "惜竹",
        "author": "陈亚",
        "content": "出槛亦不翦，从教长旧丛。\n年年到朱夏，叶叶是清风。",
        "dynasty": "宋",
        "collection_info": null
    },
    {
        "uuid": "387aa8544b955de4b8afda78bbd01b43",
        "title": "和魏周辅",
        "author": "陈亚",
        "content": "昔贤自是堪加罪，非敢言君爱窃诗。\n尀耐古人多意智，预先偷子一联诗。",
        "dynasty": "宋",
        "collection_info": null
    },
    {
        "uuid": "735c78b6c43056bb82c58fee5899e121",
        "title": "戏答杨球",
        "author": "陈亚",
        "content": "蒙君遗长笺，语意如何说。\n请看身上衣，裩中本无蝎。",
        "dynasty": "宋",
        "collection_info": null
    },
    {
        "uuid": "095b6f32fdd674f40529e296a8a33e63",
        "title": "嗤人面黑",
        "author": "陈亚",
        "content": "笑似乌梅裂，啼如豉汁流。\n眉间粘帖子，已上是幞头。",
        "dynasty": "宋",
        "collection_info": null
    },
    {
        "uuid": "e6c96f0c1b55d08160c2f363e291f89f",
        "title": "怀旧隠",
        "author": "陈亚",
        "content": "多媿当年未第间，卜居人外得清闲。\n排联花品曾非僭，爱惜苔钱不是悭。\n秋阁诗情天淡淡，夕溪渔思月弯弯。\n而今惭厚明朝禄，敢念藏愚莫买山。",
        "dynasty": "宋",
        "collection_info": null
    },
    {
        "uuid": "231304a8076a5b39322f5b4a3de92a67",
        "title": "诗一首",
        "author": "陈亚",
        "content": "张公吃酒李公醉，自古人言信有之。\n陈亚今年新及第，满城人贺李衙推。",
        "dynasty": "宋",
        "collection_info": null
    },
    {
        "uuid": "70e77a86ac11593c0118871b0a80cb80",
        "title": "句  其一",
        "author": "陈亚",
        "content": "若是道人头不白，老人当日合乌头。",
        "dynasty": "宋",
        "collection_info": null
    },
    {
        "uuid": "46472e1f47e02eebd8b81c9d984711fa",
        "title": "句  其二",
        "author": "陈亚",
        "content": "棋怕腊寒呵子下，衣嫌春暖缩纱裁。",
        "dynasty": "宋",
        "collection_info": null
    },
    {
        "uuid": "0a6476b28bb1e42f3f43d2575f25f05b",
        "title": "句  其三",
        "author": "陈亚",
        "content": "布袍袖里怀漫刺，到处迁延胡索人。",
        "dynasty": "宋",
        "collection_info": null
    },
    {
        "uuid": "64d1a98e4e28992fa2980d0e51227a69",
        "title": "句  其四",
        "author": "陈亚",
        "content": "马嘶曾到寺，犬吠乍行村。",
        "dynasty": "宋",
        "collection_info": null
    },
    {
        "uuid": "d07f7685d8e334b6bc67acaf1b70572c",
        "title": "句  其五",
        "author": "陈亚",
        "content": "收寒归地底，表老向人间。",
        "dynasty": "宋",
        "collection_info": null
    },
    {
        "uuid": "d62e20b7e35ed087e2c190ec7901ad57",
        "title": "句  其六",
        "author": "陈亚",
        "content": "吏辞如贺日，民送似迎时。",
        "dynasty": "宋",
        "collection_info": null
    },
    {
        "uuid": "e12278c584ec471ad4f6ebd0032937eb",
        "title": "句  其七",
        "author": "陈亚",
        "content": "无雨若还过半夏，和师晒作葫芦巴。",
        "dynasty": "宋",
        "collection_info": null
    },
    {
        "uuid": "96336a197f9aac8943e722f07373b2e5",
        "title": "句  其八",
        "author": "陈亚",
        "content": "如僧清早厨边过，偷却黄兴料裏蹄。",
        "dynasty": "宋",
        "collection_info": null
    },
    {
        "uuid": "99f7dc8eafa2fff6a3a09f9f1baac315",
        "title": "句  其九",
        "author": "陈亚",
        "content": "蔡襄无口便成衰。",
        "dynasty": "宋",
        "collection_info": null
    },
    {
        "uuid": "8af1bce9768db24a36da081cb50b9ca8",
        "title": "句  其一○",
        "author": "陈亚",
        "content": "浪平山接影，山尽树回根。",
        "dynasty": "宋",
        "collection_info": null
    }
]