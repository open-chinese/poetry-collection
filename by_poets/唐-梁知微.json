[
    {
        "uuid": "f03224bcf4a2ae44cd6c43835ca1abb5",
        "title": "入朝别张燕公",
        "author": "梁知微",
        "content": "华容佳山水，之子厌承明。\n符竹纡小郡，江湖被德声。\n三年计吏入，路指巴丘城。\n凫舟纔结缆，驺驾已相迎。\n别离他乡酒，委曲故人情。\n孤屿早烟薄，长波晚气清。\n辛勤方远骛，胜赏屡难幷。\n迴瞻洞庭浦，日暮愁云生。",
        "dynasty": "唐",
        "collection_info": null
    },
    {
        "uuid": "cb197b33abbad6c04acc5803c9c4be79",
        "title": "入朝别张燕公",
        "author": "梁知微",
        "content": "华容佳山水，之子厌承明。\n符竹纡小郡，江湖被德声。\n三年计吏入，路指巴丘城。\n凫舟才结缆，驺驾已相迎。\n别离他乡酒，委曲故人情。\n孤屿早烟薄，长波晚气清。\n辛勤方远骛，胜赏屡难并。\n回瞻洞庭浦，日暮愁云生。",
        "dynasty": "唐",
        "collection_info": {
            "collection": "御定全唐诗",
            "volume": "卷九十八"
        }
    }
]