[
    {
        "uuid": "4e1d01919f43b0cdb260c68211a56beb",
        "title": "沁园春 再上高台",
        "author": "吴景伯",
        "content": "再上高台，访谪仙兮，仙何所之。\n但石城西踞，潮平白鹭，浮图南峙，云淡乌衣。\n凤鸟不来，长安何处，惟有碧梧三数枝。\n兴亡事，对江山休说，谁是谁非。\n庭花飘尽胭脂。\n算结绮、繁华能几时。\n问何人重向，新亭挥泪，何人更到，别墅围棋。\n笑拍阑干，功名未了，宁肯绿蓑寻钓矶。\n深深饮，任玉山醉倒，明月扶归。",
        "dynasty": "宋",
        "collection_info": null
    }
]