[
    {
        "uuid": "c5605d29aac3499e195602a4f13f8e96",
        "title": "伍子胥庙",
        "author": "鲍寿孙",
        "content": "百世子胥庙，犹存寂寞中。\n鞭尸生快怨，抉眼死遗忠。\n故国古今梦，怒涛朝夕风。\n登临一长啸，斜日海门红。",
        "dynasty": "宋",
        "collection_info": null
    },
    {
        "uuid": "ffe1e1540cf9013e9a4bb7f9f67e1443",
        "title": "平山",
        "author": "鲍寿孙",
        "content": "平冈横亘北城头，一上青冥目数州。\n吴岫南从京口出，蜀江东赴海门流。\n香销后土花如梦，烟锁雷塘草亦愁。\n惟有依然淮泗水，年年吹浪到瓜洲。",
        "dynasty": "宋",
        "collection_info": null
    },
    {
        "uuid": "88a1b8a8c666fa159aa69cd558e44c8f",
        "title": "松声",
        "author": "鲍寿孙",
        "content": "千丈森森磥砢生，风来岩壑韵琮琤。\n耳根一洗俗尘净，木末时闻天籁鸣。\n汹汹银涛朝拍岸，萧萧铁马夜还营。\n山中宰相殷勤听，说与傍人笑绝缨。",
        "dynasty": "宋",
        "collection_info": null
    },
    {
        "uuid": "4842937a4d578ea5137544246e19b44d",
        "title": "蒋山八功德水",
        "author": "鲍寿孙",
        "content": "功德河沙七宝池，可如甘露降三危。\n钟山一滴曹溪水，好及萧郎索蜜时。",
        "dynasty": "宋",
        "collection_info": null
    },
    {
        "uuid": "dcbaa2a3d636c6dc4b7e5c9a4a4218fa",
        "title": "维扬怀古",
        "author": "鲍寿孙",
        "content": "江北江南水一涯，迷楼结绮两堪悲。\n雷塘草绿人安在，曾见黄奴坐井时。",
        "dynasty": "宋",
        "collection_info": null
    },
    {
        "uuid": "3ab68f24409f24fe5cbefca0d7e8515a",
        "title": "句  其一",
        "author": "鲍寿孙",
        "content": "我无孤雁句，君有倚楼诗。",
        "dynasty": "宋",
        "collection_info": null
    },
    {
        "uuid": "0644b94478a81a73a6e31b98ef7cbc9e",
        "title": "句  其二",
        "author": "鲍寿孙",
        "content": "一樽浮大白，千里策飞黄。",
        "dynasty": "宋",
        "collection_info": null
    },
    {
        "uuid": "00899845448e58ce08aebe277af961cd",
        "title": "句  其三",
        "author": "鲍寿孙",
        "content": "千篇异代垂金薤，一曲当年忤玉环。",
        "dynasty": "宋",
        "collection_info": null
    },
    {
        "uuid": "f8966a7b0df52d325cad0aea73bb70c4",
        "title": "句  其四",
        "author": "鲍寿孙",
        "content": "但喜亲庭健，何愁客路长。",
        "dynasty": "宋",
        "collection_info": null
    },
    {
        "uuid": "0815551ced99c84121f0a37ee7b0d99f",
        "title": "句  其五",
        "author": "鲍寿孙",
        "content": "少日从游今老矣，残冬话别各凄然。",
        "dynasty": "宋",
        "collection_info": null
    },
    {
        "uuid": "472e3be43562d5a96f5f0048985aba01",
        "title": "句  其六",
        "author": "鲍寿孙",
        "content": "重生子厚为师范，更与宣尼续庙碑。",
        "dynasty": "宋",
        "collection_info": null
    }
]