[
    {
        "uuid": "e0d3c0e78d3eb1c97eebaf150c1c4d3f",
        "title": "戏题洞霄",
        "author": "钟震",
        "content": "之径萦纡略彴横，松风和作步虚声。\n泉流碧玉千年润，山作灵丹九转成。\n琼馆向曾迎帝辇，冰衔今尚带朝缨。\n若非悯世天留与，那得华胥梦也清。",
        "dynasty": "宋",
        "collection_info": null
    },
    {
        "uuid": "0ce24bf7f076687b5ac49c66fa6c1101",
        "title": "题翠蛟亭",
        "author": "钟震",
        "content": "双柱苍寒倚碧天，六鰲驾海涌层巅。\n东风吹瀑成飞雨，知是潜蛟起昼眠。",
        "dynasty": "宋",
        "collection_info": null
    },
    {
        "uuid": "215fcb1316b6e7559964104b4f0457c8",
        "title": "翠蛟峰",
        "author": "钟震",
        "content": "九锁峯尖不隔霄，翠蛟飞舞挟扶摇。\n气涵秦岭千秋雪，声撼钱塘八月潮。\n顿使形魂生羽翼，安知人世有尘嚣。\n此行似了仙槎梦，惟恨来贤不可招。",
        "dynasty": "宋",
        "collection_info": null
    },
    {
        "uuid": "c10e9d4fed6473be34e80b14762db838",
        "title": "句",
        "author": "钟震",
        "content": "君今如鸿鹄，万里去勇决。",
        "dynasty": "宋",
        "collection_info": null
    }
]