[
    {
        "uuid": "6276754043110be38c9f96726b813376",
        "title": "绝句",
        "author": "吕希哲",
        "content": "礼仪三百復三千，酬酢天机理必然。\n寒即加衣饥即食，孰为末节孰为先。",
        "dynasty": "宋",
        "collection_info": null
    },
    {
        "uuid": "d3fbd0706354002740b280f86417611c",
        "title": "绝句二首  其一",
        "author": "吕希哲",
        "content": "水晶宫殿玉花零，点缀空槐卧素屏。\n特敕下帘延墨客，不因风雪废谈经。",
        "dynasty": "宋",
        "collection_info": null
    },
    {
        "uuid": "8691d71affbb9f110af0d5ad0a5bfe2b",
        "title": "绝句二首  其二",
        "author": "吕希哲",
        "content": "强记师承道古先，无穷新意出陈编。\n一言有补天颜动，全胜三军贺凯还。",
        "dynasty": "宋",
        "collection_info": null
    },
    {
        "uuid": "2dc9fcea0381c8cf728c920186f96eb7",
        "title": "和尧夫打乖吟",
        "author": "吕希哲",
        "content": "先生不是闭关人，高趣逍遥混世尘。\n得志须为天下雨，放怀聊占洛阳春。\n家无甔石宾常满，论极锱铢意始新。\n任使终身卧安乐，一毫何费养天真。",
        "dynasty": "宋",
        "collection_info": null
    },
    {
        "uuid": "82c9e2512308806504291a9fa0b336a8",
        "title": "绝句",
        "author": "吕希哲",
        "content": "老读文书兴易阑，须知养病不如闲。\n行林瓦枕虚堂上，卧看江南雨后山。",
        "dynasty": "宋",
        "collection_info": null
    },
    {
        "uuid": "f3866c26d062bda887f1c661e0570d67",
        "title": "登单州城楼",
        "author": "吕希哲",
        "content": "断霞孤鹜欲寒天，无復青山碍目前。\n世路崎岖饱经历，始知平地是神仙。",
        "dynasty": "宋",
        "collection_info": null
    },
    {
        "uuid": "37a898ce131d24ef72588fda7e1c045a",
        "title": "句  其一",
        "author": "吕希哲",
        "content": "将谓清风全扫地，世间今復有卢鸿。",
        "dynasty": "宋",
        "collection_info": null
    },
    {
        "uuid": "ac8057e5901e75930d8a7815b2586e20",
        "title": "句  其二",
        "author": "吕希哲",
        "content": "他日稍成毛义志，再求师友究渊源。",
        "dynasty": "宋",
        "collection_info": null
    },
    {
        "uuid": "979fe7cad7f102472666b1216d5cf27f",
        "title": "句  其三",
        "author": "吕希哲",
        "content": "独抱遗经唐处士，差强人意汉将军。",
        "dynasty": "宋",
        "collection_info": null
    },
    {
        "uuid": "2764464d86a4e201a7bc6986f5c2325a",
        "title": "句  其四",
        "author": "吕希哲",
        "content": "除却借书沽酒外，更无一事扰公私。",
        "dynasty": "宋",
        "collection_info": null
    }
]