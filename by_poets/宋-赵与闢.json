[
    {
        "uuid": "dac5e5052cb94f10175e9192d3a2b4c6",
        "title": "贺南谷兄与男孙同科",
        "author": "赵与闢",
        "content": "暮年骥足骋青云，更喜文星耀一门。\n观榜同登父与子，策名重见祖和孙。\n偶然盛事酬先志，剩有奇芳在后昆。\n我亦瀛洲连步者，相蕲忠孝报君恩。",
        "dynasty": "宋",
        "collection_info": null
    },
    {
        "uuid": "aa1a3fbd929bb426787f3fd9ed65a6ed",
        "title": "良坦侄再转福清县赠行",
        "author": "赵与闢",
        "content": "甲年谢策志应酬，今日分符力已优。\n好把丹心悬北阙，春风次第荷纶褒。",
        "dynasty": "宋",
        "collection_info": null
    },
    {
        "uuid": "16f48d8cd66bb15d19b1e086fefb6d1d",
        "title": "赠良坦侄知永嘉",
        "author": "赵与闢",
        "content": "墨绶铜章拜命新，鸣琴之治在于今。\n花封伫见风流似，柳舍休教别人殷。",
        "dynasty": "宋",
        "collection_info": null
    }
]