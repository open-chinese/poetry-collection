[
    {
        "uuid": "6cf928c696c361b56c7fc127917e294c",
        "title": "贺南谷兄与男孙同科",
        "author": "赵与闢",
        "content": "暮年骥足骋青云，更喜文星耀一门。\n观榜同登父与子，策名重见祖和孙。\n偶然盛事酬先志，剩有奇芳在后昆。\n我亦瀛洲连步者，相蕲忠孝报君恩。",
        "dynasty": "宋",
        "collection_info": null
    },
    {
        "uuid": "6bea662a354f3a15a6a974a65042a8a8",
        "title": "良坦侄再转福清县赠行",
        "author": "赵与闢",
        "content": "甲年谢策志应酬，今日分符力已优。\n好把丹心悬北阙，春风次第荷纶褒。",
        "dynasty": "宋",
        "collection_info": null
    },
    {
        "uuid": "061249e4f376b640b62d33b89f033c7b",
        "title": "赠良坦侄知永嘉",
        "author": "赵与闢",
        "content": "墨绶铜章拜命新，鸣琴之治在于今。\n花封伫见风流似，柳舍休教别人殷。",
        "dynasty": "宋",
        "collection_info": null
    }
]