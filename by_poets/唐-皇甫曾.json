[
    {
        "uuid": "348a50cb8b1f7c2fede559d80616fac4",
        "title": "奉陪韦中丞使君游鹤林寺",
        "author": "皇甫曾",
        "content": "古寺传灯久，层城闭阁闲。\n香花同法侣，旌斾入深山。\n寒磬虚空裏，孤云起灭间。\n谢公忆高卧，徒御欲东还。",
        "dynasty": "唐",
        "collection_info": null
    },
    {
        "uuid": "9c8683195f03c689cd82730a6e470540",
        "title": "奉送杜侍御还京",
        "author": "皇甫曾",
        "content": "罢战回龙节，朝天上凤池。\n寒生五湖道，春入万年枝。\n召化多遗爱，胡清已畏知。\n怀恩偏感别，堕泪向旌麾。",
        "dynasty": "唐",
        "collection_info": null
    },
    {
        "uuid": "c0202746115c39219d1951de25bfe650",
        "title": "酬郑侍御秋夜见寄",
        "author": "皇甫曾",
        "content": "摇落空林夜，河阳兴已生。\n未辞公府步，知结远山情。\n高柳风难定，寒泉月助明。\n袁公方卧雪，尺素及柴荆。",
        "dynasty": "唐",
        "collection_info": null
    },
    {
        "uuid": "8535f0eccdd86ffffb0c34568ff72101",
        "title": "酬窦拾遗秋日见呈",
        "author": "皇甫曾",
        "content": "孤城永巷时相见，衰柳闲门日半斜。\n欲送近臣朝魏阙，犹怜残菊在陶家。",
        "dynasty": "唐",
        "collection_info": null
    },
    {
        "uuid": "a3aee91f2b7e7856e37f5ded1f7e1d97",
        "title": "韦使君宅海榴咏",
        "author": "皇甫曾",
        "content": "淮阳卧理有清风，腊月榴花带雪红。\n闭阁寂寥常对此，江湖心在数枝中。",
        "dynasty": "唐",
        "collection_info": null
    },
    {
        "uuid": "f761bf887ff2d2d2adba988ca35e29db",
        "title": "送普上人还阳羡",
        "author": "皇甫曾",
        "content": "花宫难久别，道者忆千灯。\n残雪入林路，暮山归寺僧。\n日光依嫩草，泉响滴春冰。\n何用求方便，看心是一乘。",
        "dynasty": "唐",
        "collection_info": null
    },
    {
        "uuid": "a6a2c186fd85719495b6d464e5f34213",
        "title": "送李中丞归本道",
        "author": "皇甫曾",
        "content": "上将还专席，双旌復出秦。\n关河三晋路，宾从五原人。\n孤戍云连海，平沙雪度春。",
        "dynasty": "唐",
        "collection_info": null
    },
    {
        "uuid": "25afe0c3ce0372e6334ad9f37b0f3dae",
        "title": "和谢舍人雪夜寓直",
        "author": "皇甫曾",
        "content": "禁省夜沈沈，春风雪满林。\n沧洲归客梦，青琐近臣心。\n挥翰宣鸣玉，承恩在赐金。\n建章寒漏起，更助掖垣深。",
        "dynasty": "唐",
        "collection_info": null
    },
    {
        "uuid": "6c63c5626bbaf59d4107a668a2d311c0",
        "title": "寻刘处士",
        "author": "皇甫曾",
        "content": "几年人不见，林下掩柴关。\n留客当清夜，逢君话旧山。\n隔城寒杵急，带月早鸿还。\n南陌虽相近，其如隐者闲。",
        "dynasty": "唐",
        "collection_info": null
    },
    {
        "uuid": "580086fad7faad4eab75346b66760857",
        "title": "哭陆处士",
        "author": "皇甫曾",
        "content": "从此无期见，柴门对雪开。\n二毛逢世难，万恨掩泉台。\n返照空堂夕，孤城弔客迴。\n汉家偏访道，犹畏鹤书来。",
        "dynasty": "唐",
        "collection_info": null
    },
    {
        "uuid": "63679b2d30175441d630be7543decb28",
        "title": "乌程水楼留别",
        "author": "皇甫曾",
        "content": "悠悠千里去，惜此一尊同。\n客散高楼上，帆飞细雨中。\n山程随远水，楚思在青枫。\n共说前期易，沧波处处同。",
        "dynasty": "唐",
        "collection_info": null
    },
    {
        "uuid": "40f285c9bfe31d8f604ae2775dac7b24",
        "title": "题赠吴门邕上人",
        "author": "皇甫曾",
        "content": "春山唯一室，独坐草萋萋。\n身寂心成道，花闲鸟自啼。\n细泉松径裏，返景竹林西。\n晚与门人别，依依出虎溪。",
        "dynasty": "唐",
        "collection_info": null
    },
    {
        "uuid": "a94c64fc3e2a89b481ce4172b9c5b3c9",
        "title": "送陆鸿渐山人采茶回",
        "author": "皇甫曾",
        "content": "千峯待逋客，香茗復丛生。\n采摘知深处，烟霞羡独行。\n幽期山寺远，野饭石泉清。\n寂寂燃灯夜，相思一磬声。",
        "dynasty": "唐",
        "collection_info": null
    },
    {
        "uuid": "a0503b9052f69a7ee21f4a98cf169f5d",
        "title": "寄刘员外长卿",
        "author": "皇甫曾",
        "content": "南忆新安郡，千山带夕阳。\n断猨知夜久，秋草助江长。\n疎髮应成素，青松独耐霜。\n爱才称汉主，题柱待回乡。",
        "dynasty": "唐",
        "collection_info": null
    },
    {
        "uuid": "d088aca34036167d4efb052569a1d450",
        "title": "寄张仲甫",
        "author": "皇甫曾",
        "content": "悲风生旧浦，云岭隔东田。\n伏腊同鸡黍，柴门闭雪天。\n孤村明夜火，稚子候归船。\n静者心相忆，离居畏度年。",
        "dynasty": "唐",
        "collection_info": null
    },
    {
        "uuid": "4fc895680ce63537253b0c73d3d47b39",
        "title": "送元侍御充使湖南",
        "author": "皇甫曾",
        "content": "云梦南行尽，三湘万里流。\n山川重分手，徒御亦悲秋。\n白简劳王事，清猨助客愁。\n离羣復多病，岁晚忆沧洲。",
        "dynasty": "唐",
        "collection_info": null
    },
    {
        "uuid": "6621dcb12a202f838e2ce839e7a9dae9",
        "title": "晚至华阴",
        "author": "皇甫曾",
        "content": "腊尽促归心，行人及华阴。\n云霞仙掌出，松柏古祠深。\n野渡冰生岸，寒川烧隔林。\n温泉看渐近，宫树晚沈沈。",
        "dynasty": "唐",
        "collection_info": null
    },
    {
        "uuid": "f3c2b4dbae1478bb4c2218fc4175a2f1",
        "title": "送孔征士",
        "author": "皇甫曾",
        "content": "谷口山多处，君归不可寻。\n家贫青史在，身老白云深。\n扫雪开松径，疏泉过竹林。\n余生负丘壑，相送亦何心。",
        "dynasty": "唐",
        "collection_info": null
    },
    {
        "uuid": "ccbf6d62f3564878f9399456ea884acb",
        "title": "秋兴",
        "author": "皇甫曾",
        "content": "流萤与落叶，秋晚共纷纷。\n返照城中尽，寒砧雨外闻。\n离人见衰鬓，独鹤暮何羣。\n楚客在千里，相思看碧云。",
        "dynasty": "唐",
        "collection_info": null
    },
    {
        "uuid": "de3aeccd9cb0cbecf00e799a482c0881",
        "title": "送归中丞使新罗",
        "author": "皇甫曾",
        "content": "南幰衔恩去，东夷泛海行。\n天遥辞上国，水尽到孤城。\n已变炎凉气，仍愁浩淼程。\n云涛不可极，来往见双旌。",
        "dynasty": "唐",
        "collection_info": null
    },
    {
        "uuid": "ea166671eb15d2f99c5148edaa2698bc",
        "title": "送少微上人东南游",
        "author": "皇甫曾",
        "content": "石梁人不到，独往更迢迢。\n乞食山家少，寻钟野寺遥。\n松门风自扫，瀑布雪难消。\n秋夜闻清梵，余音逐海潮。",
        "dynasty": "唐",
        "collection_info": null
    },
    {
        "uuid": "93aee6307878a4ab851a59a3f94e16e7",
        "title": "送韦判官赴闽中",
        "author": "皇甫曾",
        "content": "孤棹闽中客，双旌海上军。\n路人从北少，海水向南分。\n野鹤伤秋别，林猨忌夜闻。\n汉家崇亚相，知子远邀勋。",
        "dynasty": "唐",
        "collection_info": null
    },
    {
        "uuid": "81f2b5e7ee0876fc79afb809c7ad83b8",
        "title": "送人还荆州",
        "author": "皇甫曾",
        "content": "草色随骢马，悠悠同出秦。\n水传云梦晓，山接洞庭春。\n帆影连三峡，猨声近四隣。\n青门一分手，难见杜陵人。",
        "dynasty": "唐",
        "collection_info": null
    },
    {
        "uuid": "aaecb658fc5d1c00ac8097af5b6e1ec6",
        "title": "寄净虚上人初至云门",
        "author": "皇甫曾",
        "content": "寒踪白云裏，法侣自提携。\n竹径通城下，松门隔水西。\n方同沃洲去，不似武陵迷。\n彷佛方知处，高峯是会稽。",
        "dynasty": "唐",
        "collection_info": null
    },
    {
        "uuid": "081ae897c8cac8cde076d518af2230af",
        "title": "春和杜相公移入长兴宅奉呈诸宰执",
        "author": "皇甫曾",
        "content": "欲向幽偏适，还从绝地移。\n秦官鼎食贵，尧世土阶卑。\n戟户槐阴满，书窗竹叶垂。\n才分午夜漏，遥隔万年枝。\n北阙深恩在，东林远梦知。\n日斜门掩暎，山远树参差。\n论道齐鸳翼，题诗忆凤池。\n从公亦何幸，长与佩声随。",
        "dynasty": "唐",
        "collection_info": null
    },
    {
        "uuid": "b516399f32db2df21df1758004c300cb",
        "title": "路中口号",
        "author": "皇甫曾",
        "content": "还乡不见家，年老眼多泪。\n车马上河桥，城中好天气。",
        "dynasty": "唐",
        "collection_info": null
    },
    {
        "uuid": "3dcf6f7364d4f556d66d94879d8e4901",
        "title": "山下泉",
        "author": "皇甫曾",
        "content": "漾漾带山光，澄澄倒林影。\n那知石上喧，却忆山中静。",
        "dynasty": "唐",
        "collection_info": null
    },
    {
        "uuid": "80a0e9b3c056b5e02f9509bca9468d70",
        "title": "早朝日寄所知",
        "author": "皇甫曾",
        "content": "长安雪夜见归鸿，紫禁朝天拜舞同。\n曙色渐分双阙下，漏声遥在百花中。\n炉烟乍起开仙仗，玉佩纔成引上公。\n共荷发生同雨露，不应黄叶久随风。",
        "dynasty": "唐",
        "collection_info": null
    },
    {
        "uuid": "f5e35f2183edd7ab6f510b194e8a1b1c",
        "title": "秋夕寄怀契上人",
        "author": "皇甫曾",
        "content": "已见槿花朝委露，独悲孤鹤在人羣。\n真僧出世心无事，静夜名香手自焚。\n窗临绝涧闻流水，客至孤峯扫白云。\n更想清晨诵经处，独看松上雪纷纷。",
        "dynasty": "唐",
        "collection_info": null
    },
    {
        "uuid": "1cf19f9287d5083d16d3ec7b3a365b05",
        "title": "张芬见访郊居作",
        "author": "皇甫曾",
        "content": "林中雨散早凉生，已有迎秋促织声。\n三径荒芜羞对客，十年衰老愧称兄。\n愁心自惜江蓠晚，世事方看木槿荣。\n君若罢官携手日，寻山莫算白云程。",
        "dynasty": "唐",
        "collection_info": null
    },
    {
        "uuid": "9be7d949de9432378f4751fb8b071598",
        "title": "赠鉴上人",
        "author": "皇甫曾",
        "content": "律仪传教诱，僧腊老烟霄。\n树色依禅诵，泉声入寂寥。\n宝龛经末劫，画壁见南朝。\n深竹风开合，寒潭月动摇。\n息心归静理，爱道坐中宵。\n更欲寻真去，乘船过海潮。",
        "dynasty": "唐",
        "collection_info": null
    },
    {
        "uuid": "ed159758271fb53a31b9d59ab945b0e6",
        "title": "奉寄中书王舍人",
        "author": "皇甫曾",
        "content": "腰金载笔谒承明，至道安禅得此生。\n西掖几年纶綍贵，东山遥夜薜萝情。\n风传刻漏星河曙，月上梧桐雨露清。\n圣主好文谁为荐，闭门空赋子虚成。",
        "dynasty": "唐",
        "collection_info": null
    },
    {
        "uuid": "0234e1f3a86ecfa83f33a31f3de36ce7",
        "title": "送汤中丞和蕃",
        "author": "皇甫曾",
        "content": "继好中司出，天心外国知。\n已传尧雨露，更说汉威仪。\n陇上应回首，河源復载驰。\n孤峯问徒御，空碛见旌麾。\n春草乡愁起，边城旅梦移。\n莫嗟行远地，此去荅恩私。",
        "dynasty": "唐",
        "collection_info": null
    },
    {
        "uuid": "977d6c8b5a293bced128486752de9d17",
        "title": "送和西蕃使",
        "author": "皇甫曾",
        "content": "白简初分命，黄金已在腰。\n恩华通外国，徒御发中朝。\n雨雪从边起，旌旗上陇遥。\n暮天沙漠漠，空碛马萧萧。\n寒路随河水，关城见柳条。\n和戎先罢战，知胜霍嫖姚。",
        "dynasty": "唐",
        "collection_info": null
    },
    {
        "uuid": "30b4c8711b5426d6b08c680a15507bad",
        "title": "送王相公赴幽州",
        "author": "皇甫曾",
        "content": "台衮兼戎律，勤忧秉化元。\n凤池东掖宠，龙节北方尊。\n长路山河转，前驱鼓角喧。\n人安布时令，地远荅君恩。\n暮日平沙迥，秋风大斾翻。\n渔阳在天末，恋别信陵门。",
        "dynasty": "唐",
        "collection_info": null
    },
    {
        "uuid": "bbb3070bc4105176f2526b99c0d06019",
        "title": "送徐大夫赴南海",
        "author": "皇甫曾",
        "content": "旧国当分阃，天涯荅圣私。\n大军传羽檄，老将拜旌旗。\n位重登坛后，恩深弄印时。\n何年谏猎赋，今日饮泉诗。\n海内求民瘼，城隅见岛夷。\n由来黄霸去，自有上台期。",
        "dynasty": "唐",
        "collection_info": null
    },
    {
        "uuid": "0673d59ed7a9716a493fb693e4b9cd28",
        "title": "赠沛禅师",
        "author": "皇甫曾",
        "content": "南岳满湘沅，吾师经利涉。\n身归沃洲老，名与支公接。\n净教传荆吴，道缘止渔猎。\n观空色不染，对境心自惬。\n室中人寂寞，门外山重迭。\n天台积幽梦，早晚当负笈。",
        "dynasty": "唐",
        "collection_info": null
    },
    {
        "uuid": "6f9494e70a0309a8c1d9d65fc74b354d",
        "title": "萼岭四望",
        "author": "皇甫曾",
        "content": "汉家仙仗在咸阳，洛水东流出建章。\n野老至今犹望幸，离宫秋树独苍苍。",
        "dynasty": "唐",
        "collection_info": null
    },
    {
        "uuid": "e26a92804323596e578151a049d592ce",
        "title": "过刘员外长卿别墅",
        "author": "皇甫曾",
        "content": "谢客开山后，郊扉积水通。\n江湖千里别，衰老一尊同。\n返照寒川满，平田暮雪空。\n沧洲自有趣，不便哭途穷。",
        "dynasty": "唐",
        "collection_info": null
    },
    {
        "uuid": "bb9d541cdeda5987ddc86ee3a9b6b6ef",
        "title": "遇风雨作",
        "author": "皇甫曾",
        "content": "草草理夜装，涉江又登陆。\n望路殊未穷，指期今已促。\n传呼戒徒驭，振辔转林麓。\n阴云拥岩端，霑雨当山腹。\n震雷如在耳，飞电来照目。\n兽迹不敢窥，马蹄惟务速。\n虔心若斋祷，濡体如沐浴。\n万窍相怒号，百泉暗奔瀑。\n危梁虑足跌，峻坂忧车覆。\n问我何以然，前日爱微禄。\n转知人代事，缨组乃徽束。\n向若家居时，安枕春梦熟。\n遵途稍已近，候吏来相续。\n晓霁心始安，林端见初旭。",
        "dynasty": "唐",
        "collection_info": null
    },
    {
        "uuid": "82771151fff66e0faf5bd453b090f5d0",
        "title": "送商州杜中丞赴任",
        "author": "皇甫曾",
        "content": "安康地理接商于，帝命专城总赋舆。\n夕拜忽辞青琐闼，晨装独捧紫泥书。\n深山古驿分驺骑，芳草闲云逐隼旟。\n绮皓清风千古在，因君一为谢岩居。",
        "dynasty": "唐",
        "collection_info": null
    },
    {
        "uuid": "76f24617f575f31f57d748e168d5f4d0",
        "title": "送着公归越",
        "author": "皇甫曾",
        "content": "谁能愁此别，到越会相逢。\n长忆云门寺，门前千万峯。\n石床埋积雪，山路倒枯松。\n莫学白居士，无人知去踪。",
        "dynasty": "唐",
        "collection_info": null
    },
    {
        "uuid": "d039d906f1d36e8d9fac68b48152b5da",
        "title": "送郑秀才贡举",
        "author": "皇甫曾",
        "content": "西去意如何，知随贡士科。\n吟诗向月路，驱马出烟萝。\n晚色寒芜远，秋声候雁多。\n自怜归未得，相送一劳歌。",
        "dynasty": "唐",
        "collection_info": null
    },
    {
        "uuid": "621b11ad06fd3d17c2c7b5c09ff091ca",
        "title": "锡杖歌送明楚上人归佛川",
        "author": "皇甫曾",
        "content": "上人远自西天至，头陀行遍南朝寺。\n口翻贝叶古字经，手持金策声泠泠。\n护法护身惟振锡，石濑云溪深寂寂。\n乍来松径风露寒，遥暎霜天月成魄。\n后夜空山禅诵时，寥寥挂在枯树枝。\n真法尝传心不住，东西南北随缘路。\n佛川此去何时迴，应真莫便游天台。",
        "dynasty": "唐",
        "collection_info": null
    },
    {
        "uuid": "87be4274e34a8f96009ae1f8fc592c44",
        "title": "玉山岭上作",
        "author": "皇甫曾",
        "content": "悠悠驱匹马，征路上连冈。\n晚翠深云窦，寒台净石梁。\n秋花偏似雪，枫叶不禁霜。\n愁见前程远，空郊下夕阳。",
        "dynasty": "唐",
        "collection_info": null
    },
    {
        "uuid": "6e3d42a3d5e48d929bbd622102c7cc68",
        "title": "国子柳博士兼领太常博士輙申贺赠",
        "author": "皇甫曾",
        "content": "博士本秦官，求才帖职难。\n临风曲台净，对月碧池寒。\n讲学分阴重，斋祠晓漏残。\n朝衣辨色处，双绶更宜看。",
        "dynasty": "唐",
        "collection_info": null
    },
    {
        "uuid": "8eb518c2130259264574424d7b0ffb76",
        "title": "送裴秀才贡举",
        "author": "皇甫曾",
        "content": "儒衣羞此别，去抵汉公卿。\n宾贡年犹少，篇章艺已成。\n临流惜暮景，话别起乡情。\n离酌不辞醉，西江春草生。",
        "dynasty": "唐",
        "collection_info": null
    },
    {
        "uuid": "e2ea9be771e15ca24931495c9b7f5d41",
        "title": "赠老将",
        "author": "皇甫曾",
        "content": "白草黄云塞上秋，曾随骠骑出幷州。\n辘轳劒折虬髯白，转战功多独不侯。",
        "dynasty": "唐",
        "collection_info": null
    },
    {
        "uuid": "74b34818db58f2eac453883d3ca346e6",
        "title": "建元寺昼公与崔秀才见过联句与郑奉礼部同作",
        "author": "皇甫曾",
        "content": "人闲宜岁晚，道者访幽期。\n独与寒山别，行当暮雪时。\n柏台辞汉主，竹寺寄潜师。\n荷策知君待，开门笑我迟。\n暮阶县雨足，寒吹绕松枝。\n理辩尘心妄，经分梵字疑。\n久承黄纸诏，曾赋碧云诗。\n然诺惊相许，风流话所思。\n筌忘心已默，磬发夜何其。\n愿结求羊侣，名山从所之。",
        "dynasty": "唐",
        "collection_info": null
    },
    {
        "uuid": "dd31005d3901649feef854772a4c0ac2",
        "title": "建元寺西院寄李员外纵联句",
        "author": "皇甫曾",
        "content": "寄隐霜台客，相思粉署人。\n诚知阡陌近，无奈别离频。\n夜色迷双树，钟声警四邻。\n散才徒仰鲍，归梦远知秦。\n雨带清笳发，花惊夕漏春。\n招摇随步锡，髣髴听行轮。\n要路推高足，空林寄一身。\n盛名知独擅，良会忆相亲。\n稍涤心中垢，都遗陌上尘。\n今宵此堂集，何事少遗民。",
        "dynasty": "唐",
        "collection_info": null
    },
    {
        "uuid": "5fe81dd0d916351bf3c2597358640d12",
        "title": "送人诗（见《学海类编》唐贾岛撰《二南密旨》，题曰皇甫曾《送人诗》，亦见宋周弼《唐三体诗》卷六，题曰《途中送权曙》，皇甫曾作。按唐姚合《极玄集》卷下选此诗，作皇甫冉诗，题曰《途中送权二兄》。《全唐诗》卷二百四十九作皇甫冉诗，题曰《途中送权三兄弟》。又卷二百九十六作张南史诗，题曰《西陵怀灵一上人兼寄朱放》，诗同。校其异文如次：「淮海风涛起，江关幽」〖《极玄集》及《全唐诗》皇甫冉卷张南史卷并作「忧」。〗思长同。悲鹊遶树，独作〖《全唐诗》张南史卷作「坐」〗雁随阳。山晚云和〖《全唐诗》皇甫冉卷作「初」，张",
        "author": "皇甫曾",
        "content": "空。",
        "dynasty": "唐",
        "collection_info": null
    },
    {
        "uuid": "c3c5789b1b0ee0ad8e236e8b31b40aa4",
        "title": "题普门上人房（《文苑英华》二三五《寺院》〖1〗）",
        "author": "皇甫曾",
        "content": "空（〖1〗《全唐诗》卷二四九作皇甫冉，卷一四八又作刘长卿诗，另日末流藏唐钞本《唐诗卷》则作郎士元诗。\n）。",
        "dynasty": "唐",
        "collection_info": null
    },
    {
        "uuid": "047005aec6fe6e2db1525388d3ba0a4e",
        "title": "送韩司直（《全唐诗》二四八作郎士元诗，第三句「春草」，《文苑英华》作「芳草」○同上二七二《送行》〖1〗）",
        "author": "皇甫曾",
        "content": "空（〖1〗《全唐诗》卷一四八又作刘长卿诗。\n《极玄集》卷下又作皇甫冉诗。\n〗）。",
        "dynasty": "唐",
        "collection_info": null
    },
    {
        "uuid": "2a966afad277277b7abf4cd6fbb2bcf6",
        "title": "奉陪韦中丞使君游鹤林寺",
        "author": "皇甫曾",
        "content": "古寺传灯久，层城闭阁闲。\n香花同法侣，旌旆入深山。\n寒磬虚空裏，孤云起灭间。\n谢公忆高卧，徒御欲东还。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "ce39ce7c6b2c08a73e44598ce9ed8484",
        "title": "送李中丞归本道",
        "author": "皇甫曾",
        "content": "上将还专席，双旌复出秦。\n关河三晋路，宾从五原人。\n孤戍云连海，平沙雪度春。\n酬恩看玉剑，何处有烟尘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "71f5ee47a8b739679128f65e9cd71a6b",
        "title": "和谢舍人雪夜寓直",
        "author": "皇甫曾",
        "content": "禁省夜沉沉，春风雪满林。\n沧洲归客梦，青琐近臣心。\n挥翰宣鸣玉，承恩在赐金。\n建章寒漏起，更助掖垣深。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "a0a58fedfeaf3b07fb80cfb671a23f67",
        "title": "哭陆处士",
        "author": "皇甫曾",
        "content": "从此无期见，柴门对雪开。\n二毛逢世难，万恨掩泉台。\n返照空堂夕，孤城吊客回。\n汉家偏访道，犹畏鹤书来。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "bd857314707413f0f52ce5dcc411de93",
        "title": "题赠吴门邕上人",
        "author": "皇甫曾",
        "content": "春山唯一室，独坐草萋萋。\n身寂心成道，花闲鸟自啼。\n细泉松径裏，返景竹林西。\n晚及闸人别，依依出虎溪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "7caa11b39a22519df611dcbc7ea3e48d",
        "title": "送陆鸿渐山人采茶回",
        "author": "皇甫曾",
        "content": "千峰待逋客，香茗复丛生。\n采摘知深处，烟霞羡独行。\n幽期山寺远，野饭石泉清。\n寂寂燃灯夜，相思一磬声。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "9a58ce2270bbd42de981b74fd081d418",
        "title": "寄刘员外长卿",
        "author": "皇甫曾",
        "content": "南忆新安郡，千山带夕阳。\n断猿知夜久，秋草助江长。\n疏发应成素，青松独耐霜。\n爱才称汉主，题柱待回乡。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "fd1595924d39b80f0cfae850eac9f80d",
        "title": "送元侍御充使湖南",
        "author": "皇甫曾",
        "content": "云梦南行尽，三湘万里流。\n山川重分手，徒御亦悲秋。\n白简劳王事，清猿助客愁。\n离群复多病，岁晚忆沧洲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "42d358039efcafbce471ebb019d70251",
        "title": "晚至华阴",
        "author": "皇甫曾",
        "content": "腊尽促归心，行人及华阴。\n云霞仙掌出，松柏古祠深。\n野渡冰生岸，寒川烧隔林。\n温泉看渐近，宫树晚沉沉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "fd3d089c962798c899cb3e9e19568b0b",
        "title": "秋兴",
        "author": "皇甫曾",
        "content": "流萤与落叶，秋晚共纷纷。\n返照城中尽，寒砧雨外闻。\n离人见衰鬓，独鹤暮何群。\n楚客在千里，相思看碧云。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "56b1033b5fa1142ea8f244934d1ea4b6",
        "title": "送少微上人东南游",
        "author": "皇甫曾",
        "content": "石樑人不到，独往更迢迢。\n乞食山家少，寻钟野寺遥。\n松门风自扫，瀑布雪难消。\n秋夜闻清梵，余音逐海潮。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "de18d1cdd5c437d4bae854e2bc2b54fa",
        "title": "送韦判官赴闽中",
        "author": "皇甫曾",
        "content": "孤棹闽中客，双旌海上军。\n路人从北少，海水向南分。\n野鹤伤秋别，林猿忌夜闻。\n汉家崇亚相，知子远邀勋。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "8dda35d73b785526c45daaf6362b7872",
        "title": "送人还荆州",
        "author": "皇甫曾",
        "content": "草色随骢马，悠悠同出秦。\n水传云梦晓，山接洞庭春。\n帆影连三峡，猿声近四邻。\n青门一分手，难见杜陵人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "1b0d7b5a254d43905fbf91e94e9b7416",
        "title": "寄净虚上人初至云门",
        "author": "皇甫曾",
        "content": "寒踪白云裏，法侣自提携。\n竹径通城下，松门隔水西。\n方同沃洲去，不似武陵迷。\n仿佛方知处，高峰是会稽。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "f50a50af0102f2e4ec15d854a67ed0ba",
        "title": "春和杜相公移入长兴宅，奉呈诸宰执",
        "author": "皇甫曾",
        "content": "欲向幽偏适，还从绝地移。\n秦官鼎食贵，尧世土阶卑。\n戟户槐阴满，书窗竹叶垂。\n才分午夜漏，遥隔万年枝。\n北阙深恩在，东林远梦知。\n日斜门掩映，山远树参差。\n论道齐鸳翼，题诗忆凤池。\n从公亦何幸，长与佩声随。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "a7059b5df061222580989ed4b0598ae0",
        "title": "早朝日寄所知",
        "author": "皇甫曾",
        "content": "长安雪夜见归鸿，紫禁朝天拜舞同。\n曙色渐分双阙下，共荷发生同雨露，不应黄叶久随风。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "89a44c5715bd0636d5c9f288b290bb3d",
        "title": "秋夕寄怀契上人",
        "author": "皇甫曾",
        "content": "已见槿花朝委露，独悲孤鹤在人群。\n真僧出世心无事，更想清晨诵经处，独看松上雪纷纷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "08092aaf790836abb98b2b4197745281",
        "title": "张芬见访郊居作",
        "author": "皇甫曾",
        "content": "林中雨散早凉生，已有迎秋促织声。\n三径荒芜羞对客，君若罢官携手日，寻山莫算白云程。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "a49141f0c17a0dbf00cf6d82d4b636b9",
        "title": "奉寄中书王舍人",
        "author": "皇甫曾",
        "content": "腰金载笔谒承明，至道安禅得此生，西掖几年纶綍贵，圣主好文谁为荐，闭门空赋子虚成。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "a296bd53c8c76e2f2ad1be9e6a78064a",
        "title": "送汤中丞和蕃",
        "author": "皇甫曾",
        "content": "继好中司出，天心外国知。\n已传尧雨露，更说汉威仪。\n陇上应回首，河源复载驰。\n孤峰问徒御，空碛见旌麾。\n春草乡愁起，边城旅梦移。\n莫嗟行远地，此去答恩私。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "f9ba48a04ae1179e1e15e23f45762f6f",
        "title": "送王相公赴幽州",
        "author": "皇甫曾",
        "content": "台衮兼戎律，勤忧秉化元。\n凤池东掖宠，龙节北方尊。\n长路山河转，前驱鼓角喧。\n人安布时令，地远答君恩。\n暮日平沙迥，秋风大旆翻。\n渔阳在天末，恋别信陵门。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "2e7c894614b28c9fc30a450a09c7e24b",
        "title": "送徐大夫赴南海",
        "author": "皇甫曾",
        "content": "旧国当分阃，天涯答圣私。\n大军传羽檄，老将拜旌旗。\n位重登坛后，恩深弄印时。\n何年谏猎赋，今日饮泉诗。\n海内求民瘼，城隅见岛夷。\n由来黄霸去，自有上台期。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "6d36d0d556b1df834e88dc5a3098a403",
        "title": "遇风雨作",
        "author": "皇甫曾",
        "content": "草草理夜装，涉江又登陆。\n望路殊未穷，指期今已促。\n传呼戒徒驭，振辔转林麓。\n阴云拥岩端，沾雨当山腹。\n震雷如在耳，飞电来照目。\n兽迹不敢窥，马蹄惟务速。\n虔心若斋祷，濡体如沐浴。\n万窍相怒号，百泉暗奔瀑。\n危梁虑足跌，峻阪忧车覆。\n问我何以然，前日爱微禄。\n转知人代事，缨组乃徽束。\n向若家居时，安枕春梦熟。\n遵途稍已近，候吏来相续。\n晓霁心始安，林端见初旭。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "83b45b2a8bac43cad7b84e8e25920348",
        "title": "送商州杜中丞赴任",
        "author": "皇甫曾",
        "content": "安康地理接商于，帝命专城总赋舆。\n夕拜忽辞青琐闼，绮皓清风千古在，因君一为谢岩居。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "a576f24fbdcf218a2ea1d2894d2c69a3",
        "title": "送着公归越",
        "author": "皇甫曾",
        "content": "谁能愁此别，到越会相逢。\n长忆云门寺，门前千万峰。\n石床埋积雪，山路倒枯松。\n莫学白居士，无人知去踪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "e791935d03fb43aa88a17902d895e80e",
        "title": "锡杖歌，送明楚上人归佛川",
        "author": "皇甫曾",
        "content": "上人远自西天至，头陀行遍南朝寺。\n口翻贝叶古字经，乍来松径风露寒，遥映霜天月成魄。\n后夜空山禅诵时，佛川此去何时回，应真莫便游天台。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "68780d0f0429f552ba55281387a081b4",
        "title": "玉山岭上作",
        "author": "皇甫曾",
        "content": "悠悠驱匹马，征路上连冈。\n晚翠深云窦，寒台净石樑。\n秋花偏似雪，枫叶不禁霜。\n愁见前程远，空郊下夕阳。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "5ea93816a2c9cb3f66966bce40eac1c2",
        "title": "国子柳博士兼领太常博士，辄申贺赠",
        "author": "皇甫曾",
        "content": "博士本秦官，求才帖职难。\n临风曲台净，对月碧池寒。\n讲学分阴重，斋祠晓漏残。\n朝衣辨色处，双绶更宜看。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "be83cba876b8ee9d2b1a74913ecc4d4b",
        "title": "赠老将",
        "author": "皇甫曾",
        "content": "白草黄云塞上秋，曾随骠骑出并州。\n辘轳剑折虬髯白，转战功多独不侯。",
        "dynasty": "唐",
        "collection_info": {
            "collection": "御定全唐诗",
            "volume": "卷二百一十"
        }
    },
    {
        "uuid": "dc0e22729018eced69908d555fef8019",
        "title": "建元寺昼公与崔秀才见过联句，与郑奉礼说同作",
        "author": "皇甫曾",
        "content": "人闲宜岁晚，道者访幽期。\n独与寒山别，行当暮雪时。\n——皇甫曾柏台辞汉主，竹寺寄潜师。\n荷策知君待，开门笑我迟。\n——皎然暮阶县雨足，寒吹绕松枝，理辩尘心妄，经分梵字疑。\n——郑说久承黄纸诏，曾赋碧云诗。\n然诺惊相许，风流话所思。\n——崔子向筌忘心己默，磬发夜何其。\n愿结求羊侣，名山从所之。\n——皇甫曾",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十九"
        }
    },
    {
        "uuid": "0404a702882f760737f0fbd33e26bef7",
        "title": "建元寺西院寄李员外纵联句",
        "author": "皇甫曾",
        "content": "寄隐霜台客，相思粉署人。\n——崔子向诚知阡陌近，无奈别离频。\n——皇甫曾夜色迷双树，钟声警四邻。\n——郑说散才徒仰鲍，归梦远知秦。\n——台上雨带清笳发，花惊夕漏春。\n——皎然招摇随步锡，仿佛听行轮。\n——崔子向要路推高足，空林寄一身。\n——皇甫曾盛名知独擅，良会忆相亲。\n——郑说稍涤心中垢，都遗陌上尘。\n——崔子向今宵此堂集，何事少遗民。\n——皎然",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十九"
        }
    }
]