[
    {
        "uuid": "ee18817c4e9ae524a6baab349c07fa0b",
        "title": "赠干明寺绣尼集句",
        "author": "曹希藴",
        "content": "睡起杨花满绣床，为他人作嫁衣裳。\n因过行院逢僧话，始觉空门气味长。",
        "dynasty": "宋",
        "collection_info": null
    },
    {
        "uuid": "1c989cbdc125720456f4c81ff60999dc",
        "title": "新月",
        "author": "曹希藴",
        "content": "禁鼓初闻第一敲，乍看新月出林梢。\n谁家宝鑑新磨出，匣小参差盖不交。",
        "dynasty": "宋",
        "collection_info": null
    },
    {
        "uuid": "ef8ef4d6156cc6f1df5ededd7d01bb29",
        "title": "句",
        "author": "曹希藴",
        "content": "记得小轩岑寂夜，月移疏影上东墙。",
        "dynasty": "宋",
        "collection_info": null
    }
]