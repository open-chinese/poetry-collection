[
    {
        "uuid": "80e7fae94b75cbe91ec78fe65b22210a",
        "title": "比梅三绝  其一",
        "author": "潘桂",
        "content": "铁肝迂叟秉刚肠，只有梅花可比方。\n任意东风染红紫，自留冰雪腊前香。",
        "dynasty": "宋",
        "collection_info": null
    },
    {
        "uuid": "c5a6e09ae568cc2f8f63bc25669c4851",
        "title": "比梅三绝  其二",
        "author": "潘桂",
        "content": "功名高并蜀山苍，已矣封州道路长。\n岁晚凛然何所似，暗香疏影正昏黄。",
        "dynasty": "宋",
        "collection_info": null
    },
    {
        "uuid": "f3a8a584abf521b3b289e20aecc06bf1",
        "title": "比梅三绝  其三",
        "author": "潘桂",
        "content": "千枝枯瘁剩残葩，雪虐风饕压不斜。\n人道梅花似潘子，如何自不比梅花。",
        "dynasty": "宋",
        "collection_info": null
    }
]