[
    {
        "uuid": "3a1e0646d01d399f1cd986bf3aea6351",
        "title": "玉华山",
        "author": "张道宗",
        "content": "玉华山形鬰崷崒，白昼莽苍常生烟。\n近村百家湿翠黛，阴崖千尺淙寒泉。\n山根宛转抱河曲，河流倒影浸碧巅。\n文皇性热不奈暑，当时宫此安徒然。\n得非遍选天下胜，莫如兹地无烦喧。\n蹔游已骇非俗骨，久驻直恐成真仙。\n何当借得神画笔，霜绡十幅图孱颜。",
        "dynasty": "宋",
        "collection_info": null
    },
    {
        "uuid": "dbddc8f352d1a866523cde65f38fb0a9",
        "title": "玉华寺",
        "author": "张道宗",
        "content": "殿阁依山古，寻春闲客行。\n谁知唐帝馆，今在梵王城。\n禾黍伤时变，松篁入夜清。\n惟余碧岩溜，依旧昔年声。",
        "dynasty": "宋",
        "collection_info": null
    }
]