[
    {
        "uuid": "65aeaf3d227bceafab314beabff2db68",
        "title": "宣和五年二月初九日偶书呈如公妙空禅师  其一",
        "author": "朱济道",
        "content": "二年催遣向东州，见尽东州水石幽。\n不把寻常费心眼，灵岩消得少迟留。",
        "dynasty": "宋",
        "collection_info": null
    },
    {
        "uuid": "c1e543899f1f9bd08fa44eca2f4778b6",
        "title": "宣和五年二月初九日偶书呈如公妙空禅师  其二",
        "author": "朱济道",
        "content": "东州山水亦堪游，及至灵岩分外幽。\n会有定师能指示，直须行到宝峰头。",
        "dynasty": "宋",
        "collection_info": null
    }
]