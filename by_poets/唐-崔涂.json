[
    {
        "title": "琴曲歌辞 幽兰",
        "author": "崔涂",
        "content": "幽植众能知，贞芳只暗持。\n自无君子佩，未是国香衰。\n白露霑长早，青春每到迟。",
        "dynasty": "唐",
        "collection_info": null
    },
    {
        "title": "秋夕送友人归吴",
        "author": "崔涂",
        "content": "离心醉岂懽，把酒彊相宽。\n世路须求达，还家亦未安。\n旅程愁算远，江月坐吟残。\n莫羡扁舟兴，功成去不难。",
        "dynasty": "唐",
        "collection_info": null
    },
    {
        "title": "长安逢江南僧",
        "author": "崔涂",
        "content": "孤云无定踪，忽到又相逢。\n说尽天涯事，听残上国钟。\n问人寻寺僻，乞食过街慵。\n忆到曾栖处，开门对数峰。",
        "dynasty": "唐",
        "collection_info": null
    },
    {
        "title": "晚次修路僧",
        "author": "崔涂",
        "content": "平尽不平处，尚嫌功未深。\n应难将世路，便得称师心。\n高鸟下残照，白烟生远林。\n更闻清磬发，聊喜缓尘襟。",
        "dynasty": "唐",
        "collection_info": null
    },
    {
        "title": "湖外送友人游边",
        "author": "崔涂",
        "content": "我泛潇湘浦，君行指塞云。\n两乡天外隔，一径渡头分。\n雨暗江花老，笳愁陇月曛。\n不堪来去鴈，迢递思离羣。",
        "dynasty": "唐",
        "collection_info": null
    },
    {
        "title": "读段太尉碑",
        "author": "崔涂",
        "content": "愤激计潜成，临危岂顾生。\n秪空持一笏，便欲碎长鲸。\n国已酬徽烈，家犹耸义声。\n不知青史上，谁可计功名。",
        "dynasty": "唐",
        "collection_info": null
    },
    {
        "title": "夕次洛阳道中",
        "author": "崔涂",
        "content": "秋风吹故城，城下独吟行。\n高树鸟已息，古原人尚耕。\n流年川暗度，往事月空明。\n不復叹岐路，马前尘夜生。",
        "dynasty": "唐",
        "collection_info": null
    },
    {
        "title": "读方干诗因怀别业",
        "author": "崔涂",
        "content": "把君诗一吟，万里见君心。\n华髮新知少，沧洲旧隐深。\n潮衝虚阁上，山入暮窗沈。\n忆宿高斋夜，庭枝识海禽。",
        "dynasty": "唐",
        "collection_info": null
    },
    {
        "title": "题嵩阳隐者",
        "author": "崔涂",
        "content": "四十年高梦，生涯指一丘。\n无人同久住，有鹤对冥修。\n草杂芝田出，泉和石髓流。\n更嫌庭树老，疑是世间秋。",
        "dynasty": "唐",
        "collection_info": null
    },
    {
        "title": "友人问卜见招",
        "author": "崔涂",
        "content": "何必问蓍龟，行藏自可期。\n但逢公道日，即是命通时。\n乐善知无厌，操心幸不欺。\n岂能花下泪，长似去年垂。",
        "dynasty": "唐",
        "collection_info": null
    },
    {
        "title": "江行晚望",
        "author": "崔涂",
        "content": "木落曙江晴，寒郊极望平。\n孤舟三楚去，万里独吟行。\n鸟占横查立，人当故里耕。\n十年来復去，不觉二毛生。",
        "dynasty": "唐",
        "collection_info": null
    },
    {
        "title": "巫山庙",
        "author": "崔涂",
        "content": "双黛俨如嚬，应伤故国春。\n江山非旧主，云雨是前身。\n梦觉传词客，灵犹福楚人。",
        "dynasty": "唐",
        "collection_info": null
    },
    {
        "title": "秋夕与友人话别",
        "author": "崔涂",
        "content": "怀君非一夕，此夕倍堪悲。\n华髮犹漂泊，沧洲又别离。\n冷禽栖不定，衰叶堕无时。\n况值干戈隔，相逢未可期。",
        "dynasty": "唐",
        "collection_info": null
    },
    {
        "title": "与友人同怀江南别业",
        "author": "崔涂",
        "content": "因君话故国，此夕倍依依。\n旧业临秋水，何人在钓矶。\n浮名如纵得，沧海亦终归。\n却是风尘裏，如何便息机。",
        "dynasty": "唐",
        "collection_info": null
    },
    {
        "title": "苦吟",
        "author": "崔涂",
        "content": "朝吟復暮吟，只此望知音。\n举世轻孤立，何人念苦心。\n他乡无旧识，落日羡归禽。\n况住寒江上，渔家似故林。",
        "dynasty": "唐",
        "collection_info": null
    },
    {
        "title": "春日郊居酬友人见贻",
        "author": "崔涂",
        "content": "荒斋原上掩，不出动经旬。\n忽觉草木变，始知天地春。\n方期五字达，未厌一箪贫。\n丽句劳相勉，余非乐钓纶。",
        "dynasty": "唐",
        "collection_info": null
    },
    {
        "title": "问卜",
        "author": "崔涂",
        "content": "承家望一名，几欲问君平。\n自小非无志，何年即有成。\n岂能长失路，争忍学归耕。\n不拟逢昭代，悠悠过此生。",
        "dynasty": "唐",
        "collection_info": null
    },
    {
        "title": "蜀城春",
        "author": "崔涂",
        "content": "天涯憔悴身，一望一霑巾。\n在处有芳草，满城无故人。\n怀才皆得路，失计自伤春。\n清镜不能照，鬓毛愁更新。",
        "dynasty": "唐",
        "collection_info": null
    },
    {
        "title": "送道士于千龄游南岳",
        "author": "崔涂",
        "content": "物外与谁期，人间又别离。\n四方多事日，高岳独游时。\n猨狖潇湘树，烟波屈宋祠。\n无因陪此去，空惜鬓将衰。",
        "dynasty": "唐",
        "collection_info": null
    },
    {
        "title": "入蜀赴举秋夜与先生话别",
        "author": "崔涂",
        "content": "欲怆峨嵋别，中宵寝不能。\n听残池上雨，吟尽枕前灯。\n失计方期隐，修心未到僧。\n云门一万里，应笑又担簦。",
        "dynasty": "唐",
        "collection_info": null
    },
    {
        "title": "春晚怀进士韦澹",
        "author": "崔涂",
        "content": "故里花应尽，江楼梦尚残。\n半生吟欲过，一命达何难。\n特立珪无玷，相思草有兰。\n二年春怅望，不似在长安。",
        "dynasty": "唐",
        "collection_info": null
    },
    {
        "title": "言怀",
        "author": "崔涂",
        "content": "干时虽苦节，趋世且无机。\n及觉知音少，翻疑所业非。\n青云如不到，白首亦难归。\n所以沧江上，年年别钓矶。",
        "dynasty": "唐",
        "collection_info": null
    },
    {
        "title": "秋夜兴上人别",
        "author": "崔涂",
        "content": "常时岂不别，此别异常情。\n南国初闻鴈，中原未息兵。\n暗蛩侵语歇，疎磬入吟清。\n曾听无生说，辞师话此行。",
        "dynasty": "唐",
        "collection_info": null
    },
    {
        "title": "感花",
        "author": "崔涂",
        "content": "绣轭香鞯夜不归，少年争惜最红枝。\n东风一阵黄昏雨，又到繁华梦觉时。",
        "dynasty": "唐",
        "collection_info": null
    },
    {
        "title": "秋宿天彭僧舍",
        "author": "崔涂",
        "content": "身世两相惜，秋云每独兴。\n难将尘界事，话向雪山僧。\n力善知谁许，归耕又未能。\n此怀平不得，挑尽草堂灯。",
        "dynasty": "唐",
        "collection_info": null
    },
    {
        "title": "秋夜僧舍闻猨",
        "author": "崔涂",
        "content": "哀猨听未休，禅景夜方幽。\n暂得同僧静，那能免客愁。\n影摇云外树，声褭月中秋。\n曾向巴江宿，当时泪亦流。",
        "dynasty": "唐",
        "collection_info": null
    },
    {
        "title": "过昭君故宅",
        "author": "崔涂",
        "content": "以色静胡尘，名还异众嫔。\n免劳征战力，无愧绮罗身。\n骨竟埋青冢，魂应怨画人。\n不堪逢旧宅，寥落对江滨。",
        "dynasty": "唐",
        "collection_info": null
    },
    {
        "title": "过洛阳故城",
        "author": "崔涂",
        "content": "三十世皇都，萧条是霸图。\n片墻看破尽，遗迹渐应无。\n野径通荒苑，高槐映远衢。\n独吟人不问，清冷自呜呜。",
        "dynasty": "唐",
        "collection_info": null
    },
    {
        "title": "秋夕与友人同会",
        "author": "崔涂",
        "content": "章句积微功，星霜二十空。\n僻应如我少，吟喜得君同。\n月上僧归后，诗成客梦中。\n更闻栖鹤警，清露滴青松。",
        "dynasty": "唐",
        "collection_info": null
    },
    {
        "title": "春日登吴门",
        "author": "崔涂",
        "content": "故国望不见，愁襟难暂开。\n春潮映杨柳，细雨入楼台。\n静少人同到，晴逢鴈正来。\n长安远于日，搔首独徘徊。",
        "dynasty": "唐",
        "collection_info": null
    },
    {
        "title": "湘中秋怀迁客",
        "author": "崔涂",
        "content": "兰杜晓香薄，汀洲夕露繁。\n併闻燕塞鴈，独立楚人村。\n雾散孤城上，滩迴曙枕喧。\n不堪逢贾傅，还欲弔湘沅。",
        "dynasty": "唐",
        "collection_info": null
    },
    {
        "title": "南山旅舍与故人别",
        "author": "崔涂",
        "content": "一日又将暮，一年看即残。\n病知新事少，老别旧交难。\n山尽路犹险，雨余春却寒。\n那堪试迴首，烽火是长安。",
        "dynasty": "唐",
        "collection_info": null
    },
    {
        "title": "东林愿禅师院",
        "author": "崔涂",
        "content": "与世渐无缘，身心独了然。\n讲销林下日，腊长定中年。\n磬绝朝斋后，香焚古寺前。\n非因送小朗，不到虎溪边。",
        "dynasty": "唐",
        "collection_info": null
    },
    {
        "title": "孤鴈 一",
        "author": "崔涂",
        "content": "湘浦离应晚，边城去已孤。\n如何万里计，只在一枝芦。\n迥起波摇楚，寒栖月映蒲。",
        "dynasty": "唐",
        "collection_info": null
    },
    {
        "title": "孤鴈 二",
        "author": "崔涂",
        "content": "几行归去尽，片影独何之。\n暮雨相呼失，寒塘独下迟。\n渚云低暗度，关月冷遥随。\n未必逢矰缴，孤飞自可疑。",
        "dynasty": "唐",
        "collection_info": null
    },
    {
        "title": "寄青城山颢禅师",
        "author": "崔涂",
        "content": "怀师不可攀，师往杳冥间。\n林下谁闻法，尘中只见山。\n终年人不到，尽日鸟空还。\n曾听无生说，应怜独未还。",
        "dynasty": "唐",
        "collection_info": null
    },
    {
        "title": "秋夕与王处士话别",
        "author": "崔涂",
        "content": "微灯照寂寥，此夕正迢迢。\n丹桂得已晚，故山归尚遥。\n虫声移暗壁，月色动寒条。\n此去如真隐，期君试一瓢。",
        "dynasty": "唐",
        "collection_info": null
    },
    {
        "title": "秋日犍为道中",
        "author": "崔涂",
        "content": "久客厌岐路，出门吟且悲。\n平生未到处，落日独行时。\n芳草不长绿，故人无重期。\n那堪更南渡，乡国已天涯。",
        "dynasty": "唐",
        "collection_info": null
    },
    {
        "title": "送僧归江东",
        "author": "崔涂",
        "content": "坐彻秦城夏，行登越客船。\n去留那有着，语默不离禅。\n叶拥临关路，霞明近海天。\n更寻同社侣，应得虎溪边。",
        "dynasty": "唐",
        "collection_info": null
    },
    {
        "title": "喜友人及第",
        "author": "崔涂",
        "content": "孤吟望至公，已老半生中。\n不有同人达，兼疑此道穷。\n只应才自薄，岂是命难通。\n尚激抟溟势，期君借北风。",
        "dynasty": "唐",
        "collection_info": null
    },
    {
        "title": "上巳日永崇里言怀",
        "author": "崔涂",
        "content": "未敢分明赏物华，十年如见梦中花。\n游人过尽衡门掩，独自凭栏到日斜。",
        "dynasty": "唐",
        "collection_info": null
    },
    {
        "title": "送僧归天竺",
        "author": "崔涂",
        "content": "忽忆曾栖处，千峰近沃州。\n别来秦树老，归去海门秋。\n汲带寒汀月，禅隣贾客舟。\n遥思清兴惬，不厌石林幽。",
        "dynasty": "唐",
        "collection_info": null
    },
    {
        "title": "牛渚夜泊",
        "author": "崔涂",
        "content": "烟老石矶平，袁郎夜泛情。\n数吟人不遇，千古月空明。\n人事年年别，春潮日日生。\n无因逢谢尚，风物自凄清。",
        "dynasty": "唐",
        "collection_info": null
    },
    {
        "title": "送友人归江南",
        "author": "崔涂",
        "content": "渚田芳草徧，共忆故山春。\n独往沧洲暮，相看白髮新。\n定过林下寺，应见社中人。\n只恐东归后，难将鸥鸟亲。",
        "dynasty": "唐",
        "collection_info": null
    },
    {
        "title": "过陶征君隐居",
        "author": "崔涂",
        "content": "陶令昔居此，弄琴遗世荣。\n田园三亩绿，轩冕一铢轻。\n衰柳自无主，白云犹可耕。\n不随陵谷变，应只有高名。",
        "dynasty": "唐",
        "collection_info": null
    },
    {
        "title": "江上旅泊",
        "author": "崔涂",
        "content": "汀洲一夜泊，久客半连樯。\n尽说逢秋色，多同忆故乡。\n孤冈生晚烧，独树隐回塘。\n欲问东归路，遥知隔渺茫。",
        "dynasty": "唐",
        "collection_info": null
    },
    {
        "title": "灞上",
        "author": "崔涂",
        "content": "长安名利路，役役古田今。\n征骑少闲日，绿杨无旧阴。\n水侵秦甸阔，草接汉陵深。\n紫阁曾过处，依稀白鸟沈。",
        "dynasty": "唐",
        "collection_info": null
    },
    {
        "title": "寄舅",
        "author": "崔涂",
        "content": "中朝轩冕内，久绝宁家亲。\n白社同孤立，青云独併伸。\n致君期折槛，举职在埋轮。\n须信尧庭草，犹能指佞人。",
        "dynasty": "唐",
        "collection_info": null
    },
    {
        "title": "赠休粮僧",
        "author": "崔涂",
        "content": "闻钟独不斋，何事更关怀。\n静少人过院，闲从草上阶。\n生台无鸟下，石路有云埋。\n为忆禅中旧，时犹梦百崖。",
        "dynasty": "唐",
        "collection_info": null
    },
    {
        "title": "题绝岛山寺",
        "author": "崔涂",
        "content": "绝岛跨危栏，登临到此难。\n夕阳高鸟过，疎雨一钟残。\n骇浪摇空阔，灵山厌渺漫。\n那堪更回首，乡树隔云端。",
        "dynasty": "唐",
        "collection_info": null
    },
    {
        "title": "读侯道华真人传",
        "author": "崔涂",
        "content": "汉皇轻万乘，方士说三丹。\n不得修心要，翻知出世难。\n茂陵春竟绿，金掌曙空寒。\n何似先生去，翩翩逐彩鸾。",
        "dynasty": "唐",
        "collection_info": null
    },
    {
        "title": "残花",
        "author": "崔涂",
        "content": "迟迟傍晓阴，昨夜色犹深。\n毕竟终须落，堪悲古与今。\n明年何处见，尽日此时心。\n蜂蝶无情极，残香更不寻。",
        "dynasty": "唐",
        "collection_info": null
    },
    {
        "title": "题兴善寺隋松院与人期不至",
        "author": "崔涂",
        "content": "青青伊涧松，移植在莲宫。\n藓色前朝雨，秋声半夜风。\n长闲应未得，暂赏亦难同。\n不及禅栖者，相看老此中。",
        "dynasty": "唐",
        "collection_info": null
    },
    {
        "title": "樵者",
        "author": "崔涂",
        "content": "行山行采薇，闲翦蕙为衣。\n避世嫌山浅，逢人说姓稀。\n有时还独醉，何处掩衡扉？\n莫看棋终局，溪风晚待归。",
        "dynasty": "唐",
        "collection_info": null
    },
    {
        "title": "南涧耕叟",
        "author": "崔涂",
        "content": "年年南涧滨，力尽志犹存。\n雨雪朝耕苦，桑麻岁计贫。\n战添丁壮役，老忆太平春。\n见说经荒后，田园半属人。",
        "dynasty": "唐",
        "collection_info": null
    },
    {
        "title": "春日闲居忆江南旧业",
        "author": "崔涂",
        "content": "杜门朝復夕，岂是解谋身。\n梦不离泉石，林唯称隐沦。\n渐谙浮世事，转忆故山春。\n南国水风暖，又应生白苹。",
        "dynasty": "唐",
        "collection_info": null
    },
    {
        "title": "屈原庙",
        "author": "崔涂",
        "content": "谗胜祸难防，沈冤信可伤。\n本图安楚国，不是怨怀王。\n庙古碑无字，洲晴蕙有香。\n独醒人尚笑，谁与奠椒浆。",
        "dynasty": "唐",
        "collection_info": null
    },
    {
        "title": "宿庐山绝顶山舍",
        "author": "崔涂",
        "content": "一磴出林端，千峰次第看。\n长闲如未遂，暂到亦应难。\n谷树云埋老，僧窗瀑影寒。\n自嫌心不达，向此梦长安。",
        "dynasty": "唐",
        "collection_info": null
    },
    {
        "title": "王逸人隐居",
        "author": "崔涂",
        "content": "一径入千岑，幽人许重寻。\n不逢秦世乱，未觉武陵深。\n石转生寒色，云归带夕阴。\n却愁危坐久，看尽暝栖禽。",
        "dynasty": "唐",
        "collection_info": null
    },
    {
        "title": "申州道中",
        "author": "崔涂",
        "content": "风紧日凄凄，乡心向此迷。\n水分平楚阔，山接故关低。\n客路缘烽火，人家厌鼓鼙。\n那堪独驰马，江树穆陵西。",
        "dynasty": "唐",
        "collection_info": null
    },
    {
        "title": "江上怀翠微寺空上人",
        "author": "崔涂",
        "content": "旅泛本无定，相逢那可期。\n空怀白阁夜，未荅碧云诗。\n暮雨潮生早，春寒鴈到迟。\n所思今不见，乡国正天涯。",
        "dynasty": "唐",
        "collection_info": null
    },
    {
        "title": "秋宿鹤林寺",
        "author": "崔涂",
        "content": "步步入林中，山穷意未穷。\n偏逢僧话久，转与鹤栖同。\n烛焰风销尽，兰条露湿空。\n又须从此别，江上正秋鸿。",
        "dynasty": "唐",
        "collection_info": null
    },
    {
        "title": "远望",
        "author": "崔涂",
        "content": "长为乡思侵，望极即霑襟。\n不是前山色，能伤愁客心。\n平芜连海尽，独树隐云深。\n况復斜阳外，分明有去禽。",
        "dynasty": "唐",
        "collection_info": null
    },
    {
        "title": "秋晚书怀",
        "author": "崔涂",
        "content": "看看秋色晚，又是出门时。\n白髮生非早，青云去自迟。\n梦唯怀上国，迹不到他岐。\n以此坚吾道，还无媿已知。",
        "dynasty": "唐",
        "collection_info": null
    },
    {
        "title": "途中秋晚送友人归江南",
        "author": "崔涂",
        "content": "又指烟波算路岐，此生多是厌羇离。\n正逢摇落仍须别，不待登临已合悲。\n里巷半空兵过后，水云初冷鴈来时。\n扁舟未得如君去，空向沧江梦所思。",
        "dynasty": "唐",
        "collection_info": null
    },
    {
        "title": "己亥岁感事",
        "author": "崔涂",
        "content": "正闻青犊起葭萌，又报黄巾犯汉营。\n岂是将皆无上略，直疑天自弃苍生。\n瓜沙旧戍犹传檄，吴楚新春已废耕。\n见说圣君能仄席，不知谁是请长缨。",
        "dynasty": "唐",
        "collection_info": null
    },
    {
        "title": "金陵晚眺",
        "author": "崔涂",
        "content": "苇声骚屑水天秋，吟对金陵古渡头。\n千古是非输蝶梦，一轮风雨属渔舟。\n若无仙分应须老，幸有归山即合休。\n何必登临更惆怅，比来身世只如浮。",
        "dynasty": "唐",
        "collection_info": null
    },
    {
        "title": "过长江贾岛主簿旧厅",
        "author": "崔涂",
        "content": "雕琢文章字字精，我经此处倍伤情。\n身从谪宦方霑禄，才被槌埋更有声。\n过县已无曾识吏，到厅空见旧题名。\n长江一曲年年水，应为先生万古清。",
        "dynasty": "唐",
        "collection_info": null
    },
    {
        "title": "途中感怀寄青城李明府",
        "author": "崔涂",
        "content": "鳞鬣催残志未休，壮心飜是此身讐。\n併闻寒雨多因夜，不得乡书又到秋。\n耕钓旧交吟好忆，雪霜危栈去堪愁。\n如何只是三年别，君着朱衣我白头。",
        "dynasty": "唐",
        "collection_info": null
    },
    {
        "title": "夏日书怀寄道友",
        "author": "崔涂",
        "content": "达即匡邦退即耕，是非何足挠平生。\n终期道向希夷得，未省心因宠辱惊。\n峰转暂无当户影，雉飞时有隔林声。\n十年惟悟吟诗句，待得中原欲铸兵。",
        "dynasty": "唐",
        "collection_info": null
    },
    {
        "title": "和进士张曙闻鴈见寄",
        "author": "崔涂",
        "content": "断行哀响递相催，争趁高秋作恨媒。\n云外关山闻独去，渡头风雨见初来。\n也知榆塞寒须别，莫恋苹汀暖不迴。\n试向富春江畔过，故园犹合有池台。",
        "dynasty": "唐",
        "collection_info": null
    },
    {
        "title": "鹦鹉洲即事",
        "author": "崔涂",
        "content": "怅望春襟郁未开，重吟鹦鹉益堪哀。\n曹瞒尚不能容物，黄祖何曾解爱才。\n幽岛暖闻燕鴈去，晓江晴觉蜀波来。\n何人正得风涛便，一点轻帆万里迴。",
        "dynasty": "唐",
        "collection_info": null
    },
    {
        "title": "读留侯传",
        "author": "崔涂",
        "content": "覆楚讐韩势有余，男儿遭遇更难如。\n偶成汉室千年业，只读圯桥一卷书。\n翻把壮心轻尺组，却烦商皓正皇储。\n若能终始匡天子，何必□□□□□。",
        "dynasty": "唐",
        "collection_info": null
    },
    {
        "title": "赤壁怀古",
        "author": "崔涂",
        "content": "汉室河山鼎势分，勤王谁肯顾元勋。\n不知征伐由天子，唯许英雄共使君。\n江上战余陵是谷，渡头春在草连云。\n分明胜败无寻处，空听渔歌到夕曛。",
        "dynasty": "唐",
        "collection_info": null
    },
    {
        "title": "东晋 一",
        "author": "崔涂",
        "content": "五陵豪侠笑为儒，将为儒生只读书。\n看取不成投笔后，谢安功业復何如。",
        "dynasty": "唐",
        "collection_info": null
    },
    {
        "title": "东晋 二",
        "author": "崔涂",
        "content": "秦国金陵王气全，一龙正道始东迁。\n兴亡竟不关人事，虚倚长淮五百年。",
        "dynasty": "唐",
        "collection_info": null
    },
    {
        "title": "春夕",
        "author": "崔涂",
        "content": "水流花谢两无情，送尽东风过楚城。\n胡蝶梦中家万里，子规枝上月三更。\n故园书动经年绝，华髮春唯满镜生。\n自是不归归便得，五湖烟景有谁争。",
        "dynasty": "唐",
        "collection_info": null
    },
    {
        "title": "涧松",
        "author": "崔涂",
        "content": "寸寸凌霜长劲条，路人犹笑未干霄。\n南园桃李虽堪羡，争奈春残又寂寥。",
        "dynasty": "唐",
        "collection_info": null
    },
    {
        "title": "湘中弦 一",
        "author": "崔涂",
        "content": "苍山遥遥江潾潾，路傍老尽没闲人。\n王孙不见草空绿，惆怅渡头春復春。",
        "dynasty": "唐",
        "collection_info": null
    },
    {
        "title": "湘中弦 二",
        "author": "崔涂",
        "content": "烟愁雨细云冥冥，杜兰香老三湘清。\n故山望断不知处，鶗鴂隔花时一声。",
        "dynasty": "唐",
        "collection_info": null
    },
    {
        "title": "续纪汉武",
        "author": "崔涂",
        "content": "分明三鸟下储胥，一觉钧天梦不如。\n争那白头方士到，茂陵红叶已萧疎。",
        "dynasty": "唐",
        "collection_info": null
    },
    {
        "title": "陇上逢江南故人",
        "author": "崔涂",
        "content": "三声戍角边城暮，万里乡心塞草春。\n莫学少年轻远别，陇关西少向东人。",
        "dynasty": "唐",
        "collection_info": null
    },
    {
        "title": "夷陵夜泊",
        "author": "崔涂",
        "content": "家依楚塞穷秋别，身逐孤舟万里行。\n一曲巴歌半江月，便应消得二毛生。",
        "dynasty": "唐",
        "collection_info": null
    },
    {
        "title": "橹声",
        "author": "崔涂",
        "content": "烟外桡声远，天涯幽梦迴。\n争知江上客，不是故乡来。",
        "dynasty": "唐",
        "collection_info": null
    },
    {
        "title": "海棠图",
        "author": "崔涂",
        "content": "海棠花底三年客，不见海棠花盛开。\n却向江南看图画，始惭虚到蜀城来。",
        "dynasty": "唐",
        "collection_info": null
    },
    {
        "title": "云",
        "author": "崔涂",
        "content": "得路直为霖济物，不然闲共鹤忘机。\n无端却向阳台畔，长送襄王暮雨归。",
        "dynasty": "唐",
        "collection_info": null
    },
    {
        "title": "过二妃庙",
        "author": "崔涂",
        "content": "残阳楚水畔，独弔舜时人。\n不及庙前草，至今江上春。",
        "dynasty": "唐",
        "collection_info": null
    },
    {
        "title": "送友人",
        "author": "崔涂",
        "content": "登高迎送远，春恨併依依。\n不得沧洲信，空看白鹤归。",
        "dynasty": "唐",
        "collection_info": null
    },
    {
        "title": "声",
        "author": "崔涂",
        "content": "欢戚犹来恨不平，此中高下本无情。\n韩娥绝唱唐衢哭，尽是人间第一声。",
        "dynasty": "唐",
        "collection_info": null
    },
    {
        "title": "放鹧鸪",
        "author": "崔涂",
        "content": "秋入池塘风露微，晓开笼槛看初飞。\n满身金翠画不得，无限烟波何处归。",
        "dynasty": "唐",
        "collection_info": null
    },
    {
        "title": "泉",
        "author": "崔涂",
        "content": "远辞岩窦泻潺潺，静拂云根别故山。\n可惜寒声留不得，旋添波浪向人间。",
        "dynasty": "唐",
        "collection_info": null
    },
    {
        "title": "巫山旅别",
        "author": "崔涂",
        "content": "五千里外三年客，十二峰前一望秋。\n无限别魂招不得，夕阳西下水东流。",
        "dynasty": "唐",
        "collection_info": null
    },
    {
        "title": "幽兰",
        "author": "崔涂",
        "content": "幽植众宁知，芬芳只暗持。\n自无君子佩，未是国香衰。\n白露霑长草，春风到每迟。\n不如当路草，芬馥欲何为。",
        "dynasty": "唐",
        "collection_info": null
    },
    {
        "title": "读庾信集",
        "author": "崔涂",
        "content": "四朝十帝尽风流，建业长安两醉游。\n唯有一篇杨柳曲，江南江北为君愁。",
        "dynasty": "唐",
        "collection_info": null
    },
    {
        "title": "过绣岭宫",
        "author": "崔涂",
        "content": "古殿春残绿野阴，上皇曾此驻泥金。\n三城帐属升平梦，一曲铃关怅望心。\n苑路暗迷香辇绝，缭垣秋断草烟深。\n前朝旧物东流在，犹为年年下翠岑。",
        "dynasty": "唐",
        "collection_info": null
    },
    {
        "title": "巴山道中除夜书怀",
        "author": "崔涂",
        "content": "迢遰三巴路，羇危万里身。\n乱山残雪夜，孤烛异乡春。\n渐与骨肉远，转于僮仆亲。\n那堪正漂泊，明日岁华新。",
        "dynasty": "唐",
        "collection_info": null
    },
    {
        "title": "题净众寺古松",
        "author": "崔涂",
        "content": "百尺森疎倚梵台，昔人谁见此初栽。\n故园未有偏堪恋，浮世如闲即合来。\n天暝岂分苍翠色，岁寒应识栋梁材。\n清阴可惜不驻得，归去暮城空首回。",
        "dynasty": "唐",
        "collection_info": null
    },
    {
        "title": "折杨柳",
        "author": "崔涂",
        "content": "朝朝车马如蓬转，处处江山待客归。\n若使人间少离别，杨花应合过春飞。",
        "dynasty": "唐",
        "collection_info": null
    },
    {
        "title": "七夕",
        "author": "崔涂",
        "content": "年年七夕渡瑶轩，谁道秋期有泪痕。\n自是人间一週岁，何妨天上只黄昏。",
        "dynasty": "唐",
        "collection_info": null
    },
    {
        "title": "泛楚江",
        "author": "崔涂",
        "content": "九重城外家书远，百里洲前客棹还。\n金印碧幢如见问，一生安稳是长闲。",
        "dynasty": "唐",
        "collection_info": null
    },
    {
        "title": "初过汉江",
        "author": "崔涂",
        "content": "襄阳好向岘亭看，人物萧条值岁阑。\n为报习家多置酒，夜来风雪过江寒。",
        "dynasty": "唐",
        "collection_info": null
    },
    {
        "title": "题授阳镇路",
        "author": "崔涂",
        "content": "越鸟巢边溪路断，秦人耕处洞门开。\n小桃花发春风起，千里江山一梦回。",
        "dynasty": "唐",
        "collection_info": null
    },
    {
        "title": "初识梅花",
        "author": "崔涂",
        "content": "江北不如南地暖，江南好断北人肠。\n燕脂桃颊棃花粉，共作寒梅一面粧。",
        "dynasty": "唐",
        "collection_info": null
    },
    {
        "title": "江雨望花",
        "author": "崔涂",
        "content": "细雨满江春水涨，好风留客野梅香。\n避秦不是无归意，一度逢花一断肠。",
        "dynasty": "唐",
        "collection_info": null
    },
    {
        "title": "琴曲歌辞：幽兰",
        "author": "崔涂",
        "content": "幽植众能知，贞芳只暗持。自无君子佩，未是国香衰。\n白露沾长早，青春每到迟。不知当路草，芳馥欲何为。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "秋夕送友人归吴",
        "author": "崔涂",
        "content": "离心醉岂欢，把酒强相宽。世路须求达，还家亦未安。\n旅程愁算远，江月坐吟残。莫羡扁舟兴，功成去不难。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "长安逢江南僧",
        "author": "崔涂",
        "content": "孤云无定踪，忽到又相逢。说尽天涯事，听残上国钟。\n问人寻寺僻，乞食过街慵。忆到曾栖处，开门对数峰。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "晚次修路僧",
        "author": "崔涂",
        "content": "平尽不平处，尚嫌功未深。应难将世路，便得称师心。\n高鸟下残照，白烟生远林。更闻清磬发，聊喜缓尘襟。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "湖外送友人游边",
        "author": "崔涂",
        "content": "我泛潇湘浦，君行指塞云。两乡天外隔，一径渡头分。\n雨暗江花老，笳愁陇月曛。不堪来去雁，迢递思离群。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "读段太尉碑",
        "author": "崔涂",
        "content": "愤激计潜成，临危岂顾生。只空持一笏，便欲碎长鲸。\n国已酬徽烈，家犹耸义声。不知青史上，谁可计功名。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "夕次洛阳道中",
        "author": "崔涂",
        "content": "秋风吹故城，城下独吟行。高树鸟已息，古原人尚耕。\n流年川暗度，往事月空明。不復叹岐路，马前尘夜生。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "读方干诗因怀别业",
        "author": "崔涂",
        "content": "把君诗一吟，万里见君心。华髮新知少，沧洲旧隐深。\n潮冲虚阁上，山入暮窗沈。忆宿高斋夜，庭枝识海禽。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "题嵩阳隐者",
        "author": "崔涂",
        "content": "四十年高梦，生涯指一丘。无人同久住，有鹤对冥修。\n草杂芝田出，泉和石髓流。更嫌庭树老，疑是世间秋。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "友人问卜见招",
        "author": "崔涂",
        "content": "何必问蓍龟，行藏自可期。但逢公道日，即是命通时。\n乐善知无厌，操心幸不欺。岂能花下泪，长似去年垂。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "江行晚望",
        "author": "崔涂",
        "content": "木落曙江晴，寒郊极望平。孤舟三楚去，万里独吟行。\n鸟占横查立，人当故里耕。十年来复去，不觉二毛生。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "巫山庙",
        "author": "崔涂",
        "content": "双黛俨如嚬，应伤故国春。江山非旧主，云雨是前身。\n梦觉传词客，灵犹福楚人。不知千载后，何处又为神。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "秋夕与友人话别",
        "author": "崔涂",
        "content": "怀君非一夕，此夕倍堪悲。华髮犹漂泊，沧洲又别离。\n冷禽栖不定，衰叶堕无时。况值干戈隔，相逢未可期。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "与友人同怀江南别业",
        "author": "崔涂",
        "content": "因君话故国，此夕倍依依。旧业临秋水，何人在钓矶。\n浮名如纵得，沧海亦终归。却是风尘裏，如何便息机。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "苦吟",
        "author": "崔涂",
        "content": "朝吟复暮吟，只此望知音。举世轻孤立，何人念苦心。\n他乡无旧识，落日羡归禽。况住寒江上，渔家似故林。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "春日郊居酬友人见贻",
        "author": "崔涂",
        "content": "荒斋原上掩，不出动经旬。忽觉草木变，始知天地春。\n方期五字达，未厌一箪贫。丽句劳相勉，余非乐钓纶。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "问卜",
        "author": "崔涂",
        "content": "承家望一名，几欲问君平。自小非无志，何年即有成。\n岂能长失路，争忍学归耕。不拟逢昭代，悠悠过此生。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "蜀城春",
        "author": "崔涂",
        "content": "天涯憔悴身，一望一沾巾。在处有芳草，满城无故人。\n怀才皆得路，失计自伤春。清镜不能照，鬓毛愁更新。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "送道士于千龄游南岳",
        "author": "崔涂",
        "content": "物外与谁期，人间又别离。四方多事日，高岳独游时。\n猿狖潇湘树，烟波屈宋祠。无因陪此去，空惜鬓将衰。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "入蜀赴举秋夜与先生话别",
        "author": "崔涂",
        "content": "欲怆峨嵋别，中宵寝不能。听残池上雨，吟尽枕前灯。\n失计方期隐，修心未到僧。云门一万里，应笑又担簦。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "春晚怀进士韦澹",
        "author": "崔涂",
        "content": "故里花应尽，江楼梦尚残。半生吟欲过，一命达何难。\n特立珪无玷，相思草有兰。二年春怅望，不似在长安。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "言怀",
        "author": "崔涂",
        "content": "干时虽苦节，趋世且无机。及觉知音少，翻疑所业非。\n青云如不到，白首亦难归。所以沧江上，年年别钓矶。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "秋夜兴上人别",
        "author": "崔涂",
        "content": "常时岂不别，此别异常情。南国初闻雁，中原未息兵。\n暗蛩侵语歇，疏磬入吟清。曾听无生说，辞师话此行。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "秋宿天彭僧舍",
        "author": "崔涂",
        "content": "身世两相惜，秋云每独兴。难将尘界事，话向雪山僧。\n力善知谁许，归耕又未能。此怀平不得，挑尽草堂灯。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "秋夜僧舍闻猿",
        "author": "崔涂",
        "content": "哀猿听未休，禅景夜方幽。暂得同僧静，那能免客愁。\n影摇云外树，声褭月中秋。曾向巴江宿，当时泪亦流。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "过昭君故宅",
        "author": "崔涂",
        "content": "以色静胡尘，名还异众嫔。免劳征战力，无愧绮罗身。\n骨竟埋青冢，魂应怨画人。不堪逢旧宅，寥落对江滨。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "过洛阳故城",
        "author": "崔涂",
        "content": "三十世皇都，萧条是霸图。片墙看破尽，遗迹渐应无。\n野径通荒苑，高槐映远衢。独吟人不问，清冷自呜呜。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "秋夕与友人同会",
        "author": "崔涂",
        "content": "章句积微功，星霜二十空。僻应如我少，吟喜得君同。\n月上僧归后，诗成客梦中。更闻栖鹤警，清露滴青松。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "春日登吴门",
        "author": "崔涂",
        "content": "故国望不见，愁襟难暂开。春潮映杨柳，细雨入楼台。\n静少人同到，晴逢雁正来。长安远于日，搔首独徘徊。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "湘中秋怀迁客",
        "author": "崔涂",
        "content": "兰杜晓香薄，汀洲夕露繁。并闻燕塞雁，独立楚人村。\n雾散孤城上，滩回曙枕喧。不堪逢贾傅，还欲吊湘沅。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "南山旅舍与故人别",
        "author": "崔涂",
        "content": "一日又将暮，一年看即残。病知新事少，老别旧交难。\n山尽路犹险，雨余春却寒。那堪试回首，烽火是长安。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "东林愿禅师院",
        "author": "崔涂",
        "content": "与世渐无缘，身心独了然。讲销林下日，腊长定中年。\n磬绝朝斋后，香焚古寺前。非因送小朗，不到虎溪边。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "孤雁",
        "author": "崔涂",
        "content": "湘浦离应晚，边城去已孤。如何万里计，只在一枝芦。\n迥起波摇楚，寒栖月映蒲。不知天畔侣，何处下平芜。\n几行归去尽，片影独何之。暮雨相呼失，寒塘独下迟。\n渚云低暗度，关月冷遥随。未必逢矰缴，孤飞自可疑。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "寄青城山颢禅师",
        "author": "崔涂",
        "content": "怀师不可攀，师往杳冥间。林下谁闻法，尘中只见山。\n终年人不到，尽日鸟空还。曾听无生说，应怜独未还。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "秋夕与王处士话别",
        "author": "崔涂",
        "content": "微灯照寂寥，此夕正迢迢。丹桂得已晚，故山归尚遥。\n虫声移暗壁，月色动寒条。此去如真隐，期君试一瓢。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "秋日犍为道中",
        "author": "崔涂",
        "content": "久客厌岐路，出门吟且悲。平生未到处，落日独行时。\n芳草不长绿，故人无重期。那堪更南渡，乡国已天涯。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "送僧归江东",
        "author": "崔涂",
        "content": "坐彻秦城夏，行登越客船。去留那有着，语默不离禅。\n叶拥临关路，霞明近海天。更寻同社侣，应得虎溪边。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "喜友人及第",
        "author": "崔涂",
        "content": "孤吟望至公，已老半生中。不有同人达，兼疑此道穷。\n只应才自薄，岂是命难通。尚激抟溟势，期君借北风。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "上巳日永崇裏言怀",
        "author": "崔涂",
        "content": "未敢分明赏物华，十年如见梦中花。\n游人过尽衡门掩，独自凭栏到日斜。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "送僧归天竺",
        "author": "崔涂",
        "content": "忽忆曾栖处，千峰近沃州。别来秦树老，归去海门秋。\n汲带寒汀月，禅邻贾客舟。遥思清兴惬，不厌石林幽。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "牛渚夜泊",
        "author": "崔涂",
        "content": "烟老石矶平，袁郎夜泛情。数吟人不遇，千古月空明。\n人事年年别，春潮日日生。无因逢谢尚，风物自凄清。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "送友人归江南",
        "author": "崔涂",
        "content": "渚田芳草遍，共忆故山春。独往沧洲暮，相看白髮新。\n定过林下寺，应见社中人。只恐东归后，难将鸥鸟亲。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "过陶征君隐居",
        "author": "崔涂",
        "content": "陶令昔居此，弄琴遗世荣。田园三亩绿，轩冕一铢轻。\n衰柳自无主，白云犹可耕。不随陵谷变，应只有高名。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "江上旅泊",
        "author": "崔涂",
        "content": "汀洲一夜泊，久客半连樯。尽说逢秋色，多同忆故乡。\n孤冈生晚烧，独树隐回塘。欲问东归路，遥知隔渺茫。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "灞上",
        "author": "崔涂",
        "content": "长安名利路，役役古由今。征骑少闲日，绿杨无旧阴。\n水侵秦甸阔，草接汉陵深。紫阁曾过处，依稀白鸟沈。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "寄舅",
        "author": "崔涂",
        "content": "中朝轩冕内，久绝宁家亲。白社同孤立，青云独并伸。\n致君期折槛，举职在埋轮。须信尧庭草，犹能指佞人。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "赠休粮僧",
        "author": "崔涂",
        "content": "闻钟独不斋，何事更关怀。静少人过院，闲从草上阶。\n生台无鸟下，石路有云埋。为忆禅中旧，时犹梦百崖。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "题绝岛山寺",
        "author": "崔涂",
        "content": "绝岛跨危栏，登临到此难。夕阳高鸟过，疏雨一钟残。\n骇浪摇空阔，灵山厌渺漫。那堪更回首，乡树隔云端。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "读侯道华真人传",
        "author": "崔涂",
        "content": "汉皇轻万乘，方士说三丹。不得修心要，翻知出世难。\n茂陵春竟绿，金掌曙空寒。何似先生去，翩翩逐彩鸾。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "残花",
        "author": "崔涂",
        "content": "迟迟傍晓阴，昨夜色犹深。毕竟终须落，堪悲古与今。\n明年何处见，尽日此时心。蜂蝶无情极，残香更不寻。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "题兴善寺隋松院与人期不至",
        "author": "崔涂",
        "content": "青青伊涧松，移植在莲宫。藓色前朝雨，秋声半夜风。\n长闲应未得，暂赏亦难同。不及禅栖者，相看老此中。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "樵者",
        "author": "崔涂",
        "content": "行山行采薇，闲翦蕙为衣。避世嫌山浅，逢人说姓稀。\n有时还独醉，何处掩衡扉。莫看棋终局，溪风晚待归。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "南涧耕叟",
        "author": "崔涂",
        "content": "年年南涧滨，力尽志犹存。雨雪朝耕苦，桑麻岁计贫。\n战添丁壮役，老忆太平春。见说经荒后，田园半属人。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "春日閒居忆江南旧业",
        "author": "崔涂",
        "content": "杜门朝复夕，岂是解谋身。梦不离泉石，林唯称隐沦。\n渐谙浮世事，转忆故山春。南国水风暖，又应生白苹。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "屈原庙",
        "author": "崔涂",
        "content": "谗胜祸难防，沈冤信可伤。本图安楚国，不是怨怀王。\n庙古碑无字，洲晴蕙有香。独醒人尚笑，谁与奠椒浆。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "宿庐山绝顶山舍",
        "author": "崔涂",
        "content": "一磴出林端，千峰次第看。长闲如未遂，暂到亦应难。\n谷树云埋老，僧窗瀑影寒。自嫌心不达，向此梦长安。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "王逸人隐居",
        "author": "崔涂",
        "content": "一径入千岑，幽人许重寻。不逢秦世乱，未觉武陵深。\n石转生寒色，云归带夕阴。却愁危坐久，看尽暝栖禽。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "申州道中",
        "author": "崔涂",
        "content": "风紧日凄凄，乡心向此迷。水分平楚阔，山接故关低。\n客路缘烽火，人家厌鼓鼙。那堪独驰马，江树穆陵西。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "江上怀翠微寺空上人",
        "author": "崔涂",
        "content": "旅泛本无定，相逢那可期。空怀白阁夜，未答碧云诗。\n暮雨潮生早，春寒雁到迟。所思今不见，乡国正天涯。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "秋宿鹤林寺",
        "author": "崔涂",
        "content": "步步入林中，山穷意未穷。偏逢僧话久，转与鹤栖同。\n烛焰风销尽，兰条露湿空。又须从此别，江上正秋鸿。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "远望",
        "author": "崔涂",
        "content": "长为乡思侵，望极即沾襟。不是前山色，能伤愁客心。\n平芜连海尽，独树隐云深。况复斜阳外，分明有去禽。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "秋晚书怀",
        "author": "崔涂",
        "content": "看看秋色晚，又是出门时。白髮生非早，青云去自迟。\n梦唯怀上国，迹不到他岐。以此坚吾道，还无愧已知。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "途中秋晚送友人归江南",
        "author": "崔涂",
        "content": "又指烟波算路岐，此生多是厌羁离。正逢摇落仍须别，\n扁舟未得如君去，空向沧江梦所思。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "己亥岁感事",
        "author": "崔涂",
        "content": "正闻青犊起葭萌，又报黄巾犯汉营。岂是将皆无上略，\n见说圣君能仄席，不知谁是请长缨。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "金陵晚眺",
        "author": "崔涂",
        "content": "苇声骚屑水天秋，吟对金陵古渡头。千古是非输蝶梦，\n何必登临更惆怅，比来身世只如浮。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "过长江贾岛主簿旧厅",
        "author": "崔涂",
        "content": "雕琢文章字字精，我经此处倍伤情。身从谪宦方沾禄，\n长江一曲年年水，应为先生万古清。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "途中感怀寄青城李明府",
        "author": "崔涂",
        "content": "鳞鬣催残志未休，壮心翻是此身雠。并闻寒雨多因夜，\n如何只是三年别，君着朱衣我白头。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "夏日书怀寄道友",
        "author": "崔涂",
        "content": "达即匡邦退即耕，是非何足挠平生。终期道向希夷得，\n十年惟悟吟诗句，待得中原欲铸兵。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "和进士张曙闻雁见寄",
        "author": "崔涂",
        "content": "断行哀响递相催，争趁高秋作恨媒。云外关山闻独去，\n试向富春江畔过，故园犹合有池台。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "鹦鹉洲即事",
        "author": "崔涂",
        "content": "怅望春襟郁未开，重吟鹦鹉益堪哀。曹瞒尚不能容物，\n何人正得风涛便，一点轻帆万里回。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "读留侯传",
        "author": "崔涂",
        "content": "覆楚雠韩势有余，男儿遭遇更难如。偶成汉室千年业，\n若能终始匡天子，何必□□□□□。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "赤壁怀古",
        "author": "崔涂",
        "content": "汉室河山鼎势分，勤王谁肯顾元勋。不知征伐由天子，\n分明胜败无寻处，空听渔歌到夕曛。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "东晋",
        "author": "崔涂",
        "content": "五陵豪侠笑为儒，将为儒生只读书。\n看取不成投笔后，谢安功业复何如。\n秦国金陵王气全，一龙正道始东迁。\n兴亡竟不关人事，虚倚长淮五百年。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "春夕",
        "author": "崔涂",
        "content": "水流花谢两无情，送尽东风过楚城。蝴蝶梦中家万里，\n自是不归归便得，五湖烟景有谁争。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "湘中弦",
        "author": "崔涂",
        "content": "苍山遥遥江潾潾，路傍老尽没閒人。\n王孙不见草空绿，惆怅渡头春复春。\n烟愁雨细云冥冥，杜兰香老三湘清。\n故山望断不知处，鶗鴂隔花时一声。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "续纪汉武",
        "author": "崔涂",
        "content": "分明三鸟下储胥，一觉钧天梦不如。\n争那白头方士到，茂陵红叶已萧疏。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "橹声",
        "author": "崔涂",
        "content": "烟外桡声远，天涯幽梦回。争知江上客，不是故乡来。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "过二妃庙",
        "author": "崔涂",
        "content": "残阳楚水畔，独吊舜时人。不及庙前草，至今江上春。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "送友人",
        "author": "崔涂",
        "content": "登高迎送远，春恨并依依。不得沧洲信，空看白鹤归。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "巫山旅别",
        "author": "崔涂",
        "content": "五千裏外三年客，十二峰前一望秋。\n无限别魂招不得，夕阳西下水东流。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "幽兰",
        "author": "崔涂",
        "content": "幽植众宁知，芬芳只暗持。自无君子佩，未是国香衰。\n白露沾长早，春风到每迟。不如当路草，芬馥欲何为。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "过绣岭宫",
        "author": "崔涂",
        "content": "古殿春残绿野阴，上皇曾此驻泥金。三城帐属升平梦，\n前朝旧物东流在，犹为年年下翠岑。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "巴山道中除夜书怀",
        "author": "崔涂",
        "content": "迢递三巴路，羁危万里身。乱山残雪夜，孤烛异乡春。\n渐与骨肉远，转于僮仆亲。那堪正漂泊，明日岁华新。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "题净众寺古松",
        "author": "崔涂",
        "content": "百尺森疏倚梵台，昔人谁见此初栽。故园未有偏堪恋，\n清阴可惜不驻得，归去暮城空首回。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "七夕",
        "author": "崔涂",
        "content": "年年七夕渡瑶轩，谁道秋期有泪痕。\n自是人间一周岁，何妨天上只黄昏。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    },
    {
        "title": "初识梅花",
        "author": "崔涂",
        "content": "江北不如南地暖，江南好断北人肠。\n燕脂桃颊梨花粉，共作寒梅一面妆。",
        "dynasty": "唐",
        "collection_info": {
            "collection": "御定全唐诗",
            "volume": "卷六百七十九"
        }
    }
]