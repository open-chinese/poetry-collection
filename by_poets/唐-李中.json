[
    {
        "title": "春日作",
        "author": "李中",
        "content": "和气来无象，物情还暗新。\n干坤一夕雨，草木万方春。\n染水烟光媚，催花鸟语频。\n高台旷望处，歌咏属诗人。",
        "dynasty": "唐",
        "collection_info": null
    },
    {
        "title": "寒江暮泊寄左偃",
        "author": "李中",
        "content": "维舟芦荻岸，离恨若为宽。\n烟火人家远，汀洲暮雨寒。\n天涯孤梦去，篷底一灯残。\n不是凭骚雅，相思写亦难。",
        "dynasty": "唐",
        "collection_info": null
    },
    {
        "title": "喜春雨有寄",
        "author": "李中",
        "content": "青春终日雨，公子莫思晴。\n任阻西园会，且观南亩耕。\n最怜滋壠麦，不恨湿林莺。\n父老应相贺，丰年兆已成。",
        "dynasty": "唐",
        "collection_info": null
    },
    {
        "title": "魏夫人坛",
        "author": "李中",
        "content": "仙坛遗迹在，苔合落花明。\n绛节何年返，白云终日生。\n旋新芳草色，依旧偃松声。\n欲问希夷事，音尘隔上清。",
        "dynasty": "唐",
        "collection_info": null
    },
    {
        "title": "访洞神宫邵道者不遇",
        "author": "李中",
        "content": "闲来仙观问希夷，云满星坛水满池。\n羽客不知何处去，洞前花落立多时。",
        "dynasty": "唐",
        "collection_info": null
    },
    {
        "title": "寄赠致仕沈彬郎中",
        "author": "李中",
        "content": "鹤氅换朝服，逍遥云水乡。\n有时乘一叶，载酒入三湘。\n尘梦年来息，诗魔老亦狂。\n莼羮与鲈鲙，秋兴最宜长。",
        "dynasty": "唐",
        "collection_info": null
    },
    {
        "title": "赠别",
        "author": "李中",
        "content": "行杯酌罢歌声歇，不觉前汀月又生。\n自是离人魂易断，落花芳草本无情。",
        "dynasty": "唐",
        "collection_info": null
    },
    {
        "title": "送刘恭游庐山兼寄令上人",
        "author": "李中",
        "content": "松桂烟霞蔽梵宫，诗流闲去访支公。\n石堂磬断相逢夜，五老月生溪影空。",
        "dynasty": "唐",
        "collection_info": null
    },
    {
        "title": "宿庐山白云峰重道者院",
        "author": "李中",
        "content": "绝顶松堂喜暂游，一宵玄论接浮丘。\n云开碧落星河近，月出沧溟世界秋。\n尘裏年光何急急，梦中强弱自悠悠。\n他时书劒酬恩了，愿逐鸾车看十洲。",
        "dynasty": "唐",
        "collection_info": null
    },
    {
        "title": "海上从事秋日书怀",
        "author": "李中",
        "content": "悠悠旅宦役尘埃，旧业那堪信未迴。\n千里梦随残月断，一声蝉送早秋来。\n壶倾浊酒终难醉，匣锁青萍久不开。\n唯有搜吟遣怀抱，凉风时復上高台。",
        "dynasty": "唐",
        "collection_info": null
    },
    {
        "title": "访蔡文庆处士留题",
        "author": "李中",
        "content": "幽人栖息处，一到涤尘心。\n藓色花阴阔，棊声竹径深。\n篱根眠野鹿，池面戏江禽。\n多谢相留宿，开樽拂素琴。",
        "dynasty": "唐",
        "collection_info": null
    },
    {
        "title": "寄庐岳鉴上人",
        "author": "李中",
        "content": "岳寺栖缾锡，常人亲亦难。\n病披青衲重，晚剃白髭寒。\n烘壁茶烟暗，填沟木叶干。\n昔年皆礼谒，频到碧云端。",
        "dynasty": "唐",
        "collection_info": null
    },
    {
        "title": "书小斋壁",
        "author": "李中",
        "content": "其谁肯见寻，冷淡少知音。\n尘土侵闲榻，烟波隔故林。\n竹风醒晚醉，窗月伴秋吟。\n道在唯求己，明时岂陆沈。",
        "dynasty": "唐",
        "collection_info": null
    },
    {
        "title": "怀王道者",
        "author": "李中",
        "content": "闲思王道者，逸格世难羣。\n何处眠青嶂，从来爱白云。\n酒沽应独醉，药熟许谁分。\n正作趋名计，如何得见君。",
        "dynasty": "唐",
        "collection_info": null
    },
    {
        "title": "桃花",
        "author": "李中",
        "content": "祗应红杏是知音，灼灼偏宜间竹阴。\n几树半开金谷晓，一溪齐绽武陵深。\n艳舒百叶时皆重，子熟千年事莫寻。\n谁步宋墙明月下，好香和影上衣襟。",
        "dynasty": "唐",
        "collection_info": null
    },
    {
        "title": "思旧游有感",
        "author": "李中",
        "content": "长忆衔杯处，酕醄尚未阑。\n江南正烟雨，楼上恰春寒。\n好树藏莺密，平芜彻野宽。\n如今无处觅，音信隔波澜。",
        "dynasty": "唐",
        "collection_info": null
    },
    {
        "title": "依韵和智谦上人送李相公赴昭武军",
        "author": "李中",
        "content": "暂别庙堂上，雄藩去豁情。\n秋风生鴈渚，晚雾湿龙旌。\n吟裏过侯服，梦中归帝城。\n下车军庶乐，千里月华清。",
        "dynasty": "唐",
        "collection_info": null
    },
    {
        "title": "姑苏怀古 一",
        "author": "李中",
        "content": "阖闾兴霸日，繁盛復风流。\n歌舞一场梦，烟波千古愁。\n樵人归野径，渔笛起[扁]舟。\n触目牵伤感，将行又驻留。",
        "dynasty": "唐",
        "collection_info": null
    },
    {
        "title": "姑苏怀古 二",
        "author": "李中",
        "content": "苏台踪迹在，旷望向江滨。\n往事谁堪问，连空草自春。\n花疑西子脸，涛想伍胥神。\n吟尽情难尽，斜阳照路尘。",
        "dynasty": "唐",
        "collection_info": null
    },
    {
        "title": "赠史虚白",
        "author": "李中",
        "content": "致主嘉谋尚未伸，慨然深志与谁论。\n唤迴古意琴开匣，陶出真情酒满樽。\n明月过溪吟钓艇，落花堆席睡僧轩。\n九重梦卜时终在，莫向深云独闭门。",
        "dynasty": "唐",
        "collection_info": null
    },
    {
        "title": "赠蒯亮处士",
        "author": "李中",
        "content": "着得新书义更幽，负琴何处不遨游。\n玄宫寄宿月华冷，羽客伴吟松韵秋。\n满户烟霞思紫阁，一帆风雨忆沧洲。\n吾君侧席求贤切，未可悬瓢枕碧流。",
        "dynasty": "唐",
        "collection_info": null
    },
    {
        "title": "春夕偶作",
        "author": "李中",
        "content": "早是春愁触目生，那堪春夕酒初醒。\n贯珠声罢人归去，半落桃花月在庭。",
        "dynasty": "唐",
        "collection_info": null
    },
    {
        "title": "子规",
        "author": "李中",
        "content": "暮春滴血一声声，花落年年不忍听。\n带月莫啼江畔树，酒醒游子在离亭。",
        "dynasty": "唐",
        "collection_info": null
    },
    {
        "title": "书王秀才壁",
        "author": "李中",
        "content": "茅舍何寥落，门庭长绿芜。\n贫来卖书劒，病起忆江湖。\n对枕暮山碧，伴吟凉月孤。\n前贤多晚达，莫叹有霜鬚。",
        "dynasty": "唐",
        "collection_info": null
    },
    {
        "title": "春日途中作",
        "author": "李中",
        "content": "干禄趋名者，迢迢别故林。\n春风短亭路，芳草异乡心。\n雨过江山出，莺啼村落深。",
        "dynasty": "唐",
        "collection_info": null
    },
    {
        "title": "依韵和蠡泽王去微秀才见寄",
        "author": "李中",
        "content": "咫尺风骚客，难谐面继酬。\n相思对烟雨，一鴈下汀洲。\n花影谁家坞，笛声何处楼？\n搘筇朗吟罢，搔首独迟留。",
        "dynasty": "唐",
        "collection_info": null
    },
    {
        "title": "送孙孔二秀才游庐山",
        "author": "李中",
        "content": "庐山多胜景，偏称二君游。\n松径苍苔合，花阴碧涧流。\n倾壶同坐石，搜句共登楼。\n莫学天台客，逢山即驻留。",
        "dynasty": "唐",
        "collection_info": null
    },
    {
        "title": "春日野望怀故人",
        "author": "李中",
        "content": "野外登临望，苍苍烟景昏。\n暖风医病草，甘雨洗荒村。\n云散天边野，潮迴岛上痕。\n故人不可见，倚杖役吟魂。",
        "dynasty": "唐",
        "collection_info": null
    },
    {
        "title": "游玄真观",
        "author": "李中",
        "content": "闲吟游古观，静虑想神仙。\n上景非难度，阴功不易全。\n醮坛松作盖，丹井藓成钱。\n浩浩红尘裏，谁来叩自然。",
        "dynasty": "唐",
        "collection_info": null
    },
    {
        "title": "劒客",
        "author": "李中",
        "content": "恩酬期必报，岂是輙轻生。\n神劒冲霄去，谁为平不平。",
        "dynasty": "唐",
        "collection_info": null
    },
    {
        "title": "鹤",
        "author": "李中",
        "content": "警露精神异，冲天羽翼新。\n千年一归日，谁识令威身。",
        "dynasty": "唐",
        "collection_info": null
    },
    {
        "title": "送致仕沈彬郎中游茅山",
        "author": "李中",
        "content": "挂却朝冠披鹤氅，羽人相伴恣遨游。\n忽因风月思茅岭，便挈琴樽上叶舟。\n野寺宿时魂梦冷，海门吟处水云秋。\n华阳洞府年光永，莫向仙乡拟驻留。",
        "dynasty": "唐",
        "collection_info": null
    },
    {
        "title": "题庐山东寺远大师影堂",
        "author": "李中",
        "content": "远公遗迹在东林，往事名存动苦吟。\n杉桧已依灵塔老，烟霞空锁影堂深。\n入帘轻吹催香印，落石幽泉杂磬音。\n十八贤人消息断，莲池千载月沈沈。",
        "dynasty": "唐",
        "collection_info": null
    },
    {
        "title": "庭苇",
        "author": "李中",
        "content": "品格清于竹，诗家景最幽。\n从栽向池沼，长似在汀洲。\n玩好招溪叟，栖堪待野鸥。\n影疎当夕照，花乱正深秋。\n韵细堪清耳，根牢好繫舟。\n故溪高岸上，冷淡有谁游。",
        "dynasty": "唐",
        "collection_info": null
    },
    {
        "title": "寄左偃",
        "author": "李中",
        "content": "每病风骚路，荒凉人莫游。\n惟君还似我，成癖未能休。\n舍寐缘孤月，忘形为九秋。\n垂名如不朽，那恨雪生头。",
        "dynasty": "唐",
        "collection_info": null
    },
    {
        "title": "宿山店书怀寄东林令图上人",
        "author": "李中",
        "content": "一宿山前店，旅情安可穷。\n猨声乡梦后，月影竹窗中。\n南楚征途阔，东吴旧业空。\n虎溪莲社客，应笑此飘蓬。",
        "dynasty": "唐",
        "collection_info": null
    },
    {
        "title": "途中闻子规",
        "author": "李中",
        "content": "春残杜宇愁，越客思悠悠。\n雨歇孤村裏，花飞远水头。\n微风声渐咽，高树血应流。\n因此频迴首，家山隔几州。",
        "dynasty": "唐",
        "collection_info": null
    },
    {
        "title": "春日书怀",
        "author": "李中",
        "content": "千峰雪尽鸟声春，日永孤吟野水滨。\n霄汉路岐昇未得，花时空拂满衣尘。",
        "dynasty": "唐",
        "collection_info": null
    },
    {
        "title": "所思代人",
        "author": "李中",
        "content": "巫峡云深湘水遥，更无消息梦空劳。\n梦迴深夜不成寐，起立闲庭花月高。",
        "dynasty": "唐",
        "collection_info": null
    },
    {
        "title": "春晚过明氏闲居",
        "author": "李中",
        "content": "寥寥陋巷独扃门，自乐清虚不厌贫。\n数局棊中消永日，一罇酒裏送残春。\n雨催绿藓铺三径，风送飞花入四邻。\n羡尔朗吟无外事，沧洲何必去垂纶。",
        "dynasty": "唐",
        "collection_info": null
    },
    {
        "title": "赠重安寂道者",
        "author": "李中",
        "content": "寒松肌骨鹤心情，混俗陶陶隐姓名。\n白髮只闻悲短景，红尘谁解信长生。\n壶中日月存心近，岛外烟霞入梦清。\n每许相亲应计分，琴余常见话蓬瀛。",
        "dynasty": "唐",
        "collection_info": null
    },
    {
        "title": "江边吟",
        "author": "李中",
        "content": "风暖汀洲吟兴生，远山如画雨新晴。\n残阳影裏水东注，芳草烟中人独行。\n闪闪酒帘招醉客，深深绿树隐啼莺。\n盘桓渔舍忘归去，云静高空月又明。",
        "dynasty": "唐",
        "collection_info": null
    },
    {
        "title": "献张义方常侍",
        "author": "李中",
        "content": "雄飞看是逼嵓廊，逸思常闻不暂忘。\n公署静眠思水石，古屏闲展看潇湘。\n老来酒病虽然减，秋杪诗魔更是狂。\n乘兴有时招羽客，横琴移月启茅堂。",
        "dynasty": "唐",
        "collection_info": null
    },
    {
        "title": "赠永真杜作翱少府",
        "author": "李中",
        "content": "蓝袍竹简佐琴堂，县僻人稀觉日长。\n爱静不嫌官况冷，苦吟从听鬓毛苍。\n闲寻野寺听秋水，寄睡僧窗到夕阳。\n骞翥会应霄汉去，渔竿休更恋沧浪。",
        "dynasty": "唐",
        "collection_info": null
    },
    {
        "title": "献中书韩舍人",
        "author": "李中",
        "content": "丹墀朝退后，静院即冥搜。\n尽日捲帘坐，前峰当槛秋。\n烹茶留野客，展画看沧洲。\n见说东林夜，寻常秉烛游。",
        "dynasty": "唐",
        "collection_info": null
    },
    {
        "title": "献徐舍人",
        "author": "李中",
        "content": "清名喧四海，何止并南金。\n奥学羣英伏，多才万乘钦。\n秩参金殿峻，步历紫微深。\n顾闻承中旨，丝纶演帝心。\n褒雄饶义路，贾马避词林。\n下直无他事，开门对远岑。\n轩窗来晚吹，池沼歇秋霖。\n藓点生棊石，茶烟过竹阴。\n希夷元已达，躁竞岂能侵。\n羽客闲陪饮，诗人伴静吟。\n自渐为滞物，多幸辱虚襟。\n此日重遭遇，心期出陆沈。",
        "dynasty": "唐",
        "collection_info": null
    },
    {
        "title": "新秋有感",
        "author": "李中",
        "content": "门巷凉秋至，高梧一叶惊。\n渐添衾簟爽，顿觉梦魂清。\n暗促莲开艳，乍催蝉发声。\n雨降炎气减，竹引冷烟生。\n戍客添归思，行人怯远程。\n未逢征鴈下，渐听夜砧鸣。\n张翰思鲈兴，班姬咏扇情。\n音尘两难问，蛩砌月空明。",
        "dynasty": "唐",
        "collection_info": null
    },
    {
        "title": "秋雨",
        "author": "李中",
        "content": "竟日散如丝，吟看半掩扉。\n秋声在梧叶，润气逼书帏。\n曲涧泉承去，危檐燕带归。\n寒蛩悲旅壁，乱藓滑渔矶。\n爽欲除幽簟，凉须换熟衣。\n疎篷谁梦断，荒径独游稀。\n偏称江湖景，不妨鸥鹭飞。\n最怜为瑞处，南亩稻苗肥。",
        "dynasty": "唐",
        "collection_info": null
    },
    {
        "title": "寄庐山白大师",
        "author": "李中",
        "content": "长忆寻师处，东林寓泊时。\n一秋同看月，无夜不论诗。\n泉美茶香异，堂深磬韵迟。\n鹿驯眠藓径，猨苦叫霜枝。\n别后音尘隔，年来鬓髮衰。\n趋名方汲汲，未果再游期。",
        "dynasty": "唐",
        "collection_info": null
    },
    {
        "title": "访龙光智谦上人",
        "author": "李中",
        "content": "忽起寻师兴，穿云不觉劳。\n相留看山雪，尽日论风骚。\n竹影摇禅榻，茶烟上毳袍。\n梦魂曾去否，旧国阻波涛。",
        "dynasty": "唐",
        "collection_info": null
    },
    {
        "title": "送仙客",
        "author": "李中",
        "content": "危言危行是男儿，倚伏相牵岂足悲。\n莫向汀洲时独立，悠悠斜日照江蓠。",
        "dynasty": "唐",
        "collection_info": null
    },
    {
        "title": "祀风师迎神曲",
        "author": "李中",
        "content": "太皥御气，勾芒肇功。\n苍龙青旗，爰候祥风。\n律以和应，□以感通。\n鼎徂修蠁，时惟礼崇。",
        "dynasty": "唐",
        "collection_info": null
    },
    {
        "title": "柳二首 一",
        "author": "李中",
        "content": "春来无树不青青，似共东风别有情。\n闲忆旧居湓水畔，数枝烟雨属啼莺。",
        "dynasty": "唐",
        "collection_info": null
    },
    {
        "title": "柳二首 二",
        "author": "李中",
        "content": "最爱青青水国中，莫愁门外间花红。\n纤纤无力胜春色，撼起啼莺恨晚风。",
        "dynasty": "唐",
        "collection_info": null
    },
    {
        "title": "送庐阜僧归山阳",
        "author": "李中",
        "content": "山阳旧社终经梦，容易言归不可留。\n瓶贮瀑泉离五老，锡摇江雨上孤舟。\n鱼行细浪分沙觜，鴈逆高风下苇洲。\n遥想枚皋宅边寺，不知凉月共谁游。",
        "dynasty": "唐",
        "collection_info": null
    },
    {
        "title": "投所知",
        "author": "李中",
        "content": "孤琴尘翳劒慵磨，自顾泥蟠欲奈何。\n千里交亲消息断，一庭风雨梦魂多。\n题桥未展相如志，叩角谁怜宁戚歌。\n唯赖明公怜道在，敢携蓑笠钓烟波。",
        "dynasty": "唐",
        "collection_info": null
    },
    {
        "title": "寄左偃",
        "author": "李中",
        "content": "萧条陋巷绿苔侵，何事君心似我心。\n贫户懒开元爱静，病身纔起便思吟。\n闲留好鸟庭柯密，暗养鸣蛩砌草深。\n况是清朝重文物，无愁当路少知音。",
        "dynasty": "唐",
        "collection_info": null
    },
    {
        "title": "游北山洞神宫",
        "author": "李中",
        "content": "闷见尘中光景促，仙乡来礼紫阳君。\n人居淡寂应难老，道在虚无不可闻。\n松桧稳栖三岛鹤，楼台闲锁九霄云。\n羡师向此朝星斗，一炷清香午夜焚。",
        "dynasty": "唐",
        "collection_info": null
    },
    {
        "title": "思简寂观旧游寄重道者",
        "author": "李中",
        "content": "闲忆当年游物外，羽人曾许驻仙乡。\n溪头烘药烟霞暖，花下围棊日月长。\n偷摘蟠桃思曼倩，化成蝴蝶学蒙庄。\n俗缘未断归浮世，空望林泉意欲狂。",
        "dynasty": "唐",
        "collection_info": null
    },
    {
        "title": "云",
        "author": "李中",
        "content": "悠悠离洞壑，冉冉上天津。\n捧日终为异，从龙自有因。\n高行四海雨，暖拂万山春。\n静与霞相近，闲将鹤最亲。\n帝乡归莫问，楚殿梦曾频。\n白向封中起，碧从诗裏新。\n冷容横钓浦，轻缕绊蟾轮。\n不滞浓还淡，无心卷復伸。\n非烟聊拟议，干吕在逡巡。\n会作五般色，为祥覆紫宸。",
        "dynasty": "唐",
        "collection_info": null
    },
    {
        "title": "徐司徒池亭",
        "author": "李中",
        "content": "亭榭跨池塘，泓澄入座凉。\n扶疎皆竹柏，冷淡似潇湘。\n萍嫩铺波面，苔深锁岸傍。\n朝迴游不厌，僧到赏难忘。\n最称收残雨，偏宜带夕阳。\n吟堪期谢朓，醉好命嵇康。\n奢侈心难及，清虚趣最长。\n月明垂钓兴，何必忆沧浪。",
        "dynasty": "唐",
        "collection_info": null
    },
    {
        "title": "赋得江边草",
        "author": "李中",
        "content": "岸春芳草合，几处思缠绵。\n向暮江蓠雨，初晴杜若烟。\n静宜幽鹭立，远称碧波连。\n送别王孙处，萋萋南浦边。",
        "dynasty": "唐",
        "collection_info": null
    },
    {
        "title": "江行夜泊",
        "author": "李中",
        "content": "扁舟倦行役，寂寂宿江干。\n半夜风雷过，一天星斗寒。\n潮平沙觜没，霜苦鴈声残。\n渔父何疎逸，扣舷歌未阑。",
        "dynasty": "唐",
        "collection_info": null
    },
    {
        "title": "访山叟留题",
        "author": "李中",
        "content": "策杖寻幽客，相携入竹扃。\n野云生晚砌，病鹤立秋庭。\n茶美睡心爽，琴清尘虑醒。\n轮蹄应少到，门巷草青青。",
        "dynasty": "唐",
        "collection_info": null
    },
    {
        "title": "江行晚泊寄湓城知友",
        "author": "李中",
        "content": "孤舟相忆久，何处倍关情。\n野渡帆初落，秋风蝉一声。\n江浮残照阔，云散乱山横。\n渐去湓城远，那堪新月生。",
        "dynasty": "唐",
        "collection_info": null
    },
    {
        "title": "秋夕书怀",
        "author": "李中",
        "content": "功名未立诚非晚，骨肉分飞又入秋。\n枕上不堪残梦断，壁蛩窗月夜悠悠。",
        "dynasty": "唐",
        "collection_info": null
    },
    {
        "title": "感兴",
        "author": "李中",
        "content": "渔休渭水兴周日，龙起南阳相蜀时。\n不遇文王与先主，经天才业拟何为。",
        "dynasty": "唐",
        "collection_info": null
    },
    {
        "title": "舟中望九华山",
        "author": "李中",
        "content": "排空苍翠异，辍棹看崔嵬。\n一面雨初歇，九峰云正开。\n当时思水石，便欲上楼台。\n隐去心难遂，吟余首懒迴。\n僧休传紫阁，屏歇写天台。\n中有忘机者，逍遥不可陪。",
        "dynasty": "唐",
        "collection_info": null
    },
    {
        "title": "渔父",
        "author": "李中",
        "content": "烟冷暮江滨，高歌散诞身。\n移舟过蓼岸，待月正丝纶。\n亦与樵翁约，同游酒市春。\n白头云水上，不识独醒人。",
        "dynasty": "唐",
        "collection_info": null
    },
    {
        "title": "赠上都紫极宫刘日新先生",
        "author": "李中",
        "content": "道德吾君重，含贞本去华。\n因知炼神骨，何必在烟霞。\n棊散庭花落，诗成海月斜。\n瀛洲旧仙侣，应许寄丹砂。",
        "dynasty": "唐",
        "collection_info": null
    },
    {
        "title": "勉同志",
        "author": "李中",
        "content": "读书与磨劒，旦夕但忘疲。\n傥若功名立，那愁变化迟。\n尘从侵砚席，苔任满庭墀。\n明代搜扬切，升沈莫问龟。",
        "dynasty": "唐",
        "collection_info": null
    },
    {
        "title": "寄刘钧秀才",
        "author": "李中",
        "content": "掩户当春昼，知君志在诗。\n闲花半落处，幽客未来时。\n野鸟穿莎径，江雪过竹篱。\n会须明月夜，与子水边期。",
        "dynasty": "唐",
        "collection_info": null
    },
    {
        "title": "离亭前思有寄",
        "author": "李中",
        "content": "酒醒江亭客，缠绵恨别离。\n笙歌筵散后，风月夜长时。\n耿耿看灯暗，悠悠结梦迟。\n若无骚雅分，何计达相思。",
        "dynasty": "唐",
        "collection_info": null
    },
    {
        "title": "赠上都先业大师",
        "author": "李中",
        "content": "懒向人前着紫衣，虚堂闲倚一条藜。\n虽承雨露居龙阙，终忆烟霞梦虎溪。\n睡起晓窗风淅淅，病来深院草萋萋。\n有时乘兴寻师去，煮茗同吟到日西。",
        "dynasty": "唐",
        "collection_info": null
    },
    {
        "title": "思九江旧居三首 一",
        "author": "李中",
        "content": "结茅曾在碧江隈，多病贫身养拙来。\n雨歇汀洲垂钓去，月当门巷访僧迴。\n静临窗下开琴匣，闷向床头泼酒醅。\n游宦等闲千里隔，空余魂梦到渔台。",
        "dynasty": "唐",
        "collection_info": null
    },
    {
        "title": "思九江旧居三首 二",
        "author": "李中",
        "content": "门前烟水似潇湘，放旷优游兴味长。\n虚阁静眠听远浪，扁舟闲上泛残阳。\n鹤翘碧藓庭除冷，竹引清风枕簟凉。\n犬吠疎篱明月上，隣翁携酒到茅堂。",
        "dynasty": "唐",
        "collection_info": null
    },
    {
        "title": "思九江旧居三首 三",
        "author": "李中",
        "content": "无机终日狎沙鸥，得意高吟景且幽。\n槛底江流偏称月，檐前山朵最宜秋。\n遥村处处吹横笛，曲岸家家繫小舟。\n别后再游心未遂，设屏惟画白苹洲。",
        "dynasty": "唐",
        "collection_info": null
    },
    {
        "title": "赠东林白大师",
        "author": "李中",
        "content": "虎溪久驻灵踪，禅外诗魔尚浓。\n卷宿吟销永日，移床坐对千峰。\n苍苔冷鏁幽径，微风闲坐古松。\n自说年来老病，出门渐觉疎慵。",
        "dynasty": "唐",
        "collection_info": null
    },
    {
        "title": "春晓",
        "author": "李中",
        "content": "残烛犹存月尚明，几家帏幌梦魂惊。\n星河渐没行人动，历历林梢百舌声。",
        "dynasty": "唐",
        "collection_info": null
    },
    {
        "title": "听郑羽人弹琴",
        "author": "李中",
        "content": "仙乡景已清，仙子启琴声。\n秋月空山寂，淳风一夜生。\n莎间虫罢响，松顶鹤初惊。\n因感浮华世，谁怜太古情。",
        "dynasty": "唐",
        "collection_info": null
    },
    {
        "title": "秋夕书事寄友人",
        "author": "李中",
        "content": "信断关河远，相思秋夜深。\n砌蛩声咽咽，檐月影沈沈。\n未遂青云志，那堪素髮侵。\n吟余成不寐，彻曙四邻砧。",
        "dynasty": "唐",
        "collection_info": null
    },
    {
        "title": "秋日途中",
        "author": "李中",
        "content": "竹林已萧索，客思正如雠。\n旧业吴江外，新蝉楚驿头。\n遥天疎雨过，列岫乱云收。\n今夕谁家宿，孤吟月色秋。",
        "dynasty": "唐",
        "collection_info": null
    },
    {
        "title": "秋夜吟寄左偃",
        "author": "李中",
        "content": "与君诗兴素来狂，况入清秋夜景长。\n溪阁共谁看好月，莎阶应独听寒螀。\n卷中新句诚堪喜，身外浮名不足忙。\n会约垂名继前哲，任他玄髮尽如霜。",
        "dynasty": "唐",
        "collection_info": null
    },
    {
        "title": "竹",
        "author": "李中",
        "content": "森森移得自山庄，植向空庭野兴长。\n便有好风来枕簟，更无闲梦到潇湘。\n荫来砌藓经疎雨，引下溪禽带夕阳。\n闲约羽人同赏处，安排棊局就清凉。",
        "dynasty": "唐",
        "collection_info": null
    },
    {
        "title": "怀庐岳旧游寄刘钧因感鉴上人",
        "author": "李中",
        "content": "昔年庐岳闲游日，乘兴因寻物外僧。\n寄宿爱听松叶雨，论诗惟对竹窗灯。\n各拘片禄寻分别，高谢浮名竟未能。\n一念支公安可见，影堂何处暮云凝。",
        "dynasty": "唐",
        "collection_info": null
    },
    {
        "title": "依韵酬智谦上人见寄",
        "author": "李中",
        "content": "性拙才非逸，同心友亦稀。\n风昏秋病眼，霜湿夜吟衣。\n莺谷期犹负，兰陔养不违。\n吾师惠佳句，胜得楚金归。",
        "dynasty": "唐",
        "collection_info": null
    },
    {
        "title": "落花",
        "author": "李中",
        "content": "年年三月暮，无计惜残红。\n酷恨西园雨，生憎南陌风。\n片随流水远，色逐断霞空。\n怅望丛林下，悠悠饮兴穷。",
        "dynasty": "唐",
        "collection_info": null
    },
    {
        "title": "题柳",
        "author": "李中",
        "content": "折向离亭畔，春光满手生。\n群花岂无艳，柔质自多情。\n夹岸笼溪月，兼风撼野莺。\n隋堤三月暮，飞絮想纵横。",
        "dynasty": "唐",
        "collection_info": null
    },
    {
        "title": "赠谦明上人",
        "author": "李中",
        "content": "虽寄上都眠竹寺，逸情终忆白云端。\n闲登钟阜林泉晚，梦去沃洲风雨寒。\n新试茶经煎有兴，旧婴诗病舍终难。\n常闻秋夕多无寐，月在高台独凭栏。",
        "dynasty": "唐",
        "collection_info": null
    },
    {
        "title": "书蔡隐士壁",
        "author": "李中",
        "content": "病后霜髭出，衡门寂寞中。\n蠹侵书帙损，尘覆酒罇空。\n池暗菰蒲雨，径香兰蕙风。\n幽闲已得趣，不见卜穷通。",
        "dynasty": "唐",
        "collection_info": null
    },
    {
        "title": "赠钟尊师游茅山",
        "author": "李中",
        "content": "笻杖担琴背俗尘，路寻茅岭有谁群。\n仙翁物外应相遇，灵药壶中必许分。\n香入肌肤花洞酒，冷侵魂梦石床云。\n伊予亦有朝修志，异日遨游愿见君。",
        "dynasty": "唐",
        "collection_info": null
    },
    {
        "title": "访徐长史留题水阁",
        "author": "李中",
        "content": "君家池阁静，一到且淹留。\n坐听蒹葭雨，如看岛屿秋。\n杯盘深有兴，吟笑迥忘忧。\n更爱幽奇处，双双下野鸥。",
        "dynasty": "唐",
        "collection_info": null
    },
    {
        "title": "夕阳",
        "author": "李中",
        "content": "影未沈山水面红，遥天雨过促征鸿。\n魂销举子不回首，闲照槐花驿路中。",
        "dynasty": "唐",
        "collection_info": null
    },
    {
        "title": "鸂鶒",
        "author": "李中",
        "content": "流品是鸳鸯，翻飞云水乡。\n风高离极浦，烟暝下方塘。\n比鹭行藏别，穿荷羽翼香。\n双双浴轻浪，谁见在潇湘。",
        "dynasty": "唐",
        "collection_info": null
    },
    {
        "title": "所思",
        "author": "李中",
        "content": "离思春来切，谁能慰寂寥。\n花飞寒食过，云重楚山遥。\n耿耿梦徒往，悠悠鬓易凋。\n那堪对明月，独立水边桥。",
        "dynasty": "唐",
        "collection_info": null
    },
    {
        "title": "春闺辞二首 一",
        "author": "李中",
        "content": "卷帘迟日暖，睡起思沈沈。\n辽海音尘远，春风旅馆深。\n疎篁留鸟语，曲砌转花阴。\n寄语长征客，流年不易禁。",
        "dynasty": "唐",
        "collection_info": null
    },
    {
        "title": "春闺辞二首 二",
        "author": "李中",
        "content": "不得辽阳信，春心何以安。\n鸟啼窗树晓，梦断碧烟残。\n绿鑑开还懒，红颜驻且难。\n相思谁可诉，时取旧书看。",
        "dynasty": "唐",
        "collection_info": null
    },
    {
        "title": "腊中作",
        "author": "李中",
        "content": "冬至虽云远，浑疑朔漠中。\n劲风吹大野，密雪翳高空。\n泉冻如顽石，人藏类蛰虫。\n豪家应不觉，兽炭满炉红。",
        "dynasty": "唐",
        "collection_info": null
    },
    {
        "title": "海城秋日书怀寄朐山孙明府",
        "author": "李中",
        "content": "槐柳蝉声起渡头，海城孤客思悠悠。\n青云展志知何日，皓月牵吟又入秋。\n鑑裏渐生潘岳鬓，风前犹着卜商裘。\n鸣琴良宰挥毫士，应笑蹉跎身未酬。",
        "dynasty": "唐",
        "collection_info": null
    },
    {
        "title": "题柴司徒亭假山",
        "author": "李中",
        "content": "迭石峨峨象翠微，远山魂梦便应稀。\n从教藓长添峰色，好引泉来作瀑飞。\n萤影夜攒疑烧起，茶烟朝出认云归。\n知君创得兹幽致，公退吟看到落晖。",
        "dynasty": "唐",
        "collection_info": null
    },
    {
        "title": "都下寒食夜作",
        "author": "李中",
        "content": "香尘未歇暝烟收，城满笙歌事胜游。\n自是离人睡长早，千家帘卷月当楼。",
        "dynasty": "唐",
        "collection_info": null
    },
    {
        "title": "客中春思",
        "author": "李中",
        "content": "又听黄鸟绵蛮，目断家乡未还。\n春水引将客梦，悠悠遶遍关山。",
        "dynasty": "唐",
        "collection_info": null
    },
    {
        "title": "所思",
        "author": "李中",
        "content": "门掩残花寂寂，帘垂斜月悠悠。\n纵有一庭萱草，何曾与我忘忧。",
        "dynasty": "唐",
        "collection_info": null
    },
    {
        "title": "江馆秋思因成自勉",
        "author": "李中",
        "content": "江边候馆幽，汀鸟暝烟收。\n客思虽悲月，诗魔又爱秋。\n声名都是幻，穷达未能忧。\n散逸怜渔父，波中漾小舟。",
        "dynasty": "唐",
        "collection_info": null
    },
    {
        "title": "赠朐山杨宰",
        "author": "李中",
        "content": "讼闲徴赋毕，吏散卷帘时。\n听雨入秋竹，留僧覆旧棋。\n得诗书落叶，煮茗汲寒池。\n化俗功成后，烟霄会有期。",
        "dynasty": "唐",
        "collection_info": null
    },
    {
        "title": "庐山",
        "author": "李中",
        "content": "控厌浔阳景，崔嵬古及今。\n势雄超地表，翠盛接天心。\n湓浦春烟列，星湾晚景沈。\n图经宜细览，题咏卒难任。\n靖节门遥对，庾公楼俯临。\n参差含积雪，隐映见归禽。\n峭拔推双劒，清虚数二林。\n白莲池宛在，翠辇事难寻。\n天近星河冷，龙归洞穴深。\n谷春攒锦绣，石润迭琼琳。\n玄鹤传仙拜，青猨伴客吟。\n泉通九江远，云出几州阴。\n冬有灵汤溢，夏无炎暑侵。\n他年如遂隐，五老是知音。",
        "dynasty": "唐",
        "collection_info": null
    },
    {
        "title": "送孙霁书记赴寿阳[辟]命",
        "author": "李中",
        "content": "辟命羡君赴，其如怆别情。\n酒阑汀树晚，帆展野风生。\n淮静寒烟敛，村遥夜火明。\n醉沈朐岭梦，吟达寿春城。\n旧友摇鞭接，元戎扫榻迎。\n雪晴莲幕启，云散桂山横。\n王粲从军画，陈琳草檄名。\n知君提健笔，重振此嘉声。",
        "dynasty": "唐",
        "collection_info": null
    },
    {
        "title": "听蝉寄朐山孙明府",
        "author": "李中",
        "content": "忽听新蝉发，客情其奈何。\n西风起槐柳，故国阻烟波。\n壠笛悲犹少，巴猨恨未多。\n不知陶靖节，还动此心么。",
        "dynasty": "唐",
        "collection_info": null
    },
    {
        "title": "秋江夜泊寄刘钧正字",
        "author": "李中",
        "content": "闲忆诗人思倍劳，维舟清夜泥风骚。\n鱼龙不动澄江远，云雾皆收皎月高。\n潮满钓舟迷浦屿，霜繁野树叫猨猱。\n此时吟苦君知否，双鬓从他有二毛。",
        "dynasty": "唐",
        "collection_info": null
    },
    {
        "title": "赠朐山孙明府",
        "author": "李中",
        "content": "县庭无事似山斋，满砌青青旋长苔。\n闲抚素琴曹吏散，自烹新茗海僧来。\n买将病鹤劳心养，移得闲花用意栽。\n几度访君留我醉，瓮香皆值酒新开。",
        "dynasty": "唐",
        "collection_info": null
    },
    {
        "title": "赠海上书记张济员外",
        "author": "李中",
        "content": "鹏霄休叹志难伸，贫病虽萦道且存。\n阮瑀不能专笔砚，嵇康唯要乐琴尊。\n春风满院空欹枕，芳草侵阶独闭门。\n劒有尘埃书有蠹，昔年心事共谁论。",
        "dynasty": "唐",
        "collection_info": null
    },
    {
        "title": "对竹",
        "author": "李中",
        "content": "懒穿幽径衝鸣鸟，忍踏清阴损翠苔。\n不似闭门欹枕听，秋声如雨入轩来。",
        "dynasty": "唐",
        "collection_info": null
    },
    {
        "title": "送朐山孙明府赴寿阳幕府辟命",
        "author": "李中",
        "content": "堪羡元戎虚右席，便承纶綍起金台。\n菊丛憔悴陶潜去，莲幕光辉阮瑀来。\n好向尊罍陈妙画，定应书檄播雄才。\n预愁别后相思处，月入闲窗远梦迴。",
        "dynasty": "唐",
        "collection_info": null
    },
    {
        "title": "经废宅",
        "author": "李中",
        "content": "一梦奢华去不还，断墙花发岂堪看。\n玉纤素绠知何处，金井梧枯碧甃寒。",
        "dynasty": "唐",
        "collection_info": null
    },
    {
        "title": "溪边吟",
        "author": "李中",
        "content": "鸂鶒双飞下碧流，蓼花苹穗正含秋。\n茜裙二八采莲去，笑衝微雨上兰舟。",
        "dynasty": "唐",
        "collection_info": null
    },
    {
        "title": "得故人消息",
        "author": "李中",
        "content": "多难分离久，相思每泪垂。\n梦归残月晓，信到落花时。\n未必乖良会，何当有后期。\n那堪楼上望，烟水接天涯。",
        "dynasty": "唐",
        "collection_info": null
    },
    {
        "title": "芳草",
        "author": "李中",
        "content": "二月正绵绵，离情被尔牵。\n四邻初过雨，万里正铺烟。\n眷恋残花惹，留连醉客眠。\n飘香是杜若，最忆楚江边。",
        "dynasty": "唐",
        "collection_info": null
    },
    {
        "title": "江南春",
        "author": "李中",
        "content": "千家事胜游，景物可忘忧。\n水国楼台晚，春郊烟雨收。\n鹧鸪啼竹树，杜若媚汀洲。\n永巷歌声远，王孙会莫愁。",
        "dynasty": "唐",
        "collection_info": null
    },
    {
        "title": "悼亡",
        "author": "李中",
        "content": "巷深芳草细，门静绿杨低。\n室迩人何处，花残月又西。\n武陵期已负，巫峡梦终迷。\n独立销魂久，双双好鸟啼。",
        "dynasty": "唐",
        "collection_info": null
    },
    {
        "title": "春晏寄从弟德润",
        "author": "李中",
        "content": "相思禁烟近，楼上动吟魂。\n水国春寒在，人家暮雨昏。\n朱桥通竹树，香径匝兰荪。\n安得吾宗会，高歌醉一尊。",
        "dynasty": "唐",
        "collection_info": null
    },
    {
        "title": "赠致仕沈彬郎中",
        "author": "李中",
        "content": "自言婚嫁毕，尘事不关心。\n老去诗魔在，春来酒病深。\n山翁期采药，海月伴鸣琴。\n多谢维舟处，相留接静吟。",
        "dynasty": "唐",
        "collection_info": null
    },
    {
        "title": "忆溪居",
        "author": "李中",
        "content": "竹轩临水静无尘，别后凫鹥入梦频。\n杜若菰蒲烟雨歇，一溪春色属何人。",
        "dynasty": "唐",
        "collection_info": null
    },
    {
        "title": "登下蔡县楼",
        "author": "李中",
        "content": "长涯烟水又含秋，吏散时时独上楼。\n信断兰台乡国远，依稀王粲在荆州。",
        "dynasty": "唐",
        "collection_info": null
    },
    {
        "title": "下蔡春偶作",
        "author": "李中",
        "content": "旅馆飘飘类断蓬，悠悠心绪有谁同。\n一宵风雨花飞后，万里乡关梦自通。\n多难不堪容鬓改，沃愁惟怕酒杯空。\n采兰扇沈何时遂，洗虑焚香叩上穹。",
        "dynasty": "唐",
        "collection_info": null
    },
    {
        "title": "再游洞神宫怀邵羽人有感",
        "author": "李中",
        "content": "重向烟萝省旧游，因寻遗迹想浮丘。\n峰头鹤去三清远，坛畔月明千古秋。\n泉落小池清復咽，云从高峤起还收。\n自惭未得冲虚术，白髮无情渐满头。",
        "dynasty": "唐",
        "collection_info": null
    },
    {
        "title": "秋雨二首 一",
        "author": "李中",
        "content": "飘洒当穷巷，苔深落叶铺。\n送寒来客馆，滴梦在庭梧。\n逼砌蛩声断，侵窗竹影孤。\n遥思渔叟兴，蓑笠在江湖。",
        "dynasty": "唐",
        "collection_info": null
    },
    {
        "title": "秋雨二首 二",
        "author": "李中",
        "content": "竟日声萧飒，兼风不暂阑。\n竹窗秋睡美，荻浦夜渔寒。\n地僻苔生易，林疎鸟宿难。\n谁知苦吟者，坐听一灯残。",
        "dynasty": "唐",
        "collection_info": null
    },
    {
        "title": "经古观有感",
        "author": "李中",
        "content": "古观寥寥枕碧溪，偶思前事立残晖。\n漆园化蝶名空在，柱史犹龙去不归。\n丹井泉枯苔锁合，醮坛松折鹤来稀。\n回头因叹浮生事，梦裏光阴疾若飞。",
        "dynasty": "唐",
        "collection_info": null
    },
    {
        "title": "吉水春暮访蔡文庆处士留题",
        "author": "李中",
        "content": "无事无忧鬓任苍，浊醪闲酌送韶光。\n溟蒙雨过池塘暖，狼藉花飞砚席香。\n好古未尝疎典册，悬图时要看潇湘。\n恋君清话难留处，归路迢迢又夕阳。",
        "dynasty": "唐",
        "collection_info": null
    },
    {
        "title": "烈祖孝高挽歌二首 一",
        "author": "李中",
        "content": "谁解叩干关，音容去不还。\n位方尊北极，寿忽殒南山。\n凤辇应难问，龙髯不可攀。\n千秋遗恨处，云物锁桥山。",
        "dynasty": "唐",
        "collection_info": null
    },
    {
        "title": "烈祖孝高挽歌二首 二",
        "author": "李中",
        "content": "仙驭归何处，苍苍问且难。\n华夷喧道德，陵壠葬衣冠。\n御水穿城咽，宫花泣露寒。\n九疑消息断，空望白云端。",
        "dynasty": "唐",
        "collection_info": null
    },
    {
        "title": "赠海上观音院文依上人",
        "author": "李中",
        "content": "烟霞海边寺，高卧出门慵。\n白日少来客，清风生古松。\n虚窗从燕入，坏屐任苔封。\n几度陪师话，相留到暮钟。",
        "dynasty": "唐",
        "collection_info": null
    },
    {
        "title": "秋夕病中作",
        "author": "李中",
        "content": "卧病当秋夕，悠悠枕上情。\n不堪抛月色，无计避虫声。\n煎药惟忧涩，停灯又怕明。\n晓临清鑑裏，应有白髭生。",
        "dynasty": "唐",
        "collection_info": null
    },
    {
        "title": "寄黄鹗秀才",
        "author": "李中",
        "content": "长忆狂游日，惜春心恰同。\n预愁花片落，不遣酒壶空。\n草软眠难舍，莺娇听莫穷。\n如今千里隔，骚首对秋风。",
        "dynasty": "唐",
        "collection_info": null
    },
    {
        "title": "春日书怀寄朐山孙明府",
        "author": "李中",
        "content": "一作边城客，闲门两度春。\n莺花深院雨，书劒满床尘。\n紫阁期终负，青云道未伸。\n犹怜陶靖节，诗酒每相亲。",
        "dynasty": "唐",
        "collection_info": null
    },
    {
        "title": "柴司徒宅牡丹",
        "author": "李中",
        "content": "暮春栏槛有佳期，公子开颜乍拆时。\n翠幄密笼莺未识，好香难掩蝶先知。\n愿陪妓女争调乐，欲赏宾朋预课诗。\n只恐却随云雨去，隔年还是动相思。",
        "dynasty": "唐",
        "collection_info": null
    },
    {
        "title": "赠王道者",
        "author": "李中",
        "content": "混俗从教鬓似银，世人无分得相亲。\n槎流海上波涛阔，酒满壶中天地春。\n功就不看丹竈火，性闲时拂玉琴尘。\n仙家变化谁能测，只恐洪崖是此身。",
        "dynasty": "唐",
        "collection_info": null
    },
    {
        "title": "春闺辞二首 一",
        "author": "李中",
        "content": "尘昏菱鑑懒修容，双脸桃花落尽红。\n玉塞梦归残烛在，晓莺窗外啭梧桐。",
        "dynasty": "唐",
        "collection_info": null
    },
    {
        "title": "春闺辞二首 二",
        "author": "李中",
        "content": "边无音信暗消魂，茜袖香裙积泪痕。\n海燕归来门未掩，悠悠花落又黄昏。",
        "dynasty": "唐",
        "collection_info": null
    },
    {
        "title": "暮春怀故人",
        "author": "李中",
        "content": "池馆寂寥三月尽，落花重迭盖莓苔。\n惜春眷恋不忍扫，感物心情无计开。\n梦断美人沈信息，目穿长路倚楼台。\n琅玕绣段安可得，流水浮云共不迴。",
        "dynasty": "唐",
        "collection_info": null
    },
    {
        "title": "秋日登润州城楼",
        "author": "李中",
        "content": "虚楼一望极封疆，积雨晴来野景长。\n水接海门铺远色，稻连京口发秋香。\n鸣蝉历历空相续，归鸟翩翩自着行。\n吟罢倚栏深有思，清风留我到斜阳。",
        "dynasty": "唐",
        "collection_info": null
    },
    {
        "title": "晚春客次偶吟",
        "author": "李中",
        "content": "暂驻征轮野店间，悠悠时节又春残。\n落花风急宿酲解，芳草雨昏春梦寒。\n惭逐利名头易白，欲眠云水志犹难。\n却怜村寺僧相引，闲上虚楼共倚栏。",
        "dynasty": "唐",
        "collection_info": null
    },
    {
        "title": "对雨寄朐山林番明府",
        "author": "李中",
        "content": "竟日如丝不暂停，莎阶闲听滴秋声。\n斜飘虚阁琴书润，冷逼幽窗梦寐清。\n开户只添搜句味，看山还阻上楼情。\n遥知公退琴堂静，坐对萧骚饮兴生。",
        "dynasty": "唐",
        "collection_info": null
    },
    {
        "title": "落花",
        "author": "李中",
        "content": "残红引动诗魔，怀古牵情奈何。\n半落铜台月晓，乱飘金谷风多。\n悠悠旋逐流水，片片轻黏短莎。\n谁见长门深锁，黄昏细雨相和。",
        "dynasty": "唐",
        "collection_info": null
    },
    {
        "title": "燕",
        "author": "李中",
        "content": "豪家五色泥香，衔得营巢太忙。\n喧觉佳人昼梦，双双犹在雕梁。",
        "dynasty": "唐",
        "collection_info": null
    },
    {
        "title": "莺",
        "author": "李中",
        "content": "羽毛特异诸禽，出谷堪听好音。\n薄暮欲栖何处，雨昏杨柳深深。",
        "dynasty": "唐",
        "collection_info": null
    },
    {
        "title": "宿山中寺",
        "author": "李中",
        "content": "寄宿深山寺，惟逢老病僧。\n风吹几世树，云暗暮秋灯。\n瞑目忘尘虑，谈空入上乘。\n明晨返名路，何计恋南能。",
        "dynasty": "唐",
        "collection_info": null
    },
    {
        "title": "海上载笔依韵酬左偃见寄",
        "author": "李中",
        "content": "都城分别后，海峤梦魂迷。\n吟兴疎烟月，边情起鼓鼙。\n戍旗风飐小，营柳雾笼低。\n草檄无余刃，难将阮瑀齐。",
        "dynasty": "唐",
        "collection_info": null
    },
    {
        "title": "春晚招鲁从事",
        "author": "李中",
        "content": "衮衮利名役，常嗟聚会稀。\n有心游好景，无术驻残晖。\n南陌草争茂，西园花乱飞。\n期君举杯酒，不醉莫言归。",
        "dynasty": "唐",
        "collection_info": null
    },
    {
        "title": "和易秀才春日见寄",
        "author": "李中",
        "content": "每恨多流落，吾徒不易亲。\n相逢千里客，共醉百花春。\n小槛山当面，闲阶柳拂尘。\n何时卜西上，明月桂枝新。",
        "dynasty": "唐",
        "collection_info": null
    },
    {
        "title": "送黄秀才",
        "author": "李中",
        "content": "雨余飞絮乱，相别思难任。\n酒罢河桥晚，帆开烟水深。\n蟾宫须展志，渔艇莫牵心。\n岐路从兹远，双鱼信勿沈。",
        "dynasty": "唐",
        "collection_info": null
    },
    {
        "title": "庭竹",
        "author": "李中",
        "content": "偶自山僧院，移归傍砌栽。\n好风终日起，幽鸟有时来。\n筛月牵诗兴，笼烟伴酒杯。\n南窗睡轻起，萧飒雨声迴。",
        "dynasty": "唐",
        "collection_info": null
    },
    {
        "title": "送戴秀才",
        "author": "李中",
        "content": "已是殊乡客，送君重惨然。\n河桥乍分首，槐柳正鸣蝉。\n短棹离幽浦，孤帆触远烟。\n清朝重文物，变化莫迁延。",
        "dynasty": "唐",
        "collection_info": null
    },
    {
        "title": "病中作",
        "author": "李中",
        "content": "闲斋病初起，心绪復悠悠。\n开箧羣书蠹，听蝉满树秋。\n诗魔还渐动，药债未能酬。\n为忆前山色，扶持上小楼。",
        "dynasty": "唐",
        "collection_info": null
    },
    {
        "title": "离家",
        "author": "李中",
        "content": "送别人归春日斜，独鞭羸马指天涯。\n月生江上乡心动，投宿怱忙近酒家。",
        "dynasty": "唐",
        "collection_info": null
    },
    {
        "title": "村行",
        "author": "李中",
        "content": "极目青青壠麦齐，野塘波阔下凫鹥。\n阳乌景暖林桑密，独立闲听戴胜啼。",
        "dynasty": "唐",
        "collection_info": null
    },
    {
        "title": "献乔侍郎",
        "author": "李中",
        "content": "位望谁能并，当年志已伸。\n人间传凤藻，天上演龙纶。\n贾马才无敌，褒雄誉益臻。\n除奸深繫念，致主迥忘身。\n谏疏纵横上，危言果敢陈。\n忠贞虽贯世，消长岂由人。\n慷慨辞朝阙，迢遥涉路尘。\n千山明夕照，孤棹渡长津。\n杜宇声方切，江蓠色正新。\n卷舒唯合道，喜愠不劳神。\n蝉客陪清论，渔翁作近邻。\n静吟穷野景，狂醉养天真。\n格论思名士，舆情渴直臣。\n九霄恩復降，比户意皆忻。\n却入鸳鸾序，终身顾问频。\n漏残丹禁晓，日暖玉墀春。\n鉴物心如水，忧时鬓若银。\n惟期康庶事，永要叙彝伦。\n贵贱知无间，孤寒必许亲。\n几多沈滞者，拭目望陶钧。",
        "dynasty": "唐",
        "collection_info": null
    },
    {
        "title": "献中书张舍人",
        "author": "李中",
        "content": "仙桂从攀后，人间播大名。\n飞腾谐素志，霄汉是前程。\n持宪威声振，司言品秩清。\n帘开春酒醒，月上草麻成。\n丹陛凌晨对，青云逐步生。\n照人裴玉莹，鉴物宪陂明。\n下直无他事，闲游恣逸情。\n林僧开户接，溪叟扫苔迎。\n煮茗山房冷，垂纶野艇轻。\n神清宜放旷，诗苦益纵横。\n余刃时皆仰，嘉谋众伫行。\n四方观启沃，毕竟念孤平。",
        "dynasty": "唐",
        "collection_info": null
    },
    {
        "title": "海上和郎戬员外赴倅职",
        "author": "李中",
        "content": "宋玉逢秋何起悲，新恩委寄好开眉。\n班升鸳鹭频经岁，任佐龚黄必暂时。\n乍对烟霞吟海峤，应思苹蓼梦江湄。\n一朝凤诏仲征入，鹏化那教尺鷃知。",
        "dynasty": "唐",
        "collection_info": null
    },
    {
        "title": "又送赴关",
        "author": "李中",
        "content": "心似白云归帝乡，暂停良画别龚黄。\n烟波乍晓浮兰棹，魂梦先飞近御香。\n一路伴吟汀草绿，几程清思水风凉。\n想应敷对忠言后，不放乡云离太阳。",
        "dynasty": "唐",
        "collection_info": null
    },
    {
        "title": "书郭判官幽斋壁",
        "author": "李中",
        "content": "不妨公退尚清虚，剏得幽斋兴有余。\n要引好风清户牖，旋栽新竹满庭除。\n倾壶待客花开后，煮茗留僧月上初。\n更有野情堪爱处，石床苔藓似匡庐。",
        "dynasty": "唐",
        "collection_info": null
    },
    {
        "title": "石棊局献时宰",
        "author": "李中",
        "content": "得从岳叟诚堪重，却献皋夔事更宜。\n公退启枰书院静，日斜收子竹阴移。\n适情岂待樵柯烂，罢局还应屐齿隳。\n预想幽窗风雨夜，一灯闲照覆图时。",
        "dynasty": "唐",
        "collection_info": null
    },
    {
        "title": "海城秋夕寄怀舍弟",
        "author": "李中",
        "content": "鸟栖庭树夜悠悠，枕上谁知泪暗流。\n千里梦魂迷旧业，一城砧杵捣残秋。\n窗闲寂寂灯犹在，帘外萧萧雨未休。\n早晚莱衣同着去，免悲流落在边州。",
        "dynasty": "唐",
        "collection_info": null
    },
    {
        "title": "和夏侯秀才春日见寄",
        "author": "李中",
        "content": "绵蛮黄鸟不堪听，触目离愁怕酒醒。\n云散碧山当晚槛，雨催青藓匝春庭。\n寻芳懒向桃花坞，垂钓空思杜若汀。\n昼梦不成吟有兴，挥毫书在枕边屏。",
        "dynasty": "唐",
        "collection_info": null
    },
    {
        "title": "送夏侯秀才",
        "author": "李中",
        "content": "江村摇落暮蝉鸣，执手临岐动别情。\n古岸相看残照在，片帆难驻好风生。\n牵吟一路逢山色，醒睡长汀对月明。\n况是清朝至公在，预知乔木定迁莺。",
        "dynasty": "唐",
        "collection_info": null
    },
    {
        "title": "江南重会友人感旧二首 一",
        "author": "李中",
        "content": "江南重会面，聊话十年心。\n共立黄花畔，空惊素髮侵。\n斜阳浮远水，归鸟下疎林。\n牵动诗魔处，凉风村落砧。",
        "dynasty": "唐",
        "collection_info": null
    },
    {
        "title": "江南重会友人感旧二首 二",
        "author": "李中",
        "content": "长江落照天，物景似当年。\n忆昔携村酒，相将上钓船。\n狂歌红蓼岸，惊起白鸥眠。\n今日趋名急，临风一黯然。",
        "dynasty": "唐",
        "collection_info": null
    },
    {
        "title": "己未岁冬捧宣头离下蔡",
        "author": "李中",
        "content": "诏下如春煦，巢南志不违。\n空将感恩泪，滴尽冒寒衣。\n覆载元容善，形骸果得归。\n无心渐季路，负米觐亲闱。",
        "dynasty": "唐",
        "collection_info": null
    },
    {
        "title": "哭舍弟二首 一",
        "author": "李中",
        "content": "鸿鴈离群后，成行忆日存。\n谁知归故里，只得奠吟魂。\n虫蠹书盈箧，人稀草拥门。\n从兹长恸后，独自奉晨昏。",
        "dynasty": "唐",
        "collection_info": null
    },
    {
        "title": "哭舍弟二首 二",
        "author": "李中",
        "content": "浮生多夭枉，惟尔最堪悲。\n同气未归日，慈亲临老时。\n旧诗传海峤，新冢枕江湄。\n遗稚呜呜处，黄昏绕穗帷。",
        "dynasty": "唐",
        "collection_info": null
    },
    {
        "title": "书情寄诗友",
        "author": "李中",
        "content": "默默谁知我，裴回野水边。\n诗情长若旧，吾事更无先。\n芳草人稀地，残阳鴈过天。\n静思吟友外，此意復谁怜。",
        "dynasty": "唐",
        "collection_info": null
    },
    {
        "title": "读蜀志",
        "author": "李中",
        "content": "鼎分天地日，先主力元微。\n鱼水从相得，山河遂有归。\n任贤无间忌，报国尽神机。\n草昧争雄者，君臣似此稀。",
        "dynasty": "唐",
        "collection_info": null
    },
    {
        "title": "献张拾遗",
        "author": "李中",
        "content": "官资清贵近丹墀，性格孤高世所稀。\n金殿日开亲凤扆，古幈时展看渔矶。\n酒醒虚阁秋帘捲，吟对疎篁夕鸟归。\n献替频陈忠誉播，鹏霄万里展雄飞。",
        "dynasty": "唐",
        "collection_info": null
    },
    {
        "title": "献中书汤舍人",
        "author": "李中",
        "content": "庆云呈瑞为明时，演畅丝纶在紫微。\n銮殿对时亲舜日，鲤庭过处着莱衣。\n闲寻竹寺听啼鸟，吟倚江楼恋落晖。\n隔座银屏看是设，一门清贵古今稀。",
        "dynasty": "唐",
        "collection_info": null
    },
    {
        "title": "海上太守新剏东亭",
        "author": "李中",
        "content": "使君心智杳难同，选胜开亭景莫穷。\n高敞轩窗迎海月，预栽花木待春风。\n静披典籍堪师古，醉拥笙歌不碍公。\n满径苔纹疎雨后，入檐山色夕阳中。\n偏宜下榻延徐孺，最称登门礼孔融。\n事简岂妨频赏翫，况当为政有余功。",
        "dynasty": "唐",
        "collection_info": null
    },
    {
        "title": "宫词二首 一",
        "author": "李中",
        "content": "门鏁帘垂月影斜，翠华咫尺隔天涯。\n香铺罗幌不成梦，背壁银缸落尽花。",
        "dynasty": "唐",
        "collection_info": null
    },
    {
        "title": "宫词二首 二",
        "author": "李中",
        "content": "金波寒透水精帘，烧尽沈檀手自添。\n风递笙歌门已掩，翠华何处夜厌厌。",
        "dynasty": "唐",
        "collection_info": null
    },
    {
        "title": "采莲女",
        "author": "李中",
        "content": "晚凉含笑上兰舟，波底红妆影欲浮。\n陌上少年休植足，荷香深处不迴头。",
        "dynasty": "唐",
        "collection_info": null
    },
    {
        "title": "钟陵春思",
        "author": "李中",
        "content": "沈沈楼影月当午，冉冉风香花正开。\n芳草迢迢满南陌，王孙何处不归来。",
        "dynasty": "唐",
        "collection_info": null
    },
    {
        "title": "赠夏秀才",
        "author": "李中",
        "content": "轩车紫陌竞寻春，独掩衡门病起身。\n步月怕伤三径藓，取琴因拂一床尘。\n明时傥有丹枝分，青鑑从他素髮新。\n况是青云知己在，原思生计莫忧贫。",
        "dynasty": "唐",
        "collection_info": null
    },
    {
        "title": "夏日书依上人壁",
        "author": "李中",
        "content": "门外尘飞暑气浓，院中萧索似山中。\n最怜煮茗相留处，疎竹当轩一榻风。",
        "dynasty": "唐",
        "collection_info": null
    },
    {
        "title": "下蔡春暮旅怀",
        "author": "李中",
        "content": "柳过春霖絮乱飞，旅中怀抱独[悽悽]。\n月生淮上云初散，家在江南梦去迷。\n髮白每惭清鑑启，心孤长怯子规啼。\n拜恩为养慈亲急，愿向明朝捧紫泥。",
        "dynasty": "唐",
        "collection_info": null
    },
    {
        "title": "捧宣头许归侍养",
        "author": "李中",
        "content": "泥书捧处圣恩新，许觐庭闱养二亲。\n蝼蚁至微宁足数，未知何处答穹旻。",
        "dynasty": "唐",
        "collection_info": null
    },
    {
        "title": "途中作",
        "author": "李中",
        "content": "烟波涉历指家林，欲到家林惧却深。\n得信慈亲痾瘵减，当时宽勉采兰心。",
        "dynasty": "唐",
        "collection_info": null
    },
    {
        "title": "都下再会友人",
        "author": "李中",
        "content": "谁言多难后，重会喜淹留。\n欲话关河梦，先惊鬓髮秋。\n浮云空冉冉，远水自悠悠。\n多谢开青眼，携壶共上楼。",
        "dynasty": "唐",
        "collection_info": null
    },
    {
        "title": "登毘陵青山楼",
        "author": "李中",
        "content": "高楼闲上对晴空，豁目开襟半日中。\n千里吴山清不断，一边辽海浸无穷。\n人生歌笑开花雾，世界兴亡落叶风。\n吟罢倚栏何限意，回头城郭暮烟笼。",
        "dynasty": "唐",
        "collection_info": null
    },
    {
        "title": "晋陵罢任寓居依韵和陈锐秀才见寄",
        "author": "李中",
        "content": "掩门三径莓苔绿，车马谁来陋巷间。\n卧弃琴书公干病，笑迎风月步兵闲。\n当秋每谢蛬清耳，渐老多惭酒借颜。\n济物未能伸一术，敢于明代爱青山。",
        "dynasty": "唐",
        "collection_info": null
    },
    {
        "title": "春苔",
        "author": "李中",
        "content": "春霖催得锁烟浓，竹院莎斋径小通。\n谁爱落花风味处，莫愁门巷衬残红。",
        "dynasty": "唐",
        "collection_info": null
    },
    {
        "title": "夏云",
        "author": "李中",
        "content": "如峰形状在西郊，未见从龙上泬寥。\n多谢好风吹起后，化为甘雨济田苗。",
        "dynasty": "唐",
        "collection_info": null
    },
    {
        "title": "书夏秀才幽居壁",
        "author": "李中",
        "content": "永巷苔深户半开，床头书劒积尘埃。\n最怜小槛疎篁晩，幽鸟双双何处来。",
        "dynasty": "唐",
        "collection_info": null
    },
    {
        "title": "红花",
        "author": "李中",
        "content": "红花颜色掩千花，任是猩猩血未加。\n染出轻罗莫相贵，古人崇俭诫奢华。",
        "dynasty": "唐",
        "collection_info": null
    },
    {
        "title": "安福县秋吟寄陈锐秘书",
        "author": "李中",
        "content": "县庭事简得余功，诗兴秋来不可穷。\n卧听寒蛬莎砌月，行衝落叶水村风。\n愁髭渐去人前白，醉面犹怜鑑裏红。\n苦恨交亲多契阔，未知良会几时同。",
        "dynasty": "唐",
        "collection_info": null
    },
    {
        "title": "新喻县酬王仲华少府见贻",
        "author": "李中",
        "content": "事简开樽有逸情，共忻官舍月华清。\n每惭花欠河阳景，长愧琴无单父声。\n未泰黎元惭旷职，纵行谦直是虚名。\n与君尽力行公道，敢向昌朝俟陟明。",
        "dynasty": "唐",
        "collection_info": null
    },
    {
        "title": "暮春有感寄宋维员外",
        "author": "李中",
        "content": "杜宇声中老病心，此心无计驻光阴。\n西园雨过好花尽，南陌人稀芳草深。\n喧梦却嫌莺语老，伴吟惟怕月轮沈。\n明年才候东风至，结驷期君预去寻。",
        "dynasty": "唐",
        "collection_info": null
    },
    {
        "title": "题吉水县厅前新栽小松",
        "author": "李中",
        "content": "斸开幽涧藓苔斑，移得孤根植砌前。\n影小未遮官舍月，翠浓犹带旧山烟。\n群花解笑香宁久，众木虽高节不坚。\n输我婆娑栏槛内，晚风萧飒学幽泉。",
        "dynasty": "唐",
        "collection_info": null
    },
    {
        "title": "赠念法华经绶上人",
        "author": "李中",
        "content": "五更初起扫松堂，瞑目先焚一炷香。\n念彻莲经谁得见，千峰岩外晓苍苍。",
        "dynasty": "唐",
        "collection_info": null
    },
    {
        "title": "秋日途中",
        "author": "李中",
        "content": "信步腾腾野岸边，离家都为利名牵。\n疎林一路斜阳裏，飒飒西风满耳蝉。",
        "dynasty": "唐",
        "collection_info": null
    },
    {
        "title": "宿韦校书幽居",
        "author": "李中",
        "content": "溪上高眠与鹤闲，开樽留我待柴关。\n园林月白秋霖歇，一夜泉声似故山。",
        "dynasty": "唐",
        "collection_info": null
    },
    {
        "title": "依韵和友人秋夕见寄",
        "author": "李中",
        "content": "夕风庭叶落，谁见此时情。\n不作关河梦，空闻砧杵声。\n会须求至理，何必叹无成。\n好约高僧宿，同看海月生。",
        "dynasty": "唐",
        "collection_info": null
    },
    {
        "title": "吉水作尉酬高援秀才见赠",
        "author": "李中",
        "content": "佐邑惭无术，敢言贫与清。\n风骚谁是主，烟月自关情。\n卷箔当山色，开窗就竹声。\n怜君惠嘉句，资我欲垂名。",
        "dynasty": "唐",
        "collection_info": null
    },
    {
        "title": "送智雄上人",
        "author": "李中",
        "content": "忽起游方念，飘然不可留。\n未知携一锡，乘兴向何州。\n古岸春云散，遥天晚雨收。\n想应重会面，风月又清秋。",
        "dynasty": "唐",
        "collection_info": null
    },
    {
        "title": "览友人卷",
        "author": "李中",
        "content": "新诗开卷处，造化竭精英。\n雪霁楚山碧，月高湘水清。\n初吟尘虑息，再味古风生。\n自此寰区内，喧腾二雅名。",
        "dynasty": "唐",
        "collection_info": null
    },
    {
        "title": "送人南游",
        "author": "李中",
        "content": "浪迹天涯去，南荒必动情。\n草青虞帝庙，云暗夜郎城。\n越鸟惊乡梦，蛮风解宿酲。\n早思归故里，华髮等闲生。",
        "dynasty": "唐",
        "collection_info": null
    },
    {
        "title": "晋陵县夏日作",
        "author": "李中",
        "content": "事简公庭静，开帘暑气中。\n依经煎绿茗，入竹就清风。\n至论招禅客，忘机忆钓翁。\n晚凉安枕簟，海月出墙东。",
        "dynasty": "唐",
        "collection_info": null
    },
    {
        "title": "邮亭早起",
        "author": "李中",
        "content": "邮舍残灯在，村林鸡唱频。\n星河吟裏晓，川陆望中春。\n旧友青云贵，殊乡素髮新。\n悠悠念行计，难更驻征轮。",
        "dynasty": "唐",
        "collection_info": null
    },
    {
        "title": "客中寒食",
        "author": "李中",
        "content": "旅次经寒食，思乡泪湿巾。\n音书天外断，桃李雨中春。\n欲饮都无绪，唯吟似有因。\n输他郊郭外，多少踏青人。",
        "dynasty": "唐",
        "collection_info": null
    },
    {
        "title": "旅馆秋夕",
        "author": "李中",
        "content": "寥寥山馆裏，独坐酒初醒。\n旧业多年别，秋霖一夜听。\n砌蛬声渐息，窗烛影犹停。\n早晚无他事，休如泛水萍。",
        "dynasty": "唐",
        "collection_info": null
    },
    {
        "title": "宿青溪米处士幽居",
        "author": "李中",
        "content": "寄宿溪光裏，夜凉高士家。\n养风窗外竹，叫月水中蛙。\n静虑同搜句，清神旋煮茶。\n唯忧晓鸡唱，尘裏事如麻。",
        "dynasty": "唐",
        "collection_info": null
    },
    {
        "title": "维舟秋浦逢故人张矩同泊",
        "author": "李中",
        "content": "卸帆清夜碧江滨，冉冉凉风动白苹。\n波上正吟新霁月，岸头恰见故乡人。\n共惊别后霜侵鬓，互说年来疾逼身。\n且饮一壶销百恨，会须遭遇识通津。",
        "dynasty": "唐",
        "collection_info": null
    },
    {
        "title": "代别",
        "author": "李中",
        "content": "明日鸣鞭天一涯，悠悠此夕怯分离。\n红楼有恨金波转，翠黛无言玉筯垂。\n浮蚁不能迷远意，迴纹从此寄相思。\n花时定是慵开鑑，独向春风忍扫眉。",
        "dynasty": "唐",
        "collection_info": null
    },
    {
        "title": "悼怀王丧妃",
        "author": "李中",
        "content": "花绽花开事可惊，暂来浮世返蓬瀛。\n楚宫梦断云空在，洛浦神归月自明。\n香解返魂成浪语，胶能续断是虚名。\n音容寂寞春牢落，谁会楼中独立情。",
        "dynasty": "唐",
        "collection_info": null
    },
    {
        "title": "酒醒",
        "author": "李中",
        "content": "睡觉花阴芳草软，不知明月出墙东。\n杯盘狼藉人何处，聚散空惊似梦中。",
        "dynasty": "唐",
        "collection_info": null
    },
    {
        "title": "送虞道士",
        "author": "李中",
        "content": "烟霞聚散通三岛，星斗分明在一壶。\n笑说余杭沽酒去，蔡家重要会麻姑。",
        "dynasty": "唐",
        "collection_info": null
    },
    {
        "title": "怀旧夜吟寄赵杞",
        "author": "李中",
        "content": "长笛声中海月飞，桃花零落满庭墀。\n魂销事去无寻处，酒醒孤吟不寐时。\n萱草岂能忘积恨，尺书谁与达相思。\n悠悠方寸何因解，明日江楼望渺瀰。",
        "dynasty": "唐",
        "collection_info": null
    },
    {
        "title": "宿临江驿",
        "author": "李中",
        "content": "候馆寥寥辍棹过，酒醒无奈旅愁何。\n雨昏郊郭行人少，苇暗汀洲宿鴈多。\n干禄已悲凋髮鬓，结茅终愧负烟萝。\n篇章早晚逢知己，苦志忘形自有魔。",
        "dynasty": "唐",
        "collection_info": null
    },
    {
        "title": "途中柳",
        "author": "李中",
        "content": "翠色晴来近，长亭路去遥。\n无人折烟缕，落日拂溪桥。",
        "dynasty": "唐",
        "collection_info": null
    },
    {
        "title": "隔墙花",
        "author": "李中",
        "content": "颜色尤难近，馨香不易通。\n朱门金锁隔，空使怨春风。",
        "dynasty": "唐",
        "collection_info": null
    },
    {
        "title": "广陵寒食夜",
        "author": "李中",
        "content": "广陵寒食夜，豪贵足佳期。\n紫陌人归后，红楼月上时。\n绮罗香未歇，丝竹韵犹迟。\n明日踏青兴，输他轻薄儿。",
        "dynasty": "唐",
        "collection_info": null
    },
    {
        "title": "寄庐山庄隐土",
        "author": "李中",
        "content": "烟萝拥竹关，物外自求安。\n逼枕溪声近，当檐岳色寒。\n药苗应自采，琴调对谁弹。\n待了浮名后，依君共挂冠。",
        "dynasty": "唐",
        "collection_info": null
    },
    {
        "title": "吉水寄阎侍御",
        "author": "李中",
        "content": "何处怀君切，令人欲白头。\n偶寻花外寺，独立水边楼。\n不得论休戚，何因校献酬。\n吟余兴难尽，风笛起渔舟。",
        "dynasty": "唐",
        "collection_info": null
    },
    {
        "title": "送张惟贞少府之江阴",
        "author": "李中",
        "content": "相送烟汀畔，酒阑登小舟。\n离京梅雨歇，到邑早蝉秋。\n俗必期康济，诗谁互唱酬。\n晚凉诸吏散，海月入虚楼。",
        "dynasty": "唐",
        "collection_info": null
    },
    {
        "title": "钟陵禁烟寄从弟",
        "author": "李中",
        "content": "落絮飞花日又西，踏青无侣草萋萋。\n交亲书断竟不到，忍听黄昏杜宇啼。",
        "dynasty": "唐",
        "collection_info": null
    },
    {
        "title": "夜泊江渚",
        "author": "李中",
        "content": "水乡明月上晴空，汀岛香生杜若风。\n不是当年独醒客，且沽村酒待渔翁。",
        "dynasty": "唐",
        "collection_info": null
    },
    {
        "title": "吉水县依韵酬华松秀才见寄",
        "author": "李中",
        "content": "官况萧条在水村，吏归无事好论文。\n枕欹独听残春雨，梦去空寻五老云。\n竹径每怜和藓步，禽声偏爱隔花闻。\n诗情冷淡知音少，独喜江皋得见君。",
        "dynasty": "唐",
        "collection_info": null
    },
    {
        "title": "贻庐山清溪观王尊师",
        "author": "李中",
        "content": "霞帔星冠復杖藜，积年修炼住灵溪。\n松轩睡觉冷云起，石磴坐来春日西。\n采药每寻岩径远，弹琴常到月轮低。\n鼎中龙虎功成后，海上三山去不迷。",
        "dynasty": "唐",
        "collection_info": null
    },
    {
        "title": "王昭君",
        "author": "李中",
        "content": "蛾眉翻自累，万里陷穷边。\n滴泪胡风起，宽心汉月圆。\n飞尘长翳日，白草自连天。\n谁贡和亲策，千秋汚简编。",
        "dynasty": "唐",
        "collection_info": null
    },
    {
        "title": "送姚端先辈归宁",
        "author": "李中",
        "content": "知君归觐省，称意涉通津。\n解缆汀洲晓，张帆烟水春。\n牵吟芳草远，贳酒乱花新。\n拜庆庭闱处，蟾枝香满身。",
        "dynasty": "唐",
        "collection_info": null
    },
    {
        "title": "江村晚秋作",
        "author": "李中",
        "content": "高秋水村路，隔岸见人家。\n好是经霜叶，红于带露花。\n临罾鱼易得，就店酒难赊。\n吟兴胡能尽，风清日又斜。",
        "dynasty": "唐",
        "collection_info": null
    },
    {
        "title": "蛩",
        "author": "李中",
        "content": "月冷莎庭夜已深，百虫声外有清音。\n诗情正苦无眠处，愧尔阶前相伴吟。",
        "dynasty": "唐",
        "collection_info": null
    },
    {
        "title": "感秋书事",
        "author": "李中",
        "content": "宦途憔悴雪生头，家计相牵未得休。\n红寥白苹消息断，旧溪烟月负渔舟。",
        "dynasty": "唐",
        "collection_info": null
    },
    {
        "title": "访庐山归章禅伯",
        "author": "李中",
        "content": "沈沈石室疎钟后，寂寂莎池片月明。\n多少学徒求妙法，要于言下悟无生。",
        "dynasty": "唐",
        "collection_info": null
    },
    {
        "title": "庐山栖隐洞谭先生院留题",
        "author": "李中",
        "content": "坛畔归云冷湿襟，拂苔移石坐花阴。\n偶然醒得庄周梦，始觉玄门兴味深。",
        "dynasty": "唐",
        "collection_info": null
    },
    {
        "title": "江行值暴风雨",
        "author": "李中",
        "content": "风狂雨暗舟人惧，自委神明志不邪。\n投得苇湾波浪息，岸头烟火近人家。",
        "dynasty": "唐",
        "collection_info": null
    },
    {
        "title": "杪秋夕吟怀寄宋维先辈",
        "author": "李中",
        "content": "江岛穷秋木叶稀，月高何处捣寒衣。\n苦嗟不见登龙客，此夜悠悠一梦飞。",
        "dynasty": "唐",
        "collection_info": null
    },
    {
        "title": "七夕",
        "author": "李中",
        "content": "星河耿耿正新秋，丝竹千家列綵楼。\n可惜穿针方有兴，纤纤初月苦难留。",
        "dynasty": "唐",
        "collection_info": null
    },
    {
        "title": "吉水作尉时酬阎侍御见寄",
        "author": "李中",
        "content": "谬佐驱鸡任，常思赋鵩人。\n未谐林下约，空感病来身。\n鏁径青苔老，铺阶红叶新。\n相思不可见，犹喜得书频。",
        "dynasty": "唐",
        "collection_info": null
    },
    {
        "title": "清溪逢张惟贞秀才",
        "author": "李中",
        "content": "洞隐红霞外，房开碧嶂根。\n昔年同炼句，几夜共听猨。\n考古书千卷，忘忧酒一樽。\n如今归建业，雅道喜重论。",
        "dynasty": "唐",
        "collection_info": null
    },
    {
        "title": "送阎侍御归阙",
        "author": "李中",
        "content": "羡君乘紫诏，归路指通津。\n鼓棹烟波暖，还京雨露新。\n趋朝丹禁晓，耸辔九衢春。\n自愧湮沈者，随轩未有因。",
        "dynasty": "唐",
        "collection_info": null
    },
    {
        "title": "甲子岁罢吉水县过钟陵时暮春维舟江渚谒柴太尉席上作",
        "author": "李中",
        "content": "公侯延驻暂踟蹰，况值风光三月初。\n乱落杯盘花片小，静笼池阁柳阴疎。\n舟维南浦程虽阻，饮预西园兴有余。\n却笑田家门下客，当时容易叹车鱼。",
        "dynasty": "唐",
        "collection_info": null
    },
    {
        "title": "海上春夕旅怀寄左偃",
        "author": "李中",
        "content": "柳过清明絮乱飞，感时怀旧思悽悽。\n月生楼阁云初散，家在汀洲梦去迷。\n髮白每惭清鑑启，酒醒长怯子规啼。\n北山高卧风骚客，安得同吟復杖藜。",
        "dynasty": "唐",
        "collection_info": null
    },
    {
        "title": "江次维舟登古寺",
        "author": "李中",
        "content": "辍棹因过古梵宫，荒凉门径鏁苔茸。\n绿阴满地前朝树，清韵含风后殿钟。\n童子纵慵眠坏榻，老僧耽话指诸峰。\n吟余却返来时路，迴首盘桓尚驻筇。",
        "dynasty": "唐",
        "collection_info": null
    },
    {
        "title": "春日招宋维先辈",
        "author": "李中",
        "content": "瓮中竹叶今朝熟，鑑裏桃花昨日开。\n为报广寒攀桂客，莫辞相访共衔杯。",
        "dynasty": "唐",
        "collection_info": null
    },
    {
        "title": "吹笛儿",
        "author": "李中",
        "content": "陇头休听月明中，妙竹嘉音际会逢。\n见尔樽前吹一首，令人重忆许云封。",
        "dynasty": "唐",
        "collection_info": null
    },
    {
        "title": "所思",
        "author": "李中",
        "content": "解佩当时在洛滨，悠悠疑是梦中身。\n自从物外无消息，花谢莺啼近十春。",
        "dynasty": "唐",
        "collection_info": null
    },
    {
        "title": "吉水县酬夏侯秀才见寄",
        "author": "李中",
        "content": "启鑑悠悠两鬓苍，病来心绪易凄凉。\n知音不到吟还懒，鏁印开帘又夕阳。",
        "dynasty": "唐",
        "collection_info": null
    },
    {
        "title": "和友人喜雪",
        "author": "李中",
        "content": "腊雪频频降，成堆不可除。\n伴吟花莫并，销瘴药何如。\n谢女诗成处，袁安睡起初。\n深迷樵子径，冷逼旅人居。\n惹砌催罇俎，飘窗入簿书。\n最宜楼上望，散乱满空虚。",
        "dynasty": "唐",
        "collection_info": null
    },
    {
        "title": "感事呈所知",
        "author": "李中",
        "content": "竞爱松筠翠，皆怜桃李芳。\n如求济世广，桑柘愿商量。",
        "dynasty": "唐",
        "collection_info": null
    },
    {
        "title": "送汪涛",
        "author": "李中",
        "content": "知君别家后，不免泪霑襟。\n芳草千里路，夕阳孤客心。\n花飞当野渡，猨叫在烟岑。\n霄汉知音在，何须恨陆沈。",
        "dynasty": "唐",
        "collection_info": null
    },
    {
        "title": "言志寄刘钧秀才",
        "author": "李中",
        "content": "童稚亲儒墨，时平喜道存。\n酬身指书劒，赋命委干坤。\n秋爽鼓琴兴，月清搜句魂。\n与君同此志，终待至公论。",
        "dynasty": "唐",
        "collection_info": null
    },
    {
        "title": "访澄上人",
        "author": "李中",
        "content": "寻师来静境，神骨觉清凉。\n一饷逢秋雨，相留坐竹堂。\n石渠堆败叶，莎砌咽寒螀。\n话到南能旨，怡然万虑忘。",
        "dynasty": "唐",
        "collection_info": null
    },
    {
        "title": "经古寺",
        "author": "李中",
        "content": "殿宇半隳摧，门临野水开。\n云凝何代树，草蔽此时台。\n遶塔堆黄叶，沿阶积绿苔。\n踟蹰日将暮，栖鸟入巢来。",
        "dynasty": "唐",
        "collection_info": null
    },
    {
        "title": "送王道士游东海",
        "author": "李中",
        "content": "巨浸常牵梦，云游岂觉劳。\n遥空收晚雨，虚阁看秋涛。\n必若思三岛，应须钓六鳌。\n如通十洲去，谁信碧天高。",
        "dynasty": "唐",
        "collection_info": null
    },
    {
        "title": "贻青阳宰",
        "author": "李中",
        "content": "征赋常登限，名山管最多。\n吏闲民讼少，时得访烟萝。",
        "dynasty": "唐",
        "collection_info": null
    },
    {
        "title": "哭故主人陈太师",
        "author": "李中",
        "content": "十年孤迹寄侯门，入室升堂忝厚恩。\n游遍春郊随茜斾，饮残秋月待金尊。\n车鱼郑重知难报，吐握周旋不可论。\n长恸裴回逝川上，白杨萧飒又黄昏。",
        "dynasty": "唐",
        "collection_info": null
    },
    {
        "title": "秋江夜泊寄刘钧",
        "author": "李中",
        "content": "万里江山敛暮烟，旅情当此独悠然。\n沙汀月冷帆初卸，苇岸风多人未眠。\n已听渔翁歌别浦，更堪边鴈过遥天。\n与君共俟酬身了，结侣波中寄钓船。",
        "dynasty": "唐",
        "collection_info": null
    },
    {
        "title": "和浔阳宰感旧绝句五首 一",
        "author": "李中",
        "content": "追感古今情不已，竹轩闲取史书看。\n欲亲往哲无因见，空树临风襟袖寒。",
        "dynasty": "唐",
        "collection_info": null
    },
    {
        "title": "和浔阳宰感旧绝句五首 二",
        "author": "李中",
        "content": "浔阳物景真难及，练泻澄江最好看。\n曾上虚楼吟倚槛，五峰擎雪照人寒。",
        "dynasty": "唐",
        "collection_info": null
    },
    {
        "title": "和浔阳宰感旧绝句五首 三",
        "author": "李中",
        "content": "园林春媚千花发，烂熳如将画障看。\n惟爱松筠多冷淡，青青偏称雪霜寒。",
        "dynasty": "唐",
        "collection_info": null
    },
    {
        "title": "和浔阳宰感旧绝句五首 四",
        "author": "李中",
        "content": "知君百里鸣琴处，公退千山尽日看。\n政化有同风偃草，更将余力拯孤寒。",
        "dynasty": "唐",
        "collection_info": null
    },
    {
        "title": "和浔阳宰感旧绝句五首 五",
        "author": "李中",
        "content": "昔岁寻芳忻得侣，江堤物景尽情看。\n就中吟恋垂杨下，撼起啼莺晚吹寒。",
        "dynasty": "唐",
        "collection_info": null
    },
    {
        "title": "哭柴郎中",
        "author": "李中",
        "content": "昔岁遭逢在海城，曾容孤迹奉双旌。\n酒边不厌笙歌盛，花下只愁风雨生。\n棊接山亭松影晚，吟陪月槛露华清。\n音尘自此无因问，泪洒川波夕照明。",
        "dynasty": "唐",
        "collection_info": null
    },
    {
        "title": "访章禅老",
        "author": "李中",
        "content": "比寻禅客叩禅机，澄却心如月在池。\n松下偶然醒一梦，却成无语问吾师。",
        "dynasty": "唐",
        "collection_info": null
    },
    {
        "title": "泊秋浦",
        "author": "李中",
        "content": "苇岸风高宿鴈惊，维舟特地起乡情。\n渔儿隔水吹横笛，半夜空江月正明。",
        "dynasty": "唐",
        "collection_info": null
    },
    {
        "title": "闲居言怀",
        "author": "李中",
        "content": "未达难随众，从他俗所憎。\n闲听九秋雨，远忆四明僧。\n病后倦吟啸，贫来疎友朋。\n寂寥元合道，未必是无能。",
        "dynasty": "唐",
        "collection_info": null
    },
    {
        "title": "舟次彭泽",
        "author": "李中",
        "content": "飘泛经彭泽，扁舟思莫穷。\n无人秋浪晚，一岸蓼花风。\n乡里梦渐远，交亲书未通。\n今宵见圆月，难坐冷光中。",
        "dynasty": "唐",
        "collection_info": null
    },
    {
        "title": "宿钟山知觉院",
        "author": "李中",
        "content": "宿投林下寺，中夜觉神清。\n磬罢僧初定，山空月又生。\n笼灯吐冷艳，嵒树起寒声。\n待晓红尘裏，依前冒远程。",
        "dynasty": "唐",
        "collection_info": null
    },
    {
        "title": "游茅山二首 一",
        "author": "李中",
        "content": "绿藓深迎步，红霞烂满衣。\n洞天应不远，鸾鹤向人飞。",
        "dynasty": "唐",
        "collection_info": null
    },
    {
        "title": "游茅山二首 二",
        "author": "李中",
        "content": "茅许仙踪在，烟霞一境清。\n夷希何许叩，松径月空明。",
        "dynasty": "唐",
        "collection_info": null
    },
    {
        "title": "鹤",
        "author": "李中",
        "content": "九皋羽翼下晴空，万里心难驻玉笼。\n清露滴时翘藓径，白云开处唳松风。\n归当华表千年后，怨在瑶琴别操中。\n好共灵龟作俦侣，十洲三岛逐仙翁。",
        "dynasty": "唐",
        "collection_info": null
    },
    {
        "title": "暮春吟怀寄姚端先辈",
        "author": "李中",
        "content": "无奈诗魔旦夕生，更堪芳草满长汀。\n故人还爽花前约，新月又生江上亭。\n庄梦断时灯欲烬，蜀魂啼处酒初醒。\n何时得见登龙客，隔却千山万仞青。",
        "dynasty": "唐",
        "collection_info": null
    },
    {
        "title": "送圆上人归庐山",
        "author": "李中",
        "content": "莲宫旧隐尘埃外，策杖临风拂袖还。\n踏雪独寻青嶂下，听猨重入白云间。\n萧骚红树当门老，斑駮苍苔鏁径闲。\n预想松轩夜禅处，虎溪圆月照空山。",
        "dynasty": "唐",
        "collection_info": null
    },
    {
        "title": "送相里秀才之匡山国子监",
        "author": "李中",
        "content": "气秀情闲杳莫羣，庐山游去志求文。\n已能探虎穷骚雅，又欲囊萤就典坟。\n目豁乍窥千里浪，梦寒初宿五峰云。\n业成早赴春闱约，要使嘉名海内闻。",
        "dynasty": "唐",
        "collection_info": null
    },
    {
        "title": "渔父二首 一",
        "author": "李中",
        "content": "偶向芦花深处行，溪光山色晚来晴。\n渔家开户相迎接，稚子争窥犬吠声。",
        "dynasty": "唐",
        "collection_info": null
    },
    {
        "title": "渔父二首 二",
        "author": "李中",
        "content": "雪鬓衰髯白布袍，笑携頳鲤换村醪。\n慇懃留我宿溪上，钓艇归来明月高。",
        "dynasty": "唐",
        "collection_info": null
    },
    {
        "title": "旅次闻砧",
        "author": "李中",
        "content": "砧杵谁家夜捣衣，金风淅淅露微微。\n月中独坐不成寐，旧业经年未得归。",
        "dynasty": "唐",
        "collection_info": null
    },
    {
        "title": "寄杨先生",
        "author": "李中",
        "content": "仙翁别后无信，应共烟霞卜隣。\n莫把壶中秘诀，轻传尘裏游人。\n浮生日月自急，上境莺花正春。\n安得一招琴酒，与君共泛天津。",
        "dynasty": "唐",
        "collection_info": null
    },
    {
        "title": "对酒招陈昭用",
        "author": "李中",
        "content": "花开叶落堪悲，似水年光暗移。\n身世都如梦役，是非空使神疲。\n良图有分终在，所欲无劳妄思。\n幸有一壶清酒，且来闲语希夷。",
        "dynasty": "唐",
        "collection_info": null
    },
    {
        "title": "旅夜闻笛",
        "author": "李中",
        "content": "长笛起谁家，秋凉夜漏赊。\n一声来枕上，孤客在天涯。\n木末风微动，窗前月渐斜。\n暗牵诗思苦，不独落梅花。",
        "dynasty": "唐",
        "collection_info": null
    },
    {
        "title": "送绍明上人之毘陵",
        "author": "李中",
        "content": "忽起毘陵念，飘然不可留。\n听蝉离古寺，携锡上扁舟。\n月出沙汀冷，风高苇岸秋。\n回期端的否，千里路悠悠。",
        "dynasty": "唐",
        "collection_info": null
    },
    {
        "title": "再到山阳寻故人不遇二首 一",
        "author": "李中",
        "content": "维舟登野岸，因访故人居。\n乱后知何处，荆榛匝弊庐。",
        "dynasty": "唐",
        "collection_info": null
    },
    {
        "title": "再到山阳寻故人不遇二首 二",
        "author": "李中",
        "content": "欲问当年事，耕人都不知。\n空余堤上柳，依旧自垂丝。",
        "dynasty": "唐",
        "collection_info": null
    },
    {
        "title": "寄庐山简寂观重道者",
        "author": "李中",
        "content": "忆昔采芝庐岳顶，清宫常接绛霄人。\n玉书闲展石楼晓，瑶瑟醉弹琪树春。\n惟恨仙桃迟结实，不忧沧海易成尘。\n似醒一梦归凡世，空向彤霞寄梦频。",
        "dynasty": "唐",
        "collection_info": null
    },
    {
        "title": "思湓渚旧居",
        "author": "李中",
        "content": "昔岁曾居湓水头，草堂吟啸兴何幽。\n迎僧常踏竹间藓，爱月独登溪上楼。\n寒翠入檐岚岫晓，冷声萦枕野泉秋。\n从拘宦路无由到，昨夜分明梦去游。",
        "dynasty": "唐",
        "collection_info": null
    },
    {
        "title": "思朐阳春游感旧寄柴司徒五首 一",
        "author": "李中",
        "content": "王孙昔日甚相亲，共赏西园正媚春。\n醉卧如茵芳草上，觉来花月影笼身。",
        "dynasty": "唐",
        "collection_info": null
    },
    {
        "title": "思朐阳春游感旧寄柴司徒五首 二",
        "author": "李中",
        "content": "烟铺芳草正绵绵，藉草传杯似列仙。\n暂辍笙歌且联句，含毫花下破香笺。",
        "dynasty": "唐",
        "collection_info": null
    },
    {
        "title": "思朐阳春游感旧寄柴司徒五首 三",
        "author": "李中",
        "content": "南陌风和舞蝶狂，惜春公子恋斜阳。\n高歌饮罢将迴辔，衣上花兼百草香。",
        "dynasty": "唐",
        "collection_info": null
    },
    {
        "title": "思朐阳春游感旧寄柴司徒五首 四",
        "author": "李中",
        "content": "春郊饮散暮烟收，却引丝簧上翠楼。\n红袖歌长金斝乱，银蟾飞出海东头。",
        "dynasty": "唐",
        "collection_info": null
    },
    {
        "title": "思朐阳春游感旧寄柴司徒五首 五",
        "author": "李中",
        "content": "昔年常接五陵狂，洪饮花间数十场。\n别后或惊如梦觉，音尘难问水茫茫。",
        "dynasty": "唐",
        "collection_info": null
    },
    {
        "title": "泉",
        "author": "李中",
        "content": "潺潺青嶂底，来处一何长。\n漱石苔痕滑，侵松鹤梦凉。\n泛花穿竹坞，泻月下莲塘。\n想得归何处，天涯助渺茫。",
        "dynasty": "唐",
        "collection_info": null
    },
    {
        "title": "题徐五教池亭",
        "author": "李中",
        "content": "多士池塘好，尘中景恐无。\n年来养鸥鹭，梦不去江湖。\n泉脉通深涧，风声起短芦。\n惊鱼跳藻荇，戏蝶上菰蒲。\n泛泛容渔艇，闲闲载酒壶。\n涨痕山雨过，翠积岸苔铺。\n花影沈波底，烟光入座隅。\n晓香怜杜若，夜浸爱[蟾]蜍。\n步逸心难厌，看吟兴不辜。\n凭君命奇笔，为我写成图。",
        "dynasty": "唐",
        "collection_info": null
    },
    {
        "title": "遥赋义兴潜泉",
        "author": "李中",
        "content": "见说灵泉好，潺湲兴莫穷。\n谁当秋霁后，独听月明中。\n溅石苔花润，随流木叶红。\n何当化霖雨，济物显殊功。",
        "dynasty": "唐",
        "collection_info": null
    },
    {
        "title": "和毘陵尉曹昭用见寄",
        "author": "李中",
        "content": "决狱多余暇，冥搜万家空。\n卷帘疎雨后，鏁印夕阳中。\n还往多名士，编题尚古风。\n宦途知此味，能有几人同。",
        "dynasty": "唐",
        "collection_info": null
    },
    {
        "title": "梅花",
        "author": "李中",
        "content": "羣木方憎雪，开花长在先。\n流莺与舞蝶，不见许因缘。",
        "dynasty": "唐",
        "collection_info": null
    },
    {
        "title": "舟次吉水逢蔡文庆秀才",
        "author": "李中",
        "content": "别后音尘断，相逢又共吟。\n雪霜今日鬓，烟月旧时心。\n舣棹夕阳在，听鸿秋色深。\n一尊开口笑，不必话升沈。",
        "dynasty": "唐",
        "collection_info": null
    },
    {
        "title": "新喻县偶寄彭仁正字",
        "author": "李中",
        "content": "经年离象魏，孤宦在南荒。\n酒醒公斋冷，雨多归梦长。\n志难酬国泽，术欠致民康。\n吾子应相笑，区区道未光。",
        "dynasty": "唐",
        "collection_info": null
    },
    {
        "title": "和彭正字喜雪见寄",
        "author": "李中",
        "content": "千门忻应瑞，偏称上楼看。\n密洒虚窗晓，狂飘大野寒。\n园深宜竹树，帘卷洽杯盘。\n已作丰年兆，黎民意尽安。",
        "dynasty": "唐",
        "collection_info": null
    },
    {
        "title": "海上和柴军使清明书事",
        "author": "李中",
        "content": "清明时节好烟光，英杰高吟兴味长。\n捧日即应还禁卫，当春何惜醉朐阳。\n千山过雨难藏翠，百卉临风不藉香。\n却是旅人悽屑甚，夜来魂梦到家乡。",
        "dynasty": "唐",
        "collection_info": null
    },
    {
        "title": "壬申岁承命之任淦阳再过庐山国学感旧寄刘钧明府",
        "author": "李中",
        "content": "三十年前共苦辛，囊萤曾寄此烟岑。\n读书灯暗嫌云重，搜句石平怜藓深。\n各历宦途悲聚散，几看时辈或浮沈。\n再来物景还依旧，风冷松高猨狖吟。",
        "dynasty": "唐",
        "collection_info": null
    },
    {
        "title": "留题胡参卿秀才幽居",
        "author": "李中",
        "content": "竹荫亭除藓色浓，道心安逸寂寥中。\n扣门时有栖禅客，洒酒多招采药翁。\n江近好听菱芡雨，径香偏爱蕙兰风。\n我惭名宦犹拘束，脱屣心情未得同。",
        "dynasty": "唐",
        "collection_info": null
    },
    {
        "title": "放鹭鸶",
        "author": "李中",
        "content": "池塘多谢久淹留，长得霜翎放自由。\n好去蒹葭深处宿，月明应认旧江秋。",
        "dynasty": "唐",
        "collection_info": null
    },
    {
        "title": "柳絮",
        "author": "李中",
        "content": "年年二月暮，散乱杂飞花。\n雨过微风起，狂飘千万家。",
        "dynasty": "唐",
        "collection_info": null
    },
    {
        "title": "早春",
        "author": "李中",
        "content": "一种和风至，千花未放妍。\n草心并柳眼，长是被恩先。",
        "dynasty": "唐",
        "collection_info": null
    },
    {
        "title": "春云",
        "author": "李中",
        "content": "阴去为膏泽，晴来媚晓空。\n无心亦无滞，舒卷在东风。",
        "dynasty": "唐",
        "collection_info": null
    },
    {
        "title": "送姚端秀才游毘陵",
        "author": "李中",
        "content": "毘陵嘉景太湖边，才子经游称少年。\n风弄轻帘沽酒市，月明红袖采莲船。\n若耶罨画应相似，越岫吴峰尽接连。\n此去高吟须早返，广寒丹桂莫迁延。",
        "dynasty": "唐",
        "collection_info": null
    },
    {
        "title": "和朐阳载笔鲁裕见寄",
        "author": "李中",
        "content": "燕台多事每开颜，相许论交淡薄间。\n饮兴共怜芳草岸，吟情同爱夕阳山。\n露浓小径蛩声咽，月冷空庭竹影闲。\n何事此时攀忆甚，与君俱是别乡关。",
        "dynasty": "唐",
        "collection_info": null
    },
    {
        "title": "叙吟二首 一",
        "author": "李中",
        "content": "往哲搜罗妙入神，隋珠和璧未为珍。\n而今所得惭难继，谬向平生着苦辛。",
        "dynasty": "唐",
        "collection_info": null
    },
    {
        "title": "叙吟二首 二",
        "author": "李中",
        "content": "成僻成魔二雅中，每逢知己是亨通。\n言之无罪终难厌，欲把风骚继古风。",
        "dynasty": "唐",
        "collection_info": null
    },
    {
        "title": "贻毘陵正勤禅院奉长老",
        "author": "李中",
        "content": "随缘驻瓶锡，心已悟无生。\n默坐烟霞散，闲观水月明。\n竹深风倍冷，堂迥磬偏清。\n愿作传灯者，忘言学净名。",
        "dynasty": "唐",
        "collection_info": null
    },
    {
        "title": "冬日书怀寄惟真大师",
        "author": "李中",
        "content": "自别吾师后，风骚道甚孤。\n雪霜侵鬓髮，音信隔江湖。\n扰扰悲时世，悠悠役梦途。\n向公期尽节，多病怕倾壶。\n贱迹虽惭滞，幽情忍使辜。\n诗成天外句，棊覆夜中图。\n落壁灯花碎，飘窗雪片麤。\n煮茶烧栗兴，早晚復围炉。",
        "dynasty": "唐",
        "collection_info": null
    },
    {
        "title": "献中书潘舍人",
        "author": "李中",
        "content": "运叶半千数，天钟许国臣。\n鹏霄开羽翼，凤阙演丝纶。\n顾问当清夜，从容向紫宸。\n立言成雅诰，正意叙彝伦。\n朴素偕前哲，馨香越搢绅。\n褒辞光万代，优旨重千钧。\n公退谁堪接，清闲道是邻。\n世间身属幻，物外意通津。\n弔往兼春梦，文高赋復新。\n琴弹三峡水，屏画十洲春。\n庭冷铺苔色，池寒浸月轮。\n竹风来枕簟，药气上衣巾。\n茶谱传溪叟，棊经受羽人。\n清虚虽得趣，献替不妨陈。\n杞梓呈才后，神仙入侍频。\n孤寒皆有赖，中外亦同忻。\n有士曾多难，无门得望尘。\n忙忙罹险阻，往往耗精神。\n寻果巢枝愿，终全负米身。\n[遭]逢敦孝治，蹇塞值通津。\n最庆清朝禄，还霑白髮亲。\n甘柔心既遂，虚薄报何因。\n远宦联绵历，卑栖夙夜勤。\n良时空爱惜，末路每悲辛。\n骨立驹犹病，颜凋女尚贫。\n而今谐顾遇，尺蠖愿求伸。",
        "dynasty": "唐",
        "collection_info": null
    },
    {
        "title": "春日作",
        "author": "李中",
        "content": "和气来无象，物情还暗新。干坤一夕雨，草木万方春。\n染水烟光媚，催花鸟语频。高台旷望处，歌咏属诗人。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "寒江暮泊寄左偃",
        "author": "李中",
        "content": "维舟芦荻岸，离恨若为宽。烟火人家远，汀洲暮雨寒。\n天涯孤梦去，篷底一灯残。不是凭骚雅，相思写亦难。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "喜春雨有寄",
        "author": "李中",
        "content": "青春终日雨，公子莫思晴。任阻西园会，且观南亩耕。\n最怜滋垄麦，不恨湿林莺。父老应相贺，丰年兆已成。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "魏夫人坛",
        "author": "李中",
        "content": "仙坛遗迹在，苔合落花明。绛节何年返，白云终日生。\n旋新芳草色，依旧偃松声。欲问希夷事，音尘隔上清。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "寄赠致仕沈彬郎中",
        "author": "李中",
        "content": "鹤氅换朝服，逍遥云水乡。有时乘一叶，载酒入三湘。\n尘梦年来息，诗魔老亦狂。莼羹与鲈脍，秋兴最宜长。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "宿庐山白云峰重道者院",
        "author": "李中",
        "content": "绝顶松堂喜暂游，一宵玄论接浮丘。云开碧落星河近，\n他时书剑酬恩了，愿逐鸾车看十洲。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "海上从事秋日书怀",
        "author": "李中",
        "content": "悠悠旅宦役尘埃，旧业那堪信未回。千里梦随残月断，\n唯有搜吟遣怀抱，凉风时复上高台。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "访蔡文庆处士留题",
        "author": "李中",
        "content": "幽人栖息处，一到涤尘心。藓色花阴阔，棋声竹径深。\n篱根眠野鹿，池面戏江禽。多谢相留宿，开樽拂素琴。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "寄庐岳鉴上人",
        "author": "李中",
        "content": "岳寺栖瓶锡，常人亲亦难。病披青衲重，晚剃白髭寒。\n烘壁茶烟暗，填沟木叶干。昔年皆礼谒，频到碧云端。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "书小斋壁",
        "author": "李中",
        "content": "其谁肯见寻，冷淡少知音。尘土侵闲榻，烟波隔故林。\n竹风醒晚醉，窗月伴秋吟。道在唯求己，明时岂陆沈。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "怀王道者",
        "author": "李中",
        "content": "闲思王道者，逸格世难群。何处眠青嶂，从来爱白云。\n酒沽应独醉，药熟许谁分。正作趋名计，如何得见君。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "桃花",
        "author": "李中",
        "content": "只应红杏是知音，灼灼偏宜间竹阴。几树半开金谷晓，\n谁步宋墙明月下，好香和影上衣襟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "思旧游有感",
        "author": "李中",
        "content": "长忆衔杯处，酕醄尚未阑。江南正烟雨，楼上恰春寒。\n好树藏莺密，平芜彻野宽。如今无处觅，音信隔波澜。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "依韵和智谦上人送李相公赴昭武军",
        "author": "李中",
        "content": "暂别庙堂上，雄藩去豁情。秋风生雁渚，晚雾湿龙旌。\n吟裏过侯服，梦中归帝城。下车军庶乐，千里月华清。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "姑苏怀古",
        "author": "李中",
        "content": "阖闾兴霸日，繁盛复风流。歌舞一场梦，烟波千古愁。\n樵人归野径，渔笛起扁舟。触目牵伤感，将行又驻留。\n苏台踪迹在，旷望向江滨。往事谁堪问，连空草自春。\n花疑西子脸，涛想伍胥神。吟尽情难尽，斜阳照路尘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "赠史虚白",
        "author": "李中",
        "content": "致主嘉谋尚未伸，慨然深志与谁论。唤回古意琴开匣，\n九重梦卜时终在，莫向深云独闭门。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "赠蒯亮处士",
        "author": "李中",
        "content": "着得新书义更幽，负琴何处不遨游。玄宫寄宿月华冷，\n吾君侧席求贤切，未可悬瓢枕碧流。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "书王秀才壁",
        "author": "李中",
        "content": "茅舍何寥落，门庭长绿芜。贫来卖书剑，病起忆江湖。\n对枕暮山碧，伴吟凉月孤。前贤多晚达，莫叹有霜须。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "春日途中作",
        "author": "李中",
        "content": "干禄趋名者，迢迢别故林。春风短亭路，芳草异乡心。\n雨过江山出，莺啼村落深。未知将雅道，何处谢知音。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "依韵和蠡泽王去微秀才见寄",
        "author": "李中",
        "content": "咫尺风骚客，难谐面继酬。相思对烟雨，一雁下汀洲。\n花影谁家坞，笛声何处楼。支筇朗吟罢，搔首独迟留。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "送孙孔二秀才游庐山",
        "author": "李中",
        "content": "庐山多胜景，偏称二君游。松径苍苔合，花阴碧涧流。\n倾壶同坐石，搜句共登楼。莫学天台客，逢山即驻留。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "春日野望怀故人",
        "author": "李中",
        "content": "野外登临望，苍苍烟景昏。暖风医病草，甘雨洗荒村。\n云散天边野，潮回岛上痕。故人不可见，倚杖役吟魂。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "游玄真观",
        "author": "李中",
        "content": "闲吟游古观，静虑相神仙。上景非难度，阴功不易全。\n醮坛松作盖，丹井藓成钱。浩浩红尘裏，谁来叩自然。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "剑客",
        "author": "李中",
        "content": "恩酬期必报，岂是辄轻生。神剑冲霄去，谁为平不平。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "鹤",
        "author": "李中",
        "content": "警露精神异，冲天羽翼新。千年一归日，谁识令威身。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "送致仕沈彬郎中游茅山",
        "author": "李中",
        "content": "挂却朝冠披鹤氅，羽人相伴恣遨游。忽因风月思茅岭，\n华阳洞府年光永，莫向仙乡拟驻留。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "题庐山东寺远大师影堂",
        "author": "李中",
        "content": "远公遗迹在东林，往事名存动苦吟。杉桧已依灵塔老，\n十八贤人消息断，莲池千载月沉沉。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "庭苇",
        "author": "李中",
        "content": "品格清于竹，诗家景最幽。从栽向池沼，长似在汀洲。\n玩好招溪叟，栖堪待野鸥。影疏当夕照，花乱正深秋。\n韵细堪清耳，根牢好系舟。故溪高岸上，冷淡有谁游。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "寄左偃",
        "author": "李中",
        "content": "每病风骚路，荒凉人莫游。惟君还似我，成癖未能休。\n舍寐缘孤月，忘形为九秋。垂名如不朽，那恨雪生头。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "宿山店书怀寄东林令图上人",
        "author": "李中",
        "content": "一宿山前店，旅情安可穷。猿声乡梦后，月影竹窗中。\n南楚征途阔，东吴旧业空。虎溪莲社客，应笑此飘蓬。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "途中闻子规",
        "author": "李中",
        "content": "春残杜宇愁，越客思悠悠。雨歇孤村裏，花飞远水头。\n微风声渐咽，高树血应流。因此频回首，家山隔几州。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "春日书怀",
        "author": "李中",
        "content": "千峰雪尽鸟声春，日永孤吟野水滨。\n霄汉路岐升未得，花时空拂满衣尘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "所思代人",
        "author": "李中",
        "content": "巫峡云深湘水遥，更无消息梦空劳。\n梦回深夜不成寐，起立閒庭花月高。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "春晚过明氏閒居",
        "author": "李中",
        "content": "寥寥陋巷独扃门，自乐清虚不厌贫。数局棋中消永日，\n羡尔朗吟无外事，沧洲何必去垂纶。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "赠重安寂道者",
        "author": "李中",
        "content": "寒松肌骨鹤心情，混俗陶陶隐姓名。白髮只闻悲短景，\n每许相亲应计分，琴余常见话蓬瀛。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "江边吟",
        "author": "李中",
        "content": "风暖汀洲吟兴生，远山如画雨新晴。残阳影裏水东注，\n盘桓渔舍忘归去，云静高空月又明。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "献张义方常侍",
        "author": "李中",
        "content": "雄飞看是逼岩廊，逸思常闻不暂忘。公署静眠思水石，\n乘兴有时招羽客，横琴移月启茅堂。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "赠永真杜翱少府",
        "author": "李中",
        "content": "蓝袍竹简佐琴堂，县僻人稀觉日长。爱静不嫌官况冷，\n骞翥会应霄汉去，渔竿休更恋沧浪。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "献中书韩舍人",
        "author": "李中",
        "content": "丹墀朝退后，静院即冥搜。尽日捲帘坐，前峰当槛秋。\n烹茶留野客，展画看沧洲。见说东林夜，寻常秉烛游。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "献徐舍人",
        "author": "李中",
        "content": "清名喧四海，何止并南金。奥学群英伏，多才万乘钦。\n秩参金殿峻，步历紫微深。顾问承中旨，丝纶演帝心。\n褒雄饶义路，贾马避词林。下直无他事，开门对远岑。\n轩窗来晚吹，池沼歇秋霖。藓点生棋石，茶烟过竹阴。\n希夷元已达，躁竞岂能侵。羽客闲陪饮，诗人伴静吟。\n自惭为滞物，多幸辱虚襟。此日重遭遇，心期出陆沈。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "新秋有感",
        "author": "李中",
        "content": "门巷凉秋至，高梧一叶惊。渐添衾簟爽，顿觉梦魂清。\n暗促莲开艳，乍催蝉发声。雨降炎气减，竹引冷烟生。\n戍客添归思，行人怯远程。未逢征雁下，渐听夜砧鸣。\n张翰思鲈兴，班姬咏扇情。音尘两难问，蛩砌月空明。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "秋雨",
        "author": "李中",
        "content": "竟日散如丝，吟看半掩扉。秋声在梧叶，润气逼书帏。\n曲涧泉承去，危檐燕带归。寒蛩悲旅壁，乱藓滑渔矶。\n爽欲除幽簟，凉须换熟衣。疏篷谁梦断，荒径独游稀。\n偏称江湖景，不妨鸥鹭飞。最怜为瑞处，南亩稻苗肥。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "寄庐山白大师",
        "author": "李中",
        "content": "长忆寻师处，东林寓泊时。一秋同看月，无夜不论诗。\n泉美茶香异，堂深磬韵迟。鹿驯眠藓径，猿苦叫霜枝。\n别后音尘隔，年来鬓髮衰。趋名方汲汲，未果再游期。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "访龙光智谦上人",
        "author": "李中",
        "content": "忽起寻师兴，穿云不觉劳。相留看山雪，尽日论风骚。\n竹影摇禅榻，茶烟上毳袍。梦魂曾去否，旧国阻波涛。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "祀风师迎神曲",
        "author": "李中",
        "content": "太皞御气，勾芒肇功。苍龙青旗，爰候祥风。\n律以和应，□以感通。鼎俎修蚃，时惟礼崇。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "柳二首",
        "author": "李中",
        "content": "春来无树不青青，似共东风别有情。\n闲忆旧居湓水畔，数枝烟雨属啼莺。\n最爱青青水国中，莫愁门外间花红。\n纤纤无力胜春色，撼起啼莺恨晚风。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "送庐阜僧归山阳",
        "author": "李中",
        "content": "山阳旧社终经梦，容易言归不可留。瓶贮瀑泉离五老，\n遥想枚皋宅边寺，不知凉月共谁游。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "投所知",
        "author": "李中",
        "content": "孤琴尘翳剑慵磨，自顾泥蟠欲奈何。千里交亲消息断，\n唯赖明公怜道在，敢携蓑笠钓烟波。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "寄左偃",
        "author": "李中",
        "content": "萧条陋巷绿苔侵，何事君心似我心。贫户懒开元爱静，\n况是清朝重文物，无愁当路少知音。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "游北山洞神宫",
        "author": "李中",
        "content": "闷见尘中光景促，仙乡来礼紫阳君。人居淡寂应难老，\n羡师向此朝星斗，一炷清香午夜焚。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "思简寂观旧游寄重道者",
        "author": "李中",
        "content": "闲忆当年游物外，羽人曾许驻仙乡。溪头烘药烟霞暖，\n俗缘未断归浮世，空望林泉意欲狂。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "云",
        "author": "李中",
        "content": "悠悠离洞壑，冉冉上天津。捧日终为异，从龙自有因。\n高行四海雨，暖拂万山春。静与霞相近，闲将鹤最亲。\n帝乡归莫问，楚殿梦曾频。白向封中起，碧从诗裏新。\n冷容横钓浦，轻缕绊蟾轮。不滞浓还淡，无心卷复伸。\n非烟聊拟议，干吕在逡巡。会作五般色，为祥覆紫宸。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "徐司徒池亭",
        "author": "李中",
        "content": "亭榭跨池塘，泓澄入座凉。扶疏皆竹柏，冷淡似潇湘。\n萍嫩铺波面，苔深锁岸傍。朝回游不厌，僧到赏难忘。\n最称收残雨，偏宜带夕阳。吟堪期谢脁，醉好命嵇康。\n奢侈心难及，清虚趣最长。月明垂钓兴，何必忆沧浪。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "赋得江边草",
        "author": "李中",
        "content": "岸春芳草合，几处思缠绵。向暮江蓠雨，初晴杜若烟。\n静宜幽鹭立，远称碧波连。送别王孙处，萋萋南浦边。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "江行夜泊",
        "author": "李中",
        "content": "扁舟倦行役，寂寂宿江干。半夜风雷过，一天星斗寒。\n潮平沙觜没，霜苦雁声残。渔父何疏逸，扣舷歌未阑。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "访山叟留题",
        "author": "李中",
        "content": "策杖寻幽客，相携入竹扃。野云生晚砌，病鹤立秋庭。\n茶美睡心爽，琴清尘虑醒。轮蹄应少到，门巷草青青。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "江行晚泊寄湓城知友",
        "author": "李中",
        "content": "孤舟相忆久，何处倍关情。野渡帆初落，秋风蝉一声。\n江浮残照阔，云散乱山横。渐去湓城远，那堪新月生。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "舟中望九华山",
        "author": "李中",
        "content": "排空苍翠异，辍棹看崔嵬。一面雨初歇，九峰云正开。\n当时思水石，便欲上楼台。隐去心难遂，吟余首懒回。\n僧休传紫阁，屏歇写天台。中有忘机者，逍遥不可陪。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "渔父",
        "author": "李中",
        "content": "烟冷暮江滨，高歌散诞身。移舟过蓼岸，待月正丝纶。\n亦与樵翁约，同游酒市春。白头云水上，不识独醒人。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "赠上都紫极宫刘日新先生",
        "author": "李中",
        "content": "道德吾君重，含贞本去华。因知炼神骨，何必在烟霞。\n棋散庭花落，诗成海月斜。瀛洲旧仙侣，应许寄丹砂。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "勉同志",
        "author": "李中",
        "content": "读书与磨剑，旦夕但忘疲。傥若功名立，那愁变化迟。\n尘从侵砚席，苔任满庭墀。明代搜扬切，升沈莫问龟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "寄刘钧秀才",
        "author": "李中",
        "content": "掩户当春昼，知君志在诗。闲花半落处，幽客未来时。\n野鸟穿莎径，江云过竹篱。会须明月夜，与子水边期。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "离亭前思有寄",
        "author": "李中",
        "content": "酒醒江亭客，缠绵恨别离。笙歌筵散后，风月夜长时。\n耿耿看灯暗，悠悠结梦迟。若无骚雅分，何计达相思。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "赠上都先业大师",
        "author": "李中",
        "content": "懒向人前着紫衣，虚堂闲倚一条藜。虽承雨露居龙阙，\n有时乘兴寻师去，煮茗同吟到日西。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "思九江旧居三首",
        "author": "李中",
        "content": "结茅曾在碧江隈，多病贫身养拙来。雨歇汀洲垂钓去，\n游宦等閒千里隔，空余魂梦到渔台。\n门前烟水似潇湘，放旷优游兴味长。虚阁静眠听远浪，\n犬吠疏篱明月上，邻翁携酒到茅堂。\n无机终日狎沙鸥，得意高吟景且幽。槛底江流偏称月，\n别后再游心未遂，设屏惟画白苹洲。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "赠东林白大师",
        "author": "李中",
        "content": "虎溪久驻灵踪，禅外诗魔尚浓。卷宿吟销永日，\n自说年来老病，出门渐觉疏慵。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "听郑羽人弹琴",
        "author": "李中",
        "content": "仙乡景已清，仙子启琴声。秋月空山寂，淳风一夜生。\n莎间虫罢响，松顶鹤初惊。因感浮华世，谁怜太古情。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "秋夕书事寄友人",
        "author": "李中",
        "content": "信断关河远，相思秋夜深。砌蛩声咽咽，檐月影沉沉。\n未遂青云志，那堪素发侵。吟余成不寐，彻曙四邻砧。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "秋日途中",
        "author": "李中",
        "content": "竹林已萧索，客思正如雠。旧业吴江外，新蝉楚驿头。\n遥天疏雨过，列岫乱云收。今夕谁家宿，孤吟月色秋。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "秋夜吟寄左偃",
        "author": "李中",
        "content": "与君诗兴素来狂，况入清秋夜景长。溪阁共谁看好月，\n会约垂名继前哲，任他玄发尽如霜。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "竹",
        "author": "李中",
        "content": "森森移得自山庄，植向空庭野兴长。便有好风来枕簟，\n闲约羽人同赏处，安排棋局就清凉。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "怀庐岳旧游寄刘钧因感鉴上人",
        "author": "李中",
        "content": "昔年庐岳閒游日，乘兴因寻物外僧。寄宿爱听松叶雨，\n一念支公安可见，影堂何处暮云凝。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "依韵酬智谦上人见寄",
        "author": "李中",
        "content": "性拙才非逸，同心友亦稀。风昏秋病眼，霜湿夜吟衣。\n莺谷期犹负，兰陔养不违。吾师惠佳句，胜得楚金归。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "落花",
        "author": "李中",
        "content": "年年三月暮，无计惜残红。酷恨西园雨，生憎南陌风。\n片随流水远，色逐断霞空。怅望丛林下，悠悠饮兴穷。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "题柳",
        "author": "李中",
        "content": "折向离亭畔，春光满手生。群花岂无艳，柔质自多情。\n夹岸笼溪月，兼风撼野莺。隋堤三月暮，飞絮想纵横。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "赠谦明上人",
        "author": "李中",
        "content": "虽寄上都眠竹寺，逸情终忆白云端。闲登钟阜林泉晚，\n常闻秋夕多无寐，月在高台独凭栏。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "书蔡隐士壁",
        "author": "李中",
        "content": "病后霜髭出，衡门寂寞中。蠹侵书帙损，尘覆酒樽空。\n池暗菰蒲雨，径香兰蕙风。幽閒已得趣，不见卜穷通。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "赠钟尊师游茅山",
        "author": "李中",
        "content": "筇杖担琴背俗尘，路寻茅岭有谁群。仙翁物外应相遇，\n伊予亦有朝修志，异日遨游愿见君。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "访徐长史留题水阁",
        "author": "李中",
        "content": "君家池阁静，一到且淹留。坐听蒹葭雨，如看岛屿秋。\n杯盘深有兴，吟笑迥忘忧。更爱幽奇处，双双下野鸥。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "鸂鶒",
        "author": "李中",
        "content": "流品是鸳鸯，翻飞云水乡。风高离极浦，烟暝下方塘。\n比鹭行藏别，穿荷羽翼香。双双浴轻浪，谁见在潇湘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "所思",
        "author": "李中",
        "content": "离思春来切，谁能慰寂寥。花飞寒食过，云重楚山遥。\n耿耿梦徒往，悠悠鬓易凋。那堪对明月，独立水边桥。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十七"
        }
    },
    {
        "title": "春闺辞二首",
        "author": "李中",
        "content": "捲帘迟日暖，睡起思沉沉。辽海音尘远，春风旅馆深。\n疏篁留鸟语，曲砌转花阴。寄语长征客，流年不易禁。\n不得辽阳信，春心何以安。鸟啼窗树晓，梦断碧烟残。\n绿鉴开还懒，红颜驻且难。相思谁可诉，时取旧书看。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "腊中作",
        "author": "李中",
        "content": "冬至虽云远，浑疑朔漠中。劲风吹大野，密雪翳高空。\n泉冻如顽石，人藏类蛰虫。豪家应不觉，兽炭满炉红。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "海城秋日书怀寄朐山孙明府",
        "author": "李中",
        "content": "槐柳蝉声起渡头，海城孤客思悠悠。青云展志知何日，\n鸣琴良宰挥毫士，应笑蹉跎身未酬。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "题柴司徒亭假山",
        "author": "李中",
        "content": "迭石峨峨象翠微，远山魂梦便应稀。从教藓长添峰色，\n知君创得兹幽致，公退吟看到落晖。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "客中春思",
        "author": "李中",
        "content": "又听黄鸟绵蛮，目断家乡未还。\n春水引将客梦，悠悠绕遍关山。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "江馆秋思因成自勉",
        "author": "李中",
        "content": "江边候馆幽，汀鸟暝烟收。客思虽悲月，诗魔又爱秋。\n声名都是幻，穷达未能忧。散逸怜渔父，波中漾小舟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "赠朐山杨宰",
        "author": "李中",
        "content": "讼闲征赋毕，吏散捲帘时。听雨入秋竹，留僧覆旧棋。\n得诗书落叶，煮茗汲寒池。化俗功成后，烟霄会有期。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "庐山",
        "author": "李中",
        "content": "控压浔阳景，崔嵬古及今。势雄超地表，翠盛接天心。\n湓浦春烟列，星湾晚景沈。图经宜细览，题咏卒难任。\n靖节门遥对，庾公楼俯临。参差含积雪，隐映见归禽。\n峭拔推双剑，清虚数二林。白莲池宛在，翠辇事难寻。\n天近星河冷，龙归洞穴深。谷春攒锦绣，石润迭琼琳。\n玄鹤传仙拜，青猿伴客吟。泉通九江远，云出几州阴。\n冬有灵汤溢，夏无炎暑侵。他年如遂隐，五老是知音。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "送孙霁书记赴寿阳辟命",
        "author": "李中",
        "content": "辟命羡君赴，其如怆别情。酒阑汀树晚，帆展野风生。\n淮静寒烟敛，村遥夜火明。醉沈朐岭梦，吟达寿春城。\n旧友摇鞭接，元戎扫榻迎。雪晴莲幕启，云散桂山横。\n王粲从军画，陈琳草檄名。知君提健笔，重振此嘉声。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "听蝉寄朐山孙明府",
        "author": "李中",
        "content": "忽听新蝉发，客情其奈何。西风起槐柳，故国阻烟波。\n垄笛悲犹少，巴猿恨未多。不知陶靖节，还动此心么。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "秋江夜泊寄刘钧正字",
        "author": "李中",
        "content": "闲忆诗人思倍劳，维舟清夜泥风骚。鱼龙不动澄江远，\n此时吟苦君知否，双鬓从他有二毛。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "赠朐山孙明府",
        "author": "李中",
        "content": "县庭无事似山斋，满砌青青旋长苔。闲抚素琴曹吏散，\n几度访君留我醉，瓮香皆值酒新开。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "赠海上书记张济员外",
        "author": "李中",
        "content": "鹏霄休叹志难伸，贫病虽萦道且存。阮瑀不能专笔砚，\n剑有尘埃书有蠹，昔年心事共谁论。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "对竹",
        "author": "李中",
        "content": "懒穿幽径冲鸣鸟，忍踏清阴损翠苔。\n不似闭门欹枕听，秋声如雨入轩来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "送朐山孙明府赴寿阳幕府辟命",
        "author": "李中",
        "content": "堪羡元戎虚右席，便承纶綍起金台。菊丛憔悴陶潜去，\n预愁别后相思处，月入闲窗远梦回。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "溪边吟",
        "author": "李中",
        "content": "鸂鶒双飞下碧流，蓼花苹穗正含秋。\n茜裙二八采莲去，笑冲微雨上兰舟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "得故人消息",
        "author": "李中",
        "content": "多难分离久，相思每泪垂。梦归残月晓，信到落花时。\n未必乖良会，何当有后期。那堪楼上望，烟水接天涯。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "芳草",
        "author": "李中",
        "content": "二月正绵绵，离情被尔牵。四郊初过雨，万里正铺烟。\n眷恋残花惹，留连醉客眠。飘香是杜若，最忆楚江边。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "江南春",
        "author": "李中",
        "content": "千家事胜游，景物可忘忧。水国楼台晚，春郊烟雨收。\n鹧鸪啼竹树，杜若媚汀洲。永巷歌声远，王孙会莫愁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "悼亡",
        "author": "李中",
        "content": "巷深芳草细，门静绿杨低。室迩人何处，花残月又西。\n武陵期已负，巫峡梦终迷。独立销魂久，双双好鸟啼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "春晏寄从弟德润",
        "author": "李中",
        "content": "相思禁烟近，楼上动吟魂。水国春寒在，人家暮雨昏。\n朱桥通竹树，香径匝兰荪。安得吾宗会，高歌醉一尊。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "赠致仕沈彬郎中",
        "author": "李中",
        "content": "自言婚嫁毕，尘事不关心。老去诗魔在，春来酒病深。\n山翁期采药，海月伴鸣琴。多谢维舟处，相留接静吟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "下蔡春偶作",
        "author": "李中",
        "content": "旅馆飘飘类断蓬，悠悠心绪有谁同。一宵风雨花飞后，\n采兰扇枕何时遂，洗虑焚香叩上穹。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "再游洞神宫怀邵羽人有感",
        "author": "李中",
        "content": "重向烟萝省旧游，因寻遗迹想浮丘。峰头鹤去三清远，\n自惭未得冲虚术，白髮无情渐满头。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "秋雨二首",
        "author": "李中",
        "content": "飘洒当穷巷，苔深落叶铺。送寒来客馆，滴梦在庭梧。\n逼砌蛩声断，侵窗竹影孤。遥思渔叟兴，蓑笠在江湖。\n竟日声萧飒，兼风不暂阑。竹窗秋睡美，荻浦夜渔寒。\n地僻苔生易，林疏鸟宿难。谁知苦吟者，坐听一灯残。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "经古观有感",
        "author": "李中",
        "content": "古观寥寥枕碧溪，偶思前事立残晖。漆园化蝶名空在，\n回头因叹浮生事，梦裏光阴疾若飞。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "吉水春暮访蔡文庆处士留题",
        "author": "李中",
        "content": "无事无忧鬓任苍，浊醪闲酌送韶光。溟蒙雨过池塘暖，\n恋君清话难留处，归路迢迢又夕阳。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "烈祖孝高挽歌二首",
        "author": "李中",
        "content": "谁解叩干关，音容去不还。位方尊北极，寿忽殒南山。\n凤辇应难问，龙髯不可攀。千秋遗恨处，云物锁桥山。\n仙驭归何处，苍苍问且难。华夷喧道德，陵垄葬衣冠。\n御水穿城咽，宫花泣露寒。九疑消息断，空望白云端。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "赠海上观音院文依上人",
        "author": "李中",
        "content": "烟霞海边寺，高卧出门慵。白日少来客，清风生古松。\n虚窗从燕入，坏屐任苔封。几度陪师话，相留到暮钟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "秋夕病中作",
        "author": "李中",
        "content": "卧病当秋夕，悠悠枕上情。不堪抛月色，无计避虫声。\n煎药惟忧涩，停灯又怕明。晓临清鉴裏，应有白髭生。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "寄黄鹗秀才",
        "author": "李中",
        "content": "长忆狂游日，惜春心恰同。预愁花片落，不遣酒壶空。\n草软眠难舍，莺娇听莫穷。如今千里隔，搔首对秋风。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "春日书怀寄朐山孙明府",
        "author": "李中",
        "content": "一作边城客，闲门两度春。莺花深院雨，书剑满床尘。\n紫阁期终负，青云道未伸。犹怜陶靖节，诗酒每相亲。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "柴司徒宅牡丹",
        "author": "李中",
        "content": "暮春栏槛有佳期，公子开颜乍拆时。翠幄密笼莺未识，\n只恐却随云雨去，来年还是动相思。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "赠王道者",
        "author": "李中",
        "content": "混俗从教鬓似银，世人无分得相亲。槎流海上波涛阔，\n仙家变化谁能测，只恐洪崖是此身。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "春闺辞二首",
        "author": "李中",
        "content": "尘昏菱鉴懒修容，双脸桃花落尽红。\n玉塞梦归残烛在，晓莺窗外啭梧桐。\n边无音信暗消魂，茜袖香裙积泪痕。\n海燕归来门半掩，悠悠花落又黄昏。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "暮春怀故人",
        "author": "李中",
        "content": "池馆寂寥三月尽，落花重迭盖莓苔。惜春眷恋不忍扫，\n琅玕绣段安可得，流水浮云共不回。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "秋日登润州城楼",
        "author": "李中",
        "content": "虚楼一望极封疆，积雨晴来野景长。水接海门铺远色，\n吟罢倚栏深有思，清风留我到斜阳。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "晚春客次偶吟",
        "author": "李中",
        "content": "暂驻征轮野店间，悠悠时节又春残。落花风急宿酲解，\n却怜村寺僧相引，闲上虚楼共倚栏。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "对雨寄朐山林番明府",
        "author": "李中",
        "content": "竟日如丝不暂停，莎阶闲听滴秋声。斜飘虚阁琴书润，\n遥知公退琴堂静，坐对萧骚饮兴生。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "落花",
        "author": "李中",
        "content": "残红引动诗魔，怀古牵情奈何。半落铜台月晓，\n谁见长门深锁，黄昏细雨相和。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "宿山中寺",
        "author": "李中",
        "content": "寄宿深山寺，惟逢老病僧。风吹几世树，云暗暮秋灯。\n瞑目忘尘虑，谈空入上乘。明晨返名路，何计恋南能。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "海上载笔依韵酬左偃见寄",
        "author": "李中",
        "content": "都城分别后，海峤梦魂迷。吟兴疏烟月，边情起鼓鼙。\n戍旗风飐小，营柳雾笼低。草檄无余刃，难将阮瑀齐。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "春晚招鲁从事",
        "author": "李中",
        "content": "衮衮利名役，常嗟聚会稀。有心游好景，无术驻残晖。\n南陌草争茂，西园花乱飞。期君举杯酒，不醉莫言归。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "和易秀才春日见寄",
        "author": "李中",
        "content": "每恨多流落，吾徒不易亲。相逢千里客，共醉百花春。\n小槛山当面，闲阶柳拂尘。何时卜西上，明月桂枝新。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "送黄秀才",
        "author": "李中",
        "content": "雨余飞絮乱，相别思难任。酒罢河桥晚，帆开烟水深。\n蟾宫须展志，渔艇莫牵心。岐路从兹远，双鱼信勿沈。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "庭竹",
        "author": "李中",
        "content": "偶自山僧院，移归傍砌栽。好风终日起，幽鸟有时来。\n筛月牵诗兴，笼烟伴酒杯。南窗睡轻起，萧飒雨声回。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "送戴秀才",
        "author": "李中",
        "content": "已是殊乡客，送君重惨然。河桥乍分首，槐柳正鸣蝉。\n短棹离幽浦，孤帆触远烟。清朝重文物，变化莫迁延。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "病中作",
        "author": "李中",
        "content": "闲斋病初起，心绪复悠悠。开箧群书蠹，听蝉满树秋。\n诗魔还渐动，药债未能酬。为忆前山色，扶持上小楼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "离家",
        "author": "李中",
        "content": "送别人归春日斜，独鞭羸马指天涯。\n月生江上乡心动，投宿匆忙近酒家。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "村行",
        "author": "李中",
        "content": "极目青青垄麦齐，野塘波阔下凫鹥。阳乌景暖林桑密，独立闲听戴胜啼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "献乔侍郎",
        "author": "李中",
        "content": "位望谁能并，当年志已伸。人间传凤藻，天上演龙纶。\n贾马才无敌，褒雄誉益臻。除奸深繫念，致主迥忘身。\n谏疏纵横上，危言果敢陈。忠贞虽贯世，消长岂由人。\n慷慨辞朝阙，迢遥涉路尘。千山明夕照，孤棹渡长津。\n杜宇声方切，江蓠色正新。卷舒唯合道，喜愠不劳神。\n禅客陪清论，渔翁作近邻。静吟穷野景，狂醉养天真。\n格论思名士，舆情渴直臣。九霄恩复降，比户意皆忻。\n却入鸳鸾序，终身顾问频。漏残丹禁晓，日暖玉墀春。\n鉴物心如水，忧时鬓若银。惟期康庶事，永要叙彝伦。\n贵贱知无间，孤寒必许亲。几多沈滞者，拭目望陶钧。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "献中书张舍人",
        "author": "李中",
        "content": "仙桂从攀后，人间播大名。飞腾谐素志，霄汉是前程。\n持宪威声振，司言品秩清。帘开春酒醒，月上草麻成。\n丹陛凌晨对，青云逐步生。照人裴玉莹，鉴物宪陂明。\n下直无他事，閒游恣逸情。林僧开户接，溪叟扫苔迎。\n煮茗山房冷，垂纶野艇轻。神清宜放旷，诗苦益纵横。\n余刃时皆仰，嘉谋众伫行。四方观启沃，毕竟念孤平。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "海上和郎戬员外赴倅职",
        "author": "李中",
        "content": "宋玉逢秋何起悲，新恩委寄好开眉。班升鸳鹭频经岁，\n一朝凤诏重征入，鹏化那教尺鷃知。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "又送赴关",
        "author": "李中",
        "content": "心似白云归帝乡，暂停良画别龚黄。烟波乍晓浮兰棹，\n想应敷对忠言后，不放乡云离太阳。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "书郭判官幽斋壁",
        "author": "李中",
        "content": "不妨公退尚清虚，创得幽斋兴有余。要引好风清户牖，\n更有野情堪爱处，石床苔藓似匡庐。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "石棋局献时宰",
        "author": "李中",
        "content": "得从岳叟诚堪重，却献皋夔事更宜。公退启枰书院静，\n预想幽窗风雨夜，一灯闲照覆图时。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "海城秋夕寄怀舍弟",
        "author": "李中",
        "content": "鸟栖庭树夜悠悠，枕上谁知泪暗流。千里梦魂迷旧业，\n早晚莱衣同着去，免悲流落在边州。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "和夏侯秀才春日见寄",
        "author": "李中",
        "content": "绵蛮黄鸟不堪听，触目离愁怕酒醒。云散碧山当晚槛，\n昼梦不成吟有兴，挥毫书在枕边屏。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "送夏侯秀才",
        "author": "李中",
        "content": "江村摇落暮蝉鸣，执手临岐动别情。古岸相看残照在，\n况是清朝至公在，预知乔木定迁莺。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "江南重会友人感旧二首",
        "author": "李中",
        "content": "江南重会面，聊话十年心。共立黄花畔，空惊素发侵。\n斜阳浮远水，归鸟下疏林。牵动诗魔处，凉风村落砧。\n长江落照天，物景似当年。忆昔携村酒，相将上钓船。\n狂歌红蓼岸，惊起白鸥眠。今日趋名急，临风一黯然。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "己未岁冬捧宣头离下蔡",
        "author": "李中",
        "content": "诏下如春煦，巢南志不违。空将感恩泪，滴尽冒寒衣。\n覆载元容善，形骸果得归。无心惭季路，负米觐亲闱。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "哭舍弟二首",
        "author": "李中",
        "content": "鸿雁离群后，成行忆日存。谁知归故里，只得奠吟魂。\n虫蠹书盈箧，人稀草拥门。从兹长恸后，独自奉晨昏。\n浮生多夭枉，惟尔最堪悲。同气未归日，慈亲临老时。\n旧诗传海峤，新冢枕江湄。遗稚呜呜处，黄昏绕繐帷。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "书情寄诗友",
        "author": "李中",
        "content": "默默谁知我，裴回野水边。诗情长若旧，吾事更无先。\n芳草人稀地，残阳雁过天。静思吟友外，此意复谁怜。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "读蜀志",
        "author": "李中",
        "content": "鼎分天地日，先主力元微。鱼水从相得，山河遂有归。\n任贤无间忌，报国尽神机。草昧争雄者，君臣似此稀。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "献张拾遗",
        "author": "李中",
        "content": "官资清贵近丹墀，性格孤高世所稀。金殿日开亲凤扆，\n献替频陈忠誉播，鹏霄万里展雄飞。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "献中书汤舍人",
        "author": "李中",
        "content": "庆云呈瑞为明时，演畅丝纶在紫微。銮殿对时亲舜日，\n隔座银屏看是设，一门清贵古今稀。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "海上太守新创东亭",
        "author": "李中",
        "content": "使君心智杳难同，选胜开亭景莫穷。高敞轩窗迎海月，\n满径苔纹疏雨后，入檐山色夕阳中。偏宜下榻延徐孺，",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "宫词二首",
        "author": "李中",
        "content": "门锁帘垂月影斜，翠华咫尺隔天涯。\n香铺罗幌不成梦，背壁银缸落尽花。\n金波寒透水精帘，烧尽沈檀手自添。\n风递笙歌门已掩，翠华何处夜厌厌。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "采莲女",
        "author": "李中",
        "content": "晚凉含笑上兰舟，波底红妆影欲浮。\n陌上少年休植足，荷香深处不回头。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "钟陵春思",
        "author": "李中",
        "content": "沉沉楼影月当午，冉冉风香花正开。\n芳草迢迢满南陌，王孙何处不归来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "赠夏秀才",
        "author": "李中",
        "content": "轩车紫陌竞寻春，独掩衡门病起身。步月怕伤三径藓，\n况是青云知己在，原思生计莫忧贫。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "夏日书依上人壁",
        "author": "李中",
        "content": "门外尘飞暑气浓，院中萧索似山中。\n最怜煮茗相留处，疏竹当轩一榻风。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "下蔡春暮旅怀",
        "author": "李中",
        "content": "柳过春霖絮乱飞，旅中怀抱独凄凄。月生淮上云初散，\n拜恩为养慈亲急，愿向明朝捧紫泥。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "都下再会友人",
        "author": "李中",
        "content": "谁言多难后，重会喜淹留。欲话关河梦，先惊鬓髮秋。\n浮云空冉冉，远水自悠悠。多谢开青眼，携壶共上楼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十八"
        }
    },
    {
        "title": "登毗陵青山楼",
        "author": "李中",
        "content": "高楼闲上对晴空，豁目开襟半日中。千里吴山清不断，\n吟罢倚栏何限意，回头城郭暮烟笼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "晋陵罢任寓居，依韵和陈锐秀才见寄",
        "author": "李中",
        "content": "掩门三径莓苔绿，车马谁来陋巷间。卧弃琴书公干病，\n济物未能伸一术，敢于明代爱青山。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "书夏秀才幽居壁",
        "author": "李中",
        "content": "永巷苔深户半开，床头书剑积尘埃。\n最怜小槛疏篁晚，幽鸟双双何处来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "安福县秋吟寄陈锐秘书",
        "author": "李中",
        "content": "县庭事简得余功，诗兴秋来不可穷。卧听寒蛩莎砌月，\n苦恨交亲多契阔，未知良会几时同。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "新喻县酬王仲华少府见贻",
        "author": "李中",
        "content": "事简开樽有逸情，共忻官舍月华清。每惭花欠河阳景，\n与君尽力行公道，敢向昌朝俟陟明。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "暮春有感寄宋维员外",
        "author": "李中",
        "content": "杜宇声中老病心，此心无计驻光阴。西园雨过好花尽，\n明年才候东风至，结驷期君预去寻。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "题吉水县厅前新栽小松",
        "author": "李中",
        "content": "劚开幽涧藓苔斑，移得孤根植砌前。影小未遮官舍月，\n输我婆娑栏槛内，晚风萧飒学幽泉。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "《赠念法华经》绶上人",
        "author": "李中",
        "content": "五更初起扫松堂，瞑目先焚一炷香。\n念彻莲经谁得见，千峰岩外晓苍苍。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "秋日途中",
        "author": "李中",
        "content": "信步腾腾野岩边，离家都为利名牵。\n疏林一路斜阳裏，飒飒西风满耳蝉。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "依韵和友人秋夕见寄",
        "author": "李中",
        "content": "夕风庭叶落，谁见此时情。不作关河梦，空闻砧杵声。\n会须求至理，何必叹无成。好约高僧宿，同看海月生。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "吉水作尉酬高援秀才见赠",
        "author": "李中",
        "content": "佐邑惭无术，敢言贫与清。风骚谁是主，烟月自关情。\n卷箔当山色，开窗就竹声。怜君惠嘉句，资我欲垂名。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "送智雄上人",
        "author": "李中",
        "content": "忽起游方念，飘然不可留。未知携一锡，乘兴向何州。\n古岸春云散，遥天晚雨收。想应重会面，风月又清秋。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "览友人卷",
        "author": "李中",
        "content": "新诗开卷处，造化竭精英。雪霁楚山碧，月高湘水清。\n初吟尘虑息，再味古风生。自此寰区内，喧腾二雅名。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "送人南游",
        "author": "李中",
        "content": "浪迹天涯去，南荒必动情。草青虞帝庙，云暗夜郎城。\n越鸟惊乡梦，蛮风解宿酲。早思归故里，华髮等閒生。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "晋陵县夏日作",
        "author": "李中",
        "content": "事简公庭静，开帘暑气中。依经煎绿茗，入竹就清风。\n至论招禅客，忘机忆钓翁。晚凉安枕簟，海月出墙东。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "邮亭早起",
        "author": "李中",
        "content": "邮舍残灯在，村林鸡唱频。星河吟裏晓，川陆望中春。\n旧友青云贵，殊乡素发新。悠悠念行计，难更驻征轮。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "客中寒食",
        "author": "李中",
        "content": "旅次经寒食，思乡泪湿巾。音书天外断，桃李雨中春。\n欲饮都无绪，唯吟似有因。输他郊郭外，多少踏青人。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "旅馆秋夕",
        "author": "李中",
        "content": "寥寥山馆裏，独坐酒初醒。旧业多年别，秋霖一夜听。\n砌蛩声渐息，窗烛影犹停。早晚无他事，休如泛水萍。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "宿青溪米处士幽居",
        "author": "李中",
        "content": "寄宿溪光裏，夜凉高士家。养风窗外竹，叫月水中蛙。\n静虑同搜句，清神旋煮茶。唯忧晓鸡唱，尘裏事如麻。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "维舟秋浦，逢故人张矩同泊",
        "author": "李中",
        "content": "卸帆清夜碧江滨，冉冉凉风动白苹。波上正吟新霁月，\n且饮一壶销百恨，会须遭遇识通津。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "代别",
        "author": "李中",
        "content": "明日鸣鞭天一涯，悠悠此夕怯分离。红楼有恨金波转，\n花时定是慵开鉴，独向春风忍扫眉。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "悼怀王丧妃",
        "author": "李中",
        "content": "花绽花开事可惊，暂来浮世返蓬瀛。楚宫梦断云空在，\n音容寂寞春牢落，谁会楼中独立情。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "怀旧夜吟寄赵杞",
        "author": "李中",
        "content": "长笛声中海月飞，桃花零落满庭墀。魂销事去无寻处，\n悠悠方寸何因解，明日江楼望渺弥。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "宿临江驿",
        "author": "李中",
        "content": "候馆寥寥辍棹过，酒醒无奈旅愁何。雨昏郊郭行人少，\n篇章早晚逢知己，苦志忘形自有魔。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "途中柳",
        "author": "李中",
        "content": "翠色晴来近，长亭路去遥。无人折烟缕，落日拂溪桥。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "隔墙花",
        "author": "李中",
        "content": "颜色尤难近，馨香不易通。朱门金锁隔，空使怨春风。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "广陵寒食夜",
        "author": "李中",
        "content": "广陵寒食夜，豪贵足佳期。紫陌人归后，红楼月上时。\n绮罗香未歇，丝竹韵犹迟。明日踏青兴，输他轻薄儿。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "寄庐山庄隐士",
        "author": "李中",
        "content": "烟萝拥竹关，物外自求安。逼枕溪声近，当檐岳色寒。\n药苗应自采，琴调对谁弹。待了浮名后，依君共挂冠。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "吉水寄阎侍御",
        "author": "李中",
        "content": "何处怀君切，令人欲白头。偶寻花外寺，独立水边楼。\n不得论休戚，何因校献酬。吟余兴难尽，风笛起渔舟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "送张惟贞少府之江阴",
        "author": "李中",
        "content": "相送烟汀畔，酒阑登小舟。离京梅雨歇，到邑早蝉秋。\n俗必期康济，诗谁互唱酬。晚凉诸吏散，海月入虚楼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "吉水县依韵酬华松秀才见寄",
        "author": "李中",
        "content": "官况萧条在水村，吏归无事好论文。枕欹独听残春雨，\n诗情冷淡知音少，独喜江皋得见君。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "贻庐山清溪观王尊师",
        "author": "李中",
        "content": "霞帔星冠复杖藜，积年修炼住灵溪。松轩睡觉冷云起，\n鼎中龙虎功成后，海上三山去不迷。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "王昭君",
        "author": "李中",
        "content": "蛾眉翻自累，万里陷穷边。滴泪胡风起，宽心汉月圆。\n飞尘长翳日，白草自连天。谁贡和亲策，千秋污简编。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "送姚端先辈归宁",
        "author": "李中",
        "content": "知君归觐省，称意涉通津。解缆汀洲晓，张帆烟水春。\n牵吟芳草远，贳酒乱花新。拜庆庭闱处，蟾枝香满身。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "江村晚秋作",
        "author": "李中",
        "content": "高秋水村路，隔岸见人家。好是经霜叶，红于带露花。\n临罾鱼易得，就店酒难赊。吟兴胡能尽，风清日又斜。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "感秋书事",
        "author": "李中",
        "content": "宦途憔悴雪生头，家计相牵未得休。\n红蓼白苹消息断，旧溪烟月负渔舟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "访庐山归章禅伯",
        "author": "李中",
        "content": "沉沉石室疏钟后，寂寂莎池片月明。\n多少学徒求妙法，要于言下悟无生。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "七夕",
        "author": "李中",
        "content": "星河耿耿正新秋，丝竹千家列彩楼。\n可惜穿针方有兴，纤纤初月苦难留。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "吉水作尉时酬阎侍御见寄",
        "author": "李中",
        "content": "谬佐驱鸡任，常思赋鵩人。未谐林下约，空感病来身。\n锁径青苔老，铺阶红叶新。相思不可见，犹喜得书频。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "清溪逢张惟贞秀才",
        "author": "李中",
        "content": "洞隐红霞外，房开碧嶂根。昔年同炼句，几夜共听猿。\n考古书千卷，忘忧酒一樽。如今归建业，雅道喜重论。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "送阎侍御归阙",
        "author": "李中",
        "content": "羡君乘紫诏，归路指通津。鼓棹烟波暖，还京雨露新。\n趋朝丹禁晓，耸辔九衢春。自愧湮沈者，随轩未有因。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "甲子岁罢吉水县过钟陵时暮春维舟江渚谒柴太尉席上作",
        "author": "李中",
        "content": "公侯延驻暂踟蹰，况值风光三月初。乱落杯盘花片小，\n却笑田家门下客，当时容易叹车鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "海上春夕旅怀寄左偃",
        "author": "李中",
        "content": "柳过清明絮乱飞，感时怀旧思凄凄。月生楼阁云初散，\n北山高卧风骚客，安得同吟复杖藜。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "江次维舟登古寺",
        "author": "李中",
        "content": "辍棹因过古梵宫，荒凉门径锁苔茸。绿阴满地前朝树，\n吟余却返来时路，回首盘桓尚驻筇。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "春日招宋维先辈",
        "author": "李中",
        "content": "瓮中竹叶今朝熟，鉴裏桃花昨日开。\n为报广寒攀桂客，莫辞相访共衔杯。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "吹笛儿",
        "author": "李中",
        "content": "陇头休听月明中，妙竹嘉音际会逢。\n见尔樽前吹一曲，令人重忆许云封。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "吉水县酬夏侯秀才见寄",
        "author": "李中",
        "content": "启鉴悠悠两鬓苍，病来心绪易凄凉。\n知音不到吟还懒，锁印开帘又夕阳。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "和友人喜雪",
        "author": "李中",
        "content": "腊雪频频降，成堆不可除。伴吟花莫并，销瘴药何如。\n谢女诗成处，袁安睡起初。深迷樵子径，冷逼旅人居。\n惹砌催樽俎，飘窗入簿书。最宜楼上望，散乱满空虚。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "感事呈所知",
        "author": "李中",
        "content": "竞爱松筠翠，皆怜桃李芳。如求济世广，桑柘愿商量。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "送汪涛",
        "author": "李中",
        "content": "知君别家后，不免泪沾襟。芳草千里路，夕阳孤客心。\n花飞当野渡，猿叫在烟岑。霄汉知音在，何须恨陆沈。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "言志寄刘钧秀才",
        "author": "李中",
        "content": "童稚亲儒墨，时平喜道存。酬身指书剑，赋命委干坤。\n秋爽鼓琴兴，月清搜句魂。与君同此志，终待至公论。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "访澄上人",
        "author": "李中",
        "content": "寻师来静境，神骨觉清凉。一饷逢秋雨，相留坐竹堂。\n石渠堆败叶，莎砌咽寒螀。话到南能旨，怡然万虑忘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "经古寺",
        "author": "李中",
        "content": "殿宇半隳摧，门临野水开。云凝何代树，草蔽此时台。\n绕塔堆黄叶，沿阶积绿苔。踟蹰日将暮，栖鸟入巢来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "送王道士游东海",
        "author": "李中",
        "content": "巨浸常牵梦，云游岂觉劳。遥空收晚雨，虚阁看秋涛。\n必若思三岛，应须钓六鳌。如通十洲去，谁信碧天高。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "贻青阳宰",
        "author": "李中",
        "content": "征赋常登限，名山管最多。吏闲民讼少，时得访烟萝。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "哭故主人陈太师",
        "author": "李中",
        "content": "十年孤迹寄侯门，入室升堂忝厚恩。游遍春郊随茜旆，\n长恸裴回逝川上，白杨萧飒又黄昏。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "秋江夜泊寄刘钧",
        "author": "李中",
        "content": "万里江山敛暮烟，旅情当此独悠然。沙汀月冷帆初卸，\n与君共俟酬身了，结侣波中寄钓船。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十九"
        }
    },
    {
        "title": "和浔阳宰感旧绝句五首",
        "author": "李中",
        "content": "追感古今情不已，竹轩闲取史书看。\n欲亲往哲无因见，空树临风襟袖寒。\n浔阳物景真难及，练泻澄江最好看。\n曾上虚楼吟倚槛，五峰擎雪照人寒。\n园林春媚千花发，烂熳如将画障看。\n惟爱松筠多冷淡，青青偏称雪霜寒。\n知君百里鸣琴处，公退千山尽日看。\n政化有同风偃草，更将余力拯孤寒。\n昔岁寻芳忻得侣，江堤物景尽情看。\n就中吟恋垂杨下，撼起啼莺晚吹寒。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "哭柴郎中",
        "author": "李中",
        "content": "昔岁遭逢在海城，曾容孤迹奉双旌。酒边不厌笙歌盛，\n音尘自此无因问，泪洒川波夕照明。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "泊秋浦",
        "author": "李中",
        "content": "苇岸风高宿雁惊，维舟特地起乡情。\n渔儿隔水吹横笛，半夜空江月正明。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "閒居言怀",
        "author": "李中",
        "content": "未达难随众，从他俗所憎。闲听九秋雨，远忆四明僧。\n病后倦吟啸，贫来疏友朋。寂寥元合道，未必是无能。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "舟次彭泽",
        "author": "李中",
        "content": "飘泛经彭泽，扁舟思莫穷。无人秋浪晚，一岸蓼花风。\n乡里梦渐远，交亲书未通。今宵见圆月，难坐冷光中。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "宿钟山知觉院",
        "author": "李中",
        "content": "宿投林下寺，中夜觉神清。磬罢僧初定，山空月又生。\n笼灯吐冷艳，岩树起寒声。待晓红尘裏，依前冒远程。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "游茅山二首",
        "author": "李中",
        "content": "绿藓深迎步，红霞烂满衣。洞天应不远，鸾鹤向人飞。\n茅许仙踪在，烟霞一境清。夷希何许叩，松径月空明。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "鹤",
        "author": "李中",
        "content": "九皋羽翼下晴空，万里心难驻玉笼。清露滴时翘藓径，\n好共灵龟作俦侣，十洲三岛逐仙翁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "暮春吟怀寄姚端先辈",
        "author": "李中",
        "content": "无奈诗魔旦夕生，更堪芳草满长汀。故人还爽花前约，\n何时得见登龙客，隔却千山万仞青。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "送圆上人归庐山",
        "author": "李中",
        "content": "莲宫旧隐尘埃外，策杖临风拂袖还。踏雪独寻青嶂下，\n预想松轩夜禅处，虎溪圆月照空山。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "送相裏秀才之匡山国子监",
        "author": "李中",
        "content": "气秀情闲杳莫群，庐山游去志求文。已能探虎穷骚雅，\n业成早赴春闱约，要使嘉名海内闻。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "渔父二首",
        "author": "李中",
        "content": "偶向芦花深处行，溪光山色晚来晴。\n渔家开户相迎接，稚子争窥犬吠声。\n雪鬓衰髯白布袍，笑携赪鲤换村醪。\n殷勤留我宿溪上，钓艇归来明月高。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "寄杨先生",
        "author": "李中",
        "content": "仙翁别后无信，应共烟霞卜邻。莫把壶中秘诀，\n安得一招琴酒，与君共泛天津。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "对酒招陈昭用",
        "author": "李中",
        "content": "花开叶落堪悲，似水年光暗移。身世都如梦役，\n幸有一壶清酒，且来闲语希夷。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "旅夜闻笛",
        "author": "李中",
        "content": "长笛起谁家，秋凉夜漏赊。一声来枕上，孤客在天涯。\n木末风微动，窗前月渐斜。暗牵诗思苦，不独落梅花。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "送绍明上人之毗陵",
        "author": "李中",
        "content": "忽起毗陵念，飘然不可留。听蝉离古寺，携锡上扁舟。\n月出沙汀冷，风高苇岸秋。回期端的否，千里路悠悠。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "再到山阳寻故人不遇二首",
        "author": "李中",
        "content": "维舟登野岸，因访故人居。乱后知何处，荆榛匝弊庐。\n欲问当年事，耕人都不知。空余堤上柳，依旧自垂丝。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "寄庐山简寂观重道者",
        "author": "李中",
        "content": "忆昔采芝庐岳顶，清宫常接绛霄人。玉书闲展石楼晓，\n似醒一梦归凡世，空向彤霞寄梦频。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "思湓渚旧居",
        "author": "李中",
        "content": "昔岁曾居湓水头，草堂吟啸兴何幽。迎僧常踏竹间藓，\n从拘宦路无由到，昨夜分明梦去游。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "思朐阳春游感旧寄柴司徒五首",
        "author": "李中",
        "content": "王孙昔日甚相亲，共赏西园正媚春。\n醉卧如茵芳草上，觉来花月影笼身。\n烟铺芳草正绵绵，藉草传杯似列仙。\n暂辍笙歌且联句，含毫花下破香笺。\n南陌风和舞蝶狂，惜春公子恋斜阳。\n高歌饮罢将回辔，衣上花兼百草香。\n春郊饮散暮烟收，却引丝簧上翠楼。\n红袖歌长金斝乱，银蟾飞出海东头。\n昔年常接五陵狂，洪饮花间数十场。\n别后或惊如梦觉，音尘难问水茫茫。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "泉",
        "author": "李中",
        "content": "潺潺青嶂底，来处一何长。漱石苔痕滑，侵松鹤梦凉。\n泛花穿竹坞，泻月下莲塘。想得归何处，天涯助渺茫。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "题徐五教池亭",
        "author": "李中",
        "content": "多士池塘好，尘中景恐无。年来养鸥鹭，梦不去江湖。\n泉脉通深涧，风声起短芦。惊鱼跳藻荇，戏蝶上菰蒲。\n泛泛容渔艇，闲闲载酒壶。涨痕山雨过，翠积岸苔铺。\n花影沈波底，烟光入座隅。晓香怜杜若，夜浸爱蟾蜍。\n步逸心难厌，看吟兴不辜。凭君命奇笔，为我写成图。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "遥赋义兴潜泉",
        "author": "李中",
        "content": "见说灵泉好，潺湲兴莫穷。谁当秋霁后，独听月明中。\n溅石苔花润，随流木叶红。何当化霖雨，济物显殊功。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "和毗陵尉曹昭用见寄",
        "author": "李中",
        "content": "决狱多余暇，冥搜万象空。捲帘疏雨后，锁印夕阳中。\n还往多名士，编题尚古风。宦途知此味，能有几人同。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "梅花",
        "author": "李中",
        "content": "群木方憎雪，开花长在先。流莺与舞蝶，不见许因缘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "舟次吉水逢蔡文庆秀才",
        "author": "李中",
        "content": "别后音尘断，相逢又共吟。雪霜今日鬓，烟月旧时心。\n舣棹夕阳在，听鸿秋色深。一尊开口笑，不必话升沈。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "新喻县偶寄彭仁正字",
        "author": "李中",
        "content": "经年离象魏，孤宦在南荒。酒醒公斋冷，雨多归梦长。\n志难酬国泽，术欠致民康。吾子应相笑，区区道未光。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "和彭正字喜雪见寄",
        "author": "李中",
        "content": "千门忻应瑞，偏称上楼看。密洒虚窗晓，狂飘大野寒。\n园深宜竹树，帘卷洽杯盘。已作丰年兆，黎民意尽安。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "海上和柴军使清明书事",
        "author": "李中",
        "content": "清明时节好烟光，英杰高吟兴味长。捧日即应还禁卫，\n却是旅人凄屑甚，夜来魂梦到家乡。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "壬申岁承命之任淦阳再过庐山国学感旧寄刘钧明府",
        "author": "李中",
        "content": "三十年前共苦辛，囊萤曾寄此烟岑。读书灯暗嫌云重，\n再来物景还依旧，风冷松高猿狖吟。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "留题胡参卿秀才幽居",
        "author": "李中",
        "content": "竹荫庭除藓色浓，道心安逸寂寥中。扣门时有栖禅客，\n我惭名宦犹拘束，脱屣心情未得同。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "柳絮",
        "author": "李中",
        "content": "年年二月暮，散乱杂飞花。雨过微风起，狂飘千万家。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "早春",
        "author": "李中",
        "content": "一种和风至，千花未放妍。草心并柳眼，长是被恩先。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "春云",
        "author": "李中",
        "content": "阴去为膏泽，晴来媚晓空。无心亦无滞，舒卷在东风。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "送姚端秀才游毗陵",
        "author": "李中",
        "content": "毗陵嘉景太湖边，才子经游称少年。风弄青帘沽酒市，\n此去高吟须早返，广寒丹桂莫迁延。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "和朐阳载笔鲁裕见寄",
        "author": "李中",
        "content": "燕台多事每开颜，相许论交淡薄间。饮兴共怜芳草岸，\n何事此时攀忆甚，与君俱是别乡关。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "叙吟二首",
        "author": "李中",
        "content": "往哲搜罗妙入神，隋珠和璧未为珍。\n而今所得惭难继，谬向平生着苦辛。\n成僻成魔二雅中，每逢知己是亨通。\n言之无罪终难厌，欲把风骚继古风。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "贻毗陵正勤禅院奉长老",
        "author": "李中",
        "content": "随缘驻瓶锡，心已悟无生。默坐烟霞散，闲观水月明。\n竹深风倍冷，堂迥磬偏清。愿作传灯者，忘言学净名。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "冬日书怀寄惟真大师",
        "author": "李中",
        "content": "自别吾师后，风骚道甚孤。雪霜侵鬓髮，音信隔江湖。\n扰扰悲时世，悠悠役梦途。向公期尽节，多病怕倾壶。\n贱迹虽惭滞，幽情忍使辜。诗成天外句，棋覆夜中图。\n落壁灯花碎，飘窗雪片粗。煮茶烧栗兴，早晚复围炉。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    },
    {
        "title": "献中书潘舍人",
        "author": "李中",
        "content": "运叶半千数，天钟许国臣。鹏霄开羽翼，凤阙演丝纶。\n顾问当清夜，从容向紫宸。立言成雅诰，正意叙彝伦。\n朴素偕前哲，馨香越搢绅。褒辞光万代，优旨重千钧。\n公退谁堪接，清閒道是邻。世间身属幻，物外意通津。\n吊往兼春梦，文高赋复新。琴弹三峡水，屏画十洲春。\n庭冷铺苔色，池寒浸月轮。竹风来枕簟，药气上衣巾。\n茶谱传溪叟，棋经受羽人。清虚虽得趣，献替不妨陈。\n杞梓呈才后，神仙入侍频。孤寒皆有赖，中外亦同忻。\n有士曾多难，无门得望尘。忙忙罹险阻，往往耗精神。\n寻果巢枝愿，终全负米身。遭逢敦孝治，蹇塞值通津。\n最庆清朝禄，还沾白髮亲。甘柔心既遂，虚薄报何因。\n远宦联绵历，卑栖夙夜勤。良时空爱惜，末路每悲辛。\n骨立驹犹病，颜凋女尚贫。而今谐顾遇，尺蠖愿求伸。",
        "dynasty": "唐",
        "collection_info": {
            "collection": "御定全唐诗",
            "volume": "卷七百五十"
        }
    }
]