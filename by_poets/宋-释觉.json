[
    {
        "uuid": "817459030332ef94687e060ea798da9a",
        "title": "偈二首  其一",
        "author": "释觉",
        "content": "是即彻底是，从来脱体先天地。\n非即彻底非，万别千差共一机。\n是也是不着，非也非不及，此时佛祖从何立。\n晓天霜重泄真机，一颗圆明色非色。\n妙体全标处，分明只自知。",
        "dynasty": "宋",
        "collection_info": null
    },
    {
        "uuid": "046d8e46d84423c572d5ce6c39bff9d6",
        "title": "偈二首  其二",
        "author": "释觉",
        "content": "仰之弥高，不隔丝毫。\n要津把断，佛祖难逃。\n钻之弥坚，真体自然。\n鸟啼华笑，在碧岩前。\n瞻之在前，非正非偏。\n十方坐断，威镇大千。\n忽焉在后，一场漏逗。\n堪笑云门，藏身北斗。",
        "dynasty": "宋",
        "collection_info": null
    }
]