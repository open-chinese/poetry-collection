[
    {
        "uuid": "2c586eab4949012c907116a41d7b9056",
        "title": "题沈黎城",
        "author": "权彻",
        "content": "苏子卧北海，马翁渡南洲。\n迹恨事乃立，功达名遂休。\n夜闻羽书至，召募此边州。\n铁骑耀楚甲，玉匣横吴钩。\n雪厚羣山冻，蓬飞荒塞秋。\n久戍曷辞苦，数战期封侯。\n不学竖儒辈，谈经空白头。",
        "dynasty": "唐",
        "collection_info": null
    },
    {
        "uuid": "b97b4934c5fc7e80ed005e9a372cca3c",
        "title": "题沈黎城",
        "author": "权彻",
        "content": "苏子卧北海，马翁渡南洲。\n迹恨事乃立，功达名遂休。\n夜闻羽书至，召募此边州。\n铁骑耀楚甲，玉匣横吴钩。\n雪厚群山冻，蓬飞荒塞秋。\n久戍曷辞苦，数战期封侯。\n不学竖儒辈，谈经空白头。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十七"
        }
    }
]