[
    {
        "uuid": "4fac368dff052889fddeb182bdf239ee",
        "title": "摸鱼儿 八窗空、展宽秋影",
        "author": "孙吴会",
        "content": "八窗空、展宽秋影，长江流入尊俎。\n天围绀碧低群岫，斜日去鸿堪数。\n沈别浦。\n但目断、烟芜莽苍连平楚。\n晨钟暮鼓。\n算触景多愁，关人底事，倚槛听鸣橹。\n英雄恨，赢得名存北府。\n寄奴今寄何所。\n西风依旧潮来去，山海颉颃吞吐。\n霜月古。\n直耐冷、相随燕我瑶芝圃。\n掀髯起舞。\n看羱伏苍苔，龙吟翠葆，天籁奏韶舞。",
        "dynasty": "宋",
        "collection_info": null
    },
    {
        "uuid": "4c71de41c09924b26c70e29f8ada26e2",
        "title": "雁来红",
        "author": "孙吴会",
        "content": "眩碧成朱被眼瞒，分明是叶作花看。\n道人本不知香色，只与窗前草一般。",
        "dynasty": "宋",
        "collection_info": null
    },
    {
        "uuid": "6967eded468eea95a9498d8c2e775342",
        "title": "句",
        "author": "孙吴会",
        "content": "游人只解游晴昼，风雨朝昏尽属君。",
        "dynasty": "宋",
        "collection_info": null
    }
]