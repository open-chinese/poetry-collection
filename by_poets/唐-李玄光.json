[
    {
        "uuid": "1b4515ba8993bf1c399996e60c90a817",
        "title": "还丹口诀",
        "author": "李玄光",
        "content": "夫养生之术，非难亦非易。\n世人也用铅，不得修铅志。\n才与脱黑衫，便即露素质。\n及池炎火上，刀圭依法律。\n铅白还同此，抽时莫教失。\n持入赤色门，点时坚如石。\n药用真水精，八数为第一。\n妙精亦八两，阳人身上出。\n两般相合和，甑山须秘密。\n凡曲乌龙上，数满经三七。\n一两真龙脑，还要肥苏腻。\n白色真龙脑，苍色亦不是。\n别有方法制，取用在临时。\n二物合为体，须使真金器。\n世人会此语，地仙只这是。\n若将非处用，殃祸自立至。\n十年暗障日，五载不见明。\n若点一粟粒，须臾即抵圣。",
        "dynasty": "唐",
        "collection_info": null
    },
    {
        "uuid": "56b4e0fcfcb4fbc86756309c0619bfa3",
        "title": "还丹歌 一",
        "author": "李玄光",
        "content": "参同金碧尽藏情，頼有阴君序节明。\n学人更遇清霞诀，龙虎从兹识本形。",
        "dynasty": "唐",
        "collection_info": null
    },
    {
        "uuid": "b8beddc830f4787a93ced1c2be345bb6",
        "title": "还丹歌 二",
        "author": "李玄光",
        "content": "天生元气本虚无，红颜长者体如酥。\n火裏变身还火裏，仙人得意号玄珠。\n。",
        "dynasty": "唐",
        "collection_info": null
    },
    {
        "uuid": "05fc2acca94a4f748337991c43d1f842",
        "title": "还丹歌 三",
        "author": "李玄光",
        "content": "世人识柔不识刚，便道黄芽色带黄。\n学来若到杯铅境，始信黄芽色不黄。\n（均见《大还丹照鑑》）。",
        "dynasty": "唐",
        "collection_info": null
    }
]