[
    {
        "uuid": "cd9fbd17f1f7f9d953bc0fcf602398df",
        "title": "茶山诗",
        "author": "袁高",
        "content": "禹贡通远俗，所图在安人。\n后王失其本，职吏不敢陈。\n亦有姦佞者，因兹欲求伸。\n动生千金费，日使万姓贫。\n我来顾渚源，得与茶事亲。\n甿辍耕农耒，采采实苦辛。\n一夫旦当役，尽室皆同臻。\n扪葛上欹壁，蓬头入荒榛。\n终朝不盈掬，手足皆鳞皴。\n悲嗟遍空山，草木为不春。\n阴岭芽未吐，使者牒已频。\n心争造化功，走挺麋鹿均。\n选纳无昼夜，捣声昏继晨。\n众工何枯栌，俯视弥伤神。\n皇帝尚巡狩，东郊路多堙。\n周迴遶天涯，所献愈艰勤。\n况减兵革困，重兹固疲民。\n未知供御余，谁合分此珍。\n顾省忝邦守，又惭復因循。\n茫茫沧海间，丹愤何由申。",
        "dynasty": "唐",
        "collection_info": null
    },
    {
        "uuid": "60945214cc397eb7e57ee1ddc9842e60",
        "title": "茶山诗",
        "author": "袁高",
        "content": "禹贡通远俗，所图在安人。\n后王失其本，职吏不敢陈。\n亦有奸佞者，因兹欲求伸。\n动生千金费，日使万姓贫。\n我来顾渚源，得与茶事亲。\n氓辍耕农耒，采采实苦辛。\n一夫旦当役，尽室皆同臻。\n扪葛上欹壁，蓬头入荒榛。\n终朝不盈掬，手足皆鳞皴。\n悲嗟遍空山，草木为不春。\n阴岭芽未吐，使者牒已频。\n心争造化功，走挺糜鹿均。\n选纳无昼夜，捣声昏继晨。\n众工何枯栌，俯视弥伤神。\n皇帝尚巡狩，东郊路多堙。\n周回绕天涯，所献愈艰勤。\n况减兵革困，重兹固疲民。\n未知供御余，谁合分此珍。\n顾省忝邦守，又惭复因循。\n茫茫沧海间，丹愤何由申。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十四"
        }
    }
]