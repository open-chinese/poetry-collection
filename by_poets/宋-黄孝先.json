[
    {
        "uuid": "6bc45ff91d1a23a44e7cd084d0a267c5",
        "title": "弔宿州妓张温卿",
        "author": "黄孝先",
        "content": "人生第一莫多情，眼看仙花结不成。\n为报两京才子道，好将诗句哭温卿。",
        "dynasty": "宋",
        "collection_info": null
    },
    {
        "uuid": "de23208317f649f86a7724e685b37cdf",
        "title": "留题清渭楼",
        "author": "黄孝先",
        "content": "黄公爱山不知休，终日不下清渭楼。\n与官落得官下隐，爱山不得山中游。\n朝看暮看山更好，古人今人空自老。\n天生定分不可移，白云悠悠寄怀抱。",
        "dynasty": "宋",
        "collection_info": null
    },
    {
        "uuid": "57cebbce03661b4927d57e5f7c8da228",
        "title": "诗一首",
        "author": "黄孝先",
        "content": "天寒霜落雁来栖，岁晚川空雁不归。\n江海一身多少事，清风明月我沾衣。",
        "dynasty": "宋",
        "collection_info": null
    },
    {
        "uuid": "44431da5495f130f14bab7e83d673a9b",
        "title": "句  其一",
        "author": "黄孝先",
        "content": "风檐燕引五六子，露井榴开三四花。",
        "dynasty": "宋",
        "collection_info": null
    },
    {
        "uuid": "da076606f62b7160cbd5eec521d20af0",
        "title": "句  其二",
        "author": "黄孝先",
        "content": "日者未知裴令贵，世人争笑祢生狂。",
        "dynasty": "宋",
        "collection_info": null
    },
    {
        "uuid": "fbf09a44c4ad3497c7194e50cc4d5bbe",
        "title": "句  其三",
        "author": "黄孝先",
        "content": "恩同花上露，留得不多时。",
        "dynasty": "宋",
        "collection_info": null
    }
]