[
    {
        "uuid": "2d3bdd3ce5595906661e2818d52a7d87",
        "title": "弔宿州妓张温卿",
        "author": "黄孝先",
        "content": "人生第一莫多情，眼看仙花结不成。\n为报两京才子道，好将诗句哭温卿。",
        "dynasty": "宋",
        "collection_info": null
    },
    {
        "uuid": "3a9d2da6500e3be2b925daaa945eee3d",
        "title": "留题清渭楼",
        "author": "黄孝先",
        "content": "黄公爱山不知休，终日不下清渭楼。\n与官落得官下隐，爱山不得山中游。\n朝看暮看山更好，古人今人空自老。\n天生定分不可移，白云悠悠寄怀抱。",
        "dynasty": "宋",
        "collection_info": null
    },
    {
        "uuid": "66dce5a8dfb564d02cae2b1628854360",
        "title": "诗一首",
        "author": "黄孝先",
        "content": "天寒霜落雁来栖，岁晚川空雁不归。\n江海一身多少事，清风明月我沾衣。",
        "dynasty": "宋",
        "collection_info": null
    },
    {
        "uuid": "9b1aceb92884bf6071e39af44c25e9ba",
        "title": "句  其一",
        "author": "黄孝先",
        "content": "风檐燕引五六子，露井榴开三四花。",
        "dynasty": "宋",
        "collection_info": null
    },
    {
        "uuid": "34a3c877dda63e58cd13f12306c920e1",
        "title": "句  其二",
        "author": "黄孝先",
        "content": "日者未知裴令贵，世人争笑祢生狂。",
        "dynasty": "宋",
        "collection_info": null
    },
    {
        "uuid": "5c22e89d7db4a158edf0acf065c3fa31",
        "title": "句  其三",
        "author": "黄孝先",
        "content": "恩同花上露，留得不多时。",
        "dynasty": "宋",
        "collection_info": null
    }
]