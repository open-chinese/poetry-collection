[
    {
        "title": "齐天乐 皇天眷佑中兴烈",
        "author": "方衡",
        "content": "皇天眷佑中兴烈。\n维岳共生鸿硕。\n镇抚精神，规恢调度，未数至言长策。\n中原徯望，总万里山河，尽归经画。\n更看旋干转坤，烦一指麾力。\n胡尘顿消海岱，倚天长啸处，兼惠南北。\n宝镇还朝，圣恩如海，趁得崧高华席。\n星晨步峻，看丹凤飞来，趣登枢极。\n□寿齐天，愿齐开寿域。",
        "dynasty": "宋",
        "collection_info": null
    }
]