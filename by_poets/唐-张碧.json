[
    {
        "uuid": "56492e2ad3815497f81b9a6149687e7d",
        "title": "野田行",
        "author": "张碧",
        "content": "风昏昼色飞斜雨，冤骨千堆髑髅语。\n八纮牢落人物悲，是箇田园荒废主。\n悲嗟自古争天下，几度干坤復如此。\n秦皇矻矻筑长城，汉祖区区白蛇死。\n野田之骨兮又成尘，楼阁风烟兮还復新。\n愿得华山之下长归马，野田无復堆冤者。",
        "dynasty": "唐",
        "collection_info": null
    },
    {
        "uuid": "20b82fa0b63bd3247a8dc5e638a907fd",
        "title": "贫女",
        "author": "张碧",
        "content": "岂是昧容华，岂不知机织。\n自是生寒门，良媒不相识。",
        "dynasty": "唐",
        "collection_info": null
    },
    {
        "uuid": "34bffb02b4fc292e08b3512d2b1793b8",
        "title": "幽思",
        "author": "张碧",
        "content": "金炉烟霭微，锦釭残影灭。\n出户独裴回，落花满明月。",
        "dynasty": "唐",
        "collection_info": null
    },
    {
        "uuid": "fe0a84c4297df6dfc6c9d2cdb1a9dcfc",
        "title": "惜花三首 一",
        "author": "张碧",
        "content": "千枝万枝占春开，彤霞着地红成堆。\n一窖闲愁驱不去，殷勤对尔酌金杯。",
        "dynasty": "唐",
        "collection_info": null
    },
    {
        "uuid": "9b7aae127c1d3ecdb5876d554ca6a81b",
        "title": "惜花三首 二",
        "author": "张碧",
        "content": "老鸦拍翼盘空疾，准拟浮生如瞬息。\n阿母蟠桃香未齐，汉皇骨葬秋山碧。",
        "dynasty": "唐",
        "collection_info": null
    },
    {
        "uuid": "ef0ad623f39a7be8f244c12902eab3c2",
        "title": "惜花三首 三",
        "author": "张碧",
        "content": "朝开暮落煎人老，无人为报东君道。\n留取秾红伴醉吟，莫教少女来吹扫。",
        "dynasty": "唐",
        "collection_info": null
    },
    {
        "uuid": "553b788fee18b76f495e62651afe5ed4",
        "title": "游春引三首 一",
        "author": "张碧",
        "content": "句芒爱弄春风权，开萌发翠无党偏。\n句芒小女精神巧，机罗杼绮满平川。",
        "dynasty": "唐",
        "collection_info": null
    },
    {
        "uuid": "25549c18dd53509b948ca431f9d1c8e2",
        "title": "游春引三首 二",
        "author": "张碧",
        "content": "五陵年少轻薄客，蛮锦花多春袖窄。\n酌桂鸣金翫物华，星蹄绣毂填香陌。",
        "dynasty": "唐",
        "collection_info": null
    },
    {
        "uuid": "4204f070f519e49135d2f12a8c1d638e",
        "title": "游春引三首 三",
        "author": "张碧",
        "content": "千条碧绿轻拖水，金毛泣怕春江死。\n万彙俱含造化恩，见我春工无私理。",
        "dynasty": "唐",
        "collection_info": null
    },
    {
        "uuid": "76e74993e2e51c714ad54fa34b68b141",
        "title": "农父",
        "author": "张碧",
        "content": "运锄耕斸侵星起，陇亩丰盈满家喜。\n到头禾黍属他人，不知何处抛妻子。",
        "dynasty": "唐",
        "collection_info": null
    },
    {
        "uuid": "e5495b8c85bd995d47ffde2a88d0858e",
        "title": "古意",
        "author": "张碧",
        "content": "銮舆不碾香尘灭，更残三十六宫月。\n手持纨扇独含情，秋风吹落横波血。",
        "dynasty": "唐",
        "collection_info": null
    },
    {
        "uuid": "6ad0ea36f571725d79a8f9cd906f0f8c",
        "title": "秋日登岳阳楼晴望",
        "author": "张碧",
        "content": "三秋倚练飞金盏，洞庭波定平如刬。\n天高云卷绿罗低，一点君山碍人眼。\n漫漫万顷铺琉璃，烟波阔远无鸟飞。\n西南东北竞无际，直疑侵断青天涯。\n屈原回日牵愁吟，龙宫感激致应沈。\n贾生憔悴说不得，茫茫烟霭堆湖心。",
        "dynasty": "唐",
        "collection_info": null
    },
    {
        "uuid": "cb10a41dc73d76797fc44e5f278104c1",
        "title": "鸿沟",
        "author": "张碧",
        "content": "毒龙衔日天地昏，八纮叆叇生愁云。\n秦园走鹿无藏处，纷纷争处蜂成羣。\n四溟波立鲸相吞，荡摇五岳崩山根。\n鱼虾舞浪狂鳅鲲，龙蛇胆战登鸿门。\n星旗羽镞强者尊，黑风白雨东西屯。\n山河欲拆人烟分，壮士鼓勇君王存。\n项庄愤气吐不得，亚父斗声天上闻。\n玉光堕地惊昆崙，留侯气魄吞太华。\n舌头一寸生阳春，神农女娲愁不言。\n蛇枯老媪啼泪痕，星曹定秤秤王孙。\n项籍骨轻迷精魂，沛公仰面争干坤。\n须臾垓下贼星起，歌声缭绕悽人耳。\n吴娃捧酒横秋波，霜天月照空城垒。\n力拔山兮忽到此，骓嘶懒渡乌江水。\n新丰瑞色生楼台，西楚寒蒿哭愁鬼。\n三尺霜鸣金匣裏，神光一掉八千里。\n汉皇骤马意气生，西南扫地迎天子。",
        "dynasty": "唐",
        "collection_info": null
    },
    {
        "uuid": "d9e5cf4696b804e55432b986eab1b91e",
        "title": "美人梳头",
        "author": "张碧",
        "content": "玉堂花院小枝红，绿窗一片春光晓。\n玉容惊觉浓睡醒，圆蟾挂出妆台表。\n金盘解下丛鬟碎，三尺巫云绾朝翠。\n皓指高低寸黛愁，水精梳滑参差坠。\n须臾拢掠蝉鬓生，玉钗冷透冬冰明。\n芙蓉拆向新开脸，秋泉慢转眸波横。\n鹦鹉偷来话心曲，屏风半倚遥山绿。",
        "dynasty": "唐",
        "collection_info": null
    },
    {
        "uuid": "d1858570e4caa076d72a9a2873b55218",
        "title": "题祖山人池上怪石",
        "author": "张碧",
        "content": "寒姿数片奇突兀，曾作秋江秋水骨。\n先生应是厌风云，着向江边塞龙窟。\n我来池上倾酒尊，半酣书破青烟痕。\n参差翠缕摆不落，笔头惊怪黏秋云。\n我闻吴中项容水墨有高价，邀得将来倚松下。\n铺却双缯直道难，掉首空归不成画。",
        "dynasty": "唐",
        "collection_info": null
    },
    {
        "uuid": "34c91f0196dabcb7937a7c25e0e95772",
        "title": "山居雨霁即事",
        "author": "张碧",
        "content": "结茅苍岭下，自与喧卑隔。\n况值雷雨晴，郊原转岑寂。\n出门看反照，绕屋残溜滴。\n古路绝人行，荒陂响蝼蝈。\n篱崩瓜豆蔓，圃坏牛羊迹。\n断续古祠鸦，高低远村笛。\n喜闻东皋润，欲往未通屐。\n杖策试危桥，攀萝瞰苔壁。\n邻翁夜相访，缓酌聊跂石。\n新月出污尊，浮云在巾舃。\n常隳腐儒操，谬习经邦画。\n有待时未知，非关慕沮溺。",
        "dynasty": "唐",
        "collection_info": null
    },
    {
        "uuid": "51eb414760a38bef91c1deacab2555db",
        "title": "庐山瀑布",
        "author": "张碧",
        "content": "谁将织女机头练，贴出青山碧云面。\n造化工夫不等闲，剪破澄江凝一片。\n怪来洞口流呜咽，怕见三冬昼飞雪。\n石镜无光相对愁，漫漫顶上沈秋月。\n争得阳乌照山北，放出青天豁胸臆。\n黛花新染插天风，蓦吐中心烂银色。\n五月六月暑云飞，阁门远看澄心机。\n参差碎碧落岩畔，梅花乱摆当风散。",
        "dynasty": "唐",
        "collection_info": null
    },
    {
        "uuid": "b82c35a7876acb7a3c0f4077fd606170",
        "title": "林书记蔷薇",
        "author": "张碧",
        "content": "东风折尽诸花卉，是箇亭台冷如水。\n黄鹂舌滑跳柳阴，教看蔷薇吐金蘂。\n双成涌出琉璃宫，天香阔罩红熏笼。\n西施晓下吴王殿，乱抛娇脸新匀浓。\n瑶姬学绣流苏幔，绿夹殷红垂锦段。\n炎洲吹落满汀云，阮瑀庭前装一半。\n醉且书怀还復吟，蜀笺影裏霞光侵。\n秦娥晚凭栏干立，柔枝坠落青罗襟。\n殷勤无波绿池水，为君作镜开妆蘂。",
        "dynasty": "唐",
        "collection_info": null
    },
    {
        "uuid": "f03df4e3dd9da0626fb3467019306023",
        "title": "荅友人新栽松",
        "author": "张碧",
        "content": "石门新长青龙髯，虬身宛转云光粘。\n闻君爱我幽崖前，十株五株寒霜天。\n越溪老僧头削雪，曾云手植当庭月。\n三十年来遮火云，凉风五月生空门。\n愿君栽于清涧泉，贞姿莫迓夭桃妍。\n□□易开还易落，贞姿郁郁长依然。\n山童懒上孤峰巅，当窗划破屏风烟。",
        "dynasty": "唐",
        "collection_info": null
    },
    {
        "uuid": "c186c57cfc67921cb8a91b7e9271e066",
        "title": "答张郎中分寄翰林贡余笔歌",
        "author": "张碧",
        "content": "圆金五寸轻错刀，天人摘落霜兔毛。\n我之宗兄掌文檄，翰林分与神仙毫。\n东风吹柳作金线，狂涌辞波力生健。\n此时捧得江文通，五色光从掌中见。\n江龙角嫩无精彩，尽日挥空射烟霭。\n谁能邀得怀素来，晴明书破琉璃海。\n扬雄得之《甘泉赋》，胸中白鳯无因飞。\n他年拟把补造化，穿江入海剜天涯。\n昨宵梦见欧率更，先来醉我黄金觥。\n手擎瑟瑟三十斗，博归天上书《黄庭》。\n梦中摆手不相许，怅望空乘碧云去。\n（《文房四谱》二《笔谱》）。",
        "dynasty": "唐",
        "collection_info": null
    },
    {
        "uuid": "90038348424c033583eae9e58d06551b",
        "title": "野田行",
        "author": "张碧",
        "content": "风昏昼色飞斜雨，冤骨千堆髑髅语。\n八纮牢落人物悲，秦皇矻矻筑长城，汉祖区区白蛇死。\n野田之骨兮又成尘，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "uuid": "65b0c5a700e31d226721ab9e040547f4",
        "title": "幽思",
        "author": "张碧",
        "content": "金炉烟霭微，银釭残影灭。\n出户独裴回，落花满明月。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "uuid": "cbc79227fb2a9acb3b6ce07a62866a48",
        "title": "惜花三首",
        "author": "张碧",
        "content": "千枝万枝占春开，彤霞着地红成堆。\n一窖閒愁驱不去，殷勤对尔酌金杯。\n老鸦拍翼盘空疾，准拟浮生如瞬息。\n阿母蟠桃香未齐，汉皇骨葬秋山碧。\n朝开暮落煎人老，无人为报东君道。\n留取秾红伴醉吟，莫教少女来吹扫。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "uuid": "7e63c965ed8ea080cdb030d8a0d1f5b9",
        "title": "游春引三首",
        "author": "张碧",
        "content": "句芒爱弄春风权，开萌发翠无党偏。\n句芒小女精神巧，机罗杼绮满平川。\n五陵年少轻薄客，蛮锦花多春袖窄。\n酌桂鸣金玩物华，星蹄绣毂填香陌。\n千条碧绿轻拖水，金毛泣怕春江死。\n万汇俱含造化恩，见我春工无私理。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "uuid": "79dc2d384408fdec6fb5e884e03a9ec8",
        "title": "农父",
        "author": "张碧",
        "content": "运锄耕劚侵星起，陇亩丰盈满家喜。\n到头禾黍属他人，不知何处抛妻子。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "uuid": "911443c2cad0277a95fc0a350fb55f78",
        "title": "秋日登岳阳楼晴望",
        "author": "张碧",
        "content": "三秋倚练飞金盏，洞庭波定平如刬。\n天高云卷绿罗低，西南东北竞无际，直疑侵断青天涯。\n屈原回日牵愁吟，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "uuid": "d152437e614193ba83c813fba9751c81",
        "title": "鸿沟",
        "author": "张碧",
        "content": "毒龙衔日天地昏，八纮叆叇生愁云。\n秦园走鹿无藏处，鱼虾舞浪狂鳅鲲，龙蛇胆战登鸿门。\n星旗羽镞强者尊，项庄愤气吐不得，亚父斗声天上闻。\n玉光堕地惊昆仑，蛇枯老媪啼泪痕，星曹定秤秤王孙。\n项籍骨轻迷精魂，吴娃捧酒横秋波，霜天月照空城垒。\n力拔山兮忽到此，三尺霜鸣金匣裏，神光一掉八千里。\n汉皇骤马意气生，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "uuid": "38dd6494f36b55e34761c64a9a5cfb89",
        "title": "美人梳头",
        "author": "张碧",
        "content": "玉堂花院小枝红，绿窗一片春光晓。\n玉容惊觉浓睡醒，皓指高低寸黛愁，水精梳滑参差坠。\n须臾拢掠蝉鬓生，鹦鹉偷来话心曲，屏风半倚遥山绿。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "uuid": "8520cd4908fbd945111abc1781495250",
        "title": "题祖山人池上怪石",
        "author": "张碧",
        "content": "寒姿数片奇突兀，曾作秋江秋水骨。\n先生应是厌风云，参差翠缕摆不落，笔头惊怪黏秋云。\n我闻吴中项容水墨有高价，邀得将来倚松下。\n铺却双缯直道难，掉首空归不成画。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "uuid": "79f587d96ec8cbb9cc50fdaa513bb5f1",
        "title": "山居雨霁即事",
        "author": "张碧",
        "content": "结茅苍岭下，自与喧卑隔。\n况值雷雨晴，郊原转岑寂。\n出门看反照，绕屋残溜滴。\n古路绝人行，荒陂响蝼蝈。\n篱崩瓜豆蔓，圃坏牛羊迹。\n断续古祠鸦，高低远村笛。\n喜闻东皋润，欲往未通屐。\n杖策试危桥，攀萝瞰苔壁。\n邻翁夜相访，缓酌聊跂石。\n新月出污尊，浮云在巾舄。\n常隳腐儒操，谬习经邦画。\n有待时未知，非关慕沮溺。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十九"
        }
    },
    {
        "uuid": "ac6f339f5240673495baf0fd1c500923",
        "title": "庐山瀑布",
        "author": "张碧",
        "content": "谁将织女机头练，贴出青山碧云面。\n造化工夫不等閒，剪破澄江凝一片。\n怪来洞口流呜咽，怕见三冬昼飞雪。\n石镜无光相对愁，漫漫顶上沉秋月。\n争得阳乌照山北，放出青天豁胸臆。\n黛花新染插天风，蓦吐中心烂银色。\n五月六月暑云飞，阁门远看澄心机。\n参差碎碧落岩畔，梅花乱摆当风散。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十三"
        }
    },
    {
        "uuid": "7ebea90684fc928c51bb58761354040d",
        "title": "林书记蔷薇",
        "author": "张碧",
        "content": "东风折尽诸花卉，是个亭台冷如水。\n黄鹂舌滑跳柳阴，教看蔷薇吐金蕊。\n双成涌出琉璃宫，天香阔罩红熏笼。\n西施晓下吴王殿，乱抛娇脸新匀浓。\n瑶姬学绣流苏幔，绿夹殷红垂锦段。\n炎洲吹落满汀云，阮瑀庭前装一半。\n醉且书怀还复吟，蜀笺影裏霞光侵。\n秦娥晚凭栏干立，柔枝坠落青罗襟。\n殷勤无波绿池水，为君作镜开妆蕊。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十三"
        }
    },
    {
        "uuid": "14ad19f5012cd24bb3931055a9ce09bf",
        "title": "答友人新栽松",
        "author": "张碧",
        "content": "石门新长青龙髯，虬身宛转云光黏。\n闻君爱我幽崖前，十株五株寒霜天。\n越溪老僧头削雪，曾云手植当庭月。\n三十年来遮火云，凉风五月生空门。\n愿君栽于清涧泉，贞姿莫迓夭桃妍。\n□□易开还易落，贞姿郁郁长依然。\n山童懒上孤峰巅，当窗划破屏风烟。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十三"
        }
    }
]