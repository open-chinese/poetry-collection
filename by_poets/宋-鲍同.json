[
    {
        "uuid": "ee924f22a0f4a98f0eb32a43ee0c6d2e",
        "title": "中隠堂二首  其一",
        "author": "鲍同",
        "content": "当年早有菟裘意，岁晚尘埃尚困予。\n闻说龙江真可隠，欲将余日寄僊居。",
        "dynasty": "宋",
        "collection_info": null
    },
    {
        "uuid": "0fbc6e2058dece85fa1a1aea969789e8",
        "title": "中隠堂二首  其二",
        "author": "鲍同",
        "content": "问舍知君困欲还，才高那得卧南山。\n由来甘井人争汲，却恐心闲身未闲。",
        "dynasty": "宋",
        "collection_info": null
    }
]