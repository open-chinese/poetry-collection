[
    {
        "uuid": "49ea2e1236c08091af7c65392339d3c3",
        "title": "经由天台刘阮洞以雨作不及游",
        "author": "顾士龙",
        "content": "松形夭矫学飞鸾，怪石苍崖藓晕团。\n地僻不容人迹到，云深更觉客衣单。\n春归不见桃干树，月冷空余水一滩。\n欲问神仙向何处，山风吹雨作朝寒。",
        "dynasty": "宋",
        "collection_info": null
    },
    {
        "uuid": "84bacaaee65736e3ec9b9224daaffa2a",
        "title": "西峰山",
        "author": "顾士龙",
        "content": "三十六溪清浅水，二十四重高下山。\n卓锡自无风雨厄，不然俗驾便须还。",
        "dynasty": "宋",
        "collection_info": null
    }
]