[
    {
        "uuid": "f44c98de6aef1ac257cf29a664e50166",
        "title": "挽薛艮斋  其一",
        "author": "陈枢才",
        "content": "耆旧襄阳传，风流月旦评。\n此翁尤间出，当代总销声。\n遇事皆迎刃，游谈可伐兵。\n孰知死诸葛，英气凛如生。",
        "dynasty": "宋",
        "collection_info": null
    },
    {
        "uuid": "a2bad302dac29e8a77e22a370056f2e1",
        "title": "挽薛艮斋  其二",
        "author": "陈枢才",
        "content": "晁董科名累，向雄利禄儒。\n惟公传洛学，处世类齐竽。\n湖外严兵戍，神畿析使符。\n恍然成昨梦，一吊束徐刍。",
        "dynasty": "宋",
        "collection_info": null
    }
]