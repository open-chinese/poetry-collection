[
    {
        "uuid": "aef1b45b588f89c822b7d437ddbfc8e4",
        "title": "上林白鹿赋附歌",
        "author": "萧昕",
        "content": "德由庾兮羣物凑，协嘉祥兮扰灵兽。\n感欣合于天符，遂充塞于君囿。\n（见《文苑英华》卷八九）。",
        "dynasty": "唐",
        "collection_info": null
    },
    {
        "uuid": "bd7aef22b5bbe67c3d94e785a52c1b58",
        "title": "洛出书",
        "author": "萧昕",
        "content": "海内昔凋瘵，天网斯浡潏。\n龟灵启圣图，龙马负书出。\n大哉明德盛，远矣彝伦秩。\n地敷作乂功，人免为鱼恤。\n既彰千国理，岂止百川溢。\n永赖至于今，畴庸未云毕。",
        "dynasty": "唐",
        "collection_info": null
    },
    {
        "uuid": "41d4155e80c3710ce10f7cc58be6247e",
        "title": "临风舒锦",
        "author": "萧昕",
        "content": "丽锦疋云终，襜襜展向风。\n花开翻覆翠，色乱动摇红。\n缕散悠扬裏，文迴照灼中。\n低垂疑步障，吹起作晴虹。\n既与丘迟梦，深知卓氏功。\n还乡将制服，从此表亨通。",
        "dynasty": "唐",
        "collection_info": null
    },
    {
        "uuid": "338b00041d09c265094abf1d4dd75319",
        "title": "临风舒锦",
        "author": "萧昕",
        "content": "丽锦匹云终，襜襜展向风。\n花开翻覆翠，色乱动摇红。\n缕散悠扬裏，文回照灼中。\n低垂疑步障，吹起作晴虹。\n既与丘迟梦，深知卓氏功。\n还乡将制服，从此表亨通。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十八"
        }
    }
]