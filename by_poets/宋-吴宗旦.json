[
    {
        "uuid": "4baf440c6e41546efadda9d1d2d8f553",
        "title": "都梁宫",
        "author": "吴宗旦",
        "content": "从来香草骚人咏，晚作离宫炀帝游。\n三殿重重锁秋色，七泉脉脉贯中流。",
        "dynasty": "宋",
        "collection_info": null
    },
    {
        "uuid": "393a02b0c178bae1b034309ea652b2fc",
        "title": "九顶大像阁",
        "author": "吴宗旦",
        "content": "嘉州石佛名天下，回视新昌可子孙。\n幸甚身游大人国，恍然梦跨北溟鲲。",
        "dynasty": "宋",
        "collection_info": null
    },
    {
        "uuid": "3ead51b6dc7e0f435063050a283c09fe",
        "title": "金釜山灵泉",
        "author": "吴宗旦",
        "content": "泉来有脉去无痕，水底神龙暗吐吞。\n莫怪一池杯样小，个中风雨洗干坤。",
        "dynasty": "宋",
        "collection_info": null
    },
    {
        "uuid": "9377d7a2834a40692481010dffe08b9d",
        "title": "句",
        "author": "吴宗旦",
        "content": "避暑自应归故国，无端依旧入扬州。",
        "dynasty": "宋",
        "collection_info": null
    }
]