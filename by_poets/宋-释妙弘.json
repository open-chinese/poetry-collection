[
    {
        "uuid": "c4931fbc75526b87b3082e0ce633e869",
        "title": "和静照诗韵  其一",
        "author": "释妙弘",
        "content": "莫辞迢递供杯茶，香喷云腴映彩霞。\n两两梦中休说梦，觉来浑是梦中花。",
        "dynasty": "宋",
        "collection_info": null
    },
    {
        "uuid": "e29badefdd28f830e0ae3802620cc516",
        "title": "和静照诗韵  其二",
        "author": "释妙弘",
        "content": "寻幽觅胜到天台，触目风光剪剪开。\n欲问昙猷旧遗迹，千山排闼送青来。",
        "dynasty": "宋",
        "collection_info": null
    }
]