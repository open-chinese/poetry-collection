[
    {
        "title": "丁巳岁八月祭武侯祠堂，因题临淮公旧碑",
        "author": "杨嗣复",
        "content": "斋庄修祀事，旌旆出效闉。薙草轩墀狭，涂墙赭垩新。\n谋猷期作圣，风俗奉为神。酹酒成坳泽，持兵列偶人。\n非才膺宠任，异代揖芳尘。况是平津客，碑前泪满巾。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十四"
        }
    },
    {
        "title": "仪凤",
        "author": "杨嗣复",
        "content": "八方该帝泽，威凤忽来宾。向日朱光动，迎风翠羽新。\n低昂多异趣，饮啄迥无邻。郊薮今翔集，河图意等伦。\n闻韶知鼓舞，偶圣愿逡巡。比屋初同俗，垂恩击壤人。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十四"
        }
    },
    {
        "title": "赠毛仙翁",
        "author": "杨嗣复",
        "content": "天上玉郎骑白鹤，肘后金壶盛妙药。暂游下界傲五侯，\n王母亲缝紫锦囊，令向怀中藏秘诀。令威子晋皆俦侣，\n药成自固黄金骨，天地齐兮身不没。日月宫中便是家，\n满朝将相门弟子，随师尽愿抛尘滓。九转琅玕必有余，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十四"
        }
    },
    {
        "title": "题李处士山居",
        "author": "杨嗣复",
        "content": "卧龙决起为时君，寂寞匡庐惟白云。\n今日仲容修故业，草堂焉敢更移文。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十四"
        }
    },
    {
        "title": "谢寄新茶",
        "author": "杨嗣复",
        "content": "石上生芽二月中，蒙山顾渚莫争雄。\n封题寄与杨司马，应为前衔是相公。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十四"
        }
    }
]