[
    {
        "uuid": "8fd094e3479f2feb8eebaa0215828d77",
        "title": "丁巳岁八月祭武侯祠堂，因题临淮公旧碑",
        "author": "杨嗣复",
        "content": "斋庄修祀事，旌旆出效闉。\n薙草轩墀狭，涂墙赭垩新。\n谋猷期作圣，风俗奉为神。\n酹酒成坳泽，持兵列偶人。\n非才膺宠任，异代揖芳尘。\n况是平津客，碑前泪满巾。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十四"
        }
    },
    {
        "uuid": "6edfec7109f01da464883d5fad13b433",
        "title": "赠毛仙翁",
        "author": "杨嗣复",
        "content": "天上玉郎骑白鹤，肘后金壶盛妙药。\n暂游下界傲五侯，王母亲缝紫锦囊，令向怀中藏秘诀。\n令威子晋皆俦侣，药成自固黄金骨，天地齐兮身不没。\n日月宫中便是家，满朝将相门弟子，随师尽愿抛尘滓。\n九转琅玕必有余，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十四"
        }
    }
]