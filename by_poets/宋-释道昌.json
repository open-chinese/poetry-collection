[
    {
        "uuid": "3fcf58386573fd04531eacafe4affdee",
        "title": "偈三首  其一",
        "author": "释道昌",
        "content": "道不属知，不属不知。\n知是妄觉，不知是无记。\n若真达不疑之道，碍他铜盘不打老鼠。\n所以抽身入，还从屋裏来。\n报教台凳稳，聊且劝三杯。\n兄呼弟唤殷勤处，留得儿孙辨劫灰。",
        "dynasty": "宋",
        "collection_info": null
    },
    {
        "uuid": "96dd5a85129bd996324c9a57b82bf7e1",
        "title": "偈三首  其二",
        "author": "释道昌",
        "content": "未透祖师关，千难与万难。\n既透祖师关，千难与万难。\n未透时难即且置，既透了因甚么却难。\n放下笊篱虽得价，动他杓柄大无端。",
        "dynasty": "宋",
        "collection_info": null
    },
    {
        "uuid": "01e850127d67ff6a57dc809e38c56cf9",
        "title": "偈三首  其三",
        "author": "释道昌",
        "content": "与我相似，共尔无缘。\n打翻药铫，倾出炉烟。\n还丹一粒分明在，流落人间是几年。",
        "dynasty": "宋",
        "collection_info": null
    },
    {
        "uuid": "46cc6aa704e1bf5a752305978180010e",
        "title": "颂古四首  其一",
        "author": "释道昌",
        "content": "惯使渡头船，如今不记年。\n爱他风浪恶，方是趁粗钱。",
        "dynasty": "宋",
        "collection_info": null
    },
    {
        "uuid": "245d2cde9c9d674aab8aecd52986101c",
        "title": "颂古四首  其二",
        "author": "释道昌",
        "content": "千佛居何处，题诗黄鹤楼。\n感恩幷积恨，终日在眉头。",
        "dynasty": "宋",
        "collection_info": null
    },
    {
        "uuid": "eb0d741e45ff8f8c35c54bd835930c0e",
        "title": "颂古四首  其三",
        "author": "释道昌",
        "content": "光非照境境非存，光境俱忘復是痕。\n百鸟不来春已老，落华流水绕江村。",
        "dynasty": "宋",
        "collection_info": null
    },
    {
        "uuid": "19dde7d8f371a613749f07ac71bedb32",
        "title": "颂古四首  其四",
        "author": "释道昌",
        "content": "惯行私路，乍赴公筵。\n幞头脚短，腰带夸圆。\n不是伴郎来劝酒，误他年少觅青毡。",
        "dynasty": "宋",
        "collection_info": null
    },
    {
        "uuid": "515096128c0d807d44ad9bedb6be8ba4",
        "title": "送僧",
        "author": "释道昌",
        "content": "扫尽诸方路布禅，到头窼臼落雁边。\n台盘角畔重拈起，万里神光顶后全。",
        "dynasty": "宋",
        "collection_info": null
    },
    {
        "uuid": "1c9834bbd908f0d93d720533cb101374",
        "title": "自赞",
        "author": "释道昌",
        "content": "丹青写出，剩却一箇。\n窦入布衫，着着便破。\n土面灰头那畔行，水墨观音解推磨。",
        "dynasty": "宋",
        "collection_info": null
    },
    {
        "uuid": "8bf1077f7fa203afc7f773f9c47f6027",
        "title": "颂古五十七首  其一",
        "author": "释道昌",
        "content": "奴儿婢子，十生九死。\n于裏不正，被外边使。\n纵饶开口便过头，未免浑身辊泥水。",
        "dynasty": "宋",
        "collection_info": null
    },
    {
        "uuid": "3ebf3d1451cf26bdd059a1e93e14978a",
        "title": "颂古五十七首  其二",
        "author": "释道昌",
        "content": "二俱不了，随合多少。\n纵使夜行，投明未到。",
        "dynasty": "宋",
        "collection_info": null
    },
    {
        "uuid": "b8f170c7c6c9091b328def409af5d02b",
        "title": "颂古五十七首  其三",
        "author": "释道昌",
        "content": "水乳不分，菽麦难辨。\n担带病深，改移功浅。\n十二时中不依倚，明见佛性有此理，浆水钱在草鞋裏。",
        "dynasty": "宋",
        "collection_info": null
    },
    {
        "uuid": "060c7c9f31ac97d91ee7abae237ab221",
        "title": "颂古五十七首  其四",
        "author": "释道昌",
        "content": "手携花鼓到城根，反着麻鞋过短门。\n笑把柴头书古字，大家来步月黄昏。",
        "dynasty": "宋",
        "collection_info": null
    },
    {
        "uuid": "e60bf908bf52243d8ed36c4e15cb1719",
        "title": "颂古五十七首  其五",
        "author": "释道昌",
        "content": "活中死眼，无作有用。\n方寸不移，十方独弄。\n巧拙不到处，盐官有出身。\n亲言出亲口，鸡犬闹比邻。",
        "dynasty": "宋",
        "collection_info": null
    },
    {
        "uuid": "9df6399bbc0b0c28dc09d036bf1cb640",
        "title": "颂古五十七首  其六",
        "author": "释道昌",
        "content": "是两头语，未出泥水。\n非两头语，依前自死。\n振锡卓然，白日青天。\n风力还他败坏时，漫天大网生光辉。",
        "dynasty": "宋",
        "collection_info": null
    },
    {
        "uuid": "39343cc8024bebffcbd1068e3a325bef",
        "title": "颂古五十七首  其七",
        "author": "释道昌",
        "content": "得因失有，是在非边。\n根源未断，枝派相连。\n不言言，口何在，转得身来难下载。\n一帆风过洞庭湖，对面须知已违背。",
        "dynasty": "宋",
        "collection_info": null
    },
    {
        "uuid": "4f6948f9c79430bd42e6db9068ec0891",
        "title": "颂古五十七首  其八",
        "author": "释道昌",
        "content": "石臼发脚太迟，马祖开口太早。\n十字街头要钱，须是打他栲栳。",
        "dynasty": "宋",
        "collection_info": null
    },
    {
        "uuid": "7ff199ea35a7f032cadd1745fef6d604",
        "title": "颂古五十七首  其九",
        "author": "释道昌",
        "content": "担东过西，移前作后。\n马首千差，佛面百丑。",
        "dynasty": "宋",
        "collection_info": null
    },
    {
        "uuid": "3be4edd3c2af5f2b632947fc2433cbfb",
        "title": "颂古五十七首  其一○",
        "author": "释道昌",
        "content": "赤士纔将画簸箕，乌鸡何事忽惊飞。\n自从题入新诗后，黄鹤楼前忘却归。",
        "dynasty": "宋",
        "collection_info": null
    },
    {
        "uuid": "7cba71594ad24f0d1bbcd50b21261fee",
        "title": "颂古五十七首  其一一",
        "author": "释道昌",
        "content": "长沙似水洗水，老僧自倒自起。\n三圣特地出头，卖尽满园桃李。",
        "dynasty": "宋",
        "collection_info": null
    },
    {
        "uuid": "9200e3b427ae70287e4a8e5b60ed8bcd",
        "title": "颂古五十七首  其一二",
        "author": "释道昌",
        "content": "马前相扑，入交失脚。\n不来外求，当面修削。\n六合彼中身，分明举似人。\n到处世界总成就，脱略窼臼还渗漏。",
        "dynasty": "宋",
        "collection_info": null
    },
    {
        "uuid": "2512921966233b7f439dacb2d731c043",
        "title": "颂古五十七首  其一三",
        "author": "释道昌",
        "content": "据款结案，得失过半。\n尽力担当，上船离岸。\n无不指示汝，擎茶行食处。\n圣解凡情不过来。\n轩轩头角起风雷。",
        "dynasty": "宋",
        "collection_info": null
    },
    {
        "uuid": "0667eee73e955a13f8ca04a14aff3a4d",
        "title": "颂古五十七首  其一四",
        "author": "释道昌",
        "content": "大悲许多手眼，如人夜摸枕子。\n徧身通身起来，尽受奴驱婢使。\n君不见认着牛迹裏，失却大海水。\n转变未得时，依前有依倚。\n归去来，归去来，拍天洪浪如浮埃。",
        "dynasty": "宋",
        "collection_info": null
    },
    {
        "uuid": "14a6e33f454fdcba4340504a674b1bdb",
        "title": "颂古五十七首  其一五",
        "author": "释道昌",
        "content": "至道无难，万水千山。\n唯嫌拣择，鹄黑乌白。\n纔有是非还护惜，不会不知全得力。\n明白裏头如放行，腰金犹颂青青麦。",
        "dynasty": "宋",
        "collection_info": null
    },
    {
        "uuid": "d6028c347402e68b77bf16cc2e9c96b4",
        "title": "颂古五十七首  其一六",
        "author": "释道昌",
        "content": "天雷如鼓，云腾致雨。\n雨霁云收，新月一鈎。\n至道无难，惟嫌拣择。\n五年分疏太隔脉，东海鲤鱼多赤梢，南山大虫有白额。",
        "dynasty": "宋",
        "collection_info": null
    },
    {
        "uuid": "6d63bd1254bdcd64a6eb82ed9d868cb4",
        "title": "颂古五十七首  其一七",
        "author": "释道昌",
        "content": "赵州石桥，只见略彴。\n度驴度马，应病与药。\n换步移身，在富全贫。\n当头如认着，东鲁问西秦。",
        "dynasty": "宋",
        "collection_info": null
    },
    {
        "uuid": "32b502e9f18c01393bfcd4c2472d3f36",
        "title": "颂古五十七首  其一八",
        "author": "释道昌",
        "content": "赵州自作自受，南泉外头相救。\n直饶数目分明，也是私路上走。",
        "dynasty": "宋",
        "collection_info": null
    },
    {
        "uuid": "ed9dd56b9f80be07ae84c3584f85c2e5",
        "title": "颂古五十七首  其一九",
        "author": "释道昌",
        "content": "黄蘗活作死医，临济死作活用。\n维那听事不真，未免唤钟作瓮。",
        "dynasty": "宋",
        "collection_info": null
    },
    {
        "uuid": "c17e10efc507aabc09c827ce9ab603b6",
        "title": "颂古五十七首  其二○",
        "author": "释道昌",
        "content": "无位真人，处处献新。\n拦胸扭住，不落主宾。\n干屎橛，干屎橛，三人证龟作箇鼈。",
        "dynasty": "宋",
        "collection_info": null
    },
    {
        "uuid": "e7b12f77f2a7676e3eb30ce27382731c",
        "title": "颂古五十七首  其二一",
        "author": "释道昌",
        "content": "出头露角，指点方见。\n见处不留，分定鍼线。\n下床扭住纔拟议，拓开一掌佛法意。\n脊背汗流唤得回，白莲花向半天开。",
        "dynasty": "宋",
        "collection_info": null
    },
    {
        "uuid": "12d820a85eadb8102c665307ce3986a3",
        "title": "颂古五十七首  其二二",
        "author": "释道昌",
        "content": "高揖释迦，不拜弥勒，吃棒趁出犹费力，滴水冰生知未知，抛砖引玉有人识。",
        "dynasty": "宋",
        "collection_info": null
    },
    {
        "uuid": "e5478fe8aaa55a1ec6351432ae798021",
        "title": "颂古五十七首  其二三",
        "author": "释道昌",
        "content": "把火入牛栏，反身外面看。\n梨花千点白，春雨几声寒。",
        "dynasty": "宋",
        "collection_info": null
    },
    {
        "uuid": "a059afe4e1562da1e3d57cd5f8e3f8c9",
        "title": "颂古五十七首  其二四",
        "author": "释道昌",
        "content": "来机深辨，有舒有卷。\n移却案山，重添鍼线。\n千年田，八百主，直下承当还莽卤。\n郎当屋舍没人修，片瓦根椽谁去竖。\n君不见甜瓜彻蒂甜，苦瓠连根苦。",
        "dynasty": "宋",
        "collection_info": null
    },
    {
        "uuid": "f3409d7ccbb46060a4b69068afd97773",
        "title": "颂古五十七首  其二五",
        "author": "释道昌",
        "content": "仰面穿针不见天，低头拾芥不见地。\n天地针芥无处安，堂堂面目眼中翳。\n君不见谛当未彻在，龊人趁大彩。",
        "dynasty": "宋",
        "collection_info": null
    },
    {
        "uuid": "e0f7c9959eadbc2c41824c133557a966",
        "title": "颂古五十七首  其二六",
        "author": "释道昌",
        "content": "南阳师，肌骨好。\n洞山价，也难讨。\n沩山翁，云岩老。\n重注破，成鼓倒。\n分明行官路，不觉入荒草。\n葛藤因此到而今，业识茫茫何日了。",
        "dynasty": "宋",
        "collection_info": null
    },
    {
        "uuid": "6376e586935ce424bc1966a1233bed88",
        "title": "颂古五十七首  其二七",
        "author": "释道昌",
        "content": "水到渠成，风行草偃。\n类之不齐，睹之难面。\n谁信崖頽石裂时，黄金白银如粪泥。",
        "dynasty": "宋",
        "collection_info": null
    },
    {
        "uuid": "65ae3e9ed726447fbc862dbac9300f17",
        "title": "颂古五十七首  其二八",
        "author": "释道昌",
        "content": "逆放顺收，将寡敌众。\n隐显同途，得失共用。\n针针相似不外来。\n同行语话要分开。\n自从大地火发后，古庙香炉不着灰。",
        "dynasty": "宋",
        "collection_info": null
    },
    {
        "uuid": "387d3316ae36f178f796e3d19e40f2af",
        "title": "颂古五十七首  其二九",
        "author": "释道昌",
        "content": "说明道白，埋尘混垢。\n变化有由，败露不走。\n谁知暗裏骨横抽，要在轰轰霹雳手。",
        "dynasty": "宋",
        "collection_info": null
    },
    {
        "uuid": "c99e08dc06871b1ab50fcc555929a7df",
        "title": "颂古五十七首  其三○",
        "author": "释道昌",
        "content": "佛声从他，认我碗鸣。\n粗言归第一义，自要看渠𡱰沸。\n唤作一头驴，正令生光辉。\n趁手打得走无路，咭嘹舌头何处归。",
        "dynasty": "宋",
        "collection_info": null
    },
    {
        "uuid": "58c945d41b9c575e08d03b8da913c5bb",
        "title": "颂古五十七首  其三一",
        "author": "释道昌",
        "content": "有本无本，学益学损。\n搬运不时，提起却稳。\n师子一滴迸六斛，驴乳散入别人屋。\n业识茫茫辨出时，乌鸡不在芦花宿。",
        "dynasty": "宋",
        "collection_info": null
    },
    {
        "uuid": "432e5b28fd55b3152b0205629f8d8e1e",
        "title": "颂古五十七首  其三二",
        "author": "释道昌",
        "content": "法身说法，肉眼看物。\n在智如愚，大辩如讷。\n拈起生簸箕别处舂，推出枕子露眠床，剑刃上事放毫光。",
        "dynasty": "宋",
        "collection_info": null
    },
    {
        "uuid": "c2f0442deb1be3b0cf21de63e3f0596a",
        "title": "颂古五十七首  其三三",
        "author": "释道昌",
        "content": "高高山顶立，深深海底行。\n新松趁岭种，芳草绕池生。\n手不攀枝，脚不踏树。\n口裏衔得，当头蹉路。\n问着西来对不对，罚钱依旧有人悔。",
        "dynasty": "宋",
        "collection_info": null
    },
    {
        "uuid": "0fcaac54b5ad42cae19373ac799dffd6",
        "title": "颂古五十七首  其三四",
        "author": "释道昌",
        "content": "腰金上太行，贼眼尽惊慞。\n不因遭毒手，谁肯夜烧香。",
        "dynasty": "宋",
        "collection_info": null
    },
    {
        "uuid": "9c511883a984967acfde959114777afd",
        "title": "颂古五十七首  其三五",
        "author": "释道昌",
        "content": "宽鞋着瘦脚，短袖入长臂。\n竿木既随身，逢场还作戏。\n前三三后三三，一时堆在担头担。\n到得家中重点检，目前包裹露毵毵。",
        "dynasty": "宋",
        "collection_info": null
    },
    {
        "uuid": "80e153b6008cb77764a81eee30cbfefd",
        "title": "颂古五十七首  其三六",
        "author": "释道昌",
        "content": "舌头不出口，三三成九九。\n算到香台还，彼此落人后。",
        "dynasty": "宋",
        "collection_info": null
    },
    {
        "uuid": "d53ad36af4b7e7fc733108af6c8ba08b",
        "title": "颂古五十七首  其三七",
        "author": "释道昌",
        "content": "当言不避截舌，当炉不避猛火。\n趁手作得家生，到老自能稳坐。\n水深杓柄长，舀水洗头剃。\n雪峰刀上眼忽开，琉璃殿裏无关闭。",
        "dynasty": "宋",
        "collection_info": null
    },
    {
        "uuid": "70178e174757da3920f169cb361ec555",
        "title": "颂古五十七首  其三八",
        "author": "释道昌",
        "content": "巨岳尘飞，蟭螟生儿。\n儿落尘裏，如锥锥泥。\n烧火救火，闭门开门。\n抛柴家丑外头见，万象森罗一口吞。",
        "dynasty": "宋",
        "collection_info": null
    },
    {
        "uuid": "9e5d6bf2e453a11c78094d694804e936",
        "title": "颂古五十七首  其三九",
        "author": "释道昌",
        "content": "俊鹘冲天，寒鸡晓眠。\n脱略窼窟，迟速不偏。\n截断命根急处放，当头手脚缓时样。\n滴水冰生不认渠，坐筹帏幄江海量。\n君不见透网金鳞活计新，住持事繁笑杀人。",
        "dynasty": "宋",
        "collection_info": null
    },
    {
        "uuid": "b3243c769ad7163588a15f13f056286e",
        "title": "颂古五十七首  其四○",
        "author": "释道昌",
        "content": "迅雷不及掩耳，下桩要在急水。\n水深桩脚若长，耳畔雷声四起。\n拈起拄杖为他中下，上上人来放过不打。\n秦人一入桃花源，子孙千世为神仙。",
        "dynasty": "宋",
        "collection_info": null
    },
    {
        "uuid": "ae4ee92310495800754fbfb4c34d70cf",
        "title": "颂古五十七首  其四一",
        "author": "释道昌",
        "content": "云居道何必，兴化道不必。\n眼若不开，梦中叫屈。",
        "dynasty": "宋",
        "collection_info": null
    },
    {
        "uuid": "db21086ad5d6c53802068b320c1cd0b2",
        "title": "颂古五十七首  其四二",
        "author": "释道昌",
        "content": "千里万里，不着便处却能回，闭了方丈依前来。\n双收双放，半合半开。\n主宾全体用，石女老黄梅。",
        "dynasty": "宋",
        "collection_info": null
    },
    {
        "uuid": "5a5f1ae9da39f66ef015ec987dde7850",
        "title": "颂古五十七首  其四三",
        "author": "释道昌",
        "content": "趁水泛船，随泥作佛。\n船行佛成，水泥不物。\n有拄杖兮与拄杖，船中轻荡桨。\n无拄杖兮夺拄杖，佛面巧出相。\n好手芭蕉眼不开，塞壑填沟何处来。",
        "dynasty": "宋",
        "collection_info": null
    },
    {
        "uuid": "29dc0d5e893b14784f9c3ddc9bc93188",
        "title": "颂古五十七首  其四四",
        "author": "释道昌",
        "content": "前面有虎，元来是汝。\n更问如何，冤苦冤苦。",
        "dynasty": "宋",
        "collection_info": null
    },
    {
        "uuid": "deee2e57deb3928da593478709eddd6a",
        "title": "颂古五十七首  其四五",
        "author": "释道昌",
        "content": "撞墙撞壁，曲不藏直。\n摘叶拈花，与俭宁奢。\n罗汉有三毒，如来有二语。\n聋人争得闻，依旧吃茶去。\n保福老，保福老，铁眼铜睛还失了。",
        "dynasty": "宋",
        "collection_info": null
    },
    {
        "uuid": "1dc98f96e920ace189dc0ed7133473a5",
        "title": "颂古五十七首  其四六",
        "author": "释道昌",
        "content": "人前惯出手，退三添作九。\n有眼未尝看，无家自能走。\n雪峰之句，羚羊挂角。\n作他弟子没来由，龙蛇阵上看谋略。",
        "dynasty": "宋",
        "collection_info": null
    },
    {
        "uuid": "8d15bdf2b8c7302b601bc36530327920",
        "title": "颂古五十七首  其四七",
        "author": "释道昌",
        "content": "明头便打，暗裏闪过。\n尽底活时，死中要坐。\n门外檐间雨滴声，众生颠倒逐迷情。\n可怜洎不迷己处，出得身来体未明。",
        "dynasty": "宋",
        "collection_info": null
    },
    {
        "uuid": "158e8d14a54b72fa9b71e97f5ad98227",
        "title": "颂古五十七首  其四八",
        "author": "释道昌",
        "content": "针头削铁，牛背拔毛。\n多将少使，冷作热烧。\n直上法堂便下去，触忤和尚重解註。\n知是般事休便休，茫茫塞壑与填沟。",
        "dynasty": "宋",
        "collection_info": null
    },
    {
        "uuid": "e93d8348945ca8a75606e47542ac0c0e",
        "title": "颂古五十七首  其四九",
        "author": "释道昌",
        "content": "扑落非他，安排不多。\n盖覆自在，隐显包罗。\n抬头失却旧时路，拈篙便上别人渡。\n转易作难，拔贫成富，千人万人恁么去。",
        "dynasty": "宋",
        "collection_info": null
    },
    {
        "uuid": "7e46979ee00eadc142d275722f8dc5c5",
        "title": "颂古五十七首  其五○",
        "author": "释道昌",
        "content": "尘尘三昧，钵饭桶水。\n云门眼中，者僧身裏。\n捏合起来无处藏，𡎺着磕着埋没你。",
        "dynasty": "宋",
        "collection_info": null
    },
    {
        "uuid": "d6dd4313a7d7d87a653cb8cdbd03f0a7",
        "title": "颂古五十七首  其五一",
        "author": "释道昌",
        "content": "尽却命根，方可关门。\n一挨一拶，电涌雷奔。\n佛法水中月，耳裏眼裏说。\n差之毫釐，失之千里，南北东西知几几。",
        "dynasty": "宋",
        "collection_info": null
    },
    {
        "uuid": "f8d94c60282fdebc64bccd77f3b57b27",
        "title": "颂古五十七首  其五二",
        "author": "释道昌",
        "content": "被裏出指，水中露觜。\n屈指眼开，摇觜身起。\n药病不相治，何须尽大地。\n反笑老云门，失却娘生鼻。",
        "dynasty": "宋",
        "collection_info": null
    },
    {
        "uuid": "f55d9fecb7373575b4228bd8f8935ea3",
        "title": "颂古五十七首  其五三",
        "author": "释道昌",
        "content": "将成之山，不进一篑。\n老倒云门，坐而获利。\n钓鳌钓鲸手段高，惯曾下海涉波涛。\n缓放急收自得便，浮家泛宅何飘飘。",
        "dynasty": "宋",
        "collection_info": null
    },
    {
        "uuid": "5fa2872abc8470e4ea559019c3cdfbaa",
        "title": "颂古五十七首  其五四",
        "author": "释道昌",
        "content": "恰似初生月，两口无一舌。\n到了曲弯弯，把火入牛栏。\n问他以手便斫额，猴黑谁知有猴白。\n向后失目果然是，要见长人过深水。",
        "dynasty": "宋",
        "collection_info": null
    },
    {
        "uuid": "0b52ba9af3f6e79c7083d9214a7af517",
        "title": "颂古五十七首  其五五",
        "author": "释道昌",
        "content": "针头削铁，佛面刮金。\n无处若有，出手便惊。",
        "dynasty": "宋",
        "collection_info": null
    },
    {
        "uuid": "c302753c8b0bbe2ad9809de77408a917",
        "title": "颂古五十七首  其五六",
        "author": "释道昌",
        "content": "乱走到家来，到家便乱走。\n捉得玉麒麟，咬断别人手。",
        "dynasty": "宋",
        "collection_info": null
    },
    {
        "uuid": "1acfa4a5744c743ecce91c24a052e4e9",
        "title": "颂古五十七首  其五七",
        "author": "释道昌",
        "content": "绝消息处捉来，有形影中走却。\n只因懒问儿孙，要把襕衫反着。\n坐久成劳，位次已高。\n起时失却人天相，无限行人认白毫。",
        "dynasty": "宋",
        "collection_info": null
    }
]