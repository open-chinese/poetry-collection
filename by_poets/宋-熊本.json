[
    {
        "uuid": "5d8b0c7ff70d03a4e96b70cc5cfca039",
        "title": "送程给事知越州",
        "author": "熊本",
        "content": "龙节颁新命，鸾台辍侍臣。\n诏开都督府，寄重老成人。\n四纪文章伯，三朝富贵身。\n指麾清剧部，谈笑动殊邻。\n丽正裁书久，承明厌直频。\n银黄乡路昼，襦袴属城春。\n冠盖倾吴会，旌旗照海濒。\n溪藤閒得句，雪舫夜留宾。\n梦想依青琐，风流喜紫莼。",
        "dynasty": "宋",
        "collection_info": null
    }
]