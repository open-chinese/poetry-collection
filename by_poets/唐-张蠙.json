[
    {
        "uuid": "24a8cfde842ee70cf290df61ecab6fc3",
        "title": "登单于台",
        "author": "张蠙",
        "content": "边兵春尽迴，独上单于台。\n白日地中出，黄河天外来。\n沙翻痕似浪，风急响疑雷。\n欲向阴关度，阴关晓不开。",
        "dynasty": "唐",
        "collection_info": null
    },
    {
        "uuid": "0e5b3254b0b1b4eef76773dfe343ec95",
        "title": "寄友人",
        "author": "张蠙",
        "content": "恋道欲何如，东西远索居。\n长疑即见面，翻致久无书。\n甸麦深藏雉，淮苔浅露鱼。\n相思不我会，明月几盈虚。",
        "dynasty": "唐",
        "collection_info": null
    },
    {
        "uuid": "33d27dd1f879f175f94acb20f22954f5",
        "title": "和崔监丞春游郑仆射东园",
        "author": "张蠙",
        "content": "春兴随花尽，东园自养閒。\n不离三亩地，似入万重山。\n白鸟穿萝去，清泉抵石远。\n岂同秦代客，无位隐商山。",
        "dynasty": "唐",
        "collection_info": null
    },
    {
        "uuid": "c53d061c04ae10ccb48c421c6099a5ad",
        "title": "过萧关",
        "author": "张蠙",
        "content": "出得萧关北，儒衣不称身。\n陇狐来试客，沙鹘下欺人。\n晓戍残烽火，晴原起猎尘。\n边戎莫相忌，非是霍家亲。",
        "dynasty": "唐",
        "collection_info": null
    },
    {
        "uuid": "4497960a4bbf7ec76e497ee2a72d6d99",
        "title": "盆池",
        "author": "张蠙",
        "content": "圆内陶化功，外绝众流通。\n选处离松影，穿时减药丛。\n别疑天在地，长对月当空。\n每使登门客，烟波入梦中。",
        "dynasty": "唐",
        "collection_info": null
    },
    {
        "uuid": "29bbcd1b1a60c3374754329bad07e74f",
        "title": "野泉",
        "author": "张蠙",
        "content": "远出白云中，长年听不同。\n清声萦乱石，寒色入长空。\n挂壁聊成雨，穿林别起风。\n温泉非尔数，源发在深空。",
        "dynasty": "唐",
        "collection_info": null
    },
    {
        "uuid": "f3f63797af0929b3bf5f41f88424a1a7",
        "title": "送成州牧",
        "author": "张蠙",
        "content": "清时为塞郡，自古有儒流。\n素望知难惬，新恩且用酬。\n犬牙连蜀国，兵额贯秦州。\n秪作三年别，谁能听邑留。",
        "dynasty": "唐",
        "collection_info": null
    },
    {
        "uuid": "a1e149efea1c23723c9fe24dd870a4d1",
        "title": "蓟北书事",
        "author": "张蠙",
        "content": "度碛如经海，茫然但见空。\n戍楼承落日，沙塞碍惊蓬。\n暑过燕僧出，时平虏客通。\n逢人皆上将，谁有定边功。",
        "dynasty": "唐",
        "collection_info": null
    },
    {
        "uuid": "29edf50c00d9c7a0ddade98badb27a24",
        "title": "送徐州薛尚书",
        "author": "张蠙",
        "content": "上将出儒中，论诗拟立功。\n州从禹后别，军自汉来雄。\n远驿销寒日，严城肃暮空。\n龙颜有遗庙，犹得奠英风。",
        "dynasty": "唐",
        "collection_info": null
    },
    {
        "uuid": "d1334ac53d1bfc365ee9a349a72189b7",
        "title": "贻曹郎中",
        "author": "张蠙",
        "content": "所作高前古，封章自曲台。\n细看明主意，终用出人才。\n省印寻僧锁，书楼领鹤开。\n南山有旧友，时向白云来。",
        "dynasty": "唐",
        "collection_info": null
    },
    {
        "uuid": "ebeecb21fb93c633c53d6d3d5f7e4c70",
        "title": "送缙云尉",
        "author": "张蠙",
        "content": "释褐从仙尉，之官兴若何。\n去程唯水石，公署在云萝。\n野饭楼中迥，晴峰案上多。\n三年罢趋府，应更战高科。",
        "dynasty": "唐",
        "collection_info": null
    },
    {
        "uuid": "a11f714023531aa9647406a5c96eacd2",
        "title": "送董卿赴台州",
        "author": "张蠙",
        "content": "九陌除书出，寻僧问海城。\n家从中路挈，吏隔数州迎。\n夜蚌侵灯影，春禽杂橹声。\n开图见异迹，思上石桥行。",
        "dynasty": "唐",
        "collection_info": null
    },
    {
        "uuid": "2b7a0b7c524be71a480fca42868c0924",
        "title": "送友人赴泾州幕",
        "author": "张蠙",
        "content": "杏园沈饮散，荣别就佳招。\n日月相期尽，山川独去遥。\n府楼明蜀雪，关碛转胡鵰。\n纵有烟尘动，应随上策销。",
        "dynasty": "唐",
        "collection_info": null
    },
    {
        "uuid": "eb6b1d6b27df070b80734ca227d7b2f8",
        "title": "逢漳州崔使君北归",
        "author": "张蠙",
        "content": "在郡多殊称，无人不望回。\n离城携客去，度岭担猿来。\n障写经冬蘂，瓶缄落暑梅。\n长安有归宅，归见锁青苔。",
        "dynasty": "唐",
        "collection_info": null
    },
    {
        "uuid": "b19dc203075f765950e01370a7e74855",
        "title": "云朔逢山友",
        "author": "张蠙",
        "content": "会面却生疑，居然似梦归。\n塞深行客少，家远识人稀。\n战马分旗牧，惊禽曳箭飞。\n将军虽异礼，难便脱麻衣。",
        "dynasty": "唐",
        "collection_info": null
    },
    {
        "uuid": "e616e7b119a0b60b2734b6dcd639afbb",
        "title": "别后寄友生",
        "author": "张蠙",
        "content": "上马如飞鸟，飘然隔去尘。\n共看今夜月，独作异乡人。\n就养江南熟，移居井赋新。\n襄阳曾卜隐，应与孟家邻。",
        "dynasty": "唐",
        "collection_info": null
    },
    {
        "uuid": "6cc0dee4ba5317ea646149fe1470a794",
        "title": "边游别友人",
        "author": "张蠙",
        "content": "欲别不止泪，当杯难强歌。\n家贫随日长，身病涉寒多。\n雨雪迷燕路，田园隔楚波。\n良时未自致，归去欲如何。",
        "dynasty": "唐",
        "collection_info": null
    },
    {
        "uuid": "614b5c11d8bd968bfb1fee8aa1ee30ed",
        "title": "边庭送别",
        "author": "张蠙",
        "content": "一生虽达理，远别亦相悲。\n白髮无修处，青松有老时。\n暮烟传戍起，寒日隔沙垂。\n若是长安去，何难定后期。",
        "dynasty": "唐",
        "collection_info": null
    },
    {
        "uuid": "2b6be75972ee9e34738ee44a7bf29098",
        "title": "将之京师留别亲友",
        "author": "张蠙",
        "content": "达命何劳问，西游且自期。\n至公如有日，知我岂无时。\n野迥蝉相答，堤长柳对垂。\n酣歌一举袂，明发不堪思。",
        "dynasty": "唐",
        "collection_info": null
    },
    {
        "uuid": "6c0a2d8344a0899fc69a375203ec509e",
        "title": "赠别山友",
        "author": "张蠙",
        "content": "从容无限意，不独为离羣。\n年长惊黄叶，时清厌白云。\n旧山迴马见，寒瀑别家闻。\n相与存吾道，穷通各自分。",
        "dynasty": "唐",
        "collection_info": null
    },
    {
        "uuid": "6e44e62168088ad1702be4be7a5f3e2f",
        "title": "途次绩溪先寄陈明府",
        "author": "张蠙",
        "content": "入境风烟好，幽人不易传。\n新居多是客，旧隐半成仙。\n山断云衝骑，溪长柳拂船。\n何当许过县，闻有箧中篇。",
        "dynasty": "唐",
        "collection_info": null
    },
    {
        "uuid": "f1aad9a441922afe2792ff1d2fa9cbe8",
        "title": "送友人归武陵",
        "author": "张蠙",
        "content": "闻近桃源住，无村不是花。\n戍旗招海客，庙鼓集江鸦。\n别岛垂橙实，闲田长荻[芽]。\n游秦未得意，看即更离家。",
        "dynasty": "唐",
        "collection_info": null
    },
    {
        "uuid": "431b9d0dbbb5b7b69ed305f9294a8d6b",
        "title": "乱中寄友人",
        "author": "张蠙",
        "content": "别来难觅信，何处避艰危。\n鬓黑无多日，尘清是几时。\n人情将厌武，王泽即兴诗。\n若便怀深隐，还应圣主知。",
        "dynasty": "唐",
        "collection_info": null
    },
    {
        "uuid": "e2c0133619213835d86a50612ffbb1e9",
        "title": "哭建州李员外",
        "author": "张蠙",
        "content": "诗名不易出，名出又何为。\n捷到重科早，官终一郡卑。\n素风无后嗣，遗迹有生祠。\n自罢羊公市，溪猿哭旧时。",
        "dynasty": "唐",
        "collection_info": null
    },
    {
        "uuid": "0c51f39b8b01053dce53afc40229a40e",
        "title": "弔孟浩然",
        "author": "张蠙",
        "content": "每每樵家说，孤坟亦夜吟。\n若重生此世，应更苦前心。\n名与襄阳远，诗同汉水深。\n亲栽鹿门树，犹盖石床阴。",
        "dynasty": "唐",
        "collection_info": null
    },
    {
        "uuid": "d9599bc316ff9c5e8f5f2b1757ae3a2d",
        "title": "送友人及第归",
        "author": "张蠙",
        "content": "家林沧海东，未晓日先红。\n作贡诸蕃别，登科几国同。\n远声鱼呷浪，层气蜃迎风。\n乡俗稀攀桂，争来问月宫。",
        "dynasty": "唐",
        "collection_info": null
    },
    {
        "uuid": "aa7a9635540a8bd1e2919a719b60bbeb",
        "title": "次韵和友人冬月书斋",
        "author": "张蠙",
        "content": "四季多花木，穷冬亦不凋。\n薄冰行处断，残火睡来消。\n象版签书帙，蛮藤络酒[瓢]。\n公卿有知己，时得一相招。",
        "dynasty": "唐",
        "collection_info": null
    },
    {
        "uuid": "ea256d9c1d78a18ebce89b0f39f3b3ba",
        "title": "过山家",
        "author": "张蠙",
        "content": "避暑得探幽，忘言遂久留。\n云深窗失曙，松合径先秋。\n响谷传人语，鸣泉洗客愁。\n家山不在此，至此可归休。",
        "dynasty": "唐",
        "collection_info": null
    },
    {
        "uuid": "6e6bf68e1cf5521f631645f88343ba97",
        "title": "宿山驿",
        "author": "张蠙",
        "content": "驿在千峰裏，寒宵独此身。\n古坟时见火，荒壁悄无隣。\n月白翻惊鸟，云闲欲就人。\n秪应明日鬓，更与老相亲。",
        "dynasty": "唐",
        "collection_info": null
    },
    {
        "uuid": "e6c32aa648b868a7ca5855a779f47ec2",
        "title": "宿开照寺光泽上人院",
        "author": "张蠙",
        "content": "静室谭玄旨，清宵独细听。\n真身非有像，至理本无经。\n钟定遥闻水，楼高别见星。\n不教人触秽，偏说此山灵。",
        "dynasty": "唐",
        "collection_info": null
    },
    {
        "uuid": "0d418cd2cdc36a1b9a0bd53126c18945",
        "title": "宿山寺",
        "author": "张蠙",
        "content": "中峰半夜起，忽觉有青冥。\n此界自生雨，上方犹有星。\n楼高钟尚远，殿古像多灵。\n好是潺湲水，房房伴诵经。",
        "dynasty": "唐",
        "collection_info": null
    },
    {
        "uuid": "89d6ac0478c5a687be69a53d5fb24cd1",
        "title": "题紫阁院",
        "author": "张蠙",
        "content": "上方人海外，苔径上千层。\n洞壑有灵药，房廊无老僧。\n古岩雕素像，乔木挂寒灯。\n每到思修隐，将回苦不能。",
        "dynasty": "唐",
        "collection_info": null
    },
    {
        "uuid": "96de7d2e0261d9c33eebf290220f67d3",
        "title": "白菊",
        "author": "张蠙",
        "content": "秋天木叶干，犹有白花残。\n举世稀栽得，豪家却画看。\n片苔相应绿，诸卉独宜寒。\n几度携佳客，登高欲折难。",
        "dynasty": "唐",
        "collection_info": null
    },
    {
        "uuid": "68cf4ecf7172d6393f9e7aa131d6607f",
        "title": "丛苇",
        "author": "张蠙",
        "content": "丛丛寒水边，曾折打鱼船。\n忽与亭台近，翻嫌岛屿偏。\n花明无月夜，声急正秋天。\n遥忆巴陵渡，残阳一望烟。",
        "dynasty": "唐",
        "collection_info": null
    },
    {
        "uuid": "4ed916d567911609d0c14d9c85123de6",
        "title": "郑毂补阙山松",
        "author": "张蠙",
        "content": "心将积雪欺，根与白云离。\n远寄僧犹忆，高看鹤未知。\n影交新长叶，皴匝旧生枝。\n多少同时种，深山不得移。",
        "dynasty": "唐",
        "collection_info": null
    },
    {
        "uuid": "d792d750e747a57efc86b36ba057fef7",
        "title": "新竹",
        "author": "张蠙",
        "content": "新鞭暗入庭，初长两三茎。\n不是他山少，无如此地生。\n垂梢丛上出，柔叶箨间成。\n何用高唐峡，风枝埽月明。",
        "dynasty": "唐",
        "collection_info": null
    },
    {
        "uuid": "e1bb0d3aaf24264d508d752e7e720afb",
        "title": "和友人送赵能卿东归",
        "author": "张蠙",
        "content": "一第时难得，归期日已过。\n相看玄鬓少，共忆白云多。\n楚阔天垂草，吴空月上波。\n无人不有遇，之子独狂歌。",
        "dynasty": "唐",
        "collection_info": null
    },
    {
        "uuid": "5b9647ca784f43593c4bd12106a4b7e2",
        "title": "送人归南中",
        "author": "张蠙",
        "content": "有家谁不别，经乱独难寻。\n远路波涛恶，穷荒雨雾深。\n烧惊山象出，雷触海鳌沉。\n为问南迁客，何人在瘴林。",
        "dynasty": "唐",
        "collection_info": null
    },
    {
        "uuid": "67cf9b07d6bcca4af4442a5fa6f44d38",
        "title": "塞下曲",
        "author": "张蠙",
        "content": "边事多更变，天心亦为忧。\n胡兵来作寇，汉将也封侯。\n夜烧衝星赤，寒尘翳日愁。\n无门展微畧，空上望西楼。",
        "dynasty": "唐",
        "collection_info": null
    },
    {
        "uuid": "ed3ca39265f5a87d25426da4ab307f7e",
        "title": "边将二首 一",
        "author": "张蠙",
        "content": "历战燕然北，功高劒有威。\n闻名外国惧，轻命故人稀。\n角怨星芒动，尘愁日色微。\n从为汉都护，未得脱征衣。",
        "dynasty": "唐",
        "collection_info": null
    },
    {
        "uuid": "9f9ab376583377fde3ad7e8bdf03130c",
        "title": "边将二首 二",
        "author": "张蠙",
        "content": "按劒立城楼，西看极海头。\n承家为上将，开地得边州。\n碛迥兵难伏，天寒马易收。\n胡风一度猎，吹裂锦貂裘。",
        "dynasty": "唐",
        "collection_info": null
    },
    {
        "uuid": "d6c960ddaa44fe542e82641937009897",
        "title": "朔方书事",
        "author": "张蠙",
        "content": "秋尽角声苦，逢人唯荷戈。\n城池向陇少，岐路出关多。\n雁远行垂地，烽高影入河。\n仍闻黑山寇，又觅汉家和。",
        "dynasty": "唐",
        "collection_info": null
    },
    {
        "uuid": "792763275a5c9661811ac0053f858d17",
        "title": "经荒驿",
        "author": "张蠙",
        "content": "古驿成幽境，云萝隔四隣。\n夜灯移宿鸟，秋雨禁行人。\n废巷荆丛合，荒庭虎迹新。\n昔年经此地，终日是红尘。",
        "dynasty": "唐",
        "collection_info": null
    },
    {
        "uuid": "7435e622a99c3379741740a9e4dac25e",
        "title": "赠栖白大师",
        "author": "张蠙",
        "content": "剃髮得时名，僧应别应星。\n偶题皆有诏，闲论便成经。\n埽叶寒烧鼎，融冰晓注瓶。\n长因内斋出，多客叩禅扃。",
        "dynasty": "唐",
        "collection_info": null
    },
    {
        "uuid": "c10fd200aced51402000bcf98c1449c9",
        "title": "赠闻一上人",
        "author": "张蠙",
        "content": "见面虽年少，闻名似白头。\n玄谈穷释旨，清思掩诗流。\n果落痕生砌，松高影上楼。\n坛场在三殿，应召入焚修。",
        "dynasty": "唐",
        "collection_info": null
    },
    {
        "uuid": "09dbcad6950363eee79f9f62a7724a82",
        "title": "赠可伦上人",
        "author": "张蠙",
        "content": "师教本于空，流来不自东。\n修从多劫后，行出众人中。\n衲冷湖山雨，幡轻海甸风。\n游吴累夏讲，还与虎溪同。",
        "dynasty": "唐",
        "collection_info": null
    },
    {
        "uuid": "6f11ad067e4dc71008aac6406913af9e",
        "title": "寄法干寺令諲太师",
        "author": "张蠙",
        "content": "师居中禁寺，外请已无缘。\n望幸唯修偈，承恩不乱禅。\n院多喧种药，池有化生莲。\n何日龙宫裏，相寻借法船。",
        "dynasty": "唐",
        "collection_info": null
    },
    {
        "uuid": "99b79f03610f74e1dbf309887e0b8563",
        "title": "寄太白禅师",
        "author": "张蠙",
        "content": "何年万仞顶，独有坐禅僧。\n客上应无路，人传或见灯。\n斋厨唯有橡，讲石任生藤。\n遥想东林社，如师谁復能。",
        "dynasty": "唐",
        "collection_info": null
    },
    {
        "uuid": "c47a4c92748d2d4bd72a27ee8bab39f9",
        "title": "遇道者",
        "author": "张蠙",
        "content": "数里白云裏，身轻无履踪。\n故寻多不见，偶到即相逢。\n古井生云水，高坛出异松。\n聊看杏花酌，便似换颜容。",
        "dynasty": "唐",
        "collection_info": null
    },
    {
        "uuid": "23bb42a704df9aad4f4a0785e9653cdb",
        "title": "赠道者",
        "author": "张蠙",
        "content": "得道疑人识，都城独闭关。\n头从白后黑，心向闹中闲。\n饥渴唯调气，儿孙亦驻颜。\n始知仙者隐，殊不在深山。",
        "dynasty": "唐",
        "collection_info": null
    },
    {
        "uuid": "6b5227c39ea7b1c86a344ccdeb6de22b",
        "title": "雨",
        "author": "张蠙",
        "content": "半夜西亭雨，离人独启关。\n桑麻荒旧国，雷电照前山。\n细滴高槐底，繁声迭漏间。\n唯应孤镜裏，明月长愁颜。",
        "dynasty": "唐",
        "collection_info": null
    },
    {
        "uuid": "ec59cc529d2a5ca4b5468839f54db72c",
        "title": "长安春望",
        "author": "张蠙",
        "content": "明时不敢卧烟霞，又见秦城换物华。\n残雪未销双凤阙，新春已发五侯家。\n甘贫祗拟长缄酒，忍病犹期强采花。\n故国别来桑柘尽，十年兵践海西艖。",
        "dynasty": "唐",
        "collection_info": null
    },
    {
        "uuid": "83b5856104804cf5d6401891cd1d0d09",
        "title": "过黄牛峡",
        "author": "张蠙",
        "content": "黄牛来势泻巴川，迭日孤舟逐峡前。\n雷电夜惊猿落树，波涛愁恐客离船。\n盘涡逆入嵌空地，断壁高分缭绕天。\n多少人经过此去，一生魂梦怕潺湲。",
        "dynasty": "唐",
        "collection_info": null
    },
    {
        "uuid": "76f686a120cc144c06e657f8f0b3a16b",
        "title": "逢道者",
        "author": "张蠙",
        "content": "纵意出山无远近，还如孤鹤在空虚。\n昔年亲种树皆老，此世相逢人自疎。\n野叶细苞深洞药，岩萝閒束古仙书。\n秪寻隐迹归何处，方说烟霞不定居。",
        "dynasty": "唐",
        "collection_info": null
    },
    {
        "uuid": "dd365e73f12eda97cd53a4796b63087f",
        "title": "边情",
        "author": "张蠙",
        "content": "穷荒始得静天骄，又说天兵拟渡辽。\n圣主尚嫌蕃界近，将军莫恨汉庭遥。\n草枯朔野春难发，冰结河源夏半销。\n惆怅临戎皆効国，岂无人似霍嫖姚。",
        "dynasty": "唐",
        "collection_info": null
    },
    {
        "uuid": "a7a9c0624faf725cb9fe895a83119b97",
        "title": "赠李司徒",
        "author": "张蠙",
        "content": "承家拓定陇关西，勋贵名应上将齐。\n金库夜开龙甲冷，玉堂秋闭凤笙低。\n欢筵每恕娇娥醉，闲枥犹惊战马嘶。\n长怪鲁儒头枉白，不亲弓劒觅丹梯。",
        "dynasty": "唐",
        "collection_info": null
    },
    {
        "uuid": "01bc491d16490b33d506a69710de8b96",
        "title": "送卢尚书赴灵武",
        "author": "张蠙",
        "content": "西北正传烽候急，灵州共喜信臣居。\n从军尽是清才去，属郡无非大将除。\n新地进图移汉界，古城遗碣见蕃书。\n山川不异江湖景，宾馆常闻食有鱼。",
        "dynasty": "唐",
        "collection_info": null
    },
    {
        "uuid": "a23e3e7acf6f2b65ac07ac77282ea3c3",
        "title": "投翰林张侍郎",
        "author": "张蠙",
        "content": "举家贫拾海边樵，来认仙宗在碧霄。\n丹穴虽无凡羽翼，灵椿还向细枝条。\n九衢马识他门少，十载身辞故国遥。\n愿与吾君作霖雨，且应平地活枯苗。",
        "dynasty": "唐",
        "collection_info": null
    },
    {
        "uuid": "bfb05c81a84110bf0a0d62dbb54f5e38",
        "title": "投翰林萧侍郎",
        "author": "张蠙",
        "content": "九仞墙边绝路岐，野才非合自求知。\n灵湫岂要鱼栖浪，仙桂那容鸟寄枝。\n纤草不销春气力，微尘还助岳形仪。\n从来为学投文镜，文镜如今更有谁。",
        "dynasty": "唐",
        "collection_info": null
    },
    {
        "uuid": "9123c8652c4d850de8cb4e85939fef82",
        "title": "宴驸马宅",
        "author": "张蠙",
        "content": "牙香禁乐镇相携，日日君恩降紫泥。\n红药院深人半醉，绿杨门掩马频嘶。\n座中古物多仙意，壁上新诗有御题。\n别向庭芜寘吟石，不教宫妓踏成蹊。",
        "dynasty": "唐",
        "collection_info": null
    },
    {
        "uuid": "d57a3cc73c3a0797ec9aee55de2617e5",
        "title": "边将",
        "author": "张蠙",
        "content": "上马乘秋欲建勋，飞弧夜阙出师频。\n若无紫塞烟尘事，谁识青楼歌舞人。\n战骨沙中金镞在，贺筵花畔玉蝉新。\n由来边卒皆如此，只是君门合杀身。",
        "dynasty": "唐",
        "collection_info": null
    },
    {
        "uuid": "4251e5cc47864c41121202899aafa1bf",
        "title": "赠水军都将",
        "author": "张蠙",
        "content": "平生为有安邦术，便别秋曹最上阶。\n战舰却容儒客卧，公厅唯伴野僧斋。\n裁书榭迥冰胶笔，养药堂深藓惹鞋。\n直待门前见幢节，始应高惬圣君怀。",
        "dynasty": "唐",
        "collection_info": null
    },
    {
        "uuid": "e37a04a2123d5b25fdfa0ce290e95a9f",
        "title": "赠九江太守",
        "author": "张蠙",
        "content": "江头蹔驻木兰船，渔父来夸太守贤。\n二邑旋添新户口，四营渐废旧戈鋋。\n笙歌不似经荒后，礼乐犹如未战前。\n昨日西亭从游骑，信旗风裏说诗篇。",
        "dynasty": "唐",
        "collection_info": null
    },
    {
        "uuid": "d00e554c08ad79f46ed0a23086722a67",
        "title": "赠信安太守",
        "author": "张蠙",
        "content": "三衢正对福星时，喜得君侯玅抚绥。\n甲士散教耕壠亩，书生闲许从旌旗。\n条章最是贫家喜，禾黍仍防别郡饥。\n昨日中官说天意，即飞丹诏立新碑。",
        "dynasty": "唐",
        "collection_info": null
    },
    {
        "uuid": "aa301293310ef19c0988346cdc26ea67",
        "title": "赠江都郑明府",
        "author": "张蠙",
        "content": "他人岂是称才术，才术须观力有余。\n兵乱几年临剧邑，公清终日似闲居。\n床头怪石神仙画，箧裏华笺将相书。\n更欲栖踪近彭泽，香炉峰下结茅庐。",
        "dynasty": "唐",
        "collection_info": null
    },
    {
        "uuid": "434344d6807350c87ce844ebf419984f",
        "title": "赠南昌宰",
        "author": "张蠙",
        "content": "假邑邀真邑命分，明庭元有至公存。\n每锄奸弊同荆棘，唯抚孤惸似子孙。\n折狱不曾偏下笔，灵襟长是大开门。\n新衔便合兼朱绂，应待苍生更举论。",
        "dynasty": "唐",
        "collection_info": null
    },
    {
        "uuid": "e0c47d8f136142fdc60d0c68aef5d058",
        "title": "赠丘衙推",
        "author": "张蠙",
        "content": "仙都高处掩柴扉，人世闻名见者稀。\n诗逸不拘凡对属，易穷皆达圣玄微。\n偶携童穉离青嶂，便被君侯换白衣。\n任醉宾筵莫深隐，绮罗丝竹胜渔矶。",
        "dynasty": "唐",
        "collection_info": null
    },
    {
        "uuid": "8936afa4eca1d79d675b6e0ba3315a54",
        "title": "献所知",
        "author": "张蠙",
        "content": "迹熟荀家见弟兄，九霄同与指前程。\n吹嘘渐觉馨香出，梦寐长疑羽翼生。\n住僻骅骝皆识路，来频鹦鹉亦知名。\n登龙不敢怀他愿，祗望为霖致太平。",
        "dynasty": "唐",
        "collection_info": null
    },
    {
        "uuid": "7f13af27f69e4dce10df974e33ba2bc7",
        "title": "投所知",
        "author": "张蠙",
        "content": "十五年看帝里春，一枝头白未酬身。\n自闻离乱开公道，渐数孤平少屈人。\n劣马再寻商岭路，扁舟重寄越溪滨。\n省郎门似龙门峻，应借风雷变涸鳞。",
        "dynasty": "唐",
        "collection_info": null
    },
    {
        "uuid": "4808a50e29b2c88323f12023891c5abd",
        "title": "南康夜宴东溪留别郡守陆郎中",
        "author": "张蠙",
        "content": "飘然野客才无取，多谢君侯独见知。\n竹叶樽前教驻乐，桃花纸上待君诗。\n香迷蛱蝶投红烛，舞拂蒹葭倚翠帷。\n明发别愁何处去，片帆天际酒醒时。",
        "dynasty": "唐",
        "collection_info": null
    },
    {
        "uuid": "24a916184ce8b57cbf7dc155910be8f1",
        "title": "言怀",
        "author": "张蠙",
        "content": "十载声沈觉自非，贱身元合衣荷衣。\n岂能得路陪先达，却拟还家望少微。\n战马到秋长泪落，伤禽无夜不魂飞。\n平生祗学穿杨箭，更向何门是见机。",
        "dynasty": "唐",
        "collection_info": null
    },
    {
        "uuid": "6d02cb106a4ece9e1927ff86d8780560",
        "title": "喜友人日南迴",
        "author": "张蠙",
        "content": "南游曾去海南涯，此去游人不易归。\n白日雾昏张夜烛，穷冬气暖着春衣。\n溪荒毒鸟随船啅，洞黑冤蛇出树飞。\n重入帝城何[寂]寞，共迴迁客半轻肥。",
        "dynasty": "唐",
        "collection_info": null
    },
    {
        "uuid": "e6024e332d11130c844d1d6f29c01872",
        "title": "下第述怀",
        "author": "张蠙",
        "content": "十载长安迹未安，杏花还是看人看。\n名从近事方知险，诗到穷玄更觉难。\n世薄不惭云路晚，家贫唯怯草堂寒。\n如何直道为身累，坐月眠霜思枉干。",
        "dynasty": "唐",
        "collection_info": null
    },
    {
        "uuid": "6a08770b78cf095ebe56c1c2138736e2",
        "title": "华阳道者",
        "author": "张蠙",
        "content": "华阳洞裏持真经，心嫌来客风尘腥。\n惟餐白石过白日，拟骑青竹上青冥。\n翔螭岂作汉武驾，神娥徒降燕昭庭。\n长生不必论贵贱，却是幽人骨主灵。",
        "dynasty": "唐",
        "collection_info": null
    },
    {
        "uuid": "88cc6f5fb5d21c857778ada4474077a0",
        "title": "夏日题老将林亭",
        "author": "张蠙",
        "content": "百战功成翻爱静，侯门渐欲似仙家。\n墙头雨细垂纤草，水面风回聚落花。\n井放辘轳闲侵酒，笼开鹦鹉报煎茶。\n几人图在凌烟阁，曾不交锋向塞沙。",
        "dynasty": "唐",
        "collection_info": null
    },
    {
        "uuid": "198057cca8172c06a9ca7460f7618209",
        "title": "观江南牡丹",
        "author": "张蠙",
        "content": "北地花开南地风，寄根还与客心同。\n羣芳尽怯千般态，几醉能消一番红。\n举世秪将华胜实，真禅元喻色为空。\n近年明主思王道，不许新栽满六宫。",
        "dynasty": "唐",
        "collection_info": null
    },
    {
        "uuid": "7cd5674c9dc8df8228ec196c84ca9e40",
        "title": "钱塘夜宴留别郡守",
        "author": "张蠙",
        "content": "四方骚动一州安，夜列罇罍伴客懽。\n觱栗调高山阁迥，虾蟆更促海声寒。\n屏间佩响藏歌妓，幕外刀光立从官。\n沈醉不愁归棹远，晚风吹上子陵滩。",
        "dynasty": "唐",
        "collection_info": null
    },
    {
        "uuid": "f2664f5a651abe71ba809c4957c70956",
        "title": "送薛郎中赴江州",
        "author": "张蠙",
        "content": "几州闻出刺，谣美有江民。\n正面传天旨，悬心祷岳神。\n尺书先假路，红斾旋烧尘。\n郡显山川别，衙开将吏新。\n散招僧坐暑，闲载客行春。\n听事棊忘着，探题酒乱巡。\n好编高隐传，多貌上昇真。\n近日居清近，求人在此人。",
        "dynasty": "唐",
        "collection_info": null
    },
    {
        "uuid": "20b0c5f868cedb2cfa04bd4c57111a9d",
        "title": "送南海僧游蜀",
        "author": "张蠙",
        "content": "真修绝故乡，一衲度暄凉。\n此世能先觉，他生岂再忘。\n定中船过海，腊后路沿湘。\n野迥鸦随笠，山深虎背囊。\n瀑流垂石室，萝蔓盖铜梁。\n却后何年会，西方有上房。",
        "dynasty": "唐",
        "collection_info": null
    },
    {
        "uuid": "2c526b4b7e9e88a88e57e07efa51886a",
        "title": "和友人许裳题宣平里古藤",
        "author": "张蠙",
        "content": "欲结千年茂，生来便近松。\n迸根通井润，交叶覆庭秾。\n历代频更主，盘空渐变龙。\n昼风圆影乱，宵雨细声重。\n盖密胜丹桂，层危类远峰。\n嫩条悬野鼠，枯节呌秋蛩。\n翠老霜难蚀，皴多藓乍封。\n几家遥共翫，何寺不堪容。\n客对忘离榻，僧看误过钟。\n顷因陪预作，终夕遶枝筇。",
        "dynasty": "唐",
        "collection_info": null
    },
    {
        "uuid": "119113eac6ac384329ff3b3671203149",
        "title": "十五夜与友人对月",
        "author": "张蠙",
        "content": "每到月圆思共醉，不宜同醉不成欢。\n一千二百如轮夜，浮世谁能得尽看。",
        "dynasty": "唐",
        "collection_info": null
    },
    {
        "uuid": "70eb57fca1e525926f1ababc57d2afd4",
        "title": "青冢",
        "author": "张蠙",
        "content": "倾国可能胜效国，无劳冥寞更思回。\n太真虽是承恩死，祗作飞尘向马嵬。",
        "dynasty": "唐",
        "collection_info": null
    },
    {
        "uuid": "9b3138f59dc444af7425d14d72069a52",
        "title": "古战场",
        "author": "张蠙",
        "content": "荒骨潜销垒已平，汉家曾说此交兵。\n如何万古冤魂在，风雨时闻有战声。",
        "dynasty": "唐",
        "collection_info": null
    },
    {
        "uuid": "b79be55f65f492651e50610f56156745",
        "title": "赠段逸人",
        "author": "张蠙",
        "content": "长筇自担药兼琴，话着名山即拟寻。\n从听世人权似火，不能烧得卧云心。",
        "dynasty": "唐",
        "collection_info": null
    },
    {
        "uuid": "574829d532065cb5e3a9a7e16a7de7fc",
        "title": "赠郑司业",
        "author": "张蠙",
        "content": "晚学更求来世达，正怀非与百邪侵。\n古人名在今人口，不合于名不苦心。",
        "dynasty": "唐",
        "collection_info": null
    },
    {
        "uuid": "cb8dce774880458b20f008b47c75acab",
        "title": "上所知",
        "author": "张蠙",
        "content": "初向众中留姓氏，敢期言下致时名。\n而今马亦知人意，每到门前不肯行。",
        "dynasty": "唐",
        "collection_info": null
    },
    {
        "uuid": "0d99d0eceb37ebea083ec6c440154c9b",
        "title": "别郑仁表",
        "author": "张蠙",
        "content": "春雷醉别镜湖边，官显才狂正少年。\n红烛满汀歌舞散，美人迎上木兰船。",
        "dynasty": "唐",
        "collection_info": null
    },
    {
        "uuid": "4b9af9df11c4067e953349ae92e37818",
        "title": "言怀",
        "author": "张蠙",
        "content": "不将高盖竟烟尘，自向蓬茅认此身。\n唐祖本来成大业，岂非姚宋是平人。",
        "dynasty": "唐",
        "collection_info": null
    },
    {
        "uuid": "f37442287c7a8a60503eb42e98cf0b18",
        "title": "叙怀",
        "author": "张蠙",
        "content": "月裏路从何处上，江边身合几时归。\n十年九陌寒风夜，梦扫芦花絮客衣。",
        "dynasty": "唐",
        "collection_info": null
    },
    {
        "uuid": "910b9e9451d2096c4e5ce321e355cc80",
        "title": "抒怀",
        "author": "张蠙",
        "content": "几出东堂谢不才，便甘閒望故山迴。\n翻思未是离家久，更有人从外国来。",
        "dynasty": "唐",
        "collection_info": null
    },
    {
        "uuid": "b8219e40881276cc46a8e8bf613885ba",
        "title": "自讽",
        "author": "张蠙",
        "content": "鹿鸣筵上强称贤，一送离家十四年。\n同隐海山烧药伴，不求丹桂却登仙。",
        "dynasty": "唐",
        "collection_info": null
    },
    {
        "uuid": "17cd907ce1639f2dc94640c7a90fdcc5",
        "title": "伤贾岛",
        "author": "张蠙",
        "content": "生为明代苦吟身，死作长江一逐臣。\n可是当时少知己，不知知己是何人。",
        "dynasty": "唐",
        "collection_info": null
    },
    {
        "uuid": "dcbc5600aaef2a28aacd5b79bec8bb6b",
        "title": "再游西山赠许尊师",
        "author": "张蠙",
        "content": "别后已闻师得道，不期犹在此山头。\n昔时霜鬓今如漆，疑是年光却倒流。",
        "dynasty": "唐",
        "collection_info": null
    },
    {
        "uuid": "a85156071d1c04887cc9f33d5e332f24",
        "title": "宫词",
        "author": "张蠙",
        "content": "日透珠帘见冕旒，六宫争逐百花毬。\n迴看不觉君王去，已听笙歌在远楼。",
        "dynasty": "唐",
        "collection_info": null
    },
    {
        "uuid": "0461171bc560d3b6005889b70468edad",
        "title": "经范蠡旧居",
        "author": "张蠙",
        "content": "一变姓名离百越，越城犹在范家无。\n他人不见扁舟意，却笑轻生泛五湖。",
        "dynasty": "唐",
        "collection_info": null
    },
    {
        "uuid": "cd61efc88c1368e786a93e96791dac64",
        "title": "题嘉陵驿",
        "author": "张蠙",
        "content": "嘉陵路恶石和泥，行到长亭日已西。\n独倚阑干正惆怅，海棠花裏鹧鸪啼。",
        "dynasty": "唐",
        "collection_info": null
    },
    {
        "uuid": "7f7c0b15e0a2dfa9643eb9e9cd46701d",
        "title": "龟山寺晚望",
        "author": "张蠙",
        "content": "四面湖光绝路岐，鸊鹈飞起暮钟时。\n渔舟不用悬帆席，归去乘风插柳枝。",
        "dynasty": "唐",
        "collection_info": null
    },
    {
        "uuid": "2f17affeb434544ec29f3fc84bcc2e76",
        "title": "华山孤松",
        "author": "张蠙",
        "content": "石罅引根非土力，冒寒犹助岳莲光。\n绿槐生在膏腴地，何得无心拒雪霜。",
        "dynasty": "唐",
        "collection_info": null
    },
    {
        "uuid": "849ef7a3a1c044487e005e57c10ff338",
        "title": "弔万人冢",
        "author": "张蠙",
        "content": "兵罢淮边客路通，乱鸦来去噪寒空。\n可怜白骨攒孤冢，尽为将军觅战功。",
        "dynasty": "唐",
        "collection_info": null
    },
    {
        "uuid": "2aa7ec693c0dd533368f13538124423c",
        "title": "送友尉蜀中",
        "author": "张蠙",
        "content": "故友汉中尉，请为西蜀吟。\n人家多种橘，风土爱弹琴。\n水向昆明阔，山通大夏深。\n理闲无别事，时寄一登临。",
        "dynasty": "唐",
        "collection_info": null
    },
    {
        "uuid": "3c13218ddbaa496771ae1872c4ac7d78",
        "title": "长安寓怀",
        "author": "张蠙",
        "content": "九衢秋雨掩闲扉，不似干名似息机。\n贫病却惭墙上土，年来犹自换新衣。",
        "dynasty": "唐",
        "collection_info": null
    },
    {
        "uuid": "3db13f56b62440070533e9e1ea18f9ff",
        "title": "费征君旧居",
        "author": "张蠙",
        "content": "浮世抛身外，栖踪入九华。\n遗篇补乐府，旧籍隶仙家。\n池静龟昇树，庭荒鹤隐花。\n古来天子命，还少到烟霞。",
        "dynasty": "唐",
        "collection_info": null
    },
    {
        "uuid": "edb9f124caa460343da350a86c890675",
        "title": "社日村居",
        "author": "张蠙",
        "content": "鹅湖山下稻粱肥，㹠穽鸡栖对掩扉。\n桑柘影斜春社散，家家扶得醉人归。",
        "dynasty": "唐",
        "collection_info": null
    },
    {
        "uuid": "33114eb1b4adcd2caaff07eae18ce204",
        "title": "刺贾岛",
        "author": "张蠙",
        "content": "少年为理但公清，鸿渐行中是去程。\n莫恨长江为短簿，可能胜得贾先生？（《鑑诫录》八《贾忤旨》）（〖1〗《鑑诫录》云：「后有一少年除长江簿，犹豫不赴，张蠙先辈为诗刺之。\n」此处所拟诗题不允，应作「刺少年」。\n）。",
        "dynasty": "唐",
        "collection_info": null
    },
    {
        "uuid": "f2a038ae7a26e3315e1908522b56872d",
        "title": "述怀",
        "author": "张蠙",
        "content": "白首成空事，无欢可替悲。\n空余酒中兴，犹似少年时。\n（见王安石《唐百宏壮诗选》卷十九。\n李壁《王荆公诗笺注》卷四一引前二句。\n）（按：《万首唐人绝句》卷九三收此诗于崔橹名下，《全唐诗》卷五六七沿之。\n《唐百家诗选》早出，今两存之。\n）。",
        "dynasty": "唐",
        "collection_info": null
    },
    {
        "uuid": "721ab6d3b4ea0bdc657b7a452c6baa50",
        "title": "句 一",
        "author": "张蠙",
        "content": "故人行役向边州。\n（《江湖小集》卷二十《梅花衲》引。\n）。",
        "dynasty": "唐",
        "collection_info": null
    },
    {
        "uuid": "d6bc3919265896550b364f11ec231e73",
        "title": "句 二",
        "author": "张蠙",
        "content": "上饶多胜景，樽酒不应同。\n（《记纂渊海》卷十。\n）。",
        "dynasty": "唐",
        "collection_info": null
    },
    {
        "uuid": "4b130d31ffd4cdff109e669a2360beba",
        "title": "登单于台",
        "author": "张蠙",
        "content": "边兵春尽回，独上单于台。\n白日地中出，黄河天外来。\n沙翻痕似浪，风急响疑雷。\n欲向阴关度，阴关晓不开。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "332572703195be974e4ce36e18917a9d",
        "title": "和崔监丞春游郑仆射东园",
        "author": "张蠙",
        "content": "春兴随花尽，东园自养闲。\n不离三亩地，似入万重山。\n白鸟穿萝去，清泉抵石还。\n岂同秦代客，无位隐商山。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "7442ae9bd665f244bf00e832002897eb",
        "title": "送成州牧",
        "author": "张蠙",
        "content": "清时为塞郡，自古有儒流。\n素望知难惬，新恩且用酬。\n犬牙连蜀国，兵额贯秦州。\n只作三年别，谁能听邑留。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "1586c1cc8a0506de434d2566e5fad2b7",
        "title": "送友人赴泾州幕",
        "author": "张蠙",
        "content": "杏园沈饮散，荣别就佳招。\n日月相期尽，山川独去遥。\n府楼明蜀雪，关碛转胡雕。\n纵有烟尘动，应随上策销。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "198702fc3a4863f495935099543c434b",
        "title": "逢漳州崔使君北归",
        "author": "张蠙",
        "content": "在郡多殊称，无人不望回。\n离城携客去，度岭担猿来。\n障写经冬蕊，瓶缄落暑梅。\n长安有归宅，归见锁青苔。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "dee629e86f40274fc2870e60071afb9c",
        "title": "赠别山友",
        "author": "张蠙",
        "content": "从容无限意，不独为离群。\n年长惊黄叶，时清厌白云。\n旧山回马见，寒瀑别家闻。\n相与存吾道，穷通各自分。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "69afbf8f0a929eb3140fe5bf17c4ba57",
        "title": "途次绩溪先寄陈明府",
        "author": "张蠙",
        "content": "入境风烟好，幽人不易传。\n新居多是客，旧隐半成仙。\n山断云冲骑，溪长柳拂船。\n何当许过县，闻有箧中篇。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "3e1f7909ab2db2388666d60e453b07ab",
        "title": "送友人归武陵",
        "author": "张蠙",
        "content": "闻近桃源住，无村不是花。\n戍旗招海客，庙鼓集江鸦。\n别岛垂橙实，閒田长荻芽。\n游秦未得意，看即更离家。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "d29fa5a9da223e07ed7af2df1bf33086",
        "title": "吊孟浩然",
        "author": "张蠙",
        "content": "每每樵家说，孤坟亦夜吟。\n若重生此世，应更苦前心。\n名与襄阳远，诗同汉水深。\n亲栽鹿门树，犹盖石床阴。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "a1762d9e8c59fecbc363e7dfd3063b8c",
        "title": "次韵和友人冬月书斋",
        "author": "张蠙",
        "content": "四季多花木，穷冬亦不凋。\n薄冰行处断，残火睡来消。\n象版签书帙，蛮藤络酒瓢。\n公卿有知己，时得一相招。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "453bb364d20ed0423308f9f79771bd8a",
        "title": "宿山驿",
        "author": "张蠙",
        "content": "驿在千峰裏，寒宵独此身。\n古坟时见火，荒壁悄无邻。\n月白翻惊鸟，云闲欲就人。\n只应明日鬓，更与老相亲。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "8bf3153eadee28d7729c3a3d4425c7b9",
        "title": "新竹",
        "author": "张蠙",
        "content": "新鞭暗入庭，初长两三茎。\n不是他山少，无如此地生。\n垂梢丛上出，柔叶箨间成。\n何用高唐峡，风枝扫月明。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "fd1217e2823574d12ab944d8a4cf29a6",
        "title": "塞下曲",
        "author": "张蠙",
        "content": "边事多更变，天心亦为忧。\n胡兵来作寇，汉将也封侯。\n夜烧冲星赤，寒尘翳日愁。\n无门展微略，空上望西楼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "fedf12ed63bbac1c69109ec11fcf0b47",
        "title": "边将二首",
        "author": "张蠙",
        "content": "历战燕然北，功高剑有威。\n闻名外国惧，轻命故人稀。\n角怨星芒动，尘愁日色微。\n从为汉都护，未得脱征衣。\n按剑立城楼，西看极海头。\n承家为上将，开地得边州。\n碛迥兵难伏，天寒马易收。\n胡风一度猎，吹裂锦貂裘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "45e98d38eab4df27cfa22f9f9d9ed996",
        "title": "经荒驿",
        "author": "张蠙",
        "content": "古驿成幽境，云萝隔四邻。\n夜灯移宿鸟，秋雨禁行人。\n废巷荆丛合，荒庭虎迹新。\n昔年经此地，终日是红尘。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "1c1f87110d601d2335e007aa1d687a66",
        "title": "赠栖白大师",
        "author": "张蠙",
        "content": "剃发得时名，僧应别应星。\n偶题皆有诏，闲论便成经。\n扫叶寒烧鼎，融冰晓注瓶。\n长因内斋出，多客叩禅扃。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "036134b01adbdbe722e92769b9cc164c",
        "title": "寄太白禅师",
        "author": "张蠙",
        "content": "何年万仞顶，独有坐禅僧。\n客上应无路，人传或见灯。\n斋厨唯有橡，讲石任生藤。\n遥想东林社，如师谁复能。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "6dc3f0f477d082d36691939ed5283700",
        "title": "遇道者",
        "author": "张蠙",
        "content": "数裏白云裏，身轻无履踪。\n故寻多不见，偶到即相逢。\n古井生云水，高坛出异松。\n聊看杏花酌，便似换颜容。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "5fb972244d13270195aeb41d24257ad9",
        "title": "长安春望",
        "author": "张蠙",
        "content": "明时不敢卧烟霞，又见秦城换物华。\n残雪未销双凤阙，故国别来桑柘尽，十年兵践海西艖。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "20cf46c20bfa429407ba997c5d40fab7",
        "title": "过黄牛峡",
        "author": "张蠙",
        "content": "黄牛来势泻巴川，迭日孤舟逐峡前。\n雷电夜惊猿落树，多少人经过此去，一生魂梦怕潺湲。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "f2deccd1bba4798d436e960395f4ce3e",
        "title": "逢道者",
        "author": "张蠙",
        "content": "纵意出山无远近，还如孤鹤在空虚。\n昔年亲种树皆老，只寻隐迹归何处，方说烟霞不定居。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "dd2ba1b80378026b148190077a8a6163",
        "title": "边情",
        "author": "张蠙",
        "content": "穷荒始得静天骄，又说天兵拟渡辽。\n圣主尚嫌蕃界近，惆怅临戎皆效国，岂无人似霍嫖姚。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "3101d5182b916da0bfafcc5edbae5a3b",
        "title": "赠李司徒",
        "author": "张蠙",
        "content": "承家拓定陇关西，勋贵名应上将齐。\n金库夜开龙甲冷，长怪鲁儒头枉白，不亲弓剑觅丹梯。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "7efe5bc55988e8162454d0dd0f5cae6d",
        "title": "送卢尚书赴灵武",
        "author": "张蠙",
        "content": "西北正传烽候急，灵州共喜信臣居。\n从军尽是清才去，山川不异江湖景，宾馆常闻食有鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "ebf48ab17bd0a74f1a2c69922daec066",
        "title": "投翰林张侍郎",
        "author": "张蠙",
        "content": "举家贫拾海边樵，来认仙宗在碧霄。\n丹穴虽无凡羽翼，愿与吾君作霖雨，且应平地活枯苗。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "9e174d1ec6c5876bdbdd13856765a610",
        "title": "投翰林萧侍郎",
        "author": "张蠙",
        "content": "九仞墙边绝路岐，野才非合自求知。\n灵湫岂要鱼栖浪，从来为学投文镜，文镜如今更有谁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "5f5db38e42589274349367e7bb84a6f9",
        "title": "宴驸马宅",
        "author": "张蠙",
        "content": "牙香禁乐镇相携，日日君恩降紫泥。\n红药院深人半醉，别向庭芜寘吟石，不教宫妓踏成蹊。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "dc741014c6734d3f08d4bd02016d3e16",
        "title": "边将",
        "author": "张蠙",
        "content": "上马乘秋欲建勋，飞弧夜阙出师频。\n若无紫塞烟尘事，由来边卒皆如此，只是君门合杀身。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "e9b40448e1f1a92cbb7b52bc6430f9de",
        "title": "赠水军都将",
        "author": "张蠙",
        "content": "平生为有安邦术，便别秋曹最上阶。\n战舰却容儒客卧，直待门前见幢节，始应高惬圣君怀。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "f1a61356f5b6b03313bcb164b8515434",
        "title": "赠九江太守",
        "author": "张蠙",
        "content": "江头暂驻木兰船，渔父来夸太守贤。\n二邑旋添新户口，昨日西亭从游骑，信旗风裏说诗篇。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "aaac406f33c2793161c9916daaea1436",
        "title": "赠信安太守",
        "author": "张蠙",
        "content": "三衢正对福星时，喜得君侯妙抚绥。\n甲士散教耕垄亩，昨日中官说天意，即飞丹诏立新碑。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "92ebf4b847042106c69ae8c8221288cd",
        "title": "赠江都郑明府",
        "author": "张蠙",
        "content": "他人岂是称才术，才术须观力有余。\n兵乱几年临剧邑，更欲栖踪近彭泽，香炉峰下结茅庐。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "55b12e611af692857feb74c5285fdb1c",
        "title": "赠南昌宰",
        "author": "张蠙",
        "content": "假邑邀真邑命分，明庭元有至公存。\n每锄奸弊同荆棘，新衔便合兼朱绂，应待苍生更举论。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "d6ac520637f46a7145f6a5b5fdc5e826",
        "title": "赠丘衙推",
        "author": "张蠙",
        "content": "仙都高处掩柴扉，人世闻名见者稀。\n诗逸不拘凡对属，任醉宾筵莫深隐，绮罗丝竹胜渔矶。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "a15fc0d46658635f53dcddb78051a314",
        "title": "献所知",
        "author": "张蠙",
        "content": "迹熟荀家见弟兄，九霄同与指前程。\n吹嘘渐觉馨香出，登龙不敢怀他愿，只望为霖致太平。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "7ceca35e968298ce27614a9d0c57af4e",
        "title": "投所知",
        "author": "张蠙",
        "content": "十五年看帝裏春，一枝头白未酬身。\n自闻离乱开公道，省郎门似龙门峻，应借风雷变涸鳞。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "6e97722a70c94a4ba811258d4f941089",
        "title": "南康夜宴东溪留别郡守陆郎中",
        "author": "张蠙",
        "content": "飘然野客才无取，多谢君侯独见知。\n竹叶樽前教驻乐，明发别愁何处去，片帆天际酒醒时。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "8bd678062570ddd3821bf1982f4bbc74",
        "title": "言怀",
        "author": "张蠙",
        "content": "十载声沈觉自非，贱身元合衣荷衣。\n岂能得路陪先达，平生只学穿杨箭，更向何门是见机。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "b4f243fbe5948d2ecec513aadfe175a5",
        "title": "喜友人日南回",
        "author": "张蠙",
        "content": "南游曾去海南涯，此去游人不易归。\n白日雾昏张夜烛，重入帝城何寂寞，共回迁客半轻肥。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "90f46876159a499bdeeb2c35d5ab6604",
        "title": "下第述怀",
        "author": "张蠙",
        "content": "十载长安迹未安，杏花还是看人看。\n名从近事方知险，如何直道为身累，坐月眠霜思枉干。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "301b389e3b6820b3c88127cbf864cbad",
        "title": "华阳道者",
        "author": "张蠙",
        "content": "华阳洞裏持真经，心嫌来客风尘腥。\n惟餐白石过白日，长生不必论贵贱，却是幽人骨主灵。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "7aa5467c0f8ecbe94f4dce2692d3e7fc",
        "title": "夏日题老将林亭",
        "author": "张蠙",
        "content": "百战功成翻爱静，侯门渐欲似仙家。\n墙头雨细垂纤草，几人图在凌烟阁，曾不交锋向塞沙。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "4f33d3a0e58468c9bc797a7dc881575e",
        "title": "观江南牡丹",
        "author": "张蠙",
        "content": "北地花开南地风，寄根还与客心同。\n群芳尽怯千般态，近年明主思王道，不许新栽满六宫。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "15aafc9675ab5203e3ab2b8388b4754d",
        "title": "钱塘夜宴留别郡守",
        "author": "张蠙",
        "content": "四方骚动一州安，夜列樽罍伴客欢。\n觱栗调高山阁迥，沈醉不愁归棹远，晚风吹上子陵滩。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "c6f6d97abf36f07b2deb6216d7ea22f9",
        "title": "送薛郎中赴江州",
        "author": "张蠙",
        "content": "几州闻出刺，谣美有江民。\n正面传天旨，悬心祷岳神。\n尺书先假路，红旆旋烧尘。\n郡显山川别，衙开将吏新。\n散招僧坐暑，闲载客行春。\n听事棋忘着，探题酒乱巡。\n好编高隐传，多貌上升真。\n近日居清近，求人在此人。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "44bec2b0201d8c6f663cd07505eb6093",
        "title": "和友人许裳题宣平裏古藤",
        "author": "张蠙",
        "content": "欲结千年茂，生来便近松。\n迸根通井润，交叶覆庭秾。\n历代频更主，盘空渐变龙。\n昼风圆影乱，宵雨细声重。\n盖密胜丹桂，层危类远峰。\n嫩条悬野鼠，枯节叫秋蛩。\n翠老霜难蚀，皴多藓乍封。\n几家遥共玩，何寺不堪容。\n客对忘离榻，僧看误过钟。\n顷因陪预作，终夕绕枝筇。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "f30e8ad34ea981d89f221a3b0116e004",
        "title": "青冢",
        "author": "张蠙",
        "content": "倾国可能胜效国，无劳冥寞更思回。\n太真虽是承恩死，只作飞尘向马嵬。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "2cb3f6fa1d2786e17f0186877dba649d",
        "title": "抒怀",
        "author": "张蠙",
        "content": "几出东堂谢不才，便甘闲望故山回。\n翻思未是离家久，更有人从外国来。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "efe3e5d698c8dd78c7e1042fdc498256",
        "title": "伤贾岛",
        "author": "张蠙",
        "content": "生为明代苦吟身，死作长江一逐臣。\n可是当时少知已，不知知己是何人。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "effbe518c1664661ba1a9d7df7b6dbf4",
        "title": "宫词",
        "author": "张蠙",
        "content": "日透珠帘见冕旒，六宫争逐百花球。\n回看不觉君王去，已听笙歌在远楼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "8f9c0c3ba613761f6663e75a966c61b9",
        "title": "吊万人冢",
        "author": "张蠙",
        "content": "兵罢淮边客路通，乱鸦来去噪寒空。\n可怜白骨攒孤冢，尽为将军觅战功。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "b2b769eed1913dae127782bb0691eb2d",
        "title": "费征君旧居",
        "author": "张蠙",
        "content": "浮世抛身外，栖踪入九华。\n遗篇补乐府，旧籍隶仙家。\n池静龟升树，庭荒鹤隐花。\n古来天子命，还少到烟霞。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零二"
        }
    },
    {
        "uuid": "2bede44fc28d00079328fc1977e52c48",
        "title": "社日村居",
        "author": "张蠙",
        "content": "鹅湖山下稻粱肥，豚阱鸡栖对掩扉。\n桑柘影斜春社散，家家扶得醉人归。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十五"
        }
    }
]