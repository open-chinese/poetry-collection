[
    {
        "uuid": "2f1ea5b7f0d8646ea34d76576427070b",
        "title": "偈三首  其一",
        "author": "释克文",
        "content": "云门抽顾，自有来由。\n一点不到，休休休休。",
        "dynasty": "宋",
        "collection_info": null
    },
    {
        "uuid": "55e0de67b1c6a08e2751c8e447d81e02",
        "title": "偈三首  其二",
        "author": "释克文",
        "content": "先师昔住金轮日，有偈君家结凈缘。\n我住金轮还有偈，却应留与子孙传。",
        "dynasty": "宋",
        "collection_info": null
    },
    {
        "uuid": "a68a6b75e6da316465e5454a2fd4d293",
        "title": "偈三首  其三",
        "author": "释克文",
        "content": "佛性天真事，谁云别有师。\n罔明弹指处，女子出禅时。\n不费纤毫力，何曾动所思。\n众生总平等，日用自多疑。",
        "dynasty": "宋",
        "collection_info": null
    },
    {
        "uuid": "dab969415659b3953ceb74d3d84288e2",
        "title": "遗偈",
        "author": "释克文",
        "content": "今年七十八，四大相离别。\n火风既分散，临行休更说。",
        "dynasty": "宋",
        "collection_info": null
    },
    {
        "uuid": "05f8c0a70f6dd7d245a0b63729d629ea",
        "title": "偈",
        "author": "释克文",
        "content": "诸佛出身处，东山水上行。\n目前一弹指，变现自分明。\n日面月面过，佛手馿脚呈。\n皆承此恩力，言外度迷情。",
        "dynasty": "宋",
        "collection_info": null
    },
    {
        "uuid": "e18e9e6ededf484a21efb01aed4e2398",
        "title": "弔黄龙和尚塔",
        "author": "释克文",
        "content": "示灭师何速，空遗塔此中。\n僧闲四海锡，谁復九年风。\n鸟外千峰遶，人间一径通。\n寥寥朝与暮，唯有白云同。",
        "dynasty": "宋",
        "collection_info": null
    },
    {
        "uuid": "56d961d744c3fcf227c8a1ddc0529d57",
        "title": "云鹤",
        "author": "释克文",
        "content": "旦过晚应宿，山堂任去留。\n孤云能自在，隻鹤更优游。\n楖栗开青眼，袈裟伴白头。\n未明西祖意，萍迹谩悠悠。",
        "dynasty": "宋",
        "collection_info": null
    }
]