[
    {
        "title": "杂曲歌辞 妾薄命",
        "author": "王贞白",
        "content": "薄命头欲白，频年嫁不成。\n秦娥未十五，昨夜事公卿。\n岂有机杼力，空传歌舞名。\n妾专修妇德，媒氏却相轻。",
        "dynasty": "唐",
        "collection_info": null
    },
    {
        "title": "拟塞外征行",
        "author": "王贞白",
        "content": "寇骑满鸡田，都护欲临边。\n青泥方绝漠，怀剑始辞燕。\n旌旗挂龙虎，壮士募鹰鹯。\n长城威十万，高岭奋三千。\n行行向马邑，去去指祁连。\n鼓声遥赤塞，兵气远衝天。\n对阵云初上，临城月始悬。\n风惊烽易灭，沙暗马难前。\n恩重恆思报，劳心屡损年。\n微功一可立，身轻不自怜。",
        "dynasty": "唐",
        "collection_info": null
    },
    {
        "title": "芦苇",
        "author": "王贞白",
        "content": "高士想江湖，湖闲庭植芦。\n清风时有至，绿竹兴何殊。\n嫩喜日光薄，疎忧雨点麤。\n惊蛙跳得过，鬬雀袅如无。\n未织巴篱护，几抬邛竹扶。\n惹烟轻弱柳，蘸水漱清蒲。\n溉灌情偏重，琴樽赏不孤。\n穿花思钓叟，吹叶少羌雏。\n寒色暮天映，秋声远籁俱。\n郎吟应有趣，潇洒十余株。",
        "dynasty": "唐",
        "collection_info": null
    },
    {
        "title": "田舍曲",
        "author": "王贞白",
        "content": "古今利名路，只在侬门前。\n至老不离家，一生常晏眠。\n牛羊晚自归，儿童戏野田。\n岂思封侯贵，唯只待丰年。\n征赋岂辞苦，但愿时官贤。\n时官苟贪浊，田舍生忧煎。",
        "dynasty": "唐",
        "collection_info": null
    },
    {
        "title": "妾薄命",
        "author": "王贞白",
        "content": "薄命头欲白，频年嫁不成。\n秦娥未十五，昨夜事公卿。\n岂有机杼力，空传歌舞名。\n妾专修妇德，媒氏却相轻。",
        "dynasty": "唐",
        "collection_info": null
    },
    {
        "title": "湘妃怨",
        "author": "王贞白",
        "content": "舜欲省蛮陬，南巡非逸游。\n九江沉白日，二女泣沧洲。\n目极楚云断，恨深湘水流。\n至今闻鼓瑟，咽绝不胜愁。",
        "dynasty": "唐",
        "collection_info": null
    },
    {
        "title": "长门怨二首 一",
        "author": "王贞白",
        "content": "寂寞故宫春，残灯晓尚存。\n从来非妾过，偶尔失君恩。\n花落伤容鬓，莺啼惊梦魂。\n翠华如可待，应免老长门。",
        "dynasty": "唐",
        "collection_info": null
    },
    {
        "title": "长门怨二首 二",
        "author": "王贞白",
        "content": "叶落长门静，苔生永巷幽。\n相思对明月，独坐向空楼。\n銮驾迷终转，蛾眉老自愁。\n昭阳歌舞伴，此夕未知秋。",
        "dynasty": "唐",
        "collection_info": null
    },
    {
        "title": "有所思",
        "author": "王贞白",
        "content": "芙蓉出水时，偶尔便分离。\n自此无因见，长教挂所思。\n残春不入梦，芳信欲传谁。\n寂寞秋堂下，空吟小谢诗。",
        "dynasty": "唐",
        "collection_info": null
    },
    {
        "title": "短歌",
        "author": "王贞白",
        "content": "物候来相续，新蝉送晚莺。\n百年休倚赖，一梦甚分明。\n金鼎神仙隐，铜壶昼夜倾。\n不如早立德，万古有其名。",
        "dynasty": "唐",
        "collection_info": null
    },
    {
        "title": "御沟水",
        "author": "王贞白",
        "content": "一带御沟水，绿槐相荫清。\n此中涵帝泽，无处濯尘缨。\n鸟道来虽险，龙池到自平。\n朝宗本心切，愿向急流倾。",
        "dynasty": "唐",
        "collection_info": null
    },
    {
        "title": "少年行二首 一",
        "author": "王贞白",
        "content": "游讌不知厌，杜陵狂少年。\n花时轻暖酒，春服薄装绵。\n戏马上林苑，鬬鸡寒食天。\n鲁儒甘被笑，对策鬓皤然。",
        "dynasty": "唐",
        "collection_info": null
    },
    {
        "title": "少年行二首 二",
        "author": "王贞白",
        "content": "弱冠投边急，驱兵夜渡河。\n追奔铁马走，杀虏宝刀讹。\n威静黑山路，气含清海波。\n常闻为突骑，天子赐长戈。",
        "dynasty": "唐",
        "collection_info": null
    },
    {
        "title": "塞上曲",
        "author": "王贞白",
        "content": "岁岁但防虏，西征早晚休。\n匈奴不繫颈，汉将但封侯。\n夕照低烽火，寒笳咽戍楼。\n燕然山上字，男子见须羞。",
        "dynasty": "唐",
        "collection_info": null
    },
    {
        "title": "长安道",
        "author": "王贞白",
        "content": "晓鼓人已行，暮鼓人未息。\n梯航万国来，争先贡金帛。\n不问贤与愚，但论官与职。\n如何贫书生，只献安边策。",
        "dynasty": "唐",
        "collection_info": null
    },
    {
        "title": "洛阳道",
        "author": "王贞白",
        "content": "喧喧洛阳路，奔走争先步。\n唯恐着鞭迟，谁能更迴顾。\n覆车虽在前，润屋何曾惧。\n贤哉只二疏，东门挂冠去。",
        "dynasty": "唐",
        "collection_info": null
    },
    {
        "title": "度关山",
        "author": "王贞白",
        "content": "只领千余骑，长驱碛邑间。\n云州多警急，雪夜度关山。\n石响铃声远，天寒弓力悭。\n秦楼休怅望，不日凯歌还。",
        "dynasty": "唐",
        "collection_info": null
    },
    {
        "title": "出自蓟北门行",
        "author": "王贞白",
        "content": "蓟北连极塞，塞色昼冥冥。\n战地骸骨满，长时风雨腥。\n沙河留不定，春草冻难青。\n万户封侯者，何谋静虏庭。",
        "dynasty": "唐",
        "collection_info": null
    },
    {
        "title": "从军行",
        "author": "王贞白",
        "content": "从军朔方久，未省用干戈。\n秪以恩信及，自然戎虏和。\n边声动白草，烧色入枯河。\n每度因看猎，令人勇气多。",
        "dynasty": "唐",
        "collection_info": null
    },
    {
        "title": "古悔从军行",
        "author": "王贞白",
        "content": "忆昔仗孤剑，十年从武威。\n论兵亲玉帐，逐虏过金微。\n陇水秋先冻，关云寒不飞。\n辛懃功业在，麟阁志犹违。",
        "dynasty": "唐",
        "collection_info": null
    },
    {
        "title": "胡笳曲",
        "author": "王贞白",
        "content": "陇底悲笳引，陇头鸣北风。\n一轮霜月落，万里塞天空。\n戍卒泪应尽，胡儿哭未终。\n争教班定远，不念玉关中。",
        "dynasty": "唐",
        "collection_info": null
    },
    {
        "title": "入塞",
        "author": "王贞白",
        "content": "玉殿论兵事，君王诏出征。\n新除羽林将，曾破月支兵。\n惯历塞垣险，能分部落情。\n从今一战胜，不使虏尘生。",
        "dynasty": "唐",
        "collection_info": null
    },
    {
        "title": "游僊",
        "author": "王贞白",
        "content": "我家三岛上，洞户眺波涛。\n醉背云屏卧，谁知海日高。\n露香红玉树，风绽碧蟠桃。\n悔与仙子别，思归梦钓鳌。",
        "dynasty": "唐",
        "collection_info": null
    },
    {
        "title": "歌",
        "author": "王贞白",
        "content": "谁唱关西曲，寂寞夜景深。\n一声长在耳，万恨重经心。\n调古清风起，曲终凉月沉。\n却应筵上客，未必是知音。",
        "dynasty": "唐",
        "collection_info": null
    },
    {
        "title": "经故洛城",
        "author": "王贞白",
        "content": "卜世何久远，由来仰圣明。\n山河徒自壮，周召不长生。\n几主任姦谄，诸侯各战争。\n但余崩垒在，今古共伤情。",
        "dynasty": "唐",
        "collection_info": null
    },
    {
        "title": "金陵",
        "author": "王贞白",
        "content": "六代江山在，繁华古帝都。\n乱来城不守，战后地多芜。\n寒日随潮落，归帆与鸟孤。\n兴亡多少事，回首一长吁。",
        "dynasty": "唐",
        "collection_info": null
    },
    {
        "title": "金陵怀古",
        "author": "王贞白",
        "content": "恃险不种德，兴亡叹数穷。\n石城几换主，天堑谩连空。\n御路迭民冢，台基聚牧童。\n折碑犹有字，多记晋英雄。",
        "dynasty": "唐",
        "collection_info": null
    },
    {
        "title": "商山",
        "author": "王贞白",
        "content": "商山名利路，夜亦有人行。\n四皓卧云处，千秋迭藓生。\n昼烧笼涧黑，残雪隔林明。\n我待酬恩了，来听水石声。",
        "dynasty": "唐",
        "collection_info": null
    },
    {
        "title": "庐山",
        "author": "王贞白",
        "content": "岳立镇南楚，雄名天下闻。\n五峰高阂日，九迭翠连云。\n夏谷雪犹在，阴岩昼不分。\n唯应嵩与华，清峻得为羣。",
        "dynasty": "唐",
        "collection_info": null
    },
    {
        "title": "终南山",
        "author": "王贞白",
        "content": "终朝异五岳，列翠满长安。\n地去搜扬近，人谋隐遁难。\n水穿诸苑过，雪照一城寒。\n为问红尘裏，谁同驻马看。",
        "dynasty": "唐",
        "collection_info": null
    },
    {
        "title": "寄郑谷",
        "author": "王贞白",
        "content": "五百首新诗，缄封寄去时。\n秪凭夫子鉴，不要俗人知。\n火鼠重收布，冰蚕乍吐丝。\n直须天上手，裁作领巾披。",
        "dynasty": "唐",
        "collection_info": null
    },
    {
        "title": "题严陵钓台",
        "author": "王贞白",
        "content": "山色四时碧，溪声七里清。\n严陵爱此景，下视汉公卿。\n垂钓月初上，放歌风正轻。\n应怜渭滨叟，匡国正论兵。",
        "dynasty": "唐",
        "collection_info": null
    },
    {
        "title": "晓泊汉阳渡",
        "author": "王贞白",
        "content": "落月临古渡，武昌城未开。\n残灯明市井，晓色辨楼台。\n云自苍梧去，水从嶓冢来。\n芳洲号鹦鹉，用记祢生才。",
        "dynasty": "唐",
        "collection_info": null
    },
    {
        "title": "随计",
        "author": "王贞白",
        "content": "徒步随计吏，辛勤鬓易凋。\n归期无定日，乡思羡迴潮。\n冒雨投前驿，侵星过断桥。\n何堪穆陵路，霜叶更潇潇。",
        "dynasty": "唐",
        "collection_info": null
    },
    {
        "title": "白牡丹",
        "author": "王贞白",
        "content": "谷雨洗纤素，裁为白牡丹。\n异香开玉合，轻粉泥银盘。\n晓贮露华湿，宵倾月魄寒。\n家人淡粧罢，无语倚朱栏。",
        "dynasty": "唐",
        "collection_info": null
    },
    {
        "title": "述松",
        "author": "王贞白",
        "content": "远谷呈材干，何由入栋粱。\n岁寒虚胜竹，功绩不如桑。\n秋露落松子，春深裛嫩黄。\n虽蒙匠者顾，樵采日难防。",
        "dynasty": "唐",
        "collection_info": null
    },
    {
        "title": "宫池产瑞莲",
        "author": "王贞白",
        "content": "雨露及万物，嘉祥有瑞莲。\n香飘鸡树近，荣占凤池先。\n圣日临双丽，恩波照并妍。\n愿同指佞草，生向帝尧前。",
        "dynasty": "唐",
        "collection_info": null
    },
    {
        "title": "送友人南归",
        "author": "王贞白",
        "content": "南国菖蒲老，知君忆钓船。\n离京近残暑，归路有新蝉。\n岘首白云起，洞庭秋月悬。\n若教吟兴足，西笑是何年。",
        "dynasty": "唐",
        "collection_info": null
    },
    {
        "title": "送马明府归山",
        "author": "王贞白",
        "content": "辞秩入匡庐，重修靖节居。\n免遭黑绶束，不与白云疎。\n送吏各献酒，羣儿自担书。\n到时看瀑布，为我谢清虚。",
        "dynasty": "唐",
        "collection_info": null
    },
    {
        "title": "送韩从事归本道",
        "author": "王贞白",
        "content": "献捷灵州倅，归时宠拜新。\n论边多称旨，许国誓亡身。\n马渴黄河冻，雁回青冢春。\n到蕃唯促战，应不肯和亲。",
        "dynasty": "唐",
        "collection_info": null
    },
    {
        "title": "秋日旅怀寄右省郑拾遗",
        "author": "王贞白",
        "content": "永夕愁不寐，草虫喧客庭。\n半窗分晓月，当枕落残星。\n鬓髮游梁白，家山近越青。\n知音在谏省，苦调有谁听。",
        "dynasty": "唐",
        "collection_info": null
    },
    {
        "title": "赠刘凝评事",
        "author": "王贞白",
        "content": "棘寺官初罢，梁园静掩扉。\n春深颜子巷，花映老莱衣。\n谈史曾无滞，攻书已造微。\n即膺新宠命，称庆向庭闱。",
        "dynasty": "唐",
        "collection_info": null
    },
    {
        "title": "忆张处士",
        "author": "王贞白",
        "content": "天台张处士，诗句造玄微。\n古药知音少，名言与俗违。\n山风入松径，海月上岩扉。\n毕世唯高卧，无人说是非。",
        "dynasty": "唐",
        "collection_info": null
    },
    {
        "title": "云居长老",
        "author": "王贞白",
        "content": "巘路蹑云上，来参出世僧。\n松高半岩雪，竹覆一溪冰。\n不说有为法，非传无尽灯。\n了然方寸内，应秪见南能。",
        "dynasty": "唐",
        "collection_info": null
    },
    {
        "title": "洗竹",
        "author": "王贞白",
        "content": "道院竹繁教畧洗，鸣琴酌酒看扶疎。\n不图结实来双凤，且要长竿钓巨鱼。\n锦箨裁冠添散逸，玉芽修馔称清虚。\n有时记得三天事，自向琅玕节下书。",
        "dynasty": "唐",
        "collection_info": null
    },
    {
        "title": "庾楼晓望",
        "author": "王贞白",
        "content": "独凭朱槛亦凌晨，山色初明水色新。\n竹雾晓笼衔岭月，苹风暖送过江春。\n子城阴处犹残雪，衙鼓声前未有尘。\n三百年来庾楼上，曾经多少望乡人。",
        "dynasty": "唐",
        "collection_info": null
    },
    {
        "title": "送芮尊师",
        "author": "王贞白",
        "content": "石上菖蒲节节灵，先生服食得长生。\n早知避世忧身老，近日登山觉步轻。\n黄鹤待传蓬岛信，丹书应换蘂宫名。\n他年控鲤昇天去，庐岳逋民愿从行。",
        "dynasty": "唐",
        "collection_info": null
    },
    {
        "title": "折杨柳三首 一",
        "author": "王贞白",
        "content": "枝枝交影锁长门，嫩色曾沾雨露恩。\n凤辇不来春欲尽，空留莺语到黄昏。",
        "dynasty": "唐",
        "collection_info": null
    },
    {
        "title": "折杨柳三首 二",
        "author": "王贞白",
        "content": "水殿年年占早芳，柔条风裏御炉香。\n如今万乘多巡狩，辇路无阴绿草长。",
        "dynasty": "唐",
        "collection_info": null
    },
    {
        "title": "折杨柳三首 三",
        "author": "王贞白",
        "content": "嫩叶初齐不耐寒，风和时拂玉栏干。\n征人去日曾攀折，泣雨伤春翠黛残。",
        "dynasty": "唐",
        "collection_info": null
    },
    {
        "title": "远闻本郡行春到旧山二首 一",
        "author": "王贞白",
        "content": "一身从宦留京邑，五马遥闻到旧山。\n已领烟霞光野径，深惭老幼候柴关。",
        "dynasty": "唐",
        "collection_info": null
    },
    {
        "title": "远闻本郡行春到旧山二首 二",
        "author": "王贞白",
        "content": "清风借响松筠外，画隼停晖水石间。\n定掩溪名在图传，共知轩盖此登攀。",
        "dynasty": "唐",
        "collection_info": null
    },
    {
        "title": "宿新安村步",
        "author": "王贞白",
        "content": "淅淅寒流涨浅沙，月明空渚徧芦花。\n离人偶宿孤邨下，永夜闻砧一两家。",
        "dynasty": "唐",
        "collection_info": null
    },
    {
        "title": "僊岩二首 一",
        "author": "王贞白",
        "content": "白烟昼起丹竈，红叶秋书篆文。\n二十四岩天上，一鸡啼破晴云。",
        "dynasty": "唐",
        "collection_info": null
    },
    {
        "title": "僊岩二首 二",
        "author": "王贞白",
        "content": "风呼山鬼服役，月照衡薇结花。\n江暖客寻瑶草，洞深人嚥丹霞。",
        "dynasty": "唐",
        "collection_info": null
    },
    {
        "title": "雨后从陶郎中登庾楼",
        "author": "王贞白",
        "content": "庾楼逢霁色，夏日欲西曛。\n虹截半江雨，风驱大泽云。\n岛边渔艇聚，天畔鸟行分。\n此景堪谁画，文翁请缀文。",
        "dynasty": "唐",
        "collection_info": null
    },
    {
        "title": "九日长安作",
        "author": "王贞白",
        "content": "无酒泛金菊，登高但忆秋。\n归心随旅雁，万里在沧洲。\n残照明天阙，孤砧隔御沟。\n谁能思落帽，两鬓已添愁。",
        "dynasty": "唐",
        "collection_info": null
    },
    {
        "title": "晓发萧关",
        "author": "王贞白",
        "content": "早发长风裏，边城曙色间。\n数鸿寒背碛，片月落临关。\n陇上明星没，沙中夜探还。\n归程不可问，几日到家山。",
        "dynasty": "唐",
        "collection_info": null
    },
    {
        "title": "钓台",
        "author": "王贞白",
        "content": "异代有巢许，方知严子情。\n旧交虽建国，高卧不求荣。\n溪鸟寒来浴，汀兰暖重生。\n何颜吟过此，辛苦得浮名。",
        "dynasty": "唐",
        "collection_info": null
    },
    {
        "title": "寄天台叶尊师",
        "author": "王贞白",
        "content": "师住天台久，长闻过石桥。\n晴峯见沧海，深洞彻丹霄。\n采药霞衣湿，煎芝古鼎焦。\n念予无俗骨，频与鹤书招。",
        "dynasty": "唐",
        "collection_info": null
    },
    {
        "title": "御试后进诗",
        "author": "王贞白",
        "content": "三时赐食天厨近，再宿偷吟禁漏清。\n二十五家齐拔宅，人间已写上昇名。",
        "dynasty": "唐",
        "collection_info": null
    },
    {
        "title": "春日咏梅花",
        "author": "王贞白",
        "content": "靓妆纔罢粉痕新，迨晓风迴散玉尘。\n若遣有情应怅望，已兼残雪又兼春。",
        "dynasty": "唐",
        "collection_info": null
    },
    {
        "title": "句",
        "author": "王贞白",
        "content": "太阳虽不照，梁栋每重阴。\n白髮未逢媒，对景且裴回。\n别酒莫辞今夜醉，故人知我几时来。\n改贯永留乡党额，减租重感郡侯恩。",
        "dynasty": "唐",
        "collection_info": null
    },
    {
        "title": "江上吟晓",
        "author": "王贞白",
        "content": "一叶野人舟，长将载酒游。\n夜来吟思苦，江上月华秋。\n晓露满红蓼，轻波扬白鸥。\n渔翁似有约，相伴钓中流。",
        "dynasty": "唐",
        "collection_info": null
    },
    {
        "title": "过商山",
        "author": "王贞白",
        "content": "一宿白云根，时经采麝村。\n数峰虽似蜀，当昼不闻猨。\n马立溪沙浅，人争阁道喧。\n明朝弃襦罢，步步入金门。",
        "dynasty": "唐",
        "collection_info": null
    },
    {
        "title": "泛镜湖□□",
        "author": "王贞白",
        "content": "我泛镜湖日，未生千里莼。\n时无贺宾客，谁识谪仙人。\n吟对四时雪，忆游三岛春。\n恶闻忘越事，洗耳大江滨。",
        "dynasty": "唐",
        "collection_info": null
    },
    {
        "title": "太湖石",
        "author": "王贞白",
        "content": "谁怜孤峭质，移在太湖心。\n出得风波外，任他池馆深。\n不同花逞艳，多媿竹垂阴。\n一片至坚操，那忧岁月侵。",
        "dynasty": "唐",
        "collection_info": null
    },
    {
        "title": "依韵和干公题庭中太湖石二首 一",
        "author": "王贞白",
        "content": "山立秪盈寻，高奇药圃阴。\n风涛打欲醉，岩穴蛰方深。\n藓点晴偏绿，蛩藏晓竞吟。\n岁寒终不变，堪比古人心。",
        "dynasty": "唐",
        "collection_info": null
    },
    {
        "title": "依韵和干公题庭中太湖石二首 二",
        "author": "王贞白",
        "content": "徒劳水府寻，宛在玉堂阴。\n兰圃安虽窄，盆池映转深。\n山僧来尽爱，诗客见先吟。\n若是买花者，年年不计心。",
        "dynasty": "唐",
        "collection_info": null
    },
    {
        "title": "书陶潜醉石",
        "author": "王贞白",
        "content": "片石陶真性，非为曲糵昏。\n争如累月醉，不笑独醒人。\n积迭莓苔色，交加薜荔根。\n至今重九日，犹待白衣魂。",
        "dynasty": "唐",
        "collection_info": null
    },
    {
        "title": "看天王院牡丹",
        "author": "王贞白",
        "content": "前年帝里探春时，寺寺名花我尽知。\n今日长安已灰烬，忍随南国对芳枝。",
        "dynasty": "唐",
        "collection_info": null
    },
    {
        "title": "芍药",
        "author": "王贞白",
        "content": "芍药承春宠，何曾羡牡丹。\n麦秋能几日，谷雨只微寒。\n妬态风频起，娇妆露欲残。\n芙蓉浣纱伴，长恨隔波澜。",
        "dynasty": "唐",
        "collection_info": null
    },
    {
        "title": "独芙蓉",
        "author": "王贞白",
        "content": "方塘清晓镜，独照玉容秋。\n蠹芰不相采，敛苹空自愁。\n日斜还顾影，风起强垂头。\n芳意羡何物，双双鸂鶒游。",
        "dynasty": "唐",
        "collection_info": null
    },
    {
        "title": "冯氏书斋小松二首 一",
        "author": "王贞白",
        "content": "孤根生远岳，移植翠枝添。\n自秉雪霜操，任他蜂蝶嫌。\n微阴连迥竹，清韵入疎帘。\n耸势即空碧，时人看莫厌。",
        "dynasty": "唐",
        "collection_info": null
    },
    {
        "title": "冯氏书斋小松二首 二",
        "author": "王贞白",
        "content": "得地已经岁，清音昼夜闻。\n根涵旧山土，叶间近溪云。\n野鹤望长远，庭花笑不羣。\n须知摇落后，众木始能分。",
        "dynasty": "唐",
        "collection_info": null
    },
    {
        "title": "赠彭蟾处士",
        "author": "王贞白",
        "content": "不阻兵散乱，穿杨已迭双。\n文深李北海，诗净贾长江。\n退隐斸山药，醉眠凭酒缸。\n年年搜草泽，未便老书窗。\n（案彭蟾字东蟾，好学不仕，《全唐诗》卷五百四十六收彭蟾诗一首。\n）。",
        "dynasty": "唐",
        "collection_info": null
    },
    {
        "title": "赠刘台处士",
        "author": "王贞白",
        "content": "摆落尘埃深处隐，欲将麋鹿混高踨。\n兵机不让韩擒虎，笑癖微方陆士龙。\n月窟常留丹桂在，家山贪卧白云重。\n寻址朝有诏征遗逸，莫挂头冠着涧松。\n（以上见《永乐大典》卷一三四五○「二寘」「处士」〖十四函一百三十七册〗。\n）。",
        "dynasty": "唐",
        "collection_info": null
    },
    {
        "title": "戏赠乡人",
        "author": "王贞白",
        "content": "前年内展室考文华，咫尺天颜隔绛纱。\n御榜早闻传异国，乡人犹似薄东家。\n中宵纵匣衝星劒，临水难留上汉槎。\n明日春风动行色，惟愁重别故林花。\n（此见《永乐大典》卷三○○四「九真」「人」字〖五函四十一册〗。\n）。",
        "dynasty": "唐",
        "collection_info": null
    },
    {
        "title": "下地日侍陆侍郎御讌赋得落花（「下地日」，疑应作「下第日」。）",
        "author": "王贞白",
        "content": "何处足落花，漂泥与藉沙。\n春深上林苑，日晚五侯家。\n遍地轻难扫，当风势易斜。\n无心媿蜂蝶，来岁即荣华。",
        "dynasty": "唐",
        "collection_info": null
    },
    {
        "title": "昭阳落花",
        "author": "王贞白",
        "content": "空树落花时，宫嫔泣暮晖。\n尽皆承雨露，争不惜芳菲。\n残蘂犹黏草，余香尚惹衣。\n无言属青鸟，青鸟自衔飞。\n（以上见《永乐大典》卷五八三九「十六麻」「花」字「落花」条〖七函六十一册〗。\n）。",
        "dynasty": "唐",
        "collection_info": null
    },
    {
        "title": "礼聂先生新安重围先生能通两军之好及城开民皆復全也",
        "author": "王贞白",
        "content": "李白辞翰苑，前山寻隐沦。\n不遇采芝翁，满洞惟白云。\n（原注：李白昔日曾于此山寻许宣平先生不遇。\n）我来礼先生，得与龟鹤亲。\n学道须有缘，始逢天上人。\n四皓安汉室，先生存歙民。\n阴功数已满，自合成天真。\n如何未上昇，应待玉皇迎。\n我愿去浮名，随师归三清。\n（此见《永乐大典》卷一○四五九「四济」「礼」字〖十一函一百四册〗。\n）。",
        "dynasty": "唐",
        "collection_info": null
    },
    {
        "title": "送建昌冯明府",
        "author": "王贞白",
        "content": "尝闻陶彭泽，解印归匡庐。\n今见冯海昏，辞官还隐居。\n贤人五百年，间生信非虚。\n清风激贪冒，白云同卷舒。\n家山列画屏，绿水环庭除。\n秋清对吟尊，羲皇人不如。\n祇今建昌民，方话大冯君。\n何必遗爱碑，政声人尽闻。",
        "dynasty": "唐",
        "collection_info": null
    },
    {
        "title": "赠浔阳冯明府",
        "author": "王贞白",
        "content": "政约人知惧，讼庭荒草生。\n日高诸吏散，风到七絃清。\n诗味匡山色，卧谙湓浦声。\n柴桑已不远，何苦念前程。",
        "dynasty": "唐",
        "collection_info": null
    },
    {
        "title": "宛陵早秋卧病代书寄周明府",
        "author": "王贞白",
        "content": "为谢临卭宰，时多阙附书。\n懒非嵇叔夜，疾比马相如。\n溪雨凉生后，山亭月上初。\n怀君自有句，何必遗双鱼。",
        "dynasty": "唐",
        "collection_info": null
    },
    {
        "title": "又一首",
        "author": "王贞白",
        "content": "吾道岂便丧，时人自不容。\n白头伤久别，青眼忆相逢。\n萍迹风波急，荷衣雾露浓。\n空编太平颂，天子未登封。\n（以上均见《永乐大典》卷一一○○○「六姥」「府」字「明府」条〖十一函一百十册〗。\n以上诸诗，《永乐大典》皆注明出王贞白《灵溪集》。\n《直斋书录解题》卷十九着录此集，共七卷，今不存。\n）。",
        "dynasty": "唐",
        "collection_info": null
    },
    {
        "title": "白鹿洞二首 一",
        "author": "王贞白",
        "content": "读书不觉已春深，一寸光阴一寸金。\n不是道人来引笑，周情孔思正追寻。",
        "dynasty": "唐",
        "collection_info": null
    },
    {
        "title": "白鹿洞二首 二",
        "author": "王贞白",
        "content": "一上西园避暑亭，芰荷香细午风轻。\n眼前物物皆佳兴，併作吟窝一味清。\n（此二首从清余姚邵启贤辑、武昌陶氏刊本《王贞白诗》中补得。\n邵氏序谓此二首系据家刻本续补，《全唐诗》所未收者。\n）。",
        "dynasty": "唐",
        "collection_info": null
    },
    {
        "title": "娼楼行（句）",
        "author": "王贞白",
        "content": "龙脑香调水，教人染退红。\n（《老学庵续笔记》）。",
        "dynasty": "唐",
        "collection_info": null
    },
    {
        "title": "题狄梁公庙",
        "author": "王贞白",
        "content": "惟公仗高节，为国立储皇。\n（见《诗学指南》本《诗中旨格》。\n《吟窗杂录》本作者名缺「贞」字。\n）。",
        "dynasty": "唐",
        "collection_info": null
    },
    {
        "title": "杂曲歌辞：妾薄命",
        "author": "王贞白",
        "content": "薄命头欲白，频年嫁不成。秦娥未十五，昨夜事公卿。\n岂有机杼力，空传歌舞名。妾专修妇德，媒氏却相轻。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "拟塞外征行",
        "author": "王贞白",
        "content": "寇骑满鸡田，都护欲临边。青泥方绝漠，怀剑始辞燕。\n旌旗挂龙虎，壮士募鹰鹯。长城威十万，高岭奋三千。\n行行向马邑，去去指祁连。鼓声遥赤塞，兵气远冲天。\n对阵云初上，临城月始悬。风惊烽易灭，沙暗马难前。\n恩重恒思报，劳心屡损年。微功一可立，身轻不自怜。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "芦苇",
        "author": "王贞白",
        "content": "高士想江湖，湖閒庭植芦。清风时有至，绿竹兴何殊。\n嫩喜日光薄，疏忧雨点粗。惊蛙跳得过，斗雀袅如无。\n未织巴篱护，几抬邛竹扶。惹烟轻弱柳，蘸水漱清蒲。\n溉灌情偏重，琴樽赏不孤。穿花思钓叟，吹叶少羌雏。\n寒色暮天映，秋声远籁俱。朗吟应有趣，潇洒十余株。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "田舍曲",
        "author": "王贞白",
        "content": "古今利名路，只在侬门前。至老不离家，一生常晏眠。\n牛羊晚自归，儿童戏野田。岂思封侯贵，唯只待丰年。\n征赋岂辞苦，但愿时官贤。时官苟贪浊，田舍生忧煎。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "妾薄命",
        "author": "王贞白",
        "content": "薄命头欲白，频年嫁不成。秦娥未十五，昨夜事公卿。\n岂有机杼力，空传歌舞名。妾专修妇德，媒氏却相轻。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "湘妃怨",
        "author": "王贞白",
        "content": "舜欲省蛮陬，南巡非逸游。九江沉白日，二女泣沧洲。\n目极楚云断，恨深湘水流。至今闻鼓瑟，咽绝不胜愁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "长门怨二首",
        "author": "王贞白",
        "content": "寂寞故宫春，残灯晓尚存。从来非妾过，偶尔失君恩。\n花落伤容鬓，莺啼惊梦魂。翠华如可待，应免老长门。\n叶落长门静，苔生永巷幽。相思对明月，独坐向空楼。\n銮驾迷终转，蛾眉老自愁。昭阳歌舞伴，此夕未知秋。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "有所思",
        "author": "王贞白",
        "content": "芙蓉出水时，偶尔便分离。自此无因见，长教挂所思。\n残春不入梦，芳信欲传谁。寂寞秋堂下，空吟小谢诗。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "短歌",
        "author": "王贞白",
        "content": "物候来相续，新蝉送晚莺。百年休倚赖，一梦甚分明。\n金鼎神仙隐，铜壶昼夜倾。不如早立德，万古有其名。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "御沟水",
        "author": "王贞白",
        "content": "一带御沟水，绿槐相荫清。此中涵帝泽，无处濯尘缨。\n鸟道来虽险，龙池到自平。朝宗本心切，愿向急流倾。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "少年行二首",
        "author": "王贞白",
        "content": "游宴不知厌，杜陵狂少年。花时轻暖酒，春服薄装绵。\n戏马上林苑，斗鸡寒食天。鲁儒甘被笑，对策鬓皤然。\n弱冠投边急，驱兵夜渡河。追奔铁马走，杀虏宝刀讹。\n威静黑山路，气含清海波。常闻为突骑，天子赐长戈。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "塞上曲",
        "author": "王贞白",
        "content": "岁岁但防虏，西征早晚休。匈奴不系颈，汉将但封侯。\n夕照低烽火，寒笳咽戍楼。燕然山上字，男子见须羞。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "长安道",
        "author": "王贞白",
        "content": "晓鼓人已行，暮鼓人未息。梯航万国来，争先贡金帛。\n不问贤与愚，但论官与职。如何贫书生，只献安边策。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "洛阳道",
        "author": "王贞白",
        "content": "喧喧洛阳路，奔走争先步。唯恐着鞭迟，谁能更回顾。\n覆车虽在前，润屋何曾惧。贤哉只二疏，东门挂冠去。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "度关山",
        "author": "王贞白",
        "content": "只领千余骑，长驱碛邑间。云州多警急，雪夜度关山。\n石响铃声远，天寒弓力悭。秦楼休怅望，不日凯歌还。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "出自蓟北门行",
        "author": "王贞白",
        "content": "蓟北连极塞，塞色昼冥冥。战地骸骨满，长时风雨腥。\n沙河留不定，春草冻难青。万户封侯者，何谋静虏庭。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "从军行",
        "author": "王贞白",
        "content": "从军朔方久，未省用干戈。只以恩信及，自然戎虏和。\n边声动白草，烧色入枯河。每度因看猎，令人勇气多。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "古悔从军行",
        "author": "王贞白",
        "content": "忆昔仗孤剑，十年从武威。论兵亲玉帐，逐虏过金微。\n陇水秋先冻，关云寒不飞。辛勤功业在，麟阁志犹违。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "胡笳曲",
        "author": "王贞白",
        "content": "陇底悲笳引，陇头鸣北风。一轮霜月落，万里塞天空。\n戍卒泪应尽，胡儿哭未终。争教班定远，不念玉关中。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "入塞",
        "author": "王贞白",
        "content": "玉殿论兵事，君王诏出征。新除羽林将，曾破月支兵。\n惯历塞垣险，能分部落情。从今一战胜，不使虏尘生。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "游仙",
        "author": "王贞白",
        "content": "我家三岛上，洞户眺波涛。醉背云屏卧，谁知海日高。\n露香红玉树，风绽碧蟠桃。悔与仙子别，思归梦钓鳌。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "歌",
        "author": "王贞白",
        "content": "谁唱关西曲，寂寞夜景深。一声长在耳，万恨重经心。\n调古清风起，曲终凉月沉。却应筵上客，未必是知音。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "经故洛城",
        "author": "王贞白",
        "content": "卜世何久远，由来仰圣明。山河徒自壮，周召不长生。\n几主任奸谄，诸侯各战争。但余崩垒在，今古共伤情。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "金陵",
        "author": "王贞白",
        "content": "六代江山在，繁华古帝都。乱来城不守，战后地多芜。\n寒日随潮落，归帆与鸟孤。兴亡多少事，回首一长吁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "金陵怀古",
        "author": "王贞白",
        "content": "恃险不种德，兴亡叹数穷。石城几换主，天堑谩连空。\n御路迭民冢，台基聚牧童。折碑犹有字，多记晋英雄。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "商山",
        "author": "王贞白",
        "content": "商山名利路，夜亦有人行。四皓卧云处，千秋迭藓生。\n昼烧笼涧黑，残雪隔林明。我待酬恩了，来听水石声。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "庐山",
        "author": "王贞白",
        "content": "岳立镇南楚，雄名天下闻。五峰高阂日，九迭翠连云。\n夏谷雪犹在，阴岩昼不分。唯应嵩与华，清峻得为群。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "终南山",
        "author": "王贞白",
        "content": "终朝异五岳，列翠满长安。地去搜扬近，人谋隐遁难。\n水穿诸苑过，雪照一城寒。为问红尘裏，谁同驻马看。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "寄郑谷",
        "author": "王贞白",
        "content": "五百首新诗，缄封寄去时。只凭夫子鉴，不要俗人知。\n火鼠重收布，冰蚕乍吐丝。直须天上手，裁作领巾披。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "题严陵钓台",
        "author": "王贞白",
        "content": "山色四时碧，溪声七裏清。严陵爱此景，下视汉公卿。\n垂钓月初上，放歌风正轻。应怜渭滨叟，匡国正论兵。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "晓泊汉阳渡",
        "author": "王贞白",
        "content": "落月临古渡，武昌城未开。残灯明市井，晓色辨楼台。\n云自苍梧去，水从嶓冢来。芳洲号鹦鹉，用记祢生才。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "随计",
        "author": "王贞白",
        "content": "徒步随计吏，辛勤鬓易凋。归期无定日，乡思羡回潮。\n冒雨投前驿，侵星过断桥。何堪穆陵路，霜叶更潇潇。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "白牡丹",
        "author": "王贞白",
        "content": "谷雨洗纤素，裁为白牡丹。异香开玉合，轻粉泥银盘。\n晓贮露华湿，宵倾月魄寒。家人淡妆罢，无语倚朱栏。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "述松",
        "author": "王贞白",
        "content": "远谷呈材干，何由入栋樑。岁寒虚胜竹，功绩不如桑。\n秋露落松子，春深裛嫩黄。虽蒙匠者顾，樵采日难防。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "宫池产瑞莲",
        "author": "王贞白",
        "content": "雨露及万物，嘉祥有瑞莲。香飘鸡树近，荣占凤池先。\n圣日临双丽，恩波照并妍。愿同指佞草，生向帝尧前。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "送友人南归",
        "author": "王贞白",
        "content": "南国菖蒲老，知君忆钓船。离京近残暑，归路有新蝉。\n岘首白云起，洞庭秋月悬。若教吟兴足，西笑是何年。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "送马明府归山",
        "author": "王贞白",
        "content": "辞秩入匡庐，重修靖节居。免遭黑绶束，不与白云疏。\n送吏各献酒，群儿自担书。到时看瀑布，为我谢清虚。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "送韩从事归本道",
        "author": "王贞白",
        "content": "献捷灵州倅，归时宠拜新。论边多称旨，许国誓亡身。\n马渴黄河冻，雁回青冢春。到蕃唯促战，应不肯和亲。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "秋日旅怀寄右省郑拾遗",
        "author": "王贞白",
        "content": "永夕愁不寐，草虫喧客庭。半窗分晓月，当枕落残星。\n鬓髮游梁白，家山近越青。知音在谏省，苦调有谁听。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "赠刘凝评事",
        "author": "王贞白",
        "content": "棘寺官初罢，梁园静掩扉。春深颜子巷，花映老莱衣。\n谈史曾无滞，攻书已造微。即膺新宠命，称庆向庭闱。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "忆张处士",
        "author": "王贞白",
        "content": "天台张处士，诗句造玄微。古乐知音少，名言与俗违。\n山风入松径，海月上岩扉。毕世唯高卧，无人说是非。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "云居长老",
        "author": "王贞白",
        "content": "巘路蹑云上，来参出世僧。松高半岩雪，竹覆一溪冰。\n不说有为法，非传无尽灯。了然方寸内，应只见南能。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "洗竹",
        "author": "王贞白",
        "content": "道院竹繁教略洗，鸣琴酌酒看扶疏。不图结实来双凤，\n有时记得三天事，自向琅玕节下书。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "庾楼晓望",
        "author": "王贞白",
        "content": "独凭朱槛亦凌晨，山色初明水色新。竹雾晓笼衔岭月，\n三百年来庾楼上，曾经多少望乡人。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "送芮尊师",
        "author": "王贞白",
        "content": "石上菖蒲节节灵，先生服食得长生。早知避世忧身老，\n他年控鲤升天去，庐岳逋民愿从行。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "折杨柳三首",
        "author": "王贞白",
        "content": "枝枝交影锁长门，嫩色曾沾雨露恩。\n凤辇不来春欲尽，空留莺语到黄昏。\n水殿年年占早芳，柔条风裏御炉香。\n如今万乘多巡狩，辇路无阴绿草长。\n嫩叶初齐不耐寒，风和时拂玉栏干。\n征人去日曾攀折，泣雨伤春翠黛残。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "远闻本郡行春到旧山二首",
        "author": "王贞白",
        "content": "一身从宦留京邑，五马遥闻到旧山。\n已领烟霞光野径，深惭老幼候柴关。\n清风借响松筠外，画隼停晖水石间。\n定掩溪名在图传，共知轩盖此登攀。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "宿新安村步",
        "author": "王贞白",
        "content": "淅淅寒流涨浅沙，月明空渚遍芦花。\n离人偶宿孤村下，永夜闻砧一两家。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "仙岩二首",
        "author": "王贞白",
        "content": "白烟昼起丹灶，红叶秋书篆文。\n二十四岩天上，一鸡啼破晴云。\n风呼山鬼服役，月照衡薇结花。\n江暖客寻瑶草，洞深人咽丹霞。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "雨后从陶郎中登庾楼",
        "author": "王贞白",
        "content": "庾楼逢霁色，夏日欲西曛。虹截半江雨，风驱大泽云。\n岛边渔艇聚，天畔鸟行分。此景堪谁画，文翁请缀文。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "九日长安作",
        "author": "王贞白",
        "content": "无酒泛金菊，登高但忆秋。归心随旅雁，万里在沧洲。\n残照明天阙，孤砧隔御沟。谁能思落帽，两鬓已添愁。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "晓发萧关",
        "author": "王贞白",
        "content": "早发长风裏，边城曙色间。数鸿寒背碛，片月落临关。\n陇上明星没，沙中夜探还。归程不可问，几日到家山。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "钓台",
        "author": "王贞白",
        "content": "异代有巢许，方知严子情。旧交虽建国，高卧不求荣。\n溪鸟寒来浴，汀兰暖重生。何颜吟过此，辛苦得浮名。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "寄天台叶尊师",
        "author": "王贞白",
        "content": "师住天台久，长闻过石桥。晴峰见沧海，深洞彻丹霄。\n采药霞衣湿，煎芝古鼎焦。念予无俗骨，频与鹤书招。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "御试后进诗",
        "author": "王贞白",
        "content": "三时赐食天厨近，再宿偷吟禁漏清。\n二十五家齐拔宅，人间已写上升名。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "春日咏梅花",
        "author": "王贞白",
        "content": "靓妆才罢粉痕新，迨晓风回散玉尘。\n若遣有情应怅望，已兼残雪又兼春。",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "句",
        "author": "王贞白",
        "content": "太阳虽不照，梁栋每重阴。\n白髮未逢媒，对景且裴回。\n别酒莫辞今夜醉，故人知我几时来。\n改贯永留乡党额，减租重感郡侯恩。（洪景卢《野处集》\n载赴选别太守句，贞白自注：蒙本州改坊名为进贤，",
        "dynasty": "唐",
        "collection_info": {
            "collection": "御定全唐诗",
            "volume": "卷七百零一"
        }
    },
    {
        "title": "江上吟晓",
        "author": "王贞白",
        "content": "一叶野人舟，长将载酒游。夜来吟思苦，江上月华秋。\n晓露满红蓼，轻波扬白鸥。渔翁似有约，相伴钓中流。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十五"
        }
    },
    {
        "title": "过商山",
        "author": "王贞白",
        "content": "一宿白云根，时经采麝村。数峰虽似蜀，当昼不闻猿。\n马立溪沙浅，人争阁道喧。明朝弃襦罢，步步入金门。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十五"
        }
    },
    {
        "title": "泛镜湖□□",
        "author": "王贞白",
        "content": "我泛镜湖日，未生千里莼。时无贺宾客，谁识谪仙人。\n吟对四时雪，忆游三岛春。恶闻亡越事，洗耳大江滨。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十五"
        }
    },
    {
        "title": "太湖石",
        "author": "王贞白",
        "content": "谁怜孤峭质，移在太湖心。出得风波外，任他池馆深。\n不同花逞艳，多愧竹垂阴。一片至坚操，那忧岁月侵。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十五"
        }
    },
    {
        "title": "依韵和干公题庭中太湖石二首",
        "author": "王贞白",
        "content": "山立只盈寻，高奇药圃阴。风涛打欲碎，岩穴蛰方深。\n藓点晴偏绿，蛩藏晓竞吟。岁寒终不变，堪比古人心。\n徒劳水府寻，宛在玉堂阴。兰圃安虽窄，盆池映转深。\n山僧来尽爱，诗客见先吟。若是买花者，年年不计心。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十五"
        }
    },
    {
        "title": "书陶潜醉石",
        "author": "王贞白",
        "content": "片石陶真性，非为麹糵昏。争如累月醉，不笑独醒人。\n积迭莓苔色，交加薜荔根。至今重九日，犹待白衣魂。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十五"
        }
    },
    {
        "title": "看天王院牡丹",
        "author": "王贞白",
        "content": "前年帝裏探春时，寺寺名花我尽知。\n今日长安已灰烬，忍随南国对芳枝。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十五"
        }
    },
    {
        "title": "芍药",
        "author": "王贞白",
        "content": "芍药承春宠，何曾羡牡丹。麦秋能几日，谷雨只微寒。\n妒态风频起，娇妆露欲残。芙蓉浣纱伴，长恨隔波澜。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十五"
        }
    },
    {
        "title": "独芙蓉",
        "author": "王贞白",
        "content": "方塘清晓镜，独照玉容秋。蠹芰不相采，敛苹空自愁。\n日斜还顾影，风起强垂头。芳意羡何物，双双鸂鶒游。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十五"
        }
    },
    {
        "title": "冯氏书斋小松二首",
        "author": "王贞白",
        "content": "孤根生远岳，移植翠枝添。自秉雪霜操，任他蜂蝶嫌。\n微阴连迥竹，清韵入疏帘。耸势即空碧，时人看莫厌。\n得地已经岁，清音昼夜闻。根涵旧山土，叶间近溪云。\n野鹤望长远，庭花笑不群。须知摇落后，众木始能分。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十五"
        }
    }
]