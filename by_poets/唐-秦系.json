[
    {
        "uuid": "0a0139bc1512fd9005f8b1d020267561",
        "title": "晚秋拾遗朱放访山居",
        "author": "秦系",
        "content": "不逐时人后，终年独闭关。\n家中贫自乐，石上卧常闲。\n坠栗添新味，寒花带老颜。\n侍臣当献纳，那得到空山。",
        "dynasty": "唐",
        "collection_info": null
    },
    {
        "uuid": "67376c7c989253908113396a115c9091",
        "title": "题女道士居",
        "author": "秦系",
        "content": "不饵住云溪，休丹罢药畦。\n杏花虚结子，石髓任成泥。\n扫地青牛卧，栽松白鹤栖。\n共知仙女丽，莫是阮郎妻。",
        "dynasty": "唐",
        "collection_info": null
    },
    {
        "uuid": "3ed05237690e58824dcb550bbd8401be",
        "title": "山中枉张宙员外书期访衡门",
        "author": "秦系",
        "content": "常恨相知晚，朝来枉数行。\n卧云惊圣代，拂石候仙郎。\n时果连枝熟，春醪满瓮香。\n贫家仍有趣，山色满湖光。",
        "dynasty": "唐",
        "collection_info": null
    },
    {
        "uuid": "6ec657a72a19cb020fccdbc206aae4fc",
        "title": "山中赠张正则评事",
        "author": "秦系",
        "content": "终年常避喧，师事五千言。\n流水闲过院，春风与闭门。\n山茶邀上客，桂实落前轩。\n莫强敎余起，微官不足论。",
        "dynasty": "唐",
        "collection_info": null
    },
    {
        "uuid": "83a95c602d5ae677e137544f4e73b099",
        "title": "题镜湖野老所居",
        "author": "秦系",
        "content": "湖裏寻君去，樵风往返吹。\n树喧巢鸟出，路细葑田移。\n沤苎成鱼网，枯根是酒巵。\n老年唯自适，生事任羣儿。",
        "dynasty": "唐",
        "collection_info": null
    },
    {
        "uuid": "31f98d90e9a51dbfe981726f6a2c793f",
        "title": "早秋宿崔业居处",
        "author": "秦系",
        "content": "从来席不暖，为尔便淹流。\n鸡黍今相会，云山昔共游。\n上帘宜晚景，卧簟觉新秋。\n身事何须问，余心正四愁。",
        "dynasty": "唐",
        "collection_info": null
    },
    {
        "uuid": "ad52175773a8dc578e6dd70125e17911",
        "title": "赠乌程杨苹明府",
        "author": "秦系",
        "content": "策杖政成时，清溪弄钓丝。\n当年潘子貌，避病沈侯诗。\n漉酒迎宾急，看花署字迟。\n杨梅今熟未，与我两三枝。",
        "dynasty": "唐",
        "collection_info": null
    },
    {
        "uuid": "3518fc814437c222fd1ce1b2e14b95b1",
        "title": "徐侍郎素未相识时携酒命馔兼命诸诗客同访会稽山居",
        "author": "秦系",
        "content": "忽道仙翁至，幽人学拜迎。\n华簪窥瓮牖，珍味代藜羹。\n洗砚鱼仍戏，移樽鸟不惊。\n兰亭攀叙却，会此越中营。",
        "dynasty": "唐",
        "collection_info": null
    },
    {
        "uuid": "5daaa90b643478f537778d70f552f475",
        "title": "春日闲居三首 一",
        "author": "秦系",
        "content": "一似桃源隐，将令过客迷。\n碍冠门柳长，惊梦院莺啼。\n浇药泉流细，围碁日影低。\n举家无外事，共爱草萋萋。",
        "dynasty": "唐",
        "collection_info": null
    },
    {
        "uuid": "c21e437a6878fc48d01103c21fe68f81",
        "title": "春日闲居三首 二",
        "author": "秦系",
        "content": "长谣朝復暝，幽独几人知。\n老鹤兼雏弄，丛篁带笋移。\n白云将袖拂，青镜出檐窥。\n邀取渔家叟，花间把酒巵。",
        "dynasty": "唐",
        "collection_info": null
    },
    {
        "uuid": "370fcb3916c8772b46386037c7c06999",
        "title": "春日闲居三首 三",
        "author": "秦系",
        "content": "寂寂池亭裏，轩窗间绿苔。\n游鱼牵荇没，戏鸟踏花摧。\n小径僧寻去，高峯鹿下来。\n中年曾屡辟，多病復迟迴。",
        "dynasty": "唐",
        "collection_info": null
    },
    {
        "uuid": "b757dcd05d3cf30f13b618591d08d711",
        "title": "题石室山王宁所居",
        "author": "秦系",
        "content": "白云知所好，柏叶幸加餐。\n石镜妻将照，仙书我借看。\n鸟来翻药椀，猿饮怕鱼竿。\n借问檐前树，何枝曾挂冠。",
        "dynasty": "唐",
        "collection_info": null
    },
    {
        "uuid": "54739254872adb86d228cc456bb0c54e",
        "title": "送王道士",
        "author": "秦系",
        "content": "真人俄整舃，双鹤屡飞翔。\n恐入壶中住，须传肘后方。\n霓裳云气润，石径朮苗香。\n一去何时见，仙家日月长。",
        "dynasty": "唐",
        "collection_info": null
    },
    {
        "uuid": "05ca6fa46a3c4c63291a608d3974f8db",
        "title": "将移耶溪旧居留赠严维秘书",
        "author": "秦系",
        "content": "鸡犬渔舟裏，长谣任兴行。\n那邀落日醉，已被远山迎。\n书箧将非重，荷衣着甚轻。\n谢安无箇事，忽起为苍生。",
        "dynasty": "唐",
        "collection_info": null
    },
    {
        "uuid": "316201960dea18bfd78190e5c58443c6",
        "title": "秋日过僧惟则故院",
        "author": "秦系",
        "content": "衰草经行处，微灯旧道场。\n门人失谭柄，野鸟上禅床。\n科斗书空古，栴檀钵自香。\n今朝数行泪，却洒约公房。",
        "dynasty": "唐",
        "collection_info": null
    },
    {
        "uuid": "d5a0e4ddd9d9316a7ceb400f1372147a",
        "title": "山中奉寄钱起员外兼简苗发员外",
        "author": "秦系",
        "content": "空山岁计是胡麻，穷海无梁泛一槎。\n稚子唯能觅梨栗，逸妻相共老烟霞。\n高吟丽句惊巢鹤，闲闭春风看落花。\n借问省中何水部，今人几箇属诗家。",
        "dynasty": "唐",
        "collection_info": null
    },
    {
        "uuid": "3d8b513e32251cee552550a824b92685",
        "title": "献薛仆射",
        "author": "秦系",
        "content": "由来那敢议轻肥，散髮行歌自采薇。\n逋客未能忘野兴，辟书翻遣脱荷衣。\n家中匹妇空相笑，池上羣鸥尽欲飞。\n更乞大贤容小隐，益看愚谷有光辉。",
        "dynasty": "唐",
        "collection_info": null
    },
    {
        "uuid": "b7647a8da7ddad77c9ec73dad3896b08",
        "title": "鲍防员外见寻因书情呈赠",
        "author": "秦系",
        "content": "少小为儒不自强，如今懒復见侯王。\n览镜已知身渐老，买山将作计偏长。\n荒凉鸟兽同三径，撩乱琴书共一床。\n犹有郎官来问疾，时人莫道我佯狂。",
        "dynasty": "唐",
        "collection_info": null
    },
    {
        "uuid": "15283a2695592e6575f35bea8ce99599",
        "title": "寄浙东皇甫中丞",
        "author": "秦系",
        "content": "闲闲麋鹿或相随，一两年来鬓欲衰。\n琴砚共依春酒瓮，云霞覆着破柴篱。\n注书不向时流说，种药空令道者知。\n久带纱巾仍藉草，山中那得见朝仪。",
        "dynasty": "唐",
        "collection_info": null
    },
    {
        "uuid": "8b6224c1eaed30ae6d7bce60d78f567a",
        "title": "题章野人山居",
        "author": "秦系",
        "content": "带郭茅亭诗兴饶，回看一曲倚危桥。\n门前山色能深浅，壁上湖光自动摇。\n闲花散落填书帙，戏鸟低飞碍柳条。\n向此隐来经几载，如今已是汉家朝。",
        "dynasty": "唐",
        "collection_info": null
    },
    {
        "uuid": "3343c30616c6801d6c8bf78f0edadf67",
        "title": "山中枉皇甫温大夫见招书",
        "author": "秦系",
        "content": "十年木屐步苔痕，石上松间水自喧。\n三辟草堂仍被褐，数行书札忽临门。\n卧多共息嵇康病，才劣虚同郭隗尊。\n亚相已能怜潦倒，山花笑处莫啼猿。",
        "dynasty": "唐",
        "collection_info": null
    },
    {
        "uuid": "fbc3d7bf571ba1995b0862b15d231d85",
        "title": "题茅山李尊师山居",
        "author": "秦系",
        "content": "天师百岁少如童，不到山中竟不逢。\n洗药每临新瀑水，步虚时上最高峰。\n篱间五月留残雪，座右千年荫老松。\n此去人寰今远近，回看云壑一重重。",
        "dynasty": "唐",
        "collection_info": null
    },
    {
        "uuid": "81fd83a5268a0c6052401a19ef07b5c7",
        "title": "耶溪书怀寄刘长卿员外",
        "author": "秦系",
        "content": "时人多笑乐幽栖，晚起闲行独杖藜。\n云色卷舒前后岭，药苗新旧两三畦。\n偶逢野果将呼子，屡折荆钗亦为妻。\n拟共钓竿长往復，岩陵滩上胜耶溪。",
        "dynasty": "唐",
        "collection_info": null
    },
    {
        "uuid": "cadd15fbf2499ef3262d946e1af3d874",
        "title": "山中崔大夫有书相问",
        "author": "秦系",
        "content": "客在烟霞裏，闲闲逐狎鸥。\n终年常裸足，连日半蓬头。\n带月乘渔艇，迎寒绽鹿裘。\n已于人事少，多被挂冠留。\n素业堆千卷，清风至一丘。\n苍黄倒藜杖，伛偻覩银钩。\n迹愧巢由隐，才非管乐俦。\n从来自多病，不是傲王侯。",
        "dynasty": "唐",
        "collection_info": null
    },
    {
        "uuid": "7d601a9a5abd43d6f3f6760ff72e4b23",
        "title": "张建封大夫奏系为校书郎因寄此作",
        "author": "秦系",
        "content": "久是烟霞客，潭深钓得鱼。\n不知芸阁上，遗校几多书。",
        "dynasty": "唐",
        "collection_info": null
    },
    {
        "uuid": "e4f0ac6475a5c5ce648326e6f39f11a0",
        "title": "会稽山居寄薛播侍郎袁高给事高参舍人",
        "author": "秦系",
        "content": "稷卨今为相，明君復是尧。\n宁知买臣困，犹负会稽樵。",
        "dynasty": "唐",
        "collection_info": null
    },
    {
        "uuid": "91360491ac0ebb177e7ab7f05b9e7277",
        "title": "闲居览史",
        "author": "秦系",
        "content": "长策胸中不復论，荷衣蓝缕闭柴门。\n当时汉祖无三杰，争得咸阳与子孙。",
        "dynasty": "唐",
        "collection_info": null
    },
    {
        "uuid": "d158ea7d36801974ac03ba05261cf5c5",
        "title": "山中赠耿拾遗湋兼两省故人",
        "author": "秦系",
        "content": "数片荷衣不蔽身，青山白鸟岂知贫。\n如今非是秦时世，更隐桃花亦笑人。",
        "dynasty": "唐",
        "collection_info": null
    },
    {
        "uuid": "c2cbd7a67a2c3710a5a252acc7169d3b",
        "title": "秋日送僧志幽归山寺",
        "author": "秦系",
        "content": "禅室绳床在翠微，松间荷笠一僧归。\n磬声寂历宜秋夜，手冷灯前自衲衣。",
        "dynasty": "唐",
        "collection_info": null
    },
    {
        "uuid": "628cd13ebf7bd7c01e8cd2a471e11146",
        "title": "题僧明惠房",
        "author": "秦系",
        "content": "檐前朝暮雨添花，八十真僧饭一麻。\n入定几时将出定，不知巢燕污袈裟。",
        "dynasty": "唐",
        "collection_info": null
    },
    {
        "uuid": "886122e14a41f51278741ae34b57b7c3",
        "title": "答泉州薛播使君重阳日赠酒",
        "author": "秦系",
        "content": "欲强登高无力也，篱边黄菊为谁开。\n共知不是浔阳郡，那得王弘送酒来。",
        "dynasty": "唐",
        "collection_info": null
    },
    {
        "uuid": "5752a4aae8a586e94ab551a6dfce1073",
        "title": "题洪道士山院",
        "author": "秦系",
        "content": "霞外主人门不扃，数株桃树药囊青。\n闲行池畔随孤鹤，若问多应道姓丁。",
        "dynasty": "唐",
        "collection_info": null
    },
    {
        "uuid": "47debf83c3e25f5d32d5410e7b00a79e",
        "title": "期王炼师不至",
        "author": "秦系",
        "content": "黄精蒸罢洗琼杯，林下从留石上苔。\n昨日围棋未终局，多乘白鹤下山来。",
        "dynasty": "唐",
        "collection_info": null
    },
    {
        "uuid": "cdfe1be67fd72ce12a47e46a949d49f4",
        "title": "题赠张道士山居",
        "author": "秦系",
        "content": "盘石垂萝即是家，回头犹看五枝花。\n松间寂寂无烟火，应服朝来一片霞。",
        "dynasty": "唐",
        "collection_info": null
    },
    {
        "uuid": "fec01706aac730854db9e97fc0adb5fa",
        "title": "山中书怀寄张建封大夫",
        "author": "秦系",
        "content": "昨日年催白髮新，身如麋鹿不知贫。\n时时亦被羣儿笑，赖有南山四老人。",
        "dynasty": "唐",
        "collection_info": null
    },
    {
        "uuid": "135f746e39246f1489d1f8059f7365db",
        "title": "山中赠诸暨丹丘明府",
        "author": "秦系",
        "content": "荷衣半破带莓苔，笑向陶潜酒瓮开。\n纵醉远须上山去，白云那肯下山来。",
        "dynasty": "唐",
        "collection_info": null
    },
    {
        "uuid": "2e0bafda3e02b43e343f71c08a79c6f7",
        "title": "奉寄昼公",
        "author": "秦系",
        "content": "蓑笠双童傍酒船，湖山相引到房前。\n团蕉何事敎人见，暂借空床守坐禅。",
        "dynasty": "唐",
        "collection_info": null
    },
    {
        "uuid": "4987696126b117c4ea0af9b3ebeb8b3a",
        "title": "宿云门上方",
        "author": "秦系",
        "content": "禅室遥看峰顶头，白云东去水长流。\n松间傥许幽人住，不更将钱买沃州。",
        "dynasty": "唐",
        "collection_info": null
    },
    {
        "uuid": "400e7b701dadca5d0be3d42d03c4b0b2",
        "title": "即事奉呈郎中韦使君",
        "author": "秦系",
        "content": "久卧云间已息机，青袍忽着狎鸥飞。\n诗兴到来无一事，郡中今有谢玄晖。",
        "dynasty": "唐",
        "collection_info": null
    },
    {
        "uuid": "aa10ce4a3aedb53951ee1792f1d75114",
        "title": "晓鸡",
        "author": "秦系",
        "content": "黯黯严城罢鼓鼙，数声相续出寒栖。\n不嫌惊破纱窗梦，却恐为妖半夜啼。",
        "dynasty": "唐",
        "collection_info": null
    },
    {
        "uuid": "b14ce9a8af0ae0fdffdca0f73b82f086",
        "title": "云门山",
        "author": "秦系",
        "content": "十年游罢古招提，路入云门峻似梯。\n秀气渐分秦望岭，寒身犹入若耶溪。\n天开霁色澄千里，稻熟秋香互万畦。\n多少灵踪待穷览，却愁回驭日平西。\n（见《古今图书集成·山川典》卷一一四《云门山部》）。",
        "dynasty": "唐",
        "collection_info": null
    },
    {
        "uuid": "155161453c5ab2f88eb29bb8835086d3",
        "title": "山中赠张正则评事",
        "author": "秦系",
        "content": "终年常避喧，师事五千言。\n流水闲过院，春风与闭门。\n山茶邀上客，桂实落前轩。\n莫强教余起，微官不足论。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "463f387b8b6dd36ebb7368f13225e942",
        "title": "题镜湖野老所居",
        "author": "秦系",
        "content": "湖裏寻君去，樵风往返吹。\n树喧巢鸟出，路细葑田移。\n沤苎成鱼网，枯根是酒卮。\n老年唯自适，生事任群儿。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "c98f595f7ff353b3264976485eedd542",
        "title": "早秋宿崔业居处",
        "author": "秦系",
        "content": "从来席不暖，为尔便淹留。\n鸡黍今相会，云山昔共游。\n上帘宜晚景，卧簟觉新秋。\n身事何须问，余心正四愁。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "6f02047ec41ba90c8ea9ad5b8491268d",
        "title": "春日閒居三首",
        "author": "秦系",
        "content": "一似桃源隐，将令过客迷。\n碍冠门柳长，惊梦院莺啼。\n浇药泉流细，围棋日影低。\n举家无外事，共爱草萋萋。\n长谣朝复暝，幽独几人知。\n老鹤兼雏弄，丛篁带笋移。\n白云将袖拂，青镜出檐窥。\n邀取渔家叟，花间把酒卮。\n寂寂池亭裏，轩窗间绿苔。\n游鱼牵荇没，戏鸟踏花摧。\n小径僧寻去，高峰鹿下来。\n中年曾屡辟，多病复迟回。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "564e10d0a72fc805dece7165ecb1d2bd",
        "title": "题石室山王宁所居",
        "author": "秦系",
        "content": "白云知所好，柏叶幸加餐。\n石镜妻将照，仙书我借看。\n鸟来翻药碗，猿饮怕鱼竿。\n借问檐前树，何枝曾挂冠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "26c86cf1b1fd9fd585540c2b790619b6",
        "title": "送王道士",
        "author": "秦系",
        "content": "真人俄整舄，双鹤屡飞翔。\n恐入壶中住，须传肘后方。\n霓裳云气润，石径术苗香。\n一去何时见，仙家日月长。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "6e645bf8e97c0ff234b63c3545cf252d",
        "title": "将移耶溪旧居留赠严维秘书",
        "author": "秦系",
        "content": "鸡犬渔舟裏，长谣任兴行。\n那邀落日醉，已被远山迎。\n书箧将非重，荷衣着甚轻。\n谢安无个事，忽起为苍生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "beeef5d7056c653a7f027064ba5e8dec",
        "title": "山中奉寄钱起员外兼简苗发员外",
        "author": "秦系",
        "content": "空山岁计是胡麻，穷海无梁泛一槎。\n稚子唯能觅梨栗，借问省中何水部，今人几个属诗家。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "a28dbed4c75548bda9a18b8a72e5f40f",
        "title": "献薛仆射",
        "author": "秦系",
        "content": "由来那敢议轻肥，散发行歌自采薇。\n逋客未能忘野兴，更乞大贤容小隐，益看愚谷有光辉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "c45936948be8f5f99eee3900cf4e6c0f",
        "title": "鲍防员外见寻因书情呈赠",
        "author": "秦系",
        "content": "少小为儒不自强，如今懒复见侯王。\n览镜已知身渐老，犹有郎官来问疾，时人莫道我佯狂。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "a62bbddbb015e93933b4fbda45bc83c1",
        "title": "寄浙东皇甫中丞",
        "author": "秦系",
        "content": "闲闲麋鹿或相随，一两年来鬓欲衰。\n琴砚共依春酒瓮，久带纱巾仍藉草，山中那得见朝仪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "293641db74ef8222e569a0772f01fe0c",
        "title": "题章野人山居",
        "author": "秦系",
        "content": "带郭茅亭诗兴饶，回看一曲倚危桥。\n门前山色能深浅，向此隐来经几载，如今已是汉家朝。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "7de990bcf009666f1493aeafc499895b",
        "title": "山中枉皇甫温大夫见招书",
        "author": "秦系",
        "content": "十年木屐步苔痕，石上松间水自喧。\n三辟草堂仍被褐，亚相已能怜潦倒，山花笑处莫啼猿。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "03152aea6ee1e915b30b702b1c4a3f6e",
        "title": "题茅山李尊师山居",
        "author": "秦系",
        "content": "天师百岁少如童，不到山中竟不逢。\n洗药每临新瀑水，此去人寰今远近，回看去壑一重重。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "9ca401854ebe53509a518eba588e7e61",
        "title": "耶溪书怀寄刘长卿员外",
        "author": "秦系",
        "content": "时人多笑乐幽栖，晚起闲行独杖藜。\n云色卷舒前后岭，拟共钓竿长往復，严陵滩上胜耶溪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "07419f04fc72883ed866536e2c9c9d1b",
        "title": "山中崔大夫有书相问",
        "author": "秦系",
        "content": "客在烟霞裏，闲闲逐狎鸥。\n终年常裸足，连日半蓬头。\n带月乘渔艇，迎寒绽鹿裘。\n已于人事少，多被挂冠留。\n素业堆千卷，清风至一丘。\n苍黄倒藜杖，伛偻睹银钩。\n迹愧巢由隐，才非管乐俦。\n从来自多病，不是傲王侯。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "2be52a255a55fab8f0624bc1c8459979",
        "title": "会稽山居寄薛播侍郎袁高给事高参舍人",
        "author": "秦系",
        "content": "稷契今为相，明君复为尧。\n宁知买臣困，犹负会稽樵。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "5b777d531e1fea88d6bdfd061647d46b",
        "title": "閒居览史",
        "author": "秦系",
        "content": "长策胸中不復论，荷衣蓝缕闭柴门。\n当时汉祖无三杰，争得咸阳与子孙。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "a62d6dd8a3e7687566497d95b4c5dd7e",
        "title": "山中书怀寄张建封大夫",
        "author": "秦系",
        "content": "昨日年催白髮新，身如麋鹿不知贫。\n时时亦被群儿笑，赖有南山四老人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "a33e2d6b2ef26f74e0a145d22fe886c0",
        "title": "山中赠诸暨丹丘明府",
        "author": "秦系",
        "content": "荷衣半破带莓苔，笑向陶潜酒瓮开。\n纵醉还须上山去，白云那肯下山来。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "b1f028e20387e4cdc7b1ff90bf13be4e",
        "title": "奉寄昼公",
        "author": "秦系",
        "content": "蓑笠双童傍酒船，湖山相引到房前。\n团蕉何事教人见，暂借空床守坐禅。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    },
    {
        "uuid": "1e51017bf7af7f5381056baf9ac1ff72",
        "title": "宿云门上方",
        "author": "秦系",
        "content": "禅室遥看峰顶头，白云东去水长流。\n松间倘许幽人住，不更将钱买沃州。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十"
        }
    }
]