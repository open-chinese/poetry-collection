[
    {
        "uuid": "74bc1ef31424f915f88730a95f9fd23a",
        "title": "涪州十韵",
        "author": "马提干",
        "content": "地据襟喉重，城依雉堞坚。\n东渐邻楚分，南望带夷边。\n舟楫三川会，封疆五郡连。\n人烟繁峡内，风物冠江前。\n溪自吴公邑，园由妃子传。\n许雄山共峻，马援坝相联。\n滩急羣潴沸，崖高落马悬。\n石鱼占岁稔，铁柜验晴天。\n地暖冬无雪，人贫岁不绵。\n岩标山谷字，观塑尔朱仙。",
        "dynasty": "宋",
        "collection_info": null
    }
]