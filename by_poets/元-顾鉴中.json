[
    {
        "uuid": "9a48ce2e297d7fdf98d32b6727534ae4",
        "title": "正宫・醉太平出浴图",
        "author": "顾鉴中",
        "content": "荡春心火烧，沐天露油浇。\n侍儿扶起一团娇，掩双酥凤绡。\n杏花浅露胭脂萼，鸡头新剥珍珠宝，海堂微隐祸根苗，则是马嵬尘未澡。",
        "dynasty": "元",
        "collection_info": null
    },
    {
        "uuid": "c8e725a7a59097109b80a833c0273853",
        "title": "中吕・普天乐答沈甥书",
        "author": "顾鉴中",
        "content": "天阔雁还疏，人远心犹近。\n贤甥有义，我岂无亲。\n泪从眼角流，情向书中尽。\n自愧残年多愚钝，丁宁话不叙闲文。\n勤攻书史，常亲笔砚，承维先人。\n赠朱昭信升千户文武继宗门，忠义全臣节。\n枪摇银蟒，笔走鸟蛇。\n箭瑞燕尾钅比，刀取猩喉血。\n戴月披霜无明夜，记当先功次重叠。\n紫泥封昨宵到也，花银带今朝系也，褐罗伞明日来也。\n寄情奇遇凤鸾交，紧挽鸳鸯结。\n津甜稠攘，味苦离别。\n行去恣往来，流水无明夜。\n料得名花怎肯随风谢，惹香泥燕口重叠。\n叹韶光看看过也，想娇溜痴痴望也，许佳期准准来也。\n修竹仕女图意味有谁知，心事无人问。\n郁孤闷翠烟缥渺，覆清寒苍雪缤纷。\n空闻子凤鸣，难觅青鸾信，目断湘云咫尺天涯近。\n欲思不醉无归，望城头双凫早飞。\n喜琴外孤鹤并美，愿天边五马追随。",
        "dynasty": "元",
        "collection_info": null
    }
]