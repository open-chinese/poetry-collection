[
    {
        "uuid": "fede932a2936dc48423f9cfa1e812f86",
        "title": "寄文茂",
        "author": "晁采",
        "content": "花笺制叶寄郎边，的的寻鱼为妾传。\n幷蒂已看灵鹊报，倩郎早觅买花船。",
        "dynasty": "唐",
        "collection_info": null
    },
    {
        "uuid": "19930b744e1b6e9dd4edb82d141d8c0d",
        "title": "秋日再寄",
        "author": "晁采",
        "content": "珍簟生凉夜漏余，梦中恍惚觉来初。\n魂离不得空成病，面见无由浪寄书。\n窗外江村钟响绝，枕边梧叶雨声疎。\n此时最是思君处，肠断寒猨定不如。",
        "dynasty": "唐",
        "collection_info": null
    },
    {
        "uuid": "b6f941f2470cd1036844ba9d875a539b",
        "title": "春日送夫之长安",
        "author": "晁采",
        "content": "思君远别妾心愁，踏翠江边送画舟。\n欲待相看迟此别，只忧红日向西流。",
        "dynasty": "唐",
        "collection_info": null
    },
    {
        "uuid": "43ff5731488dbe71eb1448ec55140142",
        "title": "雨中忆夫 一",
        "author": "晁采",
        "content": "窗前细雨日啾啾，妾在闺中独自愁。\n何事玉郎久离别，忘忧总对岂忘忧。",
        "dynasty": "唐",
        "collection_info": null
    },
    {
        "uuid": "812abcc8cda7be86e1fc00a850a0e65e",
        "title": "雨中忆夫 二",
        "author": "晁采",
        "content": "春风送雨过窗东，忽忆良人在客中。\n安得妾身今似雨，也随风去与郎同。",
        "dynasty": "唐",
        "collection_info": null
    },
    {
        "uuid": "abc466351808b63da8ced9088ece5a8b",
        "title": "子夜歌十八首 一",
        "author": "晁采",
        "content": "侬既剪云鬟，郎亦分丝髮。\n觅向无人处，绾作同心结。",
        "dynasty": "唐",
        "collection_info": null
    },
    {
        "uuid": "552cf57c634c0e63c533d0f87c8dc38c",
        "title": "子夜歌十八首 二",
        "author": "晁采",
        "content": "夜夜不成寐，拥被啼终夕。\n郎不信侬时，但看枕上迹。",
        "dynasty": "唐",
        "collection_info": null
    },
    {
        "uuid": "ef44e9518512864888a4c456e1479367",
        "title": "子夜歌十八首 三",
        "author": "晁采",
        "content": "何时得成匹，离恨不復牵。\n金针刺菡萏，夜夜得见莲。",
        "dynasty": "唐",
        "collection_info": null
    },
    {
        "uuid": "f54db84de3cc7d58ef0c074db4641805",
        "title": "子夜歌十八首 四",
        "author": "晁采",
        "content": "相逢逐凉候，黄花忽復香。\n颦眉腊月露，愁杀未成霜。",
        "dynasty": "唐",
        "collection_info": null
    },
    {
        "uuid": "c3d131f1de2b6cf7e8e5b2367515dc33",
        "title": "子夜歌十八首 五",
        "author": "晁采",
        "content": "明窗弄玉指，指甲如水晶。\n翦之特寄郎，聊当携手行。",
        "dynasty": "唐",
        "collection_info": null
    },
    {
        "uuid": "b3937e7b545c99026a57bbb0a23e2815",
        "title": "子夜歌十八首 六",
        "author": "晁采",
        "content": "寄语闺中娘，颜色不常好。\n含笑对棘实，欢娱须是枣。",
        "dynasty": "唐",
        "collection_info": null
    },
    {
        "uuid": "dd9364114b432b57ea0ee727bf999e7a",
        "title": "子夜歌十八首 七",
        "author": "晁采",
        "content": "良会终有时，劝郎莫得怒。\n姜蘖畏春蚕，要绵须辛苦。",
        "dynasty": "唐",
        "collection_info": null
    },
    {
        "uuid": "7bb831d62f8332ce6e7a06f20bd440e2",
        "title": "子夜歌十八首 八",
        "author": "晁采",
        "content": "醉梦幸逢郎，无奈乌哑哑。\n中山如有酒，敢借千金价。",
        "dynasty": "唐",
        "collection_info": null
    },
    {
        "uuid": "dafe4123296c2f1927a7f950e16f0f5b",
        "title": "子夜歌十八首 九",
        "author": "晁采",
        "content": "信使无虚日，玉酝寄盈觥。\n一年一日雨，底事太多晴。",
        "dynasty": "唐",
        "collection_info": null
    },
    {
        "uuid": "ea320fb15f4c5391e6e7ac599fc31b44",
        "title": "子夜歌十八首 十",
        "author": "晁采",
        "content": "绣房拟会郎，四窗日离离。\n手自施屏障，恐有女伴窥。",
        "dynasty": "唐",
        "collection_info": null
    },
    {
        "uuid": "71d5e2313835321799263a9259802f2b",
        "title": "子夜歌十八首 十一",
        "author": "晁采",
        "content": "相思百余日，相见苦无期。\n褰裳摘藕花，要莲敢恨池。",
        "dynasty": "唐",
        "collection_info": null
    },
    {
        "uuid": "25ea8179f98e33edeb8c68e43f7b998b",
        "title": "子夜歌十八首 十二",
        "author": "晁采",
        "content": "金盆盥素手，焚香诵普门。\n来生何所愿，与郎为一身。",
        "dynasty": "唐",
        "collection_info": null
    },
    {
        "uuid": "438438ead242f2e85d33f2119dcbde4d",
        "title": "子夜歌十八首 十三",
        "author": "晁采",
        "content": "花池多芳水，玉杯挹赠郎。\n避人藏袖裏，湿却素罗裳。",
        "dynasty": "唐",
        "collection_info": null
    },
    {
        "uuid": "9fb1158798f4aa5bd6baf7432862581e",
        "title": "子夜歌十八首 十四",
        "author": "晁采",
        "content": "感郎金鍼赠，欲报物俱轻。\n一双连素缕，与郎聊定情。",
        "dynasty": "唐",
        "collection_info": null
    },
    {
        "uuid": "de2340b9a2c935d616122a903ed70030",
        "title": "子夜歌十八首 十五",
        "author": "晁采",
        "content": "寒风响枯木，通夕不得卧。\n早起遣问郎，昨宵何以过。",
        "dynasty": "唐",
        "collection_info": null
    },
    {
        "uuid": "713a985f66a189f2cab96f88bdaa4d2f",
        "title": "子夜歌十八首 十六",
        "author": "晁采",
        "content": "得郎日嗣音，令人不可覩。\n熊胆磨作墨，书来字字苦。",
        "dynasty": "唐",
        "collection_info": null
    },
    {
        "uuid": "4ba557909838f3e237507d2574191d90",
        "title": "子夜歌十八首 十七",
        "author": "晁采",
        "content": "轻巾手自制，颜色烂含桃。\n先怀侬袖裏，然后约郎腰。",
        "dynasty": "唐",
        "collection_info": null
    },
    {
        "uuid": "7a2b1268e19840539e61f18e71598d41",
        "title": "子夜歌十八首 十八",
        "author": "晁采",
        "content": "侬赠绿丝衣，郎遗玉钩子。\n即欲繫侬心，侬思着郎体。",
        "dynasty": "唐",
        "collection_info": null
    },
    {
        "uuid": "4837be9212faf14a95a722c621a035fd",
        "title": "寄文茂",
        "author": "晁采",
        "content": "花笺制叶寄郎边，的的寻鱼为妾传。\n并蒂已看灵鹊报，倩郎早觅买花船。",
        "dynasty": "唐",
        "collection_info": {
            "collection": "御定全唐诗",
            "volume": "卷八百"
        }
    },
    {
        "uuid": "9dccc91f174a4907ac4dcb17bf085ca6",
        "title": "秋日再寄",
        "author": "晁采",
        "content": "珍簟生凉夜漏余，梦中恍惚觉来初。\n魂离不得空成病，此时最是思君处，肠断寒猿定不如。",
        "dynasty": "唐",
        "collection_info": {
            "collection": "御定全唐诗",
            "volume": "卷八百"
        }
    },
    {
        "uuid": "4ac64acd7d0d1322f473f7d9e449000c",
        "title": "雨中忆夫",
        "author": "晁采",
        "content": "窗前细雨日啾啾，妾在闺中独自愁。\n何事玉郎久离别，忘忧总对岂忘忧。\n春风送雨过窗东，忽忆良人在客中。\n安得妾身今似雨，也随风去与郎同。",
        "dynasty": "唐",
        "collection_info": {
            "collection": "御定全唐诗",
            "volume": "卷八百"
        }
    },
    {
        "uuid": "47b669ca3f7d2e819022a85cb78206e8",
        "title": "子夜歌十八首",
        "author": "晁采",
        "content": "侬既剪云鬟，郎亦分丝发。\n觅向无人处，绾作同心结。\n夜夜不成寐，拥被啼终夕。\n郎不信侬时，但看枕上迹。\n何时得成匹，离恨不復牵。\n金针刺菡萏，夜夜得见莲。\n相逢逐凉候，黄花忽复香。\n颦眉腊月露，愁杀未成霜。\n明窗弄玉指，指甲如水晶。\n剪之特寄郎，聊当携手行。\n寄语闺中娘，颜色不常好。\n含笑对棘实，欢娱须是枣。\n良会终有时，劝郎莫得怒。\n姜蘖畏春蚕，要绵须辛苦。\n醉梦幸逢郎，无奈乌哑哑。\n中山如有酒，敢借千金价。\n信使无虚日，玉酝寄盈觥。\n一年一日雨，底事太多晴。\n绣房拟会郎，四窗日离离。\n手自施屏障，恐有女伴窥。\n相思百余日，相见苦无期。\n褰裳摘藕花，要莲敢恨池。\n金盆盥素手，焚香诵普门。\n来生何所愿，与郎为一身。\n花池多芳水，玉杯挹赠郎。\n避人藏袖裏，湿却素罗裳。\n感郎金针赠，欲报物俱轻。\n一双连素缕，与郎聊定情。\n寒风响枯木，通夕不得卧。\n早起遣问郎，昨宵何以过。\n得郎日嗣音，令人不可睹。\n熊胆磨作墨，书来字字苦。\n轻巾手自制，颜色烂含桃。\n先怀侬袖裏，然后约郎腰。\n侬赠绿丝衣，郎遗玉钩子。\n即欲系侬心，侬思着郎体。",
        "dynasty": "唐",
        "collection_info": {
            "collection": "御定全唐诗",
            "volume": "卷八百"
        }
    }
]