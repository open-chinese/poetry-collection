[
    {
        "uuid": "68b3e706e3d1c79af7c067f75969d88e",
        "title": "玉楼春 琼奴家与章台并",
        "author": "陈云",
        "content": "琼奴家与章台并。\n路远可怜归梦近。\n波头浪语脸红潮，镜面频思眉翠晕。\n年年花月年年病。\n花月无情人有恨。\n欲将此恨寄湘流，又恐湘流流不尽。",
        "dynasty": "宋",
        "collection_info": null
    },
    {
        "uuid": "f28d47f901603aea9fa1aa0ff3594334",
        "title": "谒金门 春昼永",
        "author": "陈云",
        "content": "春昼永。\n接叶鸣禽相应。\n风定落红香一径。\n疏疏窗竹影。\n寂寞年时酒病。\n远笛悠悠吹醒。\n闲上层楼天又暝。\n云山青不尽。",
        "dynasty": "宋",
        "collection_info": null
    }
]