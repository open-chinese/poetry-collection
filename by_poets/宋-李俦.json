[
    {
        "title": "张叔夜挽诗二首  其一",
        "author": "李俦",
        "content": "声名凛凛动寰区，忠义存心老不渝。\n奋不顾生惟尽节，虞无遗策悉嘉谟。\n独提南服三千旅，首冒重围万死涂。\n时事已更身已逝，惟将阴德付鹓雏。",
        "dynasty": "宋",
        "collection_info": null
    },
    {
        "title": "张叔夜挽诗二首  其二",
        "author": "李俦",
        "content": "命世文章伯，鸿枢柱石臣。\n殒身因卫社，嗣德岂无人。\n丹旐西原路，輀车万里春。\n一门蒙待遇，徒有泪沾巾。",
        "dynasty": "宋",
        "collection_info": null
    }
]