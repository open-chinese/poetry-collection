[
    {
        "uuid": "ce2bc86211cbbfc457ac0751732fbb4d",
        "title": "自题肖像",
        "author": "释景元",
        "content": "生平只说聱头禅，撞着聱头如铁壁。\n脱却罗笼截脚跟，大地撮来墨漆黑。\n晚年转復没刀刀，奋金刚杵碎窠窟。\n他时要识圆悟面，一为渠侬併拈出。",
        "dynasty": "宋",
        "collection_info": null
    },
    {
        "uuid": "ba1ebf7ebbe95ec067f4b1e9992bb04a",
        "title": "偈",
        "author": "释景元",
        "content": "野干鸣，师子吼。\n张得眼，开得口。\n动南星，嗟北斗。\n金刚阶下蹲，神龟火裏走。",
        "dynasty": "宋",
        "collection_info": null
    },
    {
        "uuid": "44c317d32e6c0f0b9a9d1c6b8b14e3b9",
        "title": "偈",
        "author": "释景元",
        "content": "有时瞋，有时喜，有时观音面，有时夜叉觜。\n或现鼠尾龙头，或现鼠头龙尾。\n偏要检非，不要检是。\n是金不博金，是水不博水。",
        "dynasty": "宋",
        "collection_info": null
    },
    {
        "uuid": "557f7c8d9f4cbb8a9c4bcbbfdfb4cfbc",
        "title": "度南明和尚意拟颂",
        "author": "释景元",
        "content": "我有明珠一颗，切忌当头错过。\n虽然觌面相呈，也须一槌打破。",
        "dynasty": "宋",
        "collection_info": null
    },
    {
        "uuid": "6461c1b4b97f4d848f8aaa7472dca87b",
        "title": "颂古四首  其一",
        "author": "释景元",
        "content": "推穷物理成家计，会合时机便识心。\n多谢春风无厚薄，贫家桃李也成阴。",
        "dynasty": "宋",
        "collection_info": null
    },
    {
        "uuid": "bce9ccf602a1658073df39f64b121c51",
        "title": "颂古四首  其二",
        "author": "释景元",
        "content": "灵树面皮多葛怛，韶阳板齿上生毛。\n会得国清才子贵，不会家富小儿娇。",
        "dynasty": "宋",
        "collection_info": null
    },
    {
        "uuid": "261e5c3d1982e51d7dc8aa15819b7f83",
        "title": "颂古四首  其三",
        "author": "释景元",
        "content": "阿家新妇最相怜，新妇骑驴家便牵。\n几度醉归明月夜，笙歌引入画堂前。",
        "dynasty": "宋",
        "collection_info": null
    },
    {
        "uuid": "771b739eb567b0f5a23183f1e70bc02a",
        "title": "颂古四首  其四",
        "author": "释景元",
        "content": "不触又不背，徒劳生拟议。\n开口更商量，白云千万里。",
        "dynasty": "宋",
        "collection_info": null
    }
]