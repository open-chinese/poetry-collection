[
    {
        "uuid": "7e430fcc7b8e160cbcd69ec8470c9302",
        "title": "自题肖像",
        "author": "释景元",
        "content": "生平只说聱头禅，撞着聱头如铁壁。\n脱却罗笼截脚跟，大地撮来墨漆黑。\n晚年转復没刀刀，奋金刚杵碎窠窟。\n他时要识圆悟面，一为渠侬併拈出。",
        "dynasty": "宋",
        "collection_info": null
    },
    {
        "uuid": "b6d7b4eb52c0abafcf50c5b95e7086e5",
        "title": "偈",
        "author": "释景元",
        "content": "野干鸣，师子吼。\n张得眼，开得口。\n动南星，嗟北斗。\n金刚阶下蹲，神龟火裏走。",
        "dynasty": "宋",
        "collection_info": null
    },
    {
        "uuid": "af484a23666ea7b644f293a1fcffe476",
        "title": "偈",
        "author": "释景元",
        "content": "有时瞋，有时喜，有时观音面，有时夜叉觜。\n或现鼠尾龙头，或现鼠头龙尾。\n偏要检非，不要检是。\n是金不博金，是水不博水。",
        "dynasty": "宋",
        "collection_info": null
    },
    {
        "uuid": "71632d6e6e9fce36f36183a86cabefc6",
        "title": "度南明和尚意拟颂",
        "author": "释景元",
        "content": "我有明珠一颗，切忌当头错过。\n虽然觌面相呈，也须一槌打破。",
        "dynasty": "宋",
        "collection_info": null
    },
    {
        "uuid": "151773641d29c4fd0dbc11d7b603f855",
        "title": "颂古四首  其一",
        "author": "释景元",
        "content": "推穷物理成家计，会合时机便识心。\n多谢春风无厚薄，贫家桃李也成阴。",
        "dynasty": "宋",
        "collection_info": null
    },
    {
        "uuid": "a6cbf60f22620cdc4951f745e9c2e6f1",
        "title": "颂古四首  其二",
        "author": "释景元",
        "content": "灵树面皮多葛怛，韶阳板齿上生毛。\n会得国清才子贵，不会家富小儿娇。",
        "dynasty": "宋",
        "collection_info": null
    },
    {
        "uuid": "25e7631943e9b955577817635ad37723",
        "title": "颂古四首  其三",
        "author": "释景元",
        "content": "阿家新妇最相怜，新妇骑驴家便牵。\n几度醉归明月夜，笙歌引入画堂前。",
        "dynasty": "宋",
        "collection_info": null
    }
]