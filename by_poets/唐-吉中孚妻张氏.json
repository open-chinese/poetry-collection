[
    {
        "uuid": "2f9cf25573d05f483b1609e6c96dfbd6",
        "title": "杂曲歌辞 拜新月",
        "author": "吉中孚妻张氏",
        "content": "拜新月，拜月出堂前。\n暗魄深笼桂，虚弓未引弦。\n拜新月，拜月妆楼上。\n鸾镜未安台，蛾眉已相向。\n拜新月，拜月不胜情，庭前风露清。\n月临人自老，望月更长生。\n东家阿母亦拜月，一拜一悲声断绝。\n昔年拜月逞容仪，如今拜月双泪垂。\n回看众女拜新月，却忆红闺年少时。",
        "dynasty": "唐",
        "collection_info": null
    }
]