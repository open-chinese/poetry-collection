[
    {
        "uuid": "6310f093841ea360c1f5a2675b6fd053",
        "title": "寄薛泳",
        "author": "杜北山",
        "content": "长安君别后，动即是相思。\n料想还家日，胜如为客时。\n江寒惊梦断，路远得书迟。\n几度空凝望，春风又柳丝。",
        "dynasty": "宋",
        "collection_info": null
    },
    {
        "uuid": "1c233e65d9040240eb99f168ade1636a",
        "title": "寄吴梦鹤",
        "author": "杜北山",
        "content": "怜君如泛梗，漂泊竟何之。\n经岁无来信，还家是几时。\n秋高鸿过少，地冷菊开迟。\n屡夕寒灯下，秋吟只自知。",
        "dynasty": "宋",
        "collection_info": null
    }
]