[
    {
        "title": "郊庙歌辞 封泰山乐章 豫和 一",
        "author": "张说",
        "content": "款泰坛，柴泰清。\n受天命，报天成。\n竦皇心，荐乐声。\n志上达，歌下迎。",
        "dynasty": "唐",
        "collection_info": null
    },
    {
        "title": "郊庙歌辞 封泰山乐章 豫和 二",
        "author": "张说",
        "content": "亿上帝，临下庭。\n骑日月，陪列星。\n嘉祝信，大糦馨。\n澹神心，醉皇灵。",
        "dynasty": "唐",
        "collection_info": null
    },
    {
        "title": "郊庙歌辞 封泰山乐章 豫和 三",
        "author": "张说",
        "content": "相百辟，贡八荒。\n九歌敍，万舞翔。\n肃振振，铿皇皇。\n帝欣欣，福穰穰。",
        "dynasty": "唐",
        "collection_info": null
    },
    {
        "title": "郊庙歌辞 封泰山乐章 豫和 四",
        "author": "张说",
        "content": "高在上，道光明。\n物资始，德难名。\n承眷命，牧苍生。\n寰宇谧，太阶平。",
        "dynasty": "唐",
        "collection_info": null
    },
    {
        "title": "郊庙歌辞 封泰山乐章 豫和 五",
        "author": "张说",
        "content": "天道无亲，至诚与邻。\n山川遍礼，宫征维新。\n玉帛非盛，聪明会真。\n正斯一德，通乎百神。",
        "dynasty": "唐",
        "collection_info": null
    },
    {
        "title": "郊庙歌辞 封泰山乐章 豫和 六",
        "author": "张说",
        "content": "飨帝飨亲，维孝维圣。\n缉熙懿德，敷扬成命。\n华夷志同，笙镛礼盛。\n明灵降止，感此诚敬。",
        "dynasty": "唐",
        "collection_info": null
    },
    {
        "title": "郊庙歌辞 封泰山乐章 太和",
        "author": "张说",
        "content": "孝敬中发，和容外彰。\n腾华照宇，如昇太阳。\n贞璧就奠，玄灵垂光。\n礼乐具举，济济洋洋。",
        "dynasty": "唐",
        "collection_info": null
    },
    {
        "title": "郊庙歌辞 封泰山乐章 肃和",
        "author": "张说",
        "content": "奠祖配天，承天享帝。\n百灵咸秩，四海来祭。\n植我苍璧，布我玄制。\n华日裴回，神烟容裔。",
        "dynasty": "唐",
        "collection_info": null
    },
    {
        "title": "郊庙歌辞 封泰山乐章 雍和",
        "author": "张说",
        "content": "俎豆有馥，粢盛洁丰。\n亦有和羹，既戒既平。\n钟鼓管磬，肃唱和鸣。\n皇皇后祖，来我思成。",
        "dynasty": "唐",
        "collection_info": null
    },
    {
        "title": "郊庙歌辞 封泰山乐章 寿和",
        "author": "张说",
        "content": "烝烝我后，享献惟夤。\n躬酌郁鬯，跪奠明神。\n孝莫孝乎，配上帝亲。\n敬莫敬乎，教天下臣。",
        "dynasty": "唐",
        "collection_info": null
    },
    {
        "title": "郊庙歌辞 封泰山乐章 寿和",
        "author": "张说",
        "content": "皇祖严配，配享皇天。\n皇皇降嘏，天子万年。",
        "dynasty": "唐",
        "collection_info": null
    },
    {
        "title": "郊庙歌辞 封泰山乐章 舒和",
        "author": "张说",
        "content": "六钟翕协六变成，八佾倘佯八风生。\n乐九[韶]兮人神感，美七德兮天地清。",
        "dynasty": "唐",
        "collection_info": null
    },
    {
        "title": "郊庙歌辞 封泰山乐章 凯安",
        "author": "张说",
        "content": "烈祖顺三灵，文宗威四海。\n黄钺诛羣盗，朱旗扫多罪。\n戢兵天下安，约法人心改。\n大哉干羽意，长见风云在。",
        "dynasty": "唐",
        "collection_info": null
    },
    {
        "title": "郊庙歌辞 封泰山乐章 豫和",
        "author": "张说",
        "content": "乐已终，[烟]燎上。\n怀灵惠，结皇想。\n归风疾，迴风爽。\n百[福]来，众神往。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 永和三章 一",
        "author": "张说",
        "content": "肃九室，谐八音。\n歌皇慕，动神心。\n礼宿设，乐妙寻。\n声明备，[祼]奠临。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 永和三章 二",
        "author": "张说",
        "content": "律迓气，音入玄。\n依玉几，御黼筵。\n聆忾息，僾周旋。\n九韶遍，百福传。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 永和三章 三",
        "author": "张说",
        "content": "信工祝，永颂声。\n来祖考，听和平。\n相百辟，贡九瀛。\n神休委，帝孝成。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 太和",
        "author": "张说",
        "content": "时文圣后，清庙肃邕。\n致诚勤荐，在貌思恭。\n玉节肆夏，金锵五钟。\n绳绳云步，穆穆天容。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 肃和",
        "author": "张说",
        "content": "天子享孝，工歌溥将。\n躬[祼]郁鬯，乃焚膋芗。\n臭以达阴，声以求阳。\n奉时烝尝，永代不忘。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 雍和二章 一",
        "author": "张说",
        "content": "在涤嘉豢，丽碑敬牲。\n角握之牡，色纯之骍。\n火传阳燧，水溉阴精。\n太公胖俎，[傅]说和羹。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 雍和二章 二",
        "author": "张说",
        "content": "俎豆有馥，粢盛絜丰。\n亦有和羹，既戒既平。\n鼓钟管磬，肃唱和鸣。\n皇皇后祖，来我思成。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 文舞",
        "author": "张说",
        "content": "圣謩九德，真言五千。\n庆集昌胄，符开帝先。\n高文杖钺，克配彼天。\n三宗握镜，六合涣然。\n帝其承祀，率礼罔愆。\n图书雾出，日月清悬。\n舞形德类，咏谂功传。\n黄龙蜿蟺，彩云蹁跹。\n五行气顺，八佾风宣。\n介此百禄，于皇万年。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 光大舞",
        "author": "张说",
        "content": "肃肃艺祖，滔滔浚源。\n有雄玉剑，作镇金门。\n玄王贻绪，后稷谋孙。\n肇禋九庙，四海来尊。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 长发舞",
        "author": "张说",
        "content": "具礼崇德，备乐承风。\n魏推幢主，周赠司空。\n不行而至，无成有终。\n神兴王业，天归帝功。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 大政舞",
        "author": "张说",
        "content": "于赫元命，权舆帝文。\n天齐八柱，地半三分。\n宗庙观德，笙镛乐勋。\n封唐之兆，成天下君。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 大成舞",
        "author": "张说",
        "content": "帝舞季历，龙圣生昌。\n后歌有蟜，胎炎孕黄。\n天地合德，日月齐光。\n肃雝孝享，祚我万方。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 大明舞",
        "author": "张说",
        "content": "赤精乱德，四海困穷。\n黄旗举义，三灵会同。\n旱望春雨，云披大风。\n溥天来祭，高祖之功。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 崇德舞",
        "author": "张说",
        "content": "皇合一德，朝宗百神。\n削平天地，大拯生人。\n上帝配食，单于入臣。\n戎歌陈舞，晔晔震震。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 钧天舞",
        "author": "张说",
        "content": "高皇迈道，端拱无为。\n化怀獯鬻，兵赋句骊。\n礼尊封禅，乐盛来仪。\n合位娲后，同称伏羲。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 大和舞",
        "author": "张说",
        "content": "退居江水，郁起丹陵。\n礼物还旧，朝章中兴。\n龙图友及，骏命恭膺。\n鸣球香瓒，大糦是承。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 景云舞",
        "author": "张说",
        "content": "景云霏烂，告我帝符。\n噫帝冲德，与天为徒。\n笙镛遥远，俎豆虚无。\n春秋孝献，迴復此都。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 福和",
        "author": "张说",
        "content": "备礼用乐，崇亲致尊。\n诚通慈降，敬彻爱存。\n献怀称寿，啐感承恩。\n皇帝孝德，子孙千亿。\n大包天域，长亘不极。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 舒和",
        "author": "张说",
        "content": "六钟翕协六变成，八佾徜徉八风生。\n乐九韶兮人神感，美七德兮天地清。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 凯安四章 一",
        "author": "张说",
        "content": "瑟彼瑶爵，亚惟上公。\n室如屏气，门不容躬。\n礼殷其本，乐执其中。\n圣皇永慕，天地幽通。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 凯安四章 二",
        "author": "张说",
        "content": "礼匝三献，乐遍九成。\n降循轩陛，仰欷皇情。\n福与仁合，德因孝明。\n百年[神畏]，四海风行。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 凯安四章 三",
        "author": "张说",
        "content": "总总干戚，填填鼓钟。\n奋扬争气，坐作为容。\n离若鸷鸟，合如战龙。\n万方观德，肃肃雝雝。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 凯安四章 四",
        "author": "张说",
        "content": "烈祖顺三灵，文宗威四海。\n黄钺诛羣盗，朱旗扫多罪。\n戢兵天下安，约法人心改。\n大哉干羽意，长见风云在。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 登歌",
        "author": "张说",
        "content": "止笙磬，撤豆笾。\n廓无响，窅入玄。\n主在室，神在天。\n情余慕，礼罔愆。\n喜黍稷，屡丰年。",
        "dynasty": "唐",
        "collection_info": null
    },
    {
        "title": "郊庙歌辞 享太庙乐章 永和",
        "author": "张说",
        "content": "眇嘉乐，授灵爽。\n感若来，思如往。\n休气散，迴风上。\n返寂寞，还惚恍。\n怀灵驾，结空想。",
        "dynasty": "唐",
        "collection_info": null
    },
    {
        "title": "杂曲歌辞 踏歌词 一",
        "author": "张说",
        "content": "花蕚楼前雨露新，长安城裏太平人。\n龙衔火树千灯艳，鸡踏莲花万岁春。",
        "dynasty": "唐",
        "collection_info": null
    },
    {
        "title": "杂曲歌辞 踏歌词 二",
        "author": "张说",
        "content": "帝宫三五戏春台，行雨流风莫妒来。\n西域灯轮千影合，东华金阙万重开。",
        "dynasty": "唐",
        "collection_info": null
    },
    {
        "title": "杂曲歌辞 苏摩遮 一",
        "author": "张说",
        "content": "摩遮本出海西胡，琉璃宝服紫髯胡。\n闻道皇恩遍宇宙，来时歌舞助欢娱。",
        "dynasty": "唐",
        "collection_info": null
    },
    {
        "title": "杂曲歌辞 苏摩遮 二",
        "author": "张说",
        "content": "绣装帕额宝花冠，夷歌骑舞借人看。\n自能激水成阴气，不虑今年寒不寒。",
        "dynasty": "唐",
        "collection_info": null
    },
    {
        "title": "杂曲歌辞 苏摩遮 三",
        "author": "张说",
        "content": "腊月凝阴积帝台，豪歌击鼓送寒来。\n油囊取得天河水，将添上寿万年杯。",
        "dynasty": "唐",
        "collection_info": null
    },
    {
        "title": "杂曲歌辞 苏摩遮 四",
        "author": "张说",
        "content": "寒气宜人最可怜，故将寒水散庭前。\n惟愿圣君无限寿，长取新年续旧年。",
        "dynasty": "唐",
        "collection_info": null
    },
    {
        "title": "杂曲歌辞 苏摩遮 五",
        "author": "张说",
        "content": "昭成皇后帝家亲，荣乐诸人不比伦。\n往日霜前花委地，今年雪后树逢春。",
        "dynasty": "唐",
        "collection_info": null
    },
    {
        "title": "杂曲歌辞 舞马词 一",
        "author": "张说",
        "content": "万玉朝宗凤扆，千金率领龙媒。\n眄鼓凝骄躞蹀，听歌弄影徘徊。",
        "dynasty": "唐",
        "collection_info": null
    },
    {
        "title": "杂曲歌辞 舞马词 二",
        "author": "张说",
        "content": "天禄遥征卫叔，日龙上借羲和。\n将共两骖争舞，来随八骏齐歌。",
        "dynasty": "唐",
        "collection_info": null
    },
    {
        "title": "杂曲歌辞 舞马词 三",
        "author": "张说",
        "content": "綵旄八佾成行，时龙五色因方。\n屈膝衔杯赴节，倾心献寿无疆。",
        "dynasty": "唐",
        "collection_info": null
    },
    {
        "title": "杂曲歌辞 舞马词 四",
        "author": "张说",
        "content": "帝皁龙驹沛艾，星兰骥子权奇。\n腾倚骧洋应节，繁骄接迹不移。",
        "dynasty": "唐",
        "collection_info": null
    },
    {
        "title": "杂曲歌辞 舞马词 五",
        "author": "张说",
        "content": "二圣先天合德，羣灵率土可封。\n击石骖驔紫燕，摐金顾步苍龙。",
        "dynasty": "唐",
        "collection_info": null
    },
    {
        "title": "杂曲歌辞 舞马词 六",
        "author": "张说",
        "content": "圣君出震应箓，神马浮河献图。\n足踏天庭鼓舞，心将帝乐蜘踌。",
        "dynasty": "唐",
        "collection_info": null
    },
    {
        "title": "杂曲歌辞 舞马千秋万岁乐府词 一",
        "author": "张说",
        "content": "金天诞圣千秋节，玉醴还分万寿觞。\n试听紫骝歌乐府，何如騄骥舞华冈。\n连骞势出鱼龙变，蹀躞骄生鸟兽行。\n岁岁相传指树日，翩翩来伴庆云翔。",
        "dynasty": "唐",
        "collection_info": null
    },
    {
        "title": "杂曲歌辞 舞马千秋万岁乐府词 二",
        "author": "张说",
        "content": "圣王至德与天齐，天马来仪自海西。\n腕足齐行拜两膝，繁骄不进蹈千蹄。\n䯱髵奋鬣时蹲踏，鼓怒骧身忽上跻。\n更有衔杯终宴曲，垂头掉尾醉如泥。",
        "dynasty": "唐",
        "collection_info": null
    },
    {
        "title": "杂曲歌辞 舞马千秋万岁乐府词 三",
        "author": "张说",
        "content": "远听明君爱逸才，玉鞭金翅引龙媒。\n不因兹白人间有，定是飞黄天上来。\n影弄日华相照耀，喷含云色且徘徊。\n莫言阙下桃花舞，别有河中兰叶开。",
        "dynasty": "唐",
        "collection_info": null
    },
    {
        "title": "唐封泰山乐章 豫和六首 一",
        "author": "张说",
        "content": "挹泰坛，紫泰清。\n受天命，报天成。\n竦皇心，荐乐声。\n志上达，歌下迎。",
        "dynasty": "唐",
        "collection_info": null
    },
    {
        "title": "唐封泰山乐章 豫和六首 二",
        "author": "张说",
        "content": "亿上帝，临下庭。\n骑日月，陪列星。\n嘉视信，大糦声。\n澹神心，醉皇灵。",
        "dynasty": "唐",
        "collection_info": null
    },
    {
        "title": "唐封泰山乐章 豫和六首 三",
        "author": "张说",
        "content": "相百辟，贡八荒。\n九歌叙，万舞翔。\n肃振振，铿皇皇。\n帝欣欣，福穰穰。",
        "dynasty": "唐",
        "collection_info": null
    },
    {
        "title": "唐封泰山乐章 豫和六首 四",
        "author": "张说",
        "content": "高在上，道光明。\n物资始，德难名。\n承眷命，牧苍生。\n寰宇谧，泰阶平。",
        "dynasty": "唐",
        "collection_info": null
    },
    {
        "title": "唐封泰山乐章 豫和六首 五",
        "author": "张说",
        "content": "天道无亲，至诚与邻。\n山川遍礼，宫征惟新。\n玉帛非盛，聪明会真。\n正斯一德，通乎百神。",
        "dynasty": "唐",
        "collection_info": null
    },
    {
        "title": "唐封泰山乐章 豫和六首 六",
        "author": "张说",
        "content": "享帝享亲，维孝维圣。\n缉熙懿德，敷扬成命。\n华夷志同，笙镛礼盛。\n明灵降止，感此诚敬。",
        "dynasty": "唐",
        "collection_info": null
    },
    {
        "title": "唐封泰山乐章 太和",
        "author": "张说",
        "content": "孝敬中发，和容外彰。\n腾华照宇，如昇太阳。\n贞璧就奠，玄灵垂光。\n礼乐具举，济济洋洋。",
        "dynasty": "唐",
        "collection_info": null
    },
    {
        "title": "唐封泰山乐章 肃和",
        "author": "张说",
        "content": "奠祖配天，承天享帝。\n百灵咸秩，四海来祭。\n植我苍璧，布我玄制。\n华日裴回，神烟容裔。",
        "dynasty": "唐",
        "collection_info": null
    },
    {
        "title": "唐封泰山乐章 雍和",
        "author": "张说",
        "content": "俎豆有馥，粢盛絜丰。\n亦有和羹，既戒既平。\n鼓钟管磬，肃唱和鸣。\n皇皇我祖，来我思成。",
        "dynasty": "唐",
        "collection_info": null
    },
    {
        "title": "唐封泰山乐章 寿和",
        "author": "张说",
        "content": "烝烝我后，享献惟寅。\n躬酌郁鬯，跪奠明神。\n孝莫孝乎，配上帝亲。\n敬莫敬乎，教天下臣。",
        "dynasty": "唐",
        "collection_info": null
    },
    {
        "title": "唐封泰山乐章 寿和",
        "author": "张说",
        "content": "皇祖严配，配享皇天。\n皇皇降嘏，天子万年。",
        "dynasty": "唐",
        "collection_info": null
    },
    {
        "title": "唐封泰山乐章 舒和",
        "author": "张说",
        "content": "六钟翕协六变成，八佾徜徉八风生。\n乐九[韶]兮[人神]感，美七德兮天地清。",
        "dynasty": "唐",
        "collection_info": null
    },
    {
        "title": "唐封泰山乐章 凯和",
        "author": "张说",
        "content": "烈祖顺三灵，文宗威四海。\n黄钺诛羣盗，朱旗扫多罪。\n戢兵天下安，约法人心改。\n大哉干羽意，常见风云在。",
        "dynasty": "唐",
        "collection_info": null
    },
    {
        "title": "唐封泰山乐章 豫和",
        "author": "张说",
        "content": "礼乐终，[烟]燎上。\n怀灵惠，结皇想。\n归风疾，回风爽。\n百[福]来，众神往。",
        "dynasty": "唐",
        "collection_info": null
    },
    {
        "title": "唐享太庙乐章 永和三首 一",
        "author": "张说",
        "content": "肃九室，谐八音。\n歌皇慕，动神心。\n礼宿设，乐妙寻。\n声明备，祼奠临。",
        "dynasty": "唐",
        "collection_info": null
    },
    {
        "title": "唐享太庙乐章 永和三首 二",
        "author": "张说",
        "content": "律迓气，音入玄。\n依玉几，御黼筵。\n聆忾息，僾周旋。\n九韶徧，百福传。",
        "dynasty": "唐",
        "collection_info": null
    },
    {
        "title": "唐享太庙乐章 永和三首 三",
        "author": "张说",
        "content": "信工祝，永颂声。\n来祖考，听和平。\n相百辟，贡九瀛。\n神休委，帝孝成。",
        "dynasty": "唐",
        "collection_info": null
    },
    {
        "title": "唐享太庙乐章 太和",
        "author": "张说",
        "content": "时文圣后，清庙肃邕。\n致诚勤荐，在貌思恭。\n玉节肆夏，金锵五钟。\n绳绳云步，穆穆天容。",
        "dynasty": "唐",
        "collection_info": null
    },
    {
        "title": "唐享太庙乐章 肃和",
        "author": "张说",
        "content": "天子享孝，工歌溥将。\n射祼郁鬯，乃焚膋芗。\n臭以达旨，声以求阳。\n奉时烝尝，永代不忘。",
        "dynasty": "唐",
        "collection_info": null
    },
    {
        "title": "唐享太庙乐章 雍和二首 一",
        "author": "张说",
        "content": "在涤嘉豢，丽碑敬牲。\n角握之牝，色纯之骍。\n火传阳燧，水溉阴精。\n太公胖俎，傅说和羹。",
        "dynasty": "唐",
        "collection_info": null
    },
    {
        "title": "唐享太庙乐章 雍和二首 二",
        "author": "张说",
        "content": "俎豆有馥，齐盛絜丰。\n亦有和羹，既戒既平。\n鼓钟管磬，肃唱和鸣。\n皇皇后祖，来我思成。",
        "dynasty": "唐",
        "collection_info": null
    },
    {
        "title": "唐享太庙乐章 文舞",
        "author": "张说",
        "content": "圣谟九德，真言五千。\n庆集昌胄，符开帝先。\n高文杖钺，克配彼天。\n三宗握镜，六合涣燃。\n帝其承祀，率礼罔愆。\n图书雾出，日月清悬。\n舞形德类，咏谂功传。\n黄龙蜿蟺，彩云蹁跹。\n五行气顺，八佾风宣。\n介此百禄，于皇万年。",
        "dynasty": "唐",
        "collection_info": null
    },
    {
        "title": "唐享太庙乐章 光大舞",
        "author": "张说",
        "content": "肃肃艺祖，滔滔浚源。\n有雄玉劒，作镇金门。\n玄王贻绪，后稷谋孙。\n肇禋九庙，四海来尊。",
        "dynasty": "唐",
        "collection_info": null
    },
    {
        "title": "唐享太庙乐章 长发舞",
        "author": "张说",
        "content": "具礼崇德，备乐承风。\n魏推幢主，周赠司空。\n不行而至，无成有终。\n神兴王业，天归帝功。",
        "dynasty": "唐",
        "collection_info": null
    },
    {
        "title": "唐享太庙乐章 大政舞",
        "author": "张说",
        "content": "于赫元命，权舆帝文。\n天齐八柱，地半三分。\n宗庙观德，笙镛乐勋。\n封唐之兆，成天下君。",
        "dynasty": "唐",
        "collection_info": null
    },
    {
        "title": "唐享太庙乐章 大成舞",
        "author": "张说",
        "content": "帝舞季历，龙圣生昌。\n后歌有蟜，胎炎孕黄。\n天地合德，日月齐光。\n肃雍孝享，祚我万方。",
        "dynasty": "唐",
        "collection_info": null
    },
    {
        "title": "唐享太庙乐章 大明舞",
        "author": "张说",
        "content": "赤精乱德，四海困穷。\n黄旗举义，三灵会同。\n早望春雨，云披大风。\n溥天来祭，高祖之功。",
        "dynasty": "唐",
        "collection_info": null
    },
    {
        "title": "唐享太庙乐章 崇德舞",
        "author": "张说",
        "content": "皇合一德，朝宗百神。\n削平天地，大拯生人。\n上帝配食，单于入臣。\n戎歌陈武，晔晔震震。",
        "dynasty": "唐",
        "collection_info": null
    },
    {
        "title": "唐享太庙乐章 钧天舞",
        "author": "张说",
        "content": "高皇迈道，端拱无为。\n化怀獯鬻，兵[戢]句骊。\n礼尊封禅，乐盘来仪。\n合位娲后，同称伏羲。",
        "dynasty": "唐",
        "collection_info": null
    },
    {
        "title": "唐享太庙乐章 大和舞",
        "author": "张说",
        "content": "退居江水，郁起丹陵。\n礼物还旧，朝章中兴。\n龙图友及，骏命恭膺。\n鸣球香瓒，大糦是承。",
        "dynasty": "唐",
        "collection_info": null
    },
    {
        "title": "唐享太庙乐章 景云舞",
        "author": "张说",
        "content": "景云霏烂，告我帝符。\n噫帝冲德，与天为徒。\n笙镛遥远，俎豆虚无。\n春秋孝献，回復此都。",
        "dynasty": "唐",
        "collection_info": null
    },
    {
        "title": "唐享太庙乐章 福和",
        "author": "张说",
        "content": "备礼用乐，崇亲致尊。\n诚通慈降，敬彻爱存。\n献怀称寿，啐感承恩。\n皇帝孝德，子孙千亿。\n大包天域，长亘不极。",
        "dynasty": "唐",
        "collection_info": null
    },
    {
        "title": "唐享太庙乐章 舒和",
        "author": "张说",
        "content": "六钟翕协六变成，八佾徜徉八风生。\n乐九韶兮人神感，美七德兮天地清。",
        "dynasty": "唐",
        "collection_info": null
    },
    {
        "title": "唐享太庙乐章 凯安三首 一",
        "author": "张说",
        "content": "瑟彼瑶爵，亚维上公。\n室如屏气，门不容躬。\n礼殷其本，乐执其中。\n圣皇永慕，天地幽通。",
        "dynasty": "唐",
        "collection_info": null
    },
    {
        "title": "唐享太庙乐章 凯安三首 二",
        "author": "张说",
        "content": "礼匝三献，乐徧九成。\n降循轩陛，仰欷皇情。\n福与仁合，德因孝明。\n百年神畏，四海风行。",
        "dynasty": "唐",
        "collection_info": null
    },
    {
        "title": "唐享太庙乐章 凯安三首 三",
        "author": "张说",
        "content": "总总干戚，填填鼓钟。\n奋扬增气，坐作为容。\n离若鸷鸟，合如战龙。\n万方观德，肃肃邕邕。",
        "dynasty": "唐",
        "collection_info": null
    },
    {
        "title": "唐享太庙乐章 登歌",
        "author": "张说",
        "content": "止笙磬，撤豆笾。\n廓无响，窅入玄。\n主在室，神在天。\n情余慕，礼罔愆。\n喜黍稷，屡丰年。",
        "dynasty": "唐",
        "collection_info": null
    },
    {
        "title": "唐享太庙乐章 永和",
        "author": "张说",
        "content": "眇嘉乐，授灵爽。\n感若来，思如往。\n休气散，回风上。\n返寂寞，还惚恍。\n怀灵驾，结空想。",
        "dynasty": "唐",
        "collection_info": null
    },
    {
        "title": "奉和圣制赐诸州刺史应制以题坐右",
        "author": "张说",
        "content": "文明遍禹迹，鳏寡达尧心。\n正在亲人守，能令王泽深。\n朝廷多秀士，镕炼比精金。\n犀节同分命，熊轩各外临。\n圣主赋新诗，穆若听熏琴。\n先言教为本，次言则是钦。\n三时农不夺，午夜犬无侵。\n愿使天宇内，品物遂浮沈。\n寄情羣飞鹤，千里一扬音。\n共蹑华胥梦，龚黄安足寻。",
        "dynasty": "唐",
        "collection_info": null
    },
    {
        "title": "奉和圣制送宇文融安辑户口应制",
        "author": "张说",
        "content": "至德临天下，劳情遍九围。\n念兹人去本，蓬转将何依。\n外避征戍数，内伤亲党稀。\n嗟不逢明盛，胡能照隐微。\n柏台简行李，兰殿锡朝衣。\n别曲动秋风，恩令生春辉。\n使出四海安，诏下万心归。\n怍非夔龙佐，徒歌鸿雁飞。",
        "dynasty": "唐",
        "collection_info": null
    },
    {
        "title": "奉和圣制过晋阳宫应制",
        "author": "张说",
        "content": "太原俗尚武，高皇初奋庸。\n星轩三晋躔，土乐二尧封。\n北风遂举鹏，西河亦上龙。\n至德起王业，继明赖人雍。\n六合启昌期，再兴广圣踪。\n传呼大驾来，文物如云从。\n连营火百里，纵观人千重。\n翠华渡汾水，白日临崒峰。\n枌榆恩赏洽，桑梓旧情恭。\n往运感不追，清时惜难逢。\n诗发尊祖心，颂刊盛德容。\n愿君及春事，回舆绥万邦。",
        "dynasty": "唐",
        "collection_info": null
    },
    {
        "title": "奉和圣制行次成皋应制",
        "author": "张说",
        "content": "夏氏阶隋乱，自言河朔雄。\n王师进谷水，兵气临山东。\n前扫成皋阵，却下洛阳宫。\n义合帝图起，威加天宇同。\n轩台百年外，虞典一巡中。\n战龙思王业，倚马赋神功。",
        "dynasty": "唐",
        "collection_info": null
    },
    {
        "title": "奉和圣制温汤对雪应制",
        "author": "张说",
        "content": "瑞雪带寒风，寒风入阴管。\n阴管方凝闭，寒风復凄断。\n宫似瑶林匝，庭如月华满。\n正赓挟纩词，非近温汤暖。",
        "dynasty": "唐",
        "collection_info": null
    },
    {
        "title": "奉和圣制义成校猎喜雪应制",
        "author": "张说",
        "content": "文教资武功，郊畋阅邦政。\n不知仁育久，徒看禽兽盛。\n夜霰氛埃灭，朝日山川净。\n绰仗飞走繁，抨絃筋角劲。\n帝射参神道，龙驰合人性。\n五豝连一发，百中皆先命。\n勇爵均万夫，雄图罗七圣。\n星为吉符老，雪作丰年庆。\n喜听行猎诗，威神入军令。",
        "dynasty": "唐",
        "collection_info": null
    },
    {
        "title": "清明日诏宴宁王山池赋得飞字",
        "author": "张说",
        "content": "今日清明宴，佳境惜芳菲。\n摇扬花杂下，娇啭鸎乱飞。\n绿渚传歌榜，红桥度舞旗。\n和风偏应律，细雨不霑衣。\n承恩如改火，春去春来归。",
        "dynasty": "唐",
        "collection_info": null
    },
    {
        "title": "四月十三日诏宴宁王亭子赋得好字",
        "author": "张说",
        "content": "何许承恩宴，山亭风日好。\n绿嫩鸣鹤洲，阴秾鬬鸡道。\n果思夏来茂，花嫌春去早。\n行乐无限时，皇情及芳草。",
        "dynasty": "唐",
        "collection_info": null
    },
    {
        "title": "药园宴武辂沙将军赋得洛字",
        "author": "张说",
        "content": "东第乘余兴，南园宴清洛。\n文学引邹枚，歌钟陈衞霍。\n风高大夫树，露下将军药。\n待闻出塞还，丹青上麟阁。",
        "dynasty": "唐",
        "collection_info": null
    },
    {
        "title": "修书院学士奉敕宴梁王宅赋得树字",
        "author": "张说",
        "content": "虎殿成鸿业，猿岩题凤赋。\n既荷大君恩，还蒙小山遇。\n秋吹迎絃管，凉云生竹树。\n共惜朱邸欢，无辞洛城暮。",
        "dynasty": "唐",
        "collection_info": null
    },
    {
        "title": "夕宴房主簿舍",
        "author": "张说",
        "content": "岁晏关雍空，风急河谓冰。\n薄游羁物役，微尚惬远凭。\n旅馆月宿永，闭扃云思兴。\n伊人美修夜，朋酒惠来称。\n交谈既清雅，琴吹亦凄凝。\n不逢君蹇涸，幽意长郁蒸。",
        "dynasty": "唐",
        "collection_info": null
    },
    {
        "title": "行从方秀川与刘评事文同宿",
        "author": "张说",
        "content": "方秀美盘游，频年降天罕。\n水共伊川接，山将阙门断。\n捧日照恩华，攀云引疲散。\n野宿霜入帐，孤衾寒不暖。\n静闻宫漏疎，卧视庭月满。\n开炉命温酎，中夜发清管。\n风送关山长，气遒星岁短。\n寓言情思惬，适兴真意坦。\n寰中病羁挂，方外嫌纵诞。\n愿君乐盛时，无嗟带纕缓。",
        "dynasty": "唐",
        "collection_info": null
    },
    {
        "title": "送郭大夫元振再使吐蕃",
        "author": "张说",
        "content": "犬戎废东献，汉使驰西极。\n长策问酋渠，猜阻自夷殛。\n容髪徂边岁，旌裘敝海色。\n五年一见家，妻子不相识。\n武库兵犹动，金方事未息。\n远图待才智，苦节输筋力。\n脱刀赠分手，书带加餐食。\n知君万里侯，立功在异域。",
        "dynasty": "唐",
        "collection_info": null
    },
    {
        "title": "送李侍郎逈秀薛长史季昶同赋得水字",
        "author": "张说",
        "content": "汉郡接胡庭，幽幷对烽垒。\n旌旗按部曲，文武惟卿士。\n薛公善筹画，李相威边鄙。\n中冀分两河，长城各万里。\n藉马黄花塞，蒐兵白狼水。\n胜敌在安人，为君汗青史。",
        "dynasty": "唐",
        "collection_info": null
    },
    {
        "title": "别平一师",
        "author": "张说",
        "content": "王子不事俗，高驾眇难追。\n茅土非屑盼，倾城无乐资。\n宴坐深林中，三世同一时。\n皎皎独往心，不为尘网欺。\n朅来已復去，今去何来思。\n回首谢同行，勤会安请期。",
        "dynasty": "唐",
        "collection_info": null
    },
    {
        "title": "送王光庭",
        "author": "张说",
        "content": "同居洛阳陌，经日懒相求。\n及尔江湖去，言别怅悠悠。\n楚云眇羁翼，海月倦行舟。\n爱而不可见，徒嗟芳岁流。",
        "dynasty": "唐",
        "collection_info": null
    },
    {
        "title": "新都南亭送郭元振卢崇道",
        "author": "张说",
        "content": "竹径女萝蹊，莲洲文石堤。\n静深人俗断，寻玩往还迷。\n碧潭秀初月，素林惊夕栖。\n褰幌纳蟾影，理琴听猿啼。\n佳辰改宿昔，胜寄坐暌携。\n长怀赏心爱，如玉復如珪。",
        "dynasty": "唐",
        "collection_info": null
    },
    {
        "title": "赠崔公",
        "author": "张说",
        "content": "我闻西汉日，四老南山幽。\n长歌紫芝秀，高卧白云浮。\n朝野光尘绝，榛芜年貌秋。\n一朝驱驷马，连辔入龙楼。\n昔遯高皇去，今从太子游。\n行藏惟圣节，福祸在人谋。\n卒能匡惠帝，岂不赖留侯。\n事随年代远，名与图籍留。\n平生钦淳德，慷慨景前修。\n蜯蛤伺阴兔，蛟龙望斗牛。\n无嗟异飞伏，同气幸相求。",
        "dynasty": "唐",
        "collection_info": null
    },
    {
        "title": "赠赵公",
        "author": "张说",
        "content": "湘东股肱守，心与帝乡期。\n舟楫中途蹇，风波復来思。\n嘉我常联翼，金貂侍玉墀。\n迹参前马圣，名缀鬻熊师。\n寒暑一何速，山川远间之。\n宁知洞庭上，独得平生时。\n精意微绝简，从权讨妙棋。\n林壑为予请，纷霭发华滋。\n流赏忽已散，惊帆杳难追。\n送君在南浦，侘傺投此词。",
        "dynasty": "唐",
        "collection_info": null
    },
    {
        "title": "赠赵侍御",
        "author": "张说",
        "content": "禄放迹异端，偏荒事同蹇。\n苟忘风波累，俱会云壑践。\n险式压西湖，侨庐对南岘。\n夜楼江月入，朝幌山云捲。\n山势远涛连，江途斜汉转。\n坐啸予多暇，行吟子独善。\n并辔躧郊郭，方舟玩游演。\n虚声万籁分，水色千里辨。\n不知岸阴谢，再见春露泫。\n绿壤发欣颜，华年助虫篆。\n上世时难接，古人情可选。\n泊渚烦为媒，多才怨成褊。\n长沙鵩作赋，任道可知浅。\n请从三已心，荣辱两都遣。",
        "dynasty": "唐",
        "collection_info": null
    },
    {
        "title": "答李伯鱼桐竹",
        "author": "张说",
        "content": "结庐桐竹下，室迩人相深。\n接垣分竹径，隔户共桐阴。\n落花朝满岸，明月夜披林。\n竹有龙鸣管，桐留凤舞琴。\n奇声与高节，非吾谁赏心。",
        "dynasty": "唐",
        "collection_info": null
    },
    {
        "title": "寄姚司马",
        "author": "张说",
        "content": "共君春种瓜，本期清夏暑。\n瓜成人已去，失望将谁语。\n裛露摘香园，感味怀心许。\n偶逢西风便，因之寄鄂渚。",
        "dynasty": "唐",
        "collection_info": null
    },
    {
        "title": "代书答姜七崔九",
        "author": "张说",
        "content": "婀娜金闺树，离披野田草。\n虽殊两地荣，幸共三春好。\n花殊鸟飞处，叶镂虫行道。\n真心独感人，惆怅令人老。",
        "dynasty": "唐",
        "collection_info": null
    },
    {
        "title": "代书寄吉十一",
        "author": "张说",
        "content": "一雁雪上飞，值我衡阳道。\n口衔离别字，远寄当归草。\n目想春来迟，心惊寒去早。\n忆乡乘羽翮，慕侣盈怀抱。\n零落答故人，将随江树老。",
        "dynasty": "唐",
        "collection_info": null
    },
    {
        "title": "代书寄薛四",
        "author": "张说",
        "content": "孤雁东飞来，寄我纹与素。\n纹足经三象，素当综羣务。\n远见故人心，一言重千金。\n答之綵毛翰，继以瑶华音。\n岁寒众木改，松柏心常在。",
        "dynasty": "唐",
        "collection_info": null
    },
    {
        "title": "过蜀道山",
        "author": "张说",
        "content": "我行春三月，山中百花开。\n披林入峭蒨，攀磴陟崔嵬。\n白云半峰起，清江出峡来。\n谁知高深意，缅邈心幽哉。",
        "dynasty": "唐",
        "collection_info": null
    },
    {
        "title": "蜀路二首 一",
        "author": "张说",
        "content": "云埃夜澄廓，山日晓晴鲜。\n叶落苍江岸，鸿飞白露天。\n磷磷含水石，幂幂覆林烟。\n客心久无绪，秋风殊未然。",
        "dynasty": "唐",
        "collection_info": null
    },
    {
        "title": "蜀路二首 二",
        "author": "张说",
        "content": "徭蜀时未改，别家乡念盈。\n忆昨出门日，春风发鲜荣。\n及兹旋辕地，秋风满路生。\n昏晓思魏阙，梦寐还秦京。\n秦京开朱第，魏阙垂紫缨。\n幽独玄虚阁，不闻人马声。\n艺业为君重，名位为君轻。\n玉琴知调苦，宝镜对胆清。\n鹰饥常啄腥，凤饥亦待琼。\n于君自有属，物外岂能轻。",
        "dynasty": "唐",
        "collection_info": null
    },
    {
        "title": "再使蜀道",
        "author": "张说",
        "content": "眇眇葭萌道，苍苍褒斜谷。\n烟壑争晦深，云山共重复。\n古来风尘子，同眩望乡目。\n芸阁有儒生，轺车倦驰逐。\n青春客岷岭，白露摇江服。\n岁月镇羁孤，山川俄反覆。\n鱼游恋深水，鸟迁恋乔木。\n如何别亲爱，坐去文章国。\n蟋蟀鸣户庭，蟏蛸网琴筑。",
        "dynasty": "唐",
        "collection_info": null
    },
    {
        "title": "江路忆郡",
        "author": "张说",
        "content": "雾敛江早明，星翻汉将没。\n卧闻峡猿响，起视榜人发。\n倚棹攀岸篠，凭船弄波月。\n水宿厌洲渚，晨光屡挥忽。\n林泽来不穷，烟波去无歇。\n结思笙竽里，摇情游侠窟。\n年貌不暂留，欢愉及玄髪。\n云涓恋山海，禽马怀燕越。\n自非行役人，安知慕城阙。",
        "dynasty": "唐",
        "collection_info": null
    },
    {
        "title": "过汉南城叹古坟",
        "author": "张说",
        "content": "旧国多陵墓，荒凉无岁年。\n汹涌蔽平冈，汩若波涛连。\n上世千金子，潜卧九重泉。\n松柏剪无余，碑记灭罔传。\n葬于不毛地，咸谓楚先贤。\n事尽情可识，使人心怅然。",
        "dynasty": "唐",
        "collection_info": null
    },
    {
        "title": "至尉氏",
        "author": "张说",
        "content": "夕次阮公台，啸歌临爽垲。\n高名安足赖，故物今皆改。\n吾兄昔兹邑，遗爱称贤宰。\n桑中雉未飞，屋上乌犹在。\n途逢旧甿吏，城有同僚寀。\n望尘远见迎，拂馆来欣待。\n慈惠留千室，友于存四海。\n始知鲁衞间，优劣相悬倍。",
        "dynasty": "唐",
        "collection_info": null
    },
    {
        "title": "襄州景空寺题融上人兰若",
        "author": "张说",
        "content": "高名出汉阴，禅阁跨香岑。\n众山既围绕，长川復迴临。\n云峰晓灵变，风木夜虚吟。\n碧湫龙池满，苍松虎径深。\n旧知青岩意，偏入杳冥心。\n何由侣飞锡，从此脱朝簪。",
        "dynasty": "唐",
        "collection_info": null
    },
    {
        "title": "巡边在河北作",
        "author": "张说",
        "content": "抚劒空余勇，弯弧遂无力。\n老去事如何，据鞍长叹息。\n故交索将尽，后进稀相识。\n独怜半死心，尚有寒松直。",
        "dynasty": "唐",
        "collection_info": null
    },
    {
        "title": "入海二首 一",
        "author": "张说",
        "content": "乘桴入南海，海旷不可临。\n茫茫失方面，混混如凝阴。\n云山相出没，天地互浮沈。\n万里无涯际，云何测广深。\n潮波自盈缩，安得会虚心。",
        "dynasty": "唐",
        "collection_info": null
    },
    {
        "title": "入海二首 二",
        "author": "张说",
        "content": "海上三神山，逍遥集众仙。\n灵心岂不同，变化无常全。\n龙伯如人类，一钓两鰲连。\n金台此沦没，玉真时播迁。\n问子劳何事，江上泣经年。\n隰中生红草，所美非美然。",
        "dynasty": "唐",
        "collection_info": null
    },
    {
        "title": "相州山池作",
        "author": "张说",
        "content": "尝怀谢公咏，山水陶嘉月。\n及此年事衰，徒看众花发。\n观鱼乐何在，听鸟情都歇。\n星汉流不停，蓬莱去难越。\n邺中秋麦秀，淇上春云没。\n日见尘物空，如何静心阙。",
        "dynasty": "唐",
        "collection_info": null
    },
    {
        "title": "岳州作",
        "author": "张说",
        "content": "夜梦云阙间，从容簪履列。\n朝游洞庭上，缅望京华绝。\n潦收江未清，火退山更热。\n重欷视欲醉，懵满气如噎。\n器留鱼鼈腥，衣点蚊虻血。\n髪白思益壮，心玄用弥拙。\n冠劒日苔藓，琴书坐废撤。\n唯有报恩字，刻意长不灭。",
        "dynasty": "唐",
        "collection_info": null
    },
    {
        "title": "岳州行郡竹篱",
        "author": "张说",
        "content": "山郡不沟郭，荒居无翳壅。\n爱人忠主利，善守闭为勇。\n苟非小勤瘁，安得期逸宠。\n版筑恐土疎，襄城嫌役重。\n藩栅聊可固，筠篁近易奉。\n差池截浦沙，缭绕缘隈壠。\n矗似长云亘，森如高戟耸。\n预绝豺狼忧，知免牛羊恐。\n闾里宽矫步，榛丛恣踏踵。\n始果游处心，终日成闲拱。",
        "dynasty": "唐",
        "collection_info": null
    },
    {
        "title": "游洞庭湖湘",
        "author": "张说",
        "content": "缅邈洞庭岫，葱蒙水雾色。\n宛在太湖中，可望不可即。\n剖竹守穷渚，开门对奇域。\n城池自絷笼，缨绶为徽纆。\n靡日不思往，经时始愿克。\n飞棹越溟波，维舟恣攀陟。\n䆗窱入云步，崎岖倚松息。\n岩坛有鹤过，壁字无人识。\n滴石香乳溜，垂崖灵草植。\n玩幽轻雾阻，讨异忘曛逼。\n寒沙际水平，霜树笼烟直。\n空宫闻莫覩，地道窥难测。\n此处学金丹，何人生羽翼。\n谁传九光要，几拜三仙职。\n紫气徒想像，清潭长眇默。\n霓裳若有来，觏我云峰侧。",
        "dynasty": "唐",
        "collection_info": null
    },
    {
        "title": "㴩湖山寺",
        "author": "张说",
        "content": "楚老游山寺，提携观画壁。\n扬袂指辟支，睩眄相鬬阋。\n险哉透撞儿，千金赌一掷。\n成败身自受，傍人那叹息。",
        "dynasty": "唐",
        "collection_info": null
    },
    {
        "title": "出湖寄赵冬曦",
        "author": "张说",
        "content": "西泛平湖尽，参差入乱山。\n东瞻岳阳郡，汗漫太虚间。\n窘步同行乐，遒文互屡看。\n山戍上云桂，江亭临水关。\n川途倏忽间，风景依如昨。\n湘浦未赐环，荆门犹主诺。",
        "dynasty": "唐",
        "collection_info": null
    },
    {
        "title": "岳阳早霁南楼",
        "author": "张说",
        "content": "山水佳新霁，南楼玩初旭。\n夜来枝半红，雨后洲全绿。\n四运相终始，万形纷代续。\n适临青草湖，再变黄鸎曲。\n地穴穿东武，江流下西蜀。\n歌闻枉渚邅，舞见长沙促。\n心阻意徒驰，神和生自足。\n白髪悲上春，知常谢先欲。",
        "dynasty": "唐",
        "collection_info": null
    },
    {
        "title": "岳阳石门墨山二山相连有禅堂观天下绝境",
        "author": "张说",
        "content": "囷轮江上山，近在华容县。\n常涉巴丘首，天晴遥可见。\n佳游屡前诺，芳月愆幽眷。\n及此符守移，欢言临道便。\n既携赏心客，復有送行掾。\n竹径入阴窅，松萝上空蒨。\n草共林一色，云与峰万变。\n探窥石门断，缘越沙涧转。\n两山势争雄，峰巘相顾眄。\n药妙灵仙宝，境华岩壑选。\n清都西渊绝，金地东敞宴。\n池果接园畦，风烟迩台殿。\n高寻去石顶，旷览天宇遍。\n千山纷满目，百川豁对面。\n骑来云气迎，人去鸟声恋。\n长揖桃源士，举世同企羡。",
        "dynasty": "唐",
        "collection_info": null
    },
    {
        "title": "和尹懋秋夜游㴩湖",
        "author": "张说",
        "content": "坐啸人事闲，佳游野情发。\n山门送落照，湖口昇微月。\n林寻猿狖居，水戏鼋鼍穴。\n朔风吹飞雁，芳草亦云歇。",
        "dynasty": "唐",
        "collection_info": null
    },
    {
        "title": "五君咏五首 魏齐公元忠",
        "author": "张说",
        "content": "齐公生人表，逈天闻鹤唳。\n清论早揣摩，玄心晚超诣。\n入相廊庙静，出军沙漠霁。\n见深吕禄忧，举后陈平计。\n甘心除君恶，足以报先帝。",
        "dynasty": "唐",
        "collection_info": null
    },
    {
        "title": "五君咏五首 苏许公瓌",
        "author": "张说",
        "content": "许公信国桢，克美具瞻情。\n百事资朝问，三章广世程。\n处高心不有，临节自为名。\n朱户传新戟，青松拱旧茔。\n凄凉丞相府，余庆在玄成。",
        "dynasty": "唐",
        "collection_info": null
    },
    {
        "title": "五君咏五首 李赵公峤",
        "author": "张说",
        "content": "李公实神敏，才华乃天授。\n睦亲何用心，处贵不忘旧。\n故事遵台阁，新诗冠宇宙。\n在人忠所奉，恶我诚将宥。\n南浦去莫归，嗟嗟蔑孙秀。",
        "dynasty": "唐",
        "collection_info": null
    },
    {
        "title": "五君咏五首 郭代公元振",
        "author": "张说",
        "content": "代公举鹏翼，悬飞摩海雾。\n志康天地屯，适与云雷遇。\n兴丧一言决，安危万心注。\n大勋书王府，舛命沦江路。\n势倾北夏门，哀靡东平树。",
        "dynasty": "唐",
        "collection_info": null
    },
    {
        "title": "五君咏五首 赵耿公彦昭",
        "author": "张说",
        "content": "耿公山岳秀，才杰心亦妙。\n鸷鸟峻标立，哀玉扣清调。\n协赞休明启，恩华日月照。\n何意瑶台云，风吹落江徼。\n湘流下浔阳，洒泪一投弔。",
        "dynasty": "唐",
        "collection_info": null
    },
    {
        "title": "游龙山静胜寺",
        "author": "张说",
        "content": "每上襄阳楼，遥望龙山树。\n郁茀吐冈岭，微蒙在烟雾。\n下车岁已成，饰马闲余步。\n苦霜裛野草，爱日扬江煦。\n云对石上塔，风吹松下路。\n禅室宴三空，神祠同六趣。\n儿童共戏谑，猿鸟相惊顾。\n南识桓公台，北望先贤墓。\n世上人何在，时闻心不住。\n但传无尽灯，可使有情悟。",
        "dynasty": "唐",
        "collection_info": null
    },
    {
        "title": "一柱观",
        "author": "张说",
        "content": "旧说江陵观，初疑神化来。\n空山结云阁，绮靡随风回。\n奈何任一柱，斯焉容众材。\n奇功非长世，今余草露台。",
        "dynasty": "唐",
        "collection_info": null
    },
    {
        "title": "登九里台是樊姬墓",
        "author": "张说",
        "content": "楚国所以霸，樊姬有力焉。\n不怀沈尹禄，谁谙叔敖贤。\n万化茫无在，孤坟独岿然。\n北分阳台陌，南识郢城阡。\n漠漠渚宫树，苍苍云梦田。\n登高形胜出，访古令名传。\n自我来符守，因君树蕙荃。\n诗书将变俗，絺纩忽弥年。\n志阐三折后，愁值二毛前。\n伫立帝京路，遥心寄此篇。",
        "dynasty": "唐",
        "collection_info": null
    },
    {
        "title": "过怀王墓",
        "author": "张说",
        "content": "咿嚘不可信，以此败怀王。\n客死峣关路，返葬岐江阳。\n啼狖抱山月，饥狐猎野霜。\n一闻怀沙事，千载尽悲凉。",
        "dynasty": "唐",
        "collection_info": null
    },
    {
        "title": "闻雨",
        "author": "张说",
        "content": "多雨绝尘事，寥寥入太玄。\n城阴疎復合，檐滴断还连。\n念我劳造化，从来五十年。\n误将心徇物，近得还自然。\n闲居草木侍，虚室鬼神怜。\n有时进美酒，有时泛清絃。\n声真不世识，心醉岂言诠。",
        "dynasty": "唐",
        "collection_info": null
    },
    {
        "title": "夜坐",
        "author": "张说",
        "content": "怀哉四壁时，未有五都价。\n百金谁见许，斗酒难为贳。\n落花生芳春，孤月皎清夜。\n復逢利交客，题户遥相谢。",
        "dynasty": "唐",
        "collection_info": null
    },
    {
        "title": "山夜闻钟",
        "author": "张说",
        "content": "夜卧闻夜钟，夜静山更响。\n霜风吹寒月，䆗窱虚中上。\n前声既舂容，后声復晃荡。\n听之如可见，寻之定无像。\n信知本际空，徒挂生灭想。",
        "dynasty": "唐",
        "collection_info": null
    },
    {
        "title": "冬日见牧牛人担青草归",
        "author": "张说",
        "content": "塞上绵应折，江南草可结。\n欲持梅岭花，远竞榆关雪。\n日月无他照，山川何顿别。\n苟齐两地心，天问将安说。",
        "dynasty": "唐",
        "collection_info": null
    },
    {
        "title": "咏镜",
        "author": "张说",
        "content": "宝镜如明月，出自秦宫样。\n隐起双蟠龙，衔珠俨相向。\n常恐君不察，匣中委清量。\n积翳掩菱花，虚心蔽尘状。\n倘蒙罗袖拂，光生玉台上。",
        "dynasty": "唐",
        "collection_info": null
    },
    {
        "title": "咏瓢",
        "author": "张说",
        "content": "美酒酌悬瓢，真淳好相映。\n蜗房卷堕首，鹤颈抽长柄。\n雅色素而黄，虚心轻且劲。\n岂无雕刻者，贵此成天性。",
        "dynasty": "唐",
        "collection_info": null
    },
    {
        "title": "杂诗四首 一",
        "author": "张说",
        "content": "抱熏心常焦，举斾心常摇。\n天长地自久，欢乐能几朝。\n君看西陵树，歌舞为谁娇。",
        "dynasty": "唐",
        "collection_info": null
    },
    {
        "title": "杂诗四首 二",
        "author": "张说",
        "content": "山闲苦积雨，木落悲时遽。\n赏心凡几人，良辰在何处？\n触石满堂侈，洒我终夕虑。\n客鸟怀主人，衔花未能去。\n剖珠贵分明，琢玉思坚贞。\n要君意如此，终始莫相轻。",
        "dynasty": "唐",
        "collection_info": null
    },
    {
        "title": "杂诗四首 三",
        "author": "张说",
        "content": "问子青霞意，何事留朱轩。\n自言心远俗，未始迹辞喧。\n过蒙良时幸，侧息吏途烦。\n簪缨非宿好，文史弃前言。\n夕卧北窗下，梦归南山园。\n白云惭幽谷，清风愧泉源。\n十年兹赏废，佳期今復存。\n挂冠谢朝侣，星驾别君门。",
        "dynasty": "唐",
        "collection_info": null
    },
    {
        "title": "杂诗四首 四",
        "author": "张说",
        "content": "默念羣疑起，玄通百虑清。\n初心灭阳艳，復见湛虚明。\n悟灭心非尽，求虚见后生。\n应将无住法，修到不成名。",
        "dynasty": "唐",
        "collection_info": null
    },
    {
        "title": "和张监游终南",
        "author": "张说",
        "content": "宿怀终南意，及此语云峰。\n夜闻竹涧静，晓望林岭重。\n春烟生古石，时鸟戏幽松。\n岂无山中赏，但畏心莫从。",
        "dynasty": "唐",
        "collection_info": null
    },
    {
        "title": "古泉驿",
        "author": "张说",
        "content": "昔闻陈仲子，守义辞三公。\n身赁妻织屦，乐亦在其中。\n岂无穷贱苦，羞与倾巧同。\n长白临河上，于陵入济东。\n我行弔遗迹，感叹古泉空。",
        "dynasty": "唐",
        "collection_info": null
    },
    {
        "title": "河上公",
        "author": "张说",
        "content": "尊师厌尘去，精魄知何明。\n形气不復生，弟子空伤情。\n济北神如在，淮南药未成。\n共期终莫遂，寥落两无成。",
        "dynasty": "唐",
        "collection_info": null
    },
    {
        "title": "奉和圣制初入秦川路寒食应制",
        "author": "张说",
        "content": "上阳柳色唤春归，临渭桃花拂水飞。\n总为朝廷巡幸去，顿教京洛少光辉。\n昨从分陕山南口，驰道依依渐花柳。\n入关正投寒食前，还京遂落清明后。\n路上天心重豫游，御前恩赐特风流。\n便幕那能镂鸡子，行宫善巧帖毛毬。\n渭桥南渡花如扑，麦陇青青断人目。\n汉家行树直新丰，秦地骊山抱温谷。\n香池春溜水初平，预欢浴日照京城。\n今岁随宜过寒食，明年陪宴作清明。",
        "dynasty": "唐",
        "collection_info": null
    },
    {
        "title": "时乐鸟篇",
        "author": "张说",
        "content": "旧传南海出灵禽，时乐名闻不可寻。\n形貌乍同鹦鹉类，精神别禀凤皇心。\n千年待圣方轻举，万里呈才无伴侣。\n红茸糅绣好毛衣，清泠讴鵶好言语。\n内人试取御衣牵，啄手暝声不许前。\n心愿阳乌恆保日，志嫌阴鹤欲凌天。\n天情玩讶良无已，察图果见祥经裏。\n本持符瑞验明王，还用文章比君子。\n自怜弱羽讵堪珍，喜共华篇来示人。\n人见嘤嘤报恩鸟，多惭碌碌具官臣。",
        "dynasty": "唐",
        "collection_info": null
    },
    {
        "title": "安乐郡主花烛行",
        "author": "张说",
        "content": "青宫朱邸翊皇闱，玉叶琼蕤发紫微。\n姬姜本来舅甥国，卜筮俱道凤皇飞。\n星昴殷冬献吉日，夭桃秾李遥相匹。\n鸾车凤传王子来，龙楼月殿天孙出。\n平台火树连上阳，紫炬红轮十二行。\n丹炉飞铁驰炎焰，炎霞烁电吐明光。\n绿軿绀幰纷如雾，节鼓清笳前启路。\n城隅靡靡稍东还，桥上鳞鳞转南渡。\n五方观者聚中京，四合尘烟涨洛城。\n商女香车珠结网，天人宝马玉繁缨。\n百壶渌酒千斤肉，大道连延障锦轴。\n先祝圣人寿万年，復祷宜家承百禄。\n珊瑚刻盘青玉尊，因之假道入梁园。\n梁园山竹凝云汉，仰望高楼在天半。\n翠幕兰堂苏合熏，珠帘挂户水波纹。\n别起芙蓉织成帐，金镂鸳鸯两相向。\n罽茵饰地承琱履，花烛分阶移锦帐。\n织女西垂隐烛台，双童连缕合欢杯。\n蔼蔼绮庭嫔从列，娥娥红粉扇中开。\n黄金两印双花绶，富贵婚姻古无有。\n清歌棠棣美王姬，流化邦人正夫妇。",
        "dynasty": "唐",
        "collection_info": null
    },
    {
        "title": "离会曲",
        "author": "张说",
        "content": "何处送客洛桥头，洛水泛泛中行舟。\n可怜河树叶萎蕤，关关河鸟声相思。\n街鼓喧喧日将夕，去棹归轩两相迫。",
        "dynasty": "唐",
        "collection_info": null
    },
    {
        "title": "邺都引",
        "author": "张说",
        "content": "君不见魏武草创争天禄，羣雄睚眦相驰逐。\n昼携壮士破坚阵，夜接词人赋华屋。\n都邑缭绕西山阳，桑榆汗漫漳河曲。\n城郭为虚人代改，但有西园明月在。\n邺傍高冢多贵臣，娥眉𥊑睩共灰尘。\n试上铜台歌舞处，唯有秋风愁杀人。",
        "dynasty": "唐",
        "collection_info": null
    },
    {
        "title": "城南亭作",
        "author": "张说",
        "content": "珂马朝归连万石，矟门洞启亲迎客。\n北堂珍重琥珀酒，庭前列肆茱萸席。\n长袖迟回意绪多，清商缓转[目]腾波。\n旧传比翼侯家舞，新出将雏主第歌。\n汉家绛灌余兵气，晋代浮虚安足贵。\n正逢天下金镜清，偏加日饮醇醪意。\n谁復遨游不復归，闲庭莫畏不芳菲。\n会待城南春色至，竟将花柳拂罗衣。",
        "dynasty": "唐",
        "collection_info": null
    },
    {
        "title": "同赵侍御干湖作",
        "author": "张说",
        "content": "江南湖水咽山川，春江溢入共湖连。\n气色纷沦横罩海，波涛鼓怒上漫天。\n鳞宗壳族嬉为府，弋叟罛师利焉聚。\n欹帆侧柁弄风口，赴险临深绕湾浦。\n一湾一浦怅邅迴，千曲千溠怳迷哉。\n乍见灵妃含笑往，復闻游女怨歌来。\n暑来寒往运洄洑，潭生水落移陵谷。\n云间坠翮散泥沙，波上浮查栖树木。\n昨暮飞霜下北津，今朝行雁度南滨。\n处处沟洚清源竭，年年旧苇白头新。\n天地盈虚尚难保，人间倚伏何须道。\n秋月皛皛泛澄澜，冬景青青步纤草。\n念君宿昔观物变，安得踌蹰不衰老。",
        "dynasty": "唐",
        "collection_info": null
    },
    {
        "title": "巡边在河北作",
        "author": "张说",
        "content": "去年六月西河西，今年六月北河北。\n沙场碛路何为尔，重气轻生知许国。\n人生在世能几时，壮年征战髪如丝。\n会待安边报明主，作颂封山也未迟。",
        "dynasty": "唐",
        "collection_info": null
    },
    {
        "title": "赠崔二安平公乐世词",
        "author": "张说",
        "content": "十五红粧侍绮楼，朝承握槊夜藏钩。\n君臣一意金门宠，兄弟双飞玉殿游。\n宁知宿昔恩华乐，变作潇湘离别愁。\n地湿莓苔生舞袖，江声怨叹入箜篌。\n自怜京兆双眉妩，会待南来五马留。",
        "dynasty": "唐",
        "collection_info": null
    },
    {
        "title": "送尹补阙元凯琴歌",
        "author": "张说",
        "content": "凤哉凤哉！啄琅玕。\n饮瑶池，栖昆崙之山哉。\n中国有圣人，感和气。\n飞来飞来，自歌自舞。\n先王册府，麒鳞之台。\n羇雌众雏故山曲，其鸣喈喈。\n其鸣喈喈，欲往衔之歘去来。\n去别鸾凤心徘徊，明年阿阁梧桐花叶开。\n羣飞凤归来，羣飞凤归来。",
        "dynasty": "唐",
        "collection_info": null
    },
    {
        "title": "送考功武员外学士使嵩山署舍利塔",
        "author": "张说",
        "content": "怀玉泉，恋仁者，寂灭真心不可见。\n空留影塔嵩岩下，宝王四海转千轮。\n金昙百粒送分身，山中二月娑罗会。\n虚呗遥遥愁思人，我念过去微尘劫。\n与子禅门同正法，虽在神仙兰省间。\n常持清净莲花叶，来亦好，去亦好。\n了观车行马不移，当见菩提离烦恼。",
        "dynasty": "唐",
        "collection_info": null
    },
    {
        "title": "遥同蔡起居偃松篇",
        "author": "张说",
        "content": "清都众木总荣芬，传道孤松最出羣。\n名接天庭长景色，气连宫阙借氛氲。\n悬池的的停华露，偃盖重重拂瑞云。\n不借流膏助仙鼎，愿将桢干捧明君。\n莫比冥灵楚南树，朽老江边代不闻。",
        "dynasty": "唐",
        "collection_info": null
    },
    {
        "title": "奉和圣制登骊山瞩眺应制",
        "author": "张说",
        "content": "寒山上半空，临眺尽寰中。\n是日巡游处，晴光远近同。\n川明分渭水，树暗辨新丰。\n岩壑清音暮，天歌起大风。",
        "dynasty": "唐",
        "collection_info": null
    },
    {
        "title": "奉和圣制幸白鹿观应制",
        "author": "张说",
        "content": "洞府寒山曲，天游日旰迴。\n披云看石镜，拂雪上金台。\n竹径龙骖下，松庭鹤辔来。\n双童还献药，五色耀仙材。",
        "dynasty": "唐",
        "collection_info": null
    },
    {
        "title": "奉和圣制送金城公主适西蕃应制",
        "author": "张说",
        "content": "青海和亲日，潢星出降时。\n戎王子壻宠，汉国舅家慈。\n春野开离讌，云天起别词。\n空弹马上曲，讵减凤楼思。",
        "dynasty": "唐",
        "collection_info": null
    },
    {
        "title": "奉和同皇太子过慈恩寺应制二首 一",
        "author": "张说",
        "content": "翼翼宸恩永，煌煌福地开。\n离光升宝殿，震气绕香台。\n上界幡花合，中天伎乐来。\n愿君无量寿，仙乐屡徘徊。",
        "dynasty": "唐",
        "collection_info": null
    },
    {
        "title": "奉和同皇太子过慈恩寺应制二首 二",
        "author": "张说",
        "content": "朗朗神居峻，轩轩瑞象威。\n圣君成愿果，太子拂天衣。\n至乐三灵会，深仁四皓归。\n还闻涡水曲，更绕白云飞。",
        "dynasty": "唐",
        "collection_info": null
    },
    {
        "title": "侍宴武三思山第应制赋得风字",
        "author": "张说",
        "content": "梁王池馆好，晓日凤楼通。\n竹町罗千衞，兰筵降两宫。\n清歌芳树下，妙舞落花中。\n臣觉筵中听，还如大国风。",
        "dynasty": "唐",
        "collection_info": null
    },
    {
        "title": "奉和圣制过宁王宅应制",
        "author": "张说",
        "content": "进酒忘忧观，箫韶喜降临。\n帝尧敦族礼，王季友兄心。\n竹院龙鸣笛，梧宫凤遶林。\n大风将小雅，一字尽千金。",
        "dynasty": "唐",
        "collection_info": null
    },
    {
        "title": "奉和圣制同玉真公主过大哥山池题石壁应制",
        "author": "张说",
        "content": "绿竹初成苑，丹砂欲化金。\n乘龙与骖凤，歌吹满山林。\n爽气凝情逈，寒光映浦深。\n忘忧题此观，为乐赏同心。",
        "dynasty": "唐",
        "collection_info": null
    },
    {
        "title": "奉和圣制赐王公千秋镜应制",
        "author": "张说",
        "content": "宝镜颁神节，凝规写圣情。\n千秋题作字，长寿带为名。\n月向天边下，花从日裏生。\n不承悬象意，谁辨照心明。",
        "dynasty": "唐",
        "collection_info": null
    },
    {
        "title": "奉和圣制经邹鲁祭孔子应制",
        "author": "张说",
        "content": "孔圣家邹鲁，儒风蔼典坟。\n龙骖回旧宅，凤德咏余芬。\n入室神如在，升堂乐似闻。\n悬知一王法，今日待明君。",
        "dynasty": "唐",
        "collection_info": null
    },
    {
        "title": "侍宴蘘荷亭应制",
        "author": "张说",
        "content": "回銮青岳观，帐殿紫烟峰。\n仙路迎三鸟，云衢驻两龙。\n园林看化塔，坛墠识余封。\n山外闻箫管，还如天上逢。",
        "dynasty": "唐",
        "collection_info": null
    },
    {
        "title": "侍宴浐水赋得浓字",
        "author": "张说",
        "content": "千行发御柳，一叶下仙筇。\n青浦宸游至，朱城佳气浓。\n云霞交暮色，草树喜春容。\n蔼蔼天旗转，清笳入九重。",
        "dynasty": "唐",
        "collection_info": null
    },
    {
        "title": "奉和圣制同刘晃喜雨应制",
        "author": "张说",
        "content": "青气含春雨，知从岱岳来。\n行云避师出，洒雨待车回。\n厌浥尘清道，空蒙柳映台。\n最宜三五夜，晴月九重开。",
        "dynasty": "唐",
        "collection_info": null
    },
    {
        "title": "奉和圣制观拔河俗戏应制",
        "author": "张说",
        "content": "今岁好拖钩，横衔敞御楼。\n长绳繫日住，贯索挽河流。\n鬬力频催鼓，争都更上筹。\n春来百种戏，天意在宜秋。",
        "dynasty": "唐",
        "collection_info": null
    },
    {
        "title": "奉和圣制途次陕州应制",
        "author": "张说",
        "content": "周召尝分陕，诗书空復传。\n何如万乘睠，追赏二南篇。\n郡带洪河侧，宫临大道边。\n洛城将日近，佳气满山川。",
        "dynasty": "唐",
        "collection_info": null
    },
    {
        "title": "奉和圣制野次喜雪应制",
        "author": "张说",
        "content": "寒更玉漏催，晓色御前开。\n泱漭云阴积，氤氲风雪回。\n山知银作瓮，宫见璧成台。\n欲验丰年象，飘摇仙藻来。",
        "dynasty": "唐",
        "collection_info": null
    },
    {
        "title": "奉和圣制温泉言志应制",
        "author": "张说",
        "content": "温谷媚新丰，骊山横半空。\n汤池熏水殿，翠木暖烟宫。\n起疾逾仙药，无私合圣功。\n始知尧舜德，心与万人同。",
        "dynasty": "唐",
        "collection_info": null
    },
    {
        "title": "皇帝降诞日集贤殿赐宴",
        "author": "张说",
        "content": "仲秋金帝起，五日土行昭。\n瑞表壬寅露，光传甲子宵。\n阴风吹大泽，梦日照昌朝。\n不独华封老，千年喜祝尧。",
        "dynasty": "唐",
        "collection_info": null
    },
    {
        "title": "晦日诏宴永穆公主亭子赋得流字",
        "author": "张说",
        "content": "堂邑山林美，朝恩晦日游。\n园亭含淑气，竹树遶春流。\n舞席千花妓，歌船五彩楼。\n羣欢与王泽，岁岁满皇州。",
        "dynasty": "唐",
        "collection_info": null
    },
    {
        "title": "恩制赐食于丽正殿书院宴赋得林字",
        "author": "张说",
        "content": "东壁图书府，西园翰墨林。\n诵诗闻国政，讲易见天心。\n位窃和羹重，恩叨醉酒深。\n缓歌春兴曲，情竭为知音。",
        "dynasty": "唐",
        "collection_info": null
    },
    {
        "title": "羽林恩召观御书王太尉碑",
        "author": "张说",
        "content": "陇首名公石，来承圣札归。\n鱼龙生意态，钩劒动铓辉。\n字得神明保，词惭少女徽。\n谁家羽林将，又逐凤书飞。",
        "dynasty": "唐",
        "collection_info": null
    },
    {
        "title": "东都酺宴四首 一",
        "author": "张说",
        "content": "重华昇宝历，轩帝眇闲居。\n政成天子孝，俗返上皇初。\n忘味因观乐，欢心寄合酺。\n自怜疲马意，恋恋主恩余。",
        "dynasty": "唐",
        "collection_info": null
    },
    {
        "title": "东都酺宴四首 二",
        "author": "张说",
        "content": "朱城尘曀灭，翠幕景情开。\n震震灵鼍起，翔翔舞凤来。\n雕盘装草树，绮乘结楼台。\n共喜光华日，酣歌捧玉杯。",
        "dynasty": "唐",
        "collection_info": null
    },
    {
        "title": "东都酺宴四首 三",
        "author": "张说",
        "content": "晓月调金阙，朝暾对玉盘。\n争驰羣鸟散，鬬伎百花团。\n遇圣人知幸，承恩物自欢。\n洛桥将举烛，醉舞拂归鞍。",
        "dynasty": "唐",
        "collection_info": null
    },
    {
        "title": "东都酺宴四首 四",
        "author": "张说",
        "content": "恺宴惟今席，余欢殊未穷。\n入云歌袅袅，向日伎丛丛。\n驶管催酣兴，留关待曲终。\n长安若为乐，应与万方同。",
        "dynasty": "唐",
        "collection_info": null
    },
    {
        "title": "道家四首奉敕撰 一",
        "author": "张说",
        "content": "金坛启曙闱，真气肃微微。\n落月衔仙窦，初霞拂羽衣。\n香随龙节下，云逐凤箫飞。\n暂住蓬莱戏，千年始一归。",
        "dynasty": "唐",
        "collection_info": null
    },
    {
        "title": "道家四首奉敕撰 二",
        "author": "张说",
        "content": "窈窕流精观，深沈紫翠庭。\n金奁调上药，宝案读仙经。\n作赋看神雨，乘槎辨客星。\n秪应谢人俗，轻举托云軿。",
        "dynasty": "唐",
        "collection_info": null
    },
    {
        "title": "道家四首奉敕撰 三",
        "author": "张说",
        "content": "金炉承道诀，玉牒启玄机。\n云逐笙歌度，星流宫殿飞。\n乘风嬉浩荡，窥月弄光辉。\n唯有三山鹤，应同千载归。",
        "dynasty": "唐",
        "collection_info": null
    },
    {
        "title": "道家四首奉敕撰 四",
        "author": "张说",
        "content": "道记开中箓，真官表上清。\n焚香三鸟至，炼药九仙成。\n天上灵书下，空中妙伎迎。\n迎来出烟雾，渺渺戏蓬瀛。",
        "dynasty": "唐",
        "collection_info": null
    },
    {
        "title": "凤楼寻胜地",
        "author": "张说",
        "content": "西掖持醇酒，东山就白云。\n开轩绿池映，命席紫兰芬。\n舞度花为伴，莺来管作羣。\n太平多乐事，春物共氛氲。",
        "dynasty": "唐",
        "collection_info": null
    },
    {
        "title": "幽州夜饮",
        "author": "张说",
        "content": "凉风吹夜雨，萧瑟动寒林。\n正有高堂宴，能忘迟暮心。\n军中宜劒舞，塞上重笳音。\n不作边城将，谁知恩遇深。",
        "dynasty": "唐",
        "collection_info": null
    },
    {
        "title": "崔礼部园亭得深字",
        "author": "张说",
        "content": "窈窕留清馆，虚徐步晚阴。\n水连伊阙近，树接夏阳深。\n柳蔓怜垂拂，藤梢爱上寻。\n讶君轩盖侣，非復俗人心。",
        "dynasty": "唐",
        "collection_info": null
    },
    {
        "title": "送郑大夫惟忠从公主入蕃",
        "author": "张说",
        "content": "凤吹遥将断，龙旗送欲还。\n倾都邀节使，传酌缓离颜。\n春碛沙连海，秋城月对关。\n和戎因赏魏，定远莫辞班。",
        "dynasty": "唐",
        "collection_info": null
    },
    {
        "title": "送崔二长史日知赴潞州",
        "author": "张说",
        "content": "东山怀卧理，南省怅悲翁。\n共见前途促，何知后会同。\n莫轻一筵宴，明日半成空。\n况尔新离阙，思归迷梦中。",
        "dynasty": "唐",
        "collection_info": null
    },
    {
        "title": "同贺八送兖公赴荆州",
        "author": "张说",
        "content": "畴昔同声友，骞飞出凤池。\n风云一荡薄，日月屡参差。\n此别黄叶下，前期安可知。\n谁怜楚南树，不为岁寒移。",
        "dynasty": "唐",
        "collection_info": null
    },
    {
        "title": "饯唐州高使君",
        "author": "张说",
        "content": "常时好闲独，朋旧少相过。\n及尔宣风去，方嗟别日多。\n淮流春晼晚，江海路蹉跎。\n百岁屡分散，欢言復几何。",
        "dynasty": "唐",
        "collection_info": null
    },
    {
        "title": "送王晙自羽林赴永昌令",
        "author": "张说",
        "content": "将星移北洛，神雨避东京。\n为负刚肠誉，还追强项名。\n白云向伊阙，黄叶散昆明。\n多谢弦歌宰，稀闻桴鼓声。",
        "dynasty": "唐",
        "collection_info": null
    },
    {
        "title": "同王仆射山亭饯岑广武羲得言字",
        "author": "张说",
        "content": "闻道长岑令，奋翼宰旅门。\n长安东陌上，送客满朱轩。\n琴爵留佳境，山池借好园。\n兹游恨不见，别后缀离言。",
        "dynasty": "唐",
        "collection_info": null
    },
    {
        "title": "送任御史江南发粮以赈河北百姓",
        "author": "张说",
        "content": "河朔人无岁，荆南义廪开。\n将兴泛舟役，必仗济川才。\n夜月临江浦，春云历楚台。\n调饥坐相望，绣服几时回。",
        "dynasty": "唐",
        "collection_info": null
    },
    {
        "title": "送王尚一严嶷二侍御赴司马都督军",
        "author": "张说",
        "content": "汉掖通沙塞，边兵护草腓。\n将行司马令，助以铁冠威。\n白露鹰初下，黄尘骑欲飞。\n明年春酒熟，留酌二星归。",
        "dynasty": "唐",
        "collection_info": null
    },
    {
        "title": "送李问政河北简兵",
        "author": "张说",
        "content": "斗酒贻朋爱，踌蹰出御沟。\n依然四牡别，更想八龙游。\n密亲仕燕冀，连年迩寇讐。\n因君阅河朔，垂泪语幽州。",
        "dynasty": "唐",
        "collection_info": null
    },
    {
        "title": "送薛植入京",
        "author": "张说",
        "content": "青组言从史，鸿都忽见求。\n款言人向老，饮别岁方秋。\n髣髴长安陌，平生是旧游。\n何时復相遇，宛在水中流。",
        "dynasty": "唐",
        "collection_info": null
    },
    {
        "title": "相州前池别许郑二判官景先神力",
        "author": "张说",
        "content": "数步圆塘水，双鸿戢羽仪。\n一飞乔木上，一返故林垂。\n澹泊含秋景，虚明抱夜规。\n无因留绝翰，云海意差池。",
        "dynasty": "唐",
        "collection_info": null
    },
    {
        "title": "岳州宴别潭州王熊二首 一",
        "author": "张说",
        "content": "丝管清且哀，一曲倾一杯。\n气将然诺重，心向友朋开。\n古木无生意，寒云若死灰。\n赠君芳杜草，为植建章台。",
        "dynasty": "唐",
        "collection_info": null
    },
    {
        "title": "岳州宴别潭州王熊二首 二",
        "author": "张说",
        "content": "缙云连省阁，沟水遽西东。\n然诺心犹在，荣华岁不同。\n孤城临楚塞，远树入秦宫。\n谁念三千里，江潭一老翁。",
        "dynasty": "唐",
        "collection_info": null
    },
    {
        "title": "广州萧都督入朝过岳州宴饯得冬字",
        "author": "张说",
        "content": "孤城抱大江，节使往朝宗。\n果是台中旧，依然水上逢。\n京华遥比日，疲老飒如冬。\n窃羡能言鸟，衔恩向九重。",
        "dynasty": "唐",
        "collection_info": null
    },
    {
        "title": "岳州别姚司马绍之制许归侍",
        "author": "张说",
        "content": "和玉悲无已，长沙宦不成。\n天从扇枕愿，人遂倚门情。\n方外怀司马，江东忆步兵。\n问君栖泊处，空岭夜猿惊。",
        "dynasty": "唐",
        "collection_info": null
    },
    {
        "title": "送岳州李十从军桂州",
        "author": "张说",
        "content": "送客之江上，其人美且才。\n风波万里阔，故旧十年来。\n劒拔蛟随断，弓张鸟自摧。\n阳桥书落落，驿马定先回。",
        "dynasty": "唐",
        "collection_info": null
    },
    {
        "title": "岳州别赵国公王十一琚入朝",
        "author": "张说",
        "content": "昔滥貂蝉长，同承雨露霏。\n今参鱼鳖守，望美洞庭归。\n浦树悬秋影，江云烧落辉。\n离魂似征帆，恆往帝乡飞。",
        "dynasty": "唐",
        "collection_info": null
    },
    {
        "title": "岳州别子均",
        "author": "张说",
        "content": "离筵非燕喜，别酒正销魂。\n念汝犹童孺，嗟予隔远藩。\n津亭拔心草，江路断肠猿。\n他日将何见，愁来独倚门。",
        "dynasty": "唐",
        "collection_info": null
    },
    {
        "title": "端州别高六戬",
        "author": "张说",
        "content": "异壤同羁窜，途中喜共过。\n愁多时举酒，劳罢或长歌。\n南海风潮壮，西江瘴疠多。\n于焉復分手，此别伤如何。",
        "dynasty": "唐",
        "collection_info": null
    },
    {
        "title": "南中别蒋五岑向青州",
        "author": "张说",
        "content": "老亲依北海，贱子弃南荒。\n有泪皆成血，无声不断肠。\n此中逢故友，彼地送还乡。\n愿作枫林叶，随君度洛阳。",
        "dynasty": "唐",
        "collection_info": null
    },
    {
        "title": "南中别陈七李十",
        "author": "张说",
        "content": "二年共游处，一旦各西东。\n请君聊驻马，看我转征蓬。\n画鹢愁南海，离驹思北风。\n何时似春雁，双入上林中。",
        "dynasty": "唐",
        "collection_info": null
    },
    {
        "title": "南中别王陵成崇",
        "author": "张说",
        "content": "握手与君别，歧路赠一言。\n曹卿礼公子，楚媪馈王孙。\n倏尔生六翮，翻飞戾九门。\n常怀客鸟意，会答主人恩。",
        "dynasty": "唐",
        "collection_info": null
    },
    {
        "title": "岭南送使",
        "author": "张说",
        "content": "秋雁逢春返，流人何日归？\n将余去国泪，洒子入乡衣。\n饥狖啼相聚，愁猿喘更飞。\n南中不可问，书此示京畿。",
        "dynasty": "唐",
        "collection_info": null
    },
    {
        "title": "幽州别阴长河行先",
        "author": "张说",
        "content": "惠好交情重，辛勤世事多。\n荆南久为别，蓟北远来过。\n寄目云中鸟，留欢酒上歌。\n影移春復间，迟暮两如何。",
        "dynasty": "唐",
        "collection_info": null
    },
    {
        "title": "和朱使欣道峡似巫山之作",
        "author": "张说",
        "content": "江如晓天净，石似暮霞张。\n征帆一流览，宛若巫山阳。\n楚客思归路，秦人谪异乡。\n猿鸣孤月夜，再使泪沾裳。",
        "dynasty": "唐",
        "collection_info": null
    },
    {
        "title": "和朱使欣二首 一",
        "author": "张说",
        "content": "南土多为寇，西江尽畏途。\n山行阻篁竹，水宿碍萑蒲。\n使越才应有，征蛮力岂无。\n空传人赠劒，不见虎衔珠。",
        "dynasty": "唐",
        "collection_info": null
    },
    {
        "title": "和朱使欣二首 二",
        "author": "张说",
        "content": "江势连山远，天涯此夜愁。\n霜空极天静，寒月带江流。\n思起南征棹，文高北望楼。\n自怜如坠叶，泛泛侣仙舟。",
        "dynasty": "唐",
        "collection_info": null
    },
    {
        "title": "过庾信宅",
        "author": "张说",
        "content": "兰成追宋玉，旧宅偶词人。\n笔涌江山气，文骄云雨神。\n包胥非救楚，随会反留秦。\n独有东阳守，来嗟古树春。",
        "dynasty": "唐",
        "collection_info": null
    },
    {
        "title": "卢巴驿闻张御史张判官欲到不得待留赠之",
        "author": "张说",
        "content": "旅窜南方远，传闻北使来。\n旧庭知玉树，合浦识珠胎。\n白髮因愁改，丹心托梦回。\n皇恩若再造，为忆不然灰。",
        "dynasty": "唐",
        "collection_info": null
    },
    {
        "title": "南中赠高六戬",
        "author": "张说",
        "content": "北极辞明代，南溟宅放臣。\n丹诚由义尽，白髮带愁新。\n鸟坠炎洲气，花飞洛水春。\n平生歌舞席，谁忆不归人。",
        "dynasty": "唐",
        "collection_info": null
    },
    {
        "title": "岳州山城",
        "author": "张说",
        "content": "山城丰日暇，闭户见天心。\n东旷迎朝色，西楼引夕阴。\n书观千载近，学静二毛深。\n忽有南风至，吹君堂上琴。",
        "dynasty": "唐",
        "collection_info": null
    },
    {
        "title": "和尹懋秋夜游㴩湖",
        "author": "张说",
        "content": "㴩湖佳可游，既近復能幽。\n林裏栖精舍，山间转去舟。\n雁飞江月冷，猿啸野风秋。\n不是迷乡客，寻奇处处留。",
        "dynasty": "唐",
        "collection_info": null
    },
    {
        "title": "与赵冬曦尹懋子均登南楼",
        "author": "张说",
        "content": "危楼泻洞湖，积水照城隅。\n命驾邀渔火，通家引凤雏。\n山晴红蘂匝，洲晓绿苗铺。\n举目思乡县，春光定不殊。",
        "dynasty": "唐",
        "collection_info": null
    },
    {
        "title": "游㴩湖上寺",
        "author": "张说",
        "content": "湖上奇峰积，山中芳树春。\n何知绝世境，来遇赏心人。\n清旧岩前乐，呦嘤鸟兽驯。\n静言观听裏，万法自成轮。",
        "dynasty": "唐",
        "collection_info": null
    },
    {
        "title": "晦日",
        "author": "张说",
        "content": "晦日嫌春浅，江浦看湔衣。\n道傍花欲合，枝上鸟犹稀。\n共忆浮桥晚，无人不醉归。\n寄书题此日，雁过洛阳飞。",
        "dynasty": "唐",
        "collection_info": null
    },
    {
        "title": "湘州九日城北亭子",
        "author": "张说",
        "content": "西楚茱萸节，南淮戏马台。\n宁知沅水上，復有菊花杯。\n亭帐凭高出，亲朋自远来。\n短歌将急景，同使兴情催。",
        "dynasty": "唐",
        "collection_info": null
    },
    {
        "title": "翻着葛巾呈赵尹",
        "author": "张说",
        "content": "昔日接㒿倒，今我葛巾翻。\n宿酒何时醒，形骸不復存。\n忽闻有嘉客，躧步出闲门。\n桃花春径满，误识武陵源。",
        "dynasty": "唐",
        "collection_info": null
    },
    {
        "title": "戏题草树",
        "author": "张说",
        "content": "忽惊石榴树，远出渡江来。\n戏问芭蕉叶，何愁心不开。\n微霜拂宫桂，凄吹扫庭槐。\n荣盛更如此，惭君独见哀。",
        "dynasty": "唐",
        "collection_info": null
    },
    {
        "title": "岳州赠广平公宋大夫",
        "author": "张说",
        "content": "亚相本时英，归来復国桢。\n朝推长孺直，野慕隐之清。\n传节还闽嶂，皇华入汉京。\n宁思江上老，岁[晏]独无成。",
        "dynasty": "唐",
        "collection_info": null
    },
    {
        "title": "和魏仆射还乡",
        "author": "张说",
        "content": "富贵还乡国，光华满旧林。\n秋风树不静，君子叹何深。\n故老空悬劒，邻交日散金。\n众芳摇落尽，独有岁寒心。",
        "dynasty": "唐",
        "collection_info": null
    },
    {
        "title": "和张监观赦",
        "author": "张说",
        "content": "日御临双阙，天街俨百神。\n雷兹作解气，岁復建寅春。\n喜候开星驿，欢声发市人。\n金环能作赋，来入管弦声。",
        "dynasty": "唐",
        "collection_info": null
    },
    {
        "title": "寄天台司马道士",
        "author": "张说",
        "content": "世上求真客，天台去不还。\n传闻有仙要，梦寐在兹山。\n朱阙青霞断，瑶堂紫月闲。\n何时枉飞鹤，笙吹接人间。",
        "dynasty": "唐",
        "collection_info": null
    },
    {
        "title": "下江南向夔州",
        "author": "张说",
        "content": "天明江雾歇，洲浦棹歌来。\n绿水逶迤去，青山相向开。\n城临蜀帝祀，云接楚王台。\n旧知巫山上，游子共徘徊。",
        "dynasty": "唐",
        "collection_info": null
    },
    {
        "title": "还至端州驿前与高六别处",
        "author": "张说",
        "content": "旧馆分江日，悽然望落晖。\n相逢传旅食，临别换征衣。\n昔记山川是，今伤人代非。\n往来皆此路，生死不同归。",
        "dynasty": "唐",
        "collection_info": null
    },
    {
        "title": "四月一日过江赴荆州",
        "author": "张说",
        "content": "春色沅湘尽，三年客始回。\n夏云随北帆，同日过江来。\n水漫荆门出，山平郢路开。\n比肩羊叔子，千载岂无才。",
        "dynasty": "唐",
        "collection_info": null
    },
    {
        "title": "湘州北亭",
        "author": "张说",
        "content": "人务南亭少，风烟北院多。\n山花迷径路，池水拂藤萝。\n萍散鱼时跃，林幽鸟任歌。\n悠然白云意，乘兴抱琴过。",
        "dynasty": "唐",
        "collection_info": null
    },
    {
        "title": "荆州亭入朝",
        "author": "张说",
        "content": "巫山云雨峡，湘水洞庭波。\n九辨人犹摈，三秋鴈始过。\n旃裘吴地尽，髫荐楚言多。\n不果朝宗愿，其如江汉何。",
        "dynasty": "唐",
        "collection_info": null
    },
    {
        "title": "岳州守岁",
        "author": "张说",
        "content": "除夜清樽满，寒庭燎火多。\n舞衣连臂拂，醉坐合声歌。\n至乐都忘我，冥心自委和。\n今年只如此，来岁知如何。",
        "dynasty": "唐",
        "collection_info": null
    },
    {
        "title": "咏尘",
        "author": "张说",
        "content": "仙浦生罗袜，神京染素衣。\n裨山期益峻，照日幸增辉。\n夕伴龙媒合，朝游凤辇归。\n独怜范甑下，思绕画梁飞。",
        "dynasty": "唐",
        "collection_info": null
    },
    {
        "title": "阙题",
        "author": "张说",
        "content": "婚礼知无贺，承家叹有辉。\n亲迎骥子跃，吉兆凤雏飞。\n温席开华扇，梁门换褧衣。\n遥思桃李日，应赋采苹归。",
        "dynasty": "唐",
        "collection_info": null
    },
    {
        "title": "深渡驿",
        "author": "张说",
        "content": "旅泊青山夜，荒庭白露秋。\n洞房悬月影，高枕听江流。\n猿响寒岩树，萤飞古驿楼。\n他乡对摇落，倂觉起离忧。",
        "dynasty": "唐",
        "collection_info": null
    },
    {
        "title": "惠文太子挽歌二首 一",
        "author": "张说",
        "content": "碣馆英灵在，瑶山美谥尊。\n剪桐悲曩戏，攻玉怆新恩。\n宫仗传驰道，朝衣送国门。\n千秋谷门外，明月照西园。",
        "dynasty": "唐",
        "collection_info": null
    },
    {
        "title": "惠文太子挽歌二首 二",
        "author": "张说",
        "content": "梁国深文雅，淮王爱道仙。\n帝欢同宴日，神夺上宾年。\n旒旐飞行树，帷宫宿野烟。\n指言君爱弟，挥泪满山川。",
        "dynasty": "唐",
        "collection_info": null
    },
    {
        "title": "节义太子杨妃挽歌二首 一",
        "author": "张说",
        "content": "西华三公族，东闱五可才。\n玉环初受庆，金玦反逢灾。\n桂殿花空落，桐园月自开。\n朝云将暮雨，长绕望思台。",
        "dynasty": "唐",
        "collection_info": null
    },
    {
        "title": "节义太子杨妃挽歌二首 二",
        "author": "张说",
        "content": "昔日三朝路，逶迤四望车。\n绣腰长命绮，隐髻连枝花。\n今春戾园树，索然无岁华。\n共伤千载后，惟号一王家。",
        "dynasty": "唐",
        "collection_info": null
    },
    {
        "title": "韦谯公挽歌二首 一",
        "author": "张说",
        "content": "五瑞分王国，双珠映后家。\n文飞书上凤，武结笥中蛇。\n出豫荣前马，迴鸾丧后车。\n衮衣将锡命，泉路有光华。",
        "dynasty": "唐",
        "collection_info": null
    },
    {
        "title": "韦谯公挽歌二首 二",
        "author": "张说",
        "content": "国骋双骐骥，庭仪两凤皇。\n将星连相位，玉树伴金乡。\n歌舞侯家艳，轩裘戚里光。\n安知杜陵下，碑版已相望。",
        "dynasty": "唐",
        "collection_info": null
    },
    {
        "title": "右丞相苏公挽歌二首 一",
        "author": "张说",
        "content": "王宰丹青化，春卿礼乐才。\n缁衣传旧职，华衮赠新哀。\n路泣羣官送，山嘶驷马回。\n佳辰无白日，宾阁有青苔。",
        "dynasty": "唐",
        "collection_info": null
    },
    {
        "title": "右丞相苏公挽歌二首 二",
        "author": "张说",
        "content": "门歌出野田，冠带寝穷泉。\n万事皆身外，平生尚目前。\n西垣紫泥綍，东岳白云篇。\n自惜同声处，从今遂绝弦。",
        "dynasty": "唐",
        "collection_info": null
    },
    {
        "title": "崔尚书挽词",
        "author": "张说",
        "content": "相宅隆坤宝，承家占海封。\n庭中男执雁，门外女乘龙。\n鸣玉游三省，摐金侍九重。\n一朝宾客散，留劒在青松。",
        "dynasty": "唐",
        "collection_info": null
    },
    {
        "title": "右侍郎集贤院学士徐公挽词二首 一",
        "author": "张说",
        "content": "才美临淄北，名高淮海东。\n羽仪三省遍，渔猎五车通。\n玉殿孤新榜，珠英落旧丛。",
        "dynasty": "唐",
        "collection_info": null
    },
    {
        "title": "右侍郎集贤院学士徐公挽词二首 二",
        "author": "张说",
        "content": "叹息书林友，才华天下选。\n并赋三阳宫，集诗集贤殿。\n具物衣如在，咄嗟长不见。\n既哀薤露词，岂忘平生眷。",
        "dynasty": "唐",
        "collection_info": null
    },
    {
        "title": "崔司业挽歌二首 一",
        "author": "张说",
        "content": "海岱英灵气，胶庠礼乐资。\n风流满天下，人物擅京师。\n疾起扬雄赋，魂游谢客诗。\n从今好文主，遗恨不同时。",
        "dynasty": "唐",
        "collection_info": null
    },
    {
        "title": "崔司业挽歌二首 二",
        "author": "张说",
        "content": "象设存华馆，威仪下墓田。\n凤池伤旧草，麟史泣遗编。\n帷盖墟烟没，干旌陇日悬。\n古来埋玉树，流恨满山川。",
        "dynasty": "唐",
        "collection_info": null
    },
    {
        "title": "李工部挽歌三首 一",
        "author": "张说",
        "content": "锦帐为郎日，金门待诏时。\n杨宫先上赋，柏殿几连诗。\n瞬息琴歌断，凄凉箫挽悲。\n那堪霸陵岸，回首望京师。",
        "dynasty": "唐",
        "collection_info": null
    },
    {
        "title": "李工部挽歌三首 二",
        "author": "张说",
        "content": "宅兆西陵上，平生雅志从。\n城临丹阙近，山望白云重。\n会葬知元伯，看碑识蔡邕。\n无由接神理，挥涕向青松。",
        "dynasty": "唐",
        "collection_info": null
    },
    {
        "title": "李工部挽歌三首 三",
        "author": "张说",
        "content": "常时好宾客，永日对弦歌。\n是日归泉下，伤心无奈何。\n墓庭人已散，祭处鸟来过。\n碑石生苔藓，荣名岂復多。",
        "dynasty": "唐",
        "collection_info": null
    },
    {
        "title": "赠工部尚书冯公挽歌三首 一",
        "author": "张说",
        "content": "忠鲠难为事，平生尽畏途。\n如弦心自直，秀木势恆孤。\n诏葬南陵道，神游北斗枢。\n贵门传万石，余庆在双珠。",
        "dynasty": "唐",
        "collection_info": null
    },
    {
        "title": "赠工部尚书冯公挽歌三首 二",
        "author": "张说",
        "content": "爵位题龙旐，威仪出凤城。\n路傍人泣送，门外马嘶迎。\n万事非吾有，千悲是世情。\n昔焉称夏日，今也谥冬卿。",
        "dynasty": "唐",
        "collection_info": null
    },
    {
        "title": "赠工部尚书冯公挽歌三首 三",
        "author": "张说",
        "content": "窅然长夜台，举世可哀哉。\n泉户一朝闭，松风四面来。\n石碑填駮藓，珠服聚尘埃。\n谁言辽东鹤，千年往復回。",
        "dynasty": "唐",
        "collection_info": null
    },
    {
        "title": "徐高御挽歌",
        "author": "张说",
        "content": "蒲密遥千载，鸣琴始一追。\n公卿传世范，仁义续灵基。\n不待南游禄，何先北帝期。\n玉棺从此闭，金鼎代相欺。",
        "dynasty": "唐",
        "collection_info": null
    },
    {
        "title": "奉和圣制春日幸望春宫应制",
        "author": "张说",
        "content": "别馆芳菲上苑东，飞花澹荡御筵红。\n城临渭水天河静，阙对南山雨露通。\n绕殿流莺凡几树，当蹊乱蝶许多丛。\n春园既醉心和乐，共识皇恩造化同。",
        "dynasty": "唐",
        "collection_info": null
    },
    {
        "title": "侍宴隆庆池应制",
        "author": "张说",
        "content": "灵池月满直城隈，黻帐天临御路开。\n东沼初阳疑吐出，南山晓翠若浮来。\n鱼龙百戏纷容与，凫鹢双舟较泝洄。\n愿似金堤青草馥，长承瑶水白云杯。",
        "dynasty": "唐",
        "collection_info": null
    },
    {
        "title": "奉和圣制春日出苑应制",
        "author": "张说",
        "content": "禁林艳裔发青阳，春望逍遥出画堂。\n雨洗亭皋千亩绿，风吹梅李一园香。\n鹤飞不去随青管，鱼跃翻来入綵航。\n睿赏欢承天保定，遒文更覩日重光。",
        "dynasty": "唐",
        "collection_info": null
    },
    {
        "title": "扈从温泉宫献诗",
        "author": "张说",
        "content": "温泉启蛰气氛氲，渭浦归鸿日数羣。\n骑仗联联环北极，鸣笳步步引南熏。\n松间彩殿笼佳气，山上朱旗绕瑞云。\n不知远梦华胥国，何如亲奉帝尧君。",
        "dynasty": "唐",
        "collection_info": null
    },
    {
        "title": "三月三日诏宴定昆池宫庄赋得筵字",
        "author": "张说",
        "content": "凤皇楼下对天泉，鹦鹉洲中匝管弦。\n旧识平阳佳丽地，今逢上巳盛明年。\n舟将水动千寻日，幕共林横两岸烟。\n不降玉人观禊饮，谁令醉舞拂宾筵。",
        "dynasty": "唐",
        "collection_info": null
    },
    {
        "title": "先天应令",
        "author": "张说",
        "content": "三阳丽景早芳辰，四序嘉园物候新。\n梅花百般障行路，垂柳千条暗迴津。\n鸟惊直为飞风叶，鱼跃都由怯岸人。\n唯愿圣主南山寿，何愁不赏万年春。",
        "dynasty": "唐",
        "collection_info": null
    },
    {
        "title": "舞马千秋万岁乐府词三首 一",
        "author": "张说",
        "content": "金天诞圣千秋节，玉醴还分万寿觞。\n试听紫骝歌乐府，何如騄骥舞华冈。\n连鶱势出鱼龙变，躞蹀骄生鸟兽行。\n岁岁相传指树日，翩翩来伴庆云翔。",
        "dynasty": "唐",
        "collection_info": null
    },
    {
        "title": "舞马千秋万岁乐府词三首 二",
        "author": "张说",
        "content": "圣皇至德与天齐，天马来仪自海西。\n腕足徐行拜两膝，繁骄不进踏千蹄。\n髬髵奋鬣时蹲踏，鼓怒骧身忽上跻。\n更有衔杯终宴曲，垂头掉尾醉如泥。",
        "dynasty": "唐",
        "collection_info": null
    },
    {
        "title": "舞马千秋万岁乐府词三首 三",
        "author": "张说",
        "content": "远听明君爱逸才，玉鞭金翅引龙媒。\n不因兹白人间有，定是飞黄天上来。\n影弄日华相照耀，喷含云色且裴徊。\n莫言阙下桃花舞，别有河中兰叶开。",
        "dynasty": "唐",
        "collection_info": null
    },
    {
        "title": "同赵侍御巴陵早春作",
        "author": "张说",
        "content": "江上春来早可观，巧将春物妬余寒。\n水苔共绕留乌石，花鸟争开鬬鸭栏。\n佩胜芳辰日渐暖，然灯美夜月初圆。\n意随北雁云飞去，直待南州蕙草残。",
        "dynasty": "唐",
        "collection_info": null
    },
    {
        "title": "㴩湖山寺",
        "author": "张说",
        "content": "空山寂历道心生，虚谷迢遥野鸟声。\n禅室从来尘外赏，香台岂是世中情。\n云间东岭千寻出，树裏南湖一片明。\n若使巢由知此意，不将萝薜易簪缨。",
        "dynasty": "唐",
        "collection_info": null
    },
    {
        "title": "幽州新岁作",
        "author": "张说",
        "content": "去岁荆南梅似雪，今年蓟北雪如梅。\n共知人事何常定，且喜年华去復来。\n边镇戍歌连夜动，京城燎火彻明开。\n遥遥西向长安日，愿上南山寿一杯。",
        "dynasty": "唐",
        "collection_info": null
    },
    {
        "title": "扈从幸韦嗣立山庄应制",
        "author": "张说",
        "content": "寒灰飞玉管，汤井驻金舆。\n既得方明相，还寻大隗居。\n悬泉珠贯下，列帐锦屏舒。\n骑远林逾密，笳繁谷自虚。\n门旗堑复磴，殿幕裹通渠。\n舞凤迎公主，雕龙赋婕妤。\n地幽天赏洽，酒乐御筵初。\n菲才叨侍从，连藻媿应徐。",
        "dynasty": "唐",
        "collection_info": null
    },
    {
        "title": "奉和圣制喜雪应制",
        "author": "张说",
        "content": "圣德与天同，封峦欲报功。\n诏书期日下，灵感应时通。\n触石云呈瑞，含花雪告丰。\n积如沙照月，散似麵从风。\n舞集仙台上，歌流帝乐中。\n遥知百神喜，洒路待行宫。",
        "dynasty": "唐",
        "collection_info": null
    },
    {
        "title": "奉和圣制寒食作应制",
        "author": "张说",
        "content": "寒食春过半，花秾鸟復娇。\n从来禁火日，会接清明朝。\n鬬敌鸡殊胜，争毬马绝调。\n晴空数云点，香树百风摇。\n改木迎新燧，封田表旧烧。\n皇情爱嘉节，传曲与箫韶。",
        "dynasty": "唐",
        "collection_info": null
    },
    {
        "title": "奉和圣制赐崔日知往潞州应制",
        "author": "张说",
        "content": "圣情留曩镇，佳气翊兴王。\n增戟雄都府，高车转太常。\n川横八练阔，山带五龙长。\n连帅初恩命，天人旧纪纲。\n饯涂飞御藻，阖境自生光。\n明主征循吏，何年下凤皇。",
        "dynasty": "唐",
        "collection_info": null
    },
    {
        "title": "春晚侍宴丽正殿探得开字",
        "author": "张说",
        "content": "圣政惟稽古，宾门引上才。\n坊因购书立，殿为集贤开。\n髦彦星辰下，仙章日月回。\n字如龙负出，韵是凤衔来。\n庭柳余春驻，宫莺早夏催。\n喜承芸阁宴，幸奉柏梁杯。",
        "dynasty": "唐",
        "collection_info": null
    },
    {
        "title": "奉和圣制花蕚楼下宴应制",
        "author": "张说",
        "content": "万心翘乐宴，三舍缓昌时。\n山接夏云险，台留春日迟。\n节移芳未歇，兴隔赏仍追。\n醉后传嘉惠，楼前舞圣慈。\n皇恩与时合，天意若人期。\n故发前旬雨，新垂湛露诗。",
        "dynasty": "唐",
        "collection_info": null
    },
    {
        "title": "奉和圣制度蒲关应制",
        "author": "张说",
        "content": "蒲坂横临晋，华芝晓望秦。\n关城雄地险，桥路扼天津。\n楼映行宫日，堤含宫树春。\n黄云随宝鼎，紫气逐真人。\n东咏唐虞迹，西观周汉尘。\n山河非国宝，明主爱忠臣。",
        "dynasty": "唐",
        "collection_info": null
    },
    {
        "title": "奉和圣制途经华岳应制",
        "author": "张说",
        "content": "西岳镇皇京，中峰入太清。\n玉銮重岭应，缇[骑]薄云迎。\n霁日悬高掌，寒空类削成。\n轩游会神处，汉幸望仙情。\n旧庙青林古，新碑绿字生。\n羣臣愿封岱，还驾勒鸿名。",
        "dynasty": "唐",
        "collection_info": null
    },
    {
        "title": "奉和圣制过王浚墓应制",
        "author": "张说",
        "content": "牛斗三分国，龙骧一统年。\n智高宁受制，风急肯回船。\n有策擒吴嚭，无言让范宣。\n援孤因势屈，功重为谗偏。\n旧迹灰尘散，枯坟故老传。\n百代逢明主，何辞死道边。",
        "dynasty": "唐",
        "collection_info": null
    },
    {
        "title": "奉和圣制经河上公庙应制",
        "author": "张说",
        "content": "河上无名老，知非汉代人。\n先探道德要，留待圣明辰。\n玄妙为天下，清虚用谷神。\n化将和气一，风与太初邻。\n灵庙观遗像，仙歌入至真。\n皇心齐万物，何处不同尘。",
        "dynasty": "唐",
        "collection_info": null
    },
    {
        "title": "奉和圣制幸凤汤泉应制",
        "author": "张说",
        "content": "周狩闻岐礼，秦都辨雍名。\n献禽天子孝，存老圣皇情。\n温润宜冬幸，游畋乐岁成。\n汤云出水殿，暖气入山营。\n坎意无私洁，干心称物平。\n帝歌流乐府，溪谷也增荣。",
        "dynasty": "唐",
        "collection_info": null
    },
    {
        "title": "恩赐乐游园宴",
        "author": "张说",
        "content": "汉苑佳游地，轩庭近侍臣。\n共持荣幸日，来赏艳阳春。\n馔玉颁王篚，摐金下帝钧。\n池台草色徧，宫观柳条新。\n花绶光连榻，朱颜畅饮醇。\n圣朝多乐事，天意每随人。",
        "dynasty": "唐",
        "collection_info": null
    },
    {
        "title": "三月二十日诏宴乐游园赋得风字",
        "author": "张说",
        "content": "乐游形胜地，表裏望郊宫。\n北阙连天顶，南山对掌中。\n皇恩贷芳月，旬宴美成功。\n鱼戏芙蓉水，莺啼杨柳风。\n春光看欲暮，天泽恋无穷。\n长袖招斜日，留光待曲终。",
        "dynasty": "唐",
        "collection_info": null
    },
    {
        "title": "赴集贤院学士上赐宴应制得辉字",
        "author": "张说",
        "content": "侍帝金华讲，千龄道固稀。\n位将贤士设，书共学徒归。\n首命深燕隗，通经浅汉韦。\n列筵荣赐食，送客愧儒衣。\n贺燕窥檐下，迁莺入殿飞。\n欲知朝野庆，文教日光辉。",
        "dynasty": "唐",
        "collection_info": null
    },
    {
        "title": "端午三殿侍宴应制探得鱼字",
        "author": "张说",
        "content": "小暑夏弦应，徽音商管初。\n愿赍长命缕，来续大恩余。\n三殿褰珠箔，羣官上玉除。\n助阳尝麦彘，顺节进龟鱼。\n甘露垂天酒，芝花捧御书。\n合丹同蝘蜓，灰骨共蟾蜍。\n今日伤蛇意，衔珠遂阙如。",
        "dynasty": "唐",
        "collection_info": null
    },
    {
        "title": "奉和圣制春中兴庆宫酺宴应制",
        "author": "张说",
        "content": "千龄逢启圣，万域共来威。\n庆接郊禋后，酺承农事稀。\n御楼横广路，天乐下重闱。\n鸾凤调歌曲，虹霓动舞衣。\n合声云上聚，连步月中归。\n物覩恩无外，神和道入微。\n镐京陪乐饮，柏殿奉文飞。\n徒竭秋云影，何资春日晖。",
        "dynasty": "唐",
        "collection_info": null
    },
    {
        "title": "奉和圣制千秋节宴应制",
        "author": "张说",
        "content": "五德生王者，千龄启圣人。\n赤光来照夜，黄云上覆晨。\n海县衔恩久，朝章献舞新。\n高居帝座出，夹道众官陈。\n槊杖洗清景，磬管凝秋旻。\n珠囊含瑞露，金镜抱仙轮。\n何岁无乡饮，何田不报神。\n熏歌与名节，传代幸羣臣。",
        "dynasty": "唐",
        "collection_info": null
    },
    {
        "title": "奉和圣制太行山中言志应制",
        "author": "张说",
        "content": "六龙鸣玉銮，九折步云端。\n河络南浮近，山经北上难。\n羽仪映松雪，戈甲带春寒。\n百谷晨笳动，千岩晓仗攒。\n皇心感韶节，敷藻念人安。\n既立省方馆，復建礼神坛。\n扈跸参天老，承荣忝夏官。\n长勤百年意，思见一胜残。",
        "dynasty": "唐",
        "collection_info": null
    },
    {
        "title": "奉和御制与宋璟源干曜同日上官命宴东堂赐诗应制",
        "author": "张说",
        "content": "大块镕羣品，经生偶圣时。\n猥承三事命，虚忝百僚师。\n右揆谋华硕，前星傅重资。\n连骞求旧礼，滥典乐贤诗。\n赐釜同荣拜，摐金宴宰司。\n菊花吹御酒，兰叶捧天词。\n宝历休明盛，颓年晷漏衰。\n少留青史笔，未敢赤松期。",
        "dynasty": "唐",
        "collection_info": null
    },
    {
        "title": "奉和圣制暇日与兄弟同游兴庆宫作应制",
        "author": "张说",
        "content": "汉武横汾日，周王宴镐年。\n何如造区夏，復此睦亲贤。\n巢凤新成阁，飞龙旧跃泉。\n棣华歌尚在，桐叶戏仍传。\n禁籞氛埃隔，平台景物连。\n圣慈良有裕，王道固无偏。\n问俗兆人阜，观风五教宣。\n献图开益地，张乐奏钧天。\n侍酒衢樽满，询刍谏鼓悬。\n永言形友爱，万国共周旋。",
        "dynasty": "唐",
        "collection_info": null
    },
    {
        "title": "奉和圣制送王晙巡边应制",
        "author": "张说",
        "content": "六月歌周雅，三边遣夏卿。\n欲施攻战法，先作简稽行。\n礼乐知谋帅，春秋识用兵。\n一劳堪定国，万里即长城。\n策有和戎利，威传破虏名。\n军前雨洒道，楼上月临营。\n别藻瑶华降，同衣锦襮荣。\n关山由义近，戎马为恩轻。\n丝竹路傍散，风云马上生。\n朝廷谓吉甫，邦国望君平。",
        "dynasty": "唐",
        "collection_info": null
    },
    {
        "title": "将赴朔方军应制",
        "author": "张说",
        "content": "礼乐逢明主，韬钤用老臣。\n恭凭神武策，远御鬼方人。\n供帐荣恩饯，山川喜诏巡。\n天文日月丽，朝赋管弦新。\n幼志传三略，衰材谢六钧。\n胆由忠作伴，心固道为邻。\n汉保河南地，胡清塞北尘。\n连年大军后，不日小康辰。\n劒舞轻离别，歌酣忘苦辛。\n从来思博望，许国不谋身。",
        "dynasty": "唐",
        "collection_info": null
    },
    {
        "title": "奉和圣制爰因巡省途次旧居应制",
        "author": "张说",
        "content": "葱郁兴王郡，殷忧启圣图。\n周成会西土，汉武幸南都。\n岁卜銮舆迈，农祠鴈政敷。\n武威棱外域，文教靡中区。\n警跸干戈捧，朝宗万玉趋。\n旧藩人事革，新化国容殊。\n壁有真龙画，庭余鸣凤梧。\n丛觞祝尧寿，合鼎献汤厨。\n阳乐寒初变，春恩蛰更苏。\n三耆颁命服，五稔復田输。\n君赋大风起，人歌湛露濡。\n从臣观玉叶，方愿纪灵符。",
        "dynasty": "唐",
        "collection_info": null
    },
    {
        "title": "宿直温泉宫羽林献诗",
        "author": "张说",
        "content": "冬狩美秦正，新丰乐汉行。\n星陈玄武阁，月对羽林营。\n寒木罗霜仗，空山响夜更。\n恩深灵液暖，节劲古松贞。\n文武皆王事，输心不为名。",
        "dynasty": "唐",
        "collection_info": null
    },
    {
        "title": "玄武门侍射",
        "author": "张说",
        "content": "射观通玄阙，兵栏闢御筵。\n雕弧月半上，画的晕重圆。\n羿后神幽赞，灵王法暗传。\n贯心精四返，饮羽妙三联。\n雪鹤来衔箭，星麟下集弦。\n一逢军宴洽，万庆武功宣。",
        "dynasty": "唐",
        "collection_info": null
    },
    {
        "title": "扈从南出雀鼠谷",
        "author": "张说",
        "content": "豫动三灵赞，时巡四海威。\n陕关凌曙出，平路半春归。\n霍镇迎云罕，汾河送羽旗。\n山南柳半密，谷北草全稀。\n迟日宜华盖，和风入袷衣。\n上林千里近，应见百花飞。",
        "dynasty": "唐",
        "collection_info": null
    },
    {
        "title": "洛桥北亭诏饯诸刺史",
        "author": "张说",
        "content": "离亭拂御沟，别曲舞船楼。\n诏饯朝廷牧，符分海县忧。\n股肱还入郡，父母更临州。\n扇逐仁风传，车随霖雨流。\n恩光水上溢，荣色柳间浮。\n预待羣方最，三公不远求。",
        "dynasty": "唐",
        "collection_info": null
    },
    {
        "title": "东都酺宴",
        "author": "张说",
        "content": "尧舜传天下，同心致太平。\n吾君内举圣，远合至公情。\n锡命承丕业，崇亲享大名。\n二天资广运，两曜益齐明。\n道畅昆虫乐，恩深朽蠹荣。\n皇舆久西幸，留镇在东京。\n合宴千官入，分曹百戏呈。\n乐来嫌景遽，酒着讶寒轻。\n喜气连云阁，欢呼动洛城。\n人间知几代，今日见河清。",
        "dynasty": "唐",
        "collection_info": null
    },
    {
        "title": "奉酬韦祭酒嗣立偶游龙门北溪忽怀骊山别业呈诸留守之作",
        "author": "张说",
        "content": "石涧泉虚落，松崖路曲迴。\n闻君北溪下，想像南山隈。\n近念鼎湖别，遥思云嶂陪。\n不同奇觏往，空覩斯文来。\n岁后寒初变，春前芳未开。\n黄蕤袅岸柳，紫蕚折村梅。\n尽室兹游玩，盈门几乐哉。\n嗟留洛阳陌，梦诣建章台。\n野失巢由性，朝非元凯才。\n布怀钦远迹，幽意日尘埃。",
        "dynasty": "唐",
        "collection_info": null
    },
    {
        "title": "奉酬韦祭酒自汤还都经龙门北溪庄见贻之作",
        "author": "张说",
        "content": "闻君汤井至，潇洒憇郊林。\n拂曙携清赏，披云觏绿岑。\n欢言游览意，款曲望归心。\n是日期佳客，同山忽异寻。\n桃花迂路转，杨柳间门深。\n泛舟伊水涨，繫马香树阴。\n繁弦弄水族，娇吹狎沙禽。\n春满汀色媚，景斜岚气侵。\n怀仁殊未远，重德匪专临。\n来藻敷幽思，连词报所钦。",
        "dynasty": "唐",
        "collection_info": null
    },
    {
        "title": "酬崔光禄冬日述怀赠答",
        "author": "张说",
        "content": "徐陈尝并作，枚马亦同时。\n各负当朝誉，俱承明主私。\n夫君迈前侣，观国骋奇姿。\n山似鸣威凤，泉如出宝龟。\n才雄子云笔，学广仲舒帷。\n紫绶拂三寺，朱门临九逵。\n昔我含香日，联尔缙云司。\n朝携兰省步，夕退竹林期。\n中路一分手，数载来何迟。\n求友还相得，羣英復在兹。\n留台少人务，方驾递寻追。\n涉玩怀同赏，霑芳忆共持。\n迎宾南涧饮，载妓东城嬉。\n春郊绿亩秀，秋涧白云滋。\n名画披人物，良书讨滞疑。\n兴来光不惜，欢往迹如遗。\n岁晏罢行乐，层城间所思。\n夜魂灯处厌，朝髪镜前衰。\n忽枉崔骃什，兼流韦孟词。\n曲高弥寡和，主善代为师。\n齐戒观华玉，留连叹色丝。\n终惭起予者，何足与言诗。",
        "dynasty": "唐",
        "collection_info": null
    },
    {
        "title": "同刘给事城南宴集",
        "author": "张说",
        "content": "水竹幽闲地，簪缨近侍臣。\n雍容乘暇日，潇洒出嚣尘。\n树对思朋鸟，池深入养鳞。\n管弦高逐吹，歌舞妙含春。\n老子叨专席，欢邀隔缙绅。\n此中情不浅，遥寄赏心人。",
        "dynasty": "唐",
        "collection_info": null
    },
    {
        "title": "温泉冯刘二监客舍观妓",
        "author": "张说",
        "content": "温谷寒林薄，羣游乐事多。\n佳人蹀骏马，乘月夜相过。\n秀色然红黛，娇香发绮罗。\n镜前鸾对舞，琴裏凤传歌。\n妬宠倾新意，衔恩奈老何。\n为君留上客，欢笑敛双蛾。",
        "dynasty": "唐",
        "collection_info": null
    },
    {
        "title": "寄许八",
        "author": "张说",
        "content": "万类春皆乐，徂颜独不怡。\n年来人更老，花发意先衰。\n乳鹊穿坛画，巢蜂触网丝。\n平生美容色，宿昔影中疑。\n远道何由梦，同心在者谁。\n西风欲谁语，悯默遂无词。",
        "dynasty": "唐",
        "collection_info": null
    },
    {
        "title": "送苏合宫颋",
        "author": "张说",
        "content": "都邑羣方首，商泉旧俗讹。\n变风须恺悌，成化伫弦歌。\n畴昔珪璋友，雍容文雅多。\n振缨游省闼，锵玉宰京河。\n别曲鸾初下，行轩雉尚过。\n百壶非饯意，流咏在人和。",
        "dynasty": "唐",
        "collection_info": null
    },
    {
        "title": "送乔安邑备",
        "author": "张说",
        "content": "书阁移年岁，文明难復辞。\n欢言冬雪满，恨别夏云滋。\n外尹方为政，高明自不欺。\n老人骖驭往，童子狎雏嬉。\n日茂西河俗，寂寥东观期。\n遥怀秀才令，京洛见新诗。",
        "dynasty": "唐",
        "collection_info": null
    },
    {
        "title": "送赵二尚书彦昭北伐",
        "author": "张说",
        "content": "虏地河冰合，边城备此时。\n兵连紫塞路，将举白云司。\n提劒荣中贵，衔珠盛出师。\n日华光组练，风色焰旌旗。\n投笔尊前起，横戈马上辞。\n梅花吹别引，杨柳赋归诗。",
        "dynasty": "唐",
        "collection_info": null
    },
    {
        "title": "石门别杨六钦望",
        "author": "张说",
        "content": "燕人同窜越，万里自相哀。\n影响无期会，江山此地来。\n暮年伤泛梗，累日慰寒灰。\n潮水东南落，浮云西北回。\n俱看石门远，倚棹两悲哉。",
        "dynasty": "唐",
        "collection_info": null
    },
    {
        "title": "南中送北使二首 一",
        "author": "张说",
        "content": "传闻合浦叶，曾向洛阳飞。\n何日南风至，还随北使归。\n红颜渡岭歇，白首对秋衰。\n高歌何由见，层堂不可违。\n谁怜炎海曲，泪尽血沾衣。",
        "dynasty": "唐",
        "collection_info": null
    },
    {
        "title": "南中送北使二首 二",
        "author": "张说",
        "content": "待罪居重译，穷愁暮雨秋。\n山临鬼门路，城绕瘴江流。\n人事今如此，生涯尚可求。\n逢君入乡县，传我念京周。\n别恨归途远，离言暮景遒。\n夷歌翻下泪，芦酒未消愁。\n闻有胡兵急，深怀汉国羞。\n和亲先是诈，款塞果为讐。\n释繫应分爵，蠲徒几復侯。\n廉颇诚未老，孙叔宜无谋。\n若道冯唐事，皇恩尚可收。",
        "dynasty": "唐",
        "collection_info": null
    },
    {
        "title": "送赵顺直郎中赴安西副大都督",
        "author": "张说",
        "content": "绝镇功难立，悬军命匪轻。\n復承迁相后，弥重任贤情。\n将起神仙地，才称礼乐英。\n长心堪繫虏，短语足论兵。\n日授休门法，星教置阵名。\n龙泉恩已着，燕颔相终成。\n月窟穷天远，河源入塞清。\n老天操别翰，承旨颂升平。",
        "dynasty": "唐",
        "collection_info": null
    },
    {
        "title": "送宋休远之蜀任",
        "author": "张说",
        "content": "求友殊损益，行道异穷申。\n缀我平生气，吐赠薄游人。\n结恩事明主，忍爱远辞亲。\n色丽成都俗，膏腴蜀水滨。\n如何从宦子，坚白共缁磷。\n日月千龄旦，河山万族春。\n怀铅书瑞府，横草事边尘。\n不及安人吏，能令王化淳。",
        "dynasty": "唐",
        "collection_info": null
    },
    {
        "title": "岳州别梁六入朝",
        "author": "张说",
        "content": "远莅长沙渚，欣逢贾谊才。\n江山疲应接，风日復晴开。\n江树云间断，湘山水上来。\n近洲朝鹭集，古戍夜猿哀。\n岸杼含苍捄，河蒲秀紫台。\n月余偏地赏，心尽故人杯。\n自我违京洛，嗟君此泝洄。\n容华因别老，交旧与年颓。\n梦见长安陌，朝宗实盛哉。",
        "dynasty": "唐",
        "collection_info": null
    },
    {
        "title": "相州冬日早衙",
        "author": "张说",
        "content": "城外宵钟敛，闺中曙火残。\n朝光曜庭雪，宿冻聚池寒。\n正色临厅事，疑词定笔端。\n除苛囹圄息，伐枳吏人宽。\n河内功犹浅，淮阳疾未安。\n镜中星髪变，顿使世情阑。",
        "dynasty": "唐",
        "collection_info": null
    },
    {
        "title": "岳州西城",
        "author": "张说",
        "content": "水国何辽旷，风波遂极天。\n西江三纪合，南浦二湖连。\n危堞临清境，烦忧暂豁然。\n九围观掌内，万象阅眸前。\n日去长沙渚，山横云梦田。\n汀葭变秋色，津树入寒烟。\n潜穴探灵诡，浮生揖圣仙。\n至今人不见，迹灭事空传。",
        "dynasty": "唐",
        "collection_info": null
    },
    {
        "title": "岳州观竞渡",
        "author": "张说",
        "content": "画作飞凫艇，双双竞拂流。\n低装山色变，急棹水华浮。\n土尚三闾俗，江传二女游。\n齐歌迎孟姥，独舞送阳侯。\n鼓发南湖溠，标争西驿楼。\n并驱常诧速，非畏日光遒。",
        "dynasty": "唐",
        "collection_info": null
    },
    {
        "title": "对酒行巴陵作",
        "author": "张说",
        "content": "留侯封万户，园令寿千金。\n本为成王业，初由赋上林。\n繁荣安足恃，霜露递相寻。\n鸟哭楚山外，猿啼湘水阴。\n梦中城阙近，天畔海云深。\n空对忘忧酌，离忧不去心。",
        "dynasty": "唐",
        "collection_info": null
    },
    {
        "title": "岳州宴姚绍之",
        "author": "张说",
        "content": "杞梓滞江滨，光华向日新。\n难兄金作友，媚子玉为人。\n山水含秋兴，池亭借善邻。\n檐松风送静，院竹鸟来驯。\n翠斝吹黄菊，琱盘鲙紫鳞。\n缓歌将醉舞，为拂绣衣尘。",
        "dynasty": "唐",
        "collection_info": null
    },
    {
        "title": "岳州九日宴道观西阁",
        "author": "张说",
        "content": "摇落长年叹，蹉跎远宦心。\n北风嘶代马，南浦宿阳禽。\n佳此黄花酌，酣余白首吟。\n凉云霾楚望，蒙雨蔽荆岑。\n登眺思清景，谁将眷浊阴。\n钓歌出江雾，樵唱入山林。\n鱼以嘉名采，木为美材侵。\n大道由中悟，逍遥匪外寻。\n参佐多君子，词华妙赏音。\n留题洞庭观，望古意何深。",
        "dynasty": "唐",
        "collection_info": null
    },
    {
        "title": "岳州作",
        "author": "张说",
        "content": "水国生秋草，离居再及瓜。\n山川临洞穴，风日望长沙。\n物土南州异，关河北信赊。\n日昏闻怪鸟，地热见修虵。\n远人梦归路，瘦马嘶去家。\n正有江潭月，徘徊恋九华。",
        "dynasty": "唐",
        "collection_info": null
    },
    {
        "title": "游洞庭湖",
        "author": "张说",
        "content": "平湖晓望分，仙峤气氛氲。\n鼓枻乘清渚，寻峰弄白云。\n江寒天一色，日静水重纹。\n树坐参猿啸，沙行入鹭羣。\n缘源斑篠密，罥径绿萝纷。\n洞穴传虚应，枫林觉自熏。\n双童有灵药，愿取献明君。",
        "dynasty": "唐",
        "collection_info": null
    },
    {
        "title": "巴丘春作",
        "author": "张说",
        "content": "日出洞庭水，春山挂断霞。\n江涔相映发，卉木共纷华。\n湘戍南浮阔，荆关北望赊。\n湖阴窥魍魉，丘势辨巴蛇。\n岛户巢为馆，渔人艇作家。\n自怜心问景，三岁客长沙。",
        "dynasty": "唐",
        "collection_info": null
    },
    {
        "title": "岳州夜坐",
        "author": "张说",
        "content": "炎洲苦三伏，永日卧孤城。\n赖此闲庭夜，萧条夜月明。\n独歌还太息，幽感见余声。\n江近鹤时呌，山深猿屡鸣。\n息心观有欲，弃知返无名。\n五十知天命，吾其达此生。",
        "dynasty": "唐",
        "collection_info": null
    },
    {
        "title": "别㴩湖",
        "author": "张说",
        "content": "念别㴩湖去，浮舟更一临。\n千峰出浪险，万木抱烟深。\n南郡延恩渥，东山恋宿心。\n露花香欲醉，时鸟啭余音。\n涉趣皆留赏，无奇不徧寻。\n莫言山水间，幽意在鸣琴。",
        "dynasty": "唐",
        "collection_info": null
    },
    {
        "title": "伯奴边见归田赋因投赵侍御",
        "author": "张说",
        "content": "尔家叹穷鸟，吾族赋归田。\n莫道荣枯异，同嗟世网牵。\n黄陵浮汨渚，青草会湘川。\n去国逾三岁，兹山老二年。\n寒鸮鸣舍下，昏虎卧篱前。\n客泪堪斑竹，离亭欲赠荃。\n放言久无次，触兴感成篇。",
        "dynasty": "唐",
        "collection_info": null
    },
    {
        "title": "清远江峡山寺",
        "author": "张说",
        "content": "流落经荒外，逍遥此梵宫。\n云峰吐月白，石壁淡烟红。\n宝塔灵仙涌，悬龛造化功。\n天香涵竹气，虚呗引松风。\n檐牖飞花入，廊房激水通。\n猿鸣知谷静，鱼戏辨江空。\n静默将何贵，惟应心境同。",
        "dynasty": "唐",
        "collection_info": null
    },
    {
        "title": "春雨早雷",
        "author": "张说",
        "content": "东北春风至，飘飘带雨来。\n拂黄先变柳，点素早惊梅。\n树蔼悬书阁，烟含作赋台。\n河鱼未上冻，江蛰已闻雷。\n美人宵梦着，金屏曙不开。\n无缘一启齿，空酌万年杯。",
        "dynasty": "唐",
        "collection_info": null
    },
    {
        "title": "闻雨",
        "author": "张说",
        "content": "穷冬万花匝，永夜百忧攒。\n危戍临江火，空斋入雨寒。\n断猿知屡别，嘶鴈觉虚弹。\n心对炉灰死，颜随庭树残。\n旧恩怀未报，倾胆镜中看。",
        "dynasty": "唐",
        "collection_info": null
    },
    {
        "title": "赦归在道中作",
        "author": "张说",
        "content": "陈焦心息尽，死意不期生。\n何幸光华旦，流人归上京。\n愁将网共解，服与代俱明。\n復是三阶正，还逢四海平。\n谁能定礼乐，为国着功成。",
        "dynasty": "唐",
        "collection_info": null
    },
    {
        "title": "喜度岭",
        "author": "张说",
        "content": "东汉兴唐历，南河復禹谋。\n宁知瘴疠地，生入帝皇州。\n雷雨苏虫蛰，春阳放鷽鸠。\n洄沿炎海畔，登降闽山陬。\n岭路分中夏，川源得上流。\n见花便独笑，看草即忘忧。\n自始居重译，天星已再周。\n乡关绝归望，亲戚不相求。\n弃杖枯还植，穷鳞涸更浮。\n道消黄鹤去，运启白驹留。\n江妾晨炊黍，津童夜棹舟。\n盛明良可遇，莫后洛城游。",
        "dynasty": "唐",
        "collection_info": null
    },
    {
        "title": "奉和圣制潼关口号应制",
        "author": "张说",
        "content": "天德平无外，关门东復西。\n不将千里隔，何用一丸泥。",
        "dynasty": "唐",
        "collection_info": null
    },
    {
        "title": "奉萧令嵩酒幷诗",
        "author": "张说",
        "content": "乐奏天恩满，杯来秋兴高。\n更蒙萧相国，对席饮醇醪。",
        "dynasty": "唐",
        "collection_info": null
    },
    {
        "title": "奉宇文黄门融酒",
        "author": "张说",
        "content": "圣德垂甘露，天章下大风。\n又乘黄阁赏，愿作黑头公。",
        "dynasty": "唐",
        "collection_info": null
    },
    {
        "title": "奉裴中书光庭酒",
        "author": "张说",
        "content": "西掖恩华降，南宫命席阑。\n讵知鸡树后，更接凤池欢。",
        "dynasty": "唐",
        "collection_info": null
    },
    {
        "title": "清夜酌",
        "author": "张说",
        "content": "秋阴士多感，雨息夜无尘。\n清樽宜明月，復有平生人。",
        "dynasty": "唐",
        "collection_info": null
    },
    {
        "title": "醉中作",
        "author": "张说",
        "content": "醉后乐无极，弥胜未醉时。\n动容皆是舞，出语总成诗。",
        "dynasty": "唐",
        "collection_info": null
    },
    {
        "title": "送梁知微渡海东",
        "author": "张说",
        "content": "今日此相送，明年此相待。\n天上客星回，知君渡东海。",
        "dynasty": "唐",
        "collection_info": null
    },
    {
        "title": "寄刘道士舃",
        "author": "张说",
        "content": "真人降紫气，邀我丹田宫。\n远寄双飞舄，飞飞不碍空。",
        "dynasty": "唐",
        "collection_info": null
    },
    {
        "title": "书香能和尚塔",
        "author": "张说",
        "content": "大师捐世去，空余法力在。\n远寄无碍香，心随到南海。",
        "dynasty": "唐",
        "collection_info": null
    },
    {
        "title": "被使在蜀",
        "author": "张说",
        "content": "即今三伏尽，尚自在临邛。\n归途千里外，秋月定相逢。",
        "dynasty": "唐",
        "collection_info": null
    },
    {
        "title": "正朝摘梅",
        "author": "张说",
        "content": "蜀地寒犹暖，正朝发早梅。\n偏惊万里客，已復一年来。",
        "dynasty": "唐",
        "collection_info": null
    },
    {
        "title": "蜀道后期",
        "author": "张说",
        "content": "客心争日月，来往预期程。\n秋风不相待，先至洛阳城。",
        "dynasty": "唐",
        "collection_info": null
    },
    {
        "title": "广州江中作",
        "author": "张说",
        "content": "去国年方晏，愁心转不堪。\n离人与江水，终日向西南。",
        "dynasty": "唐",
        "collection_info": null
    },
    {
        "title": "江中诵经",
        "author": "张说",
        "content": "实相归悬解，虚心暗在通。\n澄江明月内，应是色成空。",
        "dynasty": "唐",
        "collection_info": null
    },
    {
        "title": "江中遇黄领子刘隆",
        "author": "张说",
        "content": "危石江中起，孤云岭上还。\n相逢皆得意，何处是乡关。",
        "dynasty": "唐",
        "collection_info": null
    },
    {
        "title": "钦州守岁",
        "author": "张说",
        "content": "故岁今宵尽，新年明旦来。\n愁心随斗柄，东北望春回。",
        "dynasty": "唐",
        "collection_info": null
    },
    {
        "title": "岳州守岁二首 一",
        "author": "张说",
        "content": "夜风吹醉舞，庭户对酣歌。\n愁逐前年少，欢迎今岁多。",
        "dynasty": "唐",
        "collection_info": null
    },
    {
        "title": "岳州守岁二首 二",
        "author": "张说",
        "content": "桃枝堪辟恶，爆竹好惊眠。\n歌舞留今夕，犹言惜旧年。",
        "dynasty": "唐",
        "collection_info": null
    },
    {
        "title": "元朝",
        "author": "张说",
        "content": "今岁元日乐，不谢往年春。\n知向来心道，谁为昨夜人。",
        "dynasty": "唐",
        "collection_info": null
    },
    {
        "title": "耗磨日饮二首 一",
        "author": "张说",
        "content": "耗磨传兹日，纵横道未宜。\n但令不忌醉，翻是乐无为。",
        "dynasty": "唐",
        "collection_info": null
    },
    {
        "title": "耗磨日饮二首 二",
        "author": "张说",
        "content": "上月今朝减，流传耗磨辰。\n还将不事事，同醉俗中人。",
        "dynasty": "唐",
        "collection_info": null
    },
    {
        "title": "耗磨日饮",
        "author": "张说",
        "content": "春来半月度，俗忌一时闲。\n不酌他乡酒，惟堪对楚山。",
        "dynasty": "唐",
        "collection_info": null
    },
    {
        "title": "九日进茱萸山诗五首 一",
        "author": "张说",
        "content": "家居洛阳下，举目见嵩山。\n刻作茱萸节，情生造化间。",
        "dynasty": "唐",
        "collection_info": null
    },
    {
        "title": "九日进茱萸山诗五首 二",
        "author": "张说",
        "content": "黄花宜泛酒，青岳好登高。\n稽首明廷内，心为天下劳。",
        "dynasty": "唐",
        "collection_info": null
    },
    {
        "title": "九日进茱萸山诗五首 三",
        "author": "张说",
        "content": "菊酒携山客，萸囊繫牧童。\n路疑随大隗，心似问鸿蒙。",
        "dynasty": "唐",
        "collection_info": null
    },
    {
        "title": "九日进茱萸山诗五首 四",
        "author": "张说",
        "content": "九日重阳数，三秋万实成。\n时来谒轩后，罢去坐蓬瀛。",
        "dynasty": "唐",
        "collection_info": null
    },
    {
        "title": "九日进茱萸山诗五首 五",
        "author": "张说",
        "content": "晚节欢重九，高山上五千。\n醉中知遇圣，梦裏见寻仙。",
        "dynasty": "唐",
        "collection_info": null
    },
    {
        "title": "岳州看黄叶",
        "author": "张说",
        "content": "白首看黄叶，徂颜復几何。\n空惭棠树下，不见政成歌。",
        "dynasty": "唐",
        "collection_info": null
    },
    {
        "title": "岭南送使二首 一",
        "author": "张说",
        "content": "狱中生白髮，岭外罢红颜。\n古来相送处，凡得几人还。",
        "dynasty": "唐",
        "collection_info": null
    },
    {
        "title": "岭南送使二首 二",
        "author": "张说",
        "content": "万里投荒裔，来时不见亲。\n一朝成白首，看取报家人。",
        "dynasty": "唐",
        "collection_info": null
    },
    {
        "title": "伤妓人董氏四首 一",
        "author": "张说",
        "content": "董氏娇娆性，多为窈窕名。\n人随秋月落，韵入捣衣声。",
        "dynasty": "唐",
        "collection_info": null
    },
    {
        "title": "伤妓人董氏四首 二",
        "author": "张说",
        "content": "粉蘂粘妆簏，金花竭翠条。\n夜台无戏伴，魂影向谁娇。",
        "dynasty": "唐",
        "collection_info": null
    },
    {
        "title": "伤妓人董氏四首 三",
        "author": "张说",
        "content": "旧亭红粉阁，宿处白云关。\n春日双飞去，秋风独不还。",
        "dynasty": "唐",
        "collection_info": null
    },
    {
        "title": "伤妓人董氏四首 四",
        "author": "张说",
        "content": "舞席沾残粉，歌梁委旧尘。\n独伤窗裏月，不见帐中人。",
        "dynasty": "唐",
        "collection_info": null
    },
    {
        "title": "三月闺怨",
        "author": "张说",
        "content": "三月时将尽，空房妾独居。\n蛾眉愁自结，鬓髪没情梳。",
        "dynasty": "唐",
        "collection_info": null
    },
    {
        "title": "破陈乐词二首 一",
        "author": "张说",
        "content": "汉兵出顿金微，照日光明铁衣。\n百里火旛焰焰，千行云骑霏霏。\n蹙踏辽河自竭，鼓噪燕山可飞。\n正属四方朝贺，端知万舞皇威。",
        "dynasty": "唐",
        "collection_info": null
    },
    {
        "title": "破陈乐词二首 二",
        "author": "张说",
        "content": "少年胆气凌云，共许骁雄出羣。\n匹马城西挑战，单刀蓟北从军。\n一鼓鲜卑送款，五饵单于解纷。\n誓欲成名报国，羞将开閤论勋。",
        "dynasty": "唐",
        "collection_info": null
    },
    {
        "title": "舞马词六首 一",
        "author": "张说",
        "content": "万玉朝宗凤扆，千金率领龙媒。\n眄鼓凝骄躞蹀，听歌弄影徘徊。",
        "dynasty": "唐",
        "collection_info": null
    },
    {
        "title": "舞马词六首 二",
        "author": "张说",
        "content": "天鹿遥征衞叔，日龙上借羲和。\n将共两骖争舞，来随八骏齐歌。",
        "dynasty": "唐",
        "collection_info": null
    },
    {
        "title": "舞马词六首 三",
        "author": "张说",
        "content": "綵旄八佾成行，时龙五色因方。\n屈膝衔杯赴节，倾心献寿无疆。",
        "dynasty": "唐",
        "collection_info": null
    },
    {
        "title": "舞马词六首 四",
        "author": "张说",
        "content": "帝皁龙驹沛艾，星兰骥子权奇。\n腾倚骧洋应节，繁骄接迹不移。",
        "dynasty": "唐",
        "collection_info": null
    },
    {
        "title": "舞马词六首 五",
        "author": "张说",
        "content": "二圣先天合德，羣灵率土可封。\n击石骖驔紫燕，摐金顾步苍龙。",
        "dynasty": "唐",
        "collection_info": null
    },
    {
        "title": "舞马词六首 六",
        "author": "张说",
        "content": "圣君出震应箓，神马浮河献图。\n足踏天庭鼓舞，心将帝乐踌蹰。",
        "dynasty": "唐",
        "collection_info": null
    },
    {
        "title": "奉和三日祓禊渭滨应制",
        "author": "张说",
        "content": "青郊上巳艳阳年，紫禁皇游祓渭川。\n幸得欢娱承湛露，心同草树乐春天。",
        "dynasty": "唐",
        "collection_info": null
    },
    {
        "title": "桃花园马上应制",
        "author": "张说",
        "content": "林间艳色骄天马，苑裏秾华伴丽人。\n愿逐南风飞帝席，年年含笑舞青春。",
        "dynasty": "唐",
        "collection_info": null
    },
    {
        "title": "奉和圣制幸韦嗣立山庄应制",
        "author": "张说",
        "content": "西京上相出扶阳，东郊别业好池塘。\n自非仁智符天赏，安能日月共回光。",
        "dynasty": "唐",
        "collection_info": null
    },
    {
        "title": "奉和圣制同玉真公主游大哥山池题石壁",
        "author": "张说",
        "content": "池如明镜月华开，山学香炉云气来。\n神藻飞为鹡鸰赋，仙声扬出凤皇台。",
        "dynasty": "唐",
        "collection_info": null
    },
    {
        "title": "十五日夜御前口号踏歌词二首 一",
        "author": "张说",
        "content": "花蕚楼前雨露新，长安城裏太平人。\n龙衔火树千重焰，鸡踏莲花万岁春。",
        "dynasty": "唐",
        "collection_info": null
    },
    {
        "title": "十五日夜御前口号踏歌词二首 二",
        "author": "张说",
        "content": "帝宫三五戏春台，行雨流风莫妬来。\n西域灯轮千影合，东华金阙万重开。",
        "dynasty": "唐",
        "collection_info": null
    },
    {
        "title": "苏摩遮五首 一",
        "author": "张说",
        "content": "摩遮本出海西胡，琉璃宝服紫髯鬍。\n闻道皇恩遍宇宙，来将歌舞助欢娱。",
        "dynasty": "唐",
        "collection_info": null
    },
    {
        "title": "苏摩遮五首 二",
        "author": "张说",
        "content": "绣装帕额宝花冠，夷歌骑舞借人看。\n自能激水成阴气，不虑今年寒不寒。",
        "dynasty": "唐",
        "collection_info": null
    },
    {
        "title": "苏摩遮五首 三",
        "author": "张说",
        "content": "腊月凝阴积帝台，豪歌急鼓送寒来。\n油囊取得天河水，将添上寿万年杯。",
        "dynasty": "唐",
        "collection_info": null
    },
    {
        "title": "苏摩遮五首 四",
        "author": "张说",
        "content": "寒气宜人最可怜，故将寒水散庭前。\n惟愿圣君无限寿，长取新年续旧年。",
        "dynasty": "唐",
        "collection_info": null
    },
    {
        "title": "苏摩遮五首 五",
        "author": "张说",
        "content": "昭成皇后帝家亲，荣乐诸人不比伦。\n往日霜前花委地，今年雪后树逢春。",
        "dynasty": "唐",
        "collection_info": null
    },
    {
        "title": "三月三日定昆池奉和萧令得潭字韵",
        "author": "张说",
        "content": "暮春三月日重三，春水桃花满禊潭。\n广乐逶迤天上下，仙舟摇衍镜中酣。",
        "dynasty": "唐",
        "collection_info": null
    },
    {
        "title": "和尹从事懋泛洞庭",
        "author": "张说",
        "content": "平湖一望上连天，林景千寻下洞泉。\n忽惊水上光华满，疑是乘舟到日边。",
        "dynasty": "唐",
        "collection_info": null
    },
    {
        "title": "送梁六自洞庭山作",
        "author": "张说",
        "content": "巴陵一望洞庭秋，日见孤峰水上浮。\n闻道神仙不可接，心随湖水共悠悠。",
        "dynasty": "唐",
        "collection_info": null
    },
    {
        "title": "同赵侍御望归舟",
        "author": "张说",
        "content": "山庭迥迥面长川，江树重重极远烟。\n形影相追高翥鸟，心肠倂断北风船。",
        "dynasty": "唐",
        "collection_info": null
    },
    {
        "title": "襄阳路逢寒食",
        "author": "张说",
        "content": "去年寒食洞庭波，今年寒食襄阳路。\n不辞着处寻山水，秪畏还家落春暮。",
        "dynasty": "唐",
        "collection_info": null
    },
    {
        "title": "咏方圆动静示李泌",
        "author": "张说",
        "content": "方如棋局，圆如棋子。\n动如棋生，静如棋死。",
        "dynasty": "唐",
        "collection_info": null
    },
    {
        "title": "舞马词 一",
        "author": "张说",
        "content": "万玉朝宗凤扆，千金率领龙媒。\n眄鼓凝骄蹀躞，听歌弄影徘徊。",
        "dynasty": "唐",
        "collection_info": null
    },
    {
        "title": "舞马词 二",
        "author": "张说",
        "content": "天鹿遥征卫叔，日龙上借羲和。\n将共两骖争舞，来随八骏齐歌。",
        "dynasty": "唐",
        "collection_info": null
    },
    {
        "title": "舞马词 三",
        "author": "张说",
        "content": "綵旄八佾成行，时龙五色因方。\n屈膝衔杯赴节，倾心献寿无疆。",
        "dynasty": "唐",
        "collection_info": null
    },
    {
        "title": "舞马词 四",
        "author": "张说",
        "content": "帝皁龙驹沛艾，星阑骥子权奇。\n腾倚骧洋应节，繁骄接迹不移。",
        "dynasty": "唐",
        "collection_info": null
    },
    {
        "title": "舞马词 五",
        "author": "张说",
        "content": "二圣先天合德，羣灵率土可封。\n击石骖驔紫燕，摐金顾步苍龙。",
        "dynasty": "唐",
        "collection_info": null
    },
    {
        "title": "舞马词 六",
        "author": "张说",
        "content": "圣君出震应箓，神马浮河献图。\n足蹋天庭鼓舞，心将帝乐踟蹰。",
        "dynasty": "唐",
        "collection_info": null
    },
    {
        "title": "送敬丞",
        "author": "张说",
        "content": "嘉会良难永，芳罇此夜闲。\n别离三春暮，亲爱相乡间。\n落花已覆水，岩云欲起山。\n庭兰行可佩，采采赠河关。",
        "dynasty": "唐",
        "collection_info": null
    },
    {
        "title": "见诸人送杜承诗因以成作（荆州作）",
        "author": "张说",
        "content": "吴楚分江镇，华容改旧城。\n讶君来远谒，知有去思情。\n风度沅湘险，烟还云梦平。",
        "dynasty": "唐",
        "collection_info": null
    },
    {
        "title": "幽州送随军入秦",
        "author": "张说",
        "content": "杨子来戎幕，老夫欣主诺。\n归路有光华，边庭少咨度。\n雁知穷朔苦，人羡长安乐。\n独将马革心，同声谢台阁。",
        "dynasty": "唐",
        "collection_info": null
    },
    {
        "title": "金庭观（在嵊县东南七十二里）",
        "author": "张说",
        "content": "元珠道在岂难求，海变须教鬓不秋。\n他日洞天三十六，碧桃花发共师游。\n（《嘉庆浙江通志》二三一《寺观》）（见《剡录》卷八，幷云：「先天间，遣女道士投简金庭观，见许承瓢，遂持以进。\n」《宝庆待物续志》卷四引后二句。\n）。",
        "dynasty": "唐",
        "collection_info": null
    },
    {
        "title": "白杨篇",
        "author": "张说",
        "content": "欲识前王塔鞍处，正北苗抽一小枝。\n（《文苑英华》卷八七六令狐楚《白杨新庙碑》引。\n此则承陶敏先生告知。\n）。",
        "dynasty": "唐",
        "collection_info": null
    },
    {
        "title": "句",
        "author": "张说",
        "content": "分班晓入翔鸳阁，直舍旁连浴凤池。\n（见明刻本《锦绣万花谷后集》卷十）。",
        "dynasty": "唐",
        "collection_info": null
    },
    {
        "title": "杂曲歌辞：踏歌词",
        "author": "张说",
        "content": "花萼楼前雨露新，长安城裏太平人。\n龙衔火树千灯艳，鸡踏莲花万岁春。\n帝宫三五戏春台，行雨流风莫妒来。\n西域灯轮千影合，东华金阙万重开。",
        "dynasty": "唐",
        "collection_info": {
            "collection": "御定全唐诗",
            "volume": "卷二十八"
        }
    },
    {
        "title": "杂曲歌辞：苏摩遮",
        "author": "张说",
        "content": "摩遮本出海西胡，琉璃宝服紫髯胡。\n闻道皇恩遍宇宙，来时歌舞助欢娱。\n绣装帕额宝花冠，夷歌骑舞借人看。\n自能激水成阴气，不虑今年寒不寒。\n腊月凝阴积帝台，豪歌击鼓送寒来。\n油囊取得天河水，将添上寿万年杯。\n寒气宜人最可怜，故将寒水散庭前。\n惟愿圣君无限寿，长取新年续旧年。\n昭成皇后帝家亲，荣乐诸人不比伦。\n往日霜前花委地，今年雪后树逢春。",
        "dynasty": "唐",
        "collection_info": {
            "collection": "御定全唐诗",
            "volume": "卷二十八"
        }
    },
    {
        "title": "杂曲歌辞：舞马词",
        "author": "张说",
        "content": "万玉朝宗凤扆，千金率领龙媒。\n眄鼓凝骄躞蹀，听歌弄影徘徊。\n天禄遥征卫叔，日龙上借羲和。\n将共两骖争舞，来随八骏齐歌。\n彩旄八佾成行，时龙五色因方。\n屈膝衔杯赴节，倾心献寿无疆。\n帝皂龙驹沛艾，星兰骥子权奇。\n腾倚骧洋应节，繁骄接迹不移。\n二圣先天合德，群灵率土可封。\n击石骖驔紫燕，摐金顾步苍龙。\n圣君出震应箓，神马浮河献图。\n足踏天庭鼓舞，心将帝乐踟踌。",
        "dynasty": "唐",
        "collection_info": {
            "collection": "御定全唐诗",
            "volume": "卷二十八"
        }
    },
    {
        "title": "杂曲歌辞：舞马千秋万岁乐府词",
        "author": "张说",
        "content": "金天诞圣千秋节，玉醴还分万寿觞。试听紫骝歌乐府，\n岁岁相传指树日，翩翩来伴庆云翔。\n圣王至德与天齐，天马来仪自海西。腕足齐行拜两膝，\n更有衔杯终宴曲，垂头掉尾醉如泥。\n远听明君爱逸才，玉鞭金翅引龙媒。不因兹白人间有，\n莫言阙下桃花舞，别有河中兰叶开。",
        "dynasty": "唐",
        "collection_info": {
            "collection": "御定全唐诗",
            "volume": "卷二十八"
        }
    },
    {
        "title": "唐封泰山乐章：豫和六首",
        "author": "张说",
        "content": "挹泰坛，紫泰清。受天命，报天成。\n竦皇心，荐乐声。志上达，歌下迎。\n亿上帝，临下庭。骑日月，陪列星。\n嘉视信，大糦馨。澹神心，醉皇灵。\n相百辟，贡八荒。九歌叙，万舞翔。\n肃振振，铿皇皇。帝欣欣，福穰穰。\n高在上，道光明。物资始，德难名。\n承眷命，牧苍生。寰宇谧，泰阶平。\n天道无亲，至诚与邻。山川遍礼，宫征惟新。\n玉帛非盛，聪明会真。正斯一德，通乎百神。\n享帝享亲，维孝维圣。缉熙懿德，敷扬成命。\n华夷志同，笙镛礼盛。明灵降止，感此诚敬。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐封泰山乐章：太和",
        "author": "张说",
        "content": "孝敬中发，和容外彰。腾华照宇，如升太阳。\n贞璧就奠，玄灵垂光。礼乐具举，济济洋洋。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐封泰山乐章：肃和",
        "author": "张说",
        "content": "奠祖配天，承天享帝。百灵咸秩，四海来祭。\n植我苍璧，布我玄制。华日裴回，神烟容裔。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐封泰山乐章：雍和",
        "author": "张说",
        "content": "俎豆有馥，粢盛絜丰。亦有和羹，既戒既平。\n鼓钟管磬，肃唱和鸣。皇皇我祖，来我思成。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐封泰山乐章：寿和",
        "author": "张说",
        "content": "烝烝我后，享献惟寅。躬酌郁鬯，跪奠明神。\n孝莫孝乎，配上帝亲。敬莫敬乎，教天下臣。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐封泰山乐章：寿和",
        "author": "张说",
        "content": "皇祖严配，配享皇天。皇皇降嘏，天子万年。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐封泰山乐章：舒和",
        "author": "张说",
        "content": "六钟翕协六变成，八佾徜徉八风生。\n乐九韶兮人神感，美七德兮天地清。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐封泰山乐章：凯和",
        "author": "张说",
        "content": "烈祖顺三灵，文宗威四海。黄钺诛群盗，朱旗扫多罪。\n戢兵天下安，约法人心改。大哉干羽意，常见风云在。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐封泰山乐章：豫和",
        "author": "张说",
        "content": "礼乐终，烟燎上。怀灵惠，结皇想。\n归风疾，回风爽。百福来，众神往。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：永和三首",
        "author": "张说",
        "content": "肃九室，谐八音。歌皇慕，动神心。\n礼宿设，乐妙寻。声明备，祼奠临。\n律迓气，音入玄。依玉几，御黼筵。\n聆忾息，僾周旋。九韶遍，百福传。\n信工祝，永颂声。来祖考，听和平。\n相百辟，贡九瀛。神休委，帝孝成。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：太和",
        "author": "张说",
        "content": "时文圣后，清庙肃邕。致诚勤荐，在貌思恭。\n玉节肆夏，金锵五钟。绳绳云步，穆穆天容。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：肃和",
        "author": "张说",
        "content": "天子享孝，工歌溥将。射祼郁鬯，乃焚膋芗。\n臭以达旨，声以求阳。奉时烝尝，永代不忘。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：雍和二首",
        "author": "张说",
        "content": "在涤嘉豢，丽碑敬牲。角握之牝，色纯之骍。\n火传阳燧，水溉阴精。太公胖俎，傅说和羹。\n俎豆有馥，齐盛洁丰。亦有和羹，既戒既平。\n鼓钟管磬，肃唱和鸣。皇皇后祖，来我思成。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：文舞",
        "author": "张说",
        "content": "圣谟九德，真言五千。庆集昌胄，符开帝先。高文杖钺，\n图书雾出，日月清悬。舞形德类，咏谂功传。黄龙蜿蟺，",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：光大舞",
        "author": "张说",
        "content": "肃肃艺祖，滔滔浚源。有雄玉剑，作镇金门。\n玄王贻绪，后稷谋孙。肇禋九庙，四海来尊。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：长髮舞",
        "author": "张说",
        "content": "具礼崇德，备乐承风。魏推幢主，周赠司空。\n不行而至，无成有终。神兴王业，天归帝功。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：大政舞",
        "author": "张说",
        "content": "于赫元命，权舆帝文。天齐八柱，地半三分。\n宗庙观德，笙镛乐勋。封唐之兆，成天下君。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：大成舞",
        "author": "张说",
        "content": "帝舞季历，龙圣生昌。后歌有蟜，胎炎孕黄。\n天地合德，日月齐光。肃雍孝享，祚我万方。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：大明舞",
        "author": "张说",
        "content": "赤精乱德，四海困穷。黄旗举义，三灵会同。\n早望春雨，云披大风。溥天来祭，高祖之功。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：崇德舞",
        "author": "张说",
        "content": "皇合一德，朝宗百神。削平天地，大拯生人。\n上帝配食，单于入臣。戎歌陈武，晔晔震震。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：钧天舞",
        "author": "张说",
        "content": "高皇迈道，端拱无为。化怀獯鬻，兵戢句骊。\n礼尊封禅，乐盘来仪。合位娲后，同称伏羲。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：大和舞",
        "author": "张说",
        "content": "退居江水，郁起丹陵。礼物还旧，朝章中兴。\n龙图友及，骏命恭膺。鸣球香瓒，大糦是承。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：景云舞",
        "author": "张说",
        "content": "景云霏烂，告我帝符。噫帝冲德，与天为徒。\n笙镛遥远，俎豆虚无。春秋孝献，回復此都。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：福和",
        "author": "张说",
        "content": "备礼用乐，崇亲致尊。诚通慈降，敬彻爱存。献怀称寿，",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：舒和",
        "author": "张说",
        "content": "六钟翕协六变成，八佾徜徉八风生。\n乐九韶兮人神感，美七德兮天地清。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：凯安三首",
        "author": "张说",
        "content": "瑟彼瑶爵，亚维上公。室如屏气，门不容躬。礼殷其本，\n礼匝三献，乐遍九成。降循轩陛，仰欷皇情。福与仁合，\n总总干戚，填填鼓钟。奋扬增气，坐作为容。\n离若鸷鸟，合如战龙。万方观德，肃肃邕邕。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：登歌",
        "author": "张说",
        "content": "止笙磬，撤豆笾。廓无响，窅入玄。主在室，神在天。\n情余慕，礼罔愆。喜黍稷，屡丰年。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "唐享太庙乐章：永和",
        "author": "张说",
        "content": "眇嘉乐，授灵爽。感若来，思如往。休气散，回风上。\n返寂寞，还惚恍。怀灵驾，结空想。",
        "dynasty": "唐",
        "collection_info": {
            "collection": "御定全唐诗",
            "volume": "卷八十五"
        }
    },
    {
        "title": "奉和圣制赐诸州刺史应制以题坐右",
        "author": "张说",
        "content": "文明遍禹迹，鳏寡达尧心。正在亲人守，能令王泽深。\n朝廷多秀士，熔炼比精金。犀节同分命，熊轩各外临。\n圣主赋新诗，穆若听熏琴。先言教为本，次言则是钦。\n三时农不夺，午夜犬无侵。愿使天宇内，品物遂浮沉。\n寄情群飞鹤，千里一扬音。共蹑华胥梦，龚黄安足寻。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "奉和圣制送宇文融安辑户口应制",
        "author": "张说",
        "content": "至德临天下，劳情遍九围。念兹人去本，蓬转将何依。\n外避征戍数，内伤亲党稀。嗟不逢明盛，胡能照隐微。\n柏台简行李，兰殿锡朝衣。别曲动秋风，恩令生春辉。\n使出四海安，诏下万心归。怍非夔龙佐，徒歌鸿雁飞。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "奉和圣制过晋阳宫应制",
        "author": "张说",
        "content": "太原俗尚武，高皇初奋庸。星轩三晋躔，土乐二尧封。\n北风遂举鹏，西河亦上龙。至德起王业，继明赖人雍。\n六合启昌期，再兴广圣踪。传呼大驾来，文物如云从。\n连营火百里，纵观人千重。翠华渡汾水，白日崒罕峰。\n枌榆恩赏洽，桑梓旧情恭。往运感不追，清时惜难逢。\n诗发尊祖心，颂刊盛德容。愿君及春事，回舆绥万邦。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "奉和圣制行次成皋应制",
        "author": "张说",
        "content": "夏氏阶隋乱，自言河朔雄。王师进谷水，兵气临山东。\n前扫成皋阵，却下洛阳宫。义合帝图起，威加天宇同。\n轩台百年外，虞典一巡中。战龙思王业，倚马赋神功。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "奉和圣制温汤对雪应制",
        "author": "张说",
        "content": "瑞雪带寒风，寒风入阴管。阴管方凝闭，寒风复凄断。\n宫似瑶林匝，庭如月华满。正赓挟纩词，非近温泉暖。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "奉和圣制义成校猎喜雪应制",
        "author": "张说",
        "content": "文教资武功，郊畋阅邦政。不知仁育久，徒看禽兽盛。\n夜霰氛埃灭，朝日山川净。绰仗飞走繁，抨弦筋角劲。\n帝射参神道，龙驰合人性。五豝连一发，百中皆先命。\n勇爵均万夫，雄图罗七圣。星为吉符老，雪作丰年庆。\n喜听行猎诗，威神入军令。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "清明日诏宴宁王山池赋得飞字",
        "author": "张说",
        "content": "今日清明宴，佳境惜芳菲。摇扬花杂下，娇啭莺乱飞。\n绿渚传歌榜，红桥度舞旗。和风偏应律，细雨不沾衣。\n承恩如改火，春去春来归。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "四月十三日诏宴宁王亭子赋得好字",
        "author": "张说",
        "content": "何许承恩宴，山亭风日好。绿嫩鸣鹤洲，阴秾斗鸡道。\n果思夏来茂，花嫌春去早。行乐无限时，皇情及芳草。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "药园宴武辂沙将军赋得洛字",
        "author": "张说",
        "content": "东第乘余兴，南园宴清洛。文学引邹枚，歌钟陈卫霍。\n风高大夫树，露下将军药。待闻出塞还，丹青上麟阁。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "修书院学士奉敕宴梁王宅赋得树字",
        "author": "张说",
        "content": "虎殿成鸿业，猿岩题凤赋。既荷大君恩，还蒙小山遇。\n秋吹迎弦管，凉云生竹树。共惜朱邸欢，无辞洛城暮。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "夕宴房主簿舍",
        "author": "张说",
        "content": "岁晏关雍空，风急河渭冰。薄游羁物役，微尚惬远凭。\n旅馆月宿永，闭扃云思兴。伊人美修夜，朋酒惠来称。\n交谈既清雅，琴吹亦凄凝。不逢君蹇涸，幽意长郁蒸。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "行从方秀川与刘评事文同宿",
        "author": "张说",
        "content": "方秀美盘游，频年降天罕。水共伊川接，山将阙门断。\n捧日照恩华，攀云引疲散。野宿霜入帐，孤衾寒不暖。\n静闻宫漏疏，卧视庭月满。开炉命温酎，中夜发清管。\n风送关山长，气遒星岁短。寓言情思惬，适兴真意坦。\n寰中病羁挂，方外嫌纵诞。愿君乐盛时，无嗟带纕缓。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "送郭大夫元振再使吐蕃",
        "author": "张说",
        "content": "犬戎废东献，汉使驰西极。长策问酋渠，猜阻自夷殛。\n容发徂边岁，旌裘敝海色。五年一见家，妻子不相识。\n武库兵犹动，金方事未息。远图待才智，苦节输筋力。\n脱刀赠分手，书带加餐食。知君万里侯，立功在异域。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "送李侍郎迥秀薛长史季昶同赋得水字",
        "author": "张说",
        "content": "汉郡接胡庭，幽并对烽垒。旌旗按部曲，文武惟卿士。\n薛公善筹画，李相威边鄙。中冀分两河，长城各万里。\n藉马黄花塞，搜兵白狼水。胜敌在安人，为君汗青史。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "别平一师",
        "author": "张说",
        "content": "王子不事俗，高驾眇难追。茅土非屑盼，倾城无乐资。\n宴坐深林中，三世同一时。皎皎独往心，不为尘网欺。\n朅来已复去，今去何来思。回首谢同行，勤会安请期。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "送王光庭",
        "author": "张说",
        "content": "同居洛阳陌，经日懒相求。及尔江湖去，言别怅悠悠。\n楚云眇羁翼，海月倦行舟。爱而不可见，徒嗟芳岁流。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "新都南亭送郭元振卢崇道",
        "author": "张说",
        "content": "竹径女萝蹊，莲洲文石堤。静深人俗断，寻玩往还迷。\n碧潭秀初月，素林惊夕栖。褰幌纳蟾影，理琴听猿啼。\n佳辰改宿昔，胜寄坐睽携。长怀赏心爱，如玉复如珪。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "赠崔公",
        "author": "张说",
        "content": "我闻西汉日，四老南山幽。长歌紫芝秀，高卧白云浮。\n朝野光尘绝，榛芜年貌秋。一朝驱驷马，连辔入龙楼。\n昔遁高皇去，今从太子游。行藏惟圣节，福祸在人谋。\n卒能匡惠帝，岂不赖留侯。事随年代远，名与图籍留。\n平生钦淳德，慷慨景前修。蚌蛤伺阴兔，蛟龙望斗牛。\n无嗟异飞伏，同气幸相求。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "赠赵公",
        "author": "张说",
        "content": "湘东股肱守，心与帝乡期。舟楫中途蹇，风波复来思。\n嘉我常联翼，金貂侍玉墀。迹参前马圣，名缀鬻熊师。\n寒暑一何速，山川远间之。宁知洞庭上，独得平生时。\n精意微绝简，从权讨妙棋。林壑为予请，纷霭发华滋。\n流赏忽已散，惊帆杳难追。送君在南浦，侘傺投此词。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "赠赵侍御",
        "author": "张说",
        "content": "禄放迹异端，偏荒事同蹇。苟忘风波累，俱会云壑践。\n险式压西湖，侨庐对南岘。夜楼江月入，朝幌山云卷。\n山势远涛连，江途斜汉转。坐啸予多暇，行吟子独善。\n并辔躧郊郭，方舟玩游演。虚声万籁分，水色千里辨。\n不知岸阴谢，再见春露泫。绿壤发欣颜，华年助虫篆。\n上世时难接，古人情可选。泊渚烦为媒，多才怨成褊。\n长沙鵩作赋，任道可知浅。请从三已心，荣辱两都遣。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "答李伯鱼桐竹",
        "author": "张说",
        "content": "结庐桐竹下，室迩人相深。接垣分竹径，隔户共桐阴。\n落花朝满岸，明月夜披林。竹有龙鸣管，桐留凤舞琴。\n奇声与高节，非吾谁赏心。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "寄姚司马",
        "author": "张说",
        "content": "共君春种瓜，本期清夏暑。瓜成人已去，失望将谁语。\n裛露摘香园，感味怀心许。偶逢西风便，因之寄鄂渚。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "代书答姜七崔九",
        "author": "张说",
        "content": "婀娜金闺树，离披野田草。虽殊两地荣，幸共三春好。\n花殊鸟飞处，叶镂虫行道。真心独感人，惆怅令人老。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "代书寄吉十一",
        "author": "张说",
        "content": "一雁雪上飞，值我衡阳道。口衔离别字，远寄当归草。\n目想春来迟，心惊寒去早。忆乡乘羽翮，慕侣盈怀抱。\n零落答故人，将随江树老。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "代书寄薛四",
        "author": "张说",
        "content": "孤雁东飞来，寄我纹与素。纹足经三象，素当综群务。\n远见故人心，一言重千金。答之彩毛翰，继以瑶华音。\n岁寒众木改，松柏心常在。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "过蜀道山",
        "author": "张说",
        "content": "我行春三月，山中百花开。披林入峭蒨，攀登陟崔嵬。\n白云半峰起，清江出峡来。谁知高深意，缅邈心幽哉。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "蜀路二首",
        "author": "张说",
        "content": "云埃夜澄廓，山日晓晴鲜。叶落苍江岸，鸿飞白露天。\n磷磷含水石，幂幂覆林烟。客心久无绪，秋风殊未然。\n徭蜀时未改，别家乡念盈。忆昨出门日，春风发鲜荣。\n及兹旋辕地，秋风满路生。昏晓思魏阙，梦寐还秦京。\n秦京开朱第，魏阙垂紫缨。幽独玄虚阁，不闻人马声。\n艺业为君重，名位为君轻。玉琴知调苦，宝镜对胆清。\n鹰饥常啄腥，凤饥亦待琼。于君自有属，物外岂能轻。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "再使蜀道",
        "author": "张说",
        "content": "眇眇葭萌道，苍苍褒斜谷。烟壑争晦深，云山共重复。\n古来风尘子，同眩望乡目。芸阁有儒生，轺车倦驰逐。\n青春客岷岭，白露摇江服。岁月镇羁孤，山川俄反復。\n鱼游恋深水，鸟迁恋乔木。如何别亲爱，坐去文章国。\n蟋蟀鸣户庭，蟏蛸网琴筑。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "江路忆郡",
        "author": "张说",
        "content": "雾敛江早明，星翻汉将没。卧闻峡猿响，起视榜人发。\n倚棹攀岸筱，凭船弄波月。水宿厌洲渚，晨光屡挥忽。\n林泽来不穷，烟波去无歇。结思笙竽裏，摇情游侠窟。\n年貌不暂留，欢愉及玄发。云涓恋山海，禽马怀燕越。\n自非行役人，安知慕城阙。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "过汉南城叹古坟",
        "author": "张说",
        "content": "旧国多陵墓，荒凉无岁年。汹涌蔽平冈，汨若波涛连。\n上世千金子，潜卧九重泉。松柏剪无余，碑记灭罔传。\n葬于不毛地，咸谓楚先贤。事尽情可识，使人心怅然。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "至尉氏",
        "author": "张说",
        "content": "夕次阮公台，啸歌临爽垲。高名安足赖，故物今皆改。\n吾兄昔兹邑，遗爱称贤宰。桑中雉未飞，屋上乌犹在。\n途逢旧甿吏，城有同僚寀。望尘远见迎，拂馆来欣待。\n慈惠留千室，友于存四海。始知鲁卫间，优劣相悬倍。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "襄州景空寺题融上人兰若",
        "author": "张说",
        "content": "高名出汉阴，禅阁跨香岑。众山既围绕，长川复回临。\n云峰晓灵变，风木夜虚吟。碧湫龙池满，苍松虎径深。\n旧知青岩意，偏入杳冥心。何由侣飞锡，从此脱朝簪。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "巡边在河北作",
        "author": "张说",
        "content": "抚剑空余勇，弯弧遂无力。老去事如何，据鞍长叹息。\n故交索将尽，后进稀相识。独怜半死心，尚有寒松直。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "入海二首",
        "author": "张说",
        "content": "乘桴入南海，海旷不可临。茫茫失方面，混混如凝阴。\n云山相出没，天地互浮沉。万里无涯际，云何测广深。\n潮波自盈缩，安得会虚心。\n海上三神山，逍遥集众仙。灵心岂不同，变化无常全。\n龙伯如人类，一钓两鳌连。金台此沦没，玉真时播迁。\n问子劳何事，江上泣经年。隰中生红草，所美非美然。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "相州山池作",
        "author": "张说",
        "content": "尝怀谢公咏，山水陶嘉月。及此年事衰，徒看众花发。\n观鱼乐何在，听鸟情都歇。星汉流不停，蓬莱去难越。\n邺中秋麦秀，淇上春云没。日见尘物空，如何静心阙。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "岳州作",
        "author": "张说",
        "content": "夜梦云阙间，从容簪履列。朝游洞庭上，缅望京华绝。\n潦收江未清，火退山更热。重欷视欲醉，懵满气如噎。\n器留鱼鳖腥，衣点蚊虻血。发白思益壮，心玄用弥拙。\n冠剑日苔藓，琴书坐废撤。唯有报恩字，刻意长不灭。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "岳州行郡竹篱",
        "author": "张说",
        "content": "山郡不沟郭，荒居无翳壅。爱人忠主利，善守闭为勇。\n苟非小勤瘁，安得期逸宠。版筑恐土疏，襄城嫌役重。\n藩栅聊可固，筠篁近易奉。差池截浦沙，缭绕缘隈垄。\n矗似长云亘，森如高戟耸。预绝豺狼忧，知免牛羊恐。\n闾裏宽矫步，榛丛恣踏踵。始果游处心，终日成闲拱。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "游洞庭湖湘",
        "author": "张说",
        "content": "缅邈洞庭岫，葱蒙水雾色。宛在太湖中，可望不可即。\n剖竹守穷渚，开门对奇域。城池自絷笼，缨绶为徽纆。\n靡日不思往，经时始愿克。飞棹越溟波，维舟恣攀陟。\n窈窕入云步，崎岖倚松息。岩坛有鹤过，壁字无人识。\n滴石香乳溜，垂崖灵草植。玩幽轻雾阻，讨异忘曛逼。\n寒沙际水准，霜树笼烟直。空宫闻莫睹，地道窥难测。\n此处学金丹，何人生羽翼。谁传九光要，几拜三仙职。\n紫气徒想像，清潭长眇默。霓裳若有来，觏我云峰侧。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "灉湖山寺",
        "author": "张说",
        "content": "楚老游山寺，提携观画壁。扬袂指辟支，睩眄相斗阋。\n险哉透撞儿，千金赌一掷。成败身自受，傍人那叹息。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "出湖寄赵冬曦",
        "author": "张说",
        "content": "西泛平湖尽，参差入乱山。东瞻岳阳郡，汗漫太虚间。\n窘步同行乐，遒文互屡看。山戍上云桂，江亭临水关。\n川途倏忽间，风景依如昨。湘浦未赐环，荆门犹主诺。\n何时与美人，载酒游宛洛。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "岳阳早霁南楼",
        "author": "张说",
        "content": "山水佳新霁，南楼玩初旭。夜来枝半红，雨后洲全绿。\n四运相终始，万形纷代续。适临青草湖，再变黄莺曲。\n地穴穿东武，江流下西蜀。歌闻枉渚邅，舞见长沙促。\n心阻意徒驰，神和生自足。白髮悲上春，知常谢先欲。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "岳阳石门墨山二山相连有禅堂观天下绝境",
        "author": "张说",
        "content": "囷轮江上山，近在华容县。常涉巴丘首，天晴遥可见。\n佳游屡前诺，芳月愆幽眷。及此符守移，欢言临道便。\n既携赏心客，复有送行掾。竹径入阴窅，松萝上空蒨。\n草共林一色，云与峰万变。探窥石门断，缘越沙涧转。\n两山势争雄，峰巘相顾眄。药妙灵仙宝，境华岩壑选。\n清都西渊绝，金地东敞宴。池果接园畦，风烟迩台殿。\n高寻去石顶，旷览天宇遍。千山纷满目，百川豁对面。\n骑来云气迎，人去鸟声恋。长揖桃源士，举世同企羡。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "和尹懋秋夜游灉湖",
        "author": "张说",
        "content": "坐啸人事闲，佳游野情发。山门送落照，湖口升微月。\n林寻猿狖居，水戏鼋鼍穴。朔风吹飞雁，芳草亦云歇。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "五君咏五首：魏齐西元忠",
        "author": "张说",
        "content": "齐公生人表，迥天闻鹤唳。清论早揣摩，玄心晚超诣。\n入相廊庙静，出军沙漠霁。见深吕禄忧，举后陈平计。\n甘心除君恶，足以报先帝。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "五君咏五首：苏许公瑰",
        "author": "张说",
        "content": "许公信国桢，克美具瞻情。百事资朝问，三章广世程。\n处高心不有，临节自为名。朱户传新戟，青松拱旧茔。\n凄凉丞相府，余庆在玄成。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "五君咏五首：李赵公峤",
        "author": "张说",
        "content": "李公实神敏，才华乃天授。睦亲何用心，处贵不忘旧。\n故事遵台阁，新诗冠宇宙。在人忠所奉，恶我诚将宥。\n南浦去莫归，嗟嗟蔑孙秀。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "五君咏五首：郭代西元振",
        "author": "张说",
        "content": "代公举鹏翼，悬飞摩海雾。志康天地屯，适与云雷遇。\n兴丧一言决，安危万心注。大勋书王府，舛命沦江路。\n势倾北夏门，哀靡东平树。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "五君咏五首：赵耿公彦昭",
        "author": "张说",
        "content": "耿公山岳秀，才杰心亦妙。鸷鸟峻标立，哀玉扣清调。\n协赞休明启，恩华日月照。何意瑶台云，风吹落江徼。\n湘流下浔阳，洒泪一投吊。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "游龙山静胜寺",
        "author": "张说",
        "content": "每上襄阳楼，遥望龙山树。郁茀吐冈岭，微蒙在烟雾。\n下车岁已成，饰马闲余步。苦霜裛野草，爱日扬江煦。\n云对石上塔，风吹松下路。禅室宴三空，神祠同六趣。\n儿童共戏谑，猿鸟相惊顾。南识桓公台，北望先贤墓。\n世上人何在，时闻心不住。但传无尽灯，可使有情悟。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "一柱观",
        "author": "张说",
        "content": "旧说江陵观，初疑神化来。空山结云阁，绮靡随风回。\n奈何任一柱，斯焉容众材。奇功非长世，今余草露台。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "登九裏台是樊姬墓",
        "author": "张说",
        "content": "楚国所以霸，樊姬有力焉。不怀沈尹禄，谁谙叔敖贤。\n万化茫无在，孤坟独岿然。北分阳台陌，南识郢城阡。\n漠漠渚宫树，苍苍云梦田。登高形胜出，访古令名传。\n自我来符守，因君树蕙荃。诗书将变俗，絺纩忽弥年。\n志阐三折后，愁值二毛前。伫立帝京路，遥心寄此篇。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "过怀王墓",
        "author": "张说",
        "content": "咿嚘不可信，以此败怀王。客死峣关路，返葬岐江阳。\n啼狖抱山月，饥狐猎野霜。一闻怀沙事，千载尽悲凉。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "闻雨",
        "author": "张说",
        "content": "多雨绝尘事，寥寥入太玄。城阴疏复合，檐滴断还连。\n念我劳造化，从来五十年。误将心徇物，近得还自然。\n閒居草木侍，虚室鬼神怜。有时进美酒，有时泛清弦。\n声真不世识，心醉岂言诠。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "夜坐",
        "author": "张说",
        "content": "怀哉四壁时，未有五都价。百金谁见许，斗酒难为贳。\n落花生芳春，孤月皎清夜。复逢利交客，题户遥相谢。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "山夜闻钟",
        "author": "张说",
        "content": "夜卧闻夜钟，夜静山更响。霜风吹寒月，窈窕虚中上。\n前声既舂容，后声复晃荡。听之如可见，寻之定无像。\n信知本际空，徒挂生灭想。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "冬日见牧牛人担青草归",
        "author": "张说",
        "content": "塞上绵应折，江南草可结。欲持梅岭花，远竞榆关雪。\n日月无他照，山川何顿别。苟齐两地心，天问将安说。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "咏镜",
        "author": "张说",
        "content": "宝镜如明月，出自秦宫样。隐起双蟠龙，衔珠俨相向。\n常恐君不察，匣中委清量。积翳掩菱花，虚心蔽尘状。\n倘蒙罗袖拂，光生玉台上。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "咏瓢",
        "author": "张说",
        "content": "美酒酌悬瓢，真淳好相映。蜗房卷堕首，鹤颈抽长柄。\n雅色素而黄，虚心轻且劲。岂无雕刻者，贵此成天性。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "杂诗四首",
        "author": "张说",
        "content": "抱熏心常焦，举旆心常摇。天长地自久，欢乐能几朝。\n君看西陵树，歌舞为谁娇。\n山闲苦积雨，木落悲时遽。赏心凡几人，良辰在何处。\n触石满堂侈，洒我终夕虑。客鸟怀主人，衔花未能去。\n剖珠贵分明，琢玉思坚贞。要君意如此，终始莫相轻。\n问子青霞意，何事留朱轩。自言心远俗，未始迹辞喧。\n过蒙良时幸，侧息吏途烦。簪缨非宿好，文史弃前言。\n夕卧北窗下，梦归南山园。白云惭幽谷，清风愧泉源。\n十年兹赏废，佳期今复存。挂冠谢朝侣，星驾别君门。\n默念群疑起，玄通百虑清。初心灭阳艳，复见湛虚明。\n悟灭心非尽，求虚见后生。应将无住法，修到不成名。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "和张监游终南",
        "author": "张说",
        "content": "宿怀终南意，及此语云峰。夜闻竹涧静，晓望林岭重。\n春烟生古石，时鸟戏幽松。岂无山中赏，但畏心莫从。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "古泉驿",
        "author": "张说",
        "content": "昔闻陈仲子，守义辞三公。身赁妻织屦，乐亦在其中。\n岂无穷贱苦，羞与倾巧同。长白临河上，于陵入济东。\n我行吊遗迹，感叹古泉空。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "河上公",
        "author": "张说",
        "content": "尊师厌尘去，精魄知何明。形气不復生，弟子空伤情。\n济北神如在，淮南药未成。共期终莫遂，寥落两无成。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "奉和圣制初入秦川路寒食应制",
        "author": "张说",
        "content": "上阳柳色唤春归，临渭桃花拂水飞。总为朝廷巡幸去，\n入关正投寒食前，还京遂落清明后。路上天心重豫游，\n渭桥南渡花如扑，麦陇青青断人目。汉家行树直新丰，\n今岁随宜过寒食，明年陪宴作清明。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "时乐鸟篇",
        "author": "张说",
        "content": "旧传南海出灵禽，时乐名闻不可寻。形貌乍同鹦鹉类，\n红茸糅绣好毛衣，清泠讴鸦好言语。内人试取御衣牵，\n天情玩讶良无已，察图果见祥经裏。本持符瑞验明王，\n人见嘤嘤报恩鸟，多惭碌碌具官臣。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "安乐郡主花烛行",
        "author": "张说",
        "content": "青宫朱邸翊皇闱，玉叶琼蕤发紫微。姬姜本来舅甥国，\n鸾车凤传王子来，龙楼月殿天孙出。平台火树连上阳，\n绿輧绀幰纷如雾，节鼓清笳前启路。城隅靡靡稍东还，\n商女香车珠结网，天人宝马玉繁缨。百壶渌酒千斤肉，\n珊瑚刻盘青玉尊，因之假道入梁园。梁园山竹凝云汉，\n别起芙蓉织成帐，金缕鸳鸯两相向。罽茵饰地承雕履，\n蔼蔼绮庭嫔从列，娥娥红粉扇中开。黄金两印双花绶，",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "离会曲",
        "author": "张说",
        "content": "何处送客洛桥头，洛水泛泛中行舟。可怜河树叶萎蕤，\n何人送客故人情，故人今夜何处客。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "邺都引",
        "author": "张说",
        "content": "君不见魏武草创争天禄，群雄睚眦相驰逐。\n昼携壮士破坚阵，夜接词人赋华屋。都呈缭绕西山阳，\n邺傍高冢多贵臣，娥眉fT睩共灰尘。\n试上铜台歌舞处，唯有秋风愁杀人。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "城南亭作",
        "author": "张说",
        "content": "珂马朝归连万石，槊门洞启亲迎客。北堂珍重琥珀酒，\n旧传比翼侯家舞，新出将雏主第歌。汉家绛灌余兵气，\n谁复遨游不復归，閒庭莫畏不芳菲。会待城南春色至，",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "同赵侍御干湖作",
        "author": "张说",
        "content": "江南湖水咽山川，春江溢入共湖连。气色纷沦横罩海，\n欹帆侧柁弄风口，赴险临深绕湾浦。一湾一浦怅邅回，\n暑来寒往运洄洑，潭生水落移陵谷。云间坠翮散泥沙，\n处处沟洚清源竭，年年旧苇白头新。天地盈虚尚难保，\n念君宿昔观物变，安得踌蹰不衰老。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "巡边在河北作",
        "author": "张说",
        "content": "去年六月西河西，今年六月北河北。沙场碛路何为尔，\n会待安边报明主，作颂封山也未迟。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "赠崔二安平公乐世词",
        "author": "张说",
        "content": "十五红妆侍绮楼，朝承握槊夜藏钩。君臣一意金门宠，\n地湿莓苔生舞袖，江声怨叹入箜篌。自怜京兆双眉妩，",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "送尹补阙元凯琴歌",
        "author": "张说",
        "content": "凤哉凤哉，啄琅玕，饮瑶池，栖昆仑之山哉。\n中国有圣人，感和气，飞来飞来。自歌自舞，先王册府，\n明年阿阁梧桐花叶开，群飞凤归来，群飞凤归来。",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "送考功武员外学士使嵩山署舍利塔",
        "author": "张说",
        "content": "怀玉泉，恋仁者，寂灭真心不可见，空留影塔嵩岩下。\n宝王四海转千轮，金昙百粒送分身。山中二月娑罗会，\n虽在神仙兰省间，常持清净莲花叶。来亦好，去亦好，",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "遥同蔡起居偃松篇",
        "author": "张说",
        "content": "清都众木总荣芬，传道孤松最出群。名接天庭长景色，\n不借流膏助仙鼎，愿将桢干捧明君。莫比冥灵楚南树，",
        "dynasty": "唐",
        "collection_info": {
            "collection": "御定全唐诗",
            "volume": "卷八十六"
        }
    },
    {
        "title": "奉和圣制登骊山瞩眺应制",
        "author": "张说",
        "content": "寒山上半空，临眺尽寰中。是日巡游处，晴光远近同。\n川明分渭水，树暗辨新丰。岩壑清音暮，天歌起大风。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "奉和圣制幸白鹿观应制",
        "author": "张说",
        "content": "洞府寒山曲，天游日旰回。披云看石镜，拂雪上金台。\n竹径龙骖下，松庭鹤辔来。双童还献药，五色耀仙材。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "奉和圣制送金城公主适西蕃应制",
        "author": "张说",
        "content": "青海和亲日，潢星出降时。戎王子婿宠，汉国舅家慈。\n春野开离宴，云天起别词。空弹马上曲，讵减凤楼思。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "奉和同皇太子过慈恩寺应制二首",
        "author": "张说",
        "content": "翼翼宸恩永，煌煌福地开。离光升宝殿，震气绕香台。\n上界幡花合，中天伎乐来。愿君无量寿，仙乐屡徘徊。\n朗朗神居峻，轩轩瑞象威。圣君成愿果，太子拂天衣。\n至乐三灵会，深仁四皓归。还闻涡水曲，更绕白云飞。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "侍宴武三思山第应制赋得风字",
        "author": "张说",
        "content": "梁王池馆好，晓日凤楼通。竹町罗千卫，兰筵降两宫。\n清歌芳树下，妙舞落花中。臣觉筵中听，还如大国风。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "奉和圣制过宁王宅应制",
        "author": "张说",
        "content": "进酒忘忧观，箫韶喜降临。帝尧敦族礼，王季友兄心。\n竹院龙鸣笛，梧宫凤绕林。大风将小雅，一字尽千金。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "奉和圣制同玉真公主过大哥山池题石壁应制",
        "author": "张说",
        "content": "绿竹初成苑，丹砂欲化金。乘龙与骖凤，歌吹满山林。\n爽气凝情迥，寒光映浦深。忘忧题此观，为乐赏同心。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "奉和圣制赐王公千秋镜应制",
        "author": "张说",
        "content": "宝镜颁神节，凝规写圣情。千秋题作字，长寿带为名。\n月向天边下，花从日裏生。不承悬象意，谁辨照心明。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "奉和圣制经邹鲁祭孔子应制",
        "author": "张说",
        "content": "孔圣家邹鲁，儒风蔼典坟。龙骖回旧宅，凤德咏余芬。\n入室神如在，升堂乐似闻。悬知一王法，今日待明君。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "侍宴蘘荷亭应制",
        "author": "张说",
        "content": "回銮青岳观，帐殿紫烟峰。仙路迎三鸟，云衢驻两龙。\n园林看化塔，坛墠识余封。山外闻箫管，还如天上逢。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "侍宴浐水赋得浓字",
        "author": "张说",
        "content": "千行发御柳，一叶下仙筇。青浦宸游至，朱城佳气浓。\n云霞交暮色，草树喜春容。蔼蔼天旗转，清笳入九重。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "奉和圣制同刘晃喜雨应制",
        "author": "张说",
        "content": "青气含春雨，知从岱岳来。行云避师出，洒雨待车回。\n厌浥尘清道，空蒙柳映台。最宜三五夜，晴月九重开。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "奉和圣制观拔河俗戏应制",
        "author": "张说",
        "content": "今岁好拖钩，横街敞御楼。长绳系日住，贯索挽河流。\n斗力频催鼓，争都更上筹。春来百种戏，天意在宜秋。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "奉和圣制途次陕州应制",
        "author": "张说",
        "content": "周召尝分陕，诗书空复传。何如万乘眷，追赏二南篇。\n郡带洪河侧，宫临大道边。洛城将日近，佳气满山川。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "奉和圣制野次喜雪应制",
        "author": "张说",
        "content": "寒更玉漏催，晓色御前开。泱漭云阴积，氤氲风雪回。\n山知银作瓮，宫见璧成台。欲验丰年象，飘摇仙藻来。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "奉和圣制温泉言志应制",
        "author": "张说",
        "content": "温谷媚新丰，骊山横半空。汤池熏水殿，翠木暖烟宫。\n起疾逾仙药，无私合圣功。始知尧舜德，心与万人同。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "皇帝降诞日集贤殿赐宴",
        "author": "张说",
        "content": "仲秋金帝起，五日土行昭。瑞表壬寅露，光传甲子宵。\n阴风吹大泽，梦日照昌朝。不独华封老，千年喜祝尧。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "晦日诏宴永穆公主亭子赋得流字",
        "author": "张说",
        "content": "堂邑山林美，朝恩晦日游。园亭含淑气，竹树绕春流。\n舞席千花妓，歌船五彩楼。群欢与王泽，岁岁满皇州。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "恩制赐食于丽正殿书院宴赋得林字",
        "author": "张说",
        "content": "东壁图书府，西园翰墨林。诵诗闻国政，讲易见天心。\n位窃和羹重，恩叨醉酒深。缓歌春兴曲，情竭为知音。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "羽林恩召观御书王太尉碑",
        "author": "张说",
        "content": "陇首名公石，来承圣札归。鱼龙生意态，钩剑动铓辉。\n字得神明保，词惭少女徽。谁家羽林将，又逐凤书飞。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "东都酺宴四首",
        "author": "张说",
        "content": "重华升宝历，轩帝眇閒居。政成天子孝，俗返上皇初。\n忘味因观乐，欢心寄合酺。自怜疲马意，恋恋主恩余。\n朱城尘曀灭，翠幕景情开。震震灵鼍起，翔翔舞凤来。\n雕盘装草树，绮乘结楼台。共喜光华日，酣歌捧玉杯。\n晓月调金阙，朝暾对玉盘。争驰群鸟散，斗伎百花团。\n遇圣人知幸，承恩物自欢。洛桥将举烛，醉舞拂归鞍。\n恺宴惟今席，余欢殊未穷。入云歌袅袅，向日伎丛丛。\n驶管催酣兴，留关待曲终。长安若为乐，应与万方同。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "道家四首奉敕撰",
        "author": "张说",
        "content": "金坛启曙闱，真气肃微微。落月衔仙窦，初霞拂羽衣。\n香随龙节下，云逐凤箫飞。暂住蓬莱戏，千年始一归。\n窈窕流精观，深沉紫翠庭。金奁调上药，宝案读仙经。\n作赋看神雨，乘槎辨客星。只应谢人俗，轻举托云輧。\n金炉承道诀，玉牒启玄机。云逐笙歌度，星流宫殿飞。\n乘风嬉浩荡，窥月弄光辉。唯有三山鹤，应同千载归。\n道记开中箓，真官表上清。焚香三鸟至，炼药九仙成。\n天上灵书下，空中妙伎迎。迎来出烟雾，渺渺戏蓬瀛。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "凤楼寻胜地",
        "author": "张说",
        "content": "西掖持醇酒，东山就白云。开轩绿池映，命席紫兰芬。\n舞度花为伴，莺来管作群。太平多乐事，春物共氛氲。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "幽州夜饮",
        "author": "张说",
        "content": "凉风吹夜雨，萧瑟动寒林。正有高堂宴，能忘迟暮心。\n军中宜剑舞，塞上重笳音。不作边城将，谁知恩遇深。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "崔礼部园亭得深字",
        "author": "张说",
        "content": "窈窕留清馆，虚徐步晚阴。水连伊阙近，树接夏阳深。\n柳蔓怜垂拂，藤梢爱上寻。讶君轩盖侣，非复俗人心。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "送郑大夫惟忠从公主入蕃",
        "author": "张说",
        "content": "凤吹遥将断，龙旗送欲还。倾都邀节使，传酌缓离颜。\n春碛沙连海，秋城月对关。和戎因赏魏，定远莫辞班。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "送崔二长史日知赴潞州",
        "author": "张说",
        "content": "东山怀卧理，南省怅悲翁。共见前途促，何知后会同。\n莫轻一筵宴，明日半成空。况尔新离阙，思归迷梦中。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "同贺八送兖公赴荆州",
        "author": "张说",
        "content": "畴昔同声友，骞飞出凤池。风云一荡薄，日月屡参差。\n此别黄叶下，前期安可知。谁怜楚南树，不为岁寒移。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "饯唐州高使君",
        "author": "张说",
        "content": "常时好闲独，朋旧少相过。及尔宣风去，方嗟别日多。\n淮流春晼晚，江海路蹉跎。百岁屡分散，欢言复几何。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "送王晙自羽林赴永昌令",
        "author": "张说",
        "content": "将星移北洛，神雨避东京。为负刚肠誉，还追强项名。\n白云向伊阙，黄叶散昆明。多谢弦歌宰，稀闻桴鼓声。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "同王仆射山亭饯岑广武羲得言字",
        "author": "张说",
        "content": "闻道长岑令，奋翼宰旅门。长安东陌上，送客满朱轩。\n琴爵留佳境，山池借好园。兹游恨不见，别尾码离言。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "送任御史江南发粮以赈河北百姓",
        "author": "张说",
        "content": "河朔人无岁，荆南义廪开。将兴泛舟役，必仗济川才。\n夜月临江浦，春云历楚台。调饥坐相望，绣服几时回。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "送王尚一严嶷二侍御赴司马都督军",
        "author": "张说",
        "content": "汉掖通沙塞，边兵护草腓。将行司马令，助以铁冠威。\n白露鹰初下，黄尘骑欲飞。明年春酒熟，留酌二星归。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "送李问政河北简兵",
        "author": "张说",
        "content": "斗酒贻朋爱，踌蹰出御沟。依然四牡别，更想八龙游。\n密亲仕燕冀，连年迩寇雠。因君阅河朔，垂泪语幽州。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "送薛植入京",
        "author": "张说",
        "content": "青组言从史，鸿都忽见求。款言人向老，饮别岁方秋。\n仿佛长安陌，平生是旧游。何时复相遇，宛在水中流。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "相州前池别许郑二判官景先神力",
        "author": "张说",
        "content": "数步圆塘水，双鸿戢羽仪。一飞乔木上，一返故林垂。\n澹泊含秋景，虚明抱夜规。无因留绝翰，云海意差池。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "岳州宴别潭州王熊二首",
        "author": "张说",
        "content": "丝管清且哀，一曲倾一杯。气将然诺重，心向友朋开。\n古木无生意，寒云若死灰。赠君芳杜草，为植建章台。\n缙云连省阁，沟水遽西东。然诺心犹在，荣华岁不同。\n孤城临楚塞，远树入秦宫。谁念三千里，江潭一老翁。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "广州萧都督入朝过岳州宴饯得冬字",
        "author": "张说",
        "content": "孤城抱大江，节使往朝宗。果是台中旧，依然水上逢。\n京华遥比日，疲老飒如冬。窃羡能言鸟，衔恩向九重。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "岳州别姚司马绍之制许归侍",
        "author": "张说",
        "content": "和玉悲无已，长沙宦不成。天从扇枕愿，人遂倚门情。\n方外怀司马，江东忆步兵。问君栖泊处，空岭夜猿惊。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "送岳州李十从军桂州",
        "author": "张说",
        "content": "送客之江上，其人美且才。风波万里阔，故旧十年来。\n剑拔蛟随断，弓张鸟自摧。阳桥书落落，驿马定先回。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "岳州别赵国公王十一琚入朝",
        "author": "张说",
        "content": "昔滥貂蝉长，同承雨露霏。今参鱼鳖守，望美洞庭归。\n浦树悬秋影，江云烧落辉。离魂似征帆，恒往帝乡飞。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "岳州别子均",
        "author": "张说",
        "content": "离筵非燕喜，别酒正销魂。念汝犹童孺，嗟予隔远藩。\n津亭拔心草，江路断肠猿。他日将何见，愁来独倚门。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "端州别高六戬",
        "author": "张说",
        "content": "异壤同羁窜，途中喜共过。愁多时举酒，劳罢或长歌。\n南海风潮壮，西江瘴疠多。于焉复分手，此别伤如何。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "南中别蒋五岑向青州",
        "author": "张说",
        "content": "老亲依北海，贱子弃南荒。有泪皆成血，无声不断肠。\n此中逢故友，彼地送还乡。愿作枫林叶，随君度洛阳。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "南中别陈七李十",
        "author": "张说",
        "content": "二年共游处，一旦各西东。请君聊驻马，看我转征蓬。\n画鹢愁南海，离驹思北风。何时似春雁，双入上林中。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "南中别王陵成崇",
        "author": "张说",
        "content": "握手与君别，歧路赠一言。曹卿礼公子，楚媪馈王孙。\n倏尔生六翮，翻飞戾九门。常怀客鸟意，会答主人恩。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "岭南送使",
        "author": "张说",
        "content": "秋雁逢春返，流人何日归。将余去国泪，洒子入乡衣。\n饥狖啼相聚，愁猿喘更飞。南中不可问，书此示京畿。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "幽州别阴长河行先",
        "author": "张说",
        "content": "惠好交情重，辛勤世事多。荆南久为别，蓟北远来过。\n寄目云中鸟，留欢酒上歌。影移春复间，迟暮两如何。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "和朱使欣道峡似巫山之作",
        "author": "张说",
        "content": "江如晓天净，石似暮霞张。征帆一流览，宛若巫山阳。\n楚客思归路，秦人谪异乡。猿鸣孤月夜，再使泪沾裳。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "和朱使欣二首",
        "author": "张说",
        "content": "南土多为寇，西江尽畏途。山行阻篁竹，水宿碍萑蒲。\n使越才应有，征蛮力岂无。空传人赠剑，不见虎衔珠。\n江势连山远，天涯此夜愁。霜空极天静，寒月带江流。\n思起南征棹，文高北望楼。自怜如坠叶，泛泛侣仙舟。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "过庾信宅",
        "author": "张说",
        "content": "兰成追宋玉，旧宅偶词人。笔涌江山气，文骄云雨神。\n包胥非救楚，随会反留秦。独有东阳守，来嗟古树春。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "卢巴驿闻张御史张判官欲到不得待留赠之",
        "author": "张说",
        "content": "旅窜南方远，传闻北使来。旧庭知玉树，合浦识珠胎。\n白髮因愁改，丹心托梦回。皇恩若再造，为忆不然灰。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "南中赠高六戬",
        "author": "张说",
        "content": "北极辞明代，南溟宅放臣。丹诚由义尽，白髮带愁新。\n鸟坠炎洲气，花飞洛水春。平生歌舞席，谁忆不归人。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "岳州山城",
        "author": "张说",
        "content": "山城丰日暇，闭户见天心。东旷迎朝色，西楼引夕阴。\n书观千载近，学静二毛深。忽有南风至，吹君堂上琴。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "和尹懋秋夜游灉湖",
        "author": "张说",
        "content": "灉湖佳可游，既近复能幽。林裏栖精舍，山间转去舟。\n雁飞江月冷，猿啸野风秋。不是迷乡客，寻奇处处留。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "与赵冬曦尹懋子均登南楼",
        "author": "张说",
        "content": "危楼泻洞湖，积水照城隅。命驾邀渔火，通家引凤雏。\n山晴红蕊匝，洲晓绿苗铺。举目思乡县，春光定不殊。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "游灉湖上寺",
        "author": "张说",
        "content": "湖上奇峰积，山中芳树春。何知绝世境，来遇赏心人。\n清旧岩前乐，呦嘤鸟兽驯。静言观听裏，万法自成轮。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "晦日",
        "author": "张说",
        "content": "晦日嫌春浅，江浦看湔衣。道傍花欲合，枝上鸟犹稀。\n共忆浮桥晚，无人不醉归。寄书题此日，雁过洛阳飞。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "湘州九日城北亭子",
        "author": "张说",
        "content": "西楚茱萸节，南淮戏马台。宁知沅水上，复有菊花杯。\n亭帐凭高出，亲朋自远来。短歌将急景，同使兴情催。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "翻着葛巾呈赵尹",
        "author": "张说",
        "content": "昔日接z5倒，今我葛巾翻。宿酒何时醒，形骸不復存。\n忽闻有嘉客，躧步出闲门。桃花春径满，误识武陵源。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "戏题草树",
        "author": "张说",
        "content": "忽惊石榴树，远出渡江来。戏问芭蕉叶，何愁心不开。\n微霜拂宫桂，凄吹扫庭槐。荣盛更如此，惭君独见哀。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "岳州赠广平公宋大夫",
        "author": "张说",
        "content": "亚相本时英，归来复国桢。朝推长孺直，野慕隐之清。\n传节还闽嶂，皇华入汉京。宁思江上老，岁晏独无成。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "和魏仆射还乡",
        "author": "张说",
        "content": "富贵还乡国，光华满旧林。秋风树不静，君子叹何深。\n故老空悬剑，邻交日散金。众芳摇落尽，独有岁寒心。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "和张监观赦",
        "author": "张说",
        "content": "日御临双阙，天街俨百神。雷兹作解气，岁复建寅春。\n喜候开星驿，欢声发市人。金环能作赋，来入管弦声。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "寄天台司马道士",
        "author": "张说",
        "content": "世上求真客，天台去不还。传闻有仙要，梦寐在兹山。\n朱阙青霞断，瑶堂紫月闲。何时枉飞鹤，笙吹接人间。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "下江南向夔州",
        "author": "张说",
        "content": "天明江雾歇，洲浦棹歌来。绿水逶迤去，青山相向开。\n城临蜀帝祀，云接楚王台。旧知巫山上，游子共徘徊。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "还至端州驿前与高六别处",
        "author": "张说",
        "content": "旧馆分江日，凄然望落晖。相逢传旅食，临别换征衣。\n昔记山川是，今伤人代非。往来皆此路，生死不同归。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "四月一日过江赴荆州",
        "author": "张说",
        "content": "春色沅湘尽，三年客始回。夏云随北帆，同日过江来。\n水漫荆门出，山平郢路开。比肩羊叔子，千载岂无才。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "湘州北亭",
        "author": "张说",
        "content": "人务南亭少，风烟北院多。山花迷径路，池水拂藤萝。\n萍散鱼时跃，林幽鸟任歌。悠然白云意，乘兴抱琴过。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "荆州亭入朝",
        "author": "张说",
        "content": "巫山云雨峡，湘水洞庭波。九辨人犹摈，三秋雁始过。\n旃裘吴地尽，髫荐楚言多。不果朝宗愿，其如江汉何。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "岳州守岁",
        "author": "张说",
        "content": "除夜清樽满，寒庭燎火多。舞衣连臂拂，醉坐合声歌。\n至乐都忘我，冥心自委和。今年只如此，来岁知如何。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "咏尘",
        "author": "张说",
        "content": "仙浦生罗袜，神京染素衣。裨山期益峻，照日幸增辉。\n夕伴龙媒合，朝游凤辇归。独怜范甑下，思绕画梁飞。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "阙题",
        "author": "张说",
        "content": "婚礼知无贺，承家叹有辉。亲迎骥子跃，吉兆凤雏飞。\n温席开华扇，梁门换褧衣。遥思桃李日，应赋采苹归。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "深渡驿",
        "author": "张说",
        "content": "旅泊青山夜，荒庭白露秋。洞房悬月影，高枕听江流。\n猿响寒岩树，萤飞古驿楼。他乡对摇落，并觉起离忧。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "惠文太子挽歌二首",
        "author": "张说",
        "content": "碣馆英灵在，瑶山美谥尊。剪桐悲曩戏，攻玉怆新恩。\n宫仗传驰道，朝衣送国门。千秋谷门外，明月照西园。\n梁国深文雅，淮王爱道仙。帝欢同宴日，神夺上宾年。\n旒旐飞行树，帷宫宿野烟。指言君爱弟，挥泪满山川。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "节义太子杨妃挽歌二首",
        "author": "张说",
        "content": "西华三公族，东闱五可才。玉环初受庆，金玦反逢灾。\n桂殿花空落，桐园月自开。朝云将暮雨，长绕望思台。\n昔日三朝路，逶迤四望车。绣腰长命绮，隐髻连枝花。\n今春戾园树，索然无岁华。共伤千载后，惟号一王家。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "韦谯公挽歌二首",
        "author": "张说",
        "content": "五瑞分王国，双珠映后家。文飞书上凤，武结笥中蛇。\n出豫荣前马，回鸾丧后车。衮衣将锡命，泉路有光华。\n国骋双骐骥，庭仪两凤凰。将星连相位，玉树伴金乡。\n歌舞侯家艳，轩裘戚裏光。安知杜陵下，碑版已相望。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "右丞相苏公挽歌二首",
        "author": "张说",
        "content": "王宰丹青化，春卿礼乐才。缁衣传旧职，华衮赠新哀。\n路泣群官送，山嘶驷马回。佳辰无白日，宾阁有青苔。\n门歌出野田，冠带寝穷泉。万事皆身外，平生尚目前。\n西垣紫泥綍，东岳白云篇。自惜同声处，从今遂绝弦。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "崔尚书挽词",
        "author": "张说",
        "content": "相宅隆坤宝，承家占海封。庭中男执雁，门外女乘龙。\n鸣玉游三省，摐金侍九重。一朝宾客散，留剑在青松。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "右侍郎集贤院学士徐公挽词二首",
        "author": "张说",
        "content": "才美临淄北，名高淮海东。羽仪三省遍，渔猎五车通。\n玉殿孤新榜，珠英落旧丛。徒悬一宝剑，何处访徐公。\n叹息书林友，才华天下选。并赋三阳宫，集诗集贤殿。\n具物衣如在，咄嗟长不见。既哀薤露词，岂忘平生眷。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "崔司业挽歌二首",
        "author": "张说",
        "content": "海岱英灵气，胶庠礼乐资。风流满天下，人物擅京师。\n疾起扬雄赋，魂游谢客诗。从今好文主，遗恨不同时。\n象设存华馆，威仪下墓田。凤池伤旧草，麟史泣遗编。\n帷盖墟烟没，干旌陇日悬。古来埋玉树，流恨满山川。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "李工部挽歌三首",
        "author": "张说",
        "content": "锦帐为郎日，金门待诏时。杨宫先上赋，柏殿几连诗。\n瞬息琴歌断，凄凉箫挽悲。那堪霸陵岸，回首望京师。\n宅兆西陵上，平生雅志从。城临丹阙近，山望白云重。\n会葬知元伯，看碑识蔡邕。无由接神理，挥涕向青松。\n常时好宾客，永日对弦歌。是日归泉下，伤心无奈何。\n墓庭人已散，祭处鸟来过。碑石生苔藓，荣名岂复多。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "赠工部尚书冯公挽歌三首",
        "author": "张说",
        "content": "忠鲠难为事，平生尽畏途。如弦心自直，秀木势恒孤。\n诏葬南陵道，神游北斗枢。贵门传万石，余庆在双珠。\n爵位题龙旐，威仪出凤城。路傍人泣送，门外马嘶迎。\n万事非吾有，千悲是世情。昔焉称夏日，今也谥冬卿。\n窅然长夜台，举世可哀哉。泉户一朝闭，松风四面来。\n石碑填驳藓，珠服聚尘埃。谁言辽东鹤，千年往復回。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "徐高御挽歌",
        "author": "张说",
        "content": "蒲密遥千载，鸣琴始一追。公卿传世范，仁义续灵基。\n不待南游禄，何先北帝期。玉棺从此闭，金鼎代相欺。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "奉和圣制春日幸望春宫应制",
        "author": "张说",
        "content": "别馆芳菲上苑东，飞花澹荡御筵红。城临渭水天河静，\n春园既醉心和乐，共识皇恩造化同。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "侍宴隆庆池应制",
        "author": "张说",
        "content": "灵池月满直城隈，黻帐天临御路开。东沼初阳疑吐出，\n愿似金堤青草馥，长承瑶水白云杯。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "奉和圣制春日出苑应制",
        "author": "张说",
        "content": "禁林艳裔发青阳，春望逍遥出画堂。雨洗亭皋千亩绿，\n睿赏欢承天保定，遒文更睹日重光。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "扈从温泉宫献诗",
        "author": "张说",
        "content": "温泉启蛰气氛氲，渭浦归鸿日数群。骑仗联联环北极，\n不知远梦华胥国，何如亲奉帝尧君。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "三月三日诏宴定昆池宫庄赋得筵字",
        "author": "张说",
        "content": "凤凰楼下对天泉，鹦鹉洲中匝管弦。旧识平阳佳丽地，\n不降玉人观禊饮，谁令醉舞拂宾筵。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "先天应令",
        "author": "张说",
        "content": "三阳丽景早芳辰，四序嘉园物候新。梅花百般障行路，\n唯愿圣主南山寿，何愁不赏万年春。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "舞马千秋万岁乐府词三首",
        "author": "张说",
        "content": "金天诞圣千秋节，玉醴还分万寿觞。试听紫骝歌乐府，\n岁岁相传指树日，翩翩来伴庆云翔。\n圣皇至德与天齐，天马来仪自海西。腕足徐行拜两膝，\n更有衔杯终宴曲，垂头掉尾醉如泥。\n远听明君爱逸才，玉鞭金翅引龙媒。不因兹白人间有，\n莫言阙下桃花舞，别有河中兰叶开。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "同赵侍御巴陵早春作",
        "author": "张说",
        "content": "江上春来早可观，巧将春物妒余寒。水苔共绕留乌石，\n意随北雁云飞去，直待南州蕙草残。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "灉湖山寺",
        "author": "张说",
        "content": "空山寂历道心生，虚谷迢遥野鸟声。禅室从来尘外赏，\n若使巢由知此意，不将萝薜易簪缨。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "幽州新岁作",
        "author": "张说",
        "content": "去岁荆南梅似雪，今年蓟北雪如梅。共知人事何常定，\n遥遥西向长安日，愿上南山寿一杯。",
        "dynasty": "唐",
        "collection_info": {
            "collection": "御定全唐诗",
            "volume": "卷八十七"
        }
    },
    {
        "title": "扈从幸韦嗣立山庄应制",
        "author": "张说",
        "content": "寒灰飞玉管，汤井驻金舆。既得方明相，还寻大隗居。\n悬泉珠贯下，列帐锦屏舒。骑远林逾密，笳繁谷自虚。\n门旗堑复磴，殿幕裹通渠。舞凤迎公主，雕龙赋婕妤。\n地幽天赏洽，酒乐御筵初。菲才叨侍从，连藻愧应徐。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制喜雪应制",
        "author": "张说",
        "content": "圣德与天同，封峦欲报功。诏书期日下，灵感应时通。\n触石云呈瑞，含花雪告丰。积如沙照月，散似面从风。\n舞集仙台上，歌流帝乐中。遥知百神喜，洒路待行宫。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制寒食作应制",
        "author": "张说",
        "content": "寒食春过半，花秾鸟复娇。从来禁火日，会接清明朝。\n斗敌鸡殊胜，争球马绝调。晴空数云点，香树百风摇。\n改木迎新燧，封田表旧烧。皇情爱嘉节，传曲与箫韶。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制赐崔日知往潞州应制",
        "author": "张说",
        "content": "圣情留曩镇，佳气翊兴王。增戟雄都府，高车转太常。\n川横八练阔，山带五龙长。连帅初恩命，天人旧纪纲。\n饯涂飞御藻，阖境自生光。明主征循吏，何年下凤凰。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "春晚侍宴丽正殿探得开字",
        "author": "张说",
        "content": "圣政惟稽古，宾门引上才。坊因购书立，殿为集贤开。\n髦彦星辰下，仙章日月回。字如龙负出，韵是凤衔来。\n庭柳余春驻，宫莺早夏催。喜承芸阁宴，幸奉柏梁杯。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制花萼楼下宴应制",
        "author": "张说",
        "content": "万心翘乐宴，三舍缓昌时。山接夏云险，台留春日迟。\n节移芳未歇，兴隔赏仍追。醉后传嘉惠，楼前舞圣慈。\n皇恩与时合，天意若人期。故发前旬雨，新垂湛露诗。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制度蒲关应制",
        "author": "张说",
        "content": "蒲阪横临晋，华芝晓望秦。关城雄地险，桥路扼天津。\n楼映行宫日，堤含宫树春。黄云随宝鼎，紫气逐真人。\n东咏唐虞迹，西观周汉尘。山河非国宝，明主爱忠臣。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制途经华岳应制",
        "author": "张说",
        "content": "西岳镇皇京，中峰入太清。玉銮重岭应，缇骑薄云迎。\n霁日悬高掌，寒空类削成。轩游会神处，汉幸望仙情。\n旧庙青林古，新碑绿字生。群臣原封岱，还驾勒鸿名。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制过王浚墓应制",
        "author": "张说",
        "content": "牛斗三分国，龙骧一统年。智高宁受制，风急肯回船。\n有策擒吴嚭，无言让范宣。援孤因势屈，功重为谗偏。\n旧迹灰尘散，枯坟故老传。百代逢明主，何辞死道边。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制经河上公庙应制",
        "author": "张说",
        "content": "河上无名老，知非汉代人。先探道德要，留待圣明辰。\n玄妙为天下，清虚用谷神。化将和气一，风与太初邻。\n灵庙观遗像，仙歌入至真。皇心齐万物，何处不同尘。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制幸凤汤泉应制",
        "author": "张说",
        "content": "周狩闻岐礼，秦都辨雍名。献禽天子孝，存老圣皇情。\n温润宜冬幸，游畋乐岁成。汤云出水殿，暖气入山营。\n坎意无私洁，干心称物平。帝歌流乐府，溪谷也增荣。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "恩赐乐游园宴",
        "author": "张说",
        "content": "汉苑佳游地，轩庭近侍臣。共持荣幸日，来赏艳阳春。\n馔玉颁王篚，摐金下帝钧。池台草色遍，宫观柳条新。\n花绶光连榻，朱颜畅饮醇。圣朝多乐事，天意每随人。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "三月二十日诏宴乐游园赋得风字",
        "author": "张说",
        "content": "乐游形胜地，表裏望郊宫。北阙连天顶，南山对掌中。\n皇恩贷芳月，旬宴美成功。鱼戏芙蓉水，莺啼杨柳风。\n春光看欲暮，天泽恋无穷。长袖招斜日，留光待曲终。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "赴集贤院学士上赐宴应制得辉字",
        "author": "张说",
        "content": "侍帝金华讲，千龄道固稀。位将贤士设，书共学徒归。\n首命深燕隗，通经浅汉韦。列筵荣赐食，送客愧儒衣。\n贺燕窥檐下，迁莺入殿飞。欲知朝野庆，文教日光辉。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "端午三殿侍宴应制探得鱼字",
        "author": "张说",
        "content": "小暑夏弦应，徽音商管初。愿赍长命缕，来续大恩余。\n三殿褰珠箔，群官上玉除。助阳尝麦彘，顺节进龟鱼。\n甘露垂天酒，芝花捧御书。合丹同蝘蜓，灰骨共蟾蜍。\n今日伤蛇意，衔珠遂阙如。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制春中兴庆宫酺宴应制",
        "author": "张说",
        "content": "千龄逢启圣，万域共来威。庆接郊禋后，酺承农事稀。\n御楼横广路，天乐下重闱。鸾凤调歌曲，虹霓动舞衣。\n合声云上聚，连步月中归。物睹恩无外，神和道入微。\n镐京陪乐饮，柏殿奉文飞。徒竭秋云影，何资春日晖。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制千秋节宴应制",
        "author": "张说",
        "content": "五德生王者，千龄启圣人。赤光来照夜，黄云上覆晨。\n海县衔恩久，朝章献舞新。高居帝座出，夹道众官陈。\n槊杖洗清景，磬管凝秋旻。珠囊含瑞露，金镜抱仙轮。\n何岁无乡饮，何田不报神。熏歌与名节，传代幸群臣。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制太行山中言志应制",
        "author": "张说",
        "content": "六龙鸣玉銮，九折步云端。河络南浮近，山经北上难。\n羽仪映松雪，戈甲带春寒。百谷晨笳动，千岩晓仗攒。\n皇心感韶节，敷藻念人安。既立省方馆，复建礼神坛。\n扈跸参天老，承荣忝夏官。长勤百年意，思见一胜残。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和御制与宋璟源干曜同日上官命宴东堂赐诗应制",
        "author": "张说",
        "content": "大块熔群品，经生偶圣时。猥承三事命，虚忝百僚师。\n右揆谋华硕，前星傅重资。连骞求旧礼，滥典乐贤诗。\n赐釜同荣拜，摐金宴宰司。菊花吹御酒，兰叶捧天词。\n宝历休明盛，颓年晷漏衰。少留青史笔，未敢赤松期。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制暇日与兄弟同游兴庆宫作应制",
        "author": "张说",
        "content": "汉武横汾日，周王宴镐年。何如造区夏，复此睦亲贤。\n巢凤新成阁，飞龙旧跃泉。棣华歌尚在，桐叶戏仍传。\n禁籞氛埃隔，平台景物连。圣慈良有裕，王道固无偏。\n问俗兆人阜，观风五教宣。献图开益地，张乐奏钧天。\n侍酒衢樽满，询刍谏鼓悬。永言形友爱，万国共周旋。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制送王晙巡边应制",
        "author": "张说",
        "content": "六月歌周雅，三边遣夏卿。欲施攻战法，先作简稽行。\n礼乐知谋帅，春秋识用兵。一劳堪定国，万里即长城。\n策有和戎利，威传破虏名。军前雨洒道，楼上月临营。\n别藻瑶华降，同衣锦襮荣。关山由义近，戎马为恩轻。\n丝竹路傍散，风云马上生。朝廷谓吉甫，邦国望君平。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "将赴朔方军应制",
        "author": "张说",
        "content": "礼乐逢明主，韬钤用老臣。恭凭神武策，远御鬼方人。\n供帐荣恩饯，山川喜诏巡。天文日月丽，朝赋管弦新。\n幼志传三略，衰材谢六钧。胆由忠作伴，心固道为邻。\n汉保河南地，胡清塞北尘。连年大军后，不日小康辰。\n剑舞轻离别，歌酣忘苦辛。从来思博望，许国不谋身。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制爰因巡省途次旧居应制",
        "author": "张说",
        "content": "葱郁兴王郡，殷忧启圣图。周成会西土，汉武幸南都。\n岁卜銮舆迈，农祠雁政敷。武威棱外域，文教靡中区。\n警跸干戈捧，朝宗万玉趋。旧藩人事革，新化国容殊。\n壁有真龙画，庭余鸣凤梧。丛觞祝尧寿，合鼎献汤厨。\n阳乐寒初变，春恩蛰更苏。三耆颁命服，五稔复田输。\n君赋大风起，人歌湛露濡。从臣观玉叶，方愿纪灵符。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "宿直温泉宫羽林献诗",
        "author": "张说",
        "content": "冬狩美秦正，新丰乐汉行。星陈玄武阁，月对羽林营。\n寒木罗霜仗，空山响夜更。恩深灵液暖，节劲古松贞。\n文武皆王事，输心不为名。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "玄武门侍射",
        "author": "张说",
        "content": "射观通玄阙，兵栏辟御筵。雕弧月半上，画的晕重圆。\n羿后神幽赞，灵王法暗传。贯心精四返，饮羽妙三联。\n雪鹤来衔箭，星麟下集弦。一逢军宴洽，万庆武功宣。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "扈从南出雀鼠谷",
        "author": "张说",
        "content": "豫动三灵赞，时巡四海威。陕关凌曙出，平路半春归。\n霍镇迎云罕，汾河送羽旗。山南柳半密，谷北草全稀。\n迟日宜华盖，和风入袷衣。上林千里近，应见百花飞。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "洛桥北亭诏饯诸刺史",
        "author": "张说",
        "content": "离亭拂御沟，别曲舞船楼。诏饯朝廷牧，符分海县忧。\n股肱还入郡，父母更临州。扇逐仁风转，车随霖雨流。\n恩光水上溢，荣色柳间浮。预待群方最，三公不远求。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "东都酺宴",
        "author": "张说",
        "content": "尧舜传天下，同心致太平。吾君内举圣，远合至公情。\n锡命承丕业，崇亲享大名。二天资广运，两曜益齐明。\n道畅昆虫乐，恩深朽蠹荣。皇舆久西幸，留镇在东京。\n合宴千官入，分曹百戏呈。乐来嫌景遽，酒着讶寒轻。\n喜气连云阁，欢呼动洛城。人间知几代，今日见河清。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉酬韦祭酒嗣立偶游龙门北溪忽怀骊山别业呈诸留守之作",
        "author": "张说",
        "content": "石涧泉虚落，松崖路曲回。闻君北溪下，想像南山隈。\n近念鼎湖别，遥思云嶂陪。不同奇觏往，空睹斯文来。\n岁后寒初变，春前芳未开。黄蕤袅岸柳，紫萼折村梅。\n尽室兹游玩，盈门几乐哉。嗟留洛阳陌，梦诣建章台。\n野失巢由性，朝非元凯才。布怀钦远迹，幽意日尘埃。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉酬韦祭酒自汤还都经龙门北溪庄见贻之作",
        "author": "张说",
        "content": "闻君汤井至，潇洒憩郊林。拂曙携清赏，披云觏绿岑。\n欢言游览意，款曲望归心。是日期佳客，同山忽异寻。\n桃花迂路转，杨柳间门深。泛舟伊水涨，系马香树阴。\n繁弦弄水族，娇吹狎沙禽。春满汀色媚，景斜岚气侵。\n怀仁殊未远，重德匪专临。来藻敷幽思，连词报所钦。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "酬崔光禄冬日述怀赠答",
        "author": "张说",
        "content": "徐陈尝并作，枚马亦同时。各负当朝誉，俱承明主私。\n夫君迈前侣，观国骋奇姿。山似鸣威凤，泉如出宝龟。\n才雄子云笔，学广仲舒帷。紫绶拂三寺，朱门临九逵。\n昔我含香日，联尔缙云司。朝携兰省步，夕退竹林期。\n中路一分手，数载来何迟。求友还相得，群英复在兹。\n留台少人务，方驾递寻追。涉玩怀同赏，沾芳忆共持。\n迎宾南涧饮，载妓东城嬉。春郊绿亩秀，秋涧白云滋。\n名画披人物，良书讨滞疑。兴来光不惜，欢往迹如遗。\n岁晏罢行乐，层城间所思。夜魂灯处厌，朝发镜前衰。\n忽枉崔骃什，兼流韦孟词。曲高弥寡和，主善代为师。\n齐戒观华玉，留连叹色丝。终惭起予者，何足与言诗。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "同刘给事城南宴集",
        "author": "张说",
        "content": "水竹幽閒地，簪缨近侍臣。雍容乘暇日，潇洒出嚣尘。\n树对思朋鸟，池深入养鳞。管弦高逐吹，歌舞妙含春。\n老子叨专席，欢邀隔缙绅。此中情不浅，遥寄赏心人。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "温泉冯刘二监客舍观妓",
        "author": "张说",
        "content": "温谷寒林薄，群游乐事多。佳人蹀骏马，乘月夜相过。\n秀色然红黛，娇香发绮罗。镜前鸾对舞，琴裏凤传歌。\n妒宠倾新意，衔恩奈老何。为君留上客，欢笑敛双蛾。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "寄许八",
        "author": "张说",
        "content": "万类春皆乐，徂颜独不怡。年来人更老，花发意先衰。\n乳鹊穿坛画，巢蜂触网丝。平生美容色，宿昔影中疑。\n远道何由梦，同心在者谁。西风欲谁语，悯默遂无词。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "送苏合宫颋",
        "author": "张说",
        "content": "都邑群方首，商泉旧俗讹。变风须恺悌，成化伫弦歌。\n畴昔珪璋友，雍容文雅多。振缨游省闼，锵玉宰京河。\n别曲鸾初下，行轩雉尚过。百壶非饯意，流咏在人和。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "送乔安邑备",
        "author": "张说",
        "content": "书阁移年岁，文明难复辞。欢言冬雪满，恨别夏云滋。\n外尹方为政，高明自不欺。老人骖驭往，童子狎雏嬉。\n日茂西河俗，寂寥东观期。遥怀秀才令，京洛见新诗。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "送赵二尚书彦昭北伐",
        "author": "张说",
        "content": "虏地河冰合，边城备此时。兵连紫塞路，将举白云司。\n提剑荣中贵，衔珠盛出师。日华光组练，风色焰旌旗。\n投笔尊前起，横戈马上辞。梅花吹别引，杨柳赋归诗。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "石门别杨六钦望",
        "author": "张说",
        "content": "燕人同窜越，万里自相哀。影响无期会，江山此地来。\n暮年伤泛梗，累日慰寒灰。潮水东南落，浮云西北回。\n俱看石门远，倚棹两悲哉。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "南中送北使二首",
        "author": "张说",
        "content": "传闻合蒲叶，曾向洛阳飞。何日南风至，还随北使归。\n红颜渡岭歇，白首对秋衰。高歌何由见，层堂不可违。\n谁怜炎海曲，泪尽血沾衣。\n待罪居重译，穷愁暮雨秋。山临鬼门路，城绕瘴江流。\n人事今如此，生涯尚可求。逢君入乡县，传我念京周。\n别恨归途远，离言暮景遒。夷歌翻下泪，芦酒未消愁。\n闻有胡兵急，深怀汉国羞。和亲先是诈，款塞果为雠。\n释系应分爵，蠲徒几复侯。廉颇诚未老，孙叔且无谋。\n若道冯唐事，皇恩尚可收。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "送赵顺直郎中赴安西副大都督",
        "author": "张说",
        "content": "绝镇功难立，悬军命匪轻。复承迁相后，弥重任贤情。\n将起神仙地，才称礼乐英。长心堪系虏，短语足论兵。\n日授休门法，星教置阵名。龙泉恩已着，燕颔相终成。\n月窟穷天远，河源入塞清。老夫操别翰，承旨颂升平。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "送宋休远之蜀任",
        "author": "张说",
        "content": "求友殊损益，行道异穷申。缀我平生气，吐赠薄游人。\n结恩事明主，忍爱远辞亲。色丽成都俗，膏腴蜀水滨。\n如何从宦子，坚白共缁磷。日月千龄旦，河山万族春。\n怀铅书瑞府，横草事边尘。不及安人吏，能令王化淳。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "岳州别梁六入朝",
        "author": "张说",
        "content": "远莅长沙渚，欣逢贾谊才。江山疲应接，风日复晴开。\n江树云间断，湘山水上来。近洲朝鹭集，古戍夜猿哀。\n岸杼含苍捄，河蒲秀紫台。月余偏地赏，心尽故人杯。\n自我违京洛，嗟君此溯洄。容华因别老，交旧与年颓。\n梦见长安陌，朝宗实盛哉。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "相州冬日早衙",
        "author": "张说",
        "content": "城外宵钟敛，闺中曙火残。朝光曜庭雪，宿冻聚池寒。\n正色临厅事，疑词定笔端。除苛囹圄息，伐枳吏人宽。\n河内功犹浅，淮阳疾未安。镜中星发变，顿使世情阑。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "岳州西城",
        "author": "张说",
        "content": "水国何辽旷，风波遂极天。西江三纪合，南浦二湖连。\n危堞临清境，烦忧暂豁然。九围观掌内，万象阅眸前。\n日去长沙渚，山横云梦田。汀葭变秋色，津树入寒烟。\n潜穴探灵诡，浮生揖圣仙。至今人不见，迹灭事空传。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "岳州观竞渡",
        "author": "张说",
        "content": "画作飞凫艇，双双竞拂流。低装山色变，急棹水华浮。\n土尚三闾俗，江传二女游。齐歌迎孟姥，独舞送阳侯。\n鼓发南湖溠，标争西驿楼。并驱常诧速，非畏日光遒。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "对酒行巴陵作",
        "author": "张说",
        "content": "留侯封万户，园令寿千金。本为成王业，初由赋上林。\n繁荣安足恃，霜露递相寻。鸟哭楚山外，猿啼湘水阴。\n梦中城阙近，天畔海云深。空对忘忧酌，离忧不去心。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "岳州宴姚绍之",
        "author": "张说",
        "content": "杞梓滞江滨，光华向日新。难兄金作友，媚子玉为人。\n山水含秋兴，池亭借善邻。檐松风送静，院竹鸟来驯。\n翠斝吹黄菊，雕盘鲙紫鳞。缓歌将醉舞，为拂绣衣尘。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "岳州九日宴道观西阁",
        "author": "张说",
        "content": "摇落长年叹，蹉跎远宦心。北风嘶代马，南浦宿阳禽。\n佳此黄花酌，酣余白首吟。凉云霾楚望，蒙雨蔽荆岑。\n登眺思清景，谁将眷浊阴。钓歌出江雾，樵唱入山林。\n鱼以嘉名采，木为美材侵。大道由中悟，逍遥匪外寻。\n参佐多君子，词华妙赏音。留题洞庭观，望古意何深。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "岳州作",
        "author": "张说",
        "content": "水国生秋草，离居再及瓜。山川临洞穴，风日望长沙。\n物土南州异，关河北信赊。日昏闻怪鸟，地热见修蛇。\n远人梦归路，瘦马嘶去家。正有江潭月，徘徊恋九华。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "游洞庭湖",
        "author": "张说",
        "content": "平湖晓望分，仙峤气氛氲。鼓枻乘清渚，寻峰弄白云。\n江寒天一色，日静水重纹。树坐参猿啸，沙行入鹭群。\n缘源斑筱密，罥径绿萝纷。洞穴传虚应，枫林觉自熏。\n双童有灵药，愿取献明君。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "巴丘春作",
        "author": "张说",
        "content": "日出洞庭水，春山挂断霞。江涔相映发，卉木共纷华。\n湘戍南浮阔，荆关北望赊。湖阴窥魍魉，丘势辨巴蛇。\n岛户巢为馆，渔人艇作家。自怜心问景，三岁客长沙。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "岳州夜坐",
        "author": "张说",
        "content": "炎洲苦三伏，永日卧孤城。赖此閒庭夜，萧条夜月明。\n独歌还太息，幽感见余声。江近鹤时叫，山深猿屡鸣。\n息心观有欲，弃知返无名。五十知天命，吾其达此生。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "别灉湖",
        "author": "张说",
        "content": "念别灉湖去，浮舟更一临。千峰出浪险，万木抱烟深。\n南郡延恩渥，东山恋宿心。露花香欲醉，时鸟啭余音。\n涉趣皆留赏，无奇不遍寻。莫言山水间，幽意在鸣琴。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "伯奴边见归田赋因投赵侍御",
        "author": "张说",
        "content": "尔家叹穷鸟，吾族赋归田。莫道荣枯异，同嗟世网牵。\n黄陵浮汨渚，青草会湘川。去国逾三岁，兹山老二年。\n寒鸮鸣舍下，昏虎卧篱前。客泪堪斑竹，离亭欲赠荃。\n放言久无次，触兴感成篇。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "清远江峡山寺",
        "author": "张说",
        "content": "流落经荒外，逍遥此梵宫。云峰吐月白，石壁淡烟红。\n宝塔灵仙涌，悬龛造化功。天香涵竹气，虚呗引松风。\n檐牖飞花入，廊房激水通。猿鸣知谷静，鱼戏辨江空。\n静默将何贵，惟应心境同。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "春雨早雷",
        "author": "张说",
        "content": "东北春风至，飘飘带雨来。拂黄先变柳，点素早惊梅。\n树蔼悬书阁，烟含作赋台。河鱼未上冻，江蛰已闻雷。\n美人宵梦着，金屏曙不开。无缘一启齿，空酌万年杯。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "闻雨",
        "author": "张说",
        "content": "穷冬万花匝，永夜百忧攒。危戍临江火，空斋入雨寒。\n断猿知屡别，嘶雁觉虚弹。心对炉灰死，颜随庭树残。\n旧恩怀未报，倾胆镜中看。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "赦归在道中作",
        "author": "张说",
        "content": "陈焦心息尽，死意不期生。何幸光华旦，流人归上京。\n愁将网共解，服与代俱明。复是三阶正，还逢四海平。\n谁能定礼乐，为国着功成。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "喜度岭",
        "author": "张说",
        "content": "东汉兴唐历，南河复禹谋。宁知瘴疠地，生入帝皇州。\n雷雨苏虫蛰，春阳放学鸠。洄沿炎海畔，登降闽山陬。\n岭路分中夏，川源得上流。见花便独笑，看草即忘忧。\n自始居重译，天星已再周。乡关绝归望，亲戚不相求。\n弃杖枯还植，穷鳞涸更浮。道消黄鹤去，运启白驹留。\n江妾晨炊黍，津童夜棹舟。盛明良可遇，莫后洛城游。",
        "dynasty": "唐",
        "collection_info": {
            "collection": "御定全唐诗",
            "volume": "卷八十八"
        }
    },
    {
        "title": "奉和圣制潼关口号应制",
        "author": "张说",
        "content": "天德平无外，关门东复西。不将千里隔，何用一丸泥。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "奉萧令嵩酒并诗",
        "author": "张说",
        "content": "乐奏天恩满，杯来秋兴高。更蒙萧相国，对席饮醇醪。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "奉宇文黄门融酒",
        "author": "张说",
        "content": "圣德垂甘露，天章下大风。又乘黄阁赏，愿作黑头公。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "奉裴中书光庭酒",
        "author": "张说",
        "content": "西掖恩华降，南宫命席阑。讵知鸡树后，更接凤池欢。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "清夜酌",
        "author": "张说",
        "content": "秋阴士多感，雨息夜无尘。清樽宜明月，复有平生人。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "醉中作",
        "author": "张说",
        "content": "醉后乐无极，弥胜未醉时。动容皆是舞，出语总成诗。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "送梁知微渡海东",
        "author": "张说",
        "content": "今日此相送，明年此相待。天上客星回，知君渡东海。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "寄刘道士舄",
        "author": "张说",
        "content": "真人降紫气，邀我丹田宫。远寄双飞舄，飞飞不碍空。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "书香能和尚塔",
        "author": "张说",
        "content": "大师捐世去，空余法力在。远寄无碍香，心随到南海。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "被使在蜀",
        "author": "张说",
        "content": "即今三伏尽，尚自在临邛。归途千裏外，秋月定相逢。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "正朝摘梅",
        "author": "张说",
        "content": "蜀地寒犹暖，正朝发早梅。偏惊万里客，已复一年来。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "蜀道后期",
        "author": "张说",
        "content": "客心争日月，来往预期程。秋风不相待，先至洛阳城。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "广州江中作",
        "author": "张说",
        "content": "去国年方晏，愁心转不堪。离人与江水，终日向西南。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "江中诵经",
        "author": "张说",
        "content": "实相归悬解，虚心暗在通。澄江明月内，应是色成空。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "江中遇黄领子刘隆",
        "author": "张说",
        "content": "危石江中起，孤云岭上还。相逢皆得意，何处是乡关。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "钦州守岁",
        "author": "张说",
        "content": "故岁今宵尽，新年明旦来。愁心随斗柄，东北望春回。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "岳州守岁二首",
        "author": "张说",
        "content": "夜风吹醉舞，庭户对酣歌。愁逐前年少，欢迎今岁多。\n桃枝堪辟恶，爆竹好惊眠。歌舞留今夕，犹言惜旧年。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "元朝",
        "author": "张说",
        "content": "今岁元日乐，不谢往年春。知向来心道，谁为昨夜人。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "耗磨日饮二首",
        "author": "张说",
        "content": "耗磨传兹日，纵横道未宜。但令不忌醉，翻是乐无为。\n上月今朝减，流传耗磨辰。还将不事事，同醉俗中人。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "又",
        "author": "张说",
        "content": "春来半月度，俗忌一时闲。不酌他乡酒，惟堪对楚山。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "九日进茱萸山诗五首",
        "author": "张说",
        "content": "家居洛阳下，举目见嵩山。刻作茱萸节，情生造化间。\n黄花宜泛酒，青岳好登高。稽首明廷内，心为天下劳。\n菊酒携山客，萸囊系牧童。路疑随大隗，心似问鸿蒙。\n九日重阳数，三秋万实成。时来谒轩后，罢去坐蓬瀛。\n晚节欢重九，高山上五千。醉中知遇圣，梦裏见寻仙。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "岳州看黄叶",
        "author": "张说",
        "content": "白首看黄叶，徂颜复几何。空惭棠树下，不见政成歌。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "岭南送使二首",
        "author": "张说",
        "content": "狱中生白髮，岭外罢红颜。古来相送处，凡得几人还。\n万里投荒裔，来时不见亲。一朝成白首，看取报家人。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "伤妓人董氏四首",
        "author": "张说",
        "content": "董氏娇娆性，多为窈窕名。人随秋月落，韵入捣衣声。\n粉蕊粘妆簏，金花竭翠条。夜台无戏伴，魂影向谁娇。\n旧亭红粉阁，宿处白云关。春日双飞去，秋风独不还。\n舞席沾残粉，歌梁委旧尘。独伤窗裏月，不见帐中人。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "三月闺怨",
        "author": "张说",
        "content": "三月时将尽，空房妾独居。蛾眉愁自结，鬓髮没情梳。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "破陈乐词二首",
        "author": "张说",
        "content": "汉兵出顿金微，照日光明铁衣。百里火幡焰焰，\n正属四方朝贺，端知万舞皇威。\n少年胆气凌云，共许骁雄出群。匹马城西挑战，\n誓欲成名报国，羞将开阁论勋。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "舞马词六首",
        "author": "张说",
        "content": "万玉朝宗凤扆，千金率领龙媒。眄鼓凝骄躞蹀，\n天鹿遥征卫叔，日龙上借羲和。将共两骖争舞，\n彩旄八佾成行，时龙五色因方。屈膝衔杯赴节，\n帝皂龙驹沛艾，星兰骥子权奇。腾倚骧洋应节，\n二圣先天合德，群灵率土可封。击石骖驔紫燕，\n圣君出震应箓，神马浮河献图。足踏天庭鼓舞，",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "奉和圣制同玉真公主游大哥山池题石壁",
        "author": "张说",
        "content": "池如明镜月华开，山学香炉云气来。\n神藻飞为鹡鸰赋，仙声扬出凤凰台。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "十五日夜御前口号踏歌词二首",
        "author": "张说",
        "content": "花萼楼前雨露新，长安城裏太平人。\n龙衔火树千重焰，鸡踏莲花万岁春。\n帝宫三五戏春台，行雨流风莫妒来。\n西域灯轮千影合，东华金阙万重开。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "苏摩遮五首",
        "author": "张说",
        "content": "摩遮本出海西胡，琉璃宝服紫髯胡。\n闻道皇恩遍宇宙，来将歌舞助欢娱。\n绣装帕额宝花冠，夷歌骑舞借人看。\n自能激水成阴气，不虑今年寒不寒。\n腊月凝阴积帝台，豪歌急鼓送寒来。\n油囊取得天河水，将添上寿万年杯。\n寒气宜人最可怜，故将寒水散庭前。\n惟愿圣君无限寿，长取新年续旧年。\n昭成皇后帝家亲，荣乐诸人不比伦。\n往日霜前花委地，今年雪后树逢春。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "同赵侍御望归舟",
        "author": "张说",
        "content": "山庭迥迥面长川，江树重重极远烟。\n形影相追高翥鸟，心肠并断北风船。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "襄阳路逢寒食",
        "author": "张说",
        "content": "去年寒食洞庭波，今年寒食襄阳路。\n不辞着处寻山水，只畏还家落春暮。",
        "dynasty": "唐",
        "collection_info": {
            "collection": "御定全唐诗",
            "volume": "卷八十九"
        }
    },
    {
        "title": "舞马词",
        "author": "张说",
        "content": "万玉朝宗凤扆，千金率领龙媒。眄鼓凝骄蹀躞，\n天鹿遥征卫叔，日龙上借羲和。将共两骖争舞，\n彩旄八佾成行，时龙五色因方。屈膝衔杯赴节，\n帝皂龙驹沛艾，星阑骥子权奇。腾倚骧洋应节，\n二圣先天合德，群灵率土可封。击石骖驔紫燕，\n圣君出震应箓，神马浮河献图。足蹋天庭鼓舞，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十"
        }
    }
]