[
    {
        "title": "禁林讌会之什",
        "author": "梁周翰",
        "content": "宝书惊绝耀天章，飞白亲题赐玉堂。\n瑞彩上腾流素月，朗河下注映丹墙。\n鹤盘吴屿双翎健，鹊顾雕陵巨翼长。\n游雾半收悬组练，轻云斜拂驻鸾皇。\n墨池併获三奇宝，翠琰俱生五色光。\n陪讌禁林知有幸，叩头遥祝万年觞。",
        "dynasty": "宋",
        "collection_info": null
    },
    {
        "title": "题义门胡氏华林书院",
        "author": "梁周翰",
        "content": "知有英儒伯始孙，聚书讲学贲邱园。\n征搜合副来贤诏，旌表宜题遍德门。\n举族为人俱孝弟，深幽何草不兰荪。\n小冠子夏来相示，诗版因凭寄竹轩。",
        "dynasty": "宋",
        "collection_info": null
    },
    {
        "title": "句  其一",
        "author": "梁周翰",
        "content": "谁似金华杨学士，十联诗在御屏间。",
        "dynasty": "宋",
        "collection_info": null
    },
    {
        "title": "句  其二",
        "author": "梁周翰",
        "content": "百花将尽牡丹坼，十雨初晴太液春。",
        "dynasty": "宋",
        "collection_info": null
    },
    {
        "title": "句  其三",
        "author": "梁周翰",
        "content": "宿雨一番蔬甲拆，春山几处茗旗香。\nff。",
        "dynasty": "宋",
        "collection_info": null
    }
]