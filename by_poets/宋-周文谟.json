[
    {
        "uuid": "a47e9cc4a6dab1c1b10e35e5195037e3",
        "title": "念奴娇 棋声特地",
        "author": "周文谟",
        "content": "棋声特地，把十年心事，恍然惊觉。\n杨柳楼头歌舞地，长记一枝纤弱。\n破镜重圆，玉环犹在，鹦鹉言如昨。\n秦筝别后，知他几换弦索。\n谁念顾曲周郎，樽前重见，千种愁难着。\n犹胜玄都人去后，空怨残红零落。\n绿叶成阴，桃花结子，枉恨东风恶。\n盈盈泪眼，见人欲下还阁。",
        "dynasty": "宋",
        "collection_info": null
    }
]