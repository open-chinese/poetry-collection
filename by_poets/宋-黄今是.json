[
    {
        "uuid": "34fcd6f0b061f1afcc370db0e532e309",
        "title": "渔父醉  其一",
        "author": "黄今是",
        "content": "青烟何处淡孤洲，有客经年业一鈎。\n芳草渡头新贳酒，碧云天际已归舟。",
        "dynasty": "宋",
        "collection_info": null
    },
    {
        "uuid": "16b233542ba261bc0c58b336c4910cab",
        "title": "渔父醉  其二",
        "author": "黄今是",
        "content": "丹枫万点照人绯，鲈鲙千丝带水肥。\n花影芙蓉江上酒，佳人谁唤醉翁归。",
        "dynasty": "宋",
        "collection_info": null
    },
    {
        "uuid": "1de9c952251afc59d9b595669e445314",
        "title": "渔父醉  其三",
        "author": "黄今是",
        "content": "天淡潇湘南北家，花随流水水流花。\n一竿明月何人会，又逐虚船过白沙。",
        "dynasty": "宋",
        "collection_info": null
    },
    {
        "uuid": "7d0631e32c888725e886e4686dfc5ab5",
        "title": "渔父词",
        "author": "黄今是",
        "content": "簑衣箬笠更无华，蓼岸苹洲亦有家。\n风雨满天愁不动，隔江犹唱后庭花。",
        "dynasty": "宋",
        "collection_info": null
    }
]