[
    {
        "uuid": "6ec92f0766af485821c1dba0820b9560",
        "title": "题三山郡圃会稽亭",
        "author": "乔孝本",
        "content": "元侯选胜重经营，地取圆心正且平。\n揆日募工踰再浃，创亭合乐落初成。\n面开西向缘忠孝，牓揭新封纪宠荣。\n隐隐湖山藏故国，漫漫烟水隔都城。\n低迷迭嶂回峰抱，缭绕芳丛列艳迎。\n台上临风共萧洒，花间梦蝶助凄清。\n枕流小槛欹前沼，散绮幽轩接后甍。\n旧景周环如有待，夕阳偏照似多情。\n萦纡碧沚通潮浦，左右修篁拂画楹。\n自昔甘棠虽足爱，会稽从此擅佳名。",
        "dynasty": "宋",
        "collection_info": null
    }
]