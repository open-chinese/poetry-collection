[
    {
        "uuid": "5c9806be18c9fa0b664f5a1f6f9cfe78",
        "title": "潇湘八景诗 潇湘夜雨",
        "author": "张经",
        "content": "终夜雨潇潇，闷杀孤舟客。\n滴滴打蓬声，错讶灵妃瑟。",
        "dynasty": "宋",
        "collection_info": null
    },
    {
        "uuid": "0d0fae1e6ca131f2fa5ace5763fc4807",
        "title": "潇湘八景诗 洞庭夜月",
        "author": "张经",
        "content": "秋夜凈无云，嫦娥展孤镜。\n灏气浸澄波，荡漾光还定。",
        "dynasty": "宋",
        "collection_info": null
    },
    {
        "uuid": "188897abda92a6b4878eb78142054b11",
        "title": "潇湘八景诗 远浦归帆",
        "author": "张经",
        "content": "极浦一帆回，招招近岸开。\n倚船试相问，莫是故乡来。",
        "dynasty": "宋",
        "collection_info": null
    },
    {
        "uuid": "98a7549dc2dc233e9908e432b234cb18",
        "title": "潇湘八景诗 平沙落雁",
        "author": "张经",
        "content": "唤侣下寒汀，争宿芦花萼。\n夜半渔翁过，惊起还飞落。",
        "dynasty": "宋",
        "collection_info": null
    },
    {
        "uuid": "85e6dda00ff73fd1270ac8c66c3d87ff",
        "title": "潇湘八景诗 烟寺晚钟",
        "author": "张经",
        "content": "野烟寺初暝，僧添宝篆香。\n鲸音送残照，敲落楚天霜。",
        "dynasty": "宋",
        "collection_info": null
    },
    {
        "uuid": "622e382deb7e0b215bbd56aed5cbc710",
        "title": "潇湘八景诗 渔村夕照",
        "author": "张经",
        "content": "日落大江头，返照江村裏。\n独有羡鱼翁，垂纶收不起。",
        "dynasty": "宋",
        "collection_info": null
    },
    {
        "uuid": "4e3c5550510d417e5f1c93d7a36c065c",
        "title": "潇湘八景诗 山市晴岚",
        "author": "张经",
        "content": "茅屋开山脚，岚光映日光。\n行人消野兴，个个醉壶觞。",
        "dynasty": "宋",
        "collection_info": null
    },
    {
        "uuid": "21c33dd028693d635c631a15b9f9034b",
        "title": "潇湘八景诗 江天暮雪",
        "author": "张经",
        "content": "江上雪纷纷，风寒天已暮。\n中有泛舟人，兴尽迷归路。",
        "dynasty": "宋",
        "collection_info": null
    },
    {
        "uuid": "bf1c942e3a57d796b524545bb6c15143",
        "title": "岳阳楼望洞庭",
        "author": "张经",
        "content": "每因蜀水涨，横遏楚江流。\n气象吞云梦，波澜彻夏秋。\n风云几开阖，日月自沉浮。\n欲济谁舟楫，干坤独倚楼。",
        "dynasty": "宋",
        "collection_info": null
    },
    {
        "uuid": "931127f479e82b1ef5bf5ca35225f327",
        "title": "王质过洞庭",
        "author": "张经",
        "content": "云可有无水，风能奔走沙。\n蟠深鸣老𧌑，飞倦落长鸦。\n地有湘头尾，山无楚正斜。\n人间与天上，何处碍浮槎。",
        "dynasty": "宋",
        "collection_info": null
    }
]