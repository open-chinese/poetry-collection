[
    {
        "uuid": "5ebd4a3d45a2109fe5326791f3291813",
        "title": "灵岩一线天",
        "author": "徐几",
        "content": "尽日摩挲藓石斑，几人来此驻吟鞍。\n谁知一线通天处，照见人心凛凛寒。",
        "dynasty": "宋",
        "collection_info": null
    },
    {
        "uuid": "72ec431557f6c814dfef3c97ef7d5de6",
        "title": "狮子峰",
        "author": "徐几",
        "content": "举首朝天据洞扉，怪形蹲踞类狻猊。\n山中弹压无豺虎，留得孤猿半夜啼。",
        "dynasty": "宋",
        "collection_info": null
    },
    {
        "uuid": "bf799c1dfe4363d8e7f16cafb72489bc",
        "title": "天壶",
        "author": "徐几",
        "content": "老松压石洞门耸，青萝曳树牵云影。\n天然物外清修地，岩头残月沈丹井。",
        "dynasty": "宋",
        "collection_info": null
    }
]