[
    {
        "uuid": "6371bd45a67d3cb79b77d632173bcb4e",
        "title": "尚书都堂瓦松",
        "author": "李晔",
        "content": "华省秘僊踪，高堂露瓦松。\n叶因春后长，花为雨来浓。\n影混鸳鸯色，光含翡翠容。\n天然斯所寄，地势太无从。\n接栋临双阙，连甍近九重。\n宁知深涧底，霜雪岁兼封。",
        "dynasty": "唐",
        "collection_info": null
    },
    {
        "uuid": "f697ceadbfd9a3b3463128c4f4241a98",
        "title": "巫山一段云",
        "author": "李晔",
        "content": "缥缈云间质，盈盈波上身。\n袖罗斜举动埃尘，明艳不胜春。\n翠鬓晚妆烟重，寂寂阳台一梦。\n冰眸莲脸见长新，蝶舞梨园雪，莺啼柳带烟。\n小池残日艳阳天，苎萝山又山。\n青鸟不来愁绝，忍看鸳鸯双结。\n春风一等少年心，",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十九"
        }
    },
    {
        "uuid": "30aa07e6336b367e787b9b3856f9b11b",
        "title": "菩萨蛮",
        "author": "李晔",
        "content": "登楼遥望秦宫殿，茫茫只见双飞燕。\n渭水一条流，远烟笼碧树，陌上行人去。\n安得有英雄，迎归大内中。\n飘飘且在三峰下，秋风往往堪沾洒。\n肠断忆仙宫，思梦时时睡，不语长如醉。\n早晚是归期，苍穹知不知。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十九"
        }
    }
]