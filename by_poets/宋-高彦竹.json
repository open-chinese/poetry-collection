[
    {
        "uuid": "e3ab8df9150781c0000976c39bdd325b",
        "title": "送胡彦龙过金陵",
        "author": "高彦竹",
        "content": "金陵往事已成虚，江水清清只见鱼。\n遗庙空存元帝像，故家多有二王书。\n秋风出塞调生马，夜月吟淮跨蹇馿。\n借问新亭诸老泪，而今烟景復何如。",
        "dynasty": "宋",
        "collection_info": null
    },
    {
        "uuid": "8a74ff528536041663d3ecce6e01682f",
        "title": "寒夜",
        "author": "高彦竹",
        "content": "辘轳梦断金梧井，夜月沉沉风露冷。\n起向庭中独自行，伴人惟有梅花影。",
        "dynasty": "宋",
        "collection_info": null
    }
]