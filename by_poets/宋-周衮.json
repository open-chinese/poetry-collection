[
    {
        "uuid": "974ba5bd2175842b2b32eb59d3f22b6e",
        "title": "谢王介甫见寄",
        "author": "周衮",
        "content": "萧萧秋鬓衰，谁復到荒郊。\n海内文章伯，平生道义交。\n学须明体用，诗许定推敲。\n但共余年醉，何妨作解嘲。",
        "dynasty": "宋",
        "collection_info": null
    },
    {
        "uuid": "f52588895fd378c8ec1dfedd42d9ffdc",
        "title": "早发湖口宿道傍山寺",
        "author": "周衮",
        "content": "寂寂山中寺，萧萧月下庭。\n烟云晴自散，松桧老还青。\n地僻堪藏拙，僧闲不诵经。\n我来非有意，乘兴寄疏櫺。",
        "dynasty": "宋",
        "collection_info": null
    }
]