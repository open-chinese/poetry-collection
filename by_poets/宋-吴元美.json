[
    {
        "uuid": "14897499235893785aaa06a3024c5075",
        "title": "濯缨石",
        "author": "吴元美",
        "content": "杖履叨从五马行，山翁醉舞乐昇平。\n昨朝台上观垂钓，今夕江边伴濯缨。\n瘴水东流头半白，仙山南望眼双明。\n他时诵得使君句，绝似寒潭彻底清。",
        "dynasty": "宋",
        "collection_info": null
    },
    {
        "uuid": "d8bc08a94d5e9278e9e82e315bdfe31b",
        "title": "都峤山",
        "author": "吴元美",
        "content": "群峦环翠绣江隈，八迭中峰洞府开。\n剑戟香炉空际列，马鞍兜子上方排。\n烟笼丹竈鰲擎稳，云盖仙人鹤驾来。\n观此宝玄真胜境，何须航海觅蓬莱。",
        "dynasty": "宋",
        "collection_info": null
    }
]