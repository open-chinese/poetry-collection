[
    {
        "uuid": "fa12adaea26ad3d9c09a9afba3394365",
        "title": "留题涪州石鱼",
        "author": "刘忠顺",
        "content": "七十二鳞波底镌，一衔蓂草一衔莲。\n出来非共贪芳饵，奏去因同报稔年。\n方客远书徒自得，牧人嘉梦合相先。\n前知上瑞宜频见，帝念民饥刺史贤。",
        "dynasty": "宋",
        "collection_info": null
    },
    {
        "uuid": "8afbbcfeed2fcb41fd5b9ead90d0fbae",
        "title": "留题资圣寺宗己嘉遯居",
        "author": "刘忠顺",
        "content": "院幽庵更小，嘉遯称名尊。\n展榻殊无地，看山别有门。\n潮来供菜圃，云过隔城村。\n了毕如来藏，任他风动摇。",
        "dynasty": "宋",
        "collection_info": null
    }
]