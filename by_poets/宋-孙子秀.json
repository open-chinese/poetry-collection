[
    {
        "uuid": "f50fe5fa300cb6e8e7e86a22a4544dfc",
        "title": "游丹山",
        "author": "孙子秀",
        "content": "四明洞天居第九，巨灵擘石开窗牖。\n扪萝陟巘不惮劳，同行况遇忘年友。\n老苔护石苍虎闲，飞瀑悬岩玉龙吼。\n豁然人与境俱胜，醉歌拍缶忘升斗。\n固知壶中别有天，未必醉翁真在酒。\n徘徊步月澹忘归，世事浮云竟何有。",
        "dynasty": "宋",
        "collection_info": null
    },
    {
        "uuid": "0e13bcb52b44603c3c0ce0a649bba0fe",
        "title": "早春游东山石洞",
        "author": "孙子秀",
        "content": "穹石丹崖出，攒峰万壑回。\n古苔阴洞寂，新雨绿波开。\n渡绝移丛篠，飞春泛落梅。\n东山有夙尚，且尽手中杯。",
        "dynasty": "宋",
        "collection_info": null
    }
]