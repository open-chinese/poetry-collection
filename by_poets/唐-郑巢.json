[
    {
        "title": "泊灵溪馆",
        "author": "郑巢",
        "content": "孤吟疎雨绝，荒馆乱峰前。\n晓鹭栖危石，秋萍满败船。\n溜从华顶落，树与赤城连。\n已有求闲意，相期在暮年。",
        "dynasty": "唐",
        "collection_info": null
    },
    {
        "title": "瀑布寺贞上人院",
        "author": "郑巢",
        "content": "林疎多暮蝉，师去宿山烟。\n古壁灯熏画，秋琴雨润弦。\n竹间窥远鹤，岩上取寒泉。\n西岳沙房在，归期更几年。",
        "dynasty": "唐",
        "collection_info": null
    },
    {
        "title": "寄贞法师",
        "author": "郑巢",
        "content": "巡礼知难尽，幽人见亦稀。\n几年潭上过，何待雪中归。\n远瀑穿经室，寒螀发定衣。\n无因寻道者，独坐对松扉。",
        "dynasty": "唐",
        "collection_info": null
    },
    {
        "title": "送灵溪李侍郎",
        "author": "郑巢",
        "content": "貂裘离阙下，初佐汉元勋。\n河偃流澌迭，沙晴远树分。\n牛羊下暮霭，鼓角调寒云。\n中夕萧关宿，边声不可闻。",
        "dynasty": "唐",
        "collection_info": null
    },
    {
        "title": "送姚郎中罢郡游越",
        "author": "郑巢",
        "content": "逍遥方罢郡，高兴接东瓯。\n几处行杉径，何时宿石楼。\n湘声穿古窦，华影在空舟。\n惆怅云门路，无因得从游。",
        "dynasty": "唐",
        "collection_info": null
    },
    {
        "title": "送魏校书赴夏口从事",
        "author": "郑巢",
        "content": "西风吹远蝉，驿路在云边。\n独梦诸山外，高谈大斾前。\n夜灯分楚塞，秋角满湘船。\n郡邑多岩窦，何方便学仙。",
        "dynasty": "唐",
        "collection_info": null
    },
    {
        "title": "送衡州薛从事",
        "author": "郑巢",
        "content": "吟去望双旌，沧洲晚气清。\n遥分高岳色，乱出远蝉声。\n楚霁云连寺，湘寒浪浸城。\n孤猨不可听，一听白髭生。",
        "dynasty": "唐",
        "collection_info": null
    },
    {
        "title": "送边使",
        "author": "郑巢",
        "content": "关河度几重，边色上离容。\n灞水方为别，沙场又入冬。\n曙鵰迴大旆，夕雪没前峰。\n汉使多长策，须令远国从。",
        "dynasty": "唐",
        "collection_info": null
    },
    {
        "title": "送人赴举",
        "author": "郑巢",
        "content": "篇章动玉京，坠叶满前程。\n旧国与僧别，秋江罢钓行。\n马过隋代寺，樯出楚山城。\n应近嵩阳宿，潜闻瀑布声。",
        "dynasty": "唐",
        "collection_info": null
    },
    {
        "title": "送袁肇归山阴",
        "author": "郑巢",
        "content": "论文意有违，寒雨洒行衣。\n南渡久谁语，后吟今独归。\n河帆因树落，沙鸟背潮飞。\n若值云门侣，多因宿翠微。",
        "dynasty": "唐",
        "collection_info": null
    },
    {
        "title": "送李式",
        "author": "郑巢",
        "content": "潇湘路杳然，清兴起秋前。\n去寺多随磬，看山半在船。\n绿云天外鹤，红树雨中蝉。\n莫使游华顶，逍遥更过年。",
        "dynasty": "唐",
        "collection_info": null
    },
    {
        "title": "送韦弇",
        "author": "郑巢",
        "content": "挂席曙钟初，家山半在吴。\n艣声过远寺，江色润秋芜。\n陂鹤巢城木，边鸿宿岸芦。\n知君当永夜，独钓五湖隅。",
        "dynasty": "唐",
        "collection_info": null
    },
    {
        "title": "送人南游",
        "author": "郑巢",
        "content": "南京路悄然，欹石漱流泉。\n远寺寒云外，扬帆暑雨前。\n鴈行迴晓岫，蜃色上湖田。\n更想清吟处，多同隐者眠。",
        "dynasty": "唐",
        "collection_info": null
    },
    {
        "title": "送省空上人归南岳",
        "author": "郑巢",
        "content": "又归衡岳寺，旧院树冥冥。\n坐石逢寒衲，寻龛补坏经。\n峤云笼曙磬，潭草落秋萍。\n谁伴高牕宿，禅衣挂桂馨。",
        "dynasty": "唐",
        "collection_info": null
    },
    {
        "title": "送象上人还山中",
        "author": "郑巢",
        "content": "竹锡与袈裟，灵山笑暗霞。\n泉痕生净藓，烧力落寒花。\n高户闲听雪，空窗静捣茶。\n终期宿华顶，须会说三巴。",
        "dynasty": "唐",
        "collection_info": null
    },
    {
        "title": "送僧归富春",
        "author": "郑巢",
        "content": "忆过僧禅处，遥山抱竹门。\n古房关藓色，秋径扫潮痕。\n石净闻泉落，沙寒见鹤翻。\n终当从此望，更与道人言。",
        "dynasty": "唐",
        "collection_info": null
    },
    {
        "title": "送琇上人",
        "author": "郑巢",
        "content": "古殿焚香外，清羸坐石棱。\n茶烟开瓦雪，鹤迹上潭冰。\n孤磬侵云动，灵山隔水登。\n白云归意远，旧寺在庐陵。",
        "dynasty": "唐",
        "collection_info": null
    },
    {
        "title": "哭虚海上人",
        "author": "郑巢",
        "content": "一化西风外，禅流稍稍分。\n买碑行暮雨，斲石葬寒云。\n静户关松色，荒斋聚鸟羣。\n朗吟声不倦，高传有遗文。",
        "dynasty": "唐",
        "collection_info": null
    },
    {
        "title": "和姚郎中题凝公院",
        "author": "郑巢",
        "content": "后房寒竹连，白昼坐冥然。\n片衲何山至，空堂几夜禅。\n叶侵经上字，冰结砚中泉。\n雪夕谁同话，悬灯古像前。",
        "dynasty": "唐",
        "collection_info": null
    },
    {
        "title": "赠丘先生",
        "author": "郑巢",
        "content": "云泉心不爽，垂日坐柴关。\n砚取檐前雨，图开异国山。\n原僧招过宿，沙鸟伴长闲。\n地与中峰近，残阳独不还。",
        "dynasty": "唐",
        "collection_info": null
    },
    {
        "title": "赠蛮僧",
        "author": "郑巢",
        "content": "南海何年过，中林一磬微。\n病逢秋雨发，心逐暮潮归。\n久卧前山寺，犹逢故国衣。\n近来慵步履，石藓满柴扉。",
        "dynasty": "唐",
        "collection_info": null
    },
    {
        "title": "秋思",
        "author": "郑巢",
        "content": "寒蛩鸣不定，郭外水云幽。\n南浦鴈来日，北窗人卧秋。\n病身多在远，生计少于愁。\n薄暮西风急，清碪响未休。",
        "dynasty": "唐",
        "collection_info": null
    },
    {
        "title": "楚城秋夕",
        "author": "郑巢",
        "content": "故苑多愁夕，西风木叶黄。\n寒江浸雾月，晓角满城霜。\n弟侄来书少，关河去路长。\n几时停桂檝，故国隔潇湘。",
        "dynasty": "唐",
        "collection_info": null
    },
    {
        "title": "秋日陪姚郎中登郡中南亭",
        "author": "郑巢",
        "content": "云水生寒色，高亭发远心。\n鴈来疎角韵，槐落减秋阴。\n隔石尝茶坐，当山抱瑟吟。\n谁知潇洒意，不似有朝簪。",
        "dynasty": "唐",
        "collection_info": null
    },
    {
        "title": "宿天竺寺",
        "author": "郑巢",
        "content": "暮过潭上寺，独宿白云间。\n钟磬遥连树，星河半隔山。\n石中泉暗落，松外户初关。\n却忆终南裏，前秋此夕还。",
        "dynasty": "唐",
        "collection_info": null
    },
    {
        "title": "陈氏园林",
        "author": "郑巢",
        "content": "当门三四峰，高兴几人同。\n寻鹤新泉外，留僧古木中。\n蝉鸣槐叶雨，鱼散芰荷风。\n多喜陪幽赏，清吟绕石丛。",
        "dynasty": "唐",
        "collection_info": null
    },
    {
        "title": "题崔中丞北斋",
        "author": "郑巢",
        "content": "湖近草侵庭，秋来道兴生。\n寒潮添井味，远漏带松声。\n放卷听泉坐，寻僧踏雪行。\n何年各无事，高论宿青城。",
        "dynasty": "唐",
        "collection_info": null
    },
    {
        "title": "题崔行先石室别墅",
        "author": "郑巢",
        "content": "山空水绕篱，几日此栖迟。\n采菊频秋醉，留僧拟夜棊。\n桂阴生野菌，石缝结寒澌。\n更喜连幽洞，唯君与我知。",
        "dynasty": "唐",
        "collection_info": null
    },
    {
        "title": "题灵隐寺皖公院",
        "author": "郑巢",
        "content": "山寒叶满衣，孤鹤偶清羸。\n已在云房老，休为内殿期。\n岚昏声磬早，菓熟唤猨迟。\n未得终高论，明朝更别离。",
        "dynasty": "唐",
        "collection_info": null
    },
    {
        "title": "泊灵溪馆",
        "author": "郑巢",
        "content": "孤吟疏雨绝，荒馆乱峰前。晓鹭栖危石，秋萍满败船。\n溜从华顶落，树与赤城连。已有求闲意，相期在暮年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "瀑布寺贞上人院",
        "author": "郑巢",
        "content": "林疏多暮蝉，师去宿山烟。古壁灯熏画，秋琴雨润弦。\n竹间窥远鹤，岩上取寒泉。西岳沙房在，归期更几年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "寄贞法师",
        "author": "郑巢",
        "content": "巡礼知难尽，幽人见亦稀。几年潭上过，何待雪中归。\n远瀑穿经室，寒螀发定衣。无因寻道者，独坐对松扉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "送灵溪李侍郎",
        "author": "郑巢",
        "content": "貂裘离阙下，初佐汉元勋。河偃流澌迭，沙晴远树分。\n牛羊下暮霭，鼓角调寒云。中夕萧关宿，边声不可闻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "送姚郎中罢郡游越",
        "author": "郑巢",
        "content": "逍遥方罢郡，高兴接东瓯。几处行杉径，何时宿石楼。\n湘声穿古窦，华影在空舟。惆怅云门路，无因得从游。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "送魏校书赴夏口从事",
        "author": "郑巢",
        "content": "西风吹远蝉，驿路在云边。独梦诸山外，高谈大旆前。\n夜灯分楚塞，秋角满湘船。郡邑多岩窦，何方便学仙。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "送衡州薛从事",
        "author": "郑巢",
        "content": "吟去望双旌，沧洲晚气清。遥分高岳色，乱出远蝉声。\n楚霁云连寺，湘寒浪浸城。孤猿不可听，一听白髭生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "送边使",
        "author": "郑巢",
        "content": "关河度几重，边色上离容。灞水方为别，沙场又入冬。\n曙雕回大旆，夕雪没前峰。汉使多长策，须令远国从。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "送人赴举",
        "author": "郑巢",
        "content": "篇章动玉京，坠叶满前程。旧国与僧别，秋江罢钓行。\n马过隋代寺，樯出楚山城。应近嵩阳宿，潜闻瀑布声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "送袁肇归山阴",
        "author": "郑巢",
        "content": "论文意有违，寒雨洒行衣。南渡久谁语，后吟今独归。\n河帆因树落，沙鸟背潮飞。若值云门侣，多因宿翠微。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "送李式",
        "author": "郑巢",
        "content": "潇湘路杳然，清兴起秋前。去寺多随磬，看山半在船。\n绿云天外鹤，红树雨中蝉。莫使游华顶，逍遥更过年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "送韦弇",
        "author": "郑巢",
        "content": "挂席曙钟初，家山半在吴。橹声过远寺，江色润秋芜。\n陂鹤巢城木，边鸿宿岸芦。知君当永夜，独钓五湖隅。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "送人南游",
        "author": "郑巢",
        "content": "南京路悄然，欹石漱流泉。远寺寒云外，扬帆暑雨前。\n雁行回晓岫，蜃色上湖田。更想清吟处，多同隐者眠。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "送省空上人归南岳",
        "author": "郑巢",
        "content": "又归衡岳寺，旧院树冥冥。坐石缝寒衲，寻龛补坏经。\n峤云笼曙磬，潭草落秋萍。谁伴高窗宿，禅衣挂桂馨。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "送象上人还山中",
        "author": "郑巢",
        "content": "竹锡与袈裟，灵山笑暗霞。泉痕生净藓，烧力落寒花。\n高户闲听雪，空窗静捣茶。终期宿华顶，须会说三巴。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "送僧归富春",
        "author": "郑巢",
        "content": "忆过僧禅处，遥山抱竹门。古房关藓色，秋径扫潮痕。\n石净闻泉落，沙寒见鹤翻。终当从此望，更与道人言。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "送琇上人",
        "author": "郑巢",
        "content": "古殿焚香外，清羸坐石棱。茶烟开瓦雪，鹤迹上潭冰。\n孤磬侵云动，灵山隔水登。白云归意远，旧寺在庐陵。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "哭虚海上人",
        "author": "郑巢",
        "content": "一化西风外，禅流稍稍分。买碑行暮雨，斫石葬寒云。\n静户关松色，荒斋聚鸟群。朗吟声不倦，高传有遗文。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "和姚郎中题凝公院",
        "author": "郑巢",
        "content": "后房寒竹连，白昼坐冥然。片衲何山至，空堂几夜禅。\n叶侵经上字，冰结砚中泉。雪夕谁同话，悬灯古像前。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "赠丘先生",
        "author": "郑巢",
        "content": "云泉心不爽，垂日坐柴关。砚取檐前雨，图开异国山。\n原僧招过宿，沙鸟伴长闲。地与中峰近，残阳独不还。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "赠蛮僧",
        "author": "郑巢",
        "content": "南海何年过，中林一磬微。病逢秋雨发，心逐暮潮归。\n久卧前山寺，犹逢故国衣。近来慵步履，石藓满柴扉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "秋思",
        "author": "郑巢",
        "content": "寒蛩鸣不定，郭外水云幽。南浦雁来日，北窗人卧秋。\n病身多在远，生计少于愁。薄暮西风急，清砧响未休。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "楚城秋夕",
        "author": "郑巢",
        "content": "故苑多愁夕，西风木叶黄。寒江浸雾月，晓角满城霜。\n弟侄来书少，关河去路长。几时停桂楫，故国隔潇湘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "秋日陪姚郎中登郡中南亭",
        "author": "郑巢",
        "content": "云水生寒色，高亭发远心。雁来疏角韵，槐落减秋阴。\n隔石尝茶坐，当山抱瑟吟。谁知潇洒意，不似有朝簪。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "宿天竺寺",
        "author": "郑巢",
        "content": "暮过潭上寺，独宿白云间。钟磬遥连树，星河半隔山。\n石中泉暗落，松外户初关。却忆终南裏，前秋此夕还。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "陈氏园林",
        "author": "郑巢",
        "content": "当门三四峰，高兴几人同。寻鹤新泉外，留僧古木中。\n蝉鸣槐叶雨，鱼散芰荷风。多喜陪幽赏，清吟绕石丛。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "题崔中丞北斋",
        "author": "郑巢",
        "content": "湖近草侵庭，秋来道兴生。寒潮添井味，远漏带松声。\n放卷听泉坐，寻僧踏雪行。何年各无事，高论宿青城。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "题崔行先石室别墅",
        "author": "郑巢",
        "content": "山空水绕篱，几日此栖迟。采菊频秋醉，留僧拟夜棋。\n桂阴生野菌，石缝结寒澌。更喜连幽洞，唯君与我知。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    },
    {
        "title": "题灵隐寺皖公院",
        "author": "郑巢",
        "content": "山寒叶满衣，孤鹤偶清羸。已在云房老，休为内殿期。\n岚昏声磬早，果熟唤猿迟。未得终高论，明朝更别离。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零四"
        }
    }
]