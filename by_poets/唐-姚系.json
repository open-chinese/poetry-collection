[
    {
        "uuid": "a64dec69745625679256288834071ee5",
        "title": "杂曲歌辞 古离别",
        "author": "姚系",
        "content": "凉风已袅袅，露重木兰枝。\n独上高楼望，行人远不知。\n轻寒入洞户，明月满秋池。\n燕去鸿方至，年年是别离。",
        "dynasty": "唐",
        "collection_info": null
    },
    {
        "uuid": "7fcdb39a48d51bd736537cff42f07663",
        "title": "秋夕会友",
        "author": "姚系",
        "content": "倦客易相失，懽游无良辰。\n忽然一夕间，稍慰阖家贫。\n白露下庭梧，孤琴始悲辛。\n迴风入幽草，虫响满四邻。\n会遇更何时，持桮重殷勤。",
        "dynasty": "唐",
        "collection_info": null
    },
    {
        "uuid": "3ecc67253634c674546ccbbeb25fc038",
        "title": "荆山独往",
        "author": "姚系",
        "content": "宿昔山水上，抱琴独踯躅。\n山远去难穷，琴悲多断续。\n岩重丹阳树，泉咽闻阴谷。\n时下白云中，淹留秋水曲。\n秋水石栏深，潺湲如喷玉。\n杂芳被阴岸，坠露方消绿。\n恣此平生怀，独游还自足。",
        "dynasty": "唐",
        "collection_info": null
    },
    {
        "uuid": "c711910d0620f86a8783977141c32b32",
        "title": "五老峰大明观赠隐者",
        "author": "姚系",
        "content": "云观此山北，与君携手稀。\n林端涉横水，洞口入斜晖。\n颇觉鸾鹤迩，忽为烟雾飞。\n故人清和客，默会琴心微。\n丹术幸可授，青龙当未归。\n悠悠平生意，此日復相违。",
        "dynasty": "唐",
        "collection_info": null
    },
    {
        "uuid": "547c7f5ae143503d765a0bc17e8f5218",
        "title": "送周愿判官归岭南",
        "author": "姚系",
        "content": "早蝉望秋鸣，夜琴怨离声。\n眇然多异感，值子江山行。\n由来重义人，感激事纵横。\n往復念遐阻，淹留慕平生。\n晨奔九衢饯，暮始万里程。\n山驿风月榭，海门烟霞城。\n易绡泉源近，拾翠沙溆明。\n兰蕙一为赠，贫交空復情。",
        "dynasty": "唐",
        "collection_info": null
    },
    {
        "uuid": "741e4ecfe45f881381fea85fd5be2055",
        "title": "送陆浑主簿赵宗儒之任",
        "author": "姚系",
        "content": "山中眇然意，此意乃平生。\n常日望鸣皋，遥对洛阳城。\n故人吏为隐，怀此若蓬瀛。\n夕气冒岩上，晨流泻岸明。\n存亡区中事，影响羽人情。\n溪寂值猨下，云归闻鹤声。\n及兹春始暮，花葛正明荣。\n会有携手日，悠悠去无程。",
        "dynasty": "唐",
        "collection_info": null
    },
    {
        "uuid": "1731b47f692540c25680868e8125b365",
        "title": "杨参军庄送宇文邈",
        "author": "姚系",
        "content": "秋云冒原隰，野鸟满林声。\n爱此田舍事，稽君车马程。\n离堂惨不喧，脉脉復盈盈。\n兰叶一经霜，香销为赠轻。\n灯光耿方寂，虫思隐余清。\n相望忽无际，如含江海情。",
        "dynasty": "唐",
        "collection_info": null
    },
    {
        "uuid": "866acd7cb91b2b26c420918d4b26edf4",
        "title": "京西遇旧识兼送往陇西",
        "author": "姚系",
        "content": "蝉鸣一何急，日暮秋风树。\n即此不胜愁，陇阴人更去。\n相逢与相失，共是亡羊路。",
        "dynasty": "唐",
        "collection_info": null
    },
    {
        "uuid": "c992af6d6d095953354f1bad4ebe4bd5",
        "title": "古别离",
        "author": "姚系",
        "content": "凉风已袅袅，露重木兰枝。\n独上高楼望，行人远不知。\n轻寒入洞户，明月满秋池。\n燕去鸿方至，年年是别离。",
        "dynasty": "唐",
        "collection_info": null
    },
    {
        "uuid": "eba424993c8098fa9a3bac576fd666e6",
        "title": "野居池上看月",
        "author": "姚系",
        "content": "悠然云间月，復此照池塘。\n泫露苍茫湿，沈波澹滟光。\n应门当未曙，歌吹满昭阳。\n远近徒伤目，清辉霭自长。",
        "dynasty": "唐",
        "collection_info": null
    },
    {
        "uuid": "170b2a30bb7830884e0d2ec53eeea404",
        "title": "庭柳",
        "author": "姚系",
        "content": "褭褭柳杨枝，当轩杂佩垂。\n交阴总共密，分条各自宜。\n因依似永久，揽结更伤离。\n爱此阳春色，秋风莫遽吹。",
        "dynasty": "唐",
        "collection_info": null
    },
    {
        "uuid": "0c34f927433b2ae598b1da16d8d7a4f7",
        "title": "杂曲歌辞：古离别",
        "author": "姚系",
        "content": "凉风已袅袅，露重木兰枝。\n独上高楼望，行人远不知。\n轻寒入洞户，明月满秋池。\n燕去鸿方至，年年是别离。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "551beebd8683b6cd881de841bb905426",
        "title": "秋夕会友",
        "author": "姚系",
        "content": "倦客易相失，欢游无良辰。\n忽然一夕间，稍慰阖家贫。\n白露下庭梧，孤琴始悲辛。\n回风入幽草，虫响满四邻。\n会遇更何时，持杯重殷勤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    },
    {
        "uuid": "7be0498032d4a080b2cfbab0ef7b1005",
        "title": "荆山独往",
        "author": "姚系",
        "content": "宿昔山水上，抱琴聊踯躅。\n山远去难穷，琴悲多断续。\n岩重丹阳树，泉咽闻阴谷。\n时下白云中，淹留秋水曲。\n秋水石栏深，潺湲如喷玉。\n杂芳被阴岸，坠露方消绿。\n恣此平生怀，独游还自足。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    },
    {
        "uuid": "c1671504d8012f3e6bda7e8fbec382f9",
        "title": "五老峰大明观赠隐者",
        "author": "姚系",
        "content": "云观此山北，与君携手稀。\n林端涉横水，洞口入斜晖。\n颇觉鸾鹤迩，忽为烟雾飞。\n故人清和客，默会琴心微。\n丹术幸可授，青龙当未归。\n悠悠平生意，此日复相违。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    },
    {
        "uuid": "bd386d45b7fde0c6dd5028accb1bfc04",
        "title": "送周愿判官归岭南",
        "author": "姚系",
        "content": "早蝉望秋鸣，夜琴怨离声。\n眇然多异感，值子江山行。\n由来重义人，感激事纵横。\n往復念遐阻，淹留慕平生。\n晨奔九衢饯，暮始万里程。\n山驿风月榭，海门烟霞城。\n易绡泉源近，拾翠沙溆明。\n兰蕙一为赠，贫交空复情。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    },
    {
        "uuid": "a38ee5e1f9394f8c5fbe96ad4a376b44",
        "title": "送陆浑主簿赵宗儒之任",
        "author": "姚系",
        "content": "山中眇然意，此意乃平生。\n常日望鸣皋，遥对洛阳城。\n故人吏为隐，怀此若蓬瀛。\n夕气冒岩上，晨流泻岸明。\n存亡区中事，影响羽人情。\n溪寂值猿下，云归闻鹤声。\n及兹春始暮，花葛正明荣。\n会有携手日，悠悠去无程。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    },
    {
        "uuid": "62452798d3f3b3a21ed37a29b1ada4fd",
        "title": "杨参军庄送宇文邈",
        "author": "姚系",
        "content": "秋云冒原隰，野鸟满林声。\n爱此田舍事，稽君车马程。\n离堂惨不喧，脉脉复盈盈。\n兰叶一经霜，香销为赠轻。\n灯光耿方寂，虫思隐余清。\n相望忽无际，如含江海情。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    },
    {
        "uuid": "c540120aa1423ce1b9f3e93268f96dd5",
        "title": "野居池上看月",
        "author": "姚系",
        "content": "悠然云间月，复此照池塘。\n泫露苍茫湿，沉波澹滟光。\n应门当未曙，歌吹满昭阳。\n远近徒伤目，清辉霭自长。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    },
    {
        "uuid": "7788c7dc32479a50b01ab3cfacedd1e5",
        "title": "庭柳",
        "author": "姚系",
        "content": "袅袅柳杨枝，当轩杂佩垂。\n交阴总共密，分条各自宜。\n因依似永久，揽结更伤离。\n爱此阳春色，秋风莫遽吹。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十三"
        }
    }
]