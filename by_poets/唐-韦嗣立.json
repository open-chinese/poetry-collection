[
    {
        "uuid": "84186e9950f526cd16ce19e114d50bb1",
        "title": "偶游龙门北溪忽怀骊山别业因以言志示弟淑奉呈诸大僚",
        "author": "韦嗣立",
        "content": "幽谷杜陵边，风烟别几年。\n偶来伊水曲，溪嶂觉依然。\n傍浦怜芳树，寻崖爱绿泉。\n岭云随马足，山鸟向人前。\n地合心俱静，言因理自玄。\n短才叨重寄，尸禄愧妨贤。\n每挹挂冠侣，思从初服旋。\n稻粱仍欲报，岁月坐空捐。\n助岳无纤块，输溟谢末涓。\n还悟北辕失，方求南涧田。",
        "dynasty": "唐",
        "collection_info": null
    },
    {
        "uuid": "1935ec0cd2a9343c3c798a6f6725280e",
        "title": "奉和九日幸临渭亭登高应制得深字",
        "author": "韦嗣立",
        "content": "层观远沈沈，鸾旗九日临。\n帷宫压水岸，步辇入烟岑。\n枝上萸新采，樽中菊始斟。\n愿陪欢乐事，长与岁时深。",
        "dynasty": "唐",
        "collection_info": null
    },
    {
        "uuid": "08a705eaaad389891c47a643358a9ab1",
        "title": "奉和张岳州王潭州别诗二首 一",
        "author": "韦嗣立",
        "content": "茂先王佐才，作牧楚江隈。\n登楼正欲赋，復遇仲宣来。\n黄鹄飞将远，雕龙文为开。\n宁知昔联事，听曲有余哀。",
        "dynasty": "唐",
        "collection_info": null
    },
    {
        "uuid": "1541fd6145c84c4a1867b1abae0aaa42",
        "title": "奉和张岳州王潭州别诗二首 二",
        "author": "韦嗣立",
        "content": "昔时陪二贤，缨冕会神仙。\n一去驰江海，相逢共播迁。\n无因千里驾，忽覩四愁篇。\n览讽欢何已，欢终徒怆然。",
        "dynasty": "唐",
        "collection_info": null
    },
    {
        "uuid": "063e4b4fb3afc61d9fb119b10592ce31",
        "title": "奉和初春幸太平公主南庄应制",
        "author": "韦嗣立",
        "content": "主第岩扃架鹊桥，天门阊阖降鸾镳。\n历乱旌旗转云树，参差台榭入烟霄。\n林间花杂平阳舞，谷裏莺和弄玉箫。\n已陪沁水追欢日，行奉茅山访道朝。",
        "dynasty": "唐",
        "collection_info": null
    },
    {
        "uuid": "5cbba9fd12e22b9bca192811faf2b9de",
        "title": "自汤还都经龙门北溪赠张左丞崔礼部崔光禄",
        "author": "韦嗣立",
        "content": "栖闲有愚谷，好事枉朝轩。\n树接前驱拥，岩传后骑喧。\n褰帘出野院，植杖候柴门。\n既拂林下席，仍携池上樽。\n深期契幽赏，实谓展欢言。\n末眷诚未易，佳游时更敦。\n俄看啸俦侣，各已共飞鶱。\n延睇尽朝日，长怀通夜魂。\n空闻岸竹动，徒见浦花繁。\n多愧春莺曲，相求意独存。",
        "dynasty": "唐",
        "collection_info": null
    },
    {
        "uuid": "db6782a6b47c05f9e530e0f20f8e9ba5",
        "title": "酬崔光禄冬日述怀赠答",
        "author": "韦嗣立",
        "content": "亭伯负高名，羽仪称上京。\n魏珠能烛乘，秦璧许连城。\n六月飞将远，三冬学已精。\n洛阳推贾谊，江夏贵黄琼。\n推演中都术，旋参河尹声。\n累迁登御府，移拜践名卿。\n庭聚歌钟丽，门罗棨戟荣。\n鹦杯飞广席，兽火列前楹。\n散诞林园意，殷勤敬爱情。\n无容抱衰疾，良宴每招迎。\n契得心逾重，言忘道益真。\n相勖忠义节，共谈词赋英。\n雕虫曾靡弃，白凤已先鸣。\n光接神愈骇，音来味不成。\n短歌甘自思，鸿藻弥难清。\n东里方希润，西河敢窃明。\n厚诬空见迫，丧德岂无诚。\n端守宫闱地，寒烟朝暮平。\n顾才无术浅，怀器识忧盈。\n月下对云阙，风前闻夜更。\n昌年虽共偶，欢会此难幷。\n为怜漳浦曲，沈痼有刘桢。",
        "dynasty": "唐",
        "collection_info": null
    },
    {
        "uuid": "377d07de6747e72952d36796562cd913",
        "title": "上巳日祓禊渭滨应制",
        "author": "韦嗣立",
        "content": "乘春祓禊逐风光，扈跸陪銮渭渚傍。\n还笑当时水滨老，衰年八十待文王。",
        "dynasty": "唐",
        "collection_info": null
    },
    {
        "uuid": "557ff41d7a8a4ecab0aface316d3e75a",
        "title": "奉和九日幸临渭亭登高应制得深字",
        "author": "韦嗣立",
        "content": "层观远沉沉，鸾旗九日临。\n帷宫压水岸，步辇入烟岑。\n枝上萸新采，樽中菊始斟。\n愿陪欢乐事，长与岁时深。",
        "dynasty": "唐",
        "collection_info": {
            "collection": "御定全唐诗",
            "volume": "卷九十一"
        }
    },
    {
        "uuid": "d1818b0985d4123fa677cb51b887e91e",
        "title": "奉和张岳州王潭州别诗二首",
        "author": "韦嗣立",
        "content": "茂先王佐才，作牧楚江隈。\n登楼正欲赋，复遇仲宣来。\n黄鹄飞将远，雕龙文为开。\n宁知昔联事，听曲有余哀。\n昔时陪二贤，缨冕会神仙。\n一去驰江海，相逢共播迁。\n无因千里驾，忽睹四愁篇。\n览讽欢何已，欢终徒怆然。",
        "dynasty": "唐",
        "collection_info": {
            "collection": "御定全唐诗",
            "volume": "卷九十一"
        }
    },
    {
        "uuid": "396b3274d64e9ca8d3a8989e1df7eaf4",
        "title": "奉和初春幸太平公主南庄应制",
        "author": "韦嗣立",
        "content": "主第岩扃架鹊桥，天门阊阖降鸾镳。\n历乱旌旗转云树，已陪沁水追欢日，行奉茅山访道朝。",
        "dynasty": "唐",
        "collection_info": {
            "collection": "御定全唐诗",
            "volume": "卷九十一"
        }
    },
    {
        "uuid": "130ad08c158816643a4c9d9730a27141",
        "title": "酬崔光禄冬日述怀赠答",
        "author": "韦嗣立",
        "content": "亭伯负高名，羽仪称上京。\n魏珠能烛乘，秦璧许连城。\n六月飞将远，三冬学已精。\n洛阳推贾谊，江夏贵黄琼。\n推演中都术，旋参河尹声。\n累迁登御府，移拜践名卿。\n庭聚歌钟丽，门罗棨戟荣。\n鹦杯飞广席，兽火列前楹。\n散诞林园意，殷勤敬爱情。\n无容抱衰疾，良宴每招迎。\n契得心逾重，言忘道益真。\n相勖忠义节，共谈词赋英。\n雕虫曾靡弃，白凤已先鸣。\n光接神愈骇，音来味不成。\n短歌甘自思，鸿藻弥难清。\n东裏方希润，西河敢窃明。\n厚诬空见迫，丧德岂无诚。\n端守宫闱地，寒烟朝暮平。\n顾才无术浅，怀器识忧盈。\n月下对云阙，风前闻夜更。\n昌年虽共偶，欢会此难并。\n为怜漳浦曲，沉痼有刘桢。",
        "dynasty": "唐",
        "collection_info": {
            "collection": "御定全唐诗",
            "volume": "卷九十一"
        }
    }
]