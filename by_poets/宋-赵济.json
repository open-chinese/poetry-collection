[
    {
        "title": "赏莲",
        "author": "赵济",
        "content": "芒鞋竹杖踏晴沙，云白山青老岁华。\n太极一丸融造化，赏心应不为荷花。",
        "dynasty": "宋",
        "collection_info": null
    },
    {
        "title": "夜警",
        "author": "赵济",
        "content": "满城警柝喧深夜，半壁青灯动客心。\n烽火未除眠不得，欲将长剑倚危岑。",
        "dynasty": "宋",
        "collection_info": null
    },
    {
        "title": "兴庆池禊宴",
        "author": "赵济",
        "content": "抚封占清境，禊宴协良辰。\n物态随春秀，歌声洽政淳。\n撷芳寻陌绮，泛棹繫波鳞。\n天幸陪开府，非才愧席宾。",
        "dynasty": "宋",
        "collection_info": null
    }
]