[
    {
        "title": "怀素上人草书歌",
        "author": "朱逵",
        "content": "几年出家通宿命，一朝却忆临池圣。\n转腕摧锋增崛崎，秋毫茧纸常相随。\n衡阳客舍来相访，连饮百杯神转王。\n忽闻风裏度飞泉，纸落纷纷如跕鸢。\n形容脱略真如助，心思周游在何处。\n笔下惟看激电流，字成只畏盘龙去。\n怪状崩腾若转蓬，飞丝历乱如迴风。\n长松老死倚云壁，蹙浪相翻惊海鸿。\n于今年少尚如此，历覩远代无伦比。\n妙绝当动鬼神泣，崔蔡幽魂更心死。",
        "dynasty": "唐",
        "collection_info": null
    },
    {
        "title": "怀素上人草书歌",
        "author": "朱逵",
        "content": "几年出家通宿命，一朝却忆临池圣。转腕摧锋增崛崎，\n忽闻风裏度飞泉，纸落纷纷如跕鸢。形容脱略真如助，\n怪状崩腾若转蓬，飞丝历乱如回风。长松老死倚云壁，\n妙绝当动鬼神泣，崔蔡幽魂更心死。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零四"
        }
    }
]