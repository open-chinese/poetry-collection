[
    {
        "uuid": "42f97aa6112f6659f6de31e60b448ca5",
        "title": "即事",
        "author": "史蒙卿",
        "content": "宫花攒晓日，仙鹤下云端。\n自是伤心极，那能着眼看。\n风沙两宫恨，烟草八陵寒。\n一掬孤臣泪，秋霖对不干。",
        "dynasty": "宋",
        "collection_info": null
    },
    {
        "uuid": "47da237392e22fb26ee052c8cd8c24bc",
        "title": "有感",
        "author": "史蒙卿",
        "content": "途穷那免哭，哭罢一高歌。\n白日催年急，青山阅世多。\n浮生从潦倒，遗恨不消磨。\n何许南来雁，殷勤掠暝过。",
        "dynasty": "宋",
        "collection_info": null
    }
]