[
    {
        "uuid": "d5c35e38d93d90aee016a94b099df7d1",
        "title": "游梅山寺",
        "author": "释仲休",
        "content": "世续香灯演圣言，再新华构称凭轩。\n阴阴松色连僧阁，飋飋波声入寺门。\n飞鹭衔鱼离浅濑，残云带雨渡遥邨。\n沃洲相较应相近，树杪啼烟祇欠猿。",
        "dynasty": "宋",
        "collection_info": null
    },
    {
        "uuid": "854858d4b57cd6452d7f697d2d42086c",
        "title": "云门峰",
        "author": "释仲休",
        "content": "鹤唳峰前路，行行世虑消。\n萝交藏石窦，云破露山椒。\n树老形多怪，人闲色似骄。\n谁同访诸谢，烟草满溪桥。",
        "dynasty": "宋",
        "collection_info": null
    },
    {
        "uuid": "41714333aa4fb238cef92af60364599e",
        "title": "句",
        "author": "释仲休",
        "content": "护塔云偏重。",
        "dynasty": "宋",
        "collection_info": null
    }
]