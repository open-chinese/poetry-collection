[
    {
        "uuid": "98b7d24adeb3c37c467d55126bad5780",
        "title": "浪淘沙 雁塞说并门",
        "author": "裴湘",
        "content": "雁塞说并门。\n郡枕西汾。\n山形高下远相吞。\n古寺楼台依碧嶂，烟景遥分。\n晋庙锁溪云。\n箫鼓仍存。\n牛羊斜日自归村。\n惟有故城禾黍地，前事消魂。",
        "dynasty": "宋",
        "collection_info": null
    },
    {
        "uuid": "32414b0ae0a3b466349d8bdf540ad9ba",
        "title": "浪淘沙 万国仰神京",
        "author": "裴湘",
        "content": "万国仰神京。\n礼乐纵横。\n葱葱佳气锁龙城。\n日御明堂天子圣，朝会簪缨。\n九陌六街平。\n万国充盈。\n青楼弦管酒如渑。\n别有隋堤烟柳暮，千古含情。",
        "dynasty": "宋",
        "collection_info": null
    },
    {
        "uuid": "86aaf339e0880a7f769eba11ad4bcc36",
        "title": "和气致祥诗",
        "author": "裴湘",
        "content": "君德奉天道，冲融协太和。\n卿云呈瑞早，膏泽应时多。\n煦集连枝木，嘉扶异颖禾。\n五星还聚井，丹凤更巢阿。\n薮泽无遗士，边防久息戈。\n黔黎逢至化，稽首载赓歌。",
        "dynasty": "宋",
        "collection_info": null
    }
]