[
    {
        "uuid": "d3dff196806928ecbf731afd8ce1e1a7",
        "title": "颂古八首  其一",
        "author": "释元聪",
        "content": "释尊拈起枝花，分明勾贼破家。\n致令千古之下，儿孙逐恶随邪。",
        "dynasty": "宋",
        "collection_info": null
    },
    {
        "uuid": "cd1517a8bf8b031f8829fb422b24d366",
        "title": "颂古八首  其二",
        "author": "释元聪",
        "content": "倒腹倾肠说向伊，不知何故尚迟疑。\n只今便好猛提取，莫待天明失却鷄。",
        "dynasty": "宋",
        "collection_info": null
    },
    {
        "uuid": "738fd51d0469dff96cbc10884570ae95",
        "title": "颂古八首  其三",
        "author": "释元聪",
        "content": "一下兰桡蓦口鞭，大洋海底火烧天。\n父南子北家何许，风满长空月满船。",
        "dynasty": "宋",
        "collection_info": null
    },
    {
        "uuid": "bab533b0e20376194cd9d1145b0dcd4e",
        "title": "颂古八首  其四",
        "author": "释元聪",
        "content": "钻头闹蓝远侍者，刺脑胶盆老赵州。\n两箇人前夸好手，面皮三寸不知羞。",
        "dynasty": "宋",
        "collection_info": null
    },
    {
        "uuid": "033af1127d811d71e146c36a1ecce2e4",
        "title": "颂古八首  其五",
        "author": "释元聪",
        "content": "明明道不说，此理凭谁识。\n春风一阵来，满径花狼籍。",
        "dynasty": "宋",
        "collection_info": null
    },
    {
        "uuid": "6abe9429fc4096a229be67009a954fa8",
        "title": "颂古八首  其六",
        "author": "释元聪",
        "content": "只知瞻礼紫金容，不觉脑门遭霹雳。\n平生心胆向人倾，相识还同不相识。",
        "dynasty": "宋",
        "collection_info": null
    },
    {
        "uuid": "e9c0fca42d344cb9ff4a44a82b1fae79",
        "title": "颂古八首  其七",
        "author": "释元聪",
        "content": "松阴行不尽，疎雨下无时。\n世事几兴废，山中人未知。",
        "dynasty": "宋",
        "collection_info": null
    },
    {
        "uuid": "4555ad0ae773d245f417c701b6f7727b",
        "title": "颂古八首  其八",
        "author": "释元聪",
        "content": "因我得礼你，莫放屁撒屎。\n带累天下人，错认自家底。",
        "dynasty": "宋",
        "collection_info": null
    },
    {
        "uuid": "54cc4d728cf42a29c2a5d12b3897eb03",
        "title": "临终辞众偈",
        "author": "释元聪",
        "content": "来未尝来，去未尝去。\n七十四年，月印寒渚。",
        "dynasty": "宋",
        "collection_info": null
    }
]