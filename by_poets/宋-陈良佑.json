[
    {
        "uuid": "9219aab6e66ddbf0165409c97d7b8282",
        "title": "挽吕东莱二首  其一",
        "author": "陈良佑",
        "content": "家学相传久，天资自得高。\n读书如夙习，授业更忘劳。\n史笔追迁左，诗编继郑毛。\n渊源有如此，沾丐及吾曹。",
        "dynasty": "宋",
        "collection_info": null
    },
    {
        "uuid": "e4c3ef7a5c8d48d07b108fb6cac6a2ca",
        "title": "挽吕东莱二首  其二",
        "author": "陈良佑",
        "content": "讲道东阳郡，门生数百人。\n从游倾里社，忻慕满朝绅。\n仕宦淹难进，声名烱不泯。\n伯牛有斯疾，夫子亦悲辛。",
        "dynasty": "宋",
        "collection_info": null
    },
    {
        "uuid": "23a637495cbc7bfe1daba60d66475b43",
        "title": "挽郭丈彦邹",
        "author": "陈良佑",
        "content": "谁起相如疾，空悲武子亡。\n平生有高志，属意在诸郎。\n梦断驹过隙，风高雁折行。\n莫陪千乘送，妙选媿东床。",
        "dynasty": "宋",
        "collection_info": null
    }
]