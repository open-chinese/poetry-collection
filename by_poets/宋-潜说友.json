[
    {
        "uuid": "c15ac3d94fd6b29db7274d9c9741270d",
        "title": "手中乌啄食",
        "author": "潜说友",
        "content": "灵乌浑觉不相猜，啄食翩翩手上来。\n自笑老躯顽似石，被渠认作出生台。",
        "dynasty": "宋",
        "collection_info": null
    },
    {
        "uuid": "12b2c0cb50a855e344129ddcc133a0a9",
        "title": "和贾魏公冬大雪诗  其一",
        "author": "潜说友",
        "content": "海水飞花到上林，气形和处总由心。\n采薇指日休兵甲，宿麦连云办辇任。\n炽炭酒行怀往昔，老枝诗句诏来今。\n燮调妙用谁知得，端在崇阳与抑阴。",
        "dynasty": "宋",
        "collection_info": null
    },
    {
        "uuid": "852f84e57de51a3716e77530575b2181",
        "title": "和贾魏公冬大雪诗  其二",
        "author": "潜说友",
        "content": "云气峥嵘众俊林，圣朝事事合天心。\n梅根依傍蒙嘉泽，竹力低垂愧重任。\n有美江山祗如旧，无尘宇宙幸逢今。\n坐令清昼閒铃索，白战工夫效汝阴。",
        "dynasty": "宋",
        "collection_info": null
    },
    {
        "uuid": "e108271f0d220abca9a62a481a98511c",
        "title": "再和  其一",
        "author": "潜说友",
        "content": "突兀琼楼照武林，淋漓黄榜快群心。\n成功共说平淮度，经世谁如钓海任。\n后乐园应看最好，娄丰年又数从今。\n太平君子方宵旰，想读豳风到凌阴。",
        "dynasty": "宋",
        "collection_info": null
    },
    {
        "uuid": "c2178da9dff8f62308855cd3c42c7196",
        "title": "再和  其二",
        "author": "潜说友",
        "content": "句落孤山压老林，横枝解识燮调心。\n众贤戛击宗韶頀，外域流传洗靺任。\n不有鹿矶功许大，那能兔苑乐如今。\n非才久愧班东上，抱瓮何当学汉阴。",
        "dynasty": "宋",
        "collection_info": null
    }
]