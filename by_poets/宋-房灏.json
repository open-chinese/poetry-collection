[
    {
        "title": "寄西湖",
        "author": "房灏",
        "content": "昔年曾向西湖住，日夕闲行湖上路。\n东风二月梅花开，香得孤山无着处。\n六尺瘦藤双翠屦，眼前物物皆诗具。\n被人牵挽出山来，荷衣尽为缁尘污。\n世态翻腾不如故，青镜无情又衰暮。\n富贵浮云何有哉，一杯且乐闲中趣。\n长江浩浩东流注，梦寐孤山飞不去。\n若见梅花频寄音，黄金炼出相思句。",
        "dynasty": "宋",
        "collection_info": null
    },
    {
        "title": "别西湖  其一",
        "author": "房灏",
        "content": "闻说西湖可乐饥，十年劳我梦中思。\n湖边欲买三间屋，问遍人家不要诗。",
        "dynasty": "宋",
        "collection_info": null
    },
    {
        "title": "别西湖  其二",
        "author": "房灏",
        "content": "满城罗绮照青春，湖上风光日日新。\n人在画船泥样醉，安知西北有兵尘。",
        "dynasty": "宋",
        "collection_info": null
    },
    {
        "title": "别西湖  其三",
        "author": "房灏",
        "content": "书生老眼厌风尘，天遣临安看一回。\n便是西湖不留客，也曾身到日边来。",
        "dynasty": "宋",
        "collection_info": null
    }
]