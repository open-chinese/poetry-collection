[
    {
        "uuid": "ed5ce1fbb6e34cc4be2fdc4578220482",
        "title": "岩岭憩亭",
        "author": "吴敏",
        "content": "蝉声满秋树，云影护晴雷。\n独坐西风久，半空飞雨来。",
        "dynasty": "宋",
        "collection_info": null
    },
    {
        "uuid": "f129ce40866a48df895d9657a562fc25",
        "title": "题古寺",
        "author": "吴敏",
        "content": "古木霜根重，残僧雪顶深。\n栋梁元剥落，香火半消沉。",
        "dynasty": "宋",
        "collection_info": null
    },
    {
        "uuid": "bffe1a8c39f9879b7ee45a94a73c85ab",
        "title": "赠吴正仲",
        "author": "吴敏",
        "content": "先生古人风，文字祖西汉。\n不令万钱食，亦合五花判。",
        "dynasty": "宋",
        "collection_info": null
    },
    {
        "uuid": "e5a71116c93bff90050573babdd76430",
        "title": "题山光寺壁上墨竹",
        "author": "吴敏",
        "content": "绿髪青衫旧竹君，墨卿挥拂更清新。\n断枝活叶风萧瑟，想见凌云百尺身。",
        "dynasty": "宋",
        "collection_info": null
    },
    {
        "uuid": "612f1806efc3a5e6c323b4b6e014a55c",
        "title": "射鹗山",
        "author": "吴敏",
        "content": "东山空阔原野平，吴王养鸡筑高城。\n秋天饥鹗未饱食，侧翅下攫殊无情。\n守城壮士心孔恶，旦夕窥兹捕鸡鹗。\n雕弓一展羽箭发，鹗也时从半空落。\n山人学射艺渐精，遂使山无鹗鸟鸣。\n却思勾践侵吴日，何不令之射越兵。",
        "dynasty": "宋",
        "collection_info": null
    },
    {
        "uuid": "13683bab371daee867bc63b5343649e6",
        "title": "句  其一",
        "author": "吴敏",
        "content": "人事少陵诗外见，人烟子厚记中行。",
        "dynasty": "宋",
        "collection_info": null
    },
    {
        "uuid": "eb67a92f37d9ff20d902577b7d124ccb",
        "title": "句  其二",
        "author": "吴敏",
        "content": "回首风光横万里，他年应记柳侯城。",
        "dynasty": "宋",
        "collection_info": null
    },
    {
        "uuid": "4c63f1dfd9c7a9376c3a0f2be27116ad",
        "title": "句  其三",
        "author": "吴敏",
        "content": "万里西来客，溪山先有名。",
        "dynasty": "宋",
        "collection_info": null
    },
    {
        "uuid": "99eac29f79fab1efe3e6be72224c9413",
        "title": "句  其四",
        "author": "吴敏",
        "content": "醉中掷笔金銮殿，睡起鸣笳铁瓮城。",
        "dynasty": "宋",
        "collection_info": null
    }
]