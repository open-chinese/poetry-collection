[
    {
        "uuid": "6ae9f6b6ccbf078a713a5f29ed349dfa",
        "title": "岩岭憩亭",
        "author": "吴敏",
        "content": "蝉声满秋树，云影护晴雷。\n独坐西风久，半空飞雨来。",
        "dynasty": "宋",
        "collection_info": null
    },
    {
        "uuid": "c69156d14ab9a4f2bbc6de16f924bc75",
        "title": "题古寺",
        "author": "吴敏",
        "content": "古木霜根重，残僧雪顶深。\n栋梁元剥落，香火半消沉。",
        "dynasty": "宋",
        "collection_info": null
    },
    {
        "uuid": "7caf770f8ba54e35144a4c97553c12e2",
        "title": "赠吴正仲",
        "author": "吴敏",
        "content": "先生古人风，文字祖西汉。\n不令万钱食，亦合五花判。",
        "dynasty": "宋",
        "collection_info": null
    },
    {
        "uuid": "16aa3e2c7de780d3b8fef18acdddd957",
        "title": "题山光寺壁上墨竹",
        "author": "吴敏",
        "content": "绿髪青衫旧竹君，墨卿挥拂更清新。\n断枝活叶风萧瑟，想见凌云百尺身。",
        "dynasty": "宋",
        "collection_info": null
    },
    {
        "uuid": "aa36fff271971778f333c85c2328f24f",
        "title": "射鹗山",
        "author": "吴敏",
        "content": "东山空阔原野平，吴王养鸡筑高城。\n秋天饥鹗未饱食，侧翅下攫殊无情。\n守城壮士心孔恶，旦夕窥兹捕鸡鹗。\n雕弓一展羽箭发，鹗也时从半空落。\n山人学射艺渐精，遂使山无鹗鸟鸣。\n却思勾践侵吴日，何不令之射越兵。",
        "dynasty": "宋",
        "collection_info": null
    },
    {
        "uuid": "2067e5a6441a4d432bfed6ec82050736",
        "title": "句  其一",
        "author": "吴敏",
        "content": "人事少陵诗外见，人烟子厚记中行。",
        "dynasty": "宋",
        "collection_info": null
    },
    {
        "uuid": "5eec838d6de0db5ee52443db920c5cfb",
        "title": "句  其二",
        "author": "吴敏",
        "content": "回首风光横万里，他年应记柳侯城。",
        "dynasty": "宋",
        "collection_info": null
    },
    {
        "uuid": "ec21c249d0419efa70f5b9bc95c6f626",
        "title": "句  其三",
        "author": "吴敏",
        "content": "万里西来客，溪山先有名。",
        "dynasty": "宋",
        "collection_info": null
    },
    {
        "uuid": "c7e966a2bda9d3c9b0ee80af16bf08e4",
        "title": "句  其四",
        "author": "吴敏",
        "content": "醉中掷笔金銮殿，睡起鸣笳铁瓮城。",
        "dynasty": "宋",
        "collection_info": null
    }
]