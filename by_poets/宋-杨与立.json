[
    {
        "uuid": "4971f8d4f6a4aab81cf0ac758828026b",
        "title": "幽居",
        "author": "杨与立",
        "content": "柴门閴寂人少过，尽日观书口自哦。\n余地不妨添竹木，放教啼鸟往来多。",
        "dynasty": "宋",
        "collection_info": null
    },
    {
        "uuid": "c19f9c734267f2256d100480cc82cd48",
        "title": "溪头",
        "author": "杨与立",
        "content": "溪头石磴坐盘桓，时见修鳞自往还。\n可是水深鱼极乐，不须妄想要垂竿。",
        "dynasty": "宋",
        "collection_info": null
    },
    {
        "uuid": "cf05b1263906891a7011a8c34dcff255",
        "title": "岩桂",
        "author": "杨与立",
        "content": "自从月窟得灵根，使擅人间众木尊。\n万斛天香非世有，十分秋色至今存。\n林高直接孤轮影，枝老休寻旧斧痕。\n午夜楼头足心赏，天低风细欲飞魂。",
        "dynasty": "宋",
        "collection_info": null
    }
]