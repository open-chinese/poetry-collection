[
    {
        "uuid": "e80a57070a7a32dad2b3e54ba3ea164c",
        "title": "句",
        "author": "殷遥",
        "content": "归心静对萤飞月，远梦长惊角满楼。",
        "dynasty": "唐",
        "collection_info": null
    },
    {
        "uuid": "65e1e3eb885ee33fe0b6bdcfc7f473c5",
        "title": "塞上",
        "author": "殷遥",
        "content": "万里隤城在，三边虏气衰。\n沙填孤嶂角，烧断故关碑。\n马色经寒惨，鵰声带晚悲。\n将军正闲暇，留客换歌辞。",
        "dynasty": "唐",
        "collection_info": null
    },
    {
        "uuid": "6e22fc5c846d54c6ca38ef2857419ab1",
        "title": "送友人下第归省",
        "author": "殷遥",
        "content": "君此卜行日，高堂应梦归。\n莫将和氏泪，滴着老莱衣。\n岳雨连河细，田禽出麦飞。\n到家调膳后，吟好送斜晖。",
        "dynasty": "唐",
        "collection_info": null
    },
    {
        "uuid": "d174e3ee25497006a15d456faacbe602",
        "title": "送杜士瞻楚州觐省",
        "author": "殷遥",
        "content": "风流与才思，俱似晋时人。\n淮月归心促，江花入兴新。\n云深苍海暮，柳暗白门春。\n共道官犹小，怜君孝养亲。",
        "dynasty": "唐",
        "collection_info": null
    },
    {
        "uuid": "a6258c66fbc64edd1f5879b5801b1a6d",
        "title": "友人山亭",
        "author": "殷遥",
        "content": "故人虽薄宦，往往涉清溪。\n凿牖对山月，褰裳拂涧霓。\n游鱼逆水上，宿鸟向风栖。\n一见桃花发，能令秦汉迷。",
        "dynasty": "唐",
        "collection_info": null
    },
    {
        "uuid": "856504f543c5e6bf38c3e2320e82ceaa",
        "title": "春晚山行",
        "author": "殷遥",
        "content": "寂历青山晚，山行趣不稀。\n野花成子落，江燕引雏飞。\n暗草熏苔径，晴杨扫石矶。\n俗人犹语此，余亦转忘归。",
        "dynasty": "唐",
        "collection_info": null
    },
    {
        "uuid": "4e9e53dbc86d8cfe3c38dc7a69380daa",
        "title": "塞上",
        "author": "殷遥",
        "content": "万里隤城在，三边虏气衰。\n沙填孤嶂角，烧断故关碑。\n马色经寒惨，雕声带晚悲。\n将军正閒暇，留客换歌辞。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十四"
        }
    },
    {
        "uuid": "dd5170e82aa19903191cbd3d27d46bba",
        "title": "送杜士瞻楚州觐省",
        "author": "殷遥",
        "content": "风流与才思，俱似晋时人。\n淮月归心促，江花入兴新。\n云深沧海暮，柳暗白门春。\n共道官犹小，怜君孝养亲。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十四"
        }
    }
]