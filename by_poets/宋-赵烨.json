[
    {
        "uuid": "de76ef5a4235310b8ef102ef3f0eccf3",
        "title": "挽吕东莱  其一",
        "author": "赵烨",
        "content": "道统谁传授，源流易失真。\n滔滔皆四海，亹亹独斯人。\n业履羣经粹，词华一世新。\n可嗟天不憗，难赎百年身。",
        "dynasty": "宋",
        "collection_info": null
    },
    {
        "uuid": "19039227d7e5d44f29bdcab1e0728b35",
        "title": "挽吕东莱  其二",
        "author": "赵烨",
        "content": "近接南轩讣，公今事亦休。\n雕零数耆旧，牢落一山丘。\n吾道将穷矣，苍天可问不。\n双溪楼下水，应共哭声流。",
        "dynasty": "宋",
        "collection_info": null
    }
]