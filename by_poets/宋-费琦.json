[
    {
        "title": "和签判殿丞书仙台观壁",
        "author": "费琦",
        "content": "先生旧隠寄烟岑，丹竈仙台暂访寻。\n自叹不如鸡犬幸，偶霑灵药换凡心。",
        "dynasty": "宋",
        "collection_info": null
    },
    {
        "title": "和签判殿丞游山上一道观三佛寺",
        "author": "费琦",
        "content": "岩扉相望路纡盘，杉桧风高夏亦寒。\n游遍陡忘名宦意，恨无生计可休官。",
        "dynasty": "宋",
        "collection_info": null
    },
    {
        "title": "和签判殿丞宠示游山之作",
        "author": "费琦",
        "content": "平生癖爱林泉趣，名利萦人未许閒。\n不是儒流霁风采，登山游骑恐难攀。",
        "dynasty": "宋",
        "collection_info": null
    },
    {
        "title": "呈谢签判殿丞宠示游山之作",
        "author": "费琦",
        "content": "夫君落笔尽珠玑，不比相如意思迟。\n从此洛阳须纸贵，夜来新有爱山诗。",
        "dynasty": "宋",
        "collection_info": null
    }
]