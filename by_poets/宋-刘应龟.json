[
    {
        "uuid": "c1649ccafc50b2291d1472f63154ba77",
        "title": "春日田园杂兴",
        "author": "刘应龟",
        "content": "独犬寥寥昼护门，是间也自有桃源。\n梅藏竹掩无多路，人语鸡声又一村。\n屋角枯藤黏树活，田头野水入溪浑。\n我来拾得春风句，分付沙鸥莫浪言。",
        "dynasty": "宋",
        "collection_info": null
    },
    {
        "uuid": "12d2a534bfb5af8de79f6a7b6e6cf2db",
        "title": "夏日杂咏",
        "author": "刘应龟",
        "content": "一片闲云堕野塘，晚风吹浪湿菰蒋。\n白鸥不受人间暑，长向荷花共雨凉。",
        "dynasty": "宋",
        "collection_info": null
    }
]