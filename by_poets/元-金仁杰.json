[
    {
        "title": "萧何月夜追韩信・仙吕/点绛唇",
        "author": "金仁杰",
        "content": "想着我独步才超，性与天道，凌云浩。\n世事皆浊，则我这美玉谁雕琢？。",
        "dynasty": "元",
        "collection_info": null
    },
    {
        "title": "萧何月夜追韩信・混江龙",
        "author": "金仁杰",
        "content": "消磨了圣人之教，儿时的经纶天地。\n整皇朝。\n时遇着梁雌雉，急切钓不的沧海鲸鳌。\n泪洒就长江千尺浪，气冲开云汉几重霄。\n啊次包罗大地，肺腑卷摄江河。\n笔尖能摇山岳，剑锋可摘星辰。\n叹英雄何日朝闻道，盼杀我也玉堂金马，困杀我也陋巷箪瓢。",
        "dynasty": "元",
        "collection_info": null
    },
    {
        "title": "萧何月夜追韩信・油葫芦",
        "author": "金仁杰",
        "content": "寻思我枉把孙吴韬略学，天交我不发迹直等到老，一回家怨天公自恁困英豪。\n叹良金美玉何人晓，恨高山流水知音少。\n礼不通忘了管辖，道不行无了木铎。\n枉着那兵书战策习的玄妙，争奈俺命不济谩徒劳。",
        "dynasty": "元",
        "collection_info": null
    },
    {
        "title": "萧何月夜追韩信・天下乐",
        "author": "金仁杰",
        "content": "空教我日夜思量计万条，一回家心焦，何日了？越把我磨剑的志节懒堕却，窄将文业攻，武艺学，至如学将来有甚好。",
        "dynasty": "元",
        "collection_info": null
    },
    {
        "title": "萧何月夜追韩信・那咤令",
        "author": "金仁杰",
        "content": "似这般大雪呵，街上黎民也懊恼；似这般大雪呵，山上樵夫也怎熬；似这般大雪呵，江上渔翁也冻倒。\n便有个姜子牙也难应非熊兆，子索把绿蓑衣披着。",
        "dynasty": "元",
        "collection_info": null
    },
    {
        "title": "萧何月夜追韩信・鹊踏枝",
        "author": "金仁杰",
        "content": "昔零零洒琼瑶，乱纷纷翦鹅毛。\n越映的江阔天低，水远山遥。\n冰雪堂苏秦冻倒，漏早堂颜子难熬。",
        "dynasty": "元",
        "collection_info": null
    },
    {
        "title": "萧何月夜追韩信・寄生草",
        "author": "金仁杰",
        "content": "凛凛寒风刮，扬扬大雪飘。\n如银河滚下飞虹瀑，似玉龙喷出梨花落，比白云满地无入扫，我则见败残鳞甲满天飞，抵多少西风落叶长安道。\n(做见旦外，并旦施礼科)(旦云了)。",
        "dynasty": "元",
        "collection_info": null
    },
    {
        "title": "萧何月夜追韩信・幺",
        "author": "金仁杰",
        "content": "你道我秋夏间犹难过，冬月天怎地熬，可不春来依旧生芳草。\n你道我白身无靠何时了，可不说青霄有路终须到。\n则我这男儿未济妇人嫌，真乃是龙归浅水蟆虫麻笑。",
        "dynasty": "元",
        "collection_info": null
    },
    {
        "title": "萧何月夜追韩信・村里迓鼓",
        "author": "金仁杰",
        "content": "凭着我五陵豪气，不信道一生穷暴。\n(云)夫子抱麒麟而哭生不遇时。\n我若生在春秋那时，英雄志登时宣召。\n凭着满腹才调，非咱心傲。\n论勇呵那里说卞庄强，论武呵也不数廉颇会，论文呵怎肯比子产高，沦智呵我敢和伍子胥临潼斗宝。\n(等外并旦又住)。",
        "dynasty": "元",
        "collection_info": null
    },
    {
        "title": "萧何月夜追韩信・元和令",
        "author": "金仁杰",
        "content": "晋灵辙得饭了，请赵盾且休闹。\n圣人言谋道不谋食，居无安食无饱。\n觑了田文门下女妖娆，(做烦恼出门，唱)我宁可首阳山白饿倒。\n(等净土，打撞怒云)。",
        "dynasty": "元",
        "collection_info": null
    },
    {
        "title": "萧何月夜追韩信・上马娇",
        "author": "金仁杰",
        "content": "口口庚运歹也逢太岁恶，但行处撞着儿曹。\n(等净做住，行着唱)他把我丕丕的赶过长安道，恶难怎逃。\n时下怎归着，忿气不消，赶到我二十遭。",
        "dynasty": "元",
        "collection_info": null
    },
    {
        "title": "萧何月夜追韩信・游四门",
        "author": "金仁杰",
        "content": "呀，早剑横秋水手中提，(等净云了)我可甚由自想来朝。\n(等净云了)你道拜为兄长相结好，为朋友便耽饶。\n呵，咱两个做知交。",
        "dynasty": "元",
        "collection_info": null
    },
    {
        "title": "萧何月夜追韩信・胜葫芦",
        "author": "金仁杰",
        "content": "可知大古是人伴贤良智转高，(净怒云了)呀，怎想舌是斩身刀。\n则见他恶歆歆伏着龙泉寻左错，他把我踢收秃刷观觑，则觉我惊惊战战心怕，不由我的羞剔痒腿艇摇。",
        "dynasty": "元",
        "collection_info": null
    },
    {
        "title": "萧何月夜追韩信・后庭花",
        "author": "金仁杰",
        "content": "归冥鸿惜羽毛，休想先王懒折腰。\n(做钻一遭)赤紧在他双股下，子索伏低且做小。\n(做又钻一遭)向胯下扒步到两三遭，避个的乡人海耻笑恨难消。\n伏软弱痛难熬，儿曹每行霸道。\n(等外唱净下了)是准人把剑客赶去了？细身躯猛回头观觑着。",
        "dynasty": "元",
        "collection_info": null
    },
    {
        "title": "萧何月夜追韩信・柳叶儿",
        "author": "金仁杰",
        "content": "却元来是孟尝君来到。\n(等旦云)见桑新妇乱下风雹，哥哥咱止是扬鞭举棹休相笑。\n却才那齐管仲行无道，义见鲁义姑逞粗豪，咱呵可甚晏平仲善与人交。",
        "dynasty": "元",
        "collection_info": null
    },
    {
        "title": "萧何月夜追韩信・尾",
        "author": "金仁杰",
        "content": "(卜儿砌末)真乃是孟母断机心，(等外与砌末了)怎忘的鲍叔般相结好。\n(旦云了)我早则离了你贤达嫂嫂，(等旦云了)人丈夫何愁刎颈交。\n(旦云了)割鸡焉用牛刀，打听波女妖娆，有一日平步青霄，不信鸿鹄同燕雀。\n(等旦云了)噤声！凭着我整干妇六韬，展江山三略，笑谈间束带立于朝。\n(下)。",
        "dynasty": "元",
        "collection_info": null
    },
    {
        "title": "萧何月夜追韩信・双调/新水令",
        "author": "金仁杰",
        "content": "恨天涯流落客孤寒。\n叹英雄半世虚幻。\n坐下马空踏遍山水雄。\n背上剑枉射得斗牛寒。\n恨塞于天地之间，云遮断玉砌雕栏，按不住浩然气透霄汉。",
        "dynasty": "元",
        "collection_info": null
    },
    {
        "title": "萧何月夜追韩信・雁儿落",
        "author": "金仁杰",
        "content": "丞相道将咱来不住的赶，韩信则索把程途盼。\n(萧何云了)为甚却相逢便噤声，非是我不言语相轻慢。",
        "dynasty": "元",
        "collection_info": null
    },
    {
        "title": "萧何月夜追韩信・得胜令",
        "author": "金仁杰",
        "content": "我又怕叉手告人难，闲此上懒下宝雕鞍。\n(萧何云了)说着汉天子犹心困，量着楚重瞳怎挂眼。\n(萧何云了)弃骏马雕鞍，向落日夕阳岸。\n办蓑笠纶竿，钓西风渭水寒。",
        "dynasty": "元",
        "collection_info": null
    },
    {
        "title": "萧何月夜追韩信・挂玉钩",
        "author": "金仁杰",
        "content": "我怎肯一事无成两鬓斑，(萧何云了)既然你不用我这英雄汉，因此上铁甲将军夜度关。\n你端的为马来将人盼，既不为马共人，却有甚别公干？我汉室江山，可知、可知保奏得我甚挂印登坛。\n(萧何云了)(渔公上，云了)(萧何并末上船科)丞相道渔公说得是，官人每不在家里快活，也这般戴月披星生受了。\n末将谓韩信功名如此艰辛，元末打鱼的觅衣饭吃，更是生受。",
        "dynasty": "元",
        "collection_info": null
    },
    {
        "title": "萧何月夜追韩信・川拨棹",
        "author": "金仁杰",
        "content": "半夜里恰回还，抵多少夕阳归去晚。\n烟烟湾湾．珂佩珊珊，冷清清夜静水寒，可正是渔人江上晚。",
        "dynasty": "元",
        "collection_info": null
    },
    {
        "title": "萧何月夜追韩信・七弟兄",
        "author": "金仁杰",
        "content": "脚踏着跳板，手执定竹竿，不住的把船攀。\n兀良，我则见沙鸥惊起芦花岸，忒楞楞飞过蓼花滩，可便似禹门浪急桃花泛。",
        "dynasty": "元",
        "collection_info": null
    },
    {
        "title": "萧何月夜追韩信・收江南",
        "author": "金仁杰",
        "content": "怎知烟波名利大家难。\n(做上岸科)(渔父先下)抵多少五更朝人马嘶寒，对一天星斗跨雕鞍。\n不山我倦惮，也是算来名利不如闲。",
        "dynasty": "元",
        "collection_info": null
    },
    {
        "title": "萧何月夜追韩信・尾",
        "author": "金仁杰",
        "content": "我想这男儿受困遭磨难，恰便似蛟龙未济逢干旱。\n怎蒙了战策兵书，消磨了盾剑摇环。\n唱道惆怅功名，因何太晚，似这般涉水登山，休休休空长叹。\n(萧何带住)谢丞相执手相看，不由我半挽着丝缰意去的懒。\n(下)。",
        "dynasty": "元",
        "collection_info": null
    },
    {
        "title": "萧何月夜追韩信・醉春风",
        "author": "金仁杰",
        "content": "昨日看青山绿水剑光昏，今朝见白马红缨彩色新。\n便做一宵宫里梦贤人，也似这般准，准。\n三省吾身，五陵年少，端的一言难尽。\n(做探萧何，礼了)今日得见官里，谢丞相一人而己。",
        "dynasty": "元",
        "collection_info": null
    },
    {
        "title": "萧何月夜追韩信・石榴花",
        "author": "金仁杰",
        "content": "昨日恰正功羁怀千里践红尘，唯骑欲私奔。\n若不是朝中宰相自劳神。\n把飘零客身，引入贤门。\n若不是丞相追回沙，这其问趁西风人远天涯近。\n则见众公卿步履殷勤，把列着中半张銮驾迎韩信。\n这的是天子重贤臣。",
        "dynasty": "元",
        "collection_info": null
    },
    {
        "title": "萧何月夜追韩信・斗鹌鹑",
        "author": "金仁杰",
        "content": "臣迭不得舞蹈扬尘。\n(驾云了)嗨，好豁达波至尊，这一遍不弱如文王临渭滨。\n(驾云了)量这个夯铁之大小可人。\n怎做这社棱臣。\n为我王纳谏如流，因此上丞相奏准。\n做回驾科)。",
        "dynasty": "元",
        "collection_info": null
    },
    {
        "title": "萧何月夜追韩信・剔银灯",
        "author": "金仁杰",
        "content": "臣昨日做了个夜度昭关伍员，不弱如有国难投孙膑。\n今日又个曾驱兵领将排着军阵，不剌，怎消得我工这般棒毂推轮。\n量这个提牌将，执戟人，霎时间官封一品。",
        "dynasty": "元",
        "collection_info": null
    },
    {
        "title": "萧何月夜追韩信・蔓菁菜",
        "author": "金仁杰",
        "content": "陛下，我亲挂了元戎印，久已后我工掌十万卫锦干坤。\n恁时节须小本，你看我尽口仟忠立功勋，单注着楚霸王大军尽。",
        "dynasty": "元",
        "collection_info": null
    },
    {
        "title": "萧何月夜追韩信・十二月",
        "author": "金仁杰",
        "content": "伊尹曾耕于有莘，子牙曾守定丝纶，傅说在岩前板筑，夫子在陈蔡清贫。\n(等净云了)你休笑这做元帅的原是庶人，道丞相也是个黎民。",
        "dynasty": "元",
        "collection_info": null
    },
    {
        "title": "萧何月夜追韩信・尧民歌",
        "author": "金仁杰",
        "content": "我从来将相出寒门。\n(驾云了)咱王是一朝天子一朝臣。\n(驾云了)息怒波豁达大度圣明材。\n(净云了)噤声波低头切肉大将军。\n(净云了)休卖弄花唇，你不曾把枪刀剑戟抡，我只见你杀狗处持刀刃。\n(净云了)(驾上，云了)霸王酒不饮三。\n色不侵二。\n有喑呜叱咤之威，举鼎拔山之力。\n人有疾病之苦，泣涕衣食而饮。\n陛下不知。\n霸王却有几庄儿不及我王处。\n(等驾云了)。",
        "dynasty": "元",
        "collection_info": null
    },
    {
        "title": "萧何月夜追韩信・上小楼",
        "author": "金仁杰",
        "content": "他不合烧阿房三十六宫，杀降兵二十万人。\n先到咸阳，不依前言，自号为君。\n赶故主，杀子缨，诛绝斩尽。\n更杀义帝江心巾打家难奔。",
        "dynasty": "元",
        "collection_info": null
    },
    {
        "title": "萧何月夜追韩信・耍孩儿",
        "author": "金仁杰",
        "content": "这楚重瞳能有十年运，(驾云了)占十分消磨六分。\n臣一观干象甚分明，(驾云了)我王帝早朗朗超群。\n(驾云了)他时来力举千斤鼎，直熬得运去无功自杀身。\n(驾云了)陛下问安邦策何时定，臣算着五年灭楚，小可如三载亡秦。",
        "dynasty": "元",
        "collection_info": null
    },
    {
        "title": "萧何月夜追韩信・幺",
        "author": "金仁杰",
        "content": "恁般一个秦家基业人，客尽东愁甚末刘项不分。\n登时间-统做汉干坤，笑谈间席卷三秦。\n败齐破赵无虚谬，火楚兴刘有定准。\n(驾云了)请我王休心困，荐微臣的是朝中宰相，拿霸主的全在阃外将军。",
        "dynasty": "元",
        "collection_info": null
    },
    {
        "title": "萧何月夜追韩信・三煞",
        "author": "金仁杰",
        "content": "臣教子房散了楚军，周勃领着汉兵。\n臣教郦商引铁骑八方四面相随趁，臣教王陵作先锋九里山前明排着阵：臣教灌婴为合后十面埋伏暗摆着军，臣教樊哙去山尖顶上磨旗作军户眼目，看阵势调遣军人。",
        "dynasty": "元",
        "collection_info": null
    },
    {
        "title": "萧何月夜追韩信・二煞",
        "author": "金仁杰",
        "content": "得胜也臣教人梁王在后面赶，诈败也臣教儿江工在前面引。\n把楚重瞳赚入长蛇阵，恁时节喑呜叱咤难开口。\n便举鼎拔山怎脱身。\n臣教吕马童紧紧地相逗趁，(等驾云了)不妨事。\n他那里知心故友，子是个取命的凶神。",
        "dynasty": "元",
        "collection_info": null
    },
    {
        "title": "萧何月夜追韩信・尾",
        "author": "金仁杰",
        "content": "只说道渡人不渡马，(驾云了)他待渡马时便不说渡人。\n(驾云了)这的是一朝马死黄金尽，那时节有家难奔，有国难投，急不得已，羞扯龙泉自去刎。\n(下)。",
        "dynasty": "元",
        "collection_info": null
    },
    {
        "title": "萧何月夜追韩信・正宫/端正好",
        "author": "金仁杰",
        "content": "再休夸桀纣起刀兵，谩说吴越相吞并，也不似这一场虎斗龙争。\n方信图王霸业从天命，成败皆前定。",
        "dynasty": "元",
        "collection_info": null
    },
    {
        "title": "萧何月夜追韩信・滚绣球",
        "author": "金仁杰",
        "content": "哎，霸正呵，全个见鸿门会那气性。\n今日向乌江岸灭尽形，那里也拔山举鼎。\n怎想你临死也通点人情，自别处叫一声，乡人吕马童。\n枭首级分付的明，这两庄儿送得楚重瞳百事无成。\n待叫向垓心坦别了虞姬。\n闷闷闷，懒归西楚亲无救。\n待去来吴楚八千子弟散得无一人，羞答答耻向东吴又再起兵，另巍巍孤掌难鸣。",
        "dynasty": "元",
        "collection_info": null
    },
    {
        "title": "萧何月夜追韩信・收尾",
        "author": "金仁杰",
        "content": "只为那八千子弟无踪影，因此上送得他十二瑶阶独自行。\n道寡称君事不成，创业开基命不存。\n失却龙驹怎战争，别了虞姬那痛增。\n前后军兵紧相并，左右枪刀厮围定。\n掠袖揎拳挺盔顶，破步撩衣扯剑迎。\n响断狮鍪心不宁，伏着龙泉身略横。\n猿背弯环。\n醉眼朦朦，腰项斜称。\n呀，他可早鲜血淋漓了战袍领。\n(下)。",
        "dynasty": "元",
        "collection_info": null
    }
]