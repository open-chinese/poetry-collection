[
    {
        "uuid": "fbfeecad3b7f8d087d688f14a536f3c6",
        "title": "横吹曲辞 长安道",
        "author": "顾况",
        "content": "长安道，人无衣，马无草，何不归来山中老。",
        "dynasty": "唐",
        "collection_info": null
    },
    {
        "uuid": "745bda05ef21e71f4c56ee1ff58a70b0",
        "title": "相和歌辞 短歌行六首 一",
        "author": "顾况",
        "content": "城边路，今人犂田昔人墓。\n岸上沙，昔时江水今人家。\n今人昔人共长叹，四气相催节回换。\n明月皎皎入华池，白云离离度清汉。",
        "dynasty": "唐",
        "collection_info": null
    },
    {
        "uuid": "f6f0f3973e57bfa240c79467aa75fb18",
        "title": "相和歌辞 短歌行六首 二",
        "author": "顾况",
        "content": "我欲升天天隔霄，我思渡水水无桥。\n我欲上山山路险，我欲汲井井泉遥。\n越人翠被今何夕，独立沙边江草碧。",
        "dynasty": "唐",
        "collection_info": null
    },
    {
        "uuid": "8d1d5f7a43652912be7d682b7c2b33f9",
        "title": "相和歌辞 短歌行六首 三",
        "author": "顾况",
        "content": "新繫青丝百尺绳，心在君家辘轳上。\n我心皎洁君不知，辘轳一转一惆怅。",
        "dynasty": "唐",
        "collection_info": null
    },
    {
        "uuid": "7f9423c0f3683f6fd6b73b712206843f",
        "title": "相和歌辞 短歌行六首 四",
        "author": "顾况",
        "content": "何处春风吹晓幕？江南绿水通朱阁。\n美人二八面如花，泣向东风畏花落。",
        "dynasty": "唐",
        "collection_info": null
    },
    {
        "uuid": "bbd2cf14b46c6fe748ddfa3be22238be",
        "title": "相和歌辞 短歌行六首 五",
        "author": "顾况",
        "content": "临春风，听春鸟。\n别时多，见时少。\n愁人夜永不得眠，瑶井玉绳相向晓。",
        "dynasty": "唐",
        "collection_info": null
    },
    {
        "uuid": "c865b11b2b8601d0e53d984db52ff66e",
        "title": "相和歌辞 短歌行六首 六",
        "author": "顾况",
        "content": "轩辕皇帝初得仙，鼎湖一去三千年。\n周流三十六洞天，洞中日月星辰连。\n骑龙驾景游八极，轩辕弓劒无人识，东海青童寄消息。",
        "dynasty": "唐",
        "collection_info": null
    },
    {
        "uuid": "67f285e2cdeee48a94209826c811485b",
        "title": "相和歌辞 乌夜啼二首 一",
        "author": "顾况",
        "content": "玉房掣锁声翻叶，银箭添泉遶霜堞。\n毕逋发刺月衔城，八九雏飞其母惊。\n此是天上老鵶鸣，人间老鵶无此声。\n摇杂佩，耿华烛，良夜羽人弹此曲，东方曈曈赤日旭。",
        "dynasty": "唐",
        "collection_info": null
    },
    {
        "uuid": "4b94c9e6edd50ce3782644624dfc66ad",
        "title": "相和歌辞 乌夜啼二首 二",
        "author": "顾况",
        "content": "月出江林西，江林寂寂城鵶啼。\n昔人何处为此曲？今人何处听不足。\n城寒月晓驰思深，江上青草为谁绿。",
        "dynasty": "唐",
        "collection_info": null
    },
    {
        "uuid": "a112998e14e8d661e2c0c8ba3df74b40",
        "title": "琴曲歌辞  幽居弄",
        "author": "顾况",
        "content": "苔衣生，花露滴，月入西林荡东壁。\n扣商占角两三声，洞户溪窗一冥寂。\n独去沧洲无四邻，身婴世网此何身？关情命曲寄惆怅，久别江南山裏人。",
        "dynasty": "唐",
        "collection_info": null
    },
    {
        "uuid": "bb489be2d08a2be24aeab69cb90e47a8",
        "title": "琴曲歌辞 龙宫操",
        "author": "顾况",
        "content": "龙宫月明光参差，精卫衔石东飞时。\n鲛人织绡采藕丝，翻江倒海倾吴蜀。\n汉女江妃杳相续，龙王宫中水不足。",
        "dynasty": "唐",
        "collection_info": null
    },
    {
        "uuid": "93669520ce8bd2839ea81b54a1535907",
        "title": "琴曲歌辞 琴歌",
        "author": "顾况",
        "content": "琴调秋些，胡风遶雪。\n峡泉生咽，佳人愁些。",
        "dynasty": "唐",
        "collection_info": null
    },
    {
        "uuid": "559a03abda8637c11133057b206d8126",
        "title": "杂曲歌辞 游子吟",
        "author": "顾况",
        "content": "故枥思疲马，故巢思迷禽。\n浮云蔽我乡，踯躅游子吟。\n游子悲久滞，浮云郁东岑。\n客堂无丝桐，落叶如秋霖。\n艰哉远游子，所以悲滞淫。\n一为浮云词，愤塞谁能禁。\n驰晖百年内，惟愿展所钦。\n胡为不归欤，坐使年病侵。\n未老霜遶鬓，非狂火烧心。\n太行何艰哉？北斗不可斟。\n夜晴星河出，耿耿辰与参。\n佳人敻青天，尺素重于金。\n泬寥羣动异，眇默诸境森。\n苔衣上闲阶，蜻蛚催寒砧。\n立身计几误，道险无容针。\n三年不还家，万里遗锦衾。\n梦魂无重阻，离忧因古今。\n胡为不归欤，孤负丘中琴。\n腰下是何物？牵缠旷登寻。\n朝与名山期，夕宿楚水阴。\n楚水殊演漾，名山杳岖嵚。\n客从洞庭来，婉娈潇湘深。\n橘柚在南国，鸿雁遗秋音。\n下有碧草洲，上有青橘林。\n引烛窥洞穴，凌波睥天琛。\n蒲荷影参差，凫鹤雏淋涔。\n浩歌惜芳杜，散髮轻华簪。\n胡为不归欤，泪下霑衣襟。\n鸢飞戾霄汉，蝼蚁制鳣鱏。\n赫赫大圣朝，日月光照临。\n圣主虽启迪，奇人分堙沈。\n层城发云韶，玉府锵球琳。\n鹿鸣志丰草，况復虞人箴。",
        "dynasty": "唐",
        "collection_info": null
    },
    {
        "uuid": "504f0cea44df8f664d8deaca01e32472",
        "title": "杂曲歌辞 行路难三首 一",
        "author": "顾况",
        "content": "君不见古来烧水银，变作北邙山上尘。\n藕丝挂身在虚空，欲落不落愁杀人。\n睢水英雄多血刃，建章宫阙成灰烬。\n淮王身死桂枝折，徐氏一去音书绝。\n行路难，行路难，生死皆由天。\n秦皇汉武遭下脱，汝独何人学神仙。",
        "dynasty": "唐",
        "collection_info": null
    },
    {
        "uuid": "cc8f9171676f1430e7870fe1a1f847f3",
        "title": "杂曲歌辞 行路难三首 二",
        "author": "顾况",
        "content": "君不见担雪塞井徒用力，炊砂作饭岂堪吃。\n一生肝胆向人尽，相识不如不相识。\n冬青树上挂凌宵，岁[晏]花凋树不凋。\n凡物各自有根本，种禾终不生豆苗。\n行路难，行路难，何处是平道？中心无事当富贵，今日觉君颜色好。",
        "dynasty": "唐",
        "collection_info": null
    },
    {
        "uuid": "331963be2634fa75ba4666e009e1914b",
        "title": "杂曲歌辞 行路难三首 三",
        "author": "顾况",
        "content": "君不见少年头上如云髮，少壮如云老如雪。\n岂知灌顶有醍醐，能使清凉头不热。\n吕梁之水挂飞流，鼋鼍蛟蜃不敢游。\n少年恃险若平地，独倚长劒凌清秋。\n行路难，行路难，昔少年，今已老。\n前朝竹帛事皆空，日暮牛羊古城草。",
        "dynasty": "唐",
        "collection_info": null
    },
    {
        "uuid": "f72211c744cc42728245f244331f2f79",
        "title": "杂曲歌辞 古离别",
        "author": "顾况",
        "content": "西江上，风动麻姑嫁时浪。\n西山为水水为尘，不是人间离别人。",
        "dynasty": "唐",
        "collection_info": null
    },
    {
        "uuid": "72cd8f1c7c5280fccfd212e978534611",
        "title": "杂曲歌辞 桃花曲",
        "author": "顾况",
        "content": "魏帝宫人舞凤楼，隋家天子泛龙舟。\n君王夜醉春眠[晏]，不觉桃花逐水流。",
        "dynasty": "唐",
        "collection_info": null
    },
    {
        "uuid": "1503fe9d4de41406db180da4f946abea",
        "title": "杂曲歌辞 乐府",
        "author": "顾况",
        "content": "暖谷春光至，宸游近甸荣。\n云随天仗转，风入御帘轻。\n翠盖浮佳气，朱楼倚太清。\n朝臣冠劒退，宫女管弦迎。\n细草承雕辇，繁花入幔城。\n文房开圣藻，武卫宿天营。\n玉醴随觞至，铜壶逐漏行。\n五星含土德，万姓彻中声。\n亲祀先崇典，躬推示劝耕。\n国风新正乐，农器近消兵。\n道德关河固，刑章日月明。\n野人同鸟兽，率舞感升平。",
        "dynasty": "唐",
        "collection_info": null
    },
    {
        "uuid": "0e2f1a51c249b968cabc8f63f848a004",
        "title": "琴歌",
        "author": "顾况",
        "content": "琴调秋些，胡风遶雪。\n峡泉声咽，佳人愁些。",
        "dynasty": "唐",
        "collection_info": null
    },
    {
        "uuid": "dc19c42ada518fa7ef4bfd8514007301",
        "title": "上古之什补亡训传十三章",
        "author": "顾况",
        "content": "遐哉上古，生弃与柱。\n句龙是生，乃有甫田。\n惟彼甫田，有万斯年。\n开利之源，无乃塞源。\n一廛亦官，百廛亦官。\n啬夫孔艰，浸兮暵兮，申有螽兮。\n惟馨祀是患，岂止馁与寒。\n啬夫咨咨，䅎盛苗衰。\n耕之耰之，袯襫锄犂。\n手胼足胝，水之蛭螾。\n吮喋我肌，我姑自思。\n胡不奋飞，东人利百。\n西人利百，有匪我心。\n胡为不易，河水活活。\n万人逐末，俾尔之愉悦兮。",
        "dynasty": "唐",
        "collection_info": null
    },
    {
        "uuid": "2359255fd8f215eb2524edcced87645d",
        "title": "上古之什补亡训传十三章  一",
        "author": "顾况",
        "content": "左车有庆，万人犹病。\n曷可去之，于党孔盛。\n敏尔之生，胡为波迸。",
        "dynasty": "唐",
        "collection_info": null
    },
    {
        "uuid": "dc1ce3c77deacac02ae31de7bf3862c1",
        "title": "上古之什补亡训传十三章  二",
        "author": "顾况",
        "content": "左车有赫，万人毒螫。\n曷可去之，于党孔硕。\n敏尔之生，胡为草戚。",
        "dynasty": "唐",
        "collection_info": null
    },
    {
        "uuid": "825286ddafc3320493f9071a33e8c698",
        "title": "上古之什补亡训传十三章  一",
        "author": "顾况",
        "content": "筑城登登，于以作固。\n咨尔寺兮，发郊外冢墓。\n死而无知，犹或不可。\n若其有知，惟上帝是愬。",
        "dynasty": "唐",
        "collection_info": null
    },
    {
        "uuid": "303e06f210b4b68891b0c0b1e7b41687",
        "title": "上古之什补亡训传十三章  二",
        "author": "顾况",
        "content": "筑城奕奕，于以固敌。\n咨尔寺兮，发郊外冢甓。\n死而无知，犹或不可。\n若其有知，惟上帝是谪。",
        "dynasty": "唐",
        "collection_info": null
    },
    {
        "uuid": "f1a7dba96461f1c78b1dc4bebf9b9256",
        "title": "上古之什补亡训传十三章",
        "author": "顾况",
        "content": "持斧持斧，无翦我松柏兮。",
        "dynasty": "唐",
        "collection_info": null
    },
    {
        "uuid": "8916cd5cc31e456f04a711ff8b07d0e3",
        "title": "上古之什补亡训传十三章",
        "author": "顾况",
        "content": "十月之郊，羣木肇生。\n阳潜地中，舒达句萌。\n曀其蔚兮，不可以游息。\n乃熂蒺藜，乃夷荆棘。\n乃繇彼曲直，匠氏度思。\n登斧以时，泽梁蓁蓁。\n无或夭枝，有巨根蔕。\n生混茫际，呼吸羣籁。\n万人挥斤，坎坎有厉。\n陆迁水济，百力殚弊。\n审方面势，姑博其制。\n作为公室，公室既成。\n御燥湿风日，栋之斯厚。\n榱之斯密，如翼于飞。\n如鳞栉比，缭以周墉。\n墄以崇阶，俯而望之。\n矗与云齐，啸砆碔砆。\n藻井旋题，丹素之燝兮。\n椒挂之馥兮，高阁高阁。\n珠缀结络，金铺烂若。\n不集于鸟雀，绘事告毕。\n宾筵秩秩，乃命旨酒琴瑟。\n琴瑟在堂，莫不静谧。\n周环掩闢，仰不漏日。\n冬日严凝，言纳其阳。\n和风载昇，夏日郁蒸。\n言用于阴，凉封飒兴。\n有匪君子，自贤不已。\n乃梦乘舟，乃梦乘车。\n梦人占之，更爽其居。\n炎炎则移，皎皎则亏。\n木实之繁兮，明年息枝。\n爰处若思，胡宁不尔思。",
        "dynasty": "唐",
        "collection_info": null
    },
    {
        "uuid": "3954c6bda05993645e1978a7f2252484",
        "title": "上古之什补亡训传十三章",
        "author": "顾况",
        "content": "燕燕于巢，缀葺维戊。\n甲兮乙兮，不宜有谬。\n飞龙在天，云掩于斗。\n曷日于雨，乃曰庚午。\n彼日之差，亦孔斯丑。\n昔在羲和，湎淫不修。\n我筮我龟，莫我告繇。\n胤乃征之，彝伦九畴。\n君子授律，是禡是禷。\n三五不备，罔克攸遂。\n惠此蒸人，毋废尔事。\n尔莫我从，维来者是冀。",
        "dynasty": "唐",
        "collection_info": null
    },
    {
        "uuid": "8aa204b1b5cba71beda769566d2b1fc3",
        "title": "上古之什补亡训传十三章",
        "author": "顾况",
        "content": "苏方之赤，在胡之舶。\n其利乃博，我土旷兮。\n我居阗兮，我衣不白兮。\n朱紫烂兮，传瑞晔兮，相唐虞之维百兮。",
        "dynasty": "唐",
        "collection_info": null
    },
    {
        "uuid": "6f977a7d9243d662ebd7d2241a09e5dc",
        "title": "上古之什补亡训传十三章",
        "author": "顾况",
        "content": "陵霜之华，我心忧嗟。\n阴之胜矣，而阳不加。\n坱轧陶钧，乃帝乃神。\n乃舒乃屯，烈烈严秋。\n熙熙阳春，职生有伦。\n今华发非其辰，辰属东方之仁。\n遐想三五，黄帝登云。\n尧年百余，二仪分位。\n六气不渝，二景如璧，五星如珠。",
        "dynasty": "唐",
        "collection_info": null
    },
    {
        "uuid": "5b0207b47c2a07b9b15714ebb982a6d6",
        "title": "上古之什补亡训传十三章",
        "author": "顾况",
        "content": "囝生闽方，闽吏得之。\n乃绝其阳，为臧为获。\n致金满屋，为髠为钳。\n如视草木，天道无知。\n我罹其毒，神道无知。\n彼受其福，郎罢别囝。\n吾悔生汝，及汝既生。\n人劝不举，不从人言。\n果获是苦，囝别郎罢。\n心催血下，隔地绝天。\n及至黄泉，不得在郎罢前。",
        "dynasty": "唐",
        "collection_info": null
    },
    {
        "uuid": "f9af55645ecae11e6b3a8c846f8bef82",
        "title": "上古之什补亡训传十三章",
        "author": "顾况",
        "content": "我行自东，山海其空。\n旅棘有丛，我行自西。\n垒与云齐，雨雪凄凄。\n我行自南，烈火满林。\n日中无禽，雾雨淫淫。\n我行自北，烛龙寡色。",
        "dynasty": "唐",
        "collection_info": null
    },
    {
        "uuid": "e306f580fa6b3550d0aa3fdaaa316baf",
        "title": "上古之什补亡训传十三章",
        "author": "顾况",
        "content": "采采者蜡，于泉谷兮。\n煌煌中堂，烈华烛兮。\n新歌善舞，弦柱促兮。\n荒岩之人，自取其毒兮。",
        "dynasty": "唐",
        "collection_info": null
    },
    {
        "uuid": "9be32a5ed067cd7c8a4c441206284d59",
        "title": "弃妇词",
        "author": "顾况",
        "content": "古人虽弃妇，弃妇有归处。\n今日妾辞君，辞君欲何去。\n本家零落尽，恸哭来时路。\n忆昔未嫁君，闻君甚周旋。\n及与同结髮，值君适幽燕。\n孤魂託飞鸟，两眼如流泉。\n流泉咽不燥，万里关山道。\n及至见君归，君归妾已老。\n物情弃衰歇，新宠方妍好。\n拭泪出故房，伤心剧秋草。\n妾以憔悴捐，羞将旧物远。\n余生欲有寄，谁肯相留连。\n空床对虚牖，不觉尘埃厚。\n寒水芙蓉花，秋风堕杨柳。\n记得初嫁君，小姑始扶床。\n今日君弃妾，小姑如妾长。\n回头语小姑，莫嫁如兄夫。",
        "dynasty": "唐",
        "collection_info": null
    },
    {
        "uuid": "04051de4a6bb0e3c5cf45afb8554ffd4",
        "title": "游子吟",
        "author": "顾况",
        "content": "故枥思疲马，故窠思迷禽。\n浮云蔽我乡，踯躅游子吟。\n游子悲久滞，浮云郁东岑。\n客堂无丝桐，落叶如秋霖。\n艰哉远游子，所以悲滞淫。\n一为浮云词，愤塞谁能禁。\n驰归百年内，唯愿展所钦。\n胡为不归欤，坐使年病侵。\n未老霜遶鬓，非狂火烧心。\n太行何难哉，北斗不可斟。\n夜静星河出，耿耿辰与参。\n佳人敻青天，尺素重于金。\n泬寥羣动异，眇默诸境森。\n苔衣上闲阶，蟋蟋催寒碪。\n立身计几悞，道险无容针。\n三年不还家，万里遗锦衾。\n梦魂无重阻，离忧罔古今。\n胡为不归欤，辜负匣中琴。\n腰下是何物，牵缠旷登寻。\n朝与名山期，夕宿楚水阴。\n楚水殊演漾，名山窅岖嵚。\n客从洞庭来，婉娈潇湘深。\n橘柚在南国，鸿雁遗秋音。\n下有碧草洲，上有青橘林。\n引烛窥洞穴，凌波睥天琛。\n蒲荷影参差，凫鹤雏淋涔。\n浩歌惜芳杜，散髮轻华簪。\n胡为不归欤，泪下沾衣襟。\n鸢飞戾宵汉，蝼蚁制鳣鱏。\n赫赫大圣朝，日月光照临。\n圣主虽启迪，奇人分湮沈。\n层城登云韶，王府锵球琳。\n鹿鸣志丰草，况復虞人箴。",
        "dynasty": "唐",
        "collection_info": null
    },
    {
        "uuid": "a43b7df59e19c3333a76c6f4ea505fc4",
        "title": "拟古三首 一",
        "author": "顾况",
        "content": "龙剑昔藏影，送雄留其雌。\n人生阻欢会，神物亦别离。\n碧树感秋落，佳人无还期。\n夜琴为君咽，浮云为君滋。\n爱而伤不见，星汉徒参差。",
        "dynasty": "唐",
        "collection_info": null
    },
    {
        "uuid": "be1e8cef0dc0321243a5971dcd56ad86",
        "title": "拟古三首 二",
        "author": "顾况",
        "content": "幽居盼天造，胡息运行机。\n春葩妍既荣，秋叶瘁以飞。\n滔滔川之逝，日没月光辉。\n所贵法干健，于道悟入微。\n任彼声势徒，得志方夸毗。",
        "dynasty": "唐",
        "collection_info": null
    },
    {
        "uuid": "71647f06562abd5e3fa8bb56909e1a38",
        "title": "拟古三首 三",
        "author": "顾况",
        "content": "浮生果何慕，老去羡介推。\n陶令何足录，彭泽归已迟。\n空负漉酒巾，乞食形诸诗。\n吾惟抱贞素，悠悠白云期。",
        "dynasty": "唐",
        "collection_info": null
    },
    {
        "uuid": "2d2547faa65ad6ee918e190b2f7402d2",
        "title": "伤子",
        "author": "顾况",
        "content": "老夫哭爱子，日暮千行血。\n声逐断猿悲，迹随飞鸟灭。\n老夫已七十，不作多时别。",
        "dynasty": "唐",
        "collection_info": null
    },
    {
        "uuid": "a577ae632fbd98166de890399ce49d53",
        "title": "春游曲 一",
        "author": "顾况",
        "content": "游童苏合带，倡女蒲葵扇。\n初日映城时，相思忽相见。\n褰裳踏露草，理鬓回花面。\n薄暮不同归，留情此芳甸。",
        "dynasty": "唐",
        "collection_info": null
    },
    {
        "uuid": "696e4d26f9b8fe4e4702842616a32c92",
        "title": "春游曲 二",
        "author": "顾况",
        "content": "柘弹连钱马，银钩妥堕鬟。\n采桑春陌上，踏草夕阳间。\n意合词先露，心诚貌却闲。\n明朝若相忆，云雨出巫山。",
        "dynasty": "唐",
        "collection_info": null
    },
    {
        "uuid": "52eca5e2d2c869d804321b8b9caaf932",
        "title": "从军行二首 一",
        "author": "顾况",
        "content": "弭节结徒侣，速征赴龙城。\n单于近突围，烽燧屡夜惊。\n长弓挽满月，剑华霜雪明。\n远道百草殒，峭觉寒风生。\n风寒欲砭肌，争奈裘袄轻。\n回首家不见，候雁空中鸣。\n笳奏沓以哀，肃肃趣严程。\n寄语塞外胡，拥骑休横行。",
        "dynasty": "唐",
        "collection_info": null
    },
    {
        "uuid": "82903b55bb85f3fef1189c72ba7da0b2",
        "title": "从军行二首 二",
        "author": "顾况",
        "content": "少年胆气麁，好勇万人敌。\n仗剑出门去，三边正艰厄。\n怒目时一呼，万骑皆辟易。\n杀人蓬麻轻，走马汗血滴。\n丑虏何足清，天山坐宁谧。\n不有封侯相，徒负幽幷客。",
        "dynasty": "唐",
        "collection_info": null
    },
    {
        "uuid": "b6d3a99f01aff694b2409f2023ab0036",
        "title": "塞上曲",
        "author": "顾况",
        "content": "黠虏初南下，尘飞塞北境。\n汉将怀不平，讐扰当远屏。\n金革卧不暖，起舞霜月冷。\n点军三十千，部伍严以整。\n酣战祈成功，于焉罢边衅。",
        "dynasty": "唐",
        "collection_info": null
    },
    {
        "uuid": "f404c0677f26a359c54a2d9f52d4ec0b",
        "title": "弋阳溪中望仙人城",
        "author": "顾况",
        "content": "何草乏灵姿，无山不孤绝。\n我行虽云蹇，偶胜聊换节。\n上界浮中流，光响洞明灭。\n晚禽曝霜羽，寒鱼依石髮。\n自有无还心，隔波望松雪。",
        "dynasty": "唐",
        "collection_info": null
    },
    {
        "uuid": "c8061d8291a60c621133859183336666",
        "title": "严公钓台作",
        "author": "顾况",
        "content": "灵芝产遐方，威凤家重宵。\n严生何耿洁，託志肩夷巢。\n汉后虽则贵，子陵不知高。\n糠粃当世道，长揖夔龙朝。\n扫门彼何人，升降不同朝。\n舍舟遂长往，山谷多清飙。",
        "dynasty": "唐",
        "collection_info": null
    },
    {
        "uuid": "5d4e95ece52f30a85b9534ec035d0e71",
        "title": "萧寺偃松",
        "author": "顾况",
        "content": "凄凄百卉病，亭亭双松逈。\n直上古寺深，横拂秋殿冷。\n轻响入龟目，片阴栖鹤顶。\n山中多好树，可怜无比并。",
        "dynasty": "唐",
        "collection_info": null
    },
    {
        "uuid": "cd61f6374460f15d5ed1da6ccaf11797",
        "title": "独游青龙寺",
        "author": "顾况",
        "content": "春风入香剎，暇日独游衍。\n旷然莲花台，作礼月光面。\n乘兹第八识，出彼超二见。\n摆落区中缘，无边广弘愿。\n长廊朝雨毕，古木时禽啭。\n积翠暧遥原，杂英纷似霰。\n凤城腾日窟，龙首横天堰。\n蚁步避危阶，蝇飞响深殿。\n大通智胜佛，几刦道场现。",
        "dynasty": "唐",
        "collection_info": null
    },
    {
        "uuid": "e305b10fee9a1acc084fa45275f3dc13",
        "title": "初秋莲塘归",
        "author": "顾况",
        "content": "秋光净无迹，莲消锦云红。\n只有溪上山，还识扬舲翁。\n如何白苹花，幽渚笑凉风。",
        "dynasty": "唐",
        "collection_info": null
    },
    {
        "uuid": "c9e6bbb3f381618f8fb05d6fee296150",
        "title": "从江西至彭蠡入浙西淮南界道中寄齐相公",
        "author": "顾况",
        "content": "大贤旧丞相，作镇江山雄。\n自镇江山来，何人得如公。\n处士待徐孺，仙人期葛洪。\n一身控上游，八郡趋下风。\n比屋除畏溺，林塘曳烟虹。\n生人罢虔刘，井税均且充。\n大府肃无事，欢然接悲翁。\n心清百丈泉，目送孤飞鸿。\n数年鄱阳掾，抱责栖微躬。\n首阳及汨罗，无乃褊其衷。\n杨朱幷阮籍，未免哀途穷。\n四贤虽得仁，此怨何怱怱。\n老氏齐宠辱，于陵一穷通。\n本师留度门，平等冤亲同。\n能依二谛法，了达三轮空。\n真境靡方所，出离内外中。\n无边尽未来，定惠双修功。\n蹇步惭寸进，餙装随转蓬。\n朝行楚水阴，夕宿吴洲东。\n吴洲復白云，楚水飘丹枫。\n晚霞烧回潮，千里光曈曈。\n蓂开海上影，桂吐淮南丛。\n何当翼明庭，草木生春融。",
        "dynasty": "唐",
        "collection_info": null
    },
    {
        "uuid": "278c0f1248b2dfebd50e86fcf7ef99ed",
        "title": "寄上兵部韩侍郎奉呈李户部卢刑部杜三侍郎",
        "author": "顾况",
        "content": "道路五千里，门阑三十年。\n当时携手人，今日无半全。\n咏题官舍内，赋韵僧房前。\n公登略彴桥，况榜龙{舟卬}船。\n远寺吐朱阁，春潮浮绿烟。\n鹓鸿翔邓林，沙鸨飞吴田。\n诸子纷出祖，中宵久留连。\n坐客三千人，皆称主人贤。\n国士分如此，家臣亦依然。\n身在薜萝中，头刺文案边。\n故吏已重迭，门生从联翩。\n得罪为何名，无阶问皇天。\n出门多岐路，命驾无由缘。\n伏承诸侍郎，顾念犹迍邅。\n圣代逢三宥，营魂空九迁。",
        "dynasty": "唐",
        "collection_info": null
    },
    {
        "uuid": "20e361c3c117ca88dd605236b5015f9d",
        "title": "长安窦明府后亭",
        "author": "顾况",
        "content": "君为长安令，我美长安政。\n五日一朝天，南山对明镜。\n鸟飞青苔院，水木相辉映。\n客至南云乡，丝桐展歌咏。\n吏人何萧萧，终岁无喧竞。\n欲识明府贤，邑中多百姓。",
        "dynasty": "唐",
        "collection_info": null
    },
    {
        "uuid": "a19c258107150fd583f93039ae8e3839",
        "title": "谢王郎中见赠琴鹤",
        "author": "顾况",
        "content": "此琴等焦尾，此鹤方胎生。\n赴节何徘徊，理感物自幷。\n独立江海上，一弹天地清。\n朱弦动瑶华，白羽飘玉京。\n因想羡门辈，眇然四体轻。\n子乔翔邓林，王母游层城。\n忽如启灵署，鸾凤相和鸣。\n何由玉女床，去食琅玕英。",
        "dynasty": "唐",
        "collection_info": null
    },
    {
        "uuid": "6844c10894fec220f527214e86be3dd3",
        "title": "和翰林吴舍人兄弟西斋",
        "author": "顾况",
        "content": "君家诚易知，易知復难同。\n新裁尺一诏，早入明光宫。\n西斋何其高，上与星汉通。\n永怀洞庭石，春色相玲珑。\n久怀巴峡泉，夜落君丝桐。\n信是怡神所，迢迢蔑华嵩。\n鸟飞晴云灭，迭嶂盘虚空。\n君家诚易知，易知意难穷。",
        "dynasty": "唐",
        "collection_info": null
    },
    {
        "uuid": "c6b964951a9df32221b30606a0fb1a70",
        "title": "望初月简于吏部",
        "author": "顾况",
        "content": "泬寥中秋夜，坐见如钩月。\n始从西南升，又欲西南没。\n全移河上影，暂透林间缺。\n纵待三五时，终为千里别。",
        "dynasty": "唐",
        "collection_info": null
    },
    {
        "uuid": "01ba59a1e047757a6cce30344491bba2",
        "title": "上湖至破山赠文周萧元植",
        "author": "顾况",
        "content": "一别二十年，依依过故辙。\n湖上非往态，梦想频虚结。\n二子伴我行，我行感徂节。\n后人应不识，前事寒泉咽。\n一别二十年，人堪几回别。",
        "dynasty": "唐",
        "collection_info": null
    },
    {
        "uuid": "b77566ba92cc8b8bbb8dcfade490a76c",
        "title": "酬信州刘侍郎兄",
        "author": "顾况",
        "content": "刘兄本知命，屈伸不介怀。\n南州管灵山，可惜旷土栖。\n樵隐同一径，竹树薄西斋。\n鸟陵嶂合杳，月配波徘徊。\n薄宦修礼数，长景谢谭谐。\n愿为南州民，输税事鉏犁。\n胡为走不止，风雨惊邅迴。",
        "dynasty": "唐",
        "collection_info": null
    },
    {
        "uuid": "c3831f8bfc6ee5c332026fbd435b562e",
        "title": "奉酬刘侍郎",
        "author": "顾况",
        "content": "几迴新秋影，壁满蟾又缺。\n镜破似倾台，轮斜同覆辙。\n虽分上林桂，还照沧洲雪。\n暂伴顦顇人，归华耿不灭。",
        "dynasty": "唐",
        "collection_info": null
    },
    {
        "uuid": "d016bcadcf17b8c50cd7cdacab74bf6b",
        "title": "酬本部韦左司",
        "author": "顾况",
        "content": "好鸟依佳树，飞雨洒高城。\n况与二三子，列坐分两楹。\n文雅一何盛，林塘含余清。\n府君未归朝，游子不待晴。\n白云帝城远，沧江枫叶鸣。\n却略欲一言，零泪和酒倾。\n寸心久摧折，别离重骨惊。\n安得凌风翰，肃肃宾天京。",
        "dynasty": "唐",
        "collection_info": null
    },
    {
        "uuid": "de7b4f5316ada8704dfbd7fa1823848b",
        "title": "酬房杭州",
        "author": "顾况",
        "content": "郡楼何其旷，亭亭广而深。\n故人牧余杭，留我披胸衿。\n满箧阅新作，璧玉诞清音。\n流水入洞天，窅豁欲凌临。\n闢险延北阜，薙道陟南岑。\n朝从山寺还，醒醉动笑吟。\n荷花十余里，月色攒湖林。\n父老惜使君，却欲速华簪。",
        "dynasty": "唐",
        "collection_info": null
    },
    {
        "uuid": "a472e3944acc2c1381d2dc51add3edbe",
        "title": "酬漳州张九使君",
        "author": "顾况",
        "content": "故人穷越徼，狂生起悲愁。\n山海万里别，草木十年秋。\n鞭马广陵桥，出祖张漳州。\n促膝堕簪珥，闢幌戛琳球。\n短题自兹简，华篇讵能酬。\n无阶承明庭，高步相追游。\n南方荣桂枝，凌冬舍温裘。\n猿唫郡斋中，龙静檀栾流。\n薜鹿莫徭洞，网鱼卢亭洲。\n心安处处安，处处思遐陬。",
        "dynasty": "唐",
        "collection_info": null
    },
    {
        "uuid": "1796804d5cfeb66462746f4fb8b0ef02",
        "title": "在滁苦雨归桃花崦伤亲友略尽",
        "author": "顾况",
        "content": "废弃忝残生，后来亦先夭。\n诗人感风雨，长夜何时晓。\n去国宦情无，近乡归梦少。\n庇身绝中授，甘静忘外扰。\n丽景变重阴，洞山空木表。\n灵潮若可通，寄谢西飞鸟。",
        "dynasty": "唐",
        "collection_info": null
    },
    {
        "uuid": "19dcb6d3d0dbebee15642acb84d2baf1",
        "title": "苦雨",
        "author": "顾况",
        "content": "朝与佳人期，碧树生红蕚。\n暮与佳人期，飞雨洒清阁。\n佳人窅何许，中夜心寂寞。\n试忆花正开，復惊叶初落。\n行骑飞泉鹿，卧听双海鹤。\n嘉愿有所从，安得处其薄。",
        "dynasty": "唐",
        "collection_info": null
    },
    {
        "uuid": "aef7f910bac747365b7408646e75314d",
        "title": "赠别崔十三长官",
        "author": "顾况",
        "content": "真玉烧不热，宝剑拗不折。\n欲别崔侠心，崔侠心如铁。\n復如金刚锁，无有功不彻。\n仍于直道中，行事不诋讦。\n崔侠两兄弟，垂范继芳烈。\n相识三十年，致书字不灭。\n我来宣城郡，饮水仰清洁。\n蔼蔼北阜松，峩峩南山雪。\n顾生归山去，知作几年别。",
        "dynasty": "唐",
        "collection_info": null
    },
    {
        "uuid": "b5a8c02986828ce166ea9df39a77f176",
        "title": "哭从兄苌",
        "author": "顾况",
        "content": "洞庭违鄂渚，袅袅秋风时。\n何人不客游，独与帝子期。\n黄鹄铩飞翅，青云叹沈姿。\n身终一骑曹，高盖者为谁。\n从驾至梁汉，金根復京师。\n皇恩溢九垠，不记屠沽儿。\n立身有高节，满卷多好诗。\n赫赫承明庭，羣公默无词。\n草木正摇落，哭兄鄱水湄。\n共居云阳里，轗轲多别离。\n人生倏忽间，旅衬飘若遗。\n稚子新学拜，枯杨生一枝。\n人生倏忽间，精爽无不之。\n旧国数千里，家人由未知。\n人生倏忽间，安用才士为。",
        "dynasty": "唐",
        "collection_info": null
    },
    {
        "uuid": "320db073610a3f923000e6a10bf687b4",
        "title": "华山西冈游赠隐玄叟",
        "author": "顾况",
        "content": "羣峰郁初霁，泼黛若鬟沐。\n失风鼓唅呀，摇撼千灌木。\n木叶微堕黄，石泉净停绿。\n危磴萝薜牵，逈步入幽谷。\n我心寄青霞，世事惭苍鹿。\n遂令巢许辈，于焉谢尘俗。\n想是悠悠云，可契去留躅。",
        "dynasty": "唐",
        "collection_info": null
    },
    {
        "uuid": "19f44cf31fb104e322a484a64d7606df",
        "title": "归阳萧寺有丁行者能修无生忍担水施僧况归命稽首作诗",
        "author": "顾况",
        "content": "化佛示持帚，仲尼称执鞭。\n列生御风归，饲豕如人焉。\n曹溪第六祖，踏碓逾三年。\n伊人自何方，长绶趋遥泉。\n开士行何苦，双瓶胝两肩。\n萧寺百余僧，东厨正扬烟。\n露足沙石裂，外形巾褐穿。\n若其有此身，岂得安稳眠。\n独出违顺境，不为寒暑还。\n大圣于其中，领我心之虔。\n万法常空灭，无生因忍全。\n一国一释迦，一灯分百千。\n永愿遗世知，现身弥勒前。\n潜容偏虚空，灵响不可传。\n智慧舍利佛，神通自干连。\n阿若楚系简帛陈如，迦叶迦旜延。\n左右二菩萨，文殊幷普贤。\n身披六铢衣，亿刦为大僊。\n宝塔宝楼阁，重檐交梵天。\n譬如一明珠，共赞光白圆。\n天魔波[旬]等，降伏金刚坚。\n野叉罗剎鬼，亦赦尘垢缠。\n乃致金翅鸟，吞龙护洪渊。\n一十一众中，身意皆快然。\n八河注大海，中有楞伽船。\n佛法付国王，平等无颇偏。\n天子事端拱，大臣行其权。\n玉堂无蝇飞，五月冰凛筵。\n尽力答明主，犹自招罪愆。\n九族无白身，百花动婵娟。\n神圣恶如此，物华不能妍。\n禄山一微胡，驱马来自燕。\n宛彼宫阙丽，如何犬羊羶。\n苦哉千万人，流血成丹川。\n此辈之死后，镬汤所熬煎。\n业风吹其魂，猛火烧其烟。\n独有丁行者，无忧树枝边。\n市头盲老人，长者乞一钱。\n韬照多密用，为君吟此篇。",
        "dynasty": "唐",
        "collection_info": null
    },
    {
        "uuid": "f55c8477645d92e70adba759a853a259",
        "title": "大茅岭东新居忆亡子从真",
        "author": "顾况",
        "content": "谷鸟犹呼儿，山人夕霑襟。\n怀哉隔生死，怅矣徒登临。\n东门忧不入，西河遇亦深。\n古来失中道，偶向经中寻。\n大象无停轮，倏忽成古今。\n其夭非不幸，炼形由太阴。\n凡欲攀云阶，譬如火铸金。\n虚室留旧札，洞房掩闲琴。\n泉源登方诸，上有空青林。\n彷佛通寤寐，萧寥邈微音。\n软草被汀洲，鲜云略浮沈。\n赪景宣迭丽，绀波响飘淋。\n石窟含云巢，迢迢耿南岑。\n悲恨自兹断，情尘讵能侵。\n真静一时变，作起唯从心。",
        "dynasty": "唐",
        "collection_info": null
    },
    {
        "uuid": "b7224ae60620aa663cd8b2808334b0ed",
        "title": "乌啼曲二首 一",
        "author": "顾况",
        "content": "玉房掣锁声翻叶，银箭添泉遶霜堞。\n毕逋拨刺月衔城，八九雏飞其母惊。\n此是天上老鵶鸣，人间老鵶无此声。\n摇风杂佩耿华烛，夜听羽人弹此曲。\n东方曈曈赤日旭。",
        "dynasty": "唐",
        "collection_info": null
    },
    {
        "uuid": "efcd53de9b5feb86a69ab3d84384fc48",
        "title": "乌啼曲二首 二",
        "author": "顾况",
        "content": "月出江林西，江林寂寂城鵶啼。\n昔人何处为此曲，今人何处听不足。\n城寒月晓驰思深，江上青草为谁绿。",
        "dynasty": "唐",
        "collection_info": null
    },
    {
        "uuid": "ac143b29bcc3d468646d456d466c262f",
        "title": "幽居弄",
        "author": "顾况",
        "content": "苔衣生，花露滴，月入西林荡东壁。\n扣商占角两三声，洞户溪窗一冥寂。\n独去沧洲无四邻，身婴世网此何身。\n关情命曲寄惆怅，久别山南山裏人。",
        "dynasty": "唐",
        "collection_info": null
    },
    {
        "uuid": "4d12ba2ff7f26d670c57e19e81f3d65c",
        "title": "公子行",
        "author": "顾况",
        "content": "轻薄儿，面如玉，紫陌春风缠马足。\n双𩍐悬金缕鹘飞，长衫刺雪生犀束。\n绿槐夹道阴初成，珊瑚几节敌流星。\n红肌拂拂酒光狞，当街背拉金吾行。\n朝游冬冬鼓声发，暮游冬冬鼓声绝。\n入门不肯自升堂，美人扶踏金阶月。",
        "dynasty": "唐",
        "collection_info": null
    },
    {
        "uuid": "b09a9ba080f783caea8d515943ea3fda",
        "title": "古离别",
        "author": "顾况",
        "content": "西江上，风动麻姑嫁时浪。\n西山为水水为尘，不是人间离别人。",
        "dynasty": "唐",
        "collection_info": null
    },
    {
        "uuid": "64b41802d3e2efee8496604f9fc7ff12",
        "title": "长安道",
        "author": "顾况",
        "content": "长安道，人无衣，马无草，何不归来山中老。",
        "dynasty": "唐",
        "collection_info": null
    },
    {
        "uuid": "7eef3f62a838563fdb4c04450489caa2",
        "title": "龙宫操",
        "author": "顾况",
        "content": "龙宫月明光参差，精卫衔石东飞时。\n鲛人织绡采藕丝，翻江倒海倾吴蜀。\n汉女江妃杳相续，龙王宫中水不足。",
        "dynasty": "唐",
        "collection_info": null
    },
    {
        "uuid": "c8c60241948a9c0949278ae11036bdc5",
        "title": "梁广画花歌",
        "author": "顾况",
        "content": "王母欲过刘彻家，飞琼夜入云軿车。\n紫书分付与青鸟，却向人间求好花。\n上元夫人最小女，头面端正能言语。\n手把梁生画花看，凝嚬掩笑心相许。\n心相许，为白阿孃从嫁与。",
        "dynasty": "唐",
        "collection_info": null
    },
    {
        "uuid": "1added41a7952f6c5fc0a4b9ed916150",
        "title": "送别日晚歌",
        "author": "顾况",
        "content": "日窅窅兮下山，望佳人兮不还。\n花落兮屋上，草生兮阶间。\n日日兮春风，芳菲兮欲歇。\n老不可兮更少，君何为兮轻别。",
        "dynasty": "唐",
        "collection_info": null
    },
    {
        "uuid": "3387ccb6f243fca7d7934616df5995e1",
        "title": "行路难三首 一",
        "author": "顾况",
        "content": "君不见担雪塞井空用力，炊砂作饭岂堪食。\n一生肝胆向人尽，相识不如不相识。\n冬青树上挂凌霄，岁晏花凋树不凋。\n凡物各自有根本，种禾终不生荳苗。\n行路难，行路难，何处是平道。\n中心无事当富贵，今日看君颜色好。",
        "dynasty": "唐",
        "collection_info": null
    },
    {
        "uuid": "b711314190ec063fe8a21647e5cddd77",
        "title": "行路难三首 二",
        "author": "顾况",
        "content": "君不见少年头上如云髮，少壮如云老如雪。\n岂知灌顶有醍醐，能使清凉头不热。\n吕梁之水挂飞流，鼋鼍蛟蜃不敢游。\n少年恃险若平地，独倚长剑凌清秋。\n行路难，行路难，昔少年，今已老。\n前朝竹帛事皆空，日暮牛羊占城草。",
        "dynasty": "唐",
        "collection_info": null
    },
    {
        "uuid": "f736724c8c6098632a4c9b1cbe9334c2",
        "title": "行路难三首 三",
        "author": "顾况",
        "content": "君不见古人烧水银，变作北邙山上尘。\n藕丝挂在虚空中，欲落不落愁杀人。\n睢水英雄多血刃，建章宫阙成煨烬。\n淮王身死桂树折，徐福一去音书绝。\n行路难，行路难，生死皆由天。\n秦皇汉武遭不脱，汝独何人学神仙。",
        "dynasty": "唐",
        "collection_info": null
    },
    {
        "uuid": "04404c5dda690d553963e22cbe980455",
        "title": "悲歌 一",
        "author": "顾况",
        "content": "边城路，今人犂田昔人墓。\n岸上沙，昔日江水今人家。\n今人昔人共长叹，四气相催节回换。\n明月皎皎入华池，白云离离渡霄汉。",
        "dynasty": "唐",
        "collection_info": null
    },
    {
        "uuid": "0af8b7f09b14ba82d30ea3273fc1912a",
        "title": "悲歌 二",
        "author": "顾况",
        "content": "我欲昇天天隔霄，我欲渡水水无桥。\n我欲上山山路险，我欲汲井井泉遥。\n越人翠被今何夕，独立沙边江草碧。\n紫燕西飞欲寄书，白云何处逢来客。",
        "dynasty": "唐",
        "collection_info": null
    },
    {
        "uuid": "6c0285666262a4f088e69842e2982287",
        "title": "悲歌 三",
        "author": "顾况",
        "content": "新繫青丝百尺绳，心在君家辘轳上。\n我心皎洁君不知，辘轳一转一惆怅。",
        "dynasty": "唐",
        "collection_info": null
    },
    {
        "uuid": "66f3e1ef429d249396b51d86e8de7c30",
        "title": "悲歌 四",
        "author": "顾况",
        "content": "何处春风吹晓幕，江南渌水通朱阁。\n美人二八面如花，泣向春风畏花落。",
        "dynasty": "唐",
        "collection_info": null
    },
    {
        "uuid": "e82a82f0d118b0b9993e52d021f1f57d",
        "title": "悲歌 五",
        "author": "顾况",
        "content": "临春风，听春鸟，别时多，见时少。\n愁人夜永不得眠，瑶井玉绳相对晓。",
        "dynasty": "唐",
        "collection_info": null
    },
    {
        "uuid": "5e10301469c9a07d53758ea132640df0",
        "title": "悲歌 六",
        "author": "顾况",
        "content": "轩辕黄帝初得仙，鼎湖一去三千年。\n周流三十六洞天，洞中日月星辰联。\n骑龙驾景游八极，轩辕弓剑无人识，东海青童寄消息。",
        "dynasty": "唐",
        "collection_info": null
    },
    {
        "uuid": "cb10e40204225a323e612aff7fd6c2c8",
        "title": "春草谣",
        "author": "顾况",
        "content": "春草不解行，随人上东城。\n正月二月色绵绵，千里万里伤人情。",
        "dynasty": "唐",
        "collection_info": null
    },
    {
        "uuid": "29ab6dd787852620ffa0b23a00cf53d7",
        "title": "苔藓山歌",
        "author": "顾况",
        "content": "野人夜梦江南山，江南山深松桂闲。\n野人觉后长叹息，帖藓黏苔作山色。\n闭门无事任盈虚，终日欹眠观四如。\n一如白云飞出壁，二如飞雨岩前滴。\n三如腾虎欲咆哮，四如懒龙遭霹雳。\n崄峭嵌空潭洞寒，小儿两手扶栏干。",
        "dynasty": "唐",
        "collection_info": null
    },
    {
        "uuid": "50c77bd850dbfead7de4ed54b3e4fed3",
        "title": "同裴观察东湖望山歌",
        "author": "顾况",
        "content": "浴鲜积翠栖灵异，石洞花宫横半空。\n夜光潭上明星启，风雨坛边树如洗。\n水淹徐孺宅恆干，绳坠洪崖井无底。\n主人载酒东湖阴，遥望西山三四岑。",
        "dynasty": "唐",
        "collection_info": null
    },
    {
        "uuid": "b26ccebe8ce000fc1939aebd1cee47b4",
        "title": "八月五日歌",
        "author": "顾况",
        "content": "四月八日明星出，摩耶夫人降前佛。\n八月五日佳气新，昭成太后生圣人。\n开元九年燕公说，奉诏听置千秋节。\n丹青庙裏贮姚宋，花蕚楼中宴岐薛。\n清乐灵香几处闻，鸾歌凤吹动祥云。\n已于武库见灵鸟，仍向晋山逢老君。\n率土普天无不乐，河清海晏穷寥廓。\n梨园第子传法曲，张果先生进仙药。\n玉座凄凉游帝京，悲翁迴首望承明。\n云韶九奏杳然远，唯有五陵松柏声。",
        "dynasty": "唐",
        "collection_info": null
    },
    {
        "uuid": "e7a9fabf78725dcee365f981265f1a26",
        "title": "露青竹杖歌",
        "author": "顾况",
        "content": "鲜于仲通正当年，章仇兼琼在蜀川。\n约束蜀儿采马鞭，蜀儿采鞭不敢眠。\n横截斜飞飞鸟边，绳桥夜上层崖颠。\n头插白云跨飞泉，采得马鞭长且坚。\n浮沤丁子珠联联，灰煮蜡楷光烂然。\n章仇兼琼持上天，上天雨露何其偏。\n飞龙闲厩马数千，朝饮吴江夕秣燕。\n红尘扑辔汗湿鞯，师子麒麟聊比肩。\n江面昆明洗刷牵，四蹄踏浪头枿天。\n蛟龙稽颡河伯虔，拓羯胡雏脚手鲜。\n陈闳韩干丹青妍，欲貌未貌眼欲穿。\n金鞍玉勒锦连干，骑入桃花杨柳烟。\n十二楼中奏管絃，楼中美人夺神仙。\n争爱大家把此鞭，禄山入关关破年。\n忽见扬州北邙前，秪有人还千一钱。\n亭亭笔直无皴节，磨捋形相一条铁。\n市头格是无人别，江海贱臣不拘绁。\n垂窗挂影西窗缺，稚子觅衣挑仰穴。\n家童拾薪几拗折，玉润犹沾玉垒雪。\n碧鲜似染苌弘血，蜀帝城边子规咽。\n相如桥上文君绝，往年策马降至尊。\n七盘九折横剑门，穆王八骏超昆崙。\n安用冉冉孤生根，圣人不贵难得货，金玉珊珊谁买恩。",
        "dynasty": "唐",
        "collection_info": null
    },
    {
        "uuid": "063084cf74c9680d870a6a2973688116",
        "title": "金珰玉佩歌",
        "author": "顾况",
        "content": "赠君金珰太霄之玉佩，金锁禹步之流珠。\n五岳真君之秘箓，九天丈人之宝书。\n东井沐浴辰已毕，先进洞房上奔日。\n借问君欲何处来，黄姑织女机边出。",
        "dynasty": "唐",
        "collection_info": null
    },
    {
        "uuid": "395ab0fe7f8d700da17e027238eebeee",
        "title": "瑶草春",
        "author": "顾况",
        "content": "瑶草春，杳容与，江南艳歌京西舞。\n执心轻子都，信节冠秋胡。\n议以腰支嫁，时论自有夫。\n蝉鬓蛾眉明井底，燕裙赵袂萦辘轳。\n李生闻之泪如绠，不忍回头看此井。\n月中桂树落一枝，池上鵁鶄唳孤影。\n露桃秾李自成溪，流水终天不向西。\n翠帐绿窗寒寂寂，锦茵罗荐夜凄凄。\n瑶草春，丹井远，别后相思意深浅。",
        "dynasty": "唐",
        "collection_info": null
    },
    {
        "uuid": "35a0ed0fde15deacbe9357970f8503ac",
        "title": "萧郸草书歌",
        "author": "顾况",
        "content": "萧子草书人不及，洞庭叶落秋风急。\n上林花开春露湿，花枝蒙蒙向水垂。\n见君数行之洒落，石上之松松下鹤。\n若把君书比仲将，不知谁在凌云阁。",
        "dynasty": "唐",
        "collection_info": null
    },
    {
        "uuid": "8001465704c731dbec6ea4e484a06564",
        "title": "范山人画山水歌",
        "author": "顾况",
        "content": "山峥嵘，水泓澄。\n漫漫汗汗一笔耕，一草一木栖神明。\n忽如空中有物，物中有声。\n復如远道望乡客，梦遶山川身不行。",
        "dynasty": "唐",
        "collection_info": null
    },
    {
        "uuid": "30de97e82a8d7a46dd4ddccb16a3866b",
        "title": "嵇山道芬上人画山水歌",
        "author": "顾况",
        "content": "镜中真僧白道芬，不服朱审李将军。\n渌汗平铺洞庭水，笔头点出苍梧云。\n且看八月十五夜，月下看山尽如画。",
        "dynasty": "唐",
        "collection_info": null
    },
    {
        "uuid": "127b3344e4ac2c4ad242f77d1cad965f",
        "title": "杜秀才画立走水牛歌",
        "author": "顾况",
        "content": "昆崙儿，骑白象，时时锁着师子项。\n奚奴跨马不搭鞍，立走水牛惊汉官。\n江村小儿好夸骋，脚踏牛头上牛领。\n浅草平田攃过时，大虫着钝几落井。\n杜生知我恋沧州，画作一障张床头。\n八十老婆拍手笑，妬他织女嫁牵牛。",
        "dynasty": "唐",
        "collection_info": null
    },
    {
        "uuid": "8ad7520630044c9587aaabb9f966b806",
        "title": "梁司马画马歌",
        "author": "顾况",
        "content": "画精神，画筋骨，一团旋风瞥灭没。\n仰秣如上贺兰山，低头欲饮长城窟。\n此马昂然独此羣，阿爷是龙飞入云。\n黄沙枯碛无寸草，一日行过千里道。\n展处把笔欲描时，司马一騧赛倾倒。",
        "dynasty": "唐",
        "collection_info": null
    },
    {
        "uuid": "8323c12beba0ddd6f6f97781c9dd581a",
        "title": "丘小府小鼓歌",
        "author": "顾况",
        "content": "地盘山鷄犹可像，坎坎砰砰随手长。\n夜半高楼沈醉时，万里踏桥乱山响。",
        "dynasty": "唐",
        "collection_info": null
    },
    {
        "uuid": "7893d1da28f23fcb735122d759007dee",
        "title": "宜城放琴客歌",
        "author": "顾况",
        "content": "佳人玉立生此方，家住邯郸不是倡。\n头髻䰀鬌手爪长，善抚琴瑟有文章。\n新妍笼裙云母光，朱絃绿水喧洞房。\n忽闻斗酒初决绝，日暮浮云古离别。\n巴猿啾啾峡泉咽，泪落罗衣颜色暍。\n不知谁家更张设，丝履墙偏钗股折。\n南山阑干千丈雪，七十非人不暖热。\n人情厌薄古共然，相公心在持事坚。\n上善若水任方圆，忆昨好之今弃捐。\n服药不如独自眠，从他更嫁一少年。",
        "dynasty": "唐",
        "collection_info": null
    },
    {
        "uuid": "9b0894d6e647a99bf4464245840c24e6",
        "title": "李供奉弹箜篌歌",
        "author": "顾况",
        "content": "国府乐手弹箜篌，赤黄条索金鎝头。\n早晨有敕鸳鸯殿，夜静遂歌明月楼。\n起坐可怜能抱撮，大指调絃中指拨。\n腕头花落舞制裂，手下鸟惊飞拨剌。\n珊瑚席，一声一声鸣锡锡。\n罗绮屏，一絃一絃如撼铃。\n急弹好，迟亦好，宜远听，宜近听。\n左手低，右手举，易调移音天赐与。\n大絃似秋雁，联联度陇关。\n小絃似春燕，喃喃向人语。\n手头疾，腕头软，来来去去如风卷。\n声清泠泠鸣索索，垂珠碎玉空中落。\n美女争窥玳瑁帘，圣人卷上真珠箔。\n大絃长，小絃短，小絃紧快大絃缓。\n初调锵锵似鸳鸯水上弄新声，入深似太清仙鹤游秘馆。\n李供奉，仪容质，身才稍稍六尺一。\n在外不曾輙敎人，内裏声声不遣出。\n指剥葱，腕削玉，饶盐饶酱五味足。\n弄调人间不识名，弹尽天下崛奇曲。\n胡曲汉曲声皆好，弹着曲髓曲肝脑。\n往往从空入户来，瞥瞥随风落春草。\n草头只觉风吹入，风来草即随风立。\n草亦不知风到来，风亦不知声缓急。\n爇玉烛，点银灯，光照手，实可憎。\n只照箜篌絃上手，不照箜篌声裏能。\n驰凤阙，拜鸾殿，天子一日一迴见。\n王侯将相立马迎，巧声一日一迴变。\n实可重，不惜千金买一弄。\n银器胡瓶马上驮，瑞锦轻罗满车送。\n此州好手非一国，一国东西尽南北。\n除却天上化下来，若向人间实难得。",
        "dynasty": "唐",
        "collection_info": null
    },
    {
        "uuid": "1c6fecfdf13739cf6e736fbc258ed5bb",
        "title": "刘禅奴弹琵琶歌",
        "author": "顾况",
        "content": "乐府只传横吹好，琵琶写出关山道。\n羁雁出塞绕黄云，边马仰天嘶白草。\n明妃愁中汉使迴，蔡琰愁处胡笳哀。\n鬼神知妙欲收响，阴风切切四面来。\n李陵寄书别苏武，自有生人无此苦。\n当时若值霍骠姚，灭尽乌孙夺公主。",
        "dynasty": "唐",
        "collection_info": null
    },
    {
        "uuid": "93998df7ede13522f00cec2b2d93d673",
        "title": "李湖州孺人弹筝歌",
        "author": "顾况",
        "content": "武帝昇天留法曲，凄清掩仰絃柱促。\n上阳宫人怨青苔，此夜想夫怜碧玉。\n思妇高楼刺壁窥，愁猿呌月鹦呼儿。\n寸心十指有长短，妙入神处无人知。\n独把梁州凡几拍，风沙对面胡秦隔。\n听中忘却前溪碧，醉后犹疑边草白。",
        "dynasty": "唐",
        "collection_info": null
    },
    {
        "uuid": "cea280ed9f8185e262a0046b6a07210b",
        "title": "郑女弹筝歌",
        "author": "顾况",
        "content": "郑女八岁能弹筝，春风吹落天上声。\n一声雍门泪承睫，两声赤鲤露鬐鬣。\n二声白猿臂拓颊，郑女出参丈人时。\n落花惹断游空丝，高楼不掩许声出，羞杀百舌黄莺儿。",
        "dynasty": "唐",
        "collection_info": null
    },
    {
        "uuid": "93bb4dc2c3b7e85d571627fe1851bfd4",
        "title": "谅公洞庭孤橘歌",
        "author": "顾况",
        "content": "不种自生一株橘，谁敎渠向阶前出。\n不羡江陵千木奴，下生白蚁子，上生青雀雏。\n飞花檐卜旃檀香，结实如缀摩尼珠。\n洞庭橘树笼烟碧，洞庭波月连沙白。\n待取天公放恩赦，侬家定作湖中客。",
        "dynasty": "唐",
        "collection_info": null
    },
    {
        "uuid": "131ec469f274605c8e6c184eeee02dc2",
        "title": "送行歌",
        "author": "顾况",
        "content": "送行人，歌一曲，何者为泥何者玉？年华已向秋草裏，春梦犹传故山绿。",
        "dynasty": "唐",
        "collection_info": null
    },
    {
        "uuid": "a1117b7ef9eba5a916d95058542f7de7",
        "title": "险竿歌",
        "author": "顾况",
        "content": "宛陵女儿擘飞手，长竿横空上下走。\n已能轻险若平地，岂肯身为一家妇。\n宛陵将士天下雄，一下定却长稍弓。\n翻身挂影恣腾蹋，反绾头髻盘旋风。\n盘旋风，撇飞鸟，惊猿遶，树枝褭。\n头上打鼓不闻时，手蹉脚跌蜘蛛丝。\n忽雷掣断流星尾，矐睒划破蚩尤旗。\n若不随仙作仙女，即应嫁贼生贼儿。\n中丞方略通变化，外户不扃从女嫁。",
        "dynasty": "唐",
        "collection_info": null
    },
    {
        "uuid": "63a3e4d63286af51089c6aa7438e399f",
        "title": "洛阳行送洛阳韦七明府",
        "author": "顾况",
        "content": "始上龙门望洛川，洛阳桃李艳阳天。\n最好当年二三月，上阳宫树千花发。\n疏家父子错挂冠，梁鸿夫妻虚适越。",
        "dynasty": "唐",
        "collection_info": null
    },
    {
        "uuid": "d3c4ead25301968c6d04b6f5505e1083",
        "title": "黄鹄楼歌送独孤助",
        "author": "顾况",
        "content": "故人西去黄鹄楼，西江之水上天流，黄鹄杳杳江悠悠。\n黄鹄徘徊故人别，离壶酒尽清丝绝。\n绿屿没余烟，白沙连晓月。",
        "dynasty": "唐",
        "collection_info": null
    },
    {
        "uuid": "ce4d457b3e0e494fa67d3bb02116537d",
        "title": "庐山瀑布歌送李顾",
        "author": "顾况",
        "content": "飘白霓，挂丹梯。\n应从织女机边落，不遣浔阳湖向西。\n火雷劈山珠喷日，五老峰前九江溢。\n九江悠悠万古情，古人行尽今人行。\n老人也欲上山去，上箇深山无姓名。",
        "dynasty": "唐",
        "collection_info": null
    },
    {
        "uuid": "42cdff372e7000c44e6f9991d3d65ab5",
        "title": "朝上清歌",
        "author": "顾况",
        "content": "洁眼朝上清，绿景开紫霞。\n皇皇紫微君，左右皆灵娥。\n曼声流睇，和清歌些。\n至阳无谖，其乐多些。\n旌盖飒沓，箫鼓和些。\n金凤玉麟，郁骈罗些。\n反风名香，香气遐些。\n琼田瑶草，寿无涯些。\n君着玉衣，升玉车些。\n欲降琼宫，玉女家些。\n其桃千年，始着花些。\n萧寥天清而灭云，目琼琼兮情感。\n佩随香兮夜闻，肃肃兮愔愔。\n启天和兮洞灵心，和为丹兮云为马。\n君乘之觞于瑶池之上兮，三光罗列而在下。",
        "dynasty": "唐",
        "collection_info": null
    },
    {
        "uuid": "0591a77e2571532c193ac0af8b467a65",
        "title": "剡纸歌",
        "author": "顾况",
        "content": "云门路上山阴雪，中有玉人持玉节。\n宛委山裏禹余粮，石中黄子黄金屑。\n剡溪剡纸生剡藤，喷水捣后为蕉叶。\n欲写金人金口经，寄与山阴山裏僧。\n手把山中紫罗笔，思量点画龙蛇出。\n政是垂头蹋翼时，不免向君求此物。",
        "dynasty": "唐",
        "collection_info": null
    },
    {
        "uuid": "0ad4ba9538997764fb9dad8571a43b63",
        "title": "洛阳早春",
        "author": "顾况",
        "content": "何地避春愁，终年忆旧游。\n一家千里外，百舌五更头。\n客路偏逢雨，乡山不入楼。\n故园桃李月，伊水向东流。",
        "dynasty": "唐",
        "collection_info": null
    },
    {
        "uuid": "cfd93802ecc31cb26c5df2c245639eb3",
        "title": "步虚词",
        "author": "顾况",
        "content": "逈步游三洞，清心礼七真。\n飞符超羽翼，焚火醮星辰。\n残药沾鸡犬，灵香出凤麟。\n壶中无窄处，愿得一容身。",
        "dynasty": "唐",
        "collection_info": null
    },
    {
        "uuid": "31fe102c98c294464af15f07704e682a",
        "title": "鄱阳大云寺一公房",
        "author": "顾况",
        "content": "尽日陪游处，斜阳竹院清。\n定中观有漏，言外证无生。\n色界聊传法，空门不用情。\n欲知相去近，钟鼓两闻声。",
        "dynasty": "唐",
        "collection_info": null
    },
    {
        "uuid": "8dd4865d54ca4a3dad4cad82acbc0c74",
        "title": "送友失意南归",
        "author": "顾况",
        "content": "衣挥京洛尘，完璞伴归人。\n故国青山徧，沧江白髮新。\n邻荒收酒幔，屋古布苔茵。\n不用通名姓，渔樵共主宾。",
        "dynasty": "唐",
        "collection_info": null
    },
    {
        "uuid": "8f89024876e39e98f5f9034ad82941be",
        "title": "南归",
        "author": "顾况",
        "content": "老病力难任，犹多镜雪侵。\n鲈鱼消宦况，鸥鸟识归心。\n急雨江帆重，残更驿树深。\n乡关殊可望，渐渐入吴音。",
        "dynasty": "唐",
        "collection_info": null
    },
    {
        "uuid": "9cba8afd0624ccd6f091ec10267487cf",
        "title": "闲居自述",
        "author": "顾况",
        "content": "荣辱不关身，谁为疎与亲。\n有山堪结屋，无地可容尘。\n白髮偏添寿，黄花不笑贫。\n一樽朝暮醉，陶令果何人。",
        "dynasty": "唐",
        "collection_info": null
    },
    {
        "uuid": "c6cd4f29a7ec6b786d6999cab7f129d2",
        "title": "题歙山栖霞寺",
        "author": "顾况",
        "content": "明征君旧宅，陈后主题诗。\n迹在人亡处，山空月满时。\n宝瓶无破响，道树有低枝。\n已是伤离客，仍逢靳尚祠。",
        "dynasty": "唐",
        "collection_info": null
    },
    {
        "uuid": "a9d991db9b69108ceaecf1bfd5362299",
        "title": "经废寺",
        "author": "顾况",
        "content": "不知何世界，有处似南朝。\n石路无人扫，松门被火烧。\n断幡犹挂剎，故板尚搘桥。\n数卷残经在，多年字欲销。",
        "dynasty": "唐",
        "collection_info": null
    },
    {
        "uuid": "413b485a5a64c77b9e0c46d1ba5ce4e6",
        "title": "送李道士",
        "author": "顾况",
        "content": "人境年虚掷，仙源日未斜。\n羡君乘竹杖，辞我隐桃花。\n鸟去宁知路，云飞似忆家。\n莫愁客鬓改，自有紫河车。",
        "dynasty": "唐",
        "collection_info": null
    },
    {
        "uuid": "b356046e14e571a58e65e692773abaee",
        "title": "酬唐起居前后见寄二首 一",
        "author": "顾况",
        "content": "愁人空望国，惊鸟不归林。\n莫话弹冠事，谁知结袜心。\n霜凋树吹断，土蚀剑痕深。\n欲作怀沙赋，明时耻自沈。",
        "dynasty": "唐",
        "collection_info": null
    },
    {
        "uuid": "f38fb42691068bb96a2a10a441632ff4",
        "title": "酬唐起居前后见寄二首 二",
        "author": "顾况",
        "content": "何处弔灵均，江边一老人。\n汉仪君已接，楚奏我空频。\n直道其如命，平生不负神。\n自伤庚子日，[鵩]鸟上承尘。",
        "dynasty": "唐",
        "collection_info": null
    },
    {
        "uuid": "a30e6677236158ea52eea00edde4db2a",
        "title": "奉酬茅山赠赐幷简綦毋正字",
        "author": "顾况",
        "content": "玉帝居金阙，灵山几处朝。\n简书犹有畏，神理讵能超。\n鹤庙新家近，龙门旧国遥。\n离怀结不断，玉洞一吹箫。",
        "dynasty": "唐",
        "collection_info": null
    },
    {
        "uuid": "1c86814430e2594e9198d4300562d236",
        "title": "白苹洲送客",
        "author": "顾况",
        "content": "莫信梅花发，由来谩报春。\n不才充野客，扶病送朝臣。\n阙下摇青佩，洲边采白苹。\n临流不痛饮，鸥鸟也欺人。",
        "dynasty": "唐",
        "collection_info": null
    },
    {
        "uuid": "3e9add51dd7e756fbfda436dd0a8d7b1",
        "title": "春鸟词送元秀才入京",
        "author": "顾况",
        "content": "春来绣羽齐，暮向竹林栖。\n禁苑衔花出，河桥隔树啼。\n寻声知去远，顾影念飞低。\n别有无巢燕，犹窥幕上泥。",
        "dynasty": "唐",
        "collection_info": null
    },
    {
        "uuid": "5e5aa5b88794f36cf33e23a75bb7b071",
        "title": "别江南",
        "author": "顾况",
        "content": "江城吹晓角，愁杀远行人。\n汉将犹防虏，吴官欲向秦。\n布帆轻白浪，锦带入红尘。\n将底求名宦，平生但任真。",
        "dynasty": "唐",
        "collection_info": null
    },
    {
        "uuid": "2616bbbe7443f88d21c9d22a5b57ca02",
        "title": "空梁落燕泥",
        "author": "顾况",
        "content": "卷幕参差燕，常衔浊水泥。\n为黏珠履迹，未等画梁齐。\n旧点痕犹浅，新巢缉尚低。\n不缘频上落，那得此飞栖。",
        "dynasty": "唐",
        "collection_info": null
    },
    {
        "uuid": "f9adbf00b2011f3f3de5e388bb1d4528",
        "title": "上元夜忆长安",
        "author": "顾况",
        "content": "沧州老一年，老去忆秦川。\n处处逢珠翠，家家听管絃。\n云车龙阙下，火树凤楼前。\n今夜沧州夜，沧州夜月圆。",
        "dynasty": "唐",
        "collection_info": null
    },
    {
        "uuid": "86cbbcfea230e1f4e5e87ef6602aa850",
        "title": "酬扬州白塔寺永上人",
        "author": "顾况",
        "content": "塔上是何缘，香灯续细烟。\n松枝当麈尾，柳絮替蚕绵。\n浮草经行徧，空花义趣圆。\n我来虽为法，暂借一床眠。",
        "dynasty": "唐",
        "collection_info": null
    },
    {
        "uuid": "87c3ddc1efce2a7e5594bc81f6e331d7",
        "title": "送韦秀才赴举",
        "author": "顾况",
        "content": "鄱阳中酒地，楚老独醒年。\n芳桂君应折，沈灰我不然。\n洛桥浮逆水，关树接非烟。\n唯有残生梦，犹能到日边。",
        "dynasty": "唐",
        "collection_info": null
    },
    {
        "uuid": "a6fa8d7a7341c5432d5b4fca6a49205e",
        "title": "送使君",
        "author": "顾况",
        "content": "天中洛阳道，海上使君归。\n拂雾趋金殿，焚香入璅闱。\n山亭倾别酒，野服间朝衣。\n他日思朱鹭，知从小苑飞。",
        "dynasty": "唐",
        "collection_info": null
    },
    {
        "uuid": "b8c78933e4e8f8a83f1f513ab0e3c3db",
        "title": "历阳苦雨",
        "author": "顾况",
        "content": "襄城秋雨晦，楚客不归心。\n亥市风烟接，隋宫草路深。\n离忧翻独笑，用事感浮阴。\n夜夜空阶响，唯余蚯蚓吟。",
        "dynasty": "唐",
        "collection_info": null
    },
    {
        "uuid": "ff9f631fbd3d06a511b7cb10cb4584a4",
        "title": "伤大理谢少卿",
        "author": "顾况",
        "content": "旧馆绝逢迎，新诗何处呈。\n空留封禅草，已作岱宗行。\n柳蠹风吹析，阶崩雪遶平。\n无因重来此，剩哭两三声。",
        "dynasty": "唐",
        "collection_info": null
    },
    {
        "uuid": "552b57877c1c2b4cbc9e819f52012253",
        "title": "经徐侍郎墓作",
        "author": "顾况",
        "content": "不知山吏部，墓作石桥东。\n宅兆乡关异，平生翰墨空。\n夜泉无晓日，枯树足悲风。\n更想幽冥事，唯应有梦同。",
        "dynasty": "唐",
        "collection_info": null
    },
    {
        "uuid": "e167b73d88f685bff078ac1e35206ec8",
        "title": "酅公合祔挽歌",
        "author": "顾况",
        "content": "草露前朝事，荆茅圣主封。\n空传余竹帛，永绝旧歌钟。\n清镜无双影，穷泉有几重。\n笳箫最悲处，风入九原松。",
        "dynasty": "唐",
        "collection_info": null
    },
    {
        "uuid": "bb1caa6b63a67f25e6263cbd18f9f5a5",
        "title": "相国晋公挽歌二首 一",
        "author": "顾况",
        "content": "玉节朝天罢，洪炉造化新。\n中和方作圣，太素忽收神。\n盛德横千古，高标出四邻。\n欲知言不尽，处处有遗尘。",
        "dynasty": "唐",
        "collection_info": null
    },
    {
        "uuid": "f602f748643fe088b5cff584c92285ab",
        "title": "相国晋公挽歌二首 二",
        "author": "顾况",
        "content": "凝笳催晓奠，丹旐向青山。\n夕照新茔近，秋风故吏还。\n本朝光汉代，从此扫胡关。\n今日天难问，浮云满世间。",
        "dynasty": "唐",
        "collection_info": null
    },
    {
        "uuid": "1ef27d172b5f62aed88f7383e0024a0b",
        "title": "晋公魏国夫人柳氏挽歌",
        "author": "顾况",
        "content": "鱼轩海上遥，鸾影月中销。\n双剑来时合，孤桐去日凋。\n夕阳迷陇隧，秋雨咽笳箫。\n画翣无留影，铭旌已度桥。",
        "dynasty": "唐",
        "collection_info": null
    },
    {
        "uuid": "47134c7779d53a7b2445e3bb5d4e306a",
        "title": "义川公主挽词",
        "author": "顾况",
        "content": "弄玉吹箫后，湘灵鼓瑟时。\n月边丹桂落，风底白杨悲。\n杂佩分泉户，余香出繐帷。\n夜台飞镜匣，偏共掩蛾眉。",
        "dynasty": "唐",
        "collection_info": null
    },
    {
        "uuid": "7e5c08e9e8b74255df494895c976f9d0",
        "title": "忆山中",
        "author": "顾况",
        "content": "春还不得还，家在最深山。\n蕙圃泉浇湿，松窗月映闲。\n薄田临谷口，小职向人间。\n去处但无事，重门深闭关。",
        "dynasty": "唐",
        "collection_info": null
    },
    {
        "uuid": "da5d2a6d67407eace286f92186ba55a4",
        "title": "送大理张卿",
        "author": "顾况",
        "content": "春色依依惜解携，月卿今夜泊隋堤。\n白沙洲上江篱长，绿树村边谢豹啼。\n迁客比来无倚仗，故人相去隔云泥。\n越禽唯有南枝分，目送孤鸿飞向西。",
        "dynasty": "唐",
        "collection_info": null
    },
    {
        "uuid": "43fec5ed44ef0a10794b66375915e1d7",
        "title": "宿湖边山寺",
        "author": "顾况",
        "content": "羣峰过雨涧淙淙，松下扉扃白鹤双。\n香透经窗笼桧栢，云生梵宇湿旛幢。\n蒲团僧定风过席，苇岸渔歌月堕江。\n谁悟此生同寂灭，老禅慧力得心降。",
        "dynasty": "唐",
        "collection_info": null
    },
    {
        "uuid": "f6997e68c552fbea053dfd9a14928cdf",
        "title": "湖南客中春望",
        "author": "顾况",
        "content": "鸣雁嘹嘹北向频，渌波何处是通津。\n风尘海内怜双鬓，涕泪天涯惨一身。\n故里音书应望绝，异乡景物又更新。\n便抛印绶从归隐，吴渚香莼漫吐春。",
        "dynasty": "唐",
        "collection_info": null
    },
    {
        "uuid": "5055e856144118137e114604a28d6bae",
        "title": "闲居怀旧",
        "author": "顾况",
        "content": "日长鼓腹爱吾庐，洗竹浇花兴有余。\n骚客空传成相赋，晋人已负绝交书。\n贫居谪所谁推毂，仕向侯门耻曳裾。\n今日思来总皆罔，汗青功业又何如。",
        "dynasty": "唐",
        "collection_info": null
    },
    {
        "uuid": "d2ccb15bf4c04521c4c6d3c62f11ce8c",
        "title": "寄江南鹤林寺石冰上人",
        "author": "顾况",
        "content": "山川重復出，心地闇相逢。\n忽忆秋江月，如闻古寺钟。\n湖平南北岸，云抱两三峰。\n定力超香象，真言摄毒龙。\n风中何处鹤，石上几年松。\n为报烟霞道，人间共不容。",
        "dynasty": "唐",
        "collection_info": null
    },
    {
        "uuid": "002f54f3fa19926e0435787fbf548943",
        "title": "乐府",
        "author": "顾况",
        "content": "暖谷春光至，宸游近甸荣。\n云随天仗转，风入御帘轻。\n翠盖浮佳气，朱楼倚太清。\n朝臣冠剑退，宫女管絃迎。\n细草承雕辇，繁花入幔城。\n文房开圣藻，武卫宿天营。\n玉醴随觞至，铜壶逐漏行。\n五星含土德，万姓彻中声。\n亲祀先崇典，躬推示劝耕。\n国风新正乐，农器近消兵。\n道德关河固，刑章日月明。\n野人同鸟兽，率舞感昇平。",
        "dynasty": "唐",
        "collection_info": null
    },
    {
        "uuid": "f68fc10fd65ca7f0eb6a7c378a2849d8",
        "title": "送从兄使新罗",
        "author": "顾况",
        "content": "六气铜浑转，三光玉律调。\n河宫清奉賮，海岳晏来朝。\n地绝提封入，天平赐贡饶。\n扬威轻破虏，柔服耻征辽。\n曙色黄金阙，寒声白鹭潮。\n楼船非习战，骢马是嘉招。\n帝女飞衔石，鲛人卖泪绡。\n管宁虽不偶，徐市傥相邀。\n独岛缘空翠，孤霞上泬寥。\n蟾蜍同汉月，螮蝀异秦桥。\n水豹横吹浪，花鹰逈拂霄。\n晨装凌莽渺，夜泊记招摇。\n几路通员峤，何山是沃焦。\n飓风晴汨起，阴火暝潜烧。\n鬓髮成新髻，人参长旧苗。\n扶桑衔日近，析木带津遥。\n梦向愁中积，魂当别处销。\n临川思结网，见弹欲求鸮。\n共散羲和历，谁差甲子朝。\n沧波伏忠信，译语辨讴谣。\n迭鼓鲸鳞隐，阴帆鹢首飘。\n南溟垂大翼，西海饮文鳐。\n指景寻灵草，排云听洞箫。\n封侯万里外，未肯后班超。",
        "dynasty": "唐",
        "collection_info": null
    },
    {
        "uuid": "f4100678fa65533710c1644b2efe04e5",
        "title": "山居即事",
        "author": "顾况",
        "content": "下泊降茅仙，萧闲隐洞天。\n杨君闲上法，司命驻流年。\n崦合桃花水，窗分柳谷烟。\n抱孙堪种树，倚杖问耘田。\n世事休相扰，浮名任一边。\n由来谢安石，不解饮灵泉。",
        "dynasty": "唐",
        "collection_info": null
    },
    {
        "uuid": "4941e4bbf6ef2e4226d6a86ad968cd6b",
        "title": "题卢道土房",
        "author": "顾况",
        "content": "秋砧响落木，共坐茅君家。\n唯见两童子，门外汲井花。\n空坛静白日，神鼎飞丹砂。\n麈尾拂霜草，金铃摇霁霞。\n上章尘世隔，看弈桐阴斜。\n稽首问仙要，黄精堪饵花。",
        "dynasty": "唐",
        "collection_info": null
    },
    {
        "uuid": "3286ae349185ecdbb18d3a87cc53208a",
        "title": "梦后吟",
        "author": "顾况",
        "content": "醉中还有梦，身外已无心。\n明镜唯知老，青山何处深。",
        "dynasty": "唐",
        "collection_info": null
    },
    {
        "uuid": "975ce4c7ef5b31654017d532839e2838",
        "title": "题灵山寺",
        "author": "顾况",
        "content": "觉地本随身，灵山重结因。\n如何战鸟佛，不化捕鱼人。",
        "dynasty": "唐",
        "collection_info": null
    },
    {
        "uuid": "11e4a77230639e2b986db794d64d753e",
        "title": "题元阳观旧读书房赠李范",
        "author": "顾况",
        "content": "此观十年游，此房千里宿。\n还来旧窗下，更取君书读。",
        "dynasty": "唐",
        "collection_info": null
    },
    {
        "uuid": "149ae2c1c18f0e0e56b4a22a87ea1525",
        "title": "永嘉",
        "author": "顾况",
        "content": "东瓯传旧俗，风日江边好。\n何处乐神声，夷歌出烟岛。",
        "dynasty": "唐",
        "collection_info": null
    },
    {
        "uuid": "88c1779cf0dcfec3f17b9ba1aacb9b0a",
        "title": "青弋江",
        "author": "顾况",
        "content": "凄清回泊夜，沦波激石响。\n村边草市桥，月下罟师网。",
        "dynasty": "唐",
        "collection_info": null
    },
    {
        "uuid": "3a5c1e3d5061a2de1740886a02dfe2cc",
        "title": "听山鹧鸪",
        "author": "顾况",
        "content": "谁家无春酒，何处无春鸟。\n夜宿桃花村，踏歌接天晓。",
        "dynasty": "唐",
        "collection_info": null
    },
    {
        "uuid": "c3ca5081966b732f8f919ab8d59e6730",
        "title": "山径柳",
        "author": "顾况",
        "content": "宛转若游丝，浅深栽绿崦。\n年年立春后，即被啼莺占。",
        "dynasty": "唐",
        "collection_info": null
    },
    {
        "uuid": "c0eb06092698d153b986567a37887022",
        "title": "石上藤",
        "author": "顾况",
        "content": "空山无鸟迹，何物如人意。\n委曲结绳文，离披草书字。",
        "dynasty": "唐",
        "collection_info": null
    },
    {
        "uuid": "f02e1bd4642c7c2ef2ba0aebd95e37ed",
        "title": "薜荔庵",
        "author": "顾况",
        "content": "薜荔作禅庵，重迭庵边树。\n空山径欲绝，也有人知处。",
        "dynasty": "唐",
        "collection_info": null
    },
    {
        "uuid": "e72e4c730041437f15bb98e74ebbe6b8",
        "title": "芙蓉榭",
        "author": "顾况",
        "content": "风摆莲衣干，月背鸟巢寒。\n文鱼翻乱叶，翠羽上危栏。",
        "dynasty": "唐",
        "collection_info": null
    },
    {
        "uuid": "1a873fc67d79c485fb9d366c9034233d",
        "title": "欹松漪",
        "author": "顾况",
        "content": "湛湛碧涟漪，老松欹侧卧。\n悠扬绿萝影，下拂波纹破。",
        "dynasty": "唐",
        "collection_info": null
    },
    {
        "uuid": "de57c3b0bd7b9f22659722561387f8b8",
        "title": "焙茶坞",
        "author": "顾况",
        "content": "新茶已上焙，旧架忧生醭。\n旋旋续新烟，呼儿劈寒木。",
        "dynasty": "唐",
        "collection_info": null
    },
    {
        "uuid": "72a32230047d984b739213d0628a6946",
        "title": "弹琴谷",
        "author": "顾况",
        "content": "谷中谁弹琴，琴响谷冥寂。\n因君扣商调，草虫惊暗壁。",
        "dynasty": "唐",
        "collection_info": null
    },
    {
        "uuid": "ea5db5bc8c76e304ac679e7ef293c87b",
        "title": "白鹭汀",
        "author": "顾况",
        "content": "靃靡汀草碧，淋森鹭毛白。\n夜起沙月中，思量捕鱼策。",
        "dynasty": "唐",
        "collection_info": null
    },
    {
        "uuid": "51e9006b26fe522d039e55812a9fc686",
        "title": "千松岭",
        "author": "顾况",
        "content": "终日吟天风，有时天籁止。\n问渠何旨意，恐落凡人耳。",
        "dynasty": "唐",
        "collection_info": null
    },
    {
        "uuid": "c0daabee9d7616d80c655ca526f2617c",
        "title": "黄菊湾",
        "author": "顾况",
        "content": "时菊凝晓露，露华滴秋湾。\n仙人酿酒熟，醉裏飞空山。",
        "dynasty": "唐",
        "collection_info": null
    },
    {
        "uuid": "3c98e52f1967c25f45996d9869f03477",
        "title": "临平湖",
        "author": "顾况",
        "content": "采藕平湖上，藕泥封藕节。\n船影入荷香，莫衝莲柄折。",
        "dynasty": "唐",
        "collection_info": null
    },
    {
        "uuid": "98adb22b7a6af634c58f40d7471b3511",
        "title": "山春洞",
        "author": "顾况",
        "content": "引烛踏仙泥，时时乱乳燕。\n不知何道士，手把灵书卷。",
        "dynasty": "唐",
        "collection_info": null
    },
    {
        "uuid": "b8c02183b30483b1ca3986f8560efb0f",
        "title": "石窦泉",
        "author": "顾况",
        "content": "吹沙復喷石，曲折仍圆旋。\n野客漱流时，杯黏落花片。",
        "dynasty": "唐",
        "collection_info": null
    },
    {
        "uuid": "579d162fb945aa3275ee6ccc09290b70",
        "title": "古仙坛",
        "author": "顾况",
        "content": "远山谁放烧，疑是坛边醮。\n仙人错下山，拍手坛边笑。",
        "dynasty": "唐",
        "collection_info": null
    },
    {
        "uuid": "a4bbe3e27c0d51449838ad4b46f33b14",
        "title": "题山顶寺",
        "author": "顾况",
        "content": "遥闻林下语，知是经行所。\n日暮香风时，诸天散花雨。",
        "dynasty": "唐",
        "collection_info": null
    },
    {
        "uuid": "6048b8b6469c75c57f14e13b375971d5",
        "title": "天宝题壁",
        "author": "顾况",
        "content": "五十余年别，伶俜道不行。\n却来书处在，惆怅似前生。",
        "dynasty": "唐",
        "collection_info": null
    },
    {
        "uuid": "3905ed8daa4c88c2d363017dea6f494d",
        "title": "哭李别驾",
        "author": "顾况",
        "content": "故人行迹灭，秋草向南悲。\n不欲频回步，孀妻正哭时。",
        "dynasty": "唐",
        "collection_info": null
    },
    {
        "uuid": "346339a11669e577160f044f90ccf549",
        "title": "春雨不闻百舌",
        "author": "顾况",
        "content": "百舌春来哑，愁人共待晴。\n不关秋水事，饮恨亦无声。",
        "dynasty": "唐",
        "collection_info": null
    },
    {
        "uuid": "0e02110f34633eec181e7179c1f1f1f8",
        "title": "忆鄱阳旧游",
        "author": "顾况",
        "content": "悠悠南国思，夜向江南泊。\n楚客断肠时，月明枫子落。",
        "dynasty": "唐",
        "collection_info": null
    },
    {
        "uuid": "ced743ebf0a76d0d8b2f62f3aeaf1ca5",
        "title": "春怀",
        "author": "顾况",
        "content": "园莺啼已倦，树树陨香红。\n不是春相背，当由己自翁。",
        "dynasty": "唐",
        "collection_info": null
    },
    {
        "uuid": "985fc5c541149a0e3ae13e7dc21a1f72",
        "title": "洛阳陌二首 一",
        "author": "顾况",
        "content": "莺声满御堤，堤柳拂丝齐。\n风送名花落，香红衬马蹄。",
        "dynasty": "唐",
        "collection_info": null
    },
    {
        "uuid": "17e9322157a27d03c4ff380e857cd5cb",
        "title": "洛阳陌二首 二",
        "author": "顾况",
        "content": "珂佩逐鸣驺，王孙结伴游。\n金丸落飞鸟，乘兴醉青楼。",
        "dynasty": "唐",
        "collection_info": null
    },
    {
        "uuid": "928284f3d77a98db3b338a73c765c91f",
        "title": "寄淮上柳十三",
        "author": "顾况",
        "content": "苇萧中闢户，相映绿淮流。\n莫讶春潮阔，鸥边可泊舟。",
        "dynasty": "唐",
        "collection_info": null
    },
    {
        "uuid": "553669eea3755a9be20fb3d646c98a7a",
        "title": "送李泌",
        "author": "顾况",
        "content": "昔别吴堤雨，春帆去较迟。\n江波千里绿，囗囗囗囗囗。",
        "dynasty": "唐",
        "collection_info": null
    },
    {
        "uuid": "aeb263abbdd73388cd8009c595a3996b",
        "title": "山中夜宿",
        "author": "顾况",
        "content": "凉月挂层峰，萝林落叶重。\n掩关深畏虎，风起撼长松。",
        "dynasty": "唐",
        "collection_info": null
    },
    {
        "uuid": "1d907567b03e0e04ecc77329706ba8c6",
        "title": "登楼",
        "author": "顾况",
        "content": "高阁成长望，江流雁呌哀。\n凄凉故吴事，麋鹿走荒台。",
        "dynasty": "唐",
        "collection_info": null
    },
    {
        "uuid": "5ef6824b357d50e1d59eb2d44550f850",
        "title": "江上",
        "author": "顾况",
        "content": "江清白鸟斜，荡桨罥苹花。\n听唱菱歌晚，迴塘月照沙。",
        "dynasty": "唐",
        "collection_info": null
    },
    {
        "uuid": "406acd2d2be9199ed739e3e7322cebc3",
        "title": "溪上",
        "author": "顾况",
        "content": "采莲溪上女，舟小怯摇风。\n惊起鸳鸯宿，水云撩乱红。",
        "dynasty": "唐",
        "collection_info": null
    },
    {
        "uuid": "4ebc111a26f7d30816c34483377f19c1",
        "title": "田家",
        "author": "顾况",
        "content": "带水摘禾穗，夜捣具晨炊。\n县帖取社长，嗔怪见官迟。",
        "dynasty": "唐",
        "collection_info": null
    },
    {
        "uuid": "bfb09619225b9f9262213674698a6da9",
        "title": "宿山中僧",
        "author": "顾况",
        "content": "不爇香炉烟，蒲团坐如铁。\n尝想同夜禅，风堕松顶雪。",
        "dynasty": "唐",
        "collection_info": null
    },
    {
        "uuid": "c5cf5c732fcef33db97e8b0462576a2a",
        "title": "梅湾",
        "author": "顾况",
        "content": "白石盘盘磴，清香树树梅。\n山深不吟赏，[辜]负委苍苔。",
        "dynasty": "唐",
        "collection_info": null
    },
    {
        "uuid": "a533c80e3d9cc8b51913dbfe664cf583",
        "title": "思归",
        "author": "顾况",
        "content": "不能经纶大经，甘作草莽闲臣。\n青[琐]应须长别，白云漫与相亲。",
        "dynasty": "唐",
        "collection_info": null
    },
    {
        "uuid": "fed6ac41b2089e0e736a0b07ff1c0fd1",
        "title": "归山作",
        "author": "顾况",
        "content": "心事数茎白髮，生涯一片青山。\n空林有雪相待，古道无人独还。",
        "dynasty": "唐",
        "collection_info": null
    },
    {
        "uuid": "4f2ef7a4efc87da143807e6b168b5b1e",
        "title": "过山农家",
        "author": "顾况",
        "content": "板桥人渡泉声，茆檐日午鸡鸣。\n莫嗔焙茶烟暗，却喜晒谷天晴。",
        "dynasty": "唐",
        "collection_info": null
    },
    {
        "uuid": "4bdd2c426b355f4851c73e105b8d0b7a",
        "title": "代佳人赠别",
        "author": "顾况",
        "content": "万里行人欲渡溪，千行珠泪滴为泥。\n已成残梦随君去，犹有惊乌半夜啼。",
        "dynasty": "唐",
        "collection_info": null
    },
    {
        "uuid": "1df810da4b60695370d750bf54a89ee3",
        "title": "忆故园",
        "author": "顾况",
        "content": "惆怅多山人復稀，杜鹃啼处泪霑衣。\n故园此去千余里，春梦犹能夜夜归。",
        "dynasty": "唐",
        "collection_info": null
    },
    {
        "uuid": "6314713c151da82dfdf41e2f2cd3a1e2",
        "title": "题叶道士山房",
        "author": "顾况",
        "content": "水边垂柳赤栏桥，洞裏仙人碧玉箫。\n近得麻姑音信否，浔阳江上不通潮。",
        "dynasty": "唐",
        "collection_info": null
    },
    {
        "uuid": "2a15ea713db0545a608398bc7fc582ef",
        "title": "送李秀才入京",
        "author": "顾况",
        "content": "五湖秋叶满行船，八月灵槎欲上天。\n君向长安余适越，独登秦望望秦川。",
        "dynasty": "唐",
        "collection_info": null
    },
    {
        "uuid": "f3c31f4b6c2c6cfff4a044a85da3e015",
        "title": "越中席上看弄老人",
        "author": "顾况",
        "content": "不到山阴十二春，镜中相见白头新。\n此生不復为年少，今日从他弄老人。",
        "dynasty": "唐",
        "collection_info": null
    },
    {
        "uuid": "dab6a30926b61d69ca52e16665dda526",
        "title": "听刘安唱歌",
        "author": "顾况",
        "content": "子夜新声何处传，悲翁更忆太平年。\n即今法曲无人唱，已逐霓裳飞上天。",
        "dynasty": "唐",
        "collection_info": null
    },
    {
        "uuid": "6e8b93350dc4e69471b2590c105e4d3e",
        "title": "樱桃曲",
        "author": "顾况",
        "content": "百舌犹来上苑花，游人独自忆京华。\n遥知寝庙尝新后，敕赐樱桃向几家。",
        "dynasty": "唐",
        "collection_info": null
    },
    {
        "uuid": "68ed284cbe69f82a323b768a21f26074",
        "title": "山中",
        "author": "顾况",
        "content": "野人爱向山中宿，况在葛洪丹井西。\n庭前有箇长松树，夜半子规来上啼。",
        "dynasty": "唐",
        "collection_info": null
    },
    {
        "uuid": "05c4e6deb5d2e1a64954c4109b072996",
        "title": "赠朱放",
        "author": "顾况",
        "content": "野客归时无四邻，黔娄别久案常贫。\n渔樵旧路不堪入，何处空山犹有人。",
        "dynasty": "唐",
        "collection_info": null
    },
    {
        "uuid": "8f60fd7bfa58c4d7c2e1fb3baa30b345",
        "title": "江村乱后",
        "author": "顾况",
        "content": "江村日暮寻遗老，江水东流横浩浩。\n竹裏闲窗不见人，门前旧路生青草。",
        "dynasty": "唐",
        "collection_info": null
    },
    {
        "uuid": "7e4729f145777e96d0969c6c788c0a43",
        "title": "望简寂观",
        "author": "顾况",
        "content": "青嶂青溪直復斜，白鸡白犬到人家。\n仙人住在最高处，向晚春泉流白花。",
        "dynasty": "唐",
        "collection_info": null
    },
    {
        "uuid": "979efd6e20e76080c84ef64844039d33",
        "title": "五两歌送张夏",
        "author": "顾况",
        "content": "竿头五两风褭褭，水上云帆逐飞鸟。\n送君初出扬州时，霭霭曈曈江溢晓。",
        "dynasty": "唐",
        "collection_info": null
    },
    {
        "uuid": "75cfd0bf41cce6c2f06896dc3e7c1392",
        "title": "临海所居三首 一",
        "author": "顾况",
        "content": "此是昔年征战处，曾经永日绝人行。\n千家寂寂对流水，唯有汀洲春草生。",
        "dynasty": "唐",
        "collection_info": null
    },
    {
        "uuid": "f2442ca0b319d82df9945e2ce0fe3ddc",
        "title": "临海所居三首 二",
        "author": "顾况",
        "content": "此去临溪不是遥，楼中望见赤城标。\n不知迭嶂重霞裏，更有何人度石桥。",
        "dynasty": "唐",
        "collection_info": null
    },
    {
        "uuid": "2a688b065749f6c971ed88db6f8682c8",
        "title": "临海所居三首 三",
        "author": "顾况",
        "content": "家在双峰兰若边，一声秋磬发孤烟。\n山连极浦鸟飞尽，月上青林人未眠。",
        "dynasty": "唐",
        "collection_info": null
    },
    {
        "uuid": "a5e12bf470cc5202b71e8b6c27845ac7",
        "title": "听角思归",
        "author": "顾况",
        "content": "故园黄叶满青苔，梦后城头晓角哀。\n此夜断肠人不见，起行残日影徘徊。",
        "dynasty": "唐",
        "collection_info": null
    },
    {
        "uuid": "b851770870b0d8d948bb8997d802af41",
        "title": "酬柳相公",
        "author": "顾况",
        "content": "天下如今已太平，相公何事唤狂生。\n箇身恰似笼中鹤，东望沧溟呌数声。",
        "dynasty": "唐",
        "collection_info": null
    },
    {
        "uuid": "2a8b68933d874f58e629330852498366",
        "title": "题明霞台",
        "author": "顾况",
        "content": "野人本自不求名，欲向山中过一生。\n莫嫌憔悴无知己，别有烟霞似弟兄。",
        "dynasty": "唐",
        "collection_info": null
    },
    {
        "uuid": "762b161d6d5f271e0a07e9e7a2807cf3",
        "title": "哭绚法师",
        "author": "顾况",
        "content": "楚客停桡欲问谁，白沙江草曲尘丝。\n生公手种殿前树，唯有花开鶗鴂悲。",
        "dynasty": "唐",
        "collection_info": null
    },
    {
        "uuid": "252b6aa43c4442a03782b4de3e653cab",
        "title": "送柳宜城葬",
        "author": "顾况",
        "content": "鸣笳已逐春风咽，匹马犹依旧路嘶。\n遥望柳家门外树，恐闻黄鸟向人啼。",
        "dynasty": "唐",
        "collection_info": null
    },
    {
        "uuid": "ab73a651a554c8a560e0ae3fe50fd6fc",
        "title": "宫词五首 一",
        "author": "顾况",
        "content": "禁柳烟中闻晓乌，风吹玉漏尽铜壶。\n内官先向蓬莱殿，金合开香泻御鑪。",
        "dynasty": "唐",
        "collection_info": null
    },
    {
        "uuid": "f01dfd6c79c23482246606130d660d2a",
        "title": "宫词五首 二",
        "author": "顾况",
        "content": "玉楼天半起笙歌，风送宫嫔笑语和。\n月殿影开闻夜漏，水精帘卷近银河。",
        "dynasty": "唐",
        "collection_info": null
    },
    {
        "uuid": "8965085e25f8991a41475e0b6940d377",
        "title": "宫词五首 三",
        "author": "顾况",
        "content": "玉阶容卫宿千官，风猎青旗晓仗寒。\n侍女先来荐琼蘂，露浆新下九霄盘。",
        "dynasty": "唐",
        "collection_info": null
    },
    {
        "uuid": "098e9bee0ba677f75902f1f741783c65",
        "title": "宫词五首 四",
        "author": "顾况",
        "content": "九重天乐降神仙，步舞分行踏锦筵。\n嘈囋一声钟鼓歇，万人楼下拾金钱。",
        "dynasty": "唐",
        "collection_info": null
    },
    {
        "uuid": "d66ade543fc440e45fa4848f6da42a7a",
        "title": "宫词五首 五",
        "author": "顾况",
        "content": "金吾持戟护新檐，天乐声传万姓瞻。\n楼上美人相倚看，红妆透出水精帘。",
        "dynasty": "唐",
        "collection_info": null
    },
    {
        "uuid": "f92fb83d47e38b23e5b928198c7cee41",
        "title": "寻桃花岭潘三姑台",
        "author": "顾况",
        "content": "桃花岭上觉天低，人上青山马隔溪。\n行到三姑学仙处，还有刘阮二郎迷。",
        "dynasty": "唐",
        "collection_info": null
    },
    {
        "uuid": "4fb90451676ba00b91e099b5aae7ed80",
        "title": "夜中望仙观",
        "author": "顾况",
        "content": "日暮衔花飞鸟还，月明溪上见青山。\n遥知玉女窗前树，不是仙人不得攀。",
        "dynasty": "唐",
        "collection_info": null
    },
    {
        "uuid": "e43ceacce099454e8de7d652d1aa991e",
        "title": "送李侍御往吴兴",
        "author": "顾况",
        "content": "世间只有情难说，今夜应无不醉人。\n若向洞庭山下过，暗知浇沥圣姑神。",
        "dynasty": "唐",
        "collection_info": null
    },
    {
        "uuid": "fac5a426c08c7f8f10d5be86d0ea7dfc",
        "title": "奉和韩晋公晦日呈诸判官",
        "author": "顾况",
        "content": "江南无处不闻歌，晦日中军乐更多。\n不是风光催柳色，却缘威令动阳和。",
        "dynasty": "唐",
        "collection_info": null
    },
    {
        "uuid": "e560cd26c8d723ce9f421116c16d0d76",
        "title": "子规",
        "author": "顾况",
        "content": "杜宇冤亡积有时，年年啼血动人悲。\n若敎恨魄皆能化，何树何山着子规。",
        "dynasty": "唐",
        "collection_info": null
    },
    {
        "uuid": "fea1f764d0a001c3915ae4418ea40407",
        "title": "海鸥咏",
        "author": "顾况",
        "content": "万里飞来为客鸟，曾蒙丹凤借枝柯。\n一朝凤去梧桐死，满目鸱鸢奈尔何。",
        "dynasty": "唐",
        "collection_info": null
    },
    {
        "uuid": "cf19bb48914561102188c68330a24cc6",
        "title": "赠韦清将军",
        "author": "顾况",
        "content": "身执金吾主禁兵，腰间宝剑重横行。\n接舆亦是狂歌者，更就将军乞一声。",
        "dynasty": "唐",
        "collection_info": null
    },
    {
        "uuid": "8f47c2370dcff85aca31f6ec9ddf8916",
        "title": "赠僧二首 一",
        "author": "顾况",
        "content": "家住义兴东舍溪，溪边莎草雨无泥。\n上人一向心入定，春鸟年年空自啼。",
        "dynasty": "唐",
        "collection_info": null
    },
    {
        "uuid": "2a13143791c98a426357f335b5267bac",
        "title": "赠僧二首 二",
        "author": "顾况",
        "content": "出头皆是新年少，何处能容老病翁。\n更把浮荣喻生灭，世间无事不虚空。",
        "dynasty": "唐",
        "collection_info": null
    },
    {
        "uuid": "57b324de9b36540581137d5193a6ed70",
        "title": "登楼望水",
        "author": "顾况",
        "content": "鸟啼花发柳含烟，掷却风光忆少年。\n更上高楼望江水，故乡何处一归船。",
        "dynasty": "唐",
        "collection_info": null
    },
    {
        "uuid": "bb59747adb3f3351c09f96cdf1decc2e",
        "title": "湖中",
        "author": "顾况",
        "content": "青草湖边日色低，黄茅嶂裏鹧鸪啼。\n丈夫飘荡今如此，一曲长歌楚水西。",
        "dynasty": "唐",
        "collection_info": null
    },
    {
        "uuid": "1bdb261cb9ad7bd05718410ffbaaa9b4",
        "title": "岁日作",
        "author": "顾况",
        "content": "不觉老将春共至，更悲携手几人全。\n还丹寂寞羞明镜，手把屠苏让少年。",
        "dynasty": "唐",
        "collection_info": null
    },
    {
        "uuid": "85147eacfcacc4c76414ed898cdad8c5",
        "title": "山中赠客",
        "author": "顾况",
        "content": "山中好处无人别，涧梅僞作山中雪。\n野客相逢夜不眠，山中童子烧松节。",
        "dynasty": "唐",
        "collection_info": null
    },
    {
        "uuid": "7a5c608cd658b75b9cd24e245fe85c20",
        "title": "王郎中妓席五咏 箜篌",
        "author": "顾况",
        "content": "玉作搔头金步摇，高张苦调响连宵。\n欲知写尽相思梦，度水寻云不用桥。",
        "dynasty": "唐",
        "collection_info": null
    },
    {
        "uuid": "33cb23079d61e1614f0e3e3b01bf0ba9",
        "title": "王郎中妓席五咏 舞",
        "author": "顾况",
        "content": "汗浥新装画不成，丝催急节舞衣轻。\n落花遶树疑无影，回雪从风暗有情。",
        "dynasty": "唐",
        "collection_info": null
    },
    {
        "uuid": "793efd26713df324210fdfdd0caf8b11",
        "title": "王郎中妓席五咏 歌",
        "author": "顾况",
        "content": "柳拂青楼花满衣，能歌宛转世应稀。\n空中几处闻清响，欲遶行云不遣飞。",
        "dynasty": "唐",
        "collection_info": null
    },
    {
        "uuid": "d1ce30d9f1eb080fb7e30b30bcbd4d82",
        "title": "王郎中妓席五咏 筝",
        "author": "顾况",
        "content": "秦声楚调怨无穷，陇水胡笳咽復通。\n莫遣黄莺花裏啭，参差撩乱妬春风。",
        "dynasty": "唐",
        "collection_info": null
    },
    {
        "uuid": "1c380b39536bbb6f1c417867a3bb5108",
        "title": "王郎中妓席五咏 笙",
        "author": "顾况",
        "content": "欲写人间离别心，须听鸣凤似龙吟。\n江南曲尽归何处，洞水山云知浅深。",
        "dynasty": "唐",
        "collection_info": null
    },
    {
        "uuid": "802afb98b5d6f9b99d38b95853d62985",
        "title": "送李山人还玉溪",
        "author": "顾况",
        "content": "好鸟共鸣临水树，幽人独欠买山钱。\n若为种得千竿竹，引取君家一眼泉。",
        "dynasty": "唐",
        "collection_info": null
    },
    {
        "uuid": "e2e3371cb7200794402f6a88e02c7c66",
        "title": "送少微上人还鹿门",
        "author": "顾况",
        "content": "少微不向吴中隐，为箇生缘在鹿门。\n行入汉江秋月色，襄阳耆旧几人存。",
        "dynasty": "唐",
        "collection_info": null
    },
    {
        "uuid": "e360e5693b2eb190c28bcd209902a019",
        "title": "宿昭应",
        "author": "顾况",
        "content": "武帝祈灵太乙坛，新丰树色绕千官。\n那知今夜长生殿，独闭山门月影寒。",
        "dynasty": "唐",
        "collection_info": null
    },
    {
        "uuid": "78df4e0fcc927945ae504cc3762a77a8",
        "title": "题琅邪上方",
        "author": "顾况",
        "content": "东晋王家在此溪，南朝树色隔窗低。\n碑沈字灭昔人远，谷鸟犹向寒花啼。",
        "dynasty": "唐",
        "collection_info": null
    },
    {
        "uuid": "9b6e4bab70830a4cfd4db7333c7a8068",
        "title": "安仁港口望仙人城",
        "author": "顾况",
        "content": "楼台采翠远分明，闻说仙家在此城。\n欲上仙城无路上，水边花裏有人声。",
        "dynasty": "唐",
        "collection_info": null
    },
    {
        "uuid": "bc3a887634096091376f37591e2307f1",
        "title": "寄秘书包监",
        "author": "顾况",
        "content": "一别长安路几千，遥知旧日主人怜。\n贾生只是三年谪，独自无才已四年。",
        "dynasty": "唐",
        "collection_info": null
    },
    {
        "uuid": "9cec1ff7cad5f413e5a42ea68248347d",
        "title": "小孤山",
        "author": "顾况",
        "content": "古庙枫林江水边，寒鸦接饭雁横天。\n大孤山远小孤出，月照洞庭归客船。",
        "dynasty": "唐",
        "collection_info": null
    },
    {
        "uuid": "ee3306daa0ac1d45d1aae55390a3e382",
        "title": "送李秀才游嵩山",
        "author": "顾况",
        "content": "嵩山石壁挂飞流，无限神仙在上头。\n采得新诗题石壁，老人惆怅不同游。",
        "dynasty": "唐",
        "collection_info": null
    },
    {
        "uuid": "b6368ab70cf8975f695ae144b5142d5b",
        "title": "从剡溪至赤城",
        "author": "顾况",
        "content": "灵溪宿处接灵山，窈映高楼向月闲。\n夜半鹤声残梦裏，犹疑琴曲洞房閒。",
        "dynasty": "唐",
        "collection_info": null
    },
    {
        "uuid": "fcb9f7a97b1c9fd6b88fde2fb7158f3b",
        "title": "叶上题诗从苑中流出",
        "author": "顾况",
        "content": "花落深宫莺亦悲，上阳宫女断肠时。\n君恩不闭东流水，叶上题诗寄与谁。",
        "dynasty": "唐",
        "collection_info": null
    },
    {
        "uuid": "5ed19893f0f2542c90b38c0897b49c35",
        "title": "崦裏桃花",
        "author": "顾况",
        "content": "崦裏桃花逢女冠，林间杏叶落仙坛。\n老人方授上清箓，夜听步虚山月寒。",
        "dynasty": "唐",
        "collection_info": null
    },
    {
        "uuid": "1d40bdf93bc91e5dc6ddc27299d7bcab",
        "title": "听子规",
        "author": "顾况",
        "content": "栖霞山中子规鸟，口边血出啼不了。\n山僧后夜初出定，闻似不闻山月晓。",
        "dynasty": "唐",
        "collection_info": null
    },
    {
        "uuid": "976001e595fdc25ce9a068f328a92cf2",
        "title": "竹枝曲",
        "author": "顾况",
        "content": "帝子苍梧不復归，洞庭叶下荆云飞。\n巴人夜唱竹枝后，肠断晓猿声渐稀。",
        "dynasty": "唐",
        "collection_info": null
    },
    {
        "uuid": "7a2828600002d84d8b9510f9c8e2646e",
        "title": "寻僧二首 一",
        "author": "顾况",
        "content": "方丈玲珑花竹闲，已将心印出人閒。\n家家门外长安道，何处相逢是宝山。",
        "dynasty": "唐",
        "collection_info": null
    },
    {
        "uuid": "737a6615eb1b1e3831a7233feaba899e",
        "title": "寻僧二首 二",
        "author": "顾况",
        "content": "弥天释子本高情，往往山中独自行。\n莫怪狂人游楚国，莲花只在淤泥生。",
        "dynasty": "唐",
        "collection_info": null
    },
    {
        "uuid": "033fb2ddcf5bde71bfb67692dd1518fe",
        "title": "桃花曲",
        "author": "顾况",
        "content": "魏帝宫人舞凤楼，隋家天子泛龙舟。\n君王夜醉春眠晏，不觉桃花逐水流。",
        "dynasty": "唐",
        "collection_info": null
    },
    {
        "uuid": "95aa98cec09f8a627359daf4d0881586",
        "title": "赠远",
        "author": "顾况",
        "content": "暂出河边思远道，却来窗下听新莺。\n故人一别几时见，春草还从旧处生。",
        "dynasty": "唐",
        "collection_info": null
    },
    {
        "uuid": "bca14aa689d887af6b2b60adc2456146",
        "title": "早春思归有唱竹枝歌者坐中下泪",
        "author": "顾况",
        "content": "渺渺春生楚水波，楚人齐唱竹枝歌。\n与君皆是思归客，拭泪看花奈老何。",
        "dynasty": "唐",
        "collection_info": null
    },
    {
        "uuid": "a46dfa17d9a31f6da554591345171cc1",
        "title": "送郭秀才",
        "author": "顾况",
        "content": "故人曾任丹徒令，买得青山拟独耕。\n不作草堂招远客，却将垂柳借啼莺。",
        "dynasty": "唐",
        "collection_info": null
    },
    {
        "uuid": "067013922dd2329edc29611d3c6a668e",
        "title": "宫词",
        "author": "顾况",
        "content": "长乐宫连上苑春，玉楼金殿艳歌新。\n君门一入无由出，唯有宫莺得见人。",
        "dynasty": "唐",
        "collection_info": null
    },
    {
        "uuid": "1c9417c0a4413acbf48e66074ce28116",
        "title": "悼稚",
        "author": "顾况",
        "content": "稚子比来骑竹马，犹疑只在屋东西。\n莫言道者无悲事，曾听巴猿向月啼。",
        "dynasty": "唐",
        "collection_info": null
    },
    {
        "uuid": "588b95465b459a5b00887d7f20ae67f7",
        "title": "山僧兰若",
        "author": "顾况",
        "content": "绝顶茅庵老此生，寒云孤木伴经行。\n世人那得知幽径，遥向青峰礼磬声。",
        "dynasty": "唐",
        "collection_info": null
    },
    {
        "uuid": "17d9986901da38471f864343de95504a",
        "title": "句",
        "author": "顾况",
        "content": "崦合桃花水，窗鸣柳谷泉。\n颓垣化为陂，陆地堪乘舟。\n汀洲渺渺江篱短，疑是疑非两断肠。\n巫峡朝云暮不归，洞庭春水晴空满。\n龙吟四泽欲兴雨，凤引九雏警宿乌。\n新妇矶边月明，女儿浦口潮平。",
        "dynasty": "唐",
        "collection_info": null
    },
    {
        "uuid": "57a4b9171cb19fe5d123dce0742b88ed",
        "title": "杂曲歌辞 竹枝",
        "author": "顾况",
        "content": "帝子苍梧不復归，洞庭叶下荆云飞。\n巴人夜唱竹枝后，肠断晓猨声渐稀。",
        "dynasty": "唐",
        "collection_info": null
    },
    {
        "uuid": "3a2701e1451519d31e44247243b90921",
        "title": "杂歌谣辞 步虚词",
        "author": "顾况",
        "content": "逈步游三洞，清心礼七真。\n飞符超羽翼，禁火醮星辰。\n残药霑鸡犬，灵香出凤麟。\n壶中无窄处，愿得一容身。",
        "dynasty": "唐",
        "collection_info": null
    },
    {
        "uuid": "44aace8bdd575a15ef1d59627e83ab2a",
        "title": "和知章诗",
        "author": "顾况",
        "content": "钑镂银盘盛炒鰕，镜湖莼菜乱如麻。\n汉儿女嫁吴儿妇，吴儿尽是汉儿爷。",
        "dynasty": "唐",
        "collection_info": null
    },
    {
        "uuid": "2111f1bd47f1a5b39c1938bb3adf2949",
        "title": "续茅山秀才吟",
        "author": "顾况",
        "content": "驻马上山阿，风来屎气多。",
        "dynasty": "唐",
        "collection_info": null
    },
    {
        "uuid": "0f708720f8efd90d38a744123f92af8a",
        "title": "曲龙山歌 一",
        "author": "顾况",
        "content": "曲龙丈人冠藕花，其颜色映光明砂。\n玉绳金枝有通籍，五岳三山如一家。\n遥指丛霄呇灵岛，岛中晔晔无凡草。\n九仙傲倪折五芝，翠凤白麟回异道。\n石台石镜月长明，石洞石桥连上清。\n人间妻子见不识，拍云挥手升天行。\n摩天截汉何潇洒，四石五云更上下。\n下方小兆更拜焉，愿得骑云作车马。",
        "dynasty": "唐",
        "collection_info": null
    },
    {
        "uuid": "ace8fb486028e1d7f42d12dd7f6dee3d",
        "title": "曲龙山歌 二",
        "author": "顾况",
        "content": "子欲居九夷，乘桴浮于海，圣人之意有所在。\n曲龙何在在海中，石室玉堂窅玲珑。\n其下琛怪之所产，其上灵栖復无限。\n无风浪顶高屋脊，有风天晴翻海眼。\n愿逐刚风骑吏旋，起居按摩参寥天。\n凤皇颊骨流珠佩，孔雀尾毛张翠盖。\n下看人界等虫沙，夜宿层城阿母家。",
        "dynasty": "唐",
        "collection_info": null
    },
    {
        "uuid": "85e17d52284d67207eea579cb3af05d4",
        "title": "柳宜城鹊巢歌",
        "author": "顾况",
        "content": "相公宅前杨柳树，野鹊飞来復飞去。\n东家斫树枝，西家斫树枝。\n东家西家斫树枝，发遣野鹊巢何枝。\n相君处分留野鹊，一月生得三箇儿。\n相君长命復富贵，口舌贫穷徒尔为。",
        "dynasty": "唐",
        "collection_info": null
    },
    {
        "uuid": "8d6f5b47b0296c255172d205834f297e",
        "title": "道该上人院石竹花歌",
        "author": "顾况",
        "content": "道该房前石竹丛，深浅紫，深浅红。\n婵娟灼烁委清露，小枝小叶飘香风。\n上人心中如镜中，永日垂帘观色空。",
        "dynasty": "唐",
        "collection_info": null
    },
    {
        "uuid": "f12ffe7997789c5165401c0f197b2662",
        "title": "句",
        "author": "顾况",
        "content": "野人误向人閒老，为谢金华洞裏云。\n莫言归去无人伴，自有中天月正明。",
        "dynasty": "唐",
        "collection_info": null
    },
    {
        "uuid": "4c41f76816fc4cd80bfcd42ff5728254",
        "title": "访邱员外丹（题拟）",
        "author": "顾况",
        "content": "五月五日日亭午，独自骑驴入山隝。\n来到君家不见君，下驴倚杖叩君户。\n惊起山童开山扉，黄犬摇尾衔人衣。\n试问先生住何处，云入山中采紫薇，平明一去今未归。\n引我池中看钓矶，池中数箇白鸥儿，见人惯后痴不飞。\n待君归来君未归，却復骑驴下翠微。\n（见仁和张大昌辑《临平记补遗》卷四。\n）（《全唐诗续补遗》卷六据《咸淳临安志》卷九五《纪遗》收此诗，题作《谒丘真人不遇》，今删彼存此，录其异文如次：「亭午」作「卓午」，「入山」作「上山」，「归来」作「君归」。\n）（〖1〗《临平记补遗》：「曲园先生曰：『沈〖沈谦〗记于唐人赠邱丹诗悉录之，而失录此诗。\n按此诗见宋陈郁《藏一话腴》，云「邱本唐人，弃官学道于此，顾况访之」云云。\n有诗无题。\n姑据《话腴》题为《访邱员外丹》，未知原题云何也。\n』」）。",
        "dynasty": "唐",
        "collection_info": null
    },
    {
        "uuid": "1b9ec7768da4254751d7ea8860664b99",
        "title": "渔父词",
        "author": "顾况",
        "content": "新妇矶边月明，女儿浦口潮平，沙头鹭宿鱼惊。\n（见宋曾慥《乐府雅词》卷中徐俯词跋引、吴曾《能改斋漫录》卷十六《水光山色渔父家风》引徐师川云引）（按：《全唐诗》卷二六七据《野客丛书》卷二一所录，仅存前二句，今重录。\n）。",
        "dynasty": "唐",
        "collection_info": null
    },
    {
        "uuid": "e7544f732d520bb2e22794f73ad4c39d",
        "title": "题梨花睡鸭图",
        "author": "顾况",
        "content": "昔年家住太湖西，常过吴兴罨画溪。\n水阁筠帘春似海，梨花影裏睡凫鹥。\n（见《吴兴艺文志补》卷四四）。",
        "dynasty": "唐",
        "collection_info": null
    },
    {
        "uuid": "c93791ee12ce7ce982c4b47ff8a04be5",
        "title": "委羽山",
        "author": "顾况",
        "content": "昔人乘鹤玉京游，翮遗仙洞何悠悠。\n我来寻觅空彝犹，烟霞万壑明清秋。\n何当骑麟翳凤登瀛洲，倏忽能消万古愁。\n（见《古今图书集成·山川典》卷一二○《委羽山部》）。",
        "dynasty": "唐",
        "collection_info": null
    },
    {
        "uuid": "7363ea9fb37dd2dba4d224ff082744ee",
        "title": "横吹曲辞：长安道",
        "author": "顾况",
        "content": "长安道，人无衣，马无草，何不归来山中老。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "uuid": "f293df827f108410425ec07d5b8afa13",
        "title": "相和歌辞：短歌行六首",
        "author": "顾况",
        "content": "城边路，今人犁田昔人墓。\n岸上沙，昔时江水今人家。\n今人昔人共长叹，四气相催节回换。\n明月皎皎入华池，我欲升天天隔霄，我思渡水水无桥，我欲上山山路险，紫燕西飞欲寄书，白云何处逢来客。\n新系青丝百尺绳，心在君家辘轳上。\n我心皎洁君不知，辘轳一转一惆怅。\n何处春风吹晓幕，江南绿水通朱阁。\n美人二八面如花，泣向东风畏花落。\n临春风，听春鸟。\n别时多，见时少。\n愁人夜永不得眠，轩辕皇帝初得仙，鼎湖一去三千年。\n周流三十六洞天，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "dbb32ef3468a2bc73b69572da6557fbd",
        "title": "相和歌辞：乌夜啼二首",
        "author": "顾况",
        "content": "玉房掣锁声翻叶，银箭添泉绕霜堞。\n毕逋发刺月衔城，摇杂佩，耿华烛，良夜羽人弹此曲，东方曈曈赤日旭。\n月出江林西，江林寂寂城鸦啼。\n昔人何处为此曲，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "uuid": "9a4ba48c084e7a7d570b6d71a24f1cba",
        "title": "琴曲歌辞：蔡氏五弄：幽居弄",
        "author": "顾况",
        "content": "苔衣生，花露滴，月入西林荡东壁。\n扣商占角两三声，关情命曲寄惆怅，久别江南山裏人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "uuid": "0cb701d25e193fc1d74b510b16211b0e",
        "title": "琴曲歌辞：龙宫操",
        "author": "顾况",
        "content": "龙宫月明光参差，精卫衔石东飞时，鲛人织绡采藕丝。\n翻江倒海倾吴蜀，汉女江妃杳相续，龙王宫中水不足。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "uuid": "e04e5bb94a2c7998b52a7a80f9ea7c99",
        "title": "琴曲歌辞：琴歌",
        "author": "顾况",
        "content": "琴调秋些，胡风绕雪。\n峡泉声咽，佳人愁些。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "uuid": "96e4487433d3e77ba5e134937aa7266d",
        "title": "杂曲歌辞：游子吟",
        "author": "顾况",
        "content": "故枥思疲马，故巢思迷禽。\n浮云蔽我乡，踯躅游子吟。\n游子悲久滞，浮云郁东岑。\n客堂无丝桐，落叶如秋霖。\n艰哉远游子，所以悲滞淫。\n一为浮云词，愤塞谁能禁。\n驰晖百年内，惟愿展所钦。\n胡为不归欤，坐使年病侵。\n未老霜绕鬓，非狂火烧心。\n太行何艰哉，北斗不可斟。\n夜晴星河出，耿耿辰与参。\n佳人夐青天，尺素重于金。\n泬寥群动异，眇默诸境森。\n苔衣上闲阶，蜻蛚催寒砧。\n立身计几误，道险无容针。\n三年不还家，万里遗锦衾。\n梦魂无重阻，离忧因古今。\n胡为不归欤，孤负丘中琴。\n腰下是何物，牵缠旷登寻。\n朝与名山期，夕宿楚水阴。\n楚水殊演漾，名山杳岖嵚。\n客从洞庭来，婉娈潇湘深。\n橘柚在南国，鸿雁遗秋音。\n下有碧草洲，上有青橘林。\n引烛窥洞穴，凌波睥天琛。\n蒲荷影参差，凫鹤雏淋涔。\n浩歌惜芳杜，散发轻华簪。\n胡为不归欤，泪下沾衣襟。\n鸢飞戾霄汉，蝼蚁制鳝鲟。\n赫赫大圣朝，日月光照临。\n圣主虽启迪，奇人分堙沉。\n层城发云韶，玉府锵球琳。\n鹿鸣志丰草，况复虞人箴。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "uuid": "4c53e34b8180ed6c0eacf0e0ce854fdb",
        "title": "杂曲歌辞：行路难三首",
        "author": "顾况",
        "content": "君不见古来烧水银，变作北邙山上尘。\n藕丝挂身在虚空，行路难，行路难，生死皆由天。\n秦皇汉武遭下脱，君不见担雪塞井徒用力，炊砂作饭岂堪吃。\n一生肝胆向人尽，相识不如不相识。\n冬青树上挂凌霄，行路难，行路难，何处是平道。\n中心无事当富贵，君不见少年头上如云发，少壮如云老如雪。\n岂知灌顶有醍醐，能使清凉头不热。\n吕梁之水挂飞流，行路难，行路难，昔少年，今已老。\n前朝竹帛事皆空，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "uuid": "701441e082620319b1efbe86103625c7",
        "title": "杂曲歌辞：古离别",
        "author": "顾况",
        "content": "西江上，风动麻姑嫁时浪。\n西山为水水为尘，不是人间离别人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "f11c74be3b09379074cf98e36473e938",
        "title": "杂曲歌辞：桃花曲",
        "author": "顾况",
        "content": "魏帝宫人舞凤楼，隋家天子泛龙舟。\n君王夜醉春眠晏，不觉桃花逐水流。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "bf3c2838fa17fa879fe12ad8afd1d27a",
        "title": "杂曲歌辞：乐府",
        "author": "顾况",
        "content": "暖谷春光至，宸游近甸荣。\n云随天仗转，风入御帘轻。\n翠盖浮佳气，朱楼倚太清。\n朝臣冠剑退，宫女管弦迎。\n细草承雕辇，繁花入幔城。\n文房开圣藻，武卫宿天营。\n玉醴随觞至，铜壶逐漏行。\n五星含土德，万姓彻中声。\n亲祀先崇典，躬推示劝耕。\n国风新正乐，农器近消兵。\n道德关河固，刑章日月明。\n野人同鸟兽，率舞感升平。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "fdc7bcfec83e42ea29d4d1fe0ceea966",
        "title": "杂曲歌辞：竹枝",
        "author": "顾况",
        "content": "帝子苍梧不復归，洞庭叶下荆云飞。\n巴人夜唱竹枝后，肠断晓猿声渐稀。",
        "dynasty": "唐",
        "collection_info": {
            "collection": "御定全唐诗",
            "volume": "卷二十八"
        }
    },
    {
        "uuid": "d9c039a5a266233592b94c6a53c60dc5",
        "title": "杂歌谣辞：步虚词",
        "author": "顾况",
        "content": "回步游三洞，清心礼七真。\n飞符超羽翼，禁火醮星辰。\n残药沾鸡犬，灵香出凤麟。\n壶中无窄处，愿得一容身。",
        "dynasty": "唐",
        "collection_info": {
            "collection": "御定全唐诗",
            "volume": "卷二十九"
        }
    },
    {
        "uuid": "57f802b3e2a493d65fae34296fd2c53f",
        "title": "琴歌",
        "author": "顾况",
        "content": "琴调秋些，胡风绕雪，峡泉声咽，佳人愁些。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "0922ef0bfe974ee10b8c459a04ef4453",
        "title": "上古之什补亡训传十三章：上古一章",
        "author": "顾况",
        "content": "遐哉上古，生弃与柱。\n句龙是生，乃有甫田。\n惟彼甫田，我姑自思，胡不奋飞。\n东人利百，西人利百。\n有匪我心，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "255d402fd5573034744a1b3999b30b34",
        "title": "上古之什补亡训传十三章：左车二章",
        "author": "顾况",
        "content": "（左车，凭险也。\n震为雷，兄长之。\n左，东方之师也。\n凭险不已，君子忧心，而作是诗。\n）左车有庆，万人犹病。\n曷可去之，于党孔盛。\n敏尔之生，胡为波迸。\n左车有赫，万人毒螫。\n曷可去之，于党孔硕。\n敏尔之生，胡为草戚。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "2ac12c4a9a6f844c2a1dbc92d733861d",
        "title": "上古之什补亡训传十三章：筑城二章",
        "author": "顾况",
        "content": "筑城登登，于以作固。\n咨尔寺兮，发郊外冢墓。\n死而无知，犹或不可；若其有知，惟上帝是愬。\n筑城奕奕，于以固敌。\n咨尔寺兮，发郊外冢甓。\n死而无知，犹或不可。\n若其有知，惟上帝是谪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "49b1440d685f53ea1d1d3f2d421378c5",
        "title": "上古之什补亡训传十三章：持斧一章",
        "author": "顾况",
        "content": "（持斧，启戎士也。\n戎士伐松柏为蒸薪。\n孝子徘徊而作是诗。\n）持斧持斧，无剪我松柏兮。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "6c63b860dd00a291a723bb9e30edc7b5",
        "title": "上古之什补亡训传十三章：十月之郊一章",
        "author": "顾况",
        "content": "十月之郊，群木肇生。\n阳潜地中，舒达句萌。\n曀其蔚兮，生混茫际，呼吸群籁。\n万人挥斤，坎坎有厉。\n陆迁水济，琴瑟在堂，莫不静谧。\n周环掩辟，仰不漏日。\n冬日严凝。\n言纳其阳，和风载升。\n夏日郁蒸，言用于阴，凉风飒兴。\n有匪君子，自贤不已，乃梦乘舟，乃梦乘车。\n梦人占之，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "d3e97952155f9e504e852f5c6994f719",
        "title": "上古之什补亡训传十三章：燕于巢一章",
        "author": "顾况",
        "content": "燕燕于巢，缀葺维戊。\n甲兮乙兮，不宜有谬。\n飞龙在天，昔在羲和，湎淫不修。\n我筮我龟，莫我告繇。\n胤乃征之，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "84c5bccf77e6cbdbabaa315008af0c1d",
        "title": "上古之什补亡训传十三章：苏方一章",
        "author": "顾况",
        "content": "苏方之赤，在胡之舶，其利乃博。\n我土旷兮，我居阗兮，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "5980aa2e6a1950ee919b78880cf96bc4",
        "title": "上古之什补亡训传十三章：陵霜之华一章",
        "author": "顾况",
        "content": "陵霜之华，我心忧嗟。\n阴之胜矣，而阳不加。\n坱轧陶钧，今华髮非其辰，辰属东方之仁，遐想三五。\n黄帝登云，陵霜之华兮，何不妄敷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "6f805c961bc590e581a7b86c81aa2f3d",
        "title": "上古之什补亡训传十三章：囝一章",
        "author": "顾况",
        "content": "囝生闽方，闽吏得之，乃绝其阳。\n为臧为获，致金满屋。\n为髡为钳，如视草木。\n天道无知，我罹其毒。\n神道无知。\n彼受其福。\n郎罢别囝，吾悔生汝。\n及汝既生，人劝不举。\n不从人言，果获是苦，囝别郎罢，心摧血下。\n隔地绝天，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "51a3bb4428b27a1932be35dbe8cecbc8",
        "title": "上古之什补亡训传十三章：我行自东一章",
        "author": "顾况",
        "content": "我行自东，山海其空，旅棘有丛；我行自西，垒与云齐，我行自北，烛龙寡色，何枉不直。\n我忧京京，何道不行兮？",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "ed5ac44da97f9ba8ac73d62a19378ced",
        "title": "上古之什补亡训传十三章：采蜡一章",
        "author": "顾况",
        "content": "（采蜡，怨奢也。\n荒岩之间，有以纩蒙其身。\n腰藤造险，采采者蜡，于泉谷兮。\n煌煌中堂，烈华烛兮。\n新歌善舞，弦柱促兮；荒岩之人，自取其毒兮。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "c84c4ae302f6da185cc3f2a69fe38367",
        "title": "弃妇词",
        "author": "顾况",
        "content": "古人虽弃妇，弃妇有归处。\n今日妾辞君，辞君欲何去。\n本家零落尽，恸哭来时路。\n忆昔未嫁君，闻君甚周旋。\n及与同结髮，值君适幽燕。\n孤魂托飞鸟，两眼如流泉。\n流泉咽不燥，万里关山道。\n及至见君归，君归妾已老。\n物情弃衰歇，新宠方妍好。\n拭泪出故房，伤心剧秋草。\n妾以憔悴捐，羞将旧物还。\n余生欲有寄，谁肯相留连。\n空床对虚牖，不觉尘埃厚。\n寒水芙蓉花，秋风堕杨柳。\n记得初嫁君，小姑始扶床。\n今日君弃妾，小姑如妾长。\n回头语小姑，莫嫁如兄夫。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "540483141183dd751ff2b4814db353f9",
        "title": "游子吟",
        "author": "顾况",
        "content": "故枥思疲马，故窠思迷禽。\n浮云蔽我乡，踯躅游子吟。\n游子悲久滞，浮云郁东岑。\n客堂无丝桐，落叶如秋霖。\n艰哉远游子，所以悲滞淫。\n一为浮云词，愤塞谁能禁。\n驰归百年内，唯愿展所钦。\n胡为不归欤，坐使年病侵。\n未老霜绕鬓，非狂火烧心。\n太行何难哉，北斗不可斟。\n夜静星河出，耿耿辰与参。\n佳人夐青天，尺素重于金。\n泬寥群动异，眇默诸境森。\n苔衣上闲阶，蟋蟀催寒砧。\n立身计几误，道险无容针。\n三年不还家，万里遗锦衾。\n梦魂无重阻，离忧罔古今。\n胡为不归欤，辜负匣中琴。\n腰下是何物，牵缠旷登寻。\n朝与名山期，夕宿楚水阴。\n楚水殊演漾，名山窅岖嵚。\n客从洞庭来，婉娈潇湘深。\n橘柚在南国，鸿雁遗秋音。\n下有碧草洲，上有青橘林。\n引烛窥洞穴，凌波睥天琛。\n蒲荷影参差，凫鹤雏淋涔。\n浩歌惜芳杜，散发轻华簪。\n胡为不归欤，泪下沾衣襟。\n鸢飞戾霄汉，蝼蚁制鳣鱏。\n赫赫大圣朝，日月光照临。\n圣主虽启迪，奇人分湮沈。\n层城登云韶，王府锵球琳。\n鹿鸣志丰草，况复虞人箴。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "230fb80507a546829af5bcdead3ea92c",
        "title": "拟古三首",
        "author": "顾况",
        "content": "龙剑昔藏影，送雄留其雌。\n人生阻欢会，神物亦别离。\n碧树感秋落，佳人无还期。\n夜琴为君咽，浮云为君滋。\n爱而伤不见，星汉徒参差。\n幽居盼天造，胡息运行机。\n春葩妍既荣，秋叶瘁以飞。\n滔滔川之逝，日没月光辉。\n所贵法干健，于道悟入微。\n任彼声势徒，得志方夸毗。\n浮生果何慕，老去羡介推。\n陶令何足录，彭泽归已迟。\n空负漉酒巾，乞食形诸诗。\n吾惟抱贞素，悠悠白云期。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "c2413ca682458c9a55db84c1295c828c",
        "title": "春游曲二首",
        "author": "顾况",
        "content": "游童苏合带，倡女蒲葵扇。\n初日映城时，相思忽相见。\n褰裳踏露草，理鬓回花面。\n薄暮不同归，留情此芳甸。\n柘弹连钱马，银钩妥堕鬟。\n采桑春陌上，踏草夕阳间。\n意合词先露，心诚貌却闲。\n明朝若相忆，云雨出巫山。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "1d7f2324673a3381c0229181a2df993a",
        "title": "从军行二首",
        "author": "顾况",
        "content": "弭节结徒侣，速征赴龙城。\n单于近突围，烽燧屡夜惊。\n长弓挽满月，剑华霜雪明。\n远道百草殒，峭觉寒风生。\n风寒欲砭肌，争奈裘袄轻。\n回首家不见，候雁空中鸣。\n笳奏沓以哀，肃肃趣严程。\n寄语塞外胡，拥骑休横行。\n少年胆气粗，好勇万人敌。\n仗剑出门去，三边正艰厄。\n怒目时一呼，万骑皆辟易。\n杀人蓬麻轻，走马汗血滴。\n丑虏何足清，天山坐宁谧。\n不有封侯相，徒负幽并客。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "679f590a9b21db1d1644664f78d2ccb9",
        "title": "塞上曲",
        "author": "顾况",
        "content": "黠虏初南下，尘飞塞北境。\n汉将怀不平，雠扰当远屏。\n金革卧不暖，起舞霜月冷。\n点军三十千，部伍严以整。\n酣战祈成功，于焉罢边衅。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "e926638a44b700d0b3ceb80c33e4840e",
        "title": "弋阳溪中望仙人城",
        "author": "顾况",
        "content": "何草乏灵姿，无山不孤绝。\n我行虽云蹇，偶胜聊换节。\n上界浮中流，光响洞明灭。\n晚禽曝霜羽，寒鱼依石发。\n自有无还心，隔波望松雪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "c399c4356d001eb10543e8b42c47aa59",
        "title": "严公钓台作",
        "author": "顾况",
        "content": "灵芝产遐方，威凤家重霄。\n严生何耿洁，托志肩夷巢。\n汉后虽则贵，子陵不知高。\n糠秕当世道，长揖夔龙朝。\n扫门彼何人，升降不同朝。\n舍舟遂长往，山谷多清飙。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "0107fa3504e6130485aaf8bf6b053a75",
        "title": "萧寺偃松",
        "author": "顾况",
        "content": "凄凄百卉病，亭亭双松迥。\n直上古寺深，横拂秋殿冷。\n轻响入龟目，片阴栖鹤顶。\n山中多好树，可怜无比并。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "48c80ebd06c50dc09ab6d74959113772",
        "title": "独游青龙寺",
        "author": "顾况",
        "content": "春风入香刹，暇日独游衍。\n旷然莲花台，作礼月光面。\n乘兹第八识，出彼超二见。\n摆落区中缘，无边广弘愿。\n长廊朝雨毕，古木时禽啭。\n积翠暧遥原，杂英纷似霰。\n凤城腾日窟，龙首横天堰。\n蚁步避危阶，蝇飞响深殿。\n大通智胜佛，几劫道场现。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "9536cc6a78cc5d9e2d6ed51ba449766f",
        "title": "从江西至彭蠡入浙西淮南界道中寄齐相公",
        "author": "顾况",
        "content": "大贤旧丞相，作镇江山雄。\n自镇江山来，何人得如公。\n处士待徐孺，仙人期葛洪。\n一身控上游，八郡趋下风。\n比屋除畏溺，林塘曳烟虹。\n生人罢虔刘，井税均且充。\n大府肃无事，欢然接悲翁。\n心清百丈泉，目送孤飞鸿。\n数年鄱阳掾，抱责栖微躬。\n首阳及汨罗，无乃褊其衷。\n杨朱并阮籍，未免哀途穷。\n四贤虽得仁，此怨何匆匆。\n老氏齐宠辱，于陵一穷通。\n本师留度门，平等冤亲同。\n能依二谛法，了达三轮空。\n真境靡方所，出离内外中。\n无边尽未来，定惠双修功。\n蹇步惭寸进，饰装随转蓬。\n朝行楚水阴，夕宿吴洲东。\n吴洲复白云，楚水飘丹枫。\n晚霞烧回潮，千里光曈曈。\n蓂开海上影，桂吐淮南丛。\n何当翼明庭，草木生春融。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "642fabc06f833fc00888ac05c39af68e",
        "title": "寄上兵部韩侍郎奉呈李户部、卢刑部、杜三侍郎",
        "author": "顾况",
        "content": "道路五千里，门阑三十年。\n当时携手人，今日无半全。\n咏题官舍内，赋韵僧房前。\n公登略彴桥，况榜龙fp船。\n远寺吐朱阁，春潮浮绿烟。\n鹓鸿翔邓林，沙鸨飞吴田。\n诸子纷出祖，中宵久留连。\n坐客三千人，皆称主人贤。\n国士分如此，家臣亦依然。\n身在薜萝中，头刺文案边。\n故吏已重迭，门生从联翩。\n得罪为何名，无阶问皇天。\n出门多岐路，命驾无由缘。\n伏承诸侍郎，顾念犹迍邅。\n圣代逢三宥，营魂空九迁。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "7fd4b7f6dd1d6d8b888492bf588ea3d0",
        "title": "谢王郎中见赠琴鹤",
        "author": "顾况",
        "content": "此琴等焦尾，此鹤方胎生。\n赴节何徘徊，理感物自并。\n独立江海上，一弹天地清。\n朱弦动瑶华，白羽飘玉京。\n因想羡门辈，眇然四体轻。\n子乔翔邓林，王母游层城。\n忽如启灵署，鸾凤相和鸣。\n何由玉女床，去食琅玕英。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "a52b36d198f141be0bc1d60661fc6f61",
        "title": "和翰林吴舍人兄弟西斋",
        "author": "顾况",
        "content": "君家诚易知，易知复难同。\n新裁尺一诏，早入明光宫。\n西斋何其高，上与星汉通。\n永怀洞庭石，春色相玲珑。\n久怀巴峡泉，夜落君丝桐。\n信是怡神所，迢迢蔑华嵩。\n鸟飞晴云灭，迭嶂盘虚空。\n君家诚易知，易知意难穷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "d026cf74a83720b8c8b38ad18724ccdf",
        "title": "酬信州刘侍郎兄",
        "author": "顾况",
        "content": "刘兄本知命，屈伸不介怀。\n南州管灵山，可惜旷土栖。\n樵隐同一径，竹树薄西斋。\n鸟陵嶂合杳，月配波徘徊。\n薄宦修礼数，长景谢谭谐。\n愿为南州民，输税事鉏犁。\n胡为走不止，风雨惊邅回。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "7d9809e1b72dd551fd231b38ce01f982",
        "title": "奉酬刘侍郎",
        "author": "顾况",
        "content": "几回新秋影，璧满蟾又缺。\n镜破似倾台，轮斜同覆辙。\n虽分上林桂，还照沧洲雪。\n暂伴憔悴人，归华耿不灭。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "38f73124dd21c1224a9ae2d83eabebb9",
        "title": "酬房杭州",
        "author": "顾况",
        "content": "郡楼何其旷，亭亭广而深。\n故人牧余杭，留我披胸衿。\n满箧阅新作，璧玉诞清音。\n流水入洞天，窅豁欲凌临。\n辟险延北阜，薙道陟南岑。\n朝从山寺还，醒醉动笑吟。\n荷花十余裏，月色攒湖林。\n父老惜使君，却欲速华簪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "c12a3f8514db8c4fc6843b61fb3cd299",
        "title": "酬漳州张九使君",
        "author": "顾况",
        "content": "故人穷越徼，狂生起悲愁。\n山海万里别，草木十年秋。\n鞭马广陵桥，出祖张漳州。\n促膝堕簪珥，辟幌戛琳球。\n短题自兹简，华篇讵能酬。\n无阶承明庭，高步相追游。\n南方荣桂枝，凌冬舍温裘。\n猿吟郡斋中，龙静檀栾流。\n薜鹿莫徭洞，网鱼卢亭洲。\n心安处处安，处处思遐陬。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "0b865a2fbcb5108bcc8de8584fd38801",
        "title": "苦雨",
        "author": "顾况",
        "content": "朝与佳人期，碧树生红萼。\n暮与佳人期，飞雨洒清阁。\n佳人窅何许，中夜心寂寞。\n试忆花正开，复惊叶初落。\n行骑飞泉鹿，卧听双海鹤。\n嘉愿有所从，安得处其薄。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "41b54eb402ef7c4f4a69da0f44125c34",
        "title": "赠别崔十三长官",
        "author": "顾况",
        "content": "真玉烧不热，宝剑拗不折。\n欲别崔侠心，崔侠心如铁。\n复如金刚锁，无有功不彻。\n仍于直道中，行事不诋讦。\n崔侠两兄弟，垂范继芳烈。\n相识三十年，致书字不灭。\n我来宣城郡，饮水仰清洁。\n蔼蔼北阜松，峨峨南山雪。\n顾生归山去，知作几年别。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "1dccdceed24e1e17d23775fcfbef2ce9",
        "title": "哭从兄苌",
        "author": "顾况",
        "content": "洞庭违鄂渚，袅袅秋风时。\n何人不客游，独与帝子期。\n黄鹄铩飞翅，青云叹沈姿。\n身终一骑曹，高盖者为谁。\n从驾至梁汉，金根复京师。\n皇恩溢九垠，不记屠沽儿。\n立身有高节，满卷多好诗。\n赫赫承明庭，群公默无词。\n草木正摇落，哭兄鄱水湄。\n共居云阳裏，轗轲多别离。\n人生倏忽间，旅衬飘若遗。\n稚子新学拜，枯杨生一枝。\n人生倏忽间，精爽无不之。\n旧国数千里，家人由未知。\n人生倏忽间，安用才士为。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "680b26d2a6784474e99e65b3b675453c",
        "title": "华山西冈游赠隐玄叟",
        "author": "顾况",
        "content": "群峰郁初霁，泼黛若鬟沐。\n失风鼓唅呀，摇撼千灌木。\n木叶微堕黄，石泉净停绿。\n危磴萝薜牵，迥步入幽谷。\n我心寄青霞，世事惭苍鹿。\n遂令巢许辈，于焉谢尘俗。\n想是悠悠云，可契去留躅。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "93f41a0e7fa94c16fc4f7cc5654496fb",
        "title": "归阳萧寺有丁行者能修无生忍担水施僧况归命稽首作诗",
        "author": "顾况",
        "content": "化佛示持帚，仲尼称执鞭。\n列生御风归，饲豕如人焉。\n曹溪第六祖，踏碓逾三年。\n伊人自何方，长绶趋遥泉。\n开士行何苦，双瓶胝两肩。\n萧寺百余僧，东厨正扬烟。\n露足沙石裂，外形巾褐穿。\n若其有此身，岂得安稳眠。\n独出违顺境，不为寒暑还。\n大圣于其中，领我心之虔。\n万法常空灭，无生因忍全。\n一国一释迦，一灯分百千。\n永愿遗世知，现身弥勒前。\n潜容偏虚空，灵响不可传。\n智慧舍利佛，神通自干连。\n阿若憍陈如，迦叶迦旃延。\n左右二菩萨，文殊并普贤。\n身披六铢衣，亿劫为大仙。\n宝塔宝楼阁，重檐交梵天。\n譬如一明珠，共赞光白圆。\n天魔波旬等，降伏金刚坚。\n野叉罗刹鬼，亦赦尘垢缠。\n乃致金翅鸟，吞龙护洪渊。\n一十一众中，身意皆快然。\n八河注大海，中有楞伽船。\n佛法付国王，平等无颇偏。\n天子事端拱，大臣行其权。\n玉堂无蝇飞，五月冰凛筵。\n尽力答明主，犹自招罪愆。\n九族无白身，百花动婵娟。\n神圣恶如此，物华不能妍。\n禄山一微胡，驱马来自燕。\n宛彼宫阙丽，如何犬羊膻。\n苦哉千万人，流血成丹川。\n此辈之死后，镬汤所熬煎。\n业风吹其魂，猛火烧其烟。\n独有丁行者，无忧树枝边。\n市头盲老人，长者乞一钱。\n韬照多密用，为君吟此篇。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "abc3f1ae89a3509c3d66d7dbbaa305b5",
        "title": "大茅岭东新居忆亡子从真",
        "author": "顾况",
        "content": "谷鸟犹呼儿，山人夕沾襟。\n怀哉隔生死，怅矣徒登临。\n东门忧不入，西河遇亦深。\n古来失中道，偶向经中寻。\n大象无停轮，倏忽成古今。\n其夭非不幸，炼形由太阴。\n凡欲攀云阶，譬如火铸金。\n虚室留旧札，洞房掩闲琴。\n泉源登方诸，上有空青林。\n仿佛通寤寐，萧寥邈微音。\n软草被汀洲，鲜云略浮沈。\n赪景宣迭丽，绀波响飘淋。\n石窟含云巢，迢迢耿南岑。\n悲恨自兹断，情尘讵能侵。\n真静一时变，坐起唯从心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十四"
        }
    },
    {
        "uuid": "a79d965595f48c9fdb943a204e4e9d27",
        "title": "乌啼曲二首",
        "author": "顾况",
        "content": "玉房掣锁声翻叶，银箭添泉绕霜堞。\n毕逋拨剌月衔城，摇风杂佩耿华烛，夜听羽人弹此曲。\n东方曈曈赤日旭。\n月出江林西，江林寂寂城鸦啼。\n昔人何处为此曲，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "198ca53eff794ee12e19c186c911102c",
        "title": "幽居弄",
        "author": "顾况",
        "content": "苔衣生，花露滴，月入西林荡东壁。\n扣商占角两三声，关情命曲寄惆怅，久别山南山裏人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "68d7b76381befb82aa36a4c99fbd0cc0",
        "title": "公子行",
        "author": "顾况",
        "content": "轻薄儿，面如玉，紫陌春风缠马足。\n双镫悬金缕鹘飞，红肌拂拂酒光狞，当街背拉金吾行。\n朝游冬冬鼓声发，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "f3b0065bd2dccf0392d75e0e467c4fe9",
        "title": "古离别",
        "author": "顾况",
        "content": "西江上，风动麻姑嫁时浪。\n西山为水水为尘，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "62e737a3a9620a8c3c09dcf61ee1116f",
        "title": "龙宫操",
        "author": "顾况",
        "content": "龙宫月明光参差，精卫衔石东飞时。\n鲛人织绡采藕丝，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "a49fc2e20f668efc0fc449ddaf758d59",
        "title": "梁广画花歌",
        "author": "顾况",
        "content": "王母欲过刘彻家，飞琼夜入云輧车。\n紫书分付与青鸟，手把梁生画花看，凝嚬掩笑心相许。\n心相许，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "fa2efd6c2a0075c82e7a1a1a5253d45f",
        "title": "送别日晚歌",
        "author": "顾况",
        "content": "日窅窅兮下山，望佳人兮不还。\n花落兮屋上，老不可兮更少，君何为兮轻别。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "7ebc2471ac9685b6f3efb66651645322",
        "title": "行路难三首",
        "author": "顾况",
        "content": "君不见担雪塞井空用力，炊砂作饭岂堪食。\n一生肝胆向人尽，相识不如不相识。\n冬青树上挂凌霄，行路难，行路难，何处是平道。\n中心无事当富贵，君不见少年头上如云发，少壮如云老如雪。\n岂知灌顶有醍醐，能使清凉头不热。\n吕梁之水挂飞流，行路难，行路难。\n昔少年，今已老。\n前朝竹帛事皆空，君不见古人烧水银，变作北邙山上尘。\n藕丝挂在虚空中，淮王身死桂树折，徐福一去音书绝。\n行路难，行路难，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "abb15297f7b5c9844dfadb69c5ad8d10",
        "title": "悲歌一",
        "author": "顾况",
        "content": "边城路，今人犁田昔人墓。\n岸上沙，昔日江水今人家。\n今人昔人共长叹，四气相催节回换。\n明月皎皎入华池，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "189cfff1b53260f321b19a7d2f564971",
        "title": "《悲歌二",
        "author": "顾况",
        "content": "我欲升天天隔霄，我欲渡水水无桥。\n我欲上山山路险，紫燕西飞欲寄书，白云何处逢来客。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "5680227142b044a5bc5f584d1357cda6",
        "title": "《悲歌三",
        "author": "顾况",
        "content": "新系青丝百尺绳，心在君家辘轳上。\n我心皎洁君不知，辘轳一转一惆怅。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "60c13ea137a6b5bf2a43168d094af267",
        "title": "悲歌五",
        "author": "顾况",
        "content": "临春风，听春鸟；别时多，见时少。\n愁人夜永不得眠，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "51a5d5cb4f98af0ff35303e1368665eb",
        "title": "悲歌六",
        "author": "顾况",
        "content": "轩辕黄帝初得仙，鼎湖一去三千年。\n周流三十六洞天，东海青童寄消息。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "580630dbe0df279643d299ab4f541c43",
        "title": "春草谣",
        "author": "顾况",
        "content": "春草不解行，随人上东城。\n正月二月色绵绵，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "76f1e5b444c3ccb28378dae1c270baed",
        "title": "苔藓山歌",
        "author": "顾况",
        "content": "野人夜梦江南山，江南山深松桂闲。\n野人觉后长叹息，一如白云飞出壁，二如飞雨岩前滴，三如腾虎欲咆哮，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "67045c1d3c9e717929e942d706a1b72f",
        "title": "同裴观察东湖望山歌",
        "author": "顾况",
        "content": "浴鲜积翠栖灵异，石洞花宫横半空。\n夜光潭上明星启，主人载酒东湖阴，遥望西山三四岑。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "6e039a323341818f277c90a6c98fa0db",
        "title": "八月五日歌",
        "author": "顾况",
        "content": "四月八日明星出，摩耶夫人降前佛。\n八月五日佳气新，丹青庙裏贮姚宋，花萼楼中宴岐薛。\n清乐灵香几处闻，率土普天无不乐，河清海晏穷寥廓。\n梨园弟子传法曲，云韶九奏杳然远，唯有五陵松柏声。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "74759ab69091169507d9addfb7576ce1",
        "title": "露青竹杖歌",
        "author": "顾况",
        "content": "鲜于仲通正当年，章仇兼琼在蜀川。\n约束蜀儿采马鞭，头插白云跨飞泉，采得马鞭长且坚。\n浮沤丁子珠联联，飞龙闲厩马数千，朝饮吴江夕秣燕。\n红尘扑辔汗湿鞯，蛟龙稽颡河伯虔，拓羯胡雏脚手鲜。\n陈闳韩干丹青妍，十二楼中奏管弦，楼中美人夺神仙。\n争爱大家把此鞭，亭亭笔直无皴节，磨捋形相一条铁。\n市头格是无人别，家童拾薪几拗折，玉润犹沾玉垒雪。\n碧鲜似染苌弘血，圣人不贵难得货，金玉珊瑚谁买恩。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "f3d5d01fd7cf13e6b4fd5a005922f13a",
        "title": "金珰玉佩歌",
        "author": "顾况",
        "content": "赠君金珰太霄之玉佩，金锁禹步之流珠，五岳真君之秘箓，借问君欲何处来，黄姑织女机边出。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "c2a51da29a06a6510713db3be2bae140",
        "title": "瑶草春",
        "author": "顾况",
        "content": "瑶草春，杳容与，江南艳歌京西舞。\n执心轻子都，月中桂树落一枝，池上鵁鶄唳孤影。\n露桃秾李自成溪，瑶草春，丹井远，别后相思意深浅。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "ccc18d2677b72fae5322820c14b0166b",
        "title": "萧郸草书歌",
        "author": "顾况",
        "content": "萧子草书人不及，洞庭叶落秋风急。\n上林花开春露湿，若把君书比仲将，不知谁在凌云阁。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "d57c76972695e778a402ec8408672647",
        "title": "范山人画山水歌",
        "author": "顾况",
        "content": "山峥嵘，水泓澄。\n漫漫汗汗一笔耕，一草一木栖神明。\n忽如空中有物，物中有声。\n复如远道望乡客，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "7a8571b034611bf6cb322ddebaa193da",
        "title": "嵇山道芬上人画山水歌",
        "author": "顾况",
        "content": "镜中真僧白道芬，不服朱审李将军。\n渌汗平铺洞庭水，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "0d330536ed30a725b3ce20a8a345e875",
        "title": "杜秀才画立走水牛歌",
        "author": "顾况",
        "content": "昆仑儿，骑白象，时时锁着师子项。\n奚奴跨马不搭鞍，浅草平田攃过时，大虫着钝几落井。\n杜生知我恋沧洲，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "13c57438ddd5b6eee8834dd370b7ef84",
        "title": "梁司马画马歌",
        "author": "顾况",
        "content": "画精神，画筋骨，一团旋风瞥灭没。\n仰秣如上贺兰山，黄沙枯碛无寸草，一日行过千里道。\n展处把笔欲描时，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "e0c474b9d78fe1a6e462ff1f639d5149",
        "title": "丘小府小鼓歌",
        "author": "顾况",
        "content": "地盘山鸡犹可像，坎坎砰砰随手长。\n夜半高楼沈醉时，万里踏桥乱山响。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "35edbba452e7d092c9d43d65e1dbc25c",
        "title": "宜城放琴客歌",
        "author": "顾况",
        "content": "佳人玉立生此方，家住邯郸不是倡。\n头髻pE鬌手爪长，忽闻斗酒初决绝，日暮浮云古离别。\n巴猿啾啾峡泉咽，南山阑干千丈雪，七十非人不暖热。\n人情厌薄古共然，服药不如独自眠，从他更嫁一少年。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "50e57f0af921a8a90ea0c1dceff38990",
        "title": "李供奉弹箜篌歌",
        "author": "顾况",
        "content": "国府乐手弹箜篌，赤黄绦索金鎝头。\n早晨有敕鸳鸯殿，腕头花落舞制裂，手下鸟惊飞拨剌。\n珊瑚席，小弦似春燕，喃喃向人语。\n手头疾，腕头软，美女争窥玳瑁帘，圣人卷上真珠箔。\n大弦长，小弦短，指剥葱，腕削玉，饶盐饶酱五味足。\n弄调人间不识名，往往从空入户来，瞥瞥随风落春草。\n草头只觉风吹入，爇玉烛，点银灯；光照手，实可憎。\n只照箜篌弦上手，王侯将相立马迎，巧声一日一回变。\n实可重，此州好手非一国，一国东西尽南北。\n除却天上化下来，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "ee88700bf9372948c7953025fba8da0d",
        "title": "刘禅奴弹琵琶歌",
        "author": "顾况",
        "content": "乐府只传横吹好，琵琶写出关山道。\n羁雁出塞绕黄云，鬼神知妙欲收响，阴风切切四面来。\n李陵寄书别苏武，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "590265cf9899384c716d604009171645",
        "title": "李湖州孺人弹筝歌",
        "author": "顾况",
        "content": "武帝升天留法曲，凄情掩抑弦柱促。\n上阳宫人怨青苔，寸心十指有长短，妙入神处无人知。\n独把梁州凡几拍，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "6ab51ea233c3a8ce6ab5dcdbe7ce4410",
        "title": "郑女弹筝歌",
        "author": "顾况",
        "content": "郑女八岁能弹筝，春风吹落天上声。\n一声雍门泪承睫，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "373289379c367ce90bf618a638a9362c",
        "title": "谅公洞庭孤橘歌",
        "author": "顾况",
        "content": "不种自生一株橘，谁教渠向阶前出，不羡江陵千木奴。\n下生白蚁子，上生青雀雏。\n飞花檐卜旃檀香，待取天公放恩赦，侬家定作湖中客。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "bb82151c89758b5e610bdeb1ce9a1040",
        "title": "送行歌",
        "author": "顾况",
        "content": "送行人，歌一曲，何者为泥何者玉。\n年华已向秋草裏，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "cdbc7e7f4dad457e0d4e4f06aada8f88",
        "title": "险竿歌",
        "author": "顾况",
        "content": "宛陵女儿擘飞手，长竿横空上下走。\n已能轻险若平地，翻身挂影恣腾蹋，反绾头髻盘旋风。\n盘旋风，撇飞鸟；惊猿绕，树枝褭。\n头上打鼓不闻时，手蹉脚跌蜘蛛丝。\n忽雷掣断流星尾，矐睒划破蚩尤旗。\n若不随仙作仙女，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "06a7fe18b7d2e7d687521bc91cba0fa1",
        "title": "洛阳行送洛阳韦七明府",
        "author": "顾况",
        "content": "始上龙门望洛川，洛阳桃李艳阳天。\n最好当年二三月，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "fd594ef970ddedb6a0da9ba1d98421d7",
        "title": "黄鹄楼歌送独孤助",
        "author": "顾况",
        "content": "故人西去黄鹄楼，西江之水上天流，黄鹄杳杳江悠悠。\n黄鹄徘徊故人别，离壶酒尽清丝绝。\n绿屿没余烟，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "a8fc63f09ba6c2941b7e497670e1bd41",
        "title": "庐山瀑布歌送李顾",
        "author": "顾况",
        "content": "飘白霓，挂丹梯。\n应从织女机边落，不遣浔阳湖向西。\n火雷劈山珠喷日，五老峰前九江溢。\n九江悠悠万古情，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "39831316f2add93b0ffcc9f9ba613721",
        "title": "朝上清歌",
        "author": "顾况",
        "content": "洁眼朝上清，绿景开紫霞。\n皇皇紫微君，左右皆灵娥。\n曼声流睇，和清歌些；至阳无谖，其乐多些；旌盖飒沓，琼田瑶草，寿无涯些；君着玉衣，升玉车些；欲降琼宫，启天和兮洞灵心，和为丹兮云为马。\n君乘之觞于瑶池之上兮，三光罗列而在下。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "a864e7e20966bb565a065d258a6bce18",
        "title": "剡纸歌",
        "author": "顾况",
        "content": "云门路上山阴雪，中有玉人持玉节。\n宛委山裏禹余粮，欲写金人金口经，寄与山阴山裏僧。\n手把山中紫罗笔，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十五"
        }
    },
    {
        "uuid": "ff88e910114b5d76c552dae80c608154",
        "title": "洛阳早春",
        "author": "顾况",
        "content": "何地避春愁，终年忆旧游。\n一家千裏外，百舌五更头。\n客路偏逢雨，乡山不入楼。\n故园桃李月，伊水向东流。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "d8c6149591d9bfa8890ad1eb7ace0d37",
        "title": "步虚词",
        "author": "顾况",
        "content": "迥步游三洞，清心礼七真。\n飞符超羽翼，焚火醮星辰。\n残药沾鸡犬，灵香出凤麟。\n壶中无窄处，愿得一容身。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "60ecafa2ed18ea5810697547131c4eb1",
        "title": "送友失意南归",
        "author": "顾况",
        "content": "衣挥京洛尘，完璞伴归人。\n故国青山遍，沧江白髮新。\n邻荒收酒幔，屋古布苔茵。\n不用通名姓，渔樵共主宾。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "13200284e37c378228273f98ba883e2d",
        "title": "閒居自述",
        "author": "顾况",
        "content": "荣辱不关身，谁为疏与亲。\n有山堪结屋，无地可容尘。\n白髮偏添寿，黄花不笑贫。\n一樽朝暮醉，陶令果何人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "9e15150d4bbfc4dd77558dfc74affe23",
        "title": "经废寺",
        "author": "顾况",
        "content": "不知何世界，有处似南朝。\n石路无人扫，松门被火烧。\n断幡犹挂刹，故板尚支桥。\n数卷残经在，多年字欲销。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "33f6f560b215a95bd0a7abce514212c1",
        "title": "酬唐起居前后见寄二首",
        "author": "顾况",
        "content": "愁人空望国，惊鸟不归林。\n莫话弹冠事，谁知结袜心。\n霜凋树吹断，土蚀剑痕深。\n欲作怀沙赋，明时耻自沉。\n何处吊灵均，江边一老人。\n汉仪君已接，楚奏我空频。\n直道其如命，平生不负神。\n自伤庚子日，鵩鸟上承尘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "a65da876de7043c15f18223835424b06",
        "title": "奉酬茅山赠赐并简綦毋正字",
        "author": "顾况",
        "content": "玉帝居金阙，灵山几处朝。\n简书犹有畏，神理讵能超。\n鹤庙新家近，龙门旧国遥。\n离怀结不断，玉洞一吹箫。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "85ee3f8bc3f1fc0eb793952059f549a4",
        "title": "上元夜忆长安",
        "author": "顾况",
        "content": "沧州老一年，老去忆秦川。\n处处逢珠翠，家家听管弦。\n云车龙阙下，火树凤楼前。\n今夜沧州夜，沧州夜月圆。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "5965bcbea1b0fd70cbdc225dc8a63226",
        "title": "酬扬州白塔寺永上人",
        "author": "顾况",
        "content": "塔上是何缘，香灯续细烟。\n松枝当麈尾，柳絮替蚕绵。\n浮草经行遍，空花义趣圆。\n我来虽为法，暂借一床眠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "34570fd2ee5cdb75514d9757f77168f5",
        "title": "送使君",
        "author": "顾况",
        "content": "天中洛阳道，海上使君归。\n拂雾趋金殿，焚香入琐闱。\n山亭倾别酒，野服间朝衣。\n他日思朱鹭，知从小苑飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "0a35a0e2639b0f1a6f0f579c7db328eb",
        "title": "伤大理谢少卿",
        "author": "顾况",
        "content": "旧馆绝逢迎，新诗何处呈。\n空留封禅草，已作岱宗行。\n柳蠹风吹析，阶崩雪绕平。\n无因重来此，剩哭两三声。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "cdc93955c4b144f73e1319df8478362c",
        "title": "相国晋公挽歌二首",
        "author": "顾况",
        "content": "玉节朝天罢，洪炉造化新。\n中和方作圣，太素忽收神。\n盛德横千古，高标出四邻。\n欲知言不尽，处处有遗尘。\n凝笳催晓奠，丹旐向青山。\n夕照新茔近，秋风故吏还。\n本朝光汉代，从此扫胡关。\n今日天难问，浮云满世间。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "c54d89a13bd610b7195b6e49e8002f61",
        "title": "送大理张卿",
        "author": "顾况",
        "content": "春色依依惜解携，月卿今夜泊隋堤。\n白沙洲上江蓠长，越禽唯有南枝分，目送孤鸿飞向西。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "5e9c8168fc7a41c085fee4cc19a6f852",
        "title": "宿湖边山寺",
        "author": "顾况",
        "content": "群峰过雨涧淙淙，松下扉扃白鹤双。\n香透经窗笼桧柏，谁悟此生同寂灭，老禅慧力得心降。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "0b28a8b822ae2d3aeb90601d29a4c8e9",
        "title": "湖南客中春望",
        "author": "顾况",
        "content": "鸣雁嘹嘹北向频，渌波何处是通津。\n风尘海内怜双鬓，便抛印绶从归隐，吴渚香莼漫吐春。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "f316e597a7b633638ddb6fe6d8fe7c48",
        "title": "閒居怀旧",
        "author": "顾况",
        "content": "日长鼓腹爱吾庐，洗竹浇花兴有余。\n骚客空传成相赋，今日思来总皆罔，汗青功业又何如。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "a76651b350fc6a235e806578547ad189",
        "title": "寄江南鹤林寺石冰上人",
        "author": "顾况",
        "content": "山川重复出，心地暗相逢。\n忽忆秋江月，如闻古寺钟。\n湖平南北岸，云抱两三峰。\n定力超香象，真言摄毒龙。\n风中何处鹤，石上几年松。\n为报烟霞道，人间共不容。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "2c382c2b4721fdada35ebe66c2fac21e",
        "title": "乐府",
        "author": "顾况",
        "content": "暖谷春光至，宸游近甸荣。\n云随天仗转，风入御帘轻。\n翠盖浮佳气，朱楼倚太清。\n朝臣冠剑退，宫女管弦迎。\n细草承雕辇，繁花入幔城。\n文房开圣藻，武卫宿天营。\n玉醴随觞至，铜壶逐漏行。\n五星含土德，万姓彻中声。\n亲祀先崇典，躬推示劝耕。\n国风新正乐，农器近消兵。\n道德关河固，刑章日月明。\n野人同鸟兽，率舞感升平。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "a30f04782dd1ca65cac52e0bd4cee7de",
        "title": "送从兄使新罗",
        "author": "顾况",
        "content": "六气铜浑转，三光玉律调。\n河宫清奉赆，海岳晏来朝。\n地绝提封入，天平赐贡饶。\n扬威轻破虏，柔服耻征辽。\n曙色黄金阙，寒声白鹭潮。\n楼船非习战，骢马是嘉招。\n帝女飞衔石，鲛人卖泪绡。\n管宁虽不偶，徐市倘相邀。\n独岛缘空翠，孤霞上泬寥。\n蟾蜍同汉月，螮蝀异秦桥。\n水豹横吹浪，花鹰迥拂霄。\n晨装凌莽渺，夜泊记招摇。\n几路通员峤，何山是沃焦。\n飓风晴汩起，阴火暝潜烧。\n鬓髮成新髻，人参长旧苗。\n扶桑衔日近，析木带津遥。\n梦向愁中积，魂当别处销。\n临川思结网，见弹欲求鸮。\n共散羲和历，谁差甲子朝。\n沧波伏忠信，译语辨讴谣。\n迭鼓鲸鳞隐，阴帆鹢首飘。\n南溟垂大翼，西海饮文鳐。\n指景寻灵草，排云听洞箫。\n封侯万里外，未肯后班超。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "fc795d3f3cfe9f47cc388e9107c12220",
        "title": "题卢道士房",
        "author": "顾况",
        "content": "秋砧响落木，共坐茅君家。\n唯见两童子，门外汲井花。\n空坛静白日，神鼎飞丹砂。\n麈尾拂霜草，金铃摇霁霞。\n上章尘世隔，看弈桐阴斜。\n稽首问仙要，黄精堪饵花。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十六"
        }
    },
    {
        "uuid": "250bdfb578502b6b3175b14f32f7a776",
        "title": "临平湖",
        "author": "顾况",
        "content": "采藕平湖上，藕泥封藕节。\n船影入荷香，莫冲莲柄折。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "4ae0f95dfdfca4f4db3209644952ba72",
        "title": "石窦泉",
        "author": "顾况",
        "content": "吹沙复喷石，曲折仍圆旋。\n野客漱流时，杯粘落花片。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "f9ac708ad7e7041a737a3d85f603523e",
        "title": "洛阳陌二首",
        "author": "顾况",
        "content": "莺声满御堤，堤柳拂丝齐。\n风送名花落，香红衬马蹄。\n珂佩逐鸣驺，王孙结伴游。\n金丸落飞鸟，乘兴醉青楼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "b11f07ec4a71df578395bad365f00c75",
        "title": "寄淮上柳十三",
        "author": "顾况",
        "content": "苇萧中辟户，相映绿淮流。\n莫讶春潮阔，鸥边可泊舟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "78c96dc1ec351b5ca65093715d86c60a",
        "title": "送李泌",
        "author": "顾况",
        "content": "昔别吴堤雨，春帆去较迟。\n江波千里绿，□□□□□。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "f41b42a72e4e81dfbeb6a8e5e1b28ed1",
        "title": "登楼",
        "author": "顾况",
        "content": "高阁成长望，江流雁叫哀。\n凄凉故吴事，麋鹿走荒台。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "573c57d15343cffee605d93620ed9a55",
        "title": "江上",
        "author": "顾况",
        "content": "江清白鸟斜，荡桨罥苹花。\n听唱菱歌晚，回塘月照沙。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "12c1e3cb5d017f84413d0914c22e3c24",
        "title": "梅湾",
        "author": "顾况",
        "content": "白石盘盘磴，清香树树梅。\n山深不吟赏，辜负委苍苔。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "028b856f9744985396a1629fa77fb23a",
        "title": "思归",
        "author": "顾况",
        "content": "不能经纶大经，甘作草莽闲臣。\n青琐应须长别，白云漫与相亲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "730cee53e7db13939eca2ae3d153bd8c",
        "title": "过山农家",
        "author": "顾况",
        "content": "板桥人渡泉声，茅檐日午鸡鸣。\n莫嗔焙茶烟暗，却喜晒谷天晴。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "1f51041eb04d27969a9533db5033109a",
        "title": "忆故园",
        "author": "顾况",
        "content": "惆怅多山人复稀，杜鹃啼处泪沾衣。\n故园此去千余裏，春梦犹能夜夜归。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "2042d9cd1281249f4d8a937bbb1acbf9",
        "title": "山中",
        "author": "顾况",
        "content": "野人爱向山中宿，况在葛洪丹井西。\n庭前有个长松树，夜半子规来上啼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "7915ef7d3128c30470b340c7388504f7",
        "title": "望简寂观",
        "author": "顾况",
        "content": "青嶂青溪直复斜，白鸡白犬到人家。\n仙人住在最高处，向晚春泉流白花。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "270442c885b8cf0946b3877faa9b7b96",
        "title": "临海所居三首",
        "author": "顾况",
        "content": "此是昔年征战处，曾经永日绝人行。\n千家寂寂对流水，唯有汀洲春草生。\n此去临溪不是遥，楼中望见赤城标。\n不知迭嶂重霞裏，更有何人度石桥。\n家在双峰兰若边，一声秋磬发孤烟。\n山连极浦鸟飞尽，月上青林人未眠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "271a3c2e3b36899aa2ef1b5d7b124999",
        "title": "酬柳相公",
        "author": "顾况",
        "content": "天下如今已太平，相公何事唤狂生。\n个身恰似笼中鹤，东望沧溟叫数声。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "2f116b159250dd4e36dfa0d147296a5b",
        "title": "哭绚法师",
        "author": "顾况",
        "content": "楚客停桡欲问谁，白沙江草麹尘丝。\n生公手种殿前树，唯有花开鶗鴂悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "eea21a380e478ce56b293b5779b9682e",
        "title": "宫词五首",
        "author": "顾况",
        "content": "禁柳烟中闻晓乌，风吹玉漏尽铜壶。\n内官先向蓬莱殿，金合开香泻御炉。\n玉楼天半起笙歌，风送宫嫔笑语和。\n月殿影开闻夜漏，水精帘卷近银河。\n玉阶容卫宿千官，风猎青旗晓仗寒。\n侍女先来荐琼蕊，露浆新下九霄盘。\n九重天乐降神仙，步舞分行踏锦筵。\n嘈囋一声钟鼓歇，万人楼下拾金钱。\n金吾持戟护新檐，天乐声传万姓瞻。\n楼上美人相倚看，红妆透出水精帘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "63c58e19dcbacc0b0b75f5d07b465f40",
        "title": "寻桃花岭潘三姑台",
        "author": "顾况",
        "content": "桃花岭上觉天低，人上青山马隔溪。\n行到三姑学仙处，还如刘阮二郎迷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "d47480ff3ea755641fc974793157b766",
        "title": "子规",
        "author": "顾况",
        "content": "杜宇冤亡积有时，年年啼血动人悲。\n若教恨魄皆能化，何树何山着子规。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "2e498253ac45e873f69ae310926492c2",
        "title": "赠僧二首",
        "author": "顾况",
        "content": "家住义兴东舍溪，溪边莎草雨无泥。\n上人一向心入定，春鸟年年空自啼。\n出头皆是新年少，何处能容老病翁。\n更把浮荣喻生灭，世间无事不虚空。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "15d6e044d8bf20b1bb25188fac2d11e2",
        "title": "山中赠客",
        "author": "顾况",
        "content": "山中好处无人别，涧梅伪作山中雪。\n野客相逢夜不眠，山中童子烧松节。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "6ecba8303e2dd245d99717710f34488a",
        "title": "王郎中妓席五咏：箜篌",
        "author": "顾况",
        "content": "玉作搔头金步摇，高张苦调响连宵。\n欲知写尽相思梦，度水寻云不用桥。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "0381f053219f609cad1367879328eb35",
        "title": "王郎中妓席五咏：舞",
        "author": "顾况",
        "content": "汗浥新装画不成，丝催急节舞衣轻。\n落花绕树疑无影，回雪从风暗有情。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "29e244bf099d83fe3b1bb042a7d40cf4",
        "title": "王郎中妓席五咏：歌",
        "author": "顾况",
        "content": "柳拂青楼花满衣，能歌宛转世应稀。\n空中几处闻清响，欲绕行云不遣飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "80026bcbe0825031b2e2f9834f2d6f21",
        "title": "王郎中妓席五咏：筝",
        "author": "顾况",
        "content": "秦声楚调怨无穷，陇水胡笳咽复通。\n莫遣黄莺花裏啭，参差撩乱妒春风。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "4c9214b2770732dfc0e1c5d5733bfc3f",
        "title": "王郎中妓席五咏：笙",
        "author": "顾况",
        "content": "欲写人间离别心，须听鸣凤似龙吟。\n江南曲尽归何处，洞水山云知浅深。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "8068e6564101115fc52786f4e1652027",
        "title": "送少微上人还鹿门",
        "author": "顾况",
        "content": "少微不向吴中隐，为个生缘在鹿门。\n行入汉江秋月色，襄阳耆旧几人存。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "733203424b023c3eeddf647cc6914552",
        "title": "从剡溪至赤城",
        "author": "顾况",
        "content": "灵溪宿处接灵山，窈映高楼向月闲。\n夜半鹤声残梦裏，犹疑琴曲洞房间。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "2ba00cec62edff5fb22ab5edb4ed3bd9",
        "title": "寻僧二首",
        "author": "顾况",
        "content": "方丈玲珑花竹闲，已将心印出人间。\n家家门外长安道，何处相逢是宝山。\n弥天释子本高情，往往山中独自行。\n莫怪狂人游楚国，莲花只在淤泥生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十七"
        }
    },
    {
        "uuid": "60420cf6e6cc7eb2a520eca3c0e688de",
        "title": "和知章诗",
        "author": "顾况",
        "content": "fk镂银盘盛炒虾，镜湖莼菜乱如麻。\n汉儿女嫁吴儿妇，吴儿尽是汉儿爷。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十九"
        }
    },
    {
        "uuid": "30c9cfe6a20e6c1b37e179dabc45dec2",
        "title": "曲龙山歌",
        "author": "顾况",
        "content": "曲龙丈人冠藕花，其颜色映光明砂。\n玉绳金枝有通籍，五岳三山如一家。\n遥指丛霄沓灵岛，岛中晔晔无凡草。\n九仙傲倪折五芝，翠凤白麟回异道。\n石台石镜月长明，石洞石桥连上清。\n人间妻子见不识，拍云挥手升天行。\n摩天截汉何潇洒，四石五云更上下。\n下方小兆更拜焉，愿得骑云作车马。\n子欲居九夷，乘桴浮于海。\n圣人之意有所在，曲龙何在在海中。\n石室玉堂窅玲珑，其下琛怪之所产，其上灵栖复无限。\n无风浪顶高屋脊，有风天晴翻海眼。\n愿逐刚风骑吏旋，起居按摩参寥天。\n凤凰颊骨流珠佩，孔雀尾毛张翠盖。\n下看人界等虫沙，夜宿层城阿母家。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十三"
        }
    },
    {
        "uuid": "a539cf8dd461d403b0a99b2eb7d06ed9",
        "title": "柳宜城鹊巢歌",
        "author": "顾况",
        "content": "相公宅前杨柳树，野鹊飞来复飞去。\n东家斫树枝，西家斫树枝。\n东家西家斫树枝，发遣野鹊巢何枝。\n相君处分留野鹊，一月生得三个儿。\n相君长命复富贵，口舌贫穷徒尔为。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十三"
        }
    }
]