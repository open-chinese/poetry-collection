[
    {
        "uuid": "6d014d8870c130910998fee24a777a1f",
        "title": "题潭州寿宁观",
        "author": "刘玄英",
        "content": "醉走白云来，倒提铜尾秉。\n引箇碧眼奴，担着独壶瘿。\n自言秦世事，家住葛洪井。\n不读黄庭经，岂烧龙虎鼎。\n独立都市中，不受俗人请。\n欲携霹雳琴，去上芙蓉顶。\n吴牛买十箇，溪田耕半顷。\n种秫酿白醪，总是仙家境。\n醉卧松荫下，闲过白云岭。\n要去即便去，直入秋霞影。",
        "dynasty": "宋",
        "collection_info": null
    },
    {
        "uuid": "306476046301a26303f2008b8041d107",
        "title": "句",
        "author": "刘玄英",
        "content": "抛离火宅三千指，屏去门兵十万家。",
        "dynasty": "宋",
        "collection_info": null
    }
]