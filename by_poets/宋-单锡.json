[
    {
        "title": "寄隠士",
        "author": "单锡",
        "content": "岩头鬰鬰凌寒柏，柏间时復云封白。\n苔苍草碧自年年，绝奇中有参同客。\n道通下蹑天根深，山灵啼泣穹崖阴。\n春深不问花开落，寂寂空山千万寻。",
        "dynasty": "宋",
        "collection_info": null
    },
    {
        "title": "聚远楼",
        "author": "单锡",
        "content": "井邑银山匝画屏，层檐飞翼入苍冥。\n晓穿帘幙扶桑日，夜浸栏桿紫汉星。\n春水涨来斜涧白，炉烟抹去半峰青。\n无边光景归吟日，莫向樽前辨醉醒。",
        "dynasty": "宋",
        "collection_info": null
    }
]