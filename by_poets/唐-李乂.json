[
    {
        "title": "郊庙歌辞 享龙池乐章 第八章",
        "author": "李乂",
        "content": "星分邑里四人居，水洊源流万顷余。\n魏国君王称象处，晋家藩邸化龙初。\n青蒲暂似游梁马，绿藻还疑宴镐鱼。\n自有神灵滋液地，年年云物史官书。",
        "dynasty": "唐",
        "collection_info": null
    },
    {
        "title": "招谕有怀赠同行人",
        "author": "李乂",
        "content": "远游冒艰阻，深入劳存谕。\n春去辞国门，秋还在边戍。\n轩车行未返，节序催难驻。\n陌上悲转蓬，园中想芳树。\n蜀山自纷纠，岷水恆奔注。\n临泛多苦怀，登攀寡欢趣。\n永夕飞淫雨，崇朝蒸毒雾。\n不求绥岭桃，宁美邛乡蒟。\n白浪行欲静，骢马何尝驱。\n愿接轺斾尘，联翩东北骛。",
        "dynasty": "唐",
        "collection_info": null
    },
    {
        "title": "春日侍宴芙蓉园应制",
        "author": "李乂",
        "content": "水殿临丹籞，山楼绕翠微。\n昔游人託乘，今幸帝垂衣。\n涧篠缘峰合，岩花逗浦飞。\n朝来江曲地，无处不光辉。",
        "dynasty": "唐",
        "collection_info": null
    },
    {
        "title": "奉和登骊山高顶寓目应制",
        "author": "李乂",
        "content": "崖巘万寻悬，居高敞御筵。\n行戈疑驻日，步辇若登天。\n城阙雾中近，关河云外连。\n谬陪登岱驾，欣奉济汾篇。",
        "dynasty": "唐",
        "collection_info": null
    },
    {
        "title": "奉和七夕两仪殿会宴应制",
        "author": "李乂",
        "content": "桂宫明月夜，兰殿起秋风。\n云汉弥年阻，星筵此夕同。\n倏来疑有处，旋去已成空。\n睿作钧天响，魂飞在梦中。",
        "dynasty": "唐",
        "collection_info": null
    },
    {
        "title": "奉和春日游苑喜雨应诏",
        "author": "李乂",
        "content": "仙跸九成台，香筵万寿杯。\n一旬初降雨，二月早闻雷。\n叶向朝霁密，花含宿润开。\n幸承天泽豫，无使日光催。",
        "dynasty": "唐",
        "collection_info": null
    },
    {
        "title": "奉和人日清晖阁宴羣臣遇雪应制",
        "author": "李乂",
        "content": "上日登楼赏，中天御辇飞。\n后庭联舞唱，前席仰恩辉。\n睿作风云起，农祥雨雪霏。\n幸陪人胜节，长愿奉垂衣。",
        "dynasty": "唐",
        "collection_info": null
    },
    {
        "title": "陪幸临渭亭遇雪应制",
        "author": "李乂",
        "content": "青阳御紫微，白云下彤闱。\n浃壤流天霈，绵区洒帝辉。\n水如银度烛，云似玉披衣。\n为得因风起，还来就日飞。",
        "dynasty": "唐",
        "collection_info": null
    },
    {
        "title": "奉和九日侍宴应制得浓字",
        "author": "李乂",
        "content": "望幸纡千乘，登高自九重。\n台疑临戏马，殿似接疏龙。\n捧箧萸香遍，称觞菊气浓。\n更看仙鹤舞，来此庆时雍。",
        "dynasty": "唐",
        "collection_info": null
    },
    {
        "title": "送沙门弘景道俊玄奘还荆州应制",
        "author": "李乂",
        "content": "初日承归旨，秋风起赠言。\n汉珠留道味，江璧返真源。\n地出南关远，天迴北斗尊。\n宁知一柱观，却启四禅门。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "李乂",
        "content": "涌塔临玄地，高层瞰紫微。\n鸣銮陪帝出，攀橑翊天飞。\n庆洽重阳寿，文含列象辉。\n小臣叨载笔，欣此颂巍巍。",
        "dynasty": "唐",
        "collection_info": null
    },
    {
        "title": "闰九月九日幸总持寺登浮图应制",
        "author": "李乂",
        "content": "清跸幸禅楼，前驱历御沟。\n还疑九日豫，更想六年游。\n圣藻辉缨络，仙花缀冕旒。\n所欣延亿载，宁祗庆重秋。",
        "dynasty": "唐",
        "collection_info": null
    },
    {
        "title": "侍宴长宁公主东庄应制",
        "author": "李乂",
        "content": "紫禁乘宵动，青门访水嬉。\n贵游鳣序集，仙女凤楼期。\n合宴簪绅满，承恩雨露滋。\n北辰还捧日，东馆幸逢时。",
        "dynasty": "唐",
        "collection_info": null
    },
    {
        "title": "幸白鹿观应制",
        "author": "李乂",
        "content": "制跸乘骊阜，迴舆指凤京。\n南山四皓谒，西岳两童迎。\n云幄临悬圃，霞杯荐赤城。\n神明近兹地，何必往蓬瀛。",
        "dynasty": "唐",
        "collection_info": null
    },
    {
        "title": "次苏州",
        "author": "李乂",
        "content": "洛渚问吴潮，吴门想洛桥。\n夕烟杨柳岸，春水木兰桡。\n城邑南楼近，星辰北斗遥。\n无因生羽翼，轻举托还飙。",
        "dynasty": "唐",
        "collection_info": null
    },
    {
        "title": "寄胡皓时在南中",
        "author": "李乂",
        "content": "徭役苦流滞，风波限泝洄。\n江流通地骨，山道绕天台。\n有鸟图南去，无人见北来。\n闭门沧海曲，云雾待君开。",
        "dynasty": "唐",
        "collection_info": null
    },
    {
        "title": "饯许州宋司马赴任",
        "author": "李乂",
        "content": "展骥旌时杰，谈鸡美代贤。\n暂离仙掖务，追送近郊筵。\n地惨金商节，人康璧假田。\n从来昆友事，咸以佩刀传。",
        "dynasty": "唐",
        "collection_info": null
    },
    {
        "title": "饯唐州高使君赴任",
        "author": "李乂",
        "content": "淮源之水清，可以濯君缨。\n彼美称才杰，亲人伫政声。\n岁寒畴曩意，春晚别离情。\n终叹临岐远，行看拥传荣。",
        "dynasty": "唐",
        "collection_info": null
    },
    {
        "title": "哭仆射鄂公杨再思",
        "author": "李乂",
        "content": "端揆凝邦绩，台阶阐国猷。\n方崇大厦栋，忽逝巨川舟。\n白日铭安在，清风颂独留。\n死生恩命毕，零落掩山丘。",
        "dynasty": "唐",
        "collection_info": null
    },
    {
        "title": "故赵王属赠黄门侍郎上官公挽词",
        "author": "李乂",
        "content": "暮归泉壤隔，朝发城池恋。\n汉畤结愁阴，秦陵下悲霰。\n骎骎百驷驰，悯悯羣龙饯。\n石马徒自施，玉人终不见。",
        "dynasty": "唐",
        "collection_info": null
    },
    {
        "title": "淮阳公主挽歌",
        "author": "李乂",
        "content": "玉颜生汉渚，汤沐荣天女。\n金缕化邙尘，哀荣感路人。\n凤皇曾作伴，蝼蚁忽为亲。\n畴日成蹊处，秾华不復春。",
        "dynasty": "唐",
        "collection_info": null
    },
    {
        "title": "故西台侍郎上官公挽歌",
        "author": "李乂",
        "content": "宇内文儒重，朝端礼命优。\n立言多启沃，论道盛谋猷。\n顾日琴安在，衝星剑不留。\n徒怀东武襚，更掩北原丘。",
        "dynasty": "唐",
        "collection_info": null
    },
    {
        "title": "高安公主挽歌二首 一",
        "author": "李乂",
        "content": "汤沐三千赋，楼台十二重。\n银鑪称贵幸，玉辇盛过逢。\n嫔则留中馈，娥辉没下舂。\n平阳百岁后，歌舞为谁容。",
        "dynasty": "唐",
        "collection_info": null
    },
    {
        "title": "高安公主挽歌二首 二",
        "author": "李乂",
        "content": "宾衞俨相依，横门启曙扉。\n灵阴蟾兔缺，仙影凤皇飞。\n一水秋难渡，三泉夜不归。\n况临青女节，瑶草更前哀。",
        "dynasty": "唐",
        "collection_info": null
    },
    {
        "title": "奉和初春幸太平公主南庄应制",
        "author": "李乂",
        "content": "平阳馆外有仙家，沁水园中好物华。\n地出东郊迴日御，城临南斗度云车。\n风泉韵绕幽林竹，雨霰光摇杂树花。\n已庆时来千亿寿，还言日暮九重赊。",
        "dynasty": "唐",
        "collection_info": null
    },
    {
        "title": "兴庆池侍宴应制",
        "author": "李乂",
        "content": "神池泛滥水盈科，仙跸纡徐步辇过。\n纵棹洄沿萍溜合，开轩眺赏麦风和。\n潭鱼在藻供游咏，谷鸟含樱入赋歌。\n寄语乘槎溟海客，回头来此问天河。",
        "dynasty": "唐",
        "collection_info": null
    },
    {
        "title": "侍宴安乐公主山庄应制",
        "author": "李乂",
        "content": "金舆玉辇背三条，水阁山楼望九霄。\n野外初迷七圣道，河边忽覩二灵桥。\n悬冰滴滴依虬箭，清吹泠泠杂凤箫。\n回晚平阳歌舞合，前溪更转木兰桡。",
        "dynasty": "唐",
        "collection_info": null
    },
    {
        "title": "奉和春日幸望春宫应制",
        "author": "李乂",
        "content": "东城结宇敞千寻，北阙迴舆具四临。\n丽日祥烟承罕毕，轻荑弱草藉衣簪。\n秦商重沓云岩近，河渭萦纡雾壑深。\n谬接鹓鸿陪赏乐，还欣鱼鸟遂飞沈。",
        "dynasty": "唐",
        "collection_info": null
    },
    {
        "title": "人日重宴大明宫恩赐綵缕人胜应制",
        "author": "李乂",
        "content": "诘旦行春上苑中，凭高却下大明宫。\n千年执象寰瀛泰，七日为人庆赏隆。\n铁凤曾鶱摇瑞雪，铜乌细转入祥风。\n此时朝野欢无算，此岁云天乐未穷。",
        "dynasty": "唐",
        "collection_info": null
    },
    {
        "title": "享龙池乐第八章",
        "author": "李乂",
        "content": "星分邑里四人居，水洊源流万顷余。\n魏国君王称象处，晋家蕃邸化龙初。\n青蒲暂似游梁马，绿藻还疑宴镐鱼。\n自有神灵滋液地，年年云物史官书。",
        "dynasty": "唐",
        "collection_info": null
    },
    {
        "title": "奉和幸礼部尚书窦希玠宅应制",
        "author": "李乂",
        "content": "家住千门侧，亭临二水傍。\n贵游开北地，宸眷幸西乡。\n曳履迎中谷，鸣丝出后堂。\n浦疑观万象，峰似驻三光。\n草向琼筵乐，花承绣扆香。\n圣情思旧重，留饮赋雕章。",
        "dynasty": "唐",
        "collection_info": null
    },
    {
        "title": "奉和晦日幸昆明池应制",
        "author": "李乂",
        "content": "玉辂寻春赏，金堤重晦游。\n川通黑水浸，地派紫泉流。\n晃朗扶桑出，绵联杞树周。\n乌疑填海处，人似隔河秋。\n劫尽灰犹识，年移石故留。\n汀洲归棹晚，箫鼓杂汾讴。",
        "dynasty": "唐",
        "collection_info": null
    },
    {
        "title": "奉和幸长安故城未央宫应制",
        "author": "李乂",
        "content": "凤辇乘春陌，龙山访故台。\n北宫纔尽处，南斗独昭回。\n肆览飞宸札，称觞引御杯。\n已观蓬海变，谁厌柏梁灾。\n代挹孙通礼，朝称贾谊才。\n忝侪文雅地，先后各时来。",
        "dynasty": "唐",
        "collection_info": null
    },
    {
        "title": "陪幸韦嗣立山庄应制",
        "author": "李乂",
        "content": "枢掖调梅暇，林园种槿初。\n入朝荣劒履，退食偶琴书。\n地隐东岩室，天迴北斗车。\n旌门临䆗窱，辇道属扶疎。\n云罕明丹谷，霜笳彻紫虚。\n水疑投石处，溪似钓璜余。\n帝泽颁巵酒，人欢颂里闾。\n一承黄竹咏，长奉白茆居。",
        "dynasty": "唐",
        "collection_info": null
    },
    {
        "title": "奉和幸望春宫送朔方军大总管张仁亶",
        "author": "李乂",
        "content": "边郊草具腓，河塞有兵机。\n上宰调梅寄，元戎细柳威。\n武貔东道出，鹰隼北庭飞。\n玉匣谋中野，金舆下太微。\n投醪衔饯酌，缉衮事征衣。\n勿谓公孙老，行闻奏凯归。",
        "dynasty": "唐",
        "collection_info": null
    },
    {
        "title": "奉和幸三会寺应制",
        "author": "李乂",
        "content": "睿德总无边，神皋择胜缘。\n二仪齐法驾，三会礼香筵。\n汉阙中黄近，秦山太白连。\n台疑观鸟日，池似刻鲸年。\n满月临真境，秋风入御弦。\n小臣叨下列，持管谬窥天。",
        "dynasty": "唐",
        "collection_info": null
    },
    {
        "title": "奉和幸大荐福寺",
        "author": "李乂",
        "content": "象设隆新宇，龙潜想旧居。\n碧楼披玉额，丹仗导金舆。\n代日兴光近，周星掩曜初。\n空歌清沛筑，梵乐奏胡书。\n帝造环三界，天文贲六虚。\n康哉孝理日，崇德在真如。",
        "dynasty": "唐",
        "collection_info": null
    },
    {
        "title": "夏日都门送司马员外逸客孙员外佺北征",
        "author": "李乂",
        "content": "日逐滋南寇，天威抚北垂。\n析珪行仗节，持印且分麾。\n羽檄双凫去，兵车驷马驰。\n虎旗悬气色，龙剑抱雄雌。\n候月期戡翦，经时念别离。\n坐闻关陇外，无復引弓儿。",
        "dynasty": "唐",
        "collection_info": null
    },
    {
        "title": "元日恩赐柏叶应制",
        "author": "李乂",
        "content": "劲节凌冬劲，芳心待岁芳。\n能令人益寿，非止麝含香。",
        "dynasty": "唐",
        "collection_info": null
    },
    {
        "title": "侍宴桃花园咏桃花应制",
        "author": "李乂",
        "content": "绮蕚成蹊遍籞芳，红英扑地满筵香。\n莫将秋宴传王母，来比春华奉圣皇。",
        "dynasty": "唐",
        "collection_info": null
    },
    {
        "title": "奉和三日祓禊渭滨",
        "author": "李乂",
        "content": "上林花鸟暮春时，上巳陪游乐在兹。\n此日欣逢临渭赏，昔年空道济汾词。",
        "dynasty": "唐",
        "collection_info": null
    },
    {
        "title": "奉和幸韦嗣立山庄侍宴应制",
        "author": "李乂",
        "content": "曲榭迴廊绕涧幽，飞泉喷下溢池流。\n祗应感发明王梦，遂得邀迎圣帝游。",
        "dynasty": "唐",
        "collection_info": null
    },
    {
        "title": "侍宴安乐公主新宅应制",
        "author": "李乂",
        "content": "牵牛南渡象昭回，学凤楼成帝女来。\n平旦鹓鸾歌舞席，方宵鹦鹉献酬杯。",
        "dynasty": "唐",
        "collection_info": null
    },
    {
        "title": "饯唐永昌",
        "author": "李乂",
        "content": "田郎才貌出咸京，潘子文华向洛城。\n愿以深心留善政，当令强项谢高名。",
        "dynasty": "唐",
        "collection_info": null
    },
    {
        "title": "郊庙歌辞：享龙池乐章：第八章",
        "author": "李乂",
        "content": "星分邑裏四人居，水洊源流万顷余。魏国君王称象处，\n自有神灵滋液地，年年云物史官书。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "杂曲歌辞：桃花行",
        "author": "李乂",
        "content": "绮萼成蹊遍籞芳，红英扑地满筵香。\n莫将秋宴传王母，来比春华寿圣皇。",
        "dynasty": "唐",
        "collection_info": {
            "collection": "御定全唐诗",
            "volume": "卷二十八"
        }
    },
    {
        "title": "招谕有怀赠同行人",
        "author": "李乂",
        "content": "远游冒艰阻，深入劳存谕。春去辞国门，秋还在边戍。\n轩车行未返，节序催难驻。陌上悲转蓬，园中想芳树。\n蜀山自纷纠，岷水恒奔注。临泛多苦怀，登攀寡欢趣。\n永夕飞淫雨，崇朝蒸毒雾。不求绥岭桃，宁美邛乡蒟。\n白浪行欲静，骢马何尝驱。愿接轺旆尘，联翩东北骛。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "春日侍宴芙蓉园应制",
        "author": "李乂",
        "content": "水殿临丹籞，山楼绕翠微。昔游人托乘，今幸帝垂衣。\n涧筱缘峰合，岩花逗浦飞。朝来江曲地，无处不光辉。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "奉和登骊山高顶寓目应制",
        "author": "李乂",
        "content": "崖巘万寻悬，居高敞御筵。行戈疑驻日，步辇若登天。\n城阙雾中近，关河云外连。谬陪登岱驾，欣奉济汾篇。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "奉和七夕两仪殿会宴应制",
        "author": "李乂",
        "content": "桂宫明月夜，兰殿起秋风。云汉弥年阻，星筵此夕同。\n倏来疑有处，旋去已成空。睿作钧天响，魂飞在梦中。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "奉和春日游苑喜雨应诏",
        "author": "李乂",
        "content": "仙跸九成台，香筵万寿杯。一旬初降雨，二月早闻雷。\n叶向朝霁密，花含宿润开。幸承天泽豫，无使日光催。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "奉和人日清晖阁宴群臣遇雪应制",
        "author": "李乂",
        "content": "上日登楼赏，中天御辇飞。后庭联舞唱，前席仰恩辉。\n睿作风云起，农祥雨雪霏。幸陪人胜节，长愿奉垂衣。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "陪幸临渭亭遇雪应制",
        "author": "李乂",
        "content": "青阳御紫微，白雪下彤闱。浃壤流天霈，绵区洒帝辉。\n水如银度烛，云似玉披衣。为得因风起，还来就日飞。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "奉和九日侍宴应制得浓字",
        "author": "李乂",
        "content": "望幸纡千乘，登高自九重。台疑临戏马，殿似接疏龙。\n捧箧萸香遍，称觞菊气浓。更看仙鹤舞，来此庆时雍。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "送沙门弘景道俊玄奘还荆州应制",
        "author": "李乂",
        "content": "初日承归旨，秋风起赠言。汉珠留道味，江璧返真源。\n地出南关远，天回北斗尊。宁知一柱观，却启四禅门。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "奉和九月九日登慈恩寺浮图应制",
        "author": "李乂",
        "content": "涌塔临玄地，高层瞰紫微。鸣銮陪帝出，攀橑翊天飞。\n庆洽重阳寿，文含列象辉。小臣叨载笔，欣此颂巍巍。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "闰九月九日幸总持寺登浮图应制",
        "author": "李乂",
        "content": "清跸幸禅楼，前驱历御沟。还疑九日豫，更想六年游。\n圣藻辉缨络，仙花缀冕旒。所欣延亿载，宁祗庆重秋。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "侍宴长宁公主东庄应制",
        "author": "李乂",
        "content": "紫禁乘宵动，青门访水嬉。贵游鳣序集，仙女凤楼期。\n合宴簪绅满，承恩雨露滋。北辰还捧日，东馆幸逢时。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "幸白鹿观应制",
        "author": "李乂",
        "content": "制跸乘骊阜，回舆指凤京。南山四皓谒，西岳两童迎。\n云幄临悬圃，霞杯荐赤城。神明近兹地，何必往蓬瀛。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "次苏州",
        "author": "李乂",
        "content": "洛渚问吴潮，吴门想洛桥。夕烟杨柳岸，春水木兰桡。\n城邑南楼近，星辰北斗遥。无因生羽翼，轻举托还飙。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "寄胡皓时在南中",
        "author": "李乂",
        "content": "徭役苦流滞，风波限溯洄。江流通地骨，山道绕天台。\n有鸟图南去，无人见北来。闭门沧海曲，云雾待君开。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "饯许州宋司马赴任",
        "author": "李乂",
        "content": "展骥旌时杰，谈鸡美代贤。暂离仙掖务，追送近郊筵。\n地惨金商节，人康璧假田。从来昆友事，咸以佩刀传。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "饯唐州高使君赴任",
        "author": "李乂",
        "content": "淮源之水清，可以濯君缨。彼美称才杰，亲人伫政声。\n岁寒畴曩意，春晚别离情。终叹临岐远，行看拥传荣。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "哭仆射鄂公杨再思",
        "author": "李乂",
        "content": "端揆凝邦绩，台阶阐国猷。方崇大厦栋，忽逝巨川舟。\n白日铭安在，清风颂独留。死生恩命毕，零落掩山丘。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "故赵王属赠黄门侍郎上官公挽词",
        "author": "李乂",
        "content": "暮归泉壤隔，朝发城池恋。汉畤结愁阴，秦陵下悲霰。\n骎骎百驷驰，悯悯群龙饯。石马徒自施，玉人终不见。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "淮阳公主挽歌",
        "author": "李乂",
        "content": "玉颜生汉渚，汤沐荣天女。金缕化邙尘，哀荣感路人。\n凤凰曾作伴，蝼蚁忽为亲。畴日成蹊处，秾华不復春。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "故西台侍郎上官公挽歌",
        "author": "李乂",
        "content": "宇内文儒重，朝端礼命优。立言多启沃，论道盛谋猷。\n顾日琴安在，冲星剑不留。徒怀东武襚，更掩北原丘。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "高安公主挽歌二首",
        "author": "李乂",
        "content": "汤沐三千赋，楼台十二重。银炉称贵幸，玉辇盛过逢。\n嫔则留中馈，娥辉没下舂。平阳百岁后，歌舞为谁容。\n宾卫俨相依，横门启曙扉。灵阴蟾兔缺，仙影凤凰飞。\n一水秋难渡，三泉夜不归。况临青女节，瑶草更前哀。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "奉和初春幸太平公主南庄应制",
        "author": "李乂",
        "content": "平阳馆外有仙家，沁水园中好物华。地出东郊回日御，\n已庆时来千亿寿，还言日暮九重赊。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "兴庆池侍宴应制",
        "author": "李乂",
        "content": "神池氾滥水盈科，仙跸纡徐步辇过。纵棹洄沿萍溜合，\n寄语乘槎溟海客，回头来此问天河。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "侍宴安乐公主山庄应制",
        "author": "李乂",
        "content": "金舆玉辇背三条，水阁山楼望九霄。野外初迷七圣道，\n回晚平阳歌舞合，前溪更转木兰桡。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "奉和春日幸望春宫应制",
        "author": "李乂",
        "content": "东城结宇敞千寻，北阙回舆具四临。丽日祥烟承罕毕，\n谬接鹓鸿陪赏乐，还欣鱼鸟遂飞沉。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "人日重宴大明宫恩赐彩缕人胜应制",
        "author": "李乂",
        "content": "诘旦行春上苑中，凭高却下大明宫。千年执象寰瀛泰，\n此时朝野欢无算，此岁云天乐未穷。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "享龙池乐第八章",
        "author": "李乂",
        "content": "星分邑裏四人居，水洊源流万顷余。魏国君王称象处，\n自有神灵滋液地，年年云物史官书。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "奉和幸礼部尚书窦希玠宅应制",
        "author": "李乂",
        "content": "家住千门侧，亭临二水傍。贵游开北地，宸眷幸西乡。\n曳履迎中谷，鸣丝出后堂。浦疑观万象，峰似驻三光。\n草向琼筵乐，花承绣扆香。圣情思旧重，留饮赋雕章。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "奉和晦日幸昆明池应制",
        "author": "李乂",
        "content": "玉辂寻春赏，金堤重晦游。川通黑水浸，地派紫泉流。\n晃朗扶桑出，绵联杞树周。乌疑填海处，人似隔河秋。\n劫尽灰犹识，年移石故留。汀洲归棹晚，箫鼓杂汾讴。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "奉和幸长安故城未央宫应制",
        "author": "李乂",
        "content": "凤辇乘春陌，龙山访故台。北宫才尽处，南斗独昭回。\n肆览飞宸札，称觞引御杯。已观蓬海变，谁厌柏梁灾。\n代挹孙通礼，朝称贾谊才。忝侪文雅地，先后各时来。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "陪幸韦嗣立山庄应制",
        "author": "李乂",
        "content": "枢掖调梅暇，林园种槿初。入朝荣剑履，退食偶琴书。\n地隐东岩室，天回北斗车。旌门临窈窕，辇道属扶疏。\n云罕明丹谷，霜笳彻紫虚。水疑投石处，溪似钓璜余。\n帝泽颁卮酒，人欢颂裏闾。一承黄竹咏，长奉白茆居。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "奉和幸望春宫送朔方军大总管张仁亶",
        "author": "李乂",
        "content": "边郊草具腓，河塞有兵机。上宰调梅寄，元戎细柳威。\n武貔东道出，鹰隼北庭飞。玉匣谋中野，金舆下太微。\n投醪衔饯酌，缉衮事征衣。勿谓公孙老，行闻奏凯归。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "奉和幸三会寺应制",
        "author": "李乂",
        "content": "睿德总无边，神皋择胜缘。二仪齐法驾，三会礼香筵。\n汉阙中黄近，秦山太白连。台疑观鸟日，池似刻鲸年。\n满月临真境，秋风入御弦。小臣叨下列，持管谬窥天。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "奉和幸大荐福寺",
        "author": "李乂",
        "content": "象设隆新宇，龙潜想旧居。碧楼披玉额，丹仗导金舆。\n代日兴光近，周星掩曜初。空歌清沛筑，梵乐奏胡书。\n帝造环三界，天文贲六虚。康哉孝理日，崇德在真如。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "夏日都门送司马员外逸客孙员外佺北征",
        "author": "李乂",
        "content": "日逐滋南寇，天威抚北垂。析珪行仗节，持印且分麾。\n羽檄双凫去，兵车驷马驰。虎旗悬气色，龙剑抱雄雌。\n候月期戡翦，经时念别离。坐闻关陇外，无复引弓儿。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "元日恩赐柏叶应制",
        "author": "李乂",
        "content": "劲节凌冬劲，芳心待岁芳。能令人益寿，非止麝含香。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "侍宴桃花园咏桃花应制",
        "author": "李乂",
        "content": "绮萼成蹊遍籞芳，红英扑地满筵香。\n莫将秋宴传王母，来比春华奉圣皇。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    },
    {
        "title": "奉和幸韦嗣立山庄侍宴应制",
        "author": "李乂",
        "content": "曲榭回廊绕涧幽，飞泉喷下溢池流。\n只应感发明王梦，遂得邀迎圣帝游。",
        "dynasty": "唐",
        "collection_info": {
            "collection": "御定全唐诗",
            "volume": "卷九十二"
        }
    }
]