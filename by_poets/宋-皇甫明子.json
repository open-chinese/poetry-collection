[
    {
        "title": "水国",
        "author": "皇甫明子",
        "content": "水国凄凉住，秋宵烂熳眠。\n归云犹带雨，堕月忽明船。\n社稷资长算，髭鬚近莫年。\n乱离栖不定，百口託浮田。",
        "dynasty": "宋",
        "collection_info": null
    },
    {
        "title": "海口",
        "author": "皇甫明子",
        "content": "穷岛迷孤青，飓风荡顽寒。\n不知是海口，万里空波澜。\n蛟龙恃幽沈，怒气雄屈蟠。\n峥嵘抉秋阴，挂席潮如山。\n荧惑表南纪，天去何时还。\n云旗光惨澹，腰下青琅玕。\n谁能居甬东，一死谅非难。\n呜呼朝宗意，会见桑土干。",
        "dynasty": "宋",
        "collection_info": null
    },
    {
        "title": "京口行",
        "author": "皇甫明子",
        "content": "京口兵可用，酒可饮。\n一语参差族成血，忠贼相持各凛凛。\n岂知好丑隔形骸，父为孔鸾子为鸩。\n人众天定理则那，遗臭流芳且高枕。",
        "dynasty": "宋",
        "collection_info": null
    }
]