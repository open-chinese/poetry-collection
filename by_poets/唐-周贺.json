[
    {
        "title": "留辞杭州姚合郎中",
        "author": "周贺",
        "content": "波涛千里隔，抱疾亦相寻。\n会宿逢高士，辞归值积霖。\n丛桑山店迥，孤烛海船深。\n尚有重来约，知无省阁心。",
        "dynasty": "唐",
        "collection_info": null
    },
    {
        "title": "酬吴之问见赠",
        "author": "周贺",
        "content": "已当鸣鴈夜，多事不同居。\n故疾离城晚，秋霖见月疎。\n趂风开静户，带叶卷残书。\n荡桨期南去，荒园久废锄。",
        "dynasty": "唐",
        "collection_info": null
    },
    {
        "title": "送分定归灵夏",
        "author": "周贺",
        "content": "南游多老病，见说讲经稀。\n塞寺几僧在，关城空自归。\n带河衰草断，映日旱沙飞。\n却到禅斋后，边军识衲衣。",
        "dynasty": "唐",
        "collection_info": null
    },
    {
        "title": "与崔弇话别",
        "author": "周贺",
        "content": "归思缘平泽，幽斋夜话迟。\n人寻冯翊去，草向建康衰。\n雨雪生中路，干戈阻后期。\n几年方见面，应是镊苍髭。",
        "dynasty": "唐",
        "collection_info": null
    },
    {
        "title": "题何氏池亭",
        "author": "周贺",
        "content": "信是虚闲地，亭高亦有苔。\n绕池逢石坐，穿竹引山回。\n果落纤萍散，龟行细草开。\n主人偏好事，终不厌频来。",
        "dynasty": "唐",
        "collection_info": null
    },
    {
        "title": "送表兄东南游",
        "author": "周贺",
        "content": "山水迭层层，吾兄涉又登。\n挂帆春背鴈，寻磬夜逢僧。\n雪溜悬衡岳，江云盖秣陵。\n评文永不忘，此说是中兴。",
        "dynasty": "唐",
        "collection_info": null
    },
    {
        "title": "送康绍归建业",
        "author": "周贺",
        "content": "南朝秋色满，君去意如何。\n帝业空城在，民田坏冢多。\n月圆台独上，栗绽寺频过。\n篱下西江阔，相思见白波。",
        "dynasty": "唐",
        "collection_info": null
    },
    {
        "title": "再过王辂原居纳凉",
        "author": "周贺",
        "content": "夏天多忆此，早晚得秋分。\n旧月来还见，新蝉坐忽闻。\n扇风调病叶，沟水隔残云。\n别有微凉处，从容不似君。",
        "dynasty": "唐",
        "collection_info": null
    },
    {
        "title": "送耿山人归湖南",
        "author": "周贺",
        "content": "南行随越僧，别业几池菱。\n两鬓已垂白，五湖归挂罾。\n夜涛鸣栅鏁，寒苇露船灯。\n去此应无事，却来知不能。",
        "dynasty": "唐",
        "collection_info": null
    },
    {
        "title": "送省己上人归太原",
        "author": "周贺",
        "content": "惜别听边漏，窗灯落烬重。\n寒僧迴绝塞，夕雪下穷冬。\n出定闻残角，休兵见坏锋。\n何年更来此，老却倚阶松。",
        "dynasty": "唐",
        "collection_info": null
    },
    {
        "title": "宿甄山南溪昼公院",
        "author": "周贺",
        "content": "从作两河客，别离经半年。\n却来峰顶宿，知废甄南禅。\n余雾沈斜月，孤灯照落泉。\n何当闲事尽，相伴老溪边。",
        "dynasty": "唐",
        "collection_info": null
    },
    {
        "title": "相次寻举客寄住人",
        "author": "周贺",
        "content": "停桡因旧识，白髮向波涛。\n以我往来倦，知君耕稼劳。\n渚田临舍尽，坂路出檐高。\n游者还南去，终期伴尔曹。",
        "dynasty": "唐",
        "collection_info": null
    },
    {
        "title": "出关寄贾岛",
        "author": "周贺",
        "content": "旧乡无子孙，谁共老青门。\n迢递早秋路，别离深夜村。\n伊流偕行客，岳响答啼猿。\n去后期招隐，何当復此言。",
        "dynasty": "唐",
        "collection_info": null
    },
    {
        "title": "暮冬长安旅舍",
        "author": "周贺",
        "content": "湖外谁相识，思归日日频。\n遍寻新住客，少见故乡人。\n失计空知命，劳生耻为身。\n惟看洞庭树，即是旧山春。",
        "dynasty": "唐",
        "collection_info": null
    },
    {
        "title": "赠胡僧",
        "author": "周贺",
        "content": "瘦形无血色，草履着行穿。\n闲话似持咒，不眠同坐禅。\n背经来汉地，袒膊过冬天。\n情性人难会，游方应信缘。",
        "dynasty": "唐",
        "collection_info": null
    },
    {
        "title": "赠李主簿",
        "author": "周贺",
        "content": "税时兼主印，每日得闲稀。\n对酒妨料吏，为官亦典衣。\n案迟吟坐待，宅近步行归。\n见说论诗道，应愁判是非。",
        "dynasty": "唐",
        "collection_info": null
    },
    {
        "title": "同朱庆余宿翊西上人房",
        "author": "周贺",
        "content": "溪僧还共谒，相与坐寒天。\n屋雪凌高烛，山茶称远泉。\n夜清更彻寺，空阔雁衝烟。\n莫怪多时话，重来又隔年。",
        "dynasty": "唐",
        "collection_info": null
    },
    {
        "title": "寄姚合郎中",
        "author": "周贺",
        "content": "转刺名山郡，连年别省曹。\n分题得客少，着价买书高。\n晚柳蝉和角，寒城烛照涛。\n鄱溪卧疾久，未获后乘骚。",
        "dynasty": "唐",
        "collection_info": null
    },
    {
        "title": "休粮僧",
        "author": "周贺",
        "content": "一斋难过日，况是更休粮。\n养力时行道，闻钟不上堂。\n惟留温药火，未写化金方。\n旧有山厨在，从僧请作房。",
        "dynasty": "唐",
        "collection_info": null
    },
    {
        "title": "怀西峰隐者",
        "author": "周贺",
        "content": "灌木藏岑色，天寒望即愁。\n高斋何日去，远瀑入城流。\n腊近溪书绝，灯残夜雪稠。\n迩来相忆处，枕上苦吟休。",
        "dynasty": "唐",
        "collection_info": null
    },
    {
        "title": "赠栢岩禅师",
        "author": "周贺",
        "content": "野寺绝依念，灵山会遍行。\n老来披衲重，病后读经生。\n乞食嫌村远，寻溪爱路平。\n多年栢岩住，不记栢岩名。",
        "dynasty": "唐",
        "collection_info": null
    },
    {
        "title": "旅怀",
        "author": "周贺",
        "content": "不觉月又尽，未归还到春。\n雪通庐岳梦，树匝草堂身。\n泽鴈和寒露，江槎带远薪。\n何年自此去，旧国復为隣。",
        "dynasty": "唐",
        "collection_info": null
    },
    {
        "title": "缑氏韦明府厅",
        "author": "周贺",
        "content": "贵邑清风满，谁同上宰心。\n杉松出郭外，雨电下嵩阴。\n度鴈方离垒，来僧始别岑。\n西池月纔迥，会接一宵吟。",
        "dynasty": "唐",
        "collection_info": null
    },
    {
        "title": "送朱庆余",
        "author": "周贺",
        "content": "野客行无定，全家在浦东。\n寄眠僧阁静，赠别橐金空。\n旧里千山隔，归舟百计同。\n药资如有分，相约老吴中。",
        "dynasty": "唐",
        "collection_info": null
    },
    {
        "title": "宿开元寺楼",
        "author": "周贺",
        "content": "西峰残日落，谁见寂寥心。\n孤枕客眠久，两廊僧话深。\n寒扉关雨气，风叶隐钟音。\n此爱东楼望，仍期别夜寻。",
        "dynasty": "唐",
        "collection_info": null
    },
    {
        "title": "送僧还南岳",
        "author": "周贺",
        "content": "辞僧下水栅，因梦岳钟声。\n远路独归寺，几时重到城。\n风高寒叶落，雨绝夜堂清。\n自说深居后，隣州亦不行。",
        "dynasty": "唐",
        "collection_info": null
    },
    {
        "title": "秋思",
        "author": "周贺",
        "content": "杨柳已秋思，楚田仍刈禾。\n归心病起切，败叶夜来多。\n细雨城蝉噪，残阳峤客过。\n旧山余业在，杳隔洞庭波。",
        "dynasty": "唐",
        "collection_info": null
    },
    {
        "title": "旅情",
        "author": "周贺",
        "content": "黄叶下阶频，徐徐起病身。\n残秋萤出尽，独夜鴈来新。\n别业去千里，旧乡空四隣。\n孤舟寻几度，又识岳阳人。",
        "dynasty": "唐",
        "collection_info": null
    },
    {
        "title": "送灵应禅师",
        "author": "周贺",
        "content": "寒天仍远去，离寺雪霏霏。\n古迹曾重到，生涯不暂归。\n坐禅山店暝，补衲夜灯微。\n巡礼何时住，相逢的是稀。",
        "dynasty": "唐",
        "collection_info": null
    },
    {
        "title": "送陆判官防秋",
        "author": "周贺",
        "content": "匹马无穷地，三年逐大军。\n筭程淮邑远，起帐夕阳曛。\n瀑浪行时漱，边笳语次闻。\n要传书札去，应到碛东云。",
        "dynasty": "唐",
        "collection_info": null
    },
    {
        "title": "山居秋思",
        "author": "周贺",
        "content": "一从云水住，曾不下西岑。\n落木孤猨在，秋庭积雾深。\n泉流通井脉，虫响出墙阴。\n夜静溪声彻，寒灯尚独吟。",
        "dynasty": "唐",
        "collection_info": null
    },
    {
        "title": "赠皎然上人",
        "author": "周贺",
        "content": "竹庭瓶水新，深称北窗人。\n讲罢见黄叶，诗成寻旧隣。\n锡阴迷坐石，池影露斋身。\n苦作南行约，劳生始问津。",
        "dynasty": "唐",
        "collection_info": null
    },
    {
        "title": "春日山居寄友人",
        "author": "周贺",
        "content": "春居无俗喧，时立涧前村。\n路远少来客，山深多过猨。\n带岩松色老，临水杏花繁。\n除忆文流外，何人更可言。",
        "dynasty": "唐",
        "collection_info": null
    },
    {
        "title": "留别南徐故人",
        "author": "周贺",
        "content": "三年蒙见待，此夕是前程。\n未断却来约，且伸临去情。\n潮[迴]滩鸟下，月上客船明。\n他日南徐道，缘君又重行。",
        "dynasty": "唐",
        "collection_info": null
    },
    {
        "title": "送僧归江南",
        "author": "周贺",
        "content": "洗足北林去，远途今已分。\n麻衣行岳色，竹杖带湘云。\n饥鼠缘危壁，寒狸出坏坟。\n前峰一声磬，此夕不同闻。",
        "dynasty": "唐",
        "collection_info": null
    },
    {
        "title": "早春越中留故人",
        "author": "周贺",
        "content": "此行经岁近，唯约半年迴。\n野渡人初过，前山云未开。\n鴈羣逢晓断，林色映川来。\n清夜芦中客，严家旧钓台。",
        "dynasty": "唐",
        "collection_info": null
    },
    {
        "title": "送友人",
        "author": "周贺",
        "content": "弹琴多去情，浮檝背潮行。\n人望丰壖宿，虫依蠹木鸣。\n樯烟离浦色，芦雨入船声。\n如疾登云路，凭君寄此生。",
        "dynasty": "唐",
        "collection_info": null
    },
    {
        "title": "春日重到王依村居",
        "author": "周贺",
        "content": "野烟居舍在，曾约此重过。\n久雨初招客，新田未种禾。\n夜虫鸣井浪，春鸟宿庭柯。\n莫为儿孙役，余生能几何。",
        "dynasty": "唐",
        "collection_info": null
    },
    {
        "title": "入静隐寺途中作",
        "author": "周贺",
        "content": "乱云迷远寺，入路认青松。\n鸟道缘巢影，僧鞋印雪踪。\n草烟连野烧，溪雾隔霜钟。\n更遇樵人问，犹言过数峰。",
        "dynasty": "唐",
        "collection_info": null
    },
    {
        "title": "送杨岳归巴陵",
        "author": "周贺",
        "content": "何处得乡信，告行当雨天。\n人离京口日，潮送岳阳船。\n孤鸟背林色，远帆开浦烟。\n悲君惟此别，不肯话迴年。",
        "dynasty": "唐",
        "collection_info": null
    },
    {
        "title": "赠朱庆余校书",
        "author": "周贺",
        "content": "风泉尽结冰，寒梦彻西陵。\n越信楚城得，远怀中夜兴。\n树停沙岛鹤，茶会石桥僧。\n寺阁连官舍，行吟过几层。",
        "dynasty": "唐",
        "collection_info": null
    },
    {
        "title": "逢播公",
        "author": "周贺",
        "content": "带病希相见，西城早晚来。\n衲衣风坏帛，香印雨霑灰。\n坐久钟声尽，谈余岳影迴。\n却思同宿夜，高枕说天台。",
        "dynasty": "唐",
        "collection_info": null
    },
    {
        "title": "寻北冈韩处士",
        "author": "周贺",
        "content": "相过值早凉，松帚扫山床。\n坐石泉痕黑，登城藓色黄。\n逆风沈寺磬，初日晒隣桑。\n几处逢僧说，期来宿北冈。",
        "dynasty": "唐",
        "collection_info": null
    },
    {
        "title": "哭闲霄上人",
        "author": "周贺",
        "content": "林径西风急，松枝讲钞余。\n冻髭亡夜剃，遗偈病时书。\n地燥焚身后，堂空着影初。\n弔来频落泪，曾忆到吾庐。",
        "dynasty": "唐",
        "collection_info": null
    },
    {
        "title": "城中秋作",
        "author": "周贺",
        "content": "已落关东叶，空悬浙右心。\n寒灯随故病，伏雨接秋霖。\n客话曾谁和，虫声少我吟。\n蒹葭半波水，夜夜宿边禽。",
        "dynasty": "唐",
        "collection_info": null
    },
    {
        "title": "玉芝观王道士",
        "author": "周贺",
        "content": "四面杉萝合，空堂画老仙。\n蠹根停雪水，曲角积茶烟。\n道至心机尽，宵晴瑟韵全。\n暂来还又去，未得坐经年。",
        "dynasty": "唐",
        "collection_info": null
    },
    {
        "title": "出关后寄贾岛",
        "author": "周贺",
        "content": "故国知何处，西风已度关。\n归人值落叶，远路入寒山。\n多难喜相识，久贫宁自闲。\n唯将往来信，遥慰别离颜。",
        "dynasty": "唐",
        "collection_info": null
    },
    {
        "title": "题昼公院",
        "author": "周贺",
        "content": "丛木开风径，过从白昼寒。\n舍深原草合，茶疾竹薪干。\n夕雨生眠兴，禅心少话端。\n频来觉无事，尽日坐相看。",
        "dynasty": "唐",
        "collection_info": null
    },
    {
        "title": "京口赠崔固",
        "author": "周贺",
        "content": "积雨晴时近，西风叶满泉。\n相逢嵩岳客，共听楚城蝉。\n宿馆横秋岛，归帆涨远田。\n别多还寂寞，不似剡中年。",
        "dynasty": "唐",
        "collection_info": null
    },
    {
        "title": "书实上人房",
        "author": "周贺",
        "content": "绝顶言无伴，长怀剃髮师。\n禅中灯落烬，讲次栢生枝。\n沙井泉澄疾，秋钟韵尽迟。\n里闾还受请，空有向南期。",
        "dynasty": "唐",
        "collection_info": null
    },
    {
        "title": "送张諲之睦州",
        "author": "周贺",
        "content": "遥忆新安旧，扁舟往復还。\n浅深看水石，来往逐云山。\n到县余花在，过门五柳闲。\n东征随子去，俱隐薜萝间。",
        "dynasty": "唐",
        "collection_info": null
    },
    {
        "title": "赠王道士",
        "author": "周贺",
        "content": "药力资苍鬓，应非旧日身。\n一为嵩岳客，几葬洛阳人。\n石缝瓢探水，云根斧斫薪。\n关西来往路，谁得水银银。",
        "dynasty": "唐",
        "collection_info": null
    },
    {
        "title": "冬日山居思乡",
        "author": "周贺",
        "content": "大野始严凝，云天晓色澄。\n树寒稀宿鸟，山迥少来僧。\n背日收窗雪，开炉释砚冰。\n忽然归故国，孤想寓西陵。",
        "dynasty": "唐",
        "collection_info": null
    },
    {
        "title": "如空上人移居大云寺",
        "author": "周贺",
        "content": "竹溪人请住，何日向中峰。\n瓦舍山情少，斋身疾色浓。\n夏高移坐次，菊浅露行踪。\n来往湓城下，三年两度逢。",
        "dynasty": "唐",
        "collection_info": null
    },
    {
        "title": "送幻羣法师",
        "author": "周贺",
        "content": "北京一别后，吴楚几听砧。\n住久白髮出，讲长枯叶深。\n香连隣舍像，磬彻远巢禽。\n寂默应关道，何人见此心。",
        "dynasty": "唐",
        "collection_info": null
    },
    {
        "title": "春喜友人至山舍",
        "author": "周贺",
        "content": "鸟鸣春日晓，喜见竹门开。\n路自高岩出，人骑大马来。\n折花林影断，移石洞阴迴。\n更欲留深语，重城暮色催。",
        "dynasty": "唐",
        "collection_info": null
    },
    {
        "title": "春日重至南徐旧居",
        "author": "周贺",
        "content": "绿水阴空院，春深喜再来。\n独眠从草长，留酒看花开。\n过雨远山出，向风孤鸟迴。\n忽思秋夕事，云物却悠哉。",
        "dynasty": "唐",
        "collection_info": null
    },
    {
        "title": "早秋过郭涯书堂",
        "author": "周贺",
        "content": "暑消冈舍清，闲语有余情。\n涧水生茶味，松风灭扇声。\n远分临海雨，静觉掩山城。\n此地秋吟苦，时来遶菊行。",
        "dynasty": "唐",
        "collection_info": null
    },
    {
        "title": "长安送人",
        "author": "周贺",
        "content": "上国多离别，年年渭水滨。\n空将未归意，说向欲行人。\n鴈度池塘月，山连井邑春。\n临岐惜分手，日暮一霑巾。",
        "dynasty": "唐",
        "collection_info": null
    },
    {
        "title": "寄宁海李明府",
        "author": "周贺",
        "content": "山县风光异，公门水石清。\n一官居外府，几载别东京。\n故疾梅天发，新诗雪夜成。\n家贫思减选，时静忆归耕。\n把疏寻书义，澄心得狱情。\n梦灵邀客解，劒古拣人呈。\n守月通宵坐，寻花迥路行。\n从来爱知道，何虑白髭生。",
        "dynasty": "唐",
        "collection_info": null
    },
    {
        "title": "投江州张郎中",
        "author": "周贺",
        "content": "要地无闲日，仍容冒谒频。\n借山年涉闰，寝郡月逾旬。\n驿径曾衝雪，方泉省涤尘。\n随行溪路细，接话草堂新。\n减药痊余癖，飞书苦问贫。\n噪蝉离宿壳，吟客寄秋身。\n炼句贻箱箧，悬图见蜀岷。\n使君匡岳近，终作社中人。",
        "dynasty": "唐",
        "collection_info": null
    },
    {
        "title": "晚题江馆",
        "author": "周贺",
        "content": "病寄曲江居带城，傍门孤柳一蝉鸣。\n澄波月上见鱼掷，晚径叶多闻犬行。\n越岛夜无侵阁色，寺钟凉有隔原声。\n故园尽卖休官去，潮水秋来空自平。",
        "dynasty": "唐",
        "collection_info": null
    },
    {
        "title": "秋晚归庐山留别道友",
        "author": "周贺",
        "content": "病起陵阳思翠微，秋风动后着行衣。\n月生石齿人同见，霜落木梢愁独归。\n已许衲僧修静社，便将樵叟对闲扉。\n不嫌旧隐相随去，庐岳临天好息机。",
        "dynasty": "唐",
        "collection_info": null
    },
    {
        "title": "同徐处士秋怀少室旧居",
        "author": "周贺",
        "content": "曾居少室黄河畔，秋梦长悬未得回。\n扶病半年离水石，思归一夜隔风雷。\n荒斋几遇僧眠后，晚菊频经鹿踏来。\n灯下此心谁共说，傍松幽径已多栽。",
        "dynasty": "唐",
        "collection_info": null
    },
    {
        "title": "赠神遘上人",
        "author": "周贺",
        "content": "草履蒲团山意存，坐看庭木长桐孙。\n行斋罢讲仍香气，布褐离床带雨痕。\n夏满寻医还出寺，晴来晒疏暂开门。\n道情淡薄闲愁尽，霜色何因入鬓根。",
        "dynasty": "唐",
        "collection_info": null
    },
    {
        "title": "赠道人",
        "author": "周贺",
        "content": "布褐高眠石窦春，迸泉多溅黑纱巾。\n摇头说易当朝客，落手围碁对俗人。\n自筭天年穷甲子，谁同雨夜守庚申。\n拟归太华何时去，他日相寻乞药银。",
        "dynasty": "唐",
        "collection_info": null
    },
    {
        "title": "赠厉玄侍御",
        "author": "周贺",
        "content": "山松径与瀑泉通，巾舃行吟想越中。\n塞鴈去经华顶末，乡僧来自海涛东。\n关分河汉秋钟绝，露滴狝猴夜岳空。\n抱疾因寻周柱史，杜陵寒叶落无穷。",
        "dynasty": "唐",
        "collection_info": null
    },
    {
        "title": "送韩评事",
        "author": "周贺",
        "content": "门枕平湖秋景好，水烟松色远相依。\n罢官余俸租田种，送客回舟载石归。\n离岸游鱼逢浪返，望巢寒鸟逆风飞。\n嵩阳旧隐多时别，闭目闲吟忆翠微。",
        "dynasty": "唐",
        "collection_info": null
    },
    {
        "title": "宿隐静寺上人",
        "author": "周贺",
        "content": "一宿五峰杯度寺，虚廊中夜磬声分。\n疎林未落上方月，深涧忽生平地云。\n幽鸟背泉栖静境，远人当烛想遗文。\n暂来此地歇劳足，望断故山沧海濆。",
        "dynasty": "唐",
        "collection_info": null
    },
    {
        "title": "寄新头陀",
        "author": "周贺",
        "content": "见说北京寻祖后，瓶盂自挈遶穷边。\n相逢竹坞晦暝夜，一别苕溪多少年。\n远洞省穿湖底过，断崖曾向壁中禅。\n青城不得师同住，坐想沧江忆浩然。",
        "dynasty": "唐",
        "collection_info": null
    },
    {
        "title": "湘汉旅怀翁杰",
        "author": "周贺",
        "content": "一宿空江听急流，仍同贾客坐归舟。\n远书来隔巴陵雨，衰鬓去经彭蠡秋。\n不拟为身谋旧业，终期断谷隐高丘。\n吾宗尚无憀者，中夜闲吟生旅愁。",
        "dynasty": "唐",
        "collection_info": null
    },
    {
        "title": "寄韩司兵",
        "author": "周贺",
        "content": "多病十年无旧识，沧州乱后只逢君。\n已知罢秩辞泷水，相劝移家近岳云。\n泗上旅帆侵迭浪，雪中归路踏荒坟。\n若为此别终期老，书札何因寄北军。",
        "dynasty": "唐",
        "collection_info": null
    },
    {
        "title": "寺居寄杨侍御",
        "author": "周贺",
        "content": "雨过北林空晚凉，院闲人去掩斜阳。\n十年多病度落叶，万里乱愁生夜床。\n终欲返耕甘性拙，久惭他事与身忙。\n还知谢客名先重，肯为诗篇问楚狂。",
        "dynasty": "唐",
        "collection_info": null
    },
    {
        "title": "上陕府姚中丞",
        "author": "周贺",
        "content": "此心长爱狎禽鱼，仍候登封独着书。\n领郡只嫌生药少，在官长恨与山疎。\n成家尽是经纶后，得句应多谏诤余。\n见说养真求退静，溪南泉石许同居。",
        "dynasty": "唐",
        "collection_info": null
    },
    {
        "title": "赠僧",
        "author": "周贺",
        "content": "藩府十年为律业，南朝本寺往来新。\n辞归几别深山客，赴请多从远处人。\n松吹入堂资讲力，野蔬供饭爽禅身。\n他年更息登坛计，应与云泉作四邻。",
        "dynasty": "唐",
        "collection_info": null
    },
    {
        "title": "送石协律归吴",
        "author": "周贺",
        "content": "僧窗梦后忆归耕，水涉应多半月程。\n幕府罢来无药价，纱巾带去有山情。\n夜随净渚离蛩语，早过寒潮背井行。\n已让辟书称抱疾，沧洲便许白髭生。",
        "dynasty": "唐",
        "collection_info": null
    },
    {
        "title": "寄金陵僧",
        "author": "周贺",
        "content": "水石致身闲自得，平云竹阁少炎蒸。\n斋床几减供禽食，禅径寒通照像灯。\n觅句当秋山落叶，临书近腊砚生冰。\n行登总到诸山寺，坐听蝉声满四棱。",
        "dynasty": "唐",
        "collection_info": null
    },
    {
        "title": "送忍禅师归庐岳",
        "author": "周贺",
        "content": "浪匝湓城岳壁青，白头僧去扫禅扃。\n龛灯度雪补残衲，山日上轩看旧经。\n泉水带冰寒溜涩，薜萝新雨曙烟腥。\n已知身事非吾道，甘卧荒斋竹满庭。",
        "dynasty": "唐",
        "collection_info": null
    },
    {
        "title": "赠姚合郎中",
        "author": "周贺",
        "content": "望重来为守土臣，清高还似武功贫。\n道从会解唯求静，时造玄微不趁新。\n玉帛已知难挠思，云泉终是得闲身。\n两衙向后长无事，门馆多逢请益人。",
        "dynasty": "唐",
        "collection_info": null
    },
    {
        "title": "宿李主簿",
        "author": "周贺",
        "content": "独树倚亭新月入，城墙四面鏁山多。\n去年今夜还来此，坐见西风褭鹊窠。",
        "dynasty": "唐",
        "collection_info": null
    },
    {
        "title": "寄潘纬",
        "author": "周贺",
        "content": "杨柳垂丝与地连，归来一醉向溪边。\n相逢头白莫惆怅，世上无人长少年。",
        "dynasty": "唐",
        "collection_info": null
    },
    {
        "title": "浔阳与孙郎中宴迴",
        "author": "周贺",
        "content": "别酒已酣春漏前，他人扶上北归船。\n浔阳渡口月未上，渔火照江仍独眠。",
        "dynasty": "唐",
        "collection_info": null
    },
    {
        "title": "送宗禅师",
        "author": "周贺",
        "content": "衡阳到却十三春，行脚同来有几人。\n老大又思归岳裏，当时来漆祖师身。",
        "dynasty": "唐",
        "collection_info": null
    },
    {
        "title": "送僧",
        "author": "周贺",
        "content": "草履初登南客船，铜瓶犹贮北山泉。\n衡阳旧寺秋归去，门鏁寒潭几树蝉。",
        "dynasty": "唐",
        "collection_info": null
    },
    {
        "title": "送蜀僧",
        "author": "周贺",
        "content": "万里独行无弟子，惟赍筇竹与檀龛。\n看经更向吴中老，应是山川似劒南。",
        "dynasty": "唐",
        "collection_info": null
    },
    {
        "title": "过僧竹院",
        "author": "周贺",
        "content": "一生爱竹自未有，每到此房归不能。\n高人留宿话禅后，寂寞雨堂空夜灯。",
        "dynasty": "唐",
        "collection_info": null
    },
    {
        "title": "忆浔阳旧居兼感长孙郎中",
        "author": "周贺",
        "content": "浔阳却到是何日，此地今无旧使君。\n长忆穷冬宿庐岳，瀑泉冰折共僧闻。",
        "dynasty": "唐",
        "collection_info": null
    },
    {
        "title": "送郭秀才归金陵",
        "author": "周贺",
        "content": "夏后客堂黄叶多，又怀家国起悲歌。\n酒前欲别语难尽，云际相思心若何。\n鸟下独山秋寺磬，人随大舸晚江波。\n南徐旧业几时到，门掩残阳积翠萝。",
        "dynasty": "唐",
        "collection_info": null
    },
    {
        "title": "宿李枢书斋",
        "author": "周贺",
        "content": "小斋经暮雨，四面绝纤埃。\n眠客闻风觉，飞虫入烛来。\n夜凉书读遍，月正户全开。\n住远稀相见，留连宿始迴。",
        "dynasty": "唐",
        "collection_info": null
    },
    {
        "title": "杪秋登江楼",
        "author": "周贺",
        "content": "平楚起寒色，长沙犹未还。\n世情何处淡，湘水向人闲。\n空翠隐高鸟，夕阳归远山。\n孤云万余里，惆怅洞庭间。",
        "dynasty": "唐",
        "collection_info": null
    },
    {
        "title": "秋宿洞庭",
        "author": "周贺",
        "content": "洞庭初叶下，旅客不胜愁。\n明月天涯夜，青山江上秋。\n一官成白首，万里寄沧洲。\n只被浮名繫，宁无媿海鸥。",
        "dynasty": "唐",
        "collection_info": null
    },
    {
        "title": "重阳",
        "author": "周贺",
        "content": "云木疎黄秋满川，茱萸风裏一樽前。\n几回为客逢佳节，曾见何人再少年。\n霜报征衣冷针指，鴈惊幽隐泣云泉。\n古来醉乐皆难得，留取穷通委上天。",
        "dynasty": "唐",
        "collection_info": null
    },
    {
        "title": "送李亿东归",
        "author": "周贺",
        "content": "黄山远隔秦树，紫禁斜通渭城。\n别路青青柳发，前溪漠漠花生。\n和风澹荡归客，落日殷勤早莺。\n灞上金樽未饮，讌歌已有余声。",
        "dynasty": "唐",
        "collection_info": null
    },
    {
        "title": "梧桐诗",
        "author": "周贺",
        "content": "只期丹凤宿，不许别禽栖。\n（见《吟窗杂录》卷十四正字王元《诗中旨格》）。",
        "dynasty": "唐",
        "collection_info": null
    },
    {
        "title": "句",
        "author": "周贺",
        "content": "两鬓已垂白，五湖归钓鱼。\n（见《唐诗纪事》卷七六）。",
        "dynasty": "唐",
        "collection_info": null
    },
    {
        "title": "留辞杭州姚合郎中",
        "author": "周贺",
        "content": "波涛千里隔，抱疾亦相寻。会宿逢高士，辞归值积霖。\n丛桑山店迥，孤烛海船深。尚有重来约，知无省阁心。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "酬吴之问见赠",
        "author": "周贺",
        "content": "已当鸣雁夜，多事不同居。故疾离城晚，秋霖见月疏。\n趁风开静户，带叶卷残书。荡桨期南去，荒园久废锄。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送分定归灵夏",
        "author": "周贺",
        "content": "南游多老病，见说讲经稀。塞寺几僧在，关城空自归。\n带河衰草断，映日旱沙飞。却到禅斋后，边军识衲衣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "与崔弇话别",
        "author": "周贺",
        "content": "归思缘平泽，幽斋夜话迟。人寻冯翊去，草向建康衰。\n雨雪生中路，干戈阻后期。几年方见面，应是镊苍髭。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "题何氏池亭",
        "author": "周贺",
        "content": "信是虚闲地，亭高亦有苔。绕池逢石坐，穿竹引山回。\n果落纤萍散，龟行细草开。主人偏好事，终不厌频来。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送表兄东南游",
        "author": "周贺",
        "content": "山水迭层层，吾兄涉又登。挂帆春背雁，寻磬夜逢僧。\n雪溜悬衡岳，江云盖秣陵。评文永不忘，此说是中兴。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送康绍归建业",
        "author": "周贺",
        "content": "南朝秋色满，君去意如何。帝业空城在，民田坏冢多。\n月圆台独上，栗绽寺频过。篱下西江阔，相思见白波。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "再过王辂原居纳凉",
        "author": "周贺",
        "content": "夏天多忆此，早晚得秋分。旧月来还见，新蝉坐忽闻。\n扇风调病叶，沟水隔残云。别有微凉处，从容不似君。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送耿山人归湖南",
        "author": "周贺",
        "content": "南行随越僧，别业几池菱。两鬓已垂白，五湖归挂罾。\n夜涛鸣栅锁，寒苇露船灯。去此应无事，却来知不能。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送省己上人归太原",
        "author": "周贺",
        "content": "惜别听边漏，窗灯落烬重。寒僧回绝塞，夕雪下穷冬。\n出定闻残角，休兵见坏锋。何年更来此，老却倚阶松。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "宿甄山南溪昼公院",
        "author": "周贺",
        "content": "从作两河客，别离经半年。却来峰顶宿，知废甄南禅。\n余雾沉斜月，孤灯照落泉。何当閒事尽，相伴老溪边。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "相次寻举客寄住人",
        "author": "周贺",
        "content": "停桡因旧识，白髮向波涛。以我往来倦，知君耕稼劳。\n渚田临舍尽，阪路出檐高。游者还南去，终期伴尔曹。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "出关寄贾岛",
        "author": "周贺",
        "content": "旧乡无子孙，谁共老青门。迢递早秋路，别离深夜村。\n伊流偕行客，岳响答啼猿。去后期招隐，何当复此言。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "暮冬长安旅舍",
        "author": "周贺",
        "content": "湖外谁相识，思归日日频。遍寻新住客，少见故乡人。\n失计空知命，劳生耻为身。惟看洞庭树，即是旧山春。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "赠胡僧",
        "author": "周贺",
        "content": "瘦形无血色，草屦着行穿。閒话似持咒，不眠同坐禅。\n背经来汉地，袒膊过冬天。情性人难会，游方应信缘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "赠李主簿",
        "author": "周贺",
        "content": "税时兼主印，每日得閒稀。对酒妨料吏，为官亦典衣。\n案迟吟坐待，宅近步行归。见说论诗道，应愁判是非。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "同朱庆余宿翊西上人房",
        "author": "周贺",
        "content": "溪僧还共谒，相与坐寒天。屋雪凌高烛，山茶称远泉。\n夜清更彻寺，空阔雁冲烟。莫怪多时话，重来又来年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "寄姚合郎中",
        "author": "周贺",
        "content": "转刺名山郡，连年别省曹。分题得客少，着价买书高。\n晚柳蝉和角，寒城烛照涛。鄱溪卧疾久，未获后乘骚。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "休粮僧",
        "author": "周贺",
        "content": "一斋难过日，况是更休粮。养力时行道，闻钟不上堂。\n唯留温药火，未写化金方。旧有山厨在，从僧请作房。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "怀西峰隐者",
        "author": "周贺",
        "content": "灌木藏岑色，天寒望即愁。高斋何日去，远瀑入城流。\n腊近溪书绝，灯残夜雪稠。迩来相忆处，枕上苦吟休。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "赠柏岩禅师",
        "author": "周贺",
        "content": "野寺绝依念，灵山会遍行。老来披衲重，病后读经生。\n乞食嫌村远，寻溪爱路平。多年柏岩住，不记柏岩名。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "旅怀",
        "author": "周贺",
        "content": "不觉月又尽，未归还到春。雪通庐岳梦，树匝草堂身。\n泽雁和寒露，江槎带远薪。何年自此去，旧国复为邻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "缑氏韦明府厅",
        "author": "周贺",
        "content": "贵邑清风满，谁同上宰心。杉松出郭外，雨电下嵩阴。\n度雁方离垒，来僧始别岑。西池月才迥，会接一宵吟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送朱庆余",
        "author": "周贺",
        "content": "野客行无定，全家在浦东。寄眠僧阁静，赠别橐金空。\n旧裏千山隔，归舟百计同。药资如有分，相约老吴中。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "宿开元寺楼",
        "author": "周贺",
        "content": "西峰残日落，谁见寂寥心。孤枕客眠久，两廊僧话深。\n寒扉关雨气，风叶隐钟音。此爱东楼望，仍期别夜寻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送僧还南岳",
        "author": "周贺",
        "content": "辞僧下水栅，因梦岳钟声。远路独归寺，几时重到城。\n风高寒叶落，雨绝夜堂清。自说深居后，邻州亦不行。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "秋思",
        "author": "周贺",
        "content": "杨柳已秋思，楚田仍刈禾。归心病起切，败叶夜来多。\n细雨城蝉噪，残阳峤客过。旧山余业在，杳隔洞庭波。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "旅情",
        "author": "周贺",
        "content": "黄叶下阶频，徐徐起病身。残秋萤出尽，独夜雁来新。\n别业去千里，旧乡空四邻。孤舟寻几度，又识岳阳人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送灵应禅师",
        "author": "周贺",
        "content": "寒天仍远去，离寺雪霏霏。古迹曾重到，生涯不暂归。\n坐禅山店暝，补衲夜灯微。巡礼何时住，相逢的是稀。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送陆判官防秋",
        "author": "周贺",
        "content": "匹马无穷地，三年逐大军。算程淮邑远，起帐夕阳曛。\n瀑浪行时漱，边笳语次闻。要传书札去，应到碛东云。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "山居秋思",
        "author": "周贺",
        "content": "一从云水住，曾不下西岑。落木孤猿在，秋庭积雾深。\n泉流通井脉，虫响出墙阴。夜静溪声彻，寒灯尚独吟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "赠皎然上人",
        "author": "周贺",
        "content": "竹庭瓶水新，深称北窗人。讲罢见黄叶，诗成寻旧邻。\n锡阴迷坐石，池影露斋身。苦作南行约，劳生始问津。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "春日山居寄友人",
        "author": "周贺",
        "content": "春居无俗喧，时立涧前村。路远少来客，山深多过猿。\n带岩松色老，临水杏花繁。除忆文流外，何人更可言。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "留别南徐故人",
        "author": "周贺",
        "content": "三年蒙见待，此夕是前程。未断却来约，且伸临去情。\n潮回滩鸟下，月上客船明。他日南徐道，缘君又重行。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送僧归江南",
        "author": "周贺",
        "content": "洗足北林去，远途今已分。麻衣行岳色，竹杖带湘云。\n饥鼠缘危壁，寒狸出坏坟。前峰一声磬，此夕不同闻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "早春越中留故人",
        "author": "周贺",
        "content": "此行经岁近，唯约半年回。野渡人初过，前山云未开。\n雁群逢晓断，林色映川来。清夜芦中客，严家旧钓台。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送友人",
        "author": "周贺",
        "content": "弹琴多去情，浮楫背潮行。人望丰壖宿，虫依蠹木鸣。\n樯烟离浦色，芦雨入船声。如疾登云路，凭君寄此生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "春日重到王依村居",
        "author": "周贺",
        "content": "野烟居舍在，曾约此重过。久雨初招客，新田未种禾。\n夜虫鸣井浪，春鸟宿庭柯。莫为儿孙役，余生能几何。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "入静隐寺途中作",
        "author": "周贺",
        "content": "乱云迷远寺，入路认青松。鸟道缘巢影，僧鞋印雪踪。\n草烟连野烧，溪雾隔霜钟。更遇樵人问，犹言过数峰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送杨岳归巴陵",
        "author": "周贺",
        "content": "何处得乡信，告行当雨天。人离京口日，潮送岳阳船。\n孤鸟背林色，远帆开浦烟。悲君唯此别，不肯话回年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "赠朱庆余校书",
        "author": "周贺",
        "content": "风泉尽结冰，寒梦彻西陵。越信楚城得，远怀中夜兴。\n树停沙岛鹤，茶会石桥僧。寺阁边官舍，行吟过几层。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "逢播公",
        "author": "周贺",
        "content": "带病希相见，西城早晚来。衲衣风坏帛，香印雨沾灰。\n坐久钟声尽，谈余岳影回。却思同宿夜，高枕说天台。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "寻北冈韩处士",
        "author": "周贺",
        "content": "相过值早凉，松帚扫山床。坐石泉痕黑，登城藓色黄。\n逆风沈寺磬，初日晒邻桑。几处逢僧说，期来宿北冈。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "哭闲霄上人",
        "author": "周贺",
        "content": "林径西风急，松枝讲钞余。冻髭亡夜剃，遗偈病时书。\n地燥焚身后，堂空着影初。吊来频落泪，曾忆到吾庐。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "城中秋作",
        "author": "周贺",
        "content": "已落关东叶，空悬浙右心。寒灯随故病，伏雨接秋霖。\n客话曾谁和，虫声少我吟。蒹葭半波水，夜夜宿边禽。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "玉芝观王道士",
        "author": "周贺",
        "content": "四面杉萝合，空堂画老仙。蠹根停雪水，曲角积茶烟。\n道至心极尽，宵晴瑟韵全。暂来还又去，未得坐经年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "出关后寄贾岛",
        "author": "周贺",
        "content": "故国知何处，西风已度关。归人值落叶，远路入寒山。\n多难喜相识，久贫宁自闲。唯将往来信，遥慰别离颜。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "题昼公院",
        "author": "周贺",
        "content": "丛木开风径，过从白昼寒。舍深原草合，茶疾竹薪干。\n夕雨生眠兴，禅心少话端。频来觉无事，尽日坐相看。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "京口赠崔固",
        "author": "周贺",
        "content": "积雨晴时近，西风叶满泉。相逢嵩岳客，共听楚城蝉。\n宿馆横秋岛，归帆涨远田。别多还寂寞，不似剡中年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "书实上人房",
        "author": "周贺",
        "content": "绝顶言无伴，长怀剃发师。禅中灯落烬，讲次柏生枝。\n沙井泉澄疾，秋钟韵尽迟。裏闾还受请，空有向南期。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送张諲之睦州",
        "author": "周贺",
        "content": "遥忆新安旧，扁舟往復还。浅深看水石，来往逐云山。\n到县余花在，过门五柳闲。东征随子去，俱隐薜萝间。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "赠王道士",
        "author": "周贺",
        "content": "药力资苍鬓，应非旧日身。一为嵩岳客，几葬洛阳人。\n石缝瓢探水，云根斧斫薪。关西来往路，谁得水银银。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "冬日山居思乡",
        "author": "周贺",
        "content": "大野始严凝，云天晓色澄。树寒稀宿鸟，山迥少来僧。\n背日收窗雪，开炉释砚冰。忽然归故国，孤想寓西陵。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "如空上人移居大云寺",
        "author": "周贺",
        "content": "竹溪人请住，何日向中峰。瓦舍山情少，斋身疾色浓。\n夏高移坐次，菊浅露行踪。来往湓城下，三年两度逢。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送幻群法师",
        "author": "周贺",
        "content": "北京一别后，吴楚几听砧。住久白髮出，讲长枯叶深。\n香连邻舍像，磬彻远巢禽。寂默应关道，何人见此心。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "春喜友人至山舍",
        "author": "周贺",
        "content": "鸟鸣春日晓，喜见竹门开。路自高岩出，人骑大马来。\n折花林影断，移石洞阴回。更欲留深语，重城暮色催。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "春日重至南徐旧居",
        "author": "周贺",
        "content": "绿水阴空院，春深喜再来。独眠从草长，留酒看花开。\n过雨还山出，向风孤鸟回。忽思秋夕事，云物却悠哉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "早秋过郭涯书堂",
        "author": "周贺",
        "content": "暑消冈舍清，闲语有余情。涧水生茶味，松风灭扇声。\n远分临海雨，静觉掩山城。此地秋吟苦，时来绕菊行。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "长安送人",
        "author": "周贺",
        "content": "上国多离别，年年渭水滨。空将未归意，说向欲行人。\n雁度池塘月，山连井邑春。临岐惜分手，日暮一沾巾。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "寄宁海李明府",
        "author": "周贺",
        "content": "山县风光异，公门水石清。一官居外府，几载别东京。\n故疾梅天发，新诗雪夜成。家贫思减选，时静忆归耕。\n把疏寻书义，澄心得狱情。梦灵邀客解，剑古拣人呈。\n守月通宵坐，寻花迥路行。从来爱知道，何虑白髭生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "投江州张郎中",
        "author": "周贺",
        "content": "要地无闲日，仍容冒谒频。借山年涉闰，寝郡月逾旬。\n驿径曾冲雪，方泉省涤尘。随行溪路细，接话草堂新。\n减药痊余癖，飞书苦问贫。噪蝉离宿壳，吟客寄秋身。\n炼句贻箱箧，悬图见蜀岷。使君匡岳近，终作社中人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "晚题江馆",
        "author": "周贺",
        "content": "病寄曲江居带城，傍门孤柳一蝉鸣。澄波月上见鱼掷，\n故园尽卖休官去，潮水秋来空自平。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "秋晚归庐山留别道友",
        "author": "周贺",
        "content": "病起陵阳思翠微，秋风动后着行衣。月生石齿人同见，\n不嫌旧隐相随去，庐岳临天好息机。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "同徐处士秋怀少室旧居",
        "author": "周贺",
        "content": "曾居少室黄河畔，秋梦长悬未得回。扶病半年离水石，\n灯下此心谁共说，傍松幽径已多栽。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "赠神遘上人",
        "author": "周贺",
        "content": "草履蒲团山意存，坐看庭木长桐孙。行斋罢讲仍香气，\n道情淡薄閒愁尽，霜色何因入鬓根。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "赠道人",
        "author": "周贺",
        "content": "布褐高眠石窦春，迸泉多溅黑纱巾。摇头说易当朝客，\n拟归太华何时去，他日相寻乞药银。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "赠厉玄侍御",
        "author": "周贺",
        "content": "山松径与瀑泉通，巾舄行吟想越中。塞雁去经华顶末，\n抱疾因寻周柱史，杜陵寒叶落无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送韩评事",
        "author": "周贺",
        "content": "门枕平湖秋景好，水烟松色远相依。罢官余俸租田种，\n嵩阳旧隐多时别，闭目闲吟忆翠微。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "宿隐静寺上人",
        "author": "周贺",
        "content": "一宿五峰杯度寺，虚廊中夜磬声分。疏林未落上方月，\n暂来此地歇劳足，望断故山沧海濆。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "寄新头陀",
        "author": "周贺",
        "content": "见说北京寻祖后，瓶盂自挈绕穷边。相逢竹坞晦暝夜，\n青城不得师同住，坐想沧江忆浩然。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "湘汉旅怀翁杰",
        "author": "周贺",
        "content": "一宿空江听急流，仍同贾客坐归舟。远书来隔巴陵雨，\n吾宗尚作无憀者，中夜闲吟生旅愁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "寄韩司兵",
        "author": "周贺",
        "content": "多病十年无旧识，沧州乱后只逢君。已知罢秩辞泷水，\n若为此别终期老，书札何因寄北军。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "寺居寄杨侍御",
        "author": "周贺",
        "content": "雨过北林空晚凉，院閒人去掩斜阳。十年多病度落叶，\n还知谢客名先重，肯为诗篇问楚狂。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "上陕府姚中丞",
        "author": "周贺",
        "content": "此心长爱狎禽鱼，仍候登封独着书。领郡只嫌生药少，\n见说养真求退静，溪南泉石许同居。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "赠僧",
        "author": "周贺",
        "content": "藩府十年为律业，南朝本寺往来新。辞归几别深山客，\n他年更息登坛计，应与云泉作四邻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送石协律归吴",
        "author": "周贺",
        "content": "僧窗梦后忆归耕，水涉应多半月程。幕府罢来无药价，\n已让辟书称抱疾，沧洲便许白髭生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "寄金陵僧",
        "author": "周贺",
        "content": "水石致身闲自得，平云竹阁少炎蒸。斋床几减供禽食，\n行登总到诸山寺，坐听蝉声满四棱。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送忍禅师归庐岳",
        "author": "周贺",
        "content": "浪匝湓城岳壁青，白头僧去扫禅扃。龛灯度雪补残衲，\n已知身事非吾道，甘卧荒斋竹满庭。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "赠姚合郎中",
        "author": "周贺",
        "content": "望重来为守土臣，清高还似武功贫。道从会解唯求静，\n两衙向后长无事，门馆多逢请益人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "宿李主簿",
        "author": "周贺",
        "content": "独树倚亭新月入，城墙四面锁山多。\n去年今夜还来此，坐见西风袅鹊窠。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "浔阳与孙郎中宴回",
        "author": "周贺",
        "content": "别酒已酣春漏前，他人扶上北归船。\n浔阳渡口月未上，渔火照江仍独眠。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送僧",
        "author": "周贺",
        "content": "草履初登南客船，铜瓶犹贮北山泉。\n衡阳旧寺秋归去，门锁寒潭几树蝉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送蜀僧",
        "author": "周贺",
        "content": "万里独行无弟子，惟赍筇竹与檀龛。\n看经更向吴中老，应是山川似剑南。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送郭秀才归金陵",
        "author": "周贺",
        "content": "夏后客堂黄叶多，又怀家国起悲歌。酒前欲别语难尽，\n南徐旧业几时到，门掩残阳积翠萝。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "宿李枢书斋",
        "author": "周贺",
        "content": "小斋经暮雨，四面绝纤埃。眠客闻风觉，飞虫入烛来。\n夜凉书读遍，月正户全开。住远稀相见，留连宿始回。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "杪秋登江楼",
        "author": "周贺",
        "content": "平楚起寒色，长沙犹未还。世情何处淡，湘水向人闲。\n空翠隐高鸟，夕阳归远山。孤云万余裏，惆怅洞庭间。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "秋宿洞庭",
        "author": "周贺",
        "content": "洞庭初叶下，旅客不胜愁。明月天涯夜，青山江上秋。\n一官成白首，万里寄沧洲。只被浮名系，宁无愧海鸥。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "重阳",
        "author": "周贺",
        "content": "云木疏黄秋满川，茱萸风裏一樽前。几回为客逢佳节，\n古来醉乐皆难得，留取穷通委上天。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    },
    {
        "title": "送李亿东归",
        "author": "周贺",
        "content": "黄山远隔秦树，紫禁斜通渭城。别路青青柳发，\n灞上金樽未饮，宴歌已有余声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零三"
        }
    }
]