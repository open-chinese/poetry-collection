[
    {
        "uuid": "13e5dea760924f8cc136af68548fdccc",
        "title": "石禅床",
        "author": "胡梅所",
        "content": "空山危石平如掌，云岭苔封自昔时。\n不识山僧曾坐处，几回弹舌雨龙归。",
        "dynasty": "宋",
        "collection_info": null
    },
    {
        "uuid": "762f9c2ea953e4acb7403f620d5ea8c0",
        "title": "桃园",
        "author": "胡梅所",
        "content": "洞门无锁白云深，同日闲表一问津。\n安待霄时𥜐桃者，相逢花下说前因。",
        "dynasty": "宋",
        "collection_info": null
    },
    {
        "uuid": "801962589b1535576c63197d56810f26",
        "title": "诵经石",
        "author": "胡梅所",
        "content": "昔人曾此月明中，扫石焚香礼碧空。\n千载台空人不见，野花啼鸟自春风。",
        "dynasty": "宋",
        "collection_info": null
    },
    {
        "uuid": "1595871d1dada7b5a63db8b06042ec16",
        "title": "千人洞",
        "author": "胡梅所",
        "content": "天生岩穴受千人，隠隠峦深隔□尘。\n不识人间经几劫，洞门依旧锁闭云。",
        "dynasty": "宋",
        "collection_info": null
    },
    {
        "uuid": "ae7c1c550b3338816c3f154168ea3cdd",
        "title": "仙亭岩",
        "author": "胡梅所",
        "content": "仙子高栖海上山，一尘不到石台间。\n鹤随仙客收棋去，龙伴山僧采药还。\n风送白云归洞口，钟随明月到人间。\n不须再问神仙事，花落花开暑又寒。",
        "dynasty": "宋",
        "collection_info": null
    }
]