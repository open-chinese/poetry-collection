[
    {
        "uuid": "66c9f42ccd1797e324a56e0e8c728de3",
        "title": "炼丹台",
        "author": "吴通",
        "content": "我寻陶隠居，山中多古蹟。\n青障抚清泉，白云抱苍壁。\n入经碎玉桥，便是幽人宅。\n仙人昔炼丹，嶙嶒一卷石。\n俯视直千寻，凌空高百尺。\n两水落沧洲，滔滔渺无极。\n拂石坐片时，万籁俱寥寂。\n但听松风声，耳边生淅淅。\n长啸白云飞，山雨催诗亟。\n诗成寄阿谁，赏识惟贞白。",
        "dynasty": "宋",
        "collection_info": null
    }
]