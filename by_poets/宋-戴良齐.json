[
    {
        "uuid": "f188828d3ee45ceb59d02d721b28fc80",
        "title": "寄立斋二首  其一",
        "author": "戴良齐",
        "content": "玄云太山阿，倏忽起天际。\n悠哉復何心，适与飘风会。\n云间翔虬螭，蜿蟺炫五彩。\n万生方颙颙，岂但千里内。\n吾乡作者几，俯仰既千载。\n愿言慰斯人，名实施四海。",
        "dynasty": "宋",
        "collection_info": null
    },
    {
        "uuid": "4d4284b8c02e98cb8c2590ed62e3d8e3",
        "title": "寄立斋二首  其二",
        "author": "戴良齐",
        "content": "蜚鸿时以南，蜚鸿时以北。\n翻翻堂上燕，来往逝安适。\n秋声来九天，星汉浩无极。\n岩岩北有斗，可望不可即。\n极望劳我心，梦想三太息。\n下有纵壑鳞，上有飞云翼。",
        "dynasty": "宋",
        "collection_info": null
    },
    {
        "uuid": "a2a4def25f5ba0b358912235b818ab50",
        "title": "夜坐观星",
        "author": "戴良齐",
        "content": "中夜不能旦，浩荡思无期。\n茫茫宇宙间，俯仰伊何时。\n起坐凭前栏，粲粲天南垂。\n寒芒烛辰尾，岁德何所司。\n耿耿独无寐，坐观枢轮移。\n更筹忽五唱，空中闻子规。",
        "dynasty": "宋",
        "collection_info": null
    }
]