[
    {
        "uuid": "77d6fc39f8a851c0ad62d534eb6e080d",
        "title": "湘江秋夕",
        "author": "郑蒨",
        "content": "岳麓长云合，湘江暮霭收。\n鸿鸣沙渚夜，叶脱洞庭秋。\n霜竹千业密，风弦一曲愁。\n独醒人不见，西岸水悠悠。",
        "dynasty": "宋",
        "collection_info": null
    },
    {
        "uuid": "7ac2ced10466cc999d8db5ca05500386",
        "title": "睡觉",
        "author": "郑蒨",
        "content": "玉炉香断瑞烟微，小院阴岑夹幕垂。\n一枕清风人寂后，半窗明月酒醒时。\n漆园蝴蜨难成梦，巫峡行云想有期。\n欲曙凄凉精气爽，漏残灯烬画屏欹。",
        "dynasty": "宋",
        "collection_info": null
    }
]