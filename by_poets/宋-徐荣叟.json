[
    {
        "title": "牡丹",
        "author": "徐荣叟",
        "content": "姚魏从来洛下夸，千金不惜买繁华。\n今年底事花能贱，缘是宫中不赏花。",
        "dynasty": "宋",
        "collection_info": null
    },
    {
        "title": "琼花",
        "author": "徐荣叟",
        "content": "琼甤走送宝瓶花，愧乏诗情用拜嘉。\n一种清香来月殿，十分雅态出仙家。\n细看后土春冰薄，未觉刘郎日影斜。\n拟跨胎禽尘几隔，珠帘十里自繁华。",
        "dynasty": "宋",
        "collection_info": null
    },
    {
        "title": "茶",
        "author": "徐荣叟",
        "content": "官焙春绿入贡时，担头猎猎小黄旗。\n甘香不数尝阳羡，密侍天颜喜可知。",
        "dynasty": "宋",
        "collection_info": null
    },
    {
        "title": "题月山新居",
        "author": "徐荣叟",
        "content": "宠任辞枢极，新居卜月山。\n人从生处乐，天与老来闲。\n翠拥千峯秀，罗萦一水湾。\n佳哉得真乐，恨不早知还。",
        "dynasty": "宋",
        "collection_info": null
    },
    {
        "title": "赠常庵江羽士",
        "author": "徐荣叟",
        "content": "曾跨金牛入帝乡，归装金薤富琳琅。\n唤回客枕邯郸梦，涧草岩花亦自香。",
        "dynasty": "宋",
        "collection_info": null
    }
]