[
    {
        "uuid": "be5e24b03cb42ae8f679b664bb651936",
        "title": "杂歌谣辞 步虚引",
        "author": "陈陶",
        "content": "小隐山人十洲客，莓苔为衣双耳白。\n青编为我忽降书，暮雨虹蜺一千尺。\n赤城门闭六丁直，晓日已烧东海色。\n朝天半夜闻玉鸡，星斗离离碍龙翼。",
        "dynasty": "唐",
        "collection_info": null
    },
    {
        "uuid": "a9e1b43bd088a40c4c42765ef5a680b2",
        "title": "塞下曲 一",
        "author": "陈陶",
        "content": "边头能走马，猨臂李将军。\n射虎羣胡伏，开弓绝塞闻。\n海山谙向背，攻守别风云。\n只为坑降罪，轻车未转勋。",
        "dynasty": "唐",
        "collection_info": null
    },
    {
        "uuid": "0c63336a56dbe80f19ab0a4de76e4fe2",
        "title": "塞下曲 二",
        "author": "陈陶",
        "content": "望湖关下战，杂虏丧全师。\n鸟啄豺狼将，沙埋日月旗。\n牛羊奔赤狄，部落散燕耆。\n都护凌晨出，铭功瘗死尸。",
        "dynasty": "唐",
        "collection_info": null
    },
    {
        "uuid": "c6c057ffeda8eaf7c3e6b56afe408ecb",
        "title": "胡无人行",
        "author": "陈陶",
        "content": "十万羽林儿，临洮破郅支。\n杀添胡地骨，降足汉营旗。\n塞阔牛羊散，兵休帐幕移。\n空流陇头水，呜咽向人悲。",
        "dynasty": "唐",
        "collection_info": null
    },
    {
        "uuid": "14a2d74dc1985ef84743af2b7c8a2dfe",
        "title": "悲哉行",
        "author": "陈陶",
        "content": "中岳仇先生，遗余饵松方。\n服之一千日，肢体生异香。\n步履如风旋，天涯不赍粮。\n仍云为地仙，不得朝虚皇。\n狡兔有三穴，人生又何常。\n悲哉二廉士，饿死于首阳。",
        "dynasty": "唐",
        "collection_info": null
    },
    {
        "uuid": "25bd35b028798834ab60c2acc30eae0e",
        "title": "涂山怀古",
        "author": "陈陶",
        "content": "落拓书剑晚，清秋鹰正笼。\n涂山间来上，敬爱如登龙。\n览古觉神王，翛然天地空。\n东南更何有，一醉先王风。\n惟昔放勋世，阴晦彻成洪。\n皇图化鱼鳖，天道漂无踪。\n帝乃命舟檝，掇芳儒素中。\n高陈九州力，百道驱归东。\n旧物復光明，洪炉再埏镕。\n经门不私子，足知天下公。\n亮曰那并生，唐虞禅华虫。\n兹山朝万国，一赋寰海同。\n十载有区宇，秋豪皆帝功。\n垂衣不骄德，子桀如何聋。\n握髮闻礼贤，葺茅见卑宫。\n凡夫色难事，神圣安能恭。\n道隐三千年，遗芳播笙镛。\n当时执圭处，佳气仍童童。\n海屿俨清庙，天人盛祇供。\n玄恩及花木，丹谶名崆峒。\n异代草泽臣，何由树勋庸。\n尧阶未曾识，谁信平生忠。\n恨不当际会，预为执鞭僮。\n劳歌下山去，怀德心无穷。",
        "dynasty": "唐",
        "collection_info": null
    },
    {
        "uuid": "39c4a8cd62dfd2737bf664580885ea2e",
        "title": "游子吟",
        "author": "陈陶",
        "content": "栖乌喜林曙，惊蓬伤岁阑。\n关河三尺雪，何处是天山？朔风无重衣，仆马饥且寒。\n惨戚别妻子，迟回出门难。\n男儿值休明，岂是长泥蟠。\n何者为木偶，何人侍金銮。\n郁郁守贫贱，悠悠亦无端。\n进不图功名，退不处岩峦。\n穷通在何日，光景如跳丸。\n富贵苦不早，令人摧心肝。\n誓期春之阳，一振摩霄翰。",
        "dynasty": "唐",
        "collection_info": null
    },
    {
        "uuid": "70d3980f79d89ae4c42fa3cf5b0d027f",
        "title": "怀仙吟二首 一",
        "author": "陈陶",
        "content": "丹陵五牙客，昨日罗浮归。\n赤斧寻不得，烟霞空满衣。\n试于华阳问，果遇三茅知。\n采药向十洲，同行牧羊儿。\n十洲隔八海，浩渺不可期。\n留空双白鹤，巢在长松枝。",
        "dynasty": "唐",
        "collection_info": null
    },
    {
        "uuid": "56d456708d72de3beb5ba75fd1c8a9ae",
        "title": "怀仙吟二首 二",
        "author": "陈陶",
        "content": "云溪古流水，春晚桃花香。\n忆与我师别，片帆归沧浪。\n沧浪在何许，相思泪如雨。\n黄鹤不復来，云深难别处。\n石渠泉泠泠，三见菖蒲生。\n日夜劳梦魂，随波注东溟。\n空怀别时惠，长读消魔经。",
        "dynasty": "唐",
        "collection_info": null
    },
    {
        "uuid": "747ea7f14fd9b6c446cbb3442397392a",
        "title": "海昌望月",
        "author": "陈陶",
        "content": "何处无今夕，岂期在海头。\n贾客不爱月，婵娟闲沧洲。\n浩然伤岁华，独望湖边楼。\n烟岛青历历，蓝田白悠悠。\n谁无破镜期，繄我信虚舟。\n谁无桂枝念，繄我方摧辀。\n始见弯环春，又逢团圆秋。\n莫厌绫扇夕，百年多银钩。\n今盘谁雕镌，玉窟难冥搜。\n重轮运时节，三五不自由。\n疑抛云上锅，欲搂天边毬。\n孀居应寒冷，捣药青冥愁。\n兔子树下蹲，虾𢋙池中游。\n如何名金波，不共水东流。\n天花辟膻腥，野云无边陬。\n蚌蛤乘大运，含珠相对醻。\n夜鹊思南乡，露华清东瓯。\n百宝安可觑，老龙锁深湫。\n究究如情人，盗者即仇雠。\n海涯上皎洁，九门更清幽。\n亭亭劝金尊，夜久喘吴牛。\n夷俗皆轻掷，北山思今游。\n鴈声故乡来，客泪堕南洲。\n平生烟霞志，读书觅封侯。\n四海尚白身，岂无故乡羞。\n壈坎何足叹，壮如水中虬。\n猎猎谷底兰，摇摇波上鸥。\n中途丧资斧，两地生繁忧。\n一杯太阴君，鹪鹩岂无求。\n明日将片叶，三山东南浮。",
        "dynasty": "唐",
        "collection_info": null
    },
    {
        "uuid": "42c5843672e1f048ecf3236166cb07bd",
        "title": "蒲门戍观海作",
        "author": "陈陶",
        "content": "廓落溟涨晓，蒲门郁苍苍。\n登楼礼东君，旭日生扶桑。\n毫釐见蓬瀛，含吐金银光。\n草木露未晞，蜃楼气若藏。\n欲游蟠桃国，虑涉魑魅乡。\n徐市惑秦朝，何人在岩廊。\n惜哉千童子，葬骨于眇茫。\n恭闻槎客言，东池接天潢。\n即此聘牛女，曰祈长寿方。\n灵津水清浅，余亦慕修航。",
        "dynasty": "唐",
        "collection_info": null
    },
    {
        "uuid": "1e8f10454a3f5f611b9b75e450c1efe0",
        "title": "番禺道中作",
        "author": "陈陶",
        "content": "博罗程远近，海塞愁先入。\n瘴雨出虹蝀，蛮江渡山急。\n常闻岛夷俗，犀象满城邑。\n鴈至草犹春，潮迴樯半湿。\n丹丘凤皇隐，水庙蛟龙集。\n何处树能言，几乡珠是泣。\n千年赵佗国，霸气委原隰。\n龌龊笑终军，长缨祸先及。",
        "dynasty": "唐",
        "collection_info": null
    },
    {
        "uuid": "6df036a1cac56904bdf2dea4123991d4",
        "title": "赠江西周大夫",
        "author": "陈陶",
        "content": "否极生大贤，九元降灵气。\n独立正始风，蔚然中兴瑞。\n渊伦照三古，磊落涵泾渭。\n真貌月悬秋，雄词雷出地。\n具瞻先皇宠，欲践东华贵。\n咫尺时不来，千秋鼎湖泪。\n因分三辅职，进领南平位。\n报政黄霸惭，提兵吕蒙醉。\n岁星临斗牛，水国嘉祥至。\n不独苍生苏，仍兼六驺喜。\n恭闻庙堂畧，欲断匈奴臂。\n刬释自宸衷，平戍在连帅。\n时康簪笏宂，世梗忠良议。\n丘壑非无人，松香有私志。\n三朝倚天剑，十万浮云骑。\n可使河曲清，羣公信儿戏。\n沧溟用谦德，百谷走童稚。\n御众付深人，参筹须伟器。\n他年蓬荜贱，愿附鹓鸾翅。",
        "dynasty": "唐",
        "collection_info": null
    },
    {
        "uuid": "1e26bf85fb5c0e7b0f1e6d6a8ebd110c",
        "title": "旅次铜山途中先寄温州韩使君",
        "author": "陈陶",
        "content": "乱山沧海曲，中有横阳道。\n束马过铜梁，苕华坐堪老。\n鸠鸣高崖裂，熊鬬深树倒。\n绝壑无坤维，重林失苍昊。\n跻攀寡俦侣，扶接念舆皁。\n俛仰栗嵌空，无因掇灵草。\n梯穷闻戍鼓，魂续赖丘祷。\n敞豁天地归，萦纡村落好。\n悠悠思蒋径，扰扰愧商皓。\n驰想永嘉侯，应伤此怀抱。",
        "dynasty": "唐",
        "collection_info": null
    },
    {
        "uuid": "e2929578d484aea335591cfa7dbcc051",
        "title": "种兰",
        "author": "陈陶",
        "content": "种兰幽谷底，四远闻馨香。\n春风长养深，枝叶趁人长。\n智水润其根，仁锄护其芳。\n蒿藜不生地，恶鸟弓已藏。\n椒桂夹四隅，茅茨居中央。\n左邻桃花坞，右接莲子塘。\n一月熏手足，两月熏衣裳。\n三月熏肌骨，四月熏心肠。\n幽人饥如何，采兰充糇粮。\n幽人渴如何，酝兰为酒浆。\n地无青苗租，白日如散王。\n不尝仙人药，端坐红霞房。\n日夕望美人，佩花正煌煌。\n美人久不来，佩花徒生光。\n刈穫及葳蕤，无令见雪霜。\n清芬信神鬼，一叶岂可忘。\n举头愧青天，鼓腹咏时康。\n下有贤公卿，上有圣明王。\n无阶荅风雨，愿献兰一筐。",
        "dynasty": "唐",
        "collection_info": null
    },
    {
        "uuid": "8c8ae126a5c136d655952b91080b1223",
        "title": "草木言",
        "author": "陈陶",
        "content": "何生我苍苍，何育我黄黄。\n草木无知识，幸君同三光。\n始自受姓名，葳蕤立衣裳。\n山河既分丽，齐首乳青阳。\n甘辛各有荣，好丑不相防。\n常忧刀斧劫，窃慕仁寿乡。\n愿天雨无暴，怨地风无狂。\n雨足因衰惫，风多因夭伤。\n在山不为桂，徒辱君高冈。\n在水不为莲，徒占君深塘。\n勿轻培塿阜，或有奇栋梁。\n勿轻蒙胧泽，或有奇馨香。\n涓毫可蔍差，朝菌寿为长。\n拥肿若无取，大椿命为伤。\n婆娑不材生，苒苒向秋荒。\n幸遭熏风日，有得皆簸扬。\n所愧雨露恩，愿效幽微芳。\n希君频采择，勿使枯雪霜。",
        "dynasty": "唐",
        "collection_info": null
    },
    {
        "uuid": "607b533e370b8c2f215e35fb230a107b",
        "title": "题僧院紫竹",
        "author": "陈陶",
        "content": "喜游蛟井寺，復见炎州竹。\n杳霭万丈间，啸风清独速。\n江南正霜霰，吐秀弄颛顼。\n似瑞惊坚贞，如魔试金粟。\n笋非孝子泣，文异湘灵哭。\n金碧谁与邻，萧森自成族。\n新闻赤帝种，子落毛人谷。\n远祖赐鹪鹏，遗芳遍南陆。\n对烟苏麻丑，夹涧篔筜伏。\n美誉动丹青，瓌姿艳秦蜀。\n因缘鹿苑识，想像虵丘斸。\n几叶别黄茅，何年依白足。\n龙树蛰一花，砌瑶扫云屋。\n色静曼仙花，名高给孤独。\n青葱太子树，洒落观音目。\n法雨每霑濡，玉毫时照烛。\n离居鸾节变，住冷金颜缩。\n岂念葛陂荣，幸无祖父辱。\n光摇水精串，影送莲花轴。\n江鹜日相寻，野鹗时寄宿。\n幽香入茶竈，静翠直碁局。\n肯羡垣上蒿，自多篱下菊。\n从来道生一，况伴龟藏六。\n栖託讵星迴，檀栾已云矗。\n霞杯传缥叶，羽管吹紫玉。\n久绝钓竿歌，聊裁竹枝曲。\n媿生黄金地，千秋为师绿。",
        "dynasty": "唐",
        "collection_info": null
    },
    {
        "uuid": "66cbd8076bc68cb609a7840eab8dbbcd",
        "title": "早发始兴",
        "author": "陈陶",
        "content": "云裏山已曙，舟中火初爇。\n绿浦待行桡，玄猨催落月。\n沿流信多美，况復秋风发。\n挂席借前期，晨鸡莫嘲异常。",
        "dynasty": "唐",
        "collection_info": null
    },
    {
        "uuid": "0d75e2096cfd68d924c4ede1ca67225c",
        "title": "寄元孚道人",
        "author": "陈陶",
        "content": "梵宇章句客，佩兰三十年。\n长乘碧云马，时策翰林鞭。\n曩事五岳游，金衣曳祥烟。\n高攀桐君手，左倚鸑鷟肩。\n哭玉秋雨中，摘星春风前。\n横辀截洪偃，凭几见广宣。\n尔来寤华胥，石壁孤云眠。\n龙降始得偈，龟老方巢莲。\n内殿无文僧，驱虞谁能牵。\n因之问楚水，弔屈几潺湲。",
        "dynasty": "唐",
        "collection_info": null
    },
    {
        "uuid": "4c65ed7a15ca39d9ee192951f38c40f4",
        "title": "和西江李助副使早登开元寺阁",
        "author": "陈陶",
        "content": "虚豁登宝阁，三休极层构。\n独立天地间，烟云满襟袖。\n鰲荒初落日，剑野呈绮绣。\n秋槛祝融微，阴轩九江凑。\n拂檐皇姑舍，错落白榆秀。\n倚砌天竺祠，蛟龙蟠古甃。\n翛然观六合，一指齐宇宙。\n书剑忽若□，青云日方昼。\n南朝空苍莽，楚泽稀耕耨。\n万事溺颓波，一航安可涭。\n徒云寄麟泣，六五终难就。\n资斧念余生，湖光隐圭窦。\n早闻羣黄鹤，飘举此江岫。\n陵谷空霭然，人樵已雏𪆪。\n燕宫豸冠客，凭览发清奏。\n珠玉难嗣音，摐辕愧孤陋。",
        "dynasty": "唐",
        "collection_info": null
    },
    {
        "uuid": "357cf28aa638c6b7bddf94638710bb8c",
        "title": "将归钟陵留赠南海李尚书",
        "author": "陈陶",
        "content": "楚国有田舍，炎州长梦归。\n怀恩似秋燕，屡遶玉堂飞。\n越酒岂不甘，海鱼宁无肥。\n山裘醉歌舞，事与初心违。\n晔晔文昌公，英灵世间稀。\n长江浩无际，龙蜃皆归依。\n贱子感一言，草茅发光辉。\n从来鸡凫质，得假凤皇威。\n常欲讨玄珠，青云报巍巍。\n龙门竟多故，双泪别旍旗。",
        "dynasty": "唐",
        "collection_info": null
    },
    {
        "uuid": "414a331636b54de5b9b79ea0e456ec29",
        "title": "宿岛径夷山舍",
        "author": "陈陶",
        "content": "百里遵鸟径，蓬征信邅迴。\n暝依渔樵宿，似过黄金台。\n缺啮心未理，寥寥夜猨哀。\n山深石床冷，海近腥气来。\n主人意不浅，屡献流霞杯。\n对月抚长剑，愁襟纷莫开。\n九衢平如水，胡为涉崔崽。\n一饭未遑饱，鹏图信悠哉。\n山涛谑细君，吾岂厌蓬莱。\n明发又驱马，客思一裴回。",
        "dynasty": "唐",
        "collection_info": null
    },
    {
        "uuid": "155f13e6b237b641ff1e8e19a6627740",
        "title": "避世翁",
        "author": "陈陶",
        "content": "海上一蓑笠，终年垂钓丝。\n沧洲有深意，冠尽何由知。\n直钩不营鱼，蜗室无妻儿。\n渴饮寒泉水，饥飡紫朮芝。\n鹤髮披两肩，高怀如澄陂。\n曾闻仙老言，云是古鸱夷。\n石窦閟雷雨，金潭养蛟螭。\n乘槎上玉津，骑鹿游峨嵋。\n以人为语默，与世为雄雌。\n兹焉乃磻溪，豹变应须时。\n自古隐沦客，无非王者师。",
        "dynasty": "唐",
        "collection_info": null
    },
    {
        "uuid": "439736d59bba356dc93cb91a8fdd30a4",
        "title": "冬夜吟",
        "author": "陈陶",
        "content": "黑夜天寒愁散玉，东皇海上张仙烛。\n侯家歌舞按梨园，石氏宾寮醉金谷。\n鲁家襜褕闇披水，雪花灯下甘垂翅。\n散帙高编折桂枝，披纱密甃青云地。\n霜白溪松转斜尽，铜龙唤曙咽声细。\n八埏蝼蚁厌寒栖，早晚青旗引春帝。\n展转城乌啼紫天，曈曚千骑衙楼前。",
        "dynasty": "唐",
        "collection_info": null
    },
    {
        "uuid": "99b27724244dbd816dee9be9bd6450d7",
        "title": "西川座上听金五云唱歌",
        "author": "陈陶",
        "content": "蜀王殿上华筵开，五云歌从天上来。\n满堂罗绮悄无语，喉音止驻云裴回。\n管弦金石还依转，不随歌出灵和殿。\n白云飘飖席上闻，贯珠历历声中见。\n旧样钗箆浅澹衣，元和梳洗青黛眉。\n低丛小鬓腻䰀鬌，碧牙镂掌山参差。\n曲终暂起更衣过，还向南行座头坐。\n低眉欲语谢贵侯，檀脸双双泪穿破。\n自言本是宫中嫔，武皇改号承恩新。\n中丞御史不足比，水殿一声愁杀人。\n武皇铸鼎登真箓，嫔御蒙恩免幽辱。\n茂陵弓剑不得亲，嫁与卑官到西蜀。\n卑官到官年未周，堂衡禄罢东西游。\n蜀江水急驻不得，復此萍蓬二十秋。\n今朝得侍王侯宴，不觉途中妾身贱。\n愿持巵酒更唱歌，歌是伊州第三遍。\n唱着右丞征戍词，更闻闺月添相思。\n如今声韵尚如在，何况宫中年少时。\n五云处处可怜许，明朝道向襃中去。\n须臾宴罢各东西，雨散云飞莫知处。",
        "dynasty": "唐",
        "collection_info": null
    },
    {
        "uuid": "c1a27c51fb07f1714ebb1ae7de2af8e2",
        "title": "飞龙引",
        "author": "陈陶",
        "content": "有熊之君好神仙，飡霞炼石三千年。\n一旦黄龙下九天，骑龙枿枿昇紫烟。\n万姓攀髯髯堕地，啼呼弓剑飘寒水。\n紫鸾八九堕玉笙，金镜空留照魑魅。\n羽幢䙰褷银汉秋，六宫望断芙蓉愁。\n应龙下挥中园笑，泓泓水遶青苔洲。\n瑞风飒沓天光浅，瑶阙峨峨横露苑。\n沆瀣楼头紫凤歌，三株树下青牛饭。\n鸿胧九阙相玉皇，钧天乐引金华郎。\n散花童子鹤衣短，投壶姹女蛾眉长。\n彤庭侍宴瑶池席，老兔春高桂宫白。\n蓬莱下国赐分珪，阿母金桃容小摘。\n仙流万缄虫篆春，三十六洞交风云。\n千年小兆一蝉蜕，丹台职亚扶桑君。\n金乌试浴青门水，下界蜉蝣几迴死。",
        "dynasty": "唐",
        "collection_info": null
    },
    {
        "uuid": "71246fb6d3537de8283cf09a8ceef62f",
        "title": "谪仙词",
        "author": "陈陶",
        "content": "牧龙丈人病高秋，羣童击节星汉愁。\n瑶台凤辇不胜恨，太古一声龙白头。\n玉气兰光久摧折，上清鸡犬音书绝。\n蜺旌失手远于天，三岛空云对秋月。\n人间磊磊浮沤客，鸑鷟蜻蜓飞自隔。\n不应冠盖逐黄埃，长梦真君旧恩泽。",
        "dynasty": "唐",
        "collection_info": null
    },
    {
        "uuid": "652456e8cfc0f652e27faf506e95956b",
        "title": "独摇手",
        "author": "陈陶",
        "content": "汉宫新燕矜蛾眉，春台艳妆莲一枝。\n迎春侍宴瑶华池，游龙七盘娇欲飞。\n冶袖莺鸾拂朝曦，摩烟褭雪金碧遗。\n愁鸿连翾蚕曳丝，飒沓明珠掌中移。\n仙人龙凤云雨吹，朝哀暮愁引哑吚。\n鸳鸯翡翠承宴私，南山一笑君无辞。\n仙蛾泣月清露垂，六宫烧烛愁风欷。",
        "dynasty": "唐",
        "collection_info": null
    },
    {
        "uuid": "7e1e007487dced27c3e60ecc31e1ff94",
        "title": "空城雀",
        "author": "陈陶",
        "content": "古城蒙蒙花覆水，昔日住人今住鬼。\n野雀荒台遗子孙，千年饮啄枯桑根。\n不随海燕栢梁去，应无玉环衔报恩。\n近村红栗香压枝，嗷嗷黄口诉朝饥。\n生来未见凤皇语，欲飞常怕蜘蛛丝。\n断肠四隅天四绝，清泉绿蒿无恐疑。",
        "dynasty": "唐",
        "collection_info": null
    },
    {
        "uuid": "b86461b37372e12bd4361fbd71200b18",
        "title": "鸡鸣曲",
        "author": "陈陶",
        "content": "鸡声春晓上林中，一声惊落虾蟆宫。\n二声唤破枕边梦，三声行人烟海红。\n平旦慵将百雏语，蓬松锦绣当阳处。\n媿君饮食长相呼，为君昼鸣下高树。",
        "dynasty": "唐",
        "collection_info": null
    },
    {
        "uuid": "980f8e99384e15ab22e2a4223f2dd407",
        "title": "小笛弄",
        "author": "陈陶",
        "content": "一尺玲珑握中翠，僊娥月浦呼龙子。\n五夜流珠粲梦卿，九青鸾倚洪崖醉。\n丹穴饥儿笑风雨，娲皇碧玉星星语。\n蛇蝎愁闻骨髓寒，江山恨老眠秋雾。\n绮席鸳鸯冷朱翠，星流露泫谁驱使。\n江南一曲罢伶伦，芙蓉水殿春风起。",
        "dynasty": "唐",
        "collection_info": null
    },
    {
        "uuid": "3d43994671948aff4a0c70b10c9b39e3",
        "title": "将进酒",
        "author": "陈陶",
        "content": "金尊莫倚青春健，龌龊浮生如走电。\n琴瑟盘倾从世珠，黄泥局泻流年箭。\n麻姑爪秃瞳子昏，东皇肉角生鱼鳞。\n灵鳌柱骨半枯朽，骊龙德悔愁耕人。\n周孔蓍龟久沦没，黄蒿谁认贤愚骨。\n兔苑词才去不还，兰亭水石空明月。\n姮娥弄箫香雨收，江滨迸瑟鱼龙愁。\n灵芝九折楚莲醉，翾风一叹梁庭秋。\n醁亚蛮觥奉君寿，玉山三献春红透。\n银鸭金鹅言待谁，隋家岳渎皇家有。\n珊瑚座上凌香云，凤𦢙龙炙猩猩唇。\n芝兰此日不倾倒，南山白石皆贤人。\n文康调笑麒麟起，一曲飞龙寿天地。",
        "dynasty": "唐",
        "collection_info": null
    },
    {
        "uuid": "832d027288b54dbbd4b58f2ae965d021",
        "title": "钱塘对酒曲",
        "author": "陈陶",
        "content": "风天鴈悲西陵愁，使君红旗弄涛头。\n东海神鱼骑未得，江天大笑闲悠悠。\n嵯峨吴山莫夸碧，河阳经年一宵白。\n南州彩凤为君生，古狱愁蛇待恩泽。\n三清羽童来何迟，十二玉楼胡蝶飞。\n炎荒翡翠九门去，辽东白鹤无归期。\n鸱夷公子休悲悄，六鳌如镜天始老。\n尊前事去月团圆，琥珀无情忆苏小。",
        "dynasty": "唐",
        "collection_info": null
    },
    {
        "uuid": "717fe3e9e773d2f4eb475af88ff61303",
        "title": "巫山高",
        "author": "陈陶",
        "content": "玉峰青云十二枝，金母和云赐瑶姬。\n花宫磊砢楚宫外，列仙八面星斗垂。\n秀色无双怨三峡，春风几梦襄王猎。\n青鸾不在懒吹箫，斑竹题诗寄江妾。\n飘飖丝散巴子天，苔裳玉辔红霞幡。\n归时白帝掩青琐，琼枝草草遗湘烟。",
        "dynasty": "唐",
        "collection_info": null
    },
    {
        "uuid": "5a716af32235a2f9bb32375642925092",
        "title": "赠别离",
        "author": "陈陶",
        "content": "碧玉飞天星坠地，玉剑分风交合水。\n杨柳听歌莫向隅，鸡鸣一石留髠醉。\n蹄轮送客沟水东，月娥挥手崦嵫峰。\n蛮天列嶂俨相待，风官扫道迎游龙。\n天姥翦霞铺晓空，漴漴大帝开明宫。\n文鲸掉尾四海通，分明瀑布收灵桐。\n山妖水魅骑旋风，魇梦啮魂黄瘴中。\n借君郎鉴入崆峒，灵光草照闲花红。",
        "dynasty": "唐",
        "collection_info": null
    },
    {
        "uuid": "9fb6372d5d166aa59de140228fc4a7e8",
        "title": "关山月",
        "author": "陈陶",
        "content": "昔年嫖姚护羌月，今照嫖姚双鬓雪。\n青冢曾无尺寸归，锦书多记穷荒骨。\n百战金疮体沙碛，乡心一片悬秋碧。\n汉城应期破镜时，胡尘万里婵娟隔。\n度碛衝云朔风起，边笳欲晚生青珥。\n陇上横吹霜色刀，何年断得匈奴臂。",
        "dynasty": "唐",
        "collection_info": null
    },
    {
        "uuid": "2427d59c02100912d73fcfa15b6cae38",
        "title": "殿前生桂树",
        "author": "陈陶",
        "content": "僊娥玉宫秋夜明，桂枝拂槛参差琼。\n香风下天漏丁丁，牛渚翠梁横浅清羽帐不眠恨吹笙。\n栖乌暗惊僊子落，步月鬃云堕金雀。\n蕙楼凉簟翠波空，银缕香寒凤皇薄。\n东海即为郎斟酌，绮疏长悬七星杓。",
        "dynasty": "唐",
        "collection_info": null
    },
    {
        "uuid": "a0e15276de37701224e29d0a6f6c9d3a",
        "title": "古镜篇",
        "author": "陈陶",
        "content": "紫皇玉镜蟾蜍字，堕地千年光不死。\n发匣身沈古井寒，悬台日照愁成水。\n海户山窗几梳绾，菱花开落何人见。\n野老曾耕太白星，神狐夜哭秋天片。\n下国青铜旋磨灭，迴鸾万影成枯骨。\n会待搏风雨泬寥，长恐莓苔蚀明月。",
        "dynasty": "唐",
        "collection_info": null
    },
    {
        "uuid": "d7df83b3640c26b18638043f51b650a2",
        "title": "自归山",
        "author": "陈陶",
        "content": "海岳南归远，天门北望深。\n暂为青琐客，难换白云心。\n富贵老闲事，猨猱思旧林。\n清平无乐志，尊酒有瑶琴。",
        "dynasty": "唐",
        "collection_info": null
    },
    {
        "uuid": "a0572696baf16cde10fb31821d17daba",
        "title": "渡浙江",
        "author": "陈陶",
        "content": "适越一轻艘，凌兢截鹭涛。\n曙光金海近，晴雪玉峰高。\n静寇思投笔，伤时欲钓鳌。\n壮心殊未展，登涉漫劳劳。",
        "dynasty": "唐",
        "collection_info": null
    },
    {
        "uuid": "12355832885e7931c625b86d14be53c2",
        "title": "清源途中旅思",
        "author": "陈陶",
        "content": "古木闽州道，驱羸落照间。\n投村碍野水，问店隔荒山。\n身事几时了，蓬飘何日闲。\n看花滞南国，乡月十湾环。",
        "dynasty": "唐",
        "collection_info": null
    },
    {
        "uuid": "0c5cdd53db334c2ce9b675c65f52f09c",
        "title": "南海送韦七使君赴象州任",
        "author": "陈陶",
        "content": "一鹗韦公子，新恩颁郡符。\n岛夷通荔浦，龙节过苍梧。\n地理金城近，天涯玉树孤。\n圣朝朱绂贵，从此展雄图。",
        "dynasty": "唐",
        "collection_info": null
    },
    {
        "uuid": "07cbadd52c3bd37420be3d57cf4ae175",
        "title": "送沈次鲁南游",
        "author": "陈陶",
        "content": "高台赠君别，满握轩辕风。\n落日一挥手，金鹅云雨空。\n鳌洲石梁外，剑浦罗浮东。\n兹兴不可接，翛翛烟际鸿。",
        "dynasty": "唐",
        "collection_info": null
    },
    {
        "uuid": "c37a38085973909f61b43a6fa27700a2",
        "title": "南海石门戍怀古",
        "author": "陈陶",
        "content": "汉家征百越，落地丧貔貅。\n大野朱旗没，长江赤血流。\n鬼神寻覆族，宫庙变荒丘。\n唯有朝台月，千年照戍楼。",
        "dynasty": "唐",
        "collection_info": null
    },
    {
        "uuid": "7e2fd65f929d53499748b615ad20e908",
        "title": "赋得池塘生春草",
        "author": "陈陶",
        "content": "谢公遗咏处，池水夹通津。\n古往人何在，年来草自春。\n色宜波际绿，香异雨中新。\n今日青青意，空悲行路人。",
        "dynasty": "唐",
        "collection_info": null
    },
    {
        "uuid": "2a1334fcb8e7bbe1781066e457e45ab5",
        "title": "题居上人法华新院",
        "author": "陈陶",
        "content": "浮名深般若，方寺设莲华。\n钟呗成僧国，湖山称法家。\n一尘多宝塔，千佛大牛车。\n能诱泥犂客，超然识聚沙。",
        "dynasty": "唐",
        "collection_info": null
    },
    {
        "uuid": "969160bfd3b1e5218376205ad16d2389",
        "title": "送秦炼师",
        "author": "陈陶",
        "content": "紫府静沈沈，松轩思别吟。\n水流宁有意，云泛本无心。\n锦洞桃花远，青山竹叶深。\n不因时卖药，何路更相寻。",
        "dynasty": "唐",
        "collection_info": null
    },
    {
        "uuid": "3f54d0b29007f0a3a50c9f57dc802cbe",
        "title": "哭宝月三藏大禅师",
        "author": "陈陶",
        "content": "五峰习圣罢，干竺化身归。\n帝子传真印，门人哭宝衣。\n一囊穷海没，三藏故园稀。\n无復天花落，悲风满铁围。",
        "dynasty": "唐",
        "collection_info": null
    },
    {
        "uuid": "8ac409a93f6f3ef935b48c5bfe9e4c17",
        "title": "湓城赠别",
        "author": "陈陶",
        "content": "楚岸青枫树，长随送远心。\n九江春水阔，三峡暮云深。\n气调桓伊笛，才华蔡琰琴。\n迢迢嫁湘汉，谁不重黄金。",
        "dynasty": "唐",
        "collection_info": null
    },
    {
        "uuid": "4becdebade664423e821d474f7bc156e",
        "title": "赠别",
        "author": "陈陶",
        "content": "海国一尺绮，冰壶万缕丝。\n以君西攀桂，赠此金莲枝。\n高鸟思茂林，穷鱼乐洿池。\n平生握中宝，无使岁寒移。",
        "dynasty": "唐",
        "collection_info": null
    },
    {
        "uuid": "5041ebcd1b758844fded57f5570716a5",
        "title": "赠温州韩使君",
        "author": "陈陶",
        "content": "康乐风流五百年，永嘉铃阁又登贤。\n严城鼓动鱼惊海，华屋尊开月下天。\n内使笔锋光案牍，鄢陵诗句满山川。\n今来谁似韩家贵，越绝髦幢鴈影连。",
        "dynasty": "唐",
        "collection_info": null
    },
    {
        "uuid": "d771235b96c5371b921518d840f061e5",
        "title": "闲居寄太学卢景博士",
        "author": "陈陶",
        "content": "无路青冥夺锦袍，耻随黄雀住蓬蒿。\n碧云梦后山风起，珠树诗成海月高。\n久滞鼎书求羽翼，未忘龙阙致波涛。\n闲来长得留侯癖，罗列樝梨校六韬。",
        "dynasty": "唐",
        "collection_info": null
    },
    {
        "uuid": "bcd74b3f62b2df82e42e01b9df5bce42",
        "title": "赠漳州张怡使君",
        "author": "陈陶",
        "content": "旧德徐方天下闻，当年熊轼继清芬。\n井田异政光蛮竹，符节深恩隔瘴云。\n已见嘉祥生北户，尝嫌夷貊蠹南熏。\n几时徴拜征西越，学着缦胡从使君。",
        "dynasty": "唐",
        "collection_info": null
    },
    {
        "uuid": "caf6f37a8a4494046a677c00cd02ed3e",
        "title": "赠容南韦中丞",
        "author": "陈陶",
        "content": "普宁都护军威重，九驿梯航压要津。\n十二铜鱼尊画戟，三千犀甲拥朱轮。\n风云已静西山寇，闾井全移上国春。\n不独来苏发歌咏，天涯半是泣珠人。",
        "dynasty": "唐",
        "collection_info": null
    },
    {
        "uuid": "ee75218b74524559d9afc21ac5749309",
        "title": "投赠福建路罗中丞",
        "author": "陈陶",
        "content": "越艳听谣不厌听，楼船高卧静南溟。\n未闻建水窥龙剑，应喜家山接女星。\n三捷楷模光典策，一生封爵笑丹青。\n皇恩几日西归去，玉树扶疎正满庭。",
        "dynasty": "唐",
        "collection_info": null
    },
    {
        "uuid": "47c90779c28ac2ec96f2a25561d6eb8c",
        "title": "赠江南李偕副使",
        "author": "陈陶",
        "content": "世禄三朝压凤池，杜陵公子汉庭知。\n雷封始贺堂溪剑，花府寻邀玉树枝。\n几日坐谈诛叛逆，列城归美见歌诗。\n从军莫厌千场醉，即是金銮宠命时。",
        "dynasty": "唐",
        "collection_info": null
    },
    {
        "uuid": "6bc9aaa7c6039570244cfcada98c9c0f",
        "title": "贺容府韦中丞大府贤兄新除黔南经略",
        "author": "陈陶",
        "content": "蓬瀛簪笏旧联行，紫极差池降宠章。\n列国山河分鴈字，一门金玉尽龙骧。\n耿家符节朝中美，袁氏芝兰阃外香。\n烽戍悠悠限巴越，伫听歌咏两甘棠。",
        "dynasty": "唐",
        "collection_info": null
    },
    {
        "uuid": "8a7f098b6eacef7b606b20de526c8519",
        "title": "和容南韦中丞题瑞亭白燕白鼠六眸龟嘉莲",
        "author": "陈陶",
        "content": "伏波恩行动南夷，交趾喧传四瑞诗。\n燕鼠孕灵褒上德，龟莲增耀荅无私。\n迴翔雪侣窥檐处，照映红巢出水时。\n尽写流传在轩槛，嘉祥从此百年知。",
        "dynasty": "唐",
        "collection_info": null
    },
    {
        "uuid": "f048bebd6990832ea9fdce8fba93d95a",
        "title": "题豫章西山香城寺",
        "author": "陈陶",
        "content": "十地严宫礼竺皇，栴檀楼阁半天香。\n祇园树老梵声小，雪岭花香灯影长。\n霄汉落泉供月界，蓬壶灵鸟侍云房。\n何年七七金人降，金锡珠坛满上方。",
        "dynasty": "唐",
        "collection_info": null
    },
    {
        "uuid": "8519deb55ee47c27acf7785b9b908a17",
        "title": "送江西周尚书赴滑台",
        "author": "陈陶",
        "content": "楚谣襦袴整三千，喉舌新恩下九天。\n天角雄都分节钺，蛟龙旧国罢楼船。\n昆河已在兵钤内，棠树空留鹤岭前。\n多病无因酬一顾，鄢陵千骑去翩翩。",
        "dynasty": "唐",
        "collection_info": null
    },
    {
        "uuid": "e1eedffc1d2cab5420981cab137d8f33",
        "title": "闽中送任畹端公还京",
        "author": "陈陶",
        "content": "燕台下榻玉为人，月桂曾输次第春。\n几日酬恩坐炎瘴，九秋高驾拂星辰。\n汉庭凤进鹓行喜，隋国珠还水府贫。\n多少嘉谟奏风俗，斗牛孤剑在平津。",
        "dynasty": "唐",
        "collection_info": null
    },
    {
        "uuid": "8a507d602a9f90f2103c0c83d805645d",
        "title": "豫章江楼望西山有怀",
        "author": "陈陶",
        "content": "水护星坛列太虚，烟霓十八上仙居。\n时人未识辽东鹤，吾祖曾传宝鼎书。\n终日章江催白鬓，何年丹竈见红蕖。\n桃花谷口春深浅，欲访仙生赤鲤鱼。",
        "dynasty": "唐",
        "collection_info": null
    },
    {
        "uuid": "a01fd0506233af90fe9e0774f620810e",
        "title": "经徐穉墓",
        "author": "陈陶",
        "content": "郏鄏妖兴炎汉衰，先生南国卧明夷。\n凤皇屡降玄纁礼，琼石终藏烈火诗。\n禁掖衣冠加宋鹊，湖山耕钓没尧时。\n千年壠树何人哭，寂寞苍苔内史碑。",
        "dynasty": "唐",
        "collection_info": null
    },
    {
        "uuid": "de697b5e33df57a6bf9c9fc525869dbd",
        "title": "钟陵道中作",
        "author": "陈陶",
        "content": "原隰经霜蕙草黄，塞鸿消息怨流芳。\n秋山落照见麋鹿，南国异花开雪霜。\n烟火近通槃瓠俗，水云深入武陵乡。\n曾逢啮缺话东海，长忆萧家青玉床。",
        "dynasty": "唐",
        "collection_info": null
    },
    {
        "uuid": "22e7426c88f0d537524de2ecf195ee77",
        "title": "旅泊涂江",
        "author": "陈陶",
        "content": "烟雨南江一叶微，松潭渔父夜相依。\n断沙鴈起金精出，孤岭猨愁木客归。\n楚国柑橙劳梦想，丹陵霞鹤间音徽。\n无因得似沧溟叟，始忆离巢已倦飞。",
        "dynasty": "唐",
        "collection_info": null
    },
    {
        "uuid": "1bd716544af46673f0fda2e6ac9b3f2f",
        "title": "上建溪",
        "author": "陈陶",
        "content": "崆垌一派泻苍烟，长揖丹丘逐水仙。\n云树杳冥通上界，峰峦迴合下闽川。\n侵星愁过蛟龙国，采碧时逢婺女船。\n已判猨催鬓先白，几重滩濑在秋天。",
        "dynasty": "唐",
        "collection_info": null
    },
    {
        "uuid": "8d7e8157616716a8a6ae92a6a8b24fb4",
        "title": "冬日暮旅泊庐陵",
        "author": "陈陶",
        "content": "螺亭倚棹哭飘蓬，白浪欺船自向东。\n楚国蕙兰增怅望，番禺筐篚旅虚空。\n江城雪落千家梦，汀渚冰生一夕风。\n弃置侯鲭任羇束，不劳龟瓦问穷通。",
        "dynasty": "唐",
        "collection_info": null
    },
    {
        "uuid": "1d464353fe9786570a4dc58990d2a82e",
        "title": "登宝历寺阁",
        "author": "陈陶",
        "content": "金碧高层世界空，凭蜺长啸八銮风。\n横轩水壮蛟龙府，倚栋星开牛斗宫。\n三楚故墟残景北，六朝荒苑断山东。\n不堪怀古劳悲笑，安得鹏抟颢气中。",
        "dynasty": "唐",
        "collection_info": null
    },
    {
        "uuid": "56fec131ce1345e061ba3d107e5c1163",
        "title": "寄兵部任畹郎中",
        "author": "陈陶",
        "content": "常思剑浦越清尘，荳蔻花红十二春。\n昆玉已成廊庙器，涧松犹是薜萝身。\n虽同橘柚依南土，终媿魁罡近北辰。\n好向昌时荐遗逸，莫教千古弔灵均。",
        "dynasty": "唐",
        "collection_info": null
    },
    {
        "uuid": "643e7f06c1f1e99674ceeba8533bb4c4",
        "title": "赠江南从事张侍郎",
        "author": "陈陶",
        "content": "平南门馆凤皇毛，二十华轩立最高。\n几处谈天致云雨，早时文海得鲸鳌。\n姻联紫府萧窗贵，职称青钱绣服豪。\n江徼无虞才不展，衔杯终日咏离骚。",
        "dynasty": "唐",
        "collection_info": null
    },
    {
        "uuid": "1a3fc19b2daaf9e9cf1657960f6f79d2",
        "title": "剑池",
        "author": "陈陶",
        "content": "秦帝南巡厌火精，苍黄埋剑故丰城。\n霸图缭戾金龙螫，坤道扶摇紫气生。\n星斗卧来闲窟穴，雌雄飞去变澄泓。\n永怀惆怅中宵作，不见春雷发匣声。",
        "dynasty": "唐",
        "collection_info": null
    },
    {
        "uuid": "46812e44543ccc3ba17b86efb239261b",
        "title": "洛城见贺自真飞昇",
        "author": "陈陶",
        "content": "子晋鸾飞古洛川，金桃再熟贺郎仙。\n三清乐奏嵩丘下，五色云屯御苑前。\n朱顶舞低迎绛节，青鬟歌对驻香軿。\n谁能白昼相悲泣，太极光阴亿万年。",
        "dynasty": "唐",
        "collection_info": null
    },
    {
        "uuid": "7a74054d2575e6b1c767a551c8a58c67",
        "title": "谪仙吟赠赵道士",
        "author": "陈陶",
        "content": "汗漫东游黄鹤雏，缙云仙子住清都。\n三元麟凤推高座，六甲风雷閟小壶。\n日月暗资灵寿药，山河拟作化生符。\n若为失意居蓬岛，鳌足尘飞桑树枯。",
        "dynasty": "唐",
        "collection_info": null
    },
    {
        "uuid": "3faecb12e22931936dd316c828073ffd",
        "title": "夜别温商梓州",
        "author": "陈陶",
        "content": "凤皇城裏花时别，玄武江边月下逢。\n客舍莫辞先买酒，相门曾忝旧登龙。\n迎风骚屑千家竹，隔水悠扬午夜钟。\n明日又行西蜀去，不堪天际远山重。",
        "dynasty": "唐",
        "collection_info": null
    },
    {
        "uuid": "3aaf5830f5ae5e00954715a0c9b6faea",
        "title": "题赠高闲上人",
        "author": "陈陶",
        "content": "檐卜花间客，轩辕席上珍。\n笔江秋菡萏，僧国瑞麒麟。\n内殿初招隐，曹溪得后尘。\n龙蛇惊粉署，花雨对金轮。\n白马方依汉，朱星又入秦。\n剧谈凌凿齿，清论倒波旬。\n拂石先天古，降龙旧国春。\n珠还合浦老，龙去玉州贫。\n鸳鹭输黄绢，场坛遶白萍。\n鼎湖闲入梦，金阁静通神。\n海气成方丈，山泉落净巾。\n猕猴深爱月，鸥鸟不猜人。\n拂岳萧萧竹，垂空澹澹津。\n汉珠难觅对，荆璞本来真。\n伊傅多联壁，刘雷竞买邻。\n江边有国宝，时为劚星辰。",
        "dynasty": "唐",
        "collection_info": null
    },
    {
        "uuid": "f83690c73c3a635586b68d6d2819016c",
        "title": "哭王赞府",
        "author": "陈陶",
        "content": "白水流今古，青山送死生。\n驱驰三楚掾，倏忽一空名。\n金玉埋皋壤，芝兰哭弟兄。\n龙头孤后进，鹏翅失前程。\n愁变风云色，悲连鼓角声。\n落星辞圣代，寒梦闭佳城。\n伊昔来江邑，从容副国英。\n德踰栖棘美，公亚饮冰清。\n大厦亡孤直，羣儒忆老成。\n白驹悲里巷，梁木恸簪缨。\n陇遂添新草，珠还满旧籝。\n苍苍难可问，原上晚烟横。",
        "dynasty": "唐",
        "collection_info": null
    },
    {
        "uuid": "943455e91499ce3e720d8bcf114cc995",
        "title": "圣帝撃壤歌四十声",
        "author": "陈陶",
        "content": "百六承尧绪，艰难土运昌。\n太虚横彗孛，中野鬬豺狼。\n帝曰更吾嗣，时哉忆圣唐。\n英星垂将校，神岳诞忠良。\n炼石医元气，屠鳌正昊苍。\n扫原铺一德，驱祲立三光。\n大道重苏息，真风再发扬。\n芟夷踰旧迹，神圣掩前王。\n郊酒酣寥廓，鸿恩受渺茫。\n地图龟负出，天诰凤衔将。\n杂贡来山峙，羣夷入鴈行。\n紫泥搜海岱，鸿笔富岩廊。\n鹰象敷宸极，寰瀛作瑞坊。\n泥丸封八表，金镜照中央。\n构殿基麟趾，开藩表凤翔。\n銮舆亲稼穑，朱幌务蚕桑。\n戎羯输天马，灵仙侍玉房。\n宫仪水蒐甲，门卫绿沈枪。\n陶铸超三古，车书混万方。\n时巡望虞舜，蒐狩法殷汤。\n化合讴谣满，年丰鬼蜮藏。\n政源归牧马，宫法付神羊。\n宝鼎无灵应，金瓯肯破伤。\n封山昭茂绩，祠执荅嘉祥。\n在昔宫闱僭，仍罹羿浞殃。\n牝鸡何譈䜕，猘犬漫劻勷。\n苗祷三灵怒，桓偷九族亡。\n鲸鲵寻挂网，魑魅旋投荒。\n松栢霜逾翠，芝兰露更香。\n圣谟流祚远，仙系发源长。\n岛屿征徭薄，漪澜泛稻凉。\n凫鱼餍飡啖，荷薜足衣裳。\n寤寐华胥国，嬉游太素乡。\n鹰鹯飞接翼，忠孝住连墙。\n有叟能调鼎，无媒隐钓璜。\n干坤资识量，江海入文章。\n野鹤思蓬阙，山麋忆庙堂。\n泥沙空淬砺，星斗屡低昂。\n历草何因见，衢尊岂暂忘。\n终随嘉橘赋，霄汉谒羲皇。",
        "dynasty": "唐",
        "collection_info": null
    },
    {
        "uuid": "d3ad9287ea72b52ff9bb3255f1e1580a",
        "title": "续古二十九首 一",
        "author": "陈陶",
        "content": "大尧登宝位，麟凤焕宸居。\n海曲霑恩泽，还生比目鱼。",
        "dynasty": "唐",
        "collection_info": null
    },
    {
        "uuid": "08e292bb6aed3fb92e01d14d445fb5c6",
        "title": "续古二十九首 二",
        "author": "陈陶",
        "content": "生值揖逊历，长歌东南春。\n钓鳌年三十，未见天子巡。",
        "dynasty": "唐",
        "collection_info": null
    },
    {
        "uuid": "95f0cfcaf3d10baaf0b04e5b77a17cdf",
        "title": "续古二十九首 三",
        "author": "陈陶",
        "content": "轩辕承化日，羣凤戏池台。\n大朴衰丧后，仲尼生不来。",
        "dynasty": "唐",
        "collection_info": null
    },
    {
        "uuid": "e739548b275eaec1a8b8a9aaf3115cdd",
        "title": "续古二十九首 四",
        "author": "陈陶",
        "content": "大道归孟门，萧兰日争长。\n想得巢居时，碧江应无浪。",
        "dynasty": "唐",
        "collection_info": null
    },
    {
        "uuid": "0b239c35b5e0f99ba5aff06fb23e31f8",
        "title": "续古二十九首 五",
        "author": "陈陶",
        "content": "矻矻蓬舍下，慕君麒麟阁。\n笑杀王子乔，寥天乘白鹤。",
        "dynasty": "唐",
        "collection_info": null
    },
    {
        "uuid": "1057910664bf59d318ed417d9151a8e1",
        "title": "续古二十九首 六",
        "author": "陈陶",
        "content": "杳杳巫峡云，悠悠汉江水。\n愁杀几少年，春风相忆地。",
        "dynasty": "唐",
        "collection_info": null
    },
    {
        "uuid": "aac5adf00badf295df38b59b1df5815b",
        "title": "续古二十九首 七",
        "author": "陈陶",
        "content": "吴洲采芳客，桂棹木兰船。\n日晚欲有寄，裴回春风前。",
        "dynasty": "唐",
        "collection_info": null
    },
    {
        "uuid": "317fb7ea463416d3462c2e9c7615e02c",
        "title": "续古二十九首 八",
        "author": "陈陶",
        "content": "仙家风景晏，浮世年华速。\n邂逅汉武时，蟠桃海东熟。",
        "dynasty": "唐",
        "collection_info": null
    },
    {
        "uuid": "5c2957139bb7e9b687d2e11c1d207a37",
        "title": "续古二十九首 九",
        "author": "陈陶",
        "content": "南国珊瑚树，好裁天马鞭。\n鱼龙不解语，海曲空婵娟。",
        "dynasty": "唐",
        "collection_info": null
    },
    {
        "uuid": "a01fd3ace8221395bbfa0833c06e7c15",
        "title": "续古二十九首 十",
        "author": "陈陶",
        "content": "周穆恣游幸，横天驱八龙。\n宁知泰山下，日日望登封。",
        "dynasty": "唐",
        "collection_info": null
    },
    {
        "uuid": "b0e3943ce9956bb49cbbf3c398a81fe7",
        "title": "续古二十九首 十一",
        "author": "陈陶",
        "content": "秦国饶罗网，中原绝麟凤。\n万乘巡海回，鲍鱼空相送。",
        "dynasty": "唐",
        "collection_info": null
    },
    {
        "uuid": "ae0303793aef5f9f389c17fa988c0b5b",
        "title": "续古二十九首 十二",
        "author": "陈陶",
        "content": "秦家无庙略，遮虏续长城。\n万姓陇头死，中原荆棘生。",
        "dynasty": "唐",
        "collection_info": null
    },
    {
        "uuid": "212e0d4ad0ad954b74cadfbf216a6284",
        "title": "续古二十九首 十三",
        "author": "陈陶",
        "content": "秦作东海桥，中州鬼辛苦。\n纵得跨蓬莱，羣仙亦飞去。",
        "dynasty": "唐",
        "collection_info": null
    },
    {
        "uuid": "b83534c298b3a4143b9ce0070b725dde",
        "title": "续古二十九首 十四",
        "author": "陈陶",
        "content": "隋炀弃中国，龙舟巡海涯。\n春风广陵苑，不见秦宫花。",
        "dynasty": "唐",
        "collection_info": null
    },
    {
        "uuid": "51db7bed7a64ec7dc48ef3d6af42f6dc",
        "title": "续古二十九首 十五",
        "author": "陈陶",
        "content": "范子相句践，灭吴成大勋。\n虽然五湖去，终媿磻溪云。",
        "dynasty": "唐",
        "collection_info": null
    },
    {
        "uuid": "e46e75e5567c47eb6e6e5217d2198e06",
        "title": "续古二十九首 十六",
        "author": "陈陶",
        "content": "麟凤识翔蛰，圣贤明卷舒。\n哀哉嵇叔夜，智不及鶢鶋。",
        "dynasty": "唐",
        "collection_info": null
    },
    {
        "uuid": "2e14629a38f9d7afe1265ac22371d05f",
        "title": "续古二十九首 十七",
        "author": "陈陶",
        "content": "战地三尺骨，将军一身贵。\n自古若弔冤，落花少于泪。",
        "dynasty": "唐",
        "collection_info": null
    },
    {
        "uuid": "574758a99e8f1d826763665618a3f504",
        "title": "续古二十九首 十八",
        "author": "陈陶",
        "content": "楚国千里旱，土龙日已多。\n九谷竟枯死，好云闲嵯峨。",
        "dynasty": "唐",
        "collection_info": null
    },
    {
        "uuid": "2cc1679fb336cf992e4f80ea1a998820",
        "title": "续古二十九首 十九",
        "author": "陈陶",
        "content": "汉家三殿色，恩泽若飘风。\n今日黄金屋，明朝长信宫。",
        "dynasty": "唐",
        "collection_info": null
    },
    {
        "uuid": "2dadc620f7016dd01f6023a33ff024e9",
        "title": "续古二十九首 二十",
        "author": "陈陶",
        "content": "南园杏花发，北渚梅花落。\n吴女妒西施，容华日消铄。",
        "dynasty": "唐",
        "collection_info": null
    },
    {
        "uuid": "0d1bed866b49487fbac5a81c66a891b8",
        "title": "续古二十九首 二十一",
        "author": "陈陶",
        "content": "山鸡理毛羽，自言胜乌鸢。\n一朝逢鸑鷟，羞死南海边。",
        "dynasty": "唐",
        "collection_info": null
    },
    {
        "uuid": "df8c3a194c3508e46c0600e93e3113f7",
        "title": "续古二十九首 二十二",
        "author": "陈陶",
        "content": "秦家卷衣贵，本是倡家子。\n金殿一承恩，貂蝉满乡里。",
        "dynasty": "唐",
        "collection_info": null
    },
    {
        "uuid": "e74c1f6f55187c3c9be638bc45afada9",
        "title": "续古二十九首 二十三",
        "author": "陈陶",
        "content": "魏宫薛家女，秀色倾三殿。\n武帝鼎湖归，一身似秋扇。",
        "dynasty": "唐",
        "collection_info": null
    },
    {
        "uuid": "b8a42b2f29f33b82d497bfeecf2a7fe2",
        "title": "续古二十九首 二十四",
        "author": "陈陶",
        "content": "婵娟越机裏，织得双栖凤。\n慰此殊世花，金梭忽停弄。",
        "dynasty": "唐",
        "collection_info": null
    },
    {
        "uuid": "17eda8deb67cce7bf0d4cc372e1822f4",
        "title": "续古二十九首 二十五",
        "author": "陈陶",
        "content": "学古三十载，犹依白云居。\n每览班超传，令人慵读书。",
        "dynasty": "唐",
        "collection_info": null
    },
    {
        "uuid": "c0718f12a3cdd72ee7fb44aafab3e5e6",
        "title": "续古二十九首 二十六",
        "author": "陈陶",
        "content": "雄剑久濩落，夜吟秋风起。\n不是懒为龙，此非延平水。",
        "dynasty": "唐",
        "collection_info": null
    },
    {
        "uuid": "eab8d0f4f7bb9cb39a85a1a7caf4bcb7",
        "title": "续古二十九首 二十七",
        "author": "陈陶",
        "content": "朝为杨柳色，暮作芙蓉好。\n春风若有情，江山相逐老。",
        "dynasty": "唐",
        "collection_info": null
    },
    {
        "uuid": "8ea679a2750af87964073c55cd0c9750",
        "title": "续古二十九首 二十八",
        "author": "陈陶",
        "content": "景龙临太极，五凤当庭舞。\n谁信壁间梭，昇天作云雨。",
        "dynasty": "唐",
        "collection_info": null
    },
    {
        "uuid": "f4e0225b32154ed2e05c80f718f11e68",
        "title": "续古二十九首 二十九",
        "author": "陈陶",
        "content": "曾梦诸侯笑，康囚议脱枷。\n千根池底藕，一朵火中花。",
        "dynasty": "唐",
        "collection_info": null
    },
    {
        "uuid": "9090cf06a1da16f4af55517b03d0d76e",
        "title": "永嘉赠别",
        "author": "陈陶",
        "content": "芳草温阳客，归心浙水西。\n临风青桂檝，几日白苹溪。",
        "dynasty": "唐",
        "collection_info": null
    },
    {
        "uuid": "c381971f184f61eef75026eddfbf50ce",
        "title": "有所思",
        "author": "陈陶",
        "content": "欲唱玄云曲，知音復谁是。\n采掇情未来，临池画春水。",
        "dynasty": "唐",
        "collection_info": null
    },
    {
        "uuid": "87fd4953e6e62077ef24dd04b6d74f76",
        "title": "吴苑思",
        "author": "陈陶",
        "content": "今人地藏古人骨，古人花为今人发。\n江南何处葬西施，谢豹空闻采香月。",
        "dynasty": "唐",
        "collection_info": null
    },
    {
        "uuid": "438c485a9e10e5b03d7ad11502afd9fe",
        "title": "古意",
        "author": "陈陶",
        "content": "麻姑井边一株杏，花开不如古时红。\n西邻蔡家十岁女，年年二月卖东风。",
        "dynasty": "唐",
        "collection_info": null
    },
    {
        "uuid": "dd631224e0a4f617cbdb5a4478a0d92b",
        "title": "朝元引四首 一",
        "author": "陈陶",
        "content": "帝烛荧煌下九天，蓬莱宫晓玉炉烟。\n无央鸾凤随金母，来贺熏风一万年。",
        "dynasty": "唐",
        "collection_info": null
    },
    {
        "uuid": "61e216b6e8a0eafa479796110a2fb5d3",
        "title": "朝元引四首 二",
        "author": "陈陶",
        "content": "正殿云开露冕旒，下方珠翠压鳌头。\n天鸡唱罢南山晓，春色光辉十二楼。",
        "dynasty": "唐",
        "collection_info": null
    },
    {
        "uuid": "2fb75135296c8adfd6d190614a0e208a",
        "title": "朝元引四首 三",
        "author": "陈陶",
        "content": "万宇灵祥拥帝居，东华元老荐屠苏。\n龙池遥望非烟拜，五色曈昽在玉壶。",
        "dynasty": "唐",
        "collection_info": null
    },
    {
        "uuid": "8a16b827fa3998278d55939e20bab7a5",
        "title": "朝元引四首 四",
        "author": "陈陶",
        "content": "宝祚河宫一向清，龟鱼天篆益分明。\n近臣谁献登封草，五岳齐呼万岁声。",
        "dynasty": "唐",
        "collection_info": null
    },
    {
        "uuid": "3cca1b58df2c34d63fad58a8381c26f2",
        "title": "宿天竺寺",
        "author": "陈陶",
        "content": "一宵何期此灵境，五粒松香金地冷。\n西僧示我高隐心，月在中峰葛洪井。",
        "dynasty": "唐",
        "collection_info": null
    },
    {
        "uuid": "503d0b22c23ade1fd189835e10f89219",
        "title": "赋得古莲塘",
        "author": "陈陶",
        "content": "阖闾宫娃能采莲，明珠作佩龙为船。\n三千巧笑不復见，江头废苑花年年。",
        "dynasty": "唐",
        "collection_info": null
    },
    {
        "uuid": "4cf36739068e43accd7829863b3e6514",
        "title": "双桂咏",
        "author": "陈陶",
        "content": "青冥结根易倾倒，沃洲山中双树好。\n瑠璃宫殿无斧声，石上萧萧伴僧老。",
        "dynasty": "唐",
        "collection_info": null
    },
    {
        "uuid": "1d6efeeef50cf879022a1035213ad312",
        "title": "夏日怀天台",
        "author": "陈陶",
        "content": "竹斋睡余柘浆清，麟凤诱我劳此生。\n勿忆天台掩书坐，涧云起尽红峥嵘。",
        "dynasty": "唐",
        "collection_info": null
    },
    {
        "uuid": "56bd0618ec8c08f94c79a4a647085891",
        "title": "临风叹",
        "author": "陈陶",
        "content": "芙蓉楼中饮君酒，骊驹结言春杨柳。\n豫章花落不见归，一望东风堪白首。",
        "dynasty": "唐",
        "collection_info": null
    },
    {
        "uuid": "efcb2bcf5910bb9da2509df19cfd81b0",
        "title": "春日行",
        "author": "陈陶",
        "content": "鶗鴂初鸣洲渚满，龙蛇洗鳞春水暖。\n病多欲问山寺僧，湖上人传石桥断。",
        "dynasty": "唐",
        "collection_info": null
    },
    {
        "uuid": "396d3594db72f5a1209bce25e96d5313",
        "title": "春归去",
        "author": "陈陶",
        "content": "九十春光在何处，古人今人留不住。\n年年白眼向黔娄，唯放蛴螬飞上树。",
        "dynasty": "唐",
        "collection_info": null
    },
    {
        "uuid": "b4d9e27b353960a5a15520ba4087ec06",
        "title": "蜀葵咏",
        "author": "陈陶",
        "content": "绿衣宛地红倡倡，熏风似舞诸女郎。\n南邻荡子妇无赖，锦机春夜成文章。",
        "dynasty": "唐",
        "collection_info": null
    },
    {
        "uuid": "3aa53e5e6e4775e6eb309e28d2841995",
        "title": "南昌道中",
        "author": "陈陶",
        "content": "古道夤缘蔓黄葛，桓伊冢西春水阔。\n村翁莫倚横浦罾，一半鱼虾属鹈獭。",
        "dynasty": "唐",
        "collection_info": null
    },
    {
        "uuid": "9608855cc93021480c3878450bbd4e33",
        "title": "子规思",
        "author": "陈陶",
        "content": "春山杜鹃来几日，夜啼南家復北家。\n野人听此坐惆怅，恐畏踏落东园花。",
        "dynasty": "唐",
        "collection_info": null
    },
    {
        "uuid": "39f97d801302f2fef5d9ecb073c41dcf",
        "title": "吴兴秋思二首 一",
        "author": "陈陶",
        "content": "不是苕溪厌看月，天涯有程云树凉。\n何意汀洲剩风雨，白苹今日似潇湘。",
        "dynasty": "唐",
        "collection_info": null
    },
    {
        "uuid": "818df7b4e618075c1508d7856956e285",
        "title": "吴兴秋思二首 二",
        "author": "陈陶",
        "content": "日夕鲲鱼梦南国，苕阳水高迷渡头。\n故山秋风忆归去，白云又被王孙留。",
        "dynasty": "唐",
        "collection_info": null
    },
    {
        "uuid": "416603d84ea6c7cbbfb991dedecef189",
        "title": "闽川梦归",
        "author": "陈陶",
        "content": "千里潺湲建溪路，梦魂一夕西归去。\n龙舼欲上巴兽滩，越王金鸡报天曙。",
        "dynasty": "唐",
        "collection_info": null
    },
    {
        "uuid": "453e2671fdeb558afe51667ce74d920e",
        "title": "竹十一首 一",
        "author": "陈陶",
        "content": "不压东溪绿玉君，天坛双凤有时闻。\n一峰晓似朝仙处，青节森森倚绛云。",
        "dynasty": "唐",
        "collection_info": null
    },
    {
        "uuid": "1889f179d118e4a6dc5914e3a400b9f6",
        "title": "竹十一首 二",
        "author": "陈陶",
        "content": "万枝朝露学潇湘，杳霭孤亭白石凉。\n谁道乖龙不得雨，春雷入地马鞭狂。",
        "dynasty": "唐",
        "collection_info": null
    },
    {
        "uuid": "523fab3c1424b4c6b493ccd5ebc98436",
        "title": "竹十一首 三",
        "author": "陈陶",
        "content": "啸入新篁一里行，万竿如罋锁龙泓。\n惊巢翡翠无寻处，闲倚云根刻姓名。",
        "dynasty": "唐",
        "collection_info": null
    },
    {
        "uuid": "fa1ffc3f6ca9df5537042125d9caa964",
        "title": "竹十一首 四",
        "author": "陈陶",
        "content": "青岚箒亚思吾祖，绿润偏多忆蔡邕。\n长听南园风雨夜，恐生鳞甲尽为龙。",
        "dynasty": "唐",
        "collection_info": null
    },
    {
        "uuid": "120de4b11daa4042b4ed8778b2f344e7",
        "title": "竹十一首 五",
        "author": "陈陶",
        "content": "迸玉闲抽上钓矶，翠苗番次脱霞衣。\n山童泥乞青騘马，骑过春泉掣手飞。",
        "dynasty": "唐",
        "collection_info": null
    },
    {
        "uuid": "5224d223bbb4a97f660f6c104bc7cca1",
        "title": "竹十一首 六",
        "author": "陈陶",
        "content": "须题内史琅玕坞，几醉山阳瑟瑟村。\n剩养万茎将扫俗，莫教凡鸟闹云门。",
        "dynasty": "唐",
        "collection_info": null
    },
    {
        "uuid": "5c4f8dba9ffa2ad328c5d5b7b81fc80b",
        "title": "竹十一首 七",
        "author": "陈陶",
        "content": "一溪云母间灵花，似到封侯逸士家。\n谁识雌雄九成律，子乔丹井在深涯。",
        "dynasty": "唐",
        "collection_info": null
    },
    {
        "uuid": "67336631c60ab171459ff23cd6985dce",
        "title": "竹十一首 八",
        "author": "陈陶",
        "content": "燕燕雏时紫米香，野溪羞色过东墙。\n诸儿莫抝成蹊笋，从结高笼养凤皇。",
        "dynasty": "唐",
        "collection_info": null
    },
    {
        "uuid": "9535606f46b8acc61d13111420021885",
        "title": "竹十一首 九",
        "author": "陈陶",
        "content": "一节呼龙万里秋，数茎垂海六鳌愁。\n更须瀑布峰前种，云裏阑干过子猷。",
        "dynasty": "唐",
        "collection_info": null
    },
    {
        "uuid": "11a543c1de07ece28f2d34f1e7ff2d4a",
        "title": "竹十一首 十",
        "author": "陈陶",
        "content": "丘壑谁堪话碧鲜，静寻春谱认婵娟。\n会当小杀青瑶简，图写龟鱼把上天。",
        "dynasty": "唐",
        "collection_info": null
    },
    {
        "uuid": "41eac01bdd2ca899b25dee48f502ce6f",
        "title": "竹十一首 十一",
        "author": "陈陶",
        "content": "玄圃千春闭玉丛，湛阳一祖碧云空。\n不须骚屑愁江岛，今日南枝在国风。",
        "dynasty": "唐",
        "collection_info": null
    },
    {
        "uuid": "feebfd9bfd2d4c7b3dac85444642b557",
        "title": "钟陵秋夜",
        "author": "陈陶",
        "content": "洪崖岭上秋月明，野客枕底章江清。\n蓬壶宫阙不可梦，一一入楼归鴈声。",
        "dynasty": "唐",
        "collection_info": null
    },
    {
        "uuid": "39e1cf419e5d278114edd4528401373d",
        "title": "江上逢故人",
        "author": "陈陶",
        "content": "十年蓬转金陵道，长哭青云身不早。\n故乡逢尽白头人，清江颜色何曾老。",
        "dynasty": "唐",
        "collection_info": null
    },
    {
        "uuid": "89e9c71080700275af2815c04fc4001b",
        "title": "水调词十首 一",
        "author": "陈陶",
        "content": "黠虏迢迢未肯和，五陵年少重横戈。\n谁家不结空闺恨，玉筯阑干妾最多。",
        "dynasty": "唐",
        "collection_info": null
    },
    {
        "uuid": "1cdd8943e8c2a7c464e79092bb331c8f",
        "title": "水调词十首 二",
        "author": "陈陶",
        "content": "羽管慵调怨别离，西园新月伴愁眉。\n容华不分随年去，独有妆楼明镜知。",
        "dynasty": "唐",
        "collection_info": null
    },
    {
        "uuid": "9262253881b48e2fa94b5b6d9cd2bc40",
        "title": "水调词十首 三",
        "author": "陈陶",
        "content": "忆饯良人玉塞行，棃花三见换啼莺。\n边场岂得胜闺阁，莫逞琱弓过一生。",
        "dynasty": "唐",
        "collection_info": null
    },
    {
        "uuid": "8f93b19c4e0a130106ca9e78e138132a",
        "title": "水调词十首 四",
        "author": "陈陶",
        "content": "惆怅江南早鴈飞，年年辛苦寄寒衣。\n征人岂不思乡国，只是皇恩未放归。",
        "dynasty": "唐",
        "collection_info": null
    },
    {
        "uuid": "427370af9a39a7d66081cc064e1b6eb1",
        "title": "水调词十首 五",
        "author": "陈陶",
        "content": "水阁莲开燕引雏，朝朝攀折望金吾。\n闻道碛西春不到，花时还忆故园无。",
        "dynasty": "唐",
        "collection_info": null
    },
    {
        "uuid": "f8b70d7f2767b940c5e9dd2e4ea05929",
        "title": "水调词十首 六",
        "author": "陈陶",
        "content": "自从清野戍辽东，舞袖香销罗幌空。\n几度长安发梅柳，节旄零落不成功。",
        "dynasty": "唐",
        "collection_info": null
    },
    {
        "uuid": "8bf7cd80520a77659c45c2445f8a6fc0",
        "title": "水调词十首 七",
        "author": "陈陶",
        "content": "长夜孤眠倦锦衾，秦楼霜月苦边心。\n征衣一倍装绵厚，犹虑交河雪冻深。",
        "dynasty": "唐",
        "collection_info": null
    },
    {
        "uuid": "aa9d1085d3023d0157f82069b1ab5429",
        "title": "水调词十首 八",
        "author": "陈陶",
        "content": "瀚海长征古别离，华山归马是何时。\n仍闻万乘尊犹屈，装束千娇嫁郅支。",
        "dynasty": "唐",
        "collection_info": null
    },
    {
        "uuid": "3b77d2b3b2e7ecde4cde4c6090d6d4a4",
        "title": "水调词十首 九",
        "author": "陈陶",
        "content": "沙塞依稀落日边，寒宵魂梦怯山川。\n离居渐觉笙歌懒，君逐嫖姚已十年。",
        "dynasty": "唐",
        "collection_info": null
    },
    {
        "uuid": "f4ae3e08e51b24c51e5e8eeb08ef624f",
        "title": "水调词十首 十",
        "author": "陈陶",
        "content": "万里轮台音信稀，传闻移帐护金微。\n会须麟阁留踪迹，不斩天骄莫议归。",
        "dynasty": "唐",
        "collection_info": null
    },
    {
        "uuid": "283b00e23ed867badbc4f25ad5d1a8c4",
        "title": "送谢山人归江夏",
        "author": "陈陶",
        "content": "黄鹤春风二千里，山人佳期碧江水。\n携琴一醉杨柳堤，日暮龙沙白云起。",
        "dynasty": "唐",
        "collection_info": null
    },
    {
        "uuid": "55111a70cfaf660fe58a93f9ea35bfc6",
        "title": "闲居杂兴五首 一",
        "author": "陈陶",
        "content": "虞韶九奏音犹在，只是巴童自弃遗。\n闲卧清秋忆师旷，好风摇动古松枝。",
        "dynasty": "唐",
        "collection_info": null
    },
    {
        "uuid": "6076de874a84e9fb36e450f910813eab",
        "title": "闲居杂兴五首 二",
        "author": "陈陶",
        "content": "一顾成周力有余，白云闲钓五溪鱼。\n中原莫道无麟凤，自是皇家结网疎。",
        "dynasty": "唐",
        "collection_info": null
    },
    {
        "uuid": "ee1f4e200cfeec7af5e03ab58d851ebc",
        "title": "闲居杂兴五首 三",
        "author": "陈陶",
        "content": "长爱真人王子乔，五松山月伴吹箫。\n从他浮世悲生死，独驾苍鳞入九霄。",
        "dynasty": "唐",
        "collection_info": null
    },
    {
        "uuid": "74af31b51b5af99ec3a22f2524405051",
        "title": "闲居杂兴五首 四",
        "author": "陈陶",
        "content": "越里娃童锦作襦，艳歌声压郢中姝。\n无人说向张京兆，一曲江南十斛珠。",
        "dynasty": "唐",
        "collection_info": null
    },
    {
        "uuid": "c9f973c5db0fa8efbcdc4b7e3b709786",
        "title": "闲居杂兴五首 五",
        "author": "陈陶",
        "content": "云堆西望贼连营，分阃何当举义兵。\n莫道羔裘无壮节，古来成事尽书生。",
        "dynasty": "唐",
        "collection_info": null
    },
    {
        "uuid": "347f2bc24faef35ebc0e36cf13da7e88",
        "title": "泉州刺桐花咏兼呈赵使君 一",
        "author": "陈陶",
        "content": "髣髴三株植世间，风光满地赤城闲。\n无因秉烛看奇树，长伴刘公醉玉山。",
        "dynasty": "唐",
        "collection_info": null
    },
    {
        "uuid": "3c6a19e4e1c3a2f6b6d96666bc7134bc",
        "title": "泉州刺桐花咏兼呈赵使君 二",
        "author": "陈陶",
        "content": "海曲春深满郡霞，越人多种刺桐花。\n可怜虎竹西楼色，锦帐三千阿母家。",
        "dynasty": "唐",
        "collection_info": null
    },
    {
        "uuid": "8fac9d282207cfde0f581c09a02db06b",
        "title": "泉州刺桐花咏兼呈赵使君 三",
        "author": "陈陶",
        "content": "石氏金园无此艳，南都旧赋乏灵材。\n只因赤帝宫中树，丹凤新衔出世来。",
        "dynasty": "唐",
        "collection_info": null
    },
    {
        "uuid": "88e4ba6986885d473a038b2fb0f63419",
        "title": "泉州刺桐花咏兼呈赵使君 四",
        "author": "陈陶",
        "content": "猗猗小艳夹通衢，晴日熏风笑越姝。\n只是红芳移不得，刺桐屏幛满中都。",
        "dynasty": "唐",
        "collection_info": null
    },
    {
        "uuid": "d6a9b7c7d633a4427843774bf2dd276f",
        "title": "泉州刺桐花咏兼呈赵使君 五",
        "author": "陈陶",
        "content": "不胜攀折怅年华，红树南看见海涯。\n故国春风归去尽，何人堪寄一枝花。",
        "dynasty": "唐",
        "collection_info": null
    },
    {
        "uuid": "541226d3a9941ff349db5f21b7fbf5cf",
        "title": "泉州刺桐花咏兼呈赵使君 六",
        "author": "陈陶",
        "content": "赤帝常闻海上游，三千幢盖拥炎州。\n今来树似离宫色，红翠斜欹十二楼。",
        "dynasty": "唐",
        "collection_info": null
    },
    {
        "uuid": "7d60bbfc7f2b95eaced63409740f1a75",
        "title": "投赠福建桂常侍二首 一",
        "author": "陈陶",
        "content": "后来台席更何人，都护朝天拜近臣。\n长笑当时汉卿士，等闲恩泽画麒麟。",
        "dynasty": "唐",
        "collection_info": null
    },
    {
        "uuid": "1436abc807c3bdf5ccaa3c89eb7ba897",
        "title": "投赠福建桂常侍二首 二",
        "author": "陈陶",
        "content": "匝地歌钟镇海隅，城池鞅掌旧名都。\n不知珠履三千外，更许侯嬴寄食无。",
        "dynasty": "唐",
        "collection_info": null
    },
    {
        "uuid": "7007de602cec44849dba13697ce767ab",
        "title": "陇西行四首 一",
        "author": "陈陶",
        "content": "汉主东封报太平，无人金阙议边兵。\n纵饶夺得林胡塞，碛地桑麻种不生。",
        "dynasty": "唐",
        "collection_info": null
    },
    {
        "uuid": "32cd17d951f274b0f5a14383c468f088",
        "title": "陇西行四首 二",
        "author": "陈陶",
        "content": "誓扫匈奴不顾身，五千貂锦丧胡尘。\n可怜无定河边骨，犹是春闺梦裏人。",
        "dynasty": "唐",
        "collection_info": null
    },
    {
        "uuid": "a98123be098a878cac7629f5f5d360dd",
        "title": "陇西行四首 三",
        "author": "陈陶",
        "content": "陇戍三看塞草青，楼烦新替护羌兵。\n同来死者伤离别，一夜孤魂哭旧营。",
        "dynasty": "唐",
        "collection_info": null
    },
    {
        "uuid": "75ef3cbfeeadccc9e7431c6aa533508e",
        "title": "陇西行四首 四",
        "author": "陈陶",
        "content": "黠虏生擒未有涯，黑山营阵识龙蛇。\n自从贵主和亲后，一半胡风似汉家。",
        "dynasty": "唐",
        "collection_info": null
    },
    {
        "uuid": "506e9b2123fe58e8270af01290b13ccc",
        "title": "荅莲花妓",
        "author": "陈陶",
        "content": "近来诗思清于水，老去风情薄似云。\n已向昇天得门户，锦衾深愧卓文君。",
        "dynasty": "唐",
        "collection_info": null
    },
    {
        "uuid": "3f6872462fab23e4ca8636e7ee061e44",
        "title": "镜道中吹箫",
        "author": "陈陶",
        "content": "金栏白的善篸𥰭，双凤夜伴江南栖。\n十洲人听玉楼晓，空向千山桃杏枝。",
        "dynasty": "唐",
        "collection_info": null
    },
    {
        "uuid": "8c77f1aaa04e6cf5e669476b6d874b36",
        "title": "赠野老",
        "author": "陈陶",
        "content": "何年种芝白云裏，人传先生老莱子。\n消磨世上名利心，澹若岩间一流水。",
        "dynasty": "唐",
        "collection_info": null
    },
    {
        "uuid": "b1212d769e520c6f757987cbe2e2fc33",
        "title": "酬元亨上人",
        "author": "陈陶",
        "content": "一衲净居云梦合，秋来诗思祝融高。\n何因知我津涯阔，远寄东溟六巨鳌。",
        "dynasty": "唐",
        "collection_info": null
    },
    {
        "uuid": "3b1589efb80dc9cfc3b01e4a70ac6da7",
        "title": "题徐穉湖亭",
        "author": "陈陶",
        "content": "伏龙山横洲渚地，人如白苹自生死。\n洪崖成道二千年，唯有徐君播青史。",
        "dynasty": "唐",
        "collection_info": null
    },
    {
        "uuid": "cab546fc0a49c239e33e04611061880d",
        "title": "鄱阳秋夕",
        "author": "陈陶",
        "content": "忆昔鄱阳旅游日，曾听南家争捣衣。\n今夜重开旧砧杵，当时还见鴈南飞。",
        "dynasty": "唐",
        "collection_info": null
    },
    {
        "uuid": "63fcf7d5dacfa678b0d7af92af8a7966",
        "title": "飞龙引",
        "author": "陈陶",
        "content": "长洲茂苑朝夕池，映日含风结细漪。\n坐当伏槛红莲披，雕轩洞户青苹吹。\n轻幌芳烟郁金馥，绮檐花簟桃李枝。\n苕苕翡翠但相逐，桂树鸳鸯恆并宿。",
        "dynasty": "唐",
        "collection_info": null
    },
    {
        "uuid": "9dc844fe60b1e1394fcd4144ef0eff25",
        "title": "句",
        "author": "陈陶",
        "content": "蝉声将月短，草色与秋长。\n比屋歌黄竹，何人撼白榆。\n好看如镜夜，莫笑似弓时。\n江湖水清浅，不足掉鲸尾。\n饮水狼子瘦，思日鹧鸪寒。\n一鼎雄雌金液火，十年寒暑鹿麑裘。\n寄语东流任斑鬓，向隅终守铁梭飞。\n干坤见了文章懒，龙虎成来印绶疎。\n近来世上无徐庶，谁向桑麻识卧龙。",
        "dynasty": "唐",
        "collection_info": null
    },
    {
        "uuid": "f94ffe7cba50d0cde35282f6ee8d1d06",
        "title": "和江西李助副使早登开元寺阁",
        "author": "陈陶",
        "content": "空（按：《全唐诗》卷七四五此诗，第十五句缺一字。\n检胡震亨《唐首戊籤》八〖《统籤》卷五九七〗，收此诗于雍陶名下，题作《登武昌江山寺》，第十五句不缺，作「书剑忽若空」。\n全诗较长，不重录。\n胡氏未云因何收归雍陶名下。\n《唐音戊籤余》二八陈陶名下重收。\n）。",
        "dynasty": "唐",
        "collection_info": null
    },
    {
        "uuid": "34d15d84e404c7da0be68878b531a472",
        "title": "杂歌谣辞：步虚引",
        "author": "陈陶",
        "content": "小隐山人十洲客，莓苔为衣双耳白。\n青编为我忽降书，朝天半夜闻玉鸡，星斗离离碍龙翼。",
        "dynasty": "唐",
        "collection_info": {
            "collection": "御定全唐诗",
            "volume": "卷二十九"
        }
    },
    {
        "uuid": "e585ecf4b6bb31e86656944232833083",
        "title": "塞下曲",
        "author": "陈陶",
        "content": "边头能走马，猿臂李将军。\n射虎群胡伏，开弓绝塞闻。\n海山谙向背，攻守别风云。\n只为坑降罪，轻车未转勋。\n望湖关下战，杂虏丧全师。\n鸟啄豺狼将，沙埋日月旗。\n牛羊奔赤狄，部落散燕耆。\n都护凌晨出，铭功瘗死尸。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "a639c73e5032dad8a33feae71e7719c3",
        "title": "涂山怀古",
        "author": "陈陶",
        "content": "落拓书剑晚，清秋鹰正笼。\n涂山间来上，敬爱如登龙。\n览古觉神王，翛然天地空。\n东南更何有，一醉先王风。\n惟昔放勋世，阴晦彻成洪。\n皇图化鱼鳖，天道漂无踪。\n帝乃命舟楫，掇芳儒素中。\n高陈九州力，百道驱归东。\n旧物复光明，洪炉再埏熔。\n经门不私子，足知天下公。\n亮曰那并生，唐虞禅华虫。\n兹山朝万国，一赋寰海同。\n十载有区宇，秋毫皆帝功。\n垂衣不骄德，子桀如何聋。\n握发闻礼贤，葺茅见卑宫。\n凡夫色难事，神圣安能恭。\n道隐三千年，遗芳播笙镛。\n当时执圭处，佳气仍童童。\n海屿俨清庙，天人盛祇供。\n玄恩及花木，丹谶名崆峒。\n异代草泽臣，何由树勋庸。\n尧阶未曾识，谁信平生忠。\n恨不当际会，预为执鞭僮。\n劳歌下山去，怀德心无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "52d9d30db0c548c1979f8263c8147350",
        "title": "游子吟",
        "author": "陈陶",
        "content": "栖乌喜林曙，惊蓬伤岁阑。\n关河三尺雪，何处是天山。\n朔风无重衣，仆马饥且寒。\n惨戚别妻子，迟回出门难。\n男儿值休明，岂是长泥蟠。\n何者为木偶，何人侍金銮。\n郁郁守贫贱，悠悠亦无端。\n进不图功名，退不处岩峦。\n穷通在何日，光景如跳丸。\n富贵苦不早，令人摧心肝。\n誓期春之阳，一振摩霄翰。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "47af014444229fd7c41380b0b723a5f4",
        "title": "怀仙吟二首",
        "author": "陈陶",
        "content": "丹陵五牙客，昨日罗浮归。\n赤斧寻不得，烟霞空满衣。\n试于华阳问，果遇三茅知。\n采药向十洲，同行牧羊儿。\n十洲隔八海，浩渺不可期。\n空留双白鹤，巢在长松枝。\n云溪古流水，春晚桃花香。\n忆与我师别，片帆归沧浪。\n沧浪在何许，相思泪如雨。\n黄鹤不復来，云深离别处。\n石渠泉泠泠，三见菖蒲生。\n日夜劳梦魂，随波注东溟。\n空怀别时惠，长读消魔经。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "3f4c1e5bb06c6d9fd99f2c090934f92a",
        "title": "海昌望月",
        "author": "陈陶",
        "content": "何处无今夕，岂期在海头。\n贾客不爱月，婵娟闲沧洲。\n浩然伤岁华，独望湖边楼。\n烟岛青历历，蓝田白悠悠。\n谁无破镜期，繄我信虚舟。\n谁无桂枝念，繄我方摧辀。\n始见弯环春，又逢团圆秋。\n莫厌绫扇夕，百年多银钩。\n金盘谁雕镌，玉窟难冥搜。\n重轮运时节，三五不自由。\n疑抛云上锅，欲搂天边球。\n孀居应寒冷，捣药青冥愁。\n兔子树下蹲，虾蟆池中游。\n如何名金波，不共水东流。\n天花辟膻腥，野云无边陬。\n蚌蛤乘大运，含珠相对酬。\n夜鹊思南乡，露华清东瓯。\n百宝安可觑，老龙锁深湫。\n究究如情人，盗者即仇雠。\n海涯上皎洁，九门更清幽。\n亭亭劝金尊，夜久喘吴牛。\n夷俗皆轻掷，北山思今游。\n雁声故乡来，客泪堕南洲。\n平生烟霞志，读书觅封侯。\n四海尚白身，岂无故乡羞。\n壈坎何足叹，壮如水中虬。\n猎猎谷底兰，摇摇波上鸥。\n中途丧资斧，两地生繁忧。\n一杯太阴君，鹪鹩岂无求。\n明日将片叶，三山东南浮。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "62e53e5a39be56d9402b41a1f7b88789",
        "title": "番禺道中作",
        "author": "陈陶",
        "content": "博罗程远近，海塞愁先入。\n瘴雨出虹蝀，蛮江渡山急。\n常闻岛夷俗，犀象满城邑。\n雁至草犹春，潮回樯半湿。\n丹丘凤凰隐，水庙蛟龙集。\n何处树能言，几乡珠是泣。\n千年赵佗国，霸气委原隰。\n龌龊笑终军，长缨祸先及。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "99a648f2f245e17137cdfb4c105d5107",
        "title": "赠江西周大夫",
        "author": "陈陶",
        "content": "否极生大贤，九元降灵气。\n独立正始风，蔚然中兴瑞。\n渊伦照三古，磊落涵泾渭。\n真貌月悬秋，雄词雷出地。\n具瞻先皇宠，欲践东华贵。\n咫尺时不来，千秋鼎湖泪。\n因分三辅职，进领南平位。\n报政黄霸惭，提兵吕蒙醉。\n岁星临斗牛，水国嘉祥至。\n不独苍生苏，仍兼六驺喜。\n恭闻庙堂略，欲断匈奴臂。\n刬释自宸衷，平戍在连帅。\n时康簪笏冗，世梗忠良议。\n丘壑非无人，松香有私志。\n三朝倚天剑，十万浮云骑。\n可使河曲清，群公信儿戏。\n沧溟用谦德，百谷走童稚。\n御众付深人，参筹须伟器。\n他年蓬荜贱，愿附鹓鸾翅。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "bbd660eb22e73256a9b21126c3ed5977",
        "title": "旅次铜山途中先寄温州韩使君",
        "author": "陈陶",
        "content": "乱山沧海曲，中有横阳道。\n束马过铜梁，苕华坐堪老。\n鸠鸣高崖裂，熊斗深树倒。\n绝壑无坤维，重林失苍昊。\n跻攀寡俦侣，扶接念舆皂。\n俯仰栗嵌空，无因掇灵草。\n梯穷闻戍鼓，魂续赖丘祷。\n敞豁天地归，萦纡村落好。\n悠悠思蒋径，扰扰愧商皓。\n驰想永嘉侯，应伤此怀抱。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "e44fc68b705947876bc8d5282e83415f",
        "title": "种兰",
        "author": "陈陶",
        "content": "种兰幽谷底，四远闻馨香。\n春风长养深，枝叶趁人长。\n智水润其根，仁锄护其芳。\n蒿藜不生地，恶鸟弓已藏。\n椒桂夹四隅，茅茨居中央。\n左邻桃花坞，右接莲子塘。\n一月熏手足，两月熏衣裳。\n三月熏肌骨，四月熏心肠。\n幽人饥如何，采兰充糇粮。\n幽人渴如何，酝兰为酒浆。\n地无青苗租，白日如散王。\n不尝仙人药，端坐红霞房。\n日夕望美人，佩花正煌煌。\n美人久不来，佩花徒生光。\n刈获及葳蕤，无令见雪霜。\n清芬信神鬼，一叶岂可忘。\n举头愧青天，鼓腹咏时康。\n下有贤公卿，上有圣明王。\n无阶答风雨，愿献兰一筐。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "e17cd8199c1f287c45b670910cc7a053",
        "title": "草木言",
        "author": "陈陶",
        "content": "何生我苍苍，何育我黄黄。\n草木无知识，幸君同三光。\n始自受姓名，葳蕤立衣裳。\n山河既分丽，齐首乳青阳。\n甘辛各有荣，好丑不相防。\n常忧刀斧劫，窃慕仁寿乡。\n愿天雨无暴，愿地风无狂。\n雨足因衰惫，风多因夭伤。\n在山不为桂，徒辱君高冈。\n在水不为莲，徒占君深塘。\n勿轻培塿阜，或有奇栋樑。\n勿轻蒙胧泽，或有奇馨香。\n涓毫可粗差，朝菌寿为长。\n拥肿若无取，大椿命为伤。\n婆娑不材生，苒苒向秋荒。\n幸遭熏风日，有得皆簸扬。\n所愧雨露恩，愿效幽微芳。\n希君频采择，勿使枯雪霜。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "fc9787c79b63e8cc79128d12191b1f87",
        "title": "题僧院紫竹",
        "author": "陈陶",
        "content": "喜游蛟井寺，复见炎州竹。\n杳霭万丈间，啸风清独速。\n江南正霜霰，吐秀弄颛顼。\n似瑞惊坚贞，如魔试金粟。\n笋非孝子泣，文异湘灵哭。\n金碧谁与邻，萧森自成族。\n新闻赤帝种，子落毛人谷。\n远祖赐鹪鹏，遗芳遍南陆。\n对烟苏麻丑，夹涧筼筜伏。\n美誉动丹青，瑰姿艳秦蜀。\n因缘鹿苑识，想像蛇丘劚。\n几叶别黄茅，何年依白足。\n龙树蛰一花，砌瑶扫云屋。\n色静曼仙花，名高给孤独。\n青葱太子树，洒落观音目。\n法雨每沾濡，玉毫时照烛。\n离居鸾节变，住冷金颜缩。\n岂念葛陂荣，幸无祖父辱。\n光摇水精串，影送莲花轴。\n江鹜日相寻，野鹗时寄宿。\n幽香入茶灶，静翠直棋局。\n肯羡垣上蒿，自多篱下菊。\n从来道生一，况伴龟藏六。\n栖托讵星回，檀栾已云矗。\n霞杯传缥叶，羽管吹紫玉。\n久绝钓竿歌，聊裁竹枝曲。\n愧生黄金地，千秋为师绿。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "04034a7f87b964d23550aa7b01459c6f",
        "title": "早发始兴",
        "author": "陈陶",
        "content": "云裏山已曙，舟中火初爇。\n绿浦待行桡，玄猿催落月。\n沿流信多美，况复秋风发。\n挂席借前期，晨鸡莫嘲哳。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "85a525ad0872e08ad516ebe9d943453c",
        "title": "寄元孚道人",
        "author": "陈陶",
        "content": "梵宇章句客，佩兰三十年。\n长乘碧云马，时策翰林鞭。\n曩事五岳游，金衣曳祥烟。\n高攀桐君手，左倚鸑鷟肩。\n哭玉秋雨中，摘星春风前。\n横辀截洪偃，凭几见广宣。\n尔来寤华胥，石壁孤云眠。\n龙降始得偈，龟老方巢莲。\n内殿无文僧，驺虞谁能牵。\n因之问楚水，吊屈几潺湲。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "af36418e099ecc9b6e3ae10007b4297d",
        "title": "和西江李助副使早登开元寺阁",
        "author": "陈陶",
        "content": "虚豁登宝阁，三休极层构。\n独立天地间，烟云满襟袖。\n鳌荒初落日，剑野呈绮绣。\n秋槛祝融微，阴轩九江凑。\n拂檐皇姑舍，错落白榆秀。\n倚砌天竺祠，蛟龙蟠古甃。\n翛然观六合，一指齐宇宙。\n书剑忽若□，青云日方昼。\n南朝空苍莽，楚泽稀耕耨。\n万事溺颓波，一航安可涭。\n徒云寄麟泣，六五终难就。\n资斧念余生，湖光隐圭窦。\n早闻群黄鹤，飘举此江岫。\n陵谷空霭然，人樵已雏鷇。\n燕宫豸冠客，凭览发清奏。\n珠玉难嗣音，摐辕愧孤陋。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "972a386532877f4d25645657d16f5ee3",
        "title": "将归钟陵留赠南海李尚书",
        "author": "陈陶",
        "content": "楚国有田舍，炎州长梦归。\n怀恩似秋燕，屡绕玉堂飞。\n越酒岂不甘，海鱼宁无肥。\n山裘醉歌舞，事与初心违。\n晔晔文昌公，英灵世间稀。\n长江浩无际，龙蜃皆归依。\n贱子感一言，草茅发光辉。\n从来鸡凫质，得假凤凰威。\n常欲讨玄珠，青云报巍巍。\n龙门竟多故，双泪别旍旗。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "90b563c618f6600da003d2dcf22f22e8",
        "title": "宿岛径夷山舍",
        "author": "陈陶",
        "content": "百里遵岛径，蓬征信邅回。\n暝依渔樵宿，似过黄金台。\n缺啮心未理，寥寥夜猿哀。\n山深石床冷，海近腥气来。\n主人意不浅，屡献流霞杯。\n对月抚长剑，愁襟纷莫开。\n九衢平如水，胡为涉崔嵬。\n一饭未遑饱，鹏图信悠哉。\n山涛谑细君，吾岂厌蓬莱。\n明发又驱马，客思一裴回。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "ef3aa4503f9a50c26e4cc7ff537f5405",
        "title": "避世翁",
        "author": "陈陶",
        "content": "海上一蓑笠，终年垂钓丝。\n沧洲有深意，冠盖何由知。\n直钩不营鱼，蜗室无妻儿。\n渴饮寒泉水，饥餐紫朮芝。\n鹤发披两肩，高怀如澄陂。\n尝闻仙老言，云是古鸱夷。\n石窦閟雷雨，金潭养蛟螭。\n乘槎上玉津，骑鹿游峨嵋。\n以人为语默，与世为雄雌。\n兹焉乃磻溪，豹变应须时。\n自古隐沦客，无非王者师。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "15afbfa5bac310899417979ce2e2c444",
        "title": "冬夜吟",
        "author": "陈陶",
        "content": "黑夜天寒愁散玉，东皇海上张仙烛。\n侯家歌舞按梨园，散帙高编折桂枝，披纱密甃青云地。\n霜白溪松转斜盖，辗转城乌啼紫天，曈曚千骑衙楼前。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "fd4760af5c41658379892627dcd17921",
        "title": "西川座上听金五云唱歌",
        "author": "陈陶",
        "content": "蜀王殿上华筵开，五云歌从天上来。\n满堂罗绮悄无语，白云飘飖席上闻，贯珠历历声中见。\n旧样钗篦浅淡衣，曲终暂起更衣过，还向南行座头坐。\n低眉欲语谢贵侯，中丞御史不足比，水殿一声愁杀人。\n武皇铸鼎登真箓，卑官到官年未周，堂衡禄罢东西游。\n蜀江水急驻不得，愿持卮酒更唱歌，歌是伊州第三遍。\n唱着右丞征戍词，五云处处可怜许，明朝道向褒中去。\n须臾宴罢各东西，",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "68fa3093f7cc6d10ddbb839862efb412",
        "title": "飞龙引",
        "author": "陈陶",
        "content": "有熊之君好神仙，餐霞炼石三千年。\n一旦黄龙下九天，紫鸾八九堕玉笙，金镜空留照魑魅。\n羽幢褵褷银汉秋，瑞风飒沓天光浅，瑶阙峨峨横露苑。\n沆瀣楼头紫凤歌，散花童子鹤衣短，投壶姹女蛾眉长。\n彤庭侍宴瑶池席，仙流万缄虫篆春，三十六洞交风云。\n千年小兆一蝉蜕，",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "a875f594d92a7289739234f2cc8c6f3a",
        "title": "谪仙词",
        "author": "陈陶",
        "content": "牧龙丈人病高秋，群童击节星汉愁。\n瑶台凤辇不胜恨，蜺旌失手远于天，三岛空云对秋月。\n人间磊磊浮沤客，",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "44a2474e68a046c6bd49635a4eeff976",
        "title": "独摇手",
        "author": "陈陶",
        "content": "汉宫新燕矜蛾眉，春台艳妆莲一枝。\n迎春侍宴瑶华池，愁鸿连翾蚕曳丝，飒沓明珠掌中移。\n仙人龙凤云雨吹，仙蛾泣月清露垂，六宫烧烛愁风欷。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "c0d90a8deefb57a52effde5feacdff83",
        "title": "空城雀",
        "author": "陈陶",
        "content": "古城蒙蒙花覆水，昔日住人今住鬼。\n野雀荒台遗子孙，近村红栗香压枝，嗷嗷黄口诉朝饥。\n生来未见凤凰语，",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "a1a880dc29cf18f1774f1fc6351a3d28",
        "title": "鸡鸣曲",
        "author": "陈陶",
        "content": "鸡声春晓上林中，一声惊落虾蟆宫。\n二声唤破枕边梦，愧君饮食长相呼，为君昼鸣下高树。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "7db2f90bc82138c2442f4c7fe90dd6c5",
        "title": "小笛弄",
        "author": "陈陶",
        "content": "一尺玲珑握中翠，仙娥月浦呼龙子。\n五夜流珠粲梦卿，蛇蝎愁闻骨髓寒，江山恨老眠秋雾。\n绮席鸳鸯冷朱翠，",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "86201a3166a92dbc4322ffb65bffad24",
        "title": "将进酒",
        "author": "陈陶",
        "content": "金尊莫倚青春健，龌龊浮生如走电。\n琴瑟盘倾从世珠，灵鳌柱骨半枯朽，骊龙德悔愁耕人。\n周孔蓍龟久沦没，姮娥弄箫香雨收，江滨迸瑟鱼龙愁。\n灵芝九折楚莲醉，银鸭金鹅言待谁，隋家岳渎皇家有。\n珊瑚座上凌香云，文康调笑麒麟起，一曲飞龙寿天地。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "67fe357fbcb742d5653d8d33e95767a4",
        "title": "钱塘对酒曲",
        "author": "陈陶",
        "content": "风天雁悲西陵愁，使君红旗弄涛头。\n东海神鱼骑未得，南州彩凤为君生，古狱愁蛇待恩泽。\n三清羽童来何迟，鸱夷公子休悲悄，六鳌如镜天始老。\n尊前事去月团圆，",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "1135ac110a315cbddd19091a829abca8",
        "title": "巫山高",
        "author": "陈陶",
        "content": "玉峰青云十二枝，金母和云赐瑶姬。\n花宫磊砢楚宫外，青鸾不在懒吹箫，斑竹题诗寄江妾。\n飘飖丝散巴子天，",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "866bfa053a175b6fa44e6fa7a019b6e4",
        "title": "赠别离",
        "author": "陈陶",
        "content": "碧玉飞天星坠地，玉剑分风交合水。\n杨柳听歌莫向隅，蛮天列嶂俨相待，风官扫道迎游龙。\n天姥剪霞铺晓空，山妖水魅骑旋风，魇梦啮魂黄瘴中。\n借君朗鉴入崆峒，",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "796685619c71eae13e5778bc3756a1b2",
        "title": "关山月",
        "author": "陈陶",
        "content": "昔年嫖姚护羌月，今照嫖姚双鬓雪。\n青冢曾无尺寸归，汉城应期破镜时，胡尘万里婵娟隔。\n度碛冲云朔风起，",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "f3de711cf8bdaa8e474b1e99f6f74f62",
        "title": "殿前生桂树",
        "author": "陈陶",
        "content": "仙娥玉宫秋夜明，桂枝拂槛参差琼。\n香风下天漏丁丁，东海即为郎斟酌，绮疏长悬七星杓。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "217cfd3b4a2891fabcb51aae85acf2b7",
        "title": "古镜篇",
        "author": "陈陶",
        "content": "紫皇玉镜蟾蜍字，堕地千年光不死。\n发匣身沈古井寒，野老曾耕太白星，神狐夜哭秋天片。\n下国青铜旋磨灭，",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "3bccaded0367b0466d4af6e6a606c0ec",
        "title": "自归山",
        "author": "陈陶",
        "content": "海岳南归远，天门北望深。\n暂为青琐客，难换白云心。\n富贵老閒事，猿猱思旧林。\n清平无乐志，尊酒有瑶琴。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "dad2341b3d448c98566154513ff2449f",
        "title": "送沈次鲁南游",
        "author": "陈陶",
        "content": "高台赠君别，满握轩辕风。\n落日一挥手，金鹅云雨空。\n鳌洲石樑外，剑浦罗浮东。\n兹兴不可接，翛翛烟际鸿。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "ef214e65cba14b69d2769893523080ac",
        "title": "题居上人法华新院",
        "author": "陈陶",
        "content": "浮名深般若，方寺设莲华。\n钟呗成僧国，湖山称法家。\n一尘多宝塔，千佛大牛车。\n能诱泥犁客，超然识聚沙。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "ea20c92922bf90c421b13300b85936f0",
        "title": "送秦炼师",
        "author": "陈陶",
        "content": "紫府静沉沉，松轩思别吟。\n水流宁有意，云泛本无心。\n锦洞桃花远，青山竹叶深。\n不因时卖药，何路更相寻。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "1c820250275551f9a8a6fa0de6a01c1f",
        "title": "哭宝月三藏大禅师",
        "author": "陈陶",
        "content": "五峰习圣罢，干竺化身归。\n帝子传真印，门人哭宝衣。\n一囊穷海没，三藏故园稀。\n无复天花落，悲风满铁围。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十五"
        }
    },
    {
        "uuid": "cff7857cf8520ae745ba7b1cd95bd216",
        "title": "赠温州韩使君",
        "author": "陈陶",
        "content": "康乐风流五百年，永嘉铃阁又登贤。\n严城鼓动鱼惊海，今来谁似韩家贵，越绝麾幢雁影连。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "5fbdf9f522c8a6489d9ace83636ee7d1",
        "title": "閒居寄太学卢景博士",
        "author": "陈陶",
        "content": "无路青冥夺锦袍，耻随黄雀住蓬蒿。\n碧云梦后山风起，闲来长得留侯癖，罗列楂梨校六韬。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "a0d6cc8ac0f442225fcb67df906062fa",
        "title": "赠漳州张怡使君",
        "author": "陈陶",
        "content": "旧德徐方天下闻，当年熊轼继清芬。\n井田异政光蛮竹，几时征拜征西越，学着缦胡从使君。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "036e31f707b38acfb76bc93fe7c87215",
        "title": "赠容南韦中丞",
        "author": "陈陶",
        "content": "普宁都护军威重，九驿梯航压要津。\n十二铜鱼尊画戟，不独来苏发歌咏，天涯半是泣珠人。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "4578c0c0ff2e34745293ee1785b70321",
        "title": "投赠福建路罗中丞",
        "author": "陈陶",
        "content": "越艳新谣不厌听，楼船高卧静南溟。\n未闻建水窥龙剑，皇恩几日西归去，玉树扶疏正满庭。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "ac994945ccde4f0b92d66c38da9bbbfd",
        "title": "赠江南李偕副使",
        "author": "陈陶",
        "content": "世禄三朝压凤池，杜陵公子汉庭知。\n雷封始贺堂溪剑，从军莫厌千场醉，即是金銮宠命时。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "fa2eeecfc98ad9029113e59781416c93",
        "title": "贺容府韦中丞大府贤兄新除黔南经略",
        "author": "陈陶",
        "content": "蓬瀛簪笏旧联行，紫极差池降宠章。\n列国山河分雁字，烽戍悠悠限巴越，伫听歌咏两甘棠。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "4ec3b2a8a527b83f282b97244c70d7b3",
        "title": "和容南韦中丞题瑞亭白燕、白鼠、六眸龟、嘉莲",
        "author": "陈陶",
        "content": "伏波恩信动南夷，交趾喧传四瑞诗。\n燕鼠孕灵褒上德，尽写流传在轩槛，嘉祥从此百年知。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "51e8edcaceba47fc3192f74d20aba2f7",
        "title": "题豫章西山香城寺",
        "author": "陈陶",
        "content": "十地严宫礼竺皇，栴檀楼阁半天香。\n祇园树老梵声小，何年七七金人降，金锡珠坛满上方。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "17fd79c4ec25193def266a194e47d0eb",
        "title": "送江西周尚书赴滑台",
        "author": "陈陶",
        "content": "楚谣襦袴整三千，喉舌新恩下九天。\n天角雄都分节钺，多病无因酬一顾，鄢陵千骑去翩翩。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "823c6b4e76d4563cdffe24eaf931b4f2",
        "title": "闽中送任畹端公还京",
        "author": "陈陶",
        "content": "燕台下榻玉为人，月桂曾输次第春。\n几日酬恩坐炎瘴，多少嘉谟奏风俗，斗牛孤剑在平津。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "98524c84b049269f0a7b01ef2a7506a3",
        "title": "豫章江楼望西山有怀",
        "author": "陈陶",
        "content": "水护星坛列太虚，烟霓十八上仙居。\n时人未识辽东鹤，桃花谷口春深浅，欲访先生赤鲤鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "0f06ab1537e12c31ac09cc4de4287cfb",
        "title": "经徐稚墓",
        "author": "陈陶",
        "content": "郏鄏妖兴炎汉衰，先生南国卧明夷。\n凤凰屡降玄纁礼，千年垄树何人哭，寂寞苍苔内史碑。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "b2d3088d9abb77f73c39e03e01d28a7f",
        "title": "钟陵道中作",
        "author": "陈陶",
        "content": "原隰经霜蕙草黄，塞鸿消息怨流芳。\n秋山落照见麋鹿，曾逢啮缺话东海，长忆萧家青玉床。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "f8bef59aacdd95616461847db5871431",
        "title": "旅泊涂江",
        "author": "陈陶",
        "content": "烟雨南江一叶微，松潭渔父夜相依。\n断沙雁起金精出，无因得似沧溟叟，始忆离巢已倦飞。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "f80f9d6f9e629a1a792f56cc68a6f271",
        "title": "上建溪",
        "author": "陈陶",
        "content": "崆峒一派泻苍烟，长揖丹丘逐水仙。\n云树杳冥通上界，已判猿催鬓先白，几重滩濑在秋天。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "cf97de929f641e43731f8a086b79ba04",
        "title": "冬日暮旅泊庐陵",
        "author": "陈陶",
        "content": "螺亭倚棹哭飘蓬，白浪欺船自向东。\n楚国蕙兰增怅望，弃置侯鲭任羁束，不劳龟瓦问穷通。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "cdfb8f00039ceba8dd7551cd794bfe22",
        "title": "登宝历寺阁",
        "author": "陈陶",
        "content": "金碧高层世界空，凭蜺长啸八蛮风。\n横轩水壮蛟龙府，不堪怀古劳悲笑，安得鹏抟颢气中。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "b73facf7f06624172e5be268ab220f93",
        "title": "寄兵部任畹郎中",
        "author": "陈陶",
        "content": "常思剑浦越清尘，豆蔻花红十二春。\n昆玉已成廊庙器，好向昌时荐遗逸，莫教千古吊灵均。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "7628ca01e88fd6460766523af1df7b55",
        "title": "赠江南从事张侍郎",
        "author": "陈陶",
        "content": "平南门馆凤凰毛，二十华轩立最高。\n几处谈天致云雨，江徼无虞才不展，衔杯终日咏离骚。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "adf05b081c63745b79684bcf7a6042a3",
        "title": "剑池",
        "author": "陈陶",
        "content": "秦帝南巡厌火精，苍黄埋剑故丰城。\n霸图缭戾金龙蛰，永怀惆怅中宵作，不见春雷发匣声。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "ecbcbafe1be8757e4b30bafdbb760505",
        "title": "洛城见贺自真飞升",
        "author": "陈陶",
        "content": "子晋鸾飞古洛川，金桃再熟贺郎仙。\n三清乐奏嵩丘下，谁能白昼相悲泣，太极光阴亿万年。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "a45b6df8083c7e549c8ae4e3a935e487",
        "title": "夜别温商梓州",
        "author": "陈陶",
        "content": "凤凰城裏花时别，玄武江边月下逢。\n客舍莫辞先买酒，明日又行西蜀去，不堪天际远山重。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "b22cd9b0a7aea77db4d8aa93259e417c",
        "title": "题赠高闲上人",
        "author": "陈陶",
        "content": "檐卜花间客，轩辕席上珍。\n笔江秋菡萏，僧国瑞麒麟。\n内殿初招隐，曹溪得后尘。\n龙蛇惊粉署，花雨对金轮。\n白马方依汉，朱星又入秦。\n剧谈凌凿齿，清论倒波旬。\n拂石先天古，降龙旧国春。\n珠还合浦老，龙去玉州贫。\n鸳鹭输黄绢，场坛绕白苹。\n鼎湖闲入梦，金阁静通神。\n海气成方丈，山泉落净巾。\n狝猴深爱月，鸥鸟不猜人。\n拂岳萧萧竹，垂空澹澹津。\n汉珠难觅对，荆璞本来真。\n伊傅多联壁，刘雷竞买邻。\n江边有国宝，时为劚星辰。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "5602d6d8d649c28b2d0dc08713d7478e",
        "title": "哭王赞府",
        "author": "陈陶",
        "content": "白水流今古，青山送死生。\n驱驰三楚掾，倏忽一空名。\n金玉埋皋壤，芝兰哭弟兄。\n龙头孤后进，鹏翅失前程。\n愁变风云色，悲连鼓角声。\n落星辞圣代，寒梦闭佳城。\n伊昔来江邑，从容副国英。\n德逾栖棘美，公亚饮冰清。\n大厦亡孤直，群儒忆老成。\n白驹悲裏巷，梁木恸簪缨。\n陇遂添新草，珠还满旧籝。\n苍苍难可问，原上晚烟横。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "8aa67eef9c2755e5dc822c8d74054244",
        "title": "圣帝击壤歌四十声",
        "author": "陈陶",
        "content": "百六承尧绪，艰难土运昌。\n太虚横彗孛，中野斗豺狼。\n帝曰更吾嗣，时哉忆圣唐。\n英星垂将校，神岳诞忠良。\n炼石医元气，屠鳌正昊苍。\n扫原铺一德，驱祲立三光。\n大道重苏息，真风再发扬。\n芟夷逾旧迹，神圣掩前王。\n郊酒酣寥廓，鸿恩受渺茫。\n地图龟负出，天诰凤衔将。\n杂贡来山峙，群夷入雁行。\n紫泥搜海岱，鸿笔富岩廊。\n鹰象敷宸极，寰瀛作瑞坊。\n泥丸封八表，金镜照中央。\n构殿基麟趾，开藩表凤翔。\n銮舆亲稼穑，朱幌务蚕桑。\n戎羯输天马，灵仙侍玉房。\n宫仪水搜甲，门卫绿沈枪。\n陶铸超三古，车书混万方。\n时巡望虞舜，搜狩法殷汤。\n化合讴谣满，年丰鬼蜮藏。\n政源归牧马，公法付神羊。\n宝鼎无灵应，金瓯肯破伤。\n封山昭茂绩，祠执答嘉祥。\n在昔宫闱僭，仍罹羿浞殃。\n牝鸡何譈ca，猘犬漫劻勷。\n苗祷三灵怒，桓偷九族亡。\n鲸鲵寻挂网，魑魅旋投荒。\n松柏霜逾翠，芝兰露更香。\n圣谟流祚远，仙系发源长。\n岛屿征徭薄，漪澜泛稻凉。\n凫鱼餍餐啖，荷薜足衣裳。\n寤寐华胥国，嬉游太素乡。\n鹰鹯飞接翼，忠孝住连墙。\n有叟能调鼎，无媒隐钓璜。\n干坤资识量，江海入文章。\n野鹤思蓬阙，山麋忆庙堂。\n泥沙空淬砺，星斗屡低昂。\n历草何因见，衢尊岂暂忘。\n终随嘉橘赋，霄汉谒羲皇。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "06b503abec15b9c1dd7613c54a36ed03",
        "title": "续古二十九首",
        "author": "陈陶",
        "content": "大尧登宝位，麟凤焕宸居。\n海曲沾恩泽，还生比目鱼。\n生值揖逊历，长歌东南春。\n钓鳌年三十，未见天子巡。\n轩辕承化日，群凤戏池台。\n大朴衰丧后，仲尼生不来。\n大道归孟门，萧兰日争长。\n想得巢居时，碧江应无浪。\n矻矻蓬舍下，慕君麒麟阁。\n笑杀王子乔，寥天乘白鹤。\n杳杳巫峡云，悠悠汉江水。\n愁杀几少年，春风相忆地。\n吴洲采芳客，桂棹木兰船。\n日晚欲有寄，裴回春风前。\n仙家风景晏，浮世年华速。\n邂逅汉武时，蟠桃海东熟。\n南国珊瑚树，好裁天马鞭。\n鱼龙不解语，海曲空蝉娟。\n周穆恣游幸，横天驱八龙。\n宁知泰山下，日日望登封。\n秦国饶罗网，中原绝麟凤。\n万乘巡海回，鲍鱼空相送。\n秦家无庙略，遮虏续长城。\n万姓陇头死，中原荆棘生。\n秦作东海桥，中州鬼辛苦。\n纵得跨蓬莱，群仙亦飞去。\n隋炀弃中国，龙舟巡海涯。\n春风广陵苑，不见秦宫花。\n范子相句践，灭吴成大勋。\n虽然五湖去，终愧磻溪云。\n麟凤识翔蛰，圣贤明卷舒。\n哀哉嵇叔夜，智不及鶢鶋。\n战地三尺骨，将军一身贵。\n自古若吊冤，落花少于泪。\n楚国千里旱，土龙日已多。\n九谷竟枯死，好云闲嵯峨。\n汉家三殿色，恩泽若飘风。\n今日黄金屋，明朝长信宫。\n南园杏花发，北渚梅花落。\n吴女妒西施，容华日消铄。\n山鸡理毛羽，自言胜乌鸢。\n一朝逢鸑鷟，羞死南海边。\n秦家卷衣贵，本是倡家子。\n金殿一承恩，貂蝉满乡里。\n魏宫薛家女，秀色倾三殿。\n武帝鼎湖归，一身似秋扇。\n婵娟越机裏，织得双栖凤。\n慰此殊世花，金梭忽停弄。\n学古三十载，犹依白云居。\n每览班超传，令人慵读书。\n雄剑久濩落，夜吟秋风起。\n不是懒为龙，此非延平水。\n朝为杨柳色，暮作芙蓉好。\n春风若有情，江山相逐老。\n景龙临太极，五凤当庭舞。\n谁信壁间梭，升天作云雨。\n曾梦诸侯笑，康囚议脱枷。\n千根池底藕，一朵火中花。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "f32e49b85f761f3c9ba1b43556eadae3",
        "title": "永嘉赠别",
        "author": "陈陶",
        "content": "芳草温阳客，归心浙水西。\n临风青桂楫，几日白苹溪。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "e87179590bd2bf137dad5f64855aff3d",
        "title": "有所思",
        "author": "陈陶",
        "content": "欲唱玄云曲，知音复谁是。\n采掇情未来，临池画春水。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "492d8457476e1e53b189bdaf60810dfd",
        "title": "朝元引四首",
        "author": "陈陶",
        "content": "帝烛荧煌下九天，蓬莱宫晓玉炉烟。\n无央鸾凤随金母，来贺熏风一万年。\n正殿云开露冕旒，下方珠翠压鳌头。\n天鸡唱罢南山晓，春色光辉十二楼。\n万宇灵祥拥帝居，东华元老荐屠苏。\n龙池遥望非烟拜，五色曈昽在玉壶。\n宝祚河宫一向清，龟鱼天篆益分明。\n近臣谁献登封草，五岳齐呼万岁声。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "994a0de215f70228a7a28efce21c5194",
        "title": "双桂咏",
        "author": "陈陶",
        "content": "青冥结根易倾倒，沃洲山中双树好。\n琉璃宫殿无斧声，石上萧萧伴僧老。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "7ec49250fbbf87a1d53158f1c55c802f",
        "title": "子规思",
        "author": "陈陶",
        "content": "春山杜鹃来几日，夜啼南家复北家。\n野人听此坐惆怅，恐畏踏落东园花。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "5e4ea0819aaa77cd599898dc2acaa741",
        "title": "吴兴秋思二首",
        "author": "陈陶",
        "content": "不是苕溪厌看月，天涯有程云树凉。\n何意汀洲剩风雨，白苹今日似潇湘。\n日夕鲲鱼梦南国，苕阳水高迷渡头。\n故山秋风忆归去，白云又被王孙留。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "8aa59392e7caca4fff97f90ff7dc26c0",
        "title": "竹十一首",
        "author": "陈陶",
        "content": "不厌东溪绿玉君，天坛双凤有时闻。\n一峰晓似朝仙处，青节森森倚绛云。\n万枝朝露学潇湘，杳霭孤亭白石凉。\n谁道乖龙不得雨，春雷入地马鞭狂。\n啸入新篁一裏行，万竿如瓮锁龙泓。\n惊巢翡翠无寻处，闲倚云根刻姓名。\n青岚帚亚思吾祖，绿润偏多忆蔡邕。\n长听南园风雨夜，恐生鳞甲尽为龙。\n迸玉闲抽上钓矶，翠苗番次脱霞衣。\n山童泥乞青骢马，骑过春泉掣手飞。\n须题内史琅玕坞，几醉山阳瑟瑟村。\n剩养万茎将扫俗，莫教凡鸟闹云门。\n一溪云母间灵花，似到封侯逸士家。\n谁识雌雄九成律，子乔丹井在深涯。\n燕燕雏时紫米香，野溪羞色过东墙。\n诸儿莫拗成蹊笋，从结高笼养凤凰。\n一节呼龙万里秋，数茎垂海六鳌愁。\n更须瀑布峰前种，云裏阑干过子猷。\n丘壑谁堪话碧鲜，静寻春谱认婵娟。\n会当小杀青瑶简，图写龟鱼把上天。\n玄圃千春闭玉丛，湛阳一祖碧云空。\n不须骚屑愁江岛，今日南枝在国风。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "2ae89f0c2bb9c70faefaf51d4ee214e6",
        "title": "钟陵秋夜",
        "author": "陈陶",
        "content": "洪崖岭上秋月明，野客枕底章江清。\n蓬壶宫阙不可梦，一一入楼归雁声。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "572e3ee3dab4ab7d6a43ffbb4ebcec49",
        "title": "水调词十首",
        "author": "陈陶",
        "content": "黠虏迢迢未肯和，五陵年少重横戈。\n谁家不结空闺恨，玉箸阑干妾最多。\n羽管慵调怨别离，西园新月伴愁眉。\n容华不分随年去，独有妆楼明镜知。\n忆饯良人玉塞行，梨花三见换啼莺。\n边场岂得胜闺阁，莫逞雕弓过一生。\n惆怅江南早雁飞，年年辛苦寄寒衣。\n征人岂不思乡国，只是皇恩未放归。\n水阁莲开燕引雏，朝朝攀折望金吾。\n闻道碛西春不到，花时还忆故园无。\n自从清野戍辽东，舞袖香销罗幌空。\n几度长安发梅柳，节旄零落不成功。\n长夜孤眠倦锦衾，秦楼霜月苦边心。\n征衣一倍装绵厚，犹虑交河雪冻深。\n瀚海长征古别离，华山归马是何时。\n仍闻万乘尊犹屈，装束千娇嫁郅支。\n沙塞依稀落日边，寒宵魂梦怯山川。\n离居渐觉笙歌懒，君逐嫖姚已十年。\n万里轮台音信稀，传闻移帐护金微。\n会须麟阁留踪迹，不斩天骄莫议归。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "dec86bbef54479ccbeebcd49f1922eb0",
        "title": "閒居杂兴五首",
        "author": "陈陶",
        "content": "虞韶九奏音犹在，只是巴童自弃遗。\n闲卧清秋忆师旷，好风摇动古松枝。\n一顾成周力有余，白云闲钓五溪鱼。\n中原莫道无麟凤，自是皇家结网疏。\n长爱真人王子乔，五松山月伴吹箫。\n从他浮世悲生死，独驾苍鳞入九霄。\n越裏娃童锦作襦，艳歌声压郢中姝。\n无人说向张京兆，一曲江南十斛珠。\n云堆西望贼连营，分阃何当举义兵。\n莫道羔裘无壮节，古来成事尽书生。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "e9e7914b2adfdc1dc0539357e4f520a0",
        "title": "泉州刺桐花咏兼呈赵使君",
        "author": "陈陶",
        "content": "仿佛三株植世间，风光满地赤城闲。\n无因秉烛看奇树，长伴刘公醉玉山。\n海曲春深满郡霞，越人多种刺桐花。\n可怜虎竹西楼色，锦帐三千阿母家。\n石氏金园无此艳，南都旧赋乏灵材。\n只因赤帝宫中树，丹凤新衔出世来。\n猗猗小艳夹通衢，晴日熏风笑越姝。\n只是红芳移不得，刺桐屏障满中都。\n不胜攀折怅年华，红树南看见海涯。\n故国春风归去尽，何人堪寄一枝花。\n赤帝常闻海上游，三千幢盖拥炎州。\n今来树似离宫色，红翠斜欹十二楼。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "59957920cb7c6796c92cd8a7ea182c67",
        "title": "投赠福建桂常侍二首",
        "author": "陈陶",
        "content": "后来台席更何人，都护朝天拜近臣。\n长笑当时汉卿士，等閒恩泽画麒麟。\n匝地歌钟镇海隅，城池鞅掌旧名都。\n不知珠履三千外，更许侯嬴寄食无。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "a85da58bbe9c3e239269d732d6dc6488",
        "title": "陇西行四首",
        "author": "陈陶",
        "content": "汉主东封报太平，无人金阙议边兵。\n纵饶夺得林胡塞，碛地桑麻种不生。\n誓扫匈奴不顾身，五千貂锦丧胡尘。\n可怜无定河边骨，犹是春闺梦裏人。\n陇戍三看塞草青，楼烦新替护羌兵。\n同来死者伤离别，一夜孤魂哭旧营。\n黠虏生擒未有涯，黑山营阵识龙蛇。\n自从贵主和亲后，一半胡风似汉家。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "da8013582afeda7a39b4aab4052e6282",
        "title": "答莲花妓",
        "author": "陈陶",
        "content": "近来诗思清于水，老去风情薄似云。\n已向升天得门户，锦衾深愧卓文君。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "7f439d489c37a42f20aaddb6519d1a8d",
        "title": "镜道中吹箫",
        "author": "陈陶",
        "content": "金栏白的善篸zC，双凤夜伴江南栖。\n十洲人听玉楼晓，空向千山桃杏枝。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "2d915b9742feee97fbad2df9a284b77b",
        "title": "鄱阳秋夕",
        "author": "陈陶",
        "content": "忆昔鄱阳旅游日，曾听南家争捣衣。\n今夜重开旧砧杵，当时还见雁南飞。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "a75ef8a137480929d98a4c5edeff9429",
        "title": "飞龙引",
        "author": "陈陶",
        "content": "长洲茂苑朝夕池，映日含风结细漪。\n坐当伏槛红莲披，苕苕翡翠但相逐，桂树鸳鸯恒并宿。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    },
    {
        "uuid": "4dd288efd1dd7fbe37f1699cab79fe7d",
        "title": "句",
        "author": "陈陶",
        "content": "蝉声将月短，草色与秋长。\n比屋歌黄竹，何人撼白榆。\n好看如镜夜，莫笑似弓时。\n江湖水清浅，不足掉鲸尾。\n饮水狼子瘦，思日鹧鸪寒。\n一鼎雄雌金液火，十年寒暑鹿麑裘。\n寄语东流任斑鬓，向隅终守铁梭飞。\n干坤见了文章懒，龙虎成来印绶疏。\n近来世上无徐庶，谁向桑麻识卧龙。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十六"
        }
    }
]