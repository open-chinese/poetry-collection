[
    {
        "uuid": "c5ac8ada992ec6a1db16522083dbf000",
        "title": "出舍在浙江亭得父书开示题诗于亭",
        "author": "张牧",
        "content": "结束青山向日还，得书南望意悠然。\n少宽二老庭帏念，粗了生平灯火缘。\n去路虽遥心已近，短篇欲就意难圆。\n不妨静洗笙歌耳，稳接江涛到枕边。",
        "dynasty": "宋",
        "collection_info": null
    },
    {
        "uuid": "333aae834554a62eebe818664403d203",
        "title": "韶州秩满至清源道中闻子庠侄磻俱登第又题客邸",
        "author": "张牧",
        "content": "道路已三月，山川犹昔年。\n绣花红委地，刺水绿平田。\n生计付身外，儿曹慰眼前。\n愈知贫有味，无梦到愁边。",
        "dynasty": "宋",
        "collection_info": null
    }
]