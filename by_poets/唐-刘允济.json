[
    {
        "uuid": "97cb843f019f00cfaf4ef7fbf37381ac",
        "title": "经庐岳回望江州想洛川有作",
        "author": "刘允济",
        "content": "龟山帝始营，龙门禹初凿。\n出入经变化，俯仰凭寥廓。\n未若兹山功，连延并巫霍。\n东北疏艮象，西南距坤络。\n宏阜自郁盘，高标復迴薄。\n势入柴桑渚，阴开彭蠡壑。\n九江杳无际，七泽纷相错。\n云雨散吴会，风波腾鄬鄀。\n迹随造化久，利与干坤博。\n肸蠁精气通，纷纶潜怪作。\n石渠忽见践，金房安可託。\n地入天子都，岩有仙人药。\n二门几迢遰，三宫何儵爚。\n咫尺穷杳冥，跬步皆恬漠。\n仙才惊羽翰，幽居静龙蠖。\n明牧振雄词，棣华殊灼灼。\n盛业匡西夏，深谋赞禹亳。\n黄云覆鼎飞，绛气横川跃。\n佐历符贤运，人期茂天爵。\n礼乐富垂髫，诗书成舞勺。\n清辉靖嵒电，利器腾霜锷。\n游圣挹衢尊，邻畿恭木铎。\n岩仞包武侯，波澜控文若。\n旋闻刈薪楚，遽覩升葵藿。\n稷契序揆图，良平公辅略。\n重地资出守，英藩谅求瘼。\n豫章观伟材，江州访灵崿。\n阳岫晓氛氲，阴崖暮萧索。\n潜伏屡黥奔，雄飞更鸷搏。\n惊𤢹透烟霞，腾猿乱枝格。\n故园有归梦，他山飞赏乐。\n帝乡徒可游，湟涧终旅泊。\n景物观淮海，云霄望河洛。\n城阙紫微星，图书玄扈阁。\n神功多粉缋，元气犹斟酌。\n丞相下南宫，将军趋北落。\n横簪并附蝉，列鼎俱调鹤。\n四郊时迷路，五月先投龠。\n池榭宣琼管，风花乱珠箔。\n旧游劳梦寐，新知无悦乐。\n天寒欲赠言，岁暮期交约。\n夜琴清玉柱，秋灰变缇幕。\n风云动翰林，宫征调文籥。\n言泉激为浪，思绪飞成缴。\n千里辉珠玑，五采含丹雘。\n钟鼓旋惊鷃，瑾瑜俄抵鹊。\n窃价惭庸怠，叨声逾寂莫。\n长望限南溟，居然翳东郭。",
        "dynasty": "唐",
        "collection_info": null
    },
    {
        "uuid": "6932382884b91838016e3341f7602328",
        "title": "咏琴",
        "author": "刘允济",
        "content": "昔在龙门侧，谁想凤鸣时。\n雕琢今为器，宫商不自持。\n巴人缓疎节，楚客弄繁丝。\n欲作高张引，飜成下调悲。",
        "dynasty": "唐",
        "collection_info": null
    },
    {
        "uuid": "10b39893bcfe23c119e537bc5acba096",
        "title": "怨情",
        "author": "刘允济",
        "content": "玉关芳信断，兰闺锦字新。\n愁来好自抑，念切已含嚬。\n虚牖风惊梦，空床月厌人。\n归期倘可促，勿度柳园春。",
        "dynasty": "唐",
        "collection_info": null
    },
    {
        "uuid": "51ce7fcb99e27823b5cc15a0569dcee5",
        "title": "见道边死人",
        "author": "刘允济",
        "content": "凄凉徒见日，冥寞讵知年。\n魂兮不可问，应为直如弦。",
        "dynasty": "唐",
        "collection_info": null
    },
    {
        "uuid": "be6fd0ef90673229f4663cc37c1572e0",
        "title": "经庐岳回望江州想洛川有作",
        "author": "刘允济",
        "content": "龟山帝始营，龙门禹初凿。\n出入经变化，俯仰凭寥廓。\n未若兹山功，连延并巫霍。\n东北疏艮象，西南距坤络。\n宏阜自郁盘，高标复回薄。\n势入柴桑渚，阴开彭蠡壑。\n九江杳无际，七泽纷相错。\n云雨散吴会，风波腾鄬鄀。\n迹随造化久，利与干坤博。\n肸蚃精气通，纷纶潜怪作。\n石渠忽见践，金房安可托。\n地入天子都，岩有仙人药。\n二门几迢递，三宫何倏爚。\n咫尺穷杳冥，跬步皆恬漠。\n仙才惊羽翰，幽居静龙蠖。\n明牧振雄词，棣华殊灼灼。\n盛叶匡西夏，深谋赞禹亳。\n黄云覆鼎飞，绛气横川跃。\n佐历符贤运，人期茂天爵。\n礼乐富垂髫，诗书成舞勺。\n清辉靖岩电，利器腾霜锷。\n游圣挹衢尊，邻畿恭木铎。\n岩仞包武侯，波澜控文若。\n旋闻刈薪楚，遽睹升葵藿。\n稷契序揆图，良平公辅略。\n重地资出守，英藩谅求瘼。\n豫章观伟材，江州访灵崿。\n阳岫晓氛氲，阴崖暮萧索。\n潜伏屡鲸奔，雄飞更鸷搏。\n惊cb透烟霞，腾猿乱枝格。\n故园有归梦，他山飞赏乐。\n帝乡徒可游，湟涧终旅泊。\n景物观淮海，云霄望河洛。\n城阙紫微星，图书玄扈合。\n神功多粉缋，元气犹斟酌。\n丞相下南宫，将军趋北落。\n横簪并附蝉，列鼎俱调鹤。\n四郊时迷路，五月先投龠。\n池榭宣琼管，风花乱珠箔。\n旧游劳梦寐，新知无悦乐。\n天寒欲赠言，岁暮期交约。\n夜琴清玉柱，秋灰变缇幕。\n风云动翰林，宫征调文钥。\n言泉激为浪，思绪飞成缴。\n千里辉珠玑，五采含丹雘。\n钟鼓旋惊鷃，瑾瑜俄抵鹊。\n窃价惭庸怠，叨声逾寂莫。\n长望限南溟，居然翳东郭。",
        "dynasty": "唐",
        "collection_info": {
            "collection": "御定全唐诗",
            "volume": "卷六十三"
        }
    },
    {
        "uuid": "55eb336f5f134ef7251985380d526abb",
        "title": "咏琴",
        "author": "刘允济",
        "content": "昔在龙门侧，谁想凤鸣时。\n雕琢今为器，宫商不自持。\n巴人缓疏节，楚客弄繁丝。\n欲作高张引，翻成下调悲。",
        "dynasty": "唐",
        "collection_info": {
            "collection": "御定全唐诗",
            "volume": "卷六十三"
        }
    }
]