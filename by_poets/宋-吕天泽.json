[
    {
        "uuid": "c82e1bc85c5d7db7d18cde31f8cc37c4",
        "title": "题武夷  其一",
        "author": "吕天泽",
        "content": "书林追慕紫阳翁，出入尝沾教雨中。\n缅仰高山难企及，大开茅塞径能通。",
        "dynasty": "宋",
        "collection_info": null
    },
    {
        "uuid": "98fd5f39fc8eafe603a79ff4624571e9",
        "title": "题武夷  其二",
        "author": "吕天泽",
        "content": "乘兴来寻杜使君，乱山矗矗白云深。\n武夷仙子能知己，谩写新诗诉此心。",
        "dynasty": "宋",
        "collection_info": null
    },
    {
        "uuid": "31a7e86fc8de3f219f48574e90d5a87d",
        "title": "题武夷  其三",
        "author": "吕天泽",
        "content": "南北相看一岭分，长怀欲谒武夷君。\n箇中果隠神仙客，握手交谈迥不群。",
        "dynasty": "宋",
        "collection_info": null
    }
]