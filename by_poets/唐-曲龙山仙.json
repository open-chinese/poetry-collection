[
    {
        "uuid": "ac645a03497260386525832ab94a7b05",
        "title": "翫月诗 一",
        "author": "曲龙山仙",
        "content": "曲龙桥顶翫瀛洲，凡骨空陪汗漫流。\n不假丹梯蹑霄汉，水晶盘冷桂花秋。",
        "dynasty": "唐",
        "collection_info": null
    },
    {
        "uuid": "ab384b49c4c93f07cbf9c2e2dc90125d",
        "title": "翫月诗 二",
        "author": "曲龙山仙",
        "content": "月砌瑶阶泉滴乳，玉箫催凤和烟舞。\n青城丈人何处游，玄鹤唳天云一缕。",
        "dynasty": "唐",
        "collection_info": null
    },
    {
        "uuid": "4ed1ff4bf38e3d9c8bbab25bd58fbd18",
        "title": "翫月诗 三",
        "author": "曲龙山仙",
        "content": "造化天桥碧海东，玉轮还过辗晴虹。\n霓襟似拂瀛洲顶，颢气潜消橐籥中。",
        "dynasty": "唐",
        "collection_info": null
    },
    {
        "uuid": "84a923243cd02a62cc8f9735c7c566f9",
        "title": "翫月诗 四",
        "author": "曲龙山仙",
        "content": "危桥横石架云端，跨鹿登临景象宽。\n颢魄洗烟澄碧落，桂花低拂玉簪寒。",
        "dynasty": "唐",
        "collection_info": null
    },
    {
        "uuid": "922010caca297300eba213dc7e10eb41",
        "title": "玩月诗",
        "author": "曲龙山仙",
        "content": "曲龙桥顶玩瀛洲，凡骨空陪汗漫游。\n不假丹梯蹑霄汉，水晶盘冷桂花秋。\n月砌瑶阶泉滴乳，玉箫催凤和烟舞。\n青城丈人何处游，玄鹤唳天云一缕。\n造化天桥碧海东，玉轮还过辗晴虹。\n霓襟似拂瀛洲顶，颢气潜消橐钥中。\n危桥横石架云端，跨鹿登临景象宽。\n颢魄洗烟澄碧落，桂花低拂玉簪寒。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十二"
        }
    }
]