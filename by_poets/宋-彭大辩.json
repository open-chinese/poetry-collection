[
    {
        "title": "大涤洞天留题  其一",
        "author": "彭大辩",
        "content": "潦水纔平岸，新篁尽出林。\n远山云黛锁，弱草烧痕侵。\n覆载干坤大，桑麻雨露深。\n干戈犹未已，袖手且常吟。",
        "dynasty": "宋",
        "collection_info": null
    },
    {
        "title": "大涤洞天留题  其二",
        "author": "彭大辩",
        "content": "松风到晓声幽微，曲江漏尽天河低。\n平明游子出门去，家住葛洪丹井西。",
        "dynasty": "宋",
        "collection_info": null
    }
]