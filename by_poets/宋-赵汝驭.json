[
    {
        "uuid": "d4fa6936ca7aea50cf2fb1c552b01f6d",
        "title": "法安寺",
        "author": "赵汝驭",
        "content": "四山围一寺，胜地出花封。\n秀竹辞春箨，晴云生夏峰。\n僧闲流水槛，村急夕阳舂。\n与客下山去，鹤归犹带松。",
        "dynasty": "宋",
        "collection_info": null
    },
    {
        "uuid": "176557a4d19985a47335475da5dc01a3",
        "title": "元苏二公祠",
        "author": "赵汝驭",
        "content": "春祠当上巳，新像合苍城。\n慨想交邻意，兼怀过客情。\n宅遗环水碧，驿带古杨湆。\n天上文星会，人间弦诵声。",
        "dynasty": "宋",
        "collection_info": null
    },
    {
        "uuid": "47da9f1cf6a3c28d57f7721bab1b8ff4",
        "title": "云峰庵",
        "author": "赵汝驭",
        "content": "一庵移向白云深，丁卯年来住至今。\n鸟咔蝉鸣俱过耳，心如铁石髮如金。",
        "dynasty": "宋",
        "collection_info": null
    },
    {
        "uuid": "734577c4690376c2043ff4d74cfb7ffa",
        "title": "见日庵",
        "author": "赵汝驭",
        "content": "莫把桃花误世间，日方明处隠尤难。\n道人办得心坚固，好向飞云顶上安。",
        "dynasty": "宋",
        "collection_info": null
    },
    {
        "uuid": "b8ab895ffab55afdf3841a665ce78884",
        "title": "石楼",
        "author": "赵汝驭",
        "content": "历井扪参跬步行，直排阊阖叫云扃。\n着身高处不知险，回首看时方始惊。\n世界三千藏粒粟，江湖万里付浮萍。\n何须更跨扬州鹤，稳御仙軿朝帝京。",
        "dynasty": "宋",
        "collection_info": null
    },
    {
        "uuid": "43755ed8d28ea3da05db335ed8333767",
        "title": "可赋庵",
        "author": "赵汝驭",
        "content": "旧题可赋足幽深，手植疏梅有石心。\n当日和羹人不见，竹风疑是读书音。",
        "dynasty": "宋",
        "collection_info": null
    },
    {
        "uuid": "11d7702c419463a056ce3dc8797b9b1e",
        "title": "句",
        "author": "赵汝驭",
        "content": "唐僧逢汉宝，山洞得天名。",
        "dynasty": "宋",
        "collection_info": null
    }
]