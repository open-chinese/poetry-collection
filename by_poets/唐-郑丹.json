[
    {
        "uuid": "9367a856445f57bb574c826f8a1f489c",
        "title": "明皇帝挽歌",
        "author": "郑丹",
        "content": "律历千年会，车书万里同。\n固期常戴日，岂意厌观风。\n地惨新[疆]理，城摧旧战功。\n山河万古壮，今夕尽归空。",
        "dynasty": "唐",
        "collection_info": null
    },
    {
        "uuid": "9324f2e5b5f453d265e0a52ece96be72",
        "title": "肃宗挽歌",
        "author": "郑丹",
        "content": "国以重明受，天从谅闇移。\n诸侯方北面，白日忽西驰。\n龙影当泉落，鸿名向庙垂。\n永言青史上，还见戴无为。",
        "dynasty": "唐",
        "collection_info": null
    },
    {
        "uuid": "26c0dde861c6aa547cdd4e92b8b84054",
        "title": "明皇帝挽歌",
        "author": "郑丹",
        "content": "律历千年会，车书万里同。\n固期常戴日，岂意厌观风。\n地惨新疆理，城摧旧战功。\n山河万古壮，今夕尽归空。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十二"
        }
    }
]