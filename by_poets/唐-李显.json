[
    {
        "uuid": "b2883f51e06cbb39c413878323cc949d",
        "title": "九月九日幸临渭亭登高得秋字",
        "author": "李显",
        "content": "九日正乘秋，三杯兴已周。\n泛桂迎尊满，吹花向酒浮。\n长房萸早熟，彭泽菊初收。\n何藉龙沙上，方得恣淹留。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "uuid": "77be41157a47a019503b9c32bbc21d11",
        "title": "登骊山高顶寓目",
        "author": "李显",
        "content": "四郊秦汉国，八水帝王都。\n阊阖雄裏闬，城阙壮规模。\n贯渭称天邑，含岐实奥区。\n金门披玉馆，因此识皇图。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "uuid": "07292f43cb688844aeffdad6996e7266",
        "title": "幸秦始皇陵",
        "author": "李显",
        "content": "眷言君失德，骊邑想秦余。\n政烦方改篆，愚俗乃焚书。\n阿房久已灭，阁道遂成墟。\n欲厌东南气，翻伤掩鲍车。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "uuid": "a97a9a6020d4eb09ef2203281a206d2b",
        "title": "立春日游苑迎春",
        "author": "李显",
        "content": "神皋福地三秦邑，玉台金阙九仙家。\n寒光犹恋甘泉树，淑景偏临建始花。\n彩蝶黄莺未歌舞，梅香柳色已矜夸。\n迎春正启流霞席，暂嘱曦轮勿遽斜。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "uuid": "b7341d2a0d4edb84496985936682c9c1",
        "title": "十月诞辰内殿宴群臣效柏梁体联句",
        "author": "李显",
        "content": "润色鸿业寄贤才，——李显叨居右弼愧盐梅。\n——李峤运筹帷幄荷时来，——宗楚客职掌图籍滥蓬莱。\n——刘宪两司谬忝谢钟裴，——崔湜礼乐铨管效涓埃。\n——郑愔陈师振旅清九垓，——赵彦昭欣承顾问侍天杯。\n——李适衔恩献寿柏梁台，——苏颋黄缣青简奉康哉。\n——卢藏用鲰生侍从忝王枚，——李乂右掖司言实不才。\n——马怀素宗伯秩礼天地开，——薛稷帝歌难续仰昭回。\n——宋之问微臣捧日变寒灰，——陆景初远惭班左愧游陪。\n——上官婕妤",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "uuid": "88e96c2c7216b723f3da4e81fd43e8db",
        "title": "景龙四年正月五日移仗蓬莱宫御大明殿会吐蕃骑马之戏因重为柏梁体联句",
        "author": "李显",
        "content": "大明御宇临万方，——李显顾惭内政翊陶唐。\n——皇后鸾鸣凤舞向平阳，——长宁公主秦楼鲁馆沐恩光。\n——安乐公主无心为子辄求郎，——太平公主雄才七步谢陈王。\n——温王重茂当熊让辇愧前芳，——上官昭容再司铨筦恩可忘。\n——崔湜文江学海思济航，——郑愔万邦考绩臣所详。\n——武平一着作不休出中肠，——阎朝隐权豪屏迹肃严霜。\n——窦从一铸鼎开岳造明堂，——宗晋卿玉醴由来献寿觞。\n——明悉猎",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "uuid": "433e7247a189ef21254e352b4ecfdb73",
        "title": "石淙",
        "author": "李显",
        "content": "三阳本是标灵纪，二室由来独擅名。\n霞衣霞锦千般状，云峰云岫百重生。\n水炫珠光遇泉客，岩悬石镜厌山精。\n永愿干坤符睿算，长居膝下属欢情。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    }
]