[
    {
        "uuid": "610688a2fdb354770be03cb7599f2047",
        "title": "青莲山",
        "author": "杨埙",
        "content": "拨开瑟瑟青萝帐，寻得磷磷白石梯。\n更入云霞最深处，忘机数日遂幽栖。",
        "dynasty": "宋",
        "collection_info": null
    },
    {
        "uuid": "4e354a077db74ab1aed32eb5ed0b54b9",
        "title": "郎官岩",
        "author": "杨埙",
        "content": "碧玉莫遮千嶂石，黄金难买一溪云。\n歌钟沸地徒夸盛，争似松风竟夕闻。",
        "dynasty": "宋",
        "collection_info": null
    },
    {
        "uuid": "2362723e8cf594d6142493fafaa9f5ce",
        "title": "碧涧亭",
        "author": "杨埙",
        "content": "妙笔王维图莫就，多才康乐咏难穷。\n楼台一簇出云杪，激雪浪生寒涧风。",
        "dynasty": "宋",
        "collection_info": null
    }
]