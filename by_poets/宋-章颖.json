[
    {
        "uuid": "30f20aaf28b2e38765a85a988640d21f",
        "title": "萧尚书纵目楼",
        "author": "章颖",
        "content": "深居无事即神仙，况阅丹经第几篇。\n桂树花开临旧国，榴皮书字彻新砖。\n琼书玉篆行将见，铁画银鈎粲可镌。\n他日功成昇举去，愿分余庇及姻联。",
        "dynasty": "宋",
        "collection_info": null
    },
    {
        "uuid": "5d029a4b50fb93ab3902921966ddd4cd",
        "title": "桃源观",
        "author": "章颖",
        "content": "绕馆参天万树松，倚栏时见翠重重。\n一垧晓雾浮天外，半夜秋涛落枕中。\n莫雨断猿愁羃历，夕阳飞鸟度屏风。\n采苓欲问长生诀，只恐云迷路不通。",
        "dynasty": "宋",
        "collection_info": null
    },
    {
        "uuid": "4fd3c4df6404ba5e38719f56d7841697",
        "title": "送长子琳连州刺史入觐",
        "author": "章颖",
        "content": "衝雪登长道，吾儿更勉旃。\n人常谈作郡，汝且去朝天。\n身历穷闾久，条陈正宁前。\n故人如问我，为说病弥年。",
        "dynasty": "宋",
        "collection_info": null
    },
    {
        "uuid": "7fa3216a1b65a5d07f79a2ed61172acb",
        "title": "句",
        "author": "章颖",
        "content": "两州南北护梅关，尽日人行石壁间。",
        "dynasty": "宋",
        "collection_info": null
    }
]