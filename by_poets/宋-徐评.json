[
    {
        "uuid": "98fddc57535ea4b65819dc74e84280e2",
        "title": "题白莲堂",
        "author": "徐评",
        "content": "一法圆融万法该，白莲香社应时开。\n渊明不解同方便，何事攒眉不肯来。",
        "dynasty": "宋",
        "collection_info": null
    },
    {
        "uuid": "69a5dad01950b8922d82a5615ae898b6",
        "title": "题蜕龙洞",
        "author": "徐评",
        "content": "荟蔚苍岩下，灵踪此暂蟠。\n云雷一夜起，风雨满山寒。\n骨腐苔方绿，涎余石未干。\n试凭图画去，聊羡叶公看。",
        "dynasty": "宋",
        "collection_info": null
    },
    {
        "uuid": "f76592082f5804bc862291c03c8d8387",
        "title": "宁国院",
        "author": "徐评",
        "content": "岑寂千山曲，萦纡一径微。\n楼台青嶂合，窗户乱云飞。\n野色侵僧衲，池光射客衣。\n偶来修吏隠，到此益忘机。",
        "dynasty": "宋",
        "collection_info": null
    }
]