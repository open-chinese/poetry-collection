[
    {
        "uuid": "c1db2af587410e168dcbe860f7cb31e4",
        "title": "送程给事知越州二首  其一",
        "author": "王伯虎",
        "content": "会稽归去两朱轮，青琐恩辉笑买臣。\n箫鼓放船纔汴岸，壶浆迎马即乡民。\n夜撩诗胆邪溪月，昼拨茶浮禹井春。\n器业伫闻裴自荐，莫将清兴为吴莼。",
        "dynasty": "宋",
        "collection_info": null
    },
    {
        "uuid": "12abf45f97b60477e4e18b4ff202a153",
        "title": "送程给事知越州二首  其二",
        "author": "王伯虎",
        "content": "长云千里海边城，两粤今傅惠爱声。\n帝载待咨唐岳牧，郡符还屈漠公卿。\n天墀面拜恩纶重，江国人瞻昼绣荣。\n府掾尘埃归未得，乡心先已逐双旌。",
        "dynasty": "宋",
        "collection_info": null
    },
    {
        "uuid": "552249f5b950a7a0c782cee7302c2dda",
        "title": "句  其一",
        "author": "王伯虎",
        "content": "杯湖风舞翠绡转，樊山烟锁青螺堆。",
        "dynasty": "宋",
        "collection_info": null
    },
    {
        "uuid": "5f126605001889a5358747e1a846e289",
        "title": "句  其二",
        "author": "王伯虎",
        "content": "离宫避暑今安在，英雄埋没随空埃。",
        "dynasty": "宋",
        "collection_info": null
    }
]