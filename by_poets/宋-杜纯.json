[
    {
        "uuid": "95a2ad9be0a893c998e6bf2c4676ab7e",
        "title": "送中济侍郎帅庆得乘字",
        "author": "杜纯",
        "content": "羌马轶河西，诏下绝贡聘。\n自是封疆臣，都俞命弥敬。\n莫如小司徒，钦哉往临庆。\n貔貅十万人，大半爵公乘。\n恩将怀其心，威足繫其颈。\n牧无南向尘，指挥罔不定。\n边氓歌夜耕，更续公刘政。\n今日燕西园，愧接儒林盛。\n阳关断谁肠，笑把金钟听。\n家世本诗书，无劳霍去病。",
        "dynasty": "宋",
        "collection_info": null
    }
]