[
    {
        "uuid": "bca85a79e3b0b11f298a6682d463550c",
        "title": "游烂柯山 一",
        "author": "谢勮",
        "content": "独凌清景出，下视众山中。\n云日遥相对，川原无不通。\n自致高标末，何心待驭风。",
        "dynasty": "唐",
        "collection_info": null
    },
    {
        "uuid": "c9c3aa7ef7e1d239e5bc88294e7141d2",
        "title": "游烂柯山 二",
        "author": "谢勮",
        "content": "宛演横半规，穹崇翠微上。\n云扃掩苔石，千古无人赏。\n宁知后贤心，登此共来往。",
        "dynasty": "唐",
        "collection_info": null
    },
    {
        "uuid": "d799ea2fcaa2f9143891fd034ab804a4",
        "title": "游烂柯山 三",
        "author": "谢勮",
        "content": "仙弈示樵夫，能言忘归路。\n因看斧柯烂，孙子髮已素。\n孰云遗迹久，举意如旦暮。",
        "dynasty": "唐",
        "collection_info": null
    },
    {
        "uuid": "02952c484eb5657e9cf5794a7bf10c2d",
        "title": "游烂柯山 四",
        "author": "谢勮",
        "content": "仙僧会真要，应物常渊默。\n惟将无住理，转与信人说。\n月影清江中，可观不可得。",
        "dynasty": "唐",
        "collection_info": null
    },
    {
        "uuid": "3b8a8331c0d73d89789180bbbc54772b",
        "title": "游烂柯山",
        "author": "谢勮",
        "content": "独凌清景出，下视众山中。\n云日遥相对，川原无不通。\n自致高标末，何心待驭风。\n宛演横半规，穹崇翠微上。\n云扃掩苔石，千古无人赏。\n宁知后贤心，登此共来往。\n仙弈示樵夫，能言忘归路。\n因看斧柯烂，孙子发已素。\n孰云遗迹久，举意如旦暮。\n仙僧会真要，应物常渊默。\n惟将无住理，转与信人说。\n月影清江中，可观不可得。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十二"
        }
    }
]