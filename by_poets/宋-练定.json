[
    {
        "uuid": "991a4a2ba75a93cdcd23feeeec010e8a",
        "title": "送程给事知越州",
        "author": "练定",
        "content": "鑑湖蓬阁南州冠，诏辍真仙去总临。\n江上儿童争跨竹，日逼鸳鹭惜分襟。\n气凌沙漠冰霜凛，旌拂兰亭雨露深。\n彩笔欲穷千里景，锦囊先屈满朝吟。\n五云鹤驭聊栖息，万里鹏图在尺寻。\n玉殿叮咛天语密，未应闲得子牟心。",
        "dynasty": "宋",
        "collection_info": null
    }
]