[
    {
        "uuid": "9dfb3ae53d80f53ad68e121f0182ec52",
        "title": "饯光禄两张卿退居  其一",
        "author": "吕溱",
        "content": "壮尔尽忠力，耆年保素心。\n东门脱圭组，南国傲云林。\n水石排清景，檐楹入翠阴。\n杂花春莹酒，脆叶夜惊禽。\n竹月歌欹枕，松风一解襟。\n体清尘累去，天得道腴深。\n坐有三公适，中无一芥侵。\n大恩嗟未报，何日奉觞琴。",
        "dynasty": "宋",
        "collection_info": null
    },
    {
        "uuid": "af0ad518d462d664e27696036e074110",
        "title": "饯光禄两张卿退居  其二",
        "author": "吕溱",
        "content": "江上筑台遗世尘，堂中虚白见天真。\n丹心许国平生事，皓首还家自在身。\n水树芬馨怜茝蕙，雪轩颜色爱松筠。\n清时解绂端荣佚，不独贤哉咏古人。",
        "dynasty": "宋",
        "collection_info": null
    },
    {
        "uuid": "8961b85b167a75511f5eaa71ba4e6b0d",
        "title": "句",
        "author": "吕溱",
        "content": "九霄离海峤，一息到天池。",
        "dynasty": "宋",
        "collection_info": null
    }
]