[
    {
        "title": "和孟东野韵",
        "author": "范偃",
        "content": "散策欲薄暮，疏钟犹殷床。\n风烟函古趣，岩壑生幽香。\n仰首逼象纬，俯视渺川光。\n向来非突兀，几成虎豹场。",
        "dynasty": "宋",
        "collection_info": null
    },
    {
        "title": "和张承吉韵",
        "author": "范偃",
        "content": "飞阁临无地，巨区可平吞。\n高岩耸怪石，老木缠云根。\n人散鱼虾市，帆归葭苇村。\n每来豁尘虑，不妨频款门。",
        "dynasty": "宋",
        "collection_info": null
    }
]