[
    {
        "uuid": "bbc720194eefd40be47270909da48a1a",
        "title": "续县令题雁诗",
        "author": "王奇",
        "content": "隻隻含芦背晓霜，尽随鸳鹭立寒塘。\n晚来渔棹惊飞去，书破遥天字一行。",
        "dynasty": "宋",
        "collection_info": null
    },
    {
        "uuid": "52153da6c53f7cc83fc8ac078b404c53",
        "title": "题修仁县羣峰驿",
        "author": "王奇",
        "content": "槛前流水面前山，幽鸟孤云自往还。\n农父不知佳景好，使车纔得片时闲。\n恍榔树暗寒溪上，踯躅花红暮雨间。",
        "dynasty": "宋",
        "collection_info": null
    },
    {
        "uuid": "38b8e286cb9bd698759b153b1c8e9cbc",
        "title": "通天岩",
        "author": "王奇",
        "content": "松罗石室中，清雅胜支公。\n地静无尘到，天高有穴通。",
        "dynasty": "宋",
        "collection_info": null
    },
    {
        "uuid": "c185f8b9c4e745db3f835f3395dffbcd",
        "title": "旅中有感",
        "author": "王奇",
        "content": "泽国来游岂厌重，羁孤怀感自无穷。\n雁声不到歌楼上，秋色偏欺客路中。\n宿寺梦回莲叶雨，渡江衣冷荻花风。\n谁怜未得青云志，琴剑年年西復东。",
        "dynasty": "宋",
        "collection_info": null
    },
    {
        "uuid": "f6c6b03631a47a35c100a64fe43bc60a",
        "title": "绿荫亭",
        "author": "王奇",
        "content": "创得幽亭近岭梅，绿阴名好称仙才。\n四围山色檐头出，一带泉声竹裏来。",
        "dynasty": "宋",
        "collection_info": null
    },
    {
        "uuid": "9b1cfae5a414ec52e833a5a3cdc3a8df",
        "title": "句",
        "author": "王奇",
        "content": "不拜春官为座主，亲逢天子作门生。",
        "dynasty": "宋",
        "collection_info": null
    }
]