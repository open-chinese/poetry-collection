[
    {
        "uuid": "c8c07e3e2155645afe30b4afcb96e8ff",
        "title": "挽崔舍人  其一",
        "author": "史弥大",
        "content": "在昔夸三喜，于今萃一门。\n周还陪帝学，终始代王言。\n晋擢倾人望，规陈悉治原。\n彼苍无处问，才大合调元。",
        "dynasty": "宋",
        "collection_info": null
    },
    {
        "uuid": "d0d3348971da1964525dea55b4b918c1",
        "title": "挽崔舍人  其二",
        "author": "史弥大",
        "content": "忆昨登瀛日，相亲意最深。\n耽书加我癖，体国见君心。\n遽就黄粱梦，空遗丹扆箴。\n堂堂那復有，衰涕泫霑襟。",
        "dynasty": "宋",
        "collection_info": null
    },
    {
        "uuid": "4ae3d6425a04e9ded6b659fa062899fd",
        "title": "谒越公墓",
        "author": "史弥大",
        "content": "满眼松楸护石茔，此来倍觉暗伤情。\n烟云深处眠翁仲，俎豆香时荐特牲。\n一寺近迴溪水曲，万山青向墓门横。\n杨花无限萦春思，送我轻舟十里程。",
        "dynasty": "宋",
        "collection_info": null
    }
]