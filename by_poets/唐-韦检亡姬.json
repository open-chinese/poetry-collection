[
    {
        "uuid": "d0a13772e169ff01738eda92ca8363e3",
        "title": "和检诗",
        "author": "韦检亡姬",
        "content": "春雨蒙蒙不见天，家家门外柳和烟。\n如今肠断空垂泪，欢笑重追别有年。",
        "dynasty": "唐",
        "collection_info": null
    },
    {
        "uuid": "51d8dee37f2cc88f3e2159baaea1747a",
        "title": "检悼亡姬诗",
        "author": "韦检亡姬",
        "content": "宝劒化龙归碧落，嫦娥随月下黄泉。\n一杯酒向青春晚，寂寞书窗恨独眠。",
        "dynasty": "唐",
        "collection_info": null
    },
    {
        "uuid": "3e1a1f6e1ecc24806d169234be38e65e",
        "title": "梦后自题",
        "author": "韦检亡姬",
        "content": "白浪漫漫去不迴，浮云飞尽日西颓。\n始皇陵上千年树，银鸭金凫也变灰。",
        "dynasty": "唐",
        "collection_info": null
    }
]