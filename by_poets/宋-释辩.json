[
    {
        "uuid": "046e24f716e65b76ec4038ea1ffc2628",
        "title": "偈",
        "author": "释辩",
        "content": "毫釐有差，天地悬隔。\n隔江人唱鹧鸪词，错认胡笳十八拍。\n欲得现前，莫存顺逆。\n五湖烟浪有谁事，自是不归归便得。",
        "dynasty": "宋",
        "collection_info": null
    },
    {
        "uuid": "c0dfff88b5dceba0fdc53989cca780ca",
        "title": "偈",
        "author": "释辩",
        "content": "不是心，不是佛，不是物，钻天鹞子辽天鹘。\n不度火，不度水，不度炉，离弦箭发没回途。\n直饶会得十分去，笑倒西来碧眼胡。",
        "dynasty": "宋",
        "collection_info": null
    }
]