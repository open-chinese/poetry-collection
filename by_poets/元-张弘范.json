[
    {
        "title": "中吕・喜春来",
        "author": "张弘范",
        "content": "金妆宝剑藏龙口，玉带红绒挂虎头，旌旗影里骤骅骝。\n得志秋，喧满凤凰楼。",
        "dynasty": "元",
        "collection_info": null
    },
    {
        "title": "越调・天净沙梅梢月",
        "author": "张弘范",
        "content": "黄昏低映梅枝，照人两处相思，那的是愁肠断时。\n弯弯何似？浑如宫样眉儿。\n西风落叶长安，夕阳老雁关山，今古别离最难。\n故人何处？玉箫明月空闲。",
        "dynasty": "元",
        "collection_info": null
    },
    {
        "title": "双调・殿前欢襄阳战",
        "author": "张弘范",
        "content": "鬼门关，朝中宰相五更寒。\n锦衣绣袄兵十万，枝剑摇环，定输赢此阵间。\n无辞惮，舍性命争功汗。\n将军战敌，宰相清闲。",
        "dynasty": "元",
        "collection_info": null
    }
]