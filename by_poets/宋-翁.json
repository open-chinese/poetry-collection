[
    {
        "uuid": "1f47d56ce4fdb0bb72dfc4686680b684",
        "title": "满江红 祷雨文昌",
        "author": "翁",
        "content": "祷雨文昌，只全靠、心香一瓣。\n才信宿，沛然膏泽，来从方寸。\n早稻含风香旖旎，晚秧饱水青葱茜。\n问螺江、恰见线来流，今平岸。\n君作事，看天面。\n天有眼，从君愿。\n信瑞莲芝草，几曾虚献。\n此雨千金无买处，丰年饱吃君侯饭。\n管酿成、春酒上公堂，人人献。",
        "dynasty": "宋",
        "collection_info": null
    }
]