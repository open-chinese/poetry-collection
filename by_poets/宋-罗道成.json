[
    {
        "title": "游岳",
        "author": "罗道成",
        "content": "因思灵秀偶来游，碧玉寒堆万迭秋。\n直上太山高处望，根盘连接十余州。",
        "dynasty": "宋",
        "collection_info": null
    },
    {
        "title": "自和",
        "author": "罗道成",
        "content": "水云踪迹自閒游，夏谷阴寒冷胜秋。\n猿鸟性情犹恋旧，翻身却去海边州。",
        "dynasty": "宋",
        "collection_info": null
    },
    {
        "title": "投郭主簿",
        "author": "罗道成",
        "content": "白骡代步若奔云，闲人所至留诗迹。\n欲知名姓同源流，请看郴阳山下石。",
        "dynasty": "宋",
        "collection_info": null
    }
]