[
    {
        "uuid": "9613031e27d0f962c080853c5658b181",
        "title": "知宫高士菊岩",
        "author": "张復",
        "content": "来游九锁山，忽遇菊岩仙。\n老翠偃千亩，黄金铺万钱。\n花经令尹爱，词入北司编。\n最重水中石，平舟曾为镌。",
        "dynasty": "宋",
        "collection_info": null
    },
    {
        "uuid": "92abb2a588d8f3e05689864822cb228e",
        "title": "送张无梦归天台",
        "author": "张復",
        "content": "学道探玄务谷神，薜衣疏野见明君。\n暂来北阙利名地，归去旧山鸾鹤羣。\n洞壑深藏尘外士，冠裳不繫岭头云。\n赤城千仞幽居处，夜籁秋猿枕上闻。",
        "dynasty": "宋",
        "collection_info": null
    }
]