[
    {
        "title": "南涧寺阁",
        "author": "王涤",
        "content": "上阁便见海，入门方是山。\n塔高端似笔，城转曲如环。",
        "dynasty": "宋",
        "collection_info": null
    },
    {
        "title": "怀潮士吴子野",
        "author": "王涤",
        "content": "旅悰牢落怆离羣，迭翠楼前日渐曛。\n金饼光茫升海月，玉龙鳞甲护霜云。\n星星淡火随堤见，历历樵歌隔水闻。\n马足车音在何处，嶂南歧路锁烟氛。",
        "dynasty": "宋",
        "collection_info": null
    },
    {
        "title": "赠子野归潮时会大名府",
        "author": "王涤",
        "content": "河朔频河地早寒，城烟牢落水回环。\n几番夜雨涨新岸，一片秋云归旧山。\n君驷渐腾梅岭外，我车犹枕菊篱间。\n潮人若问何如守，病骨支撑两鬓斑。",
        "dynasty": "宋",
        "collection_info": null
    }
]