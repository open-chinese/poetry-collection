[
    {
        "uuid": "abeada1bef192045e5bd64b8df737dee",
        "title": "大宁寺过舅书舍",
        "author": "吴时显",
        "content": "长怕山林勒驾回，幽寻空像栎山隈。\n乘闲特羡春风约，行乐宁论暮景催。\n情分一家欣满座，穷愁千斛厌成堆。\n白头甥舅今稀有，愿把清樽日醉陪。",
        "dynasty": "宋",
        "collection_info": null
    },
    {
        "uuid": "1e78f6cee4c12759d032ee7a88944161",
        "title": "法相寺可赋亭",
        "author": "吴时显",
        "content": "尘埃谁復识瞿昙，高座风生玉麈谈。\n露浥芙蓉心与凈，香浮薝卜鼻先参。\n杜陵託兴歌茅屋，山谷留情赋草庵。\n试叩禅关闻密语，前三三与后三三。",
        "dynasty": "宋",
        "collection_info": null
    }
]