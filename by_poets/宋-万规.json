[
    {
        "uuid": "248a236e2e0635db37108cd99f8e7221",
        "title": "题忠烈侯庙",
        "author": "万规",
        "content": "王事多艰险不移，委身先敌大江湄。\n临危授命生前勇，列爵封侯死后祠。\n龚寇已随湍下没，子规无復夜深悲。\n欲知幽显存忠义，勋业重光两石碑。",
        "dynasty": "宋",
        "collection_info": null
    },
    {
        "uuid": "1a233a1c0d56678911cab2c33146feb5",
        "title": "题双瀑亭",
        "author": "万规",
        "content": "万斛珠玑泻碧空，几年含蓄在龙宫。\n春秋未断纵横势，南北曾奔次第雄。\n莫向寒岩长漱石，好归沧海共成功。\n曾看清夜陪明月，影破朝阳凤入桐。",
        "dynasty": "宋",
        "collection_info": null
    }
]