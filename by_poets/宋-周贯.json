[
    {
        "uuid": "1b0fd20d9df599e19d4d67b74da8a505",
        "title": "药铛偈",
        "author": "周贯",
        "content": "顽钝天教合作铛，纵生三脚岂能行。\n虽然有耳不听法，只爱人间恋火坑。",
        "dynasty": "宋",
        "collection_info": null
    },
    {
        "uuid": "6005c7eb013729f3977cabac88e32a30",
        "title": "答人",
        "author": "周贯",
        "content": "八十西山作酒仙，麻鞋轧断布衣穿。\n相逢甲子君休问，太极光阴不计年。",
        "dynasty": "宋",
        "collection_info": null
    },
    {
        "uuid": "a4fba32006cdbc0943a56212e0386324",
        "title": "中秋谒李生",
        "author": "周贯",
        "content": "今年中秋夕，来赴去年约。\n不见破铁铛，弹指空剥剥。",
        "dynasty": "宋",
        "collection_info": null
    },
    {
        "uuid": "00b65360789266ac131694920bcb57e4",
        "title": "题虚白观",
        "author": "周贯",
        "content": "山郭十余里，篮舆试初程。\n山高云气重，野旷烟光轻。\n断石络树根，敧崖溜泉声。\n行行款道宇，一径掌样平。\n仙隐记甘罗，观名取庄生。\n宝藏绚金碧，仙佩飞瑶琼。\n檐铎自相语，龛灯弄微明。\n出门境界宽，一笑大江横。\n蹁跹白羽衣，孤鹤松梢鸣。",
        "dynasty": "宋",
        "collection_info": null
    },
    {
        "uuid": "3e8a626cee3e9124bbd85bd4431222b1",
        "title": "句",
        "author": "周贯",
        "content": "弹琴伤指甲，盖席损髭鬚。",
        "dynasty": "宋",
        "collection_info": null
    }
]