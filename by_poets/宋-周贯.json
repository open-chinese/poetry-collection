[
    {
        "uuid": "b2484ceb80d5802928bffabb1263aac7",
        "title": "药铛偈",
        "author": "周贯",
        "content": "顽钝天教合作铛，纵生三脚岂能行。\n虽然有耳不听法，只爱人间恋火坑。",
        "dynasty": "宋",
        "collection_info": null
    },
    {
        "uuid": "109215100bdf32079672f5e86ed18b94",
        "title": "答人",
        "author": "周贯",
        "content": "八十西山作酒仙，麻鞋轧断布衣穿。\n相逢甲子君休问，太极光阴不计年。",
        "dynasty": "宋",
        "collection_info": null
    },
    {
        "uuid": "29c03b0818b781c30092074190c07995",
        "title": "中秋谒李生",
        "author": "周贯",
        "content": "今年中秋夕，来赴去年约。\n不见破铁铛，弹指空剥剥。",
        "dynasty": "宋",
        "collection_info": null
    },
    {
        "uuid": "d26ea6a4bf50de7b2c2142515d245f9f",
        "title": "题虚白观",
        "author": "周贯",
        "content": "山郭十余里，篮舆试初程。\n山高云气重，野旷烟光轻。\n断石络树根，敧崖溜泉声。\n行行款道宇，一径掌样平。\n仙隐记甘罗，观名取庄生。\n宝藏绚金碧，仙佩飞瑶琼。\n檐铎自相语，龛灯弄微明。\n出门境界宽，一笑大江横。\n蹁跹白羽衣，孤鹤松梢鸣。",
        "dynasty": "宋",
        "collection_info": null
    },
    {
        "uuid": "fad55169b4e27f4203244182e55eabb4",
        "title": "句",
        "author": "周贯",
        "content": "弹琴伤指甲，盖席损髭鬚。",
        "dynasty": "宋",
        "collection_info": null
    }
]