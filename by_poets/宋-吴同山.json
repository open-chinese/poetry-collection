[
    {
        "uuid": "e6372501d84d7bd197c1437a699e7c06",
        "title": "庆游宝制  其一",
        "author": "吴同山",
        "content": "梅花玉立雪尤禁，岁岁吹香伴细斟。\n日看篁车归戏綵，未夸荷橐已横金。\n水云生阅市朝事，砥柱不移丘壑心。\n德望益尊身暂退，他年乃听卫公箴。",
        "dynasty": "宋",
        "collection_info": null
    },
    {
        "uuid": "f763b77bd8b1aa69cc3c1d092969b6e9",
        "title": "庆游宝制  其二",
        "author": "吴同山",
        "content": "时事枰棋着固难，奕秋袖手却旁观。\n汉庭持论卑皋朔，洛社论年参潞韩。\n富贵无心来则受，行藏有道处之安。\n金笼放鸽徒夸诩，静处干坤分外宽。",
        "dynasty": "宋",
        "collection_info": null
    }
]