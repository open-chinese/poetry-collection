[
    {
        "uuid": "f150e487f92593f684d5c1981c75573c",
        "title": "江都燕",
        "author": "释正宗",
        "content": "荒城春色裏，花溅泪潺湲。\n社燕归无屋，营巢寄客船。",
        "dynasty": "宋",
        "collection_info": null
    },
    {
        "uuid": "90cbfa3e79dab8d0ad5e8e3a14a08d24",
        "title": "观孙司户画壁",
        "author": "释正宗",
        "content": "若人胸次闲，能容书四库。\n余地着山川，得酒欲飞去。\n摩挲雪色壁，吐作无声句。\n寒屯水际云，瘦立烟中树。\n虽非桃花源，亦自有佳处。\n未休蜗角兵，欲问樵苏路。\n只恐山中人，笑我来何暮。",
        "dynasty": "宋",
        "collection_info": null
    },
    {
        "uuid": "92e95e5d348ad9582bf4a7ed812d0f84",
        "title": "次韵蔡坚老秋日登拟岘台",
        "author": "释正宗",
        "content": "秋容淡薄晚烟孤，千里谁开水墨图。\n欲借扁舟乘兴去，卧看月影弄风蒲。",
        "dynasty": "宋",
        "collection_info": null
    },
    {
        "uuid": "b61f8e5523e2f1805d756f6f669ef660",
        "title": "山寺晚归",
        "author": "释正宗",
        "content": "登临兴未尽，落日苦催归。\n扶持出门去，山寒露湿衣。",
        "dynasty": "宋",
        "collection_info": null
    },
    {
        "uuid": "21a7853e571f65c5c7ef160b8aa63218",
        "title": "招福寺作",
        "author": "释正宗",
        "content": "自顾不材同社栎，乘流得坎便为家。\n体中不快思读易，睡思欲来还煮茶。",
        "dynasty": "宋",
        "collection_info": null
    },
    {
        "uuid": "58f1754e1ecc90950ab12b6a40c285c7",
        "title": "句  其一",
        "author": "释正宗",
        "content": "松风欹风听。",
        "dynasty": "宋",
        "collection_info": null
    },
    {
        "uuid": "60eee6fb067108c7cb7e4822866ae4dd",
        "title": "句  其二",
        "author": "释正宗",
        "content": "四海无拘繫。",
        "dynasty": "宋",
        "collection_info": null
    },
    {
        "uuid": "61880b3165ea5aae8c918990832a96fb",
        "title": "句  其三",
        "author": "释正宗",
        "content": "地僻人稀到。",
        "dynasty": "宋",
        "collection_info": null
    },
    {
        "uuid": "3c6551c423931fd7bf8a755256bb3565",
        "title": "句  其四",
        "author": "释正宗",
        "content": "夕阳分手柘冈西。",
        "dynasty": "宋",
        "collection_info": null
    }
]