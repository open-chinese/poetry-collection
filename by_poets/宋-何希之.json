[
    {
        "title": "送乐安教谕周亦山  其一",
        "author": "何希之",
        "content": "独佩传家印，芹宫一线春。\n居然风月意，笑却簿书尘。\n溪水吾同味，檐花道固贫。\n迂寒从献笑，肯与俗为邻。",
        "dynasty": "宋",
        "collection_info": null
    },
    {
        "title": "送乐安教谕周亦山  其二",
        "author": "何希之",
        "content": "垂晚相携手，飞谈入理微。\n前修推大雅，晚辈际真依。\n君去纡朱绂，吾将老布衣。\n相敦各千载，别泪不须挥。",
        "dynasty": "宋",
        "collection_info": null
    },
    {
        "title": "句",
        "author": "何希之",
        "content": "诸公错落阳和调，赢得林间自在翁。",
        "dynasty": "宋",
        "collection_info": null
    }
]