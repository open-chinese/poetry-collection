[
    {
        "uuid": "30bab1a54fdcc78c913fc70ed8ea757d",
        "title": "偈颂七十六首  其一",
        "author": "释子益",
        "content": "我此一门，初无关键。\n半合半开，东扇西扇。\n千闻不如一见。",
        "dynasty": "宋",
        "collection_info": null
    },
    {
        "uuid": "5c91792199d3f6bd23137ed95f5c1ddc",
        "title": "偈颂七十六首  其二",
        "author": "释子益",
        "content": "不行喝，不行棒。\n负命衲僧，不钓自上。",
        "dynasty": "宋",
        "collection_info": null
    },
    {
        "uuid": "c4d54d57d51fc76ad1109672f7dc0f97",
        "title": "偈颂七十六首  其三",
        "author": "释子益",
        "content": "一字不着画，八字没两丿。\n文彩甚分明，何待重饶舌。",
        "dynasty": "宋",
        "collection_info": null
    },
    {
        "uuid": "6bc6758fdebde37e55fd6489ed6c4eca",
        "title": "偈颂七十六首  其四",
        "author": "释子益",
        "content": "行不到处行一步，说不到处道一句。\n径山诸公见义勇为，灵隠师伯拔剑相助。",
        "dynasty": "宋",
        "collection_info": null
    },
    {
        "uuid": "5dd813ea1a4bd64a78478a1b0acee937",
        "title": "偈颂七十六首  其五",
        "author": "释子益",
        "content": "黄梅夜半，鸡足峰前。\n承虚接响，互相热瞒。",
        "dynasty": "宋",
        "collection_info": null
    },
    {
        "uuid": "f80e0cf6d0ae7c1958bc5bd428ee2aa6",
        "title": "偈颂七十六首  其六",
        "author": "释子益",
        "content": "最初句，向上机。\n瞿昙不会，达磨不知。\n知不知，雨余千嶂碧，春水一溪肥。",
        "dynasty": "宋",
        "collection_info": null
    },
    {
        "uuid": "4a297fce1e65d7bb5487d9249b2ad0b5",
        "title": "偈颂七十六首  其七",
        "author": "释子益",
        "content": "一槌便就，颟颟顸顸。\n不假一槌，无端无端。\n忙裏工夫闲处觅，闹中消息静中观。",
        "dynasty": "宋",
        "collection_info": null
    },
    {
        "uuid": "f049892fe6d930ccd32cb5c364ab3b27",
        "title": "偈颂七十六首  其八",
        "author": "释子益",
        "content": "天上月圆，人间月半。\n明眼衲僧，见似不见。\n盏子扑落地，楪子成七片。",
        "dynasty": "宋",
        "collection_info": null
    },
    {
        "uuid": "aadfb0cf69791814baac893948af2101",
        "title": "偈颂七十六首  其九",
        "author": "释子益",
        "content": "向上一路，千圣不传。\n未曾拟议，早隔大千。\n雪峰辊毬，禾山打皷，仰山插锹，地藏种田。\n短绠那汲深泉。",
        "dynasty": "宋",
        "collection_info": null
    },
    {
        "uuid": "d919c926a078e6a2e20a0bcc47b3e357",
        "title": "偈颂七十六首  其一○",
        "author": "释子益",
        "content": "去年今日逢冬节，扑头扑面迎霜雪。\n今年冬节又来临，屋角梅花弄晓晴。\n笑它鲁史谩书云。",
        "dynasty": "宋",
        "collection_info": null
    },
    {
        "uuid": "98f3c1ca5e09ea6596eaa3b8d5469eb7",
        "title": "偈颂七十六首  其一一",
        "author": "释子益",
        "content": "与么寒，何处避。\n冰棱上，深雪裏。\n有来由，没巴鼻。\n丹霞烧木佛，院主眉鬚堕。",
        "dynasty": "宋",
        "collection_info": null
    },
    {
        "uuid": "ce6da4ae32dbc042e294982ea3e2a6ba",
        "title": "偈颂七十六首  其一二",
        "author": "释子益",
        "content": "信手拈来，万选万中。\n轻若鸿毛轻，重似丘山重。\n虽是死蛇，也要活弄。",
        "dynasty": "宋",
        "collection_info": null
    },
    {
        "uuid": "3b218f177dbfc8f8c69191d567189269",
        "title": "偈颂七十六首  其一三",
        "author": "释子益",
        "content": "四九三十六，夜眠如露宿。\n银海眩生花，玉楼寒起粟。\n翻笑二祖立雪谩齐腰，活埋一片无瑕玉。",
        "dynasty": "宋",
        "collection_info": null
    },
    {
        "uuid": "7828483ab31d29041c3afbfadebd2012",
        "title": "偈颂七十六首  其一四",
        "author": "释子益",
        "content": "昨日雨，今日晴。\n桃花开口笑，无处觅灵云。",
        "dynasty": "宋",
        "collection_info": null
    },
    {
        "uuid": "9c8a13f85ce241babf4a6fce5575cd7f",
        "title": "偈颂七十六首  其一五",
        "author": "释子益",
        "content": "二千年前，通身是垢。\n二千年后，满面埃尘。\n直饶九曲黄河水，洗到馿年也不清。",
        "dynasty": "宋",
        "collection_info": null
    },
    {
        "uuid": "e4f323371069b63c6bd69abbac9acffd",
        "title": "偈颂七十六首  其一六",
        "author": "释子益",
        "content": "泼天声价陈睦州，咬人火急瞌睡虎。\n行不到处行一步，道不到处道一句。\n德山临济眼𥉌𥉍，棒喝交驰无所措。\n兴化忍俊不禁，随例赫日光中飞白雨，照顾湿却袈裟角。",
        "dynasty": "宋",
        "collection_info": null
    },
    {
        "uuid": "9f933f7889666eff494af088a7214b87",
        "title": "偈颂七十六首  其一七",
        "author": "释子益",
        "content": "世事悠悠，不如山丘。\n卧藤萝下，块石枕头。\n许由洗耳，巢父饮牛。",
        "dynasty": "宋",
        "collection_info": null
    },
    {
        "uuid": "b19c15986de75bb84954b6ac39629b29",
        "title": "偈颂七十六首  其一八",
        "author": "释子益",
        "content": "名不得，状不得。\n脱胎换骨方，起死回生诀。\n信得及底，不消一服，诸病顿除，脱体安乐。\n何必善财重采药。",
        "dynasty": "宋",
        "collection_info": null
    },
    {
        "uuid": "0adecd1bf9b83b3c649493762713ff56",
        "title": "偈颂七十六首  其一九",
        "author": "释子益",
        "content": "一日復一日，眨眼过半夏。\n兴化老无知，钵盂安柄欛。\n引得四海参玄人，三三两两聚头商量这个话。\n阿呵呵，六月卖松风，人间恐无价。",
        "dynasty": "宋",
        "collection_info": null
    },
    {
        "uuid": "c9ebe742ac74fd0d56f0b8a7cbfcad3a",
        "title": "偈颂七十六首  其二○",
        "author": "释子益",
        "content": "欲明此道，须遇其人。\n其人既遇，十倍收成。",
        "dynasty": "宋",
        "collection_info": null
    },
    {
        "uuid": "8f7c6fbbed7d382fc08a57ece7c1eecd",
        "title": "偈颂七十六首  其二一",
        "author": "释子益",
        "content": "秋未霜，菊正芳。\n千朶万朶香吐蕊，三枝两枝金样黄。\n不作世谛流布，亦非佛法商量。\n九月九日是重阳。",
        "dynasty": "宋",
        "collection_info": null
    },
    {
        "uuid": "51b0dc3d396cdf9f7a893e23b00c9d79",
        "title": "偈颂七十六首  其二二",
        "author": "释子益",
        "content": "怪得深夜寒，破晓清霜重。\n双涧水无声，千峰云欲冻。\n这裏冷湫湫，那边热鬨鬨。\n不知那个得便宜，惭愧杨岐老冻脓。",
        "dynasty": "宋",
        "collection_info": null
    },
    {
        "uuid": "ca89dc6e03316a82259893fa52430b92",
        "title": "偈颂七十六首  其二三",
        "author": "释子益",
        "content": "格外提持，斗转星移。\n智藏不会，海兄不知。\n尀耐睦州担板汉，教坏临济小厮儿。\n此意明明说向谁。",
        "dynasty": "宋",
        "collection_info": null
    },
    {
        "uuid": "441c1ba9b2956b058fa1a89ea8e26a62",
        "title": "偈颂七十六首  其二四",
        "author": "释子益",
        "content": "见见之时，羯谛羯谛。\n见非是见，波罗羯谛。\n见犹离见，波罗僧羯谛。\n见莫能及，菩提萨婆诃。",
        "dynasty": "宋",
        "collection_info": null
    },
    {
        "uuid": "b29b1976d932c476c3389d09692e8574",
        "title": "偈颂七十六首  其二五",
        "author": "释子益",
        "content": "天寒地冷，昼短夜长。\n死灰拨尽，没可商量。\n昨夜三更月到窗。",
        "dynasty": "宋",
        "collection_info": null
    },
    {
        "uuid": "d835ca317803b9c3907fc993e0ecaba5",
        "title": "偈颂七十六首  其二六",
        "author": "释子益",
        "content": "作无所作，为无所为。\n灰头土面，带水拖泥。\n恁么要见兴化，快须照顾两茎眉。",
        "dynasty": "宋",
        "collection_info": null
    },
    {
        "uuid": "11a9723e939c5bd0afe5eb0c58a28d10",
        "title": "偈颂七十六首  其二七",
        "author": "释子益",
        "content": "正法轮，轻拨转。\n日出中天，云开岳面，如优昙花时一现。",
        "dynasty": "宋",
        "collection_info": null
    },
    {
        "uuid": "b6dfcee2b9819350d89ad2ace7fb9e02",
        "title": "偈颂七十六首  其二八",
        "author": "释子益",
        "content": "玄沙不出岭，拄杖生根休用剪。\n保寿不渡河，钵盂无柄不须安。",
        "dynasty": "宋",
        "collection_info": null
    },
    {
        "uuid": "66254a40a2b0c51ee40d2447c77c3572",
        "title": "偈颂七十六首  其二九",
        "author": "释子益",
        "content": "酷暑炎炎何处避，不在镬汤炉炭裏。\n北窗一枕黑甜余，细听松风杂流水。",
        "dynasty": "宋",
        "collection_info": null
    },
    {
        "uuid": "75ebd3d1794ec57b51e699b7eac56969",
        "title": "偈颂七十六首  其三○",
        "author": "释子益",
        "content": "一见便见，天回地转。\n宗通说通，风虎云龙。\n只如百丈被马祖一喝，因甚三日耳聋。\n闽蜀同风。",
        "dynasty": "宋",
        "collection_info": null
    },
    {
        "uuid": "e9dc57a1b2ba02d370ebaa5410ee1058",
        "title": "偈颂七十六首  其三一",
        "author": "释子益",
        "content": "日可冷，月可热，众魔不能坏真说。\n且作么生是真说，屋头泉溜响无休，砌下寒蛩声更切。",
        "dynasty": "宋",
        "collection_info": null
    },
    {
        "uuid": "7d5f1b5117e325815ebdd46ac699e706",
        "title": "偈颂七十六首  其三二",
        "author": "释子益",
        "content": "一日復一日，一秋復一秋。\n从头屈指数，屈指又从头，乌飞兔走几时休。",
        "dynasty": "宋",
        "collection_info": null
    },
    {
        "uuid": "2bfb582ef21e7f361d7d79df33d93d40",
        "title": "偈颂七十六首  其三三",
        "author": "释子益",
        "content": "得路塞路，过桥断桥。\n不拘两岸，不滞中流。\n直饶你会得步行骑水牛，我更问你，空手因甚把锄头。",
        "dynasty": "宋",
        "collection_info": null
    },
    {
        "uuid": "6649aa9d24c3001105596f0d82f710d7",
        "title": "偈颂七十六首  其三四",
        "author": "释子益",
        "content": "冬前冬后，沙飞石走。\n时节到来，不容袖手。\n兴化虽无驱风走电之谋，也要应个时候，一九二九。",
        "dynasty": "宋",
        "collection_info": null
    },
    {
        "uuid": "83b17da0fd71bbc16556a4a94a2a0355",
        "title": "偈颂七十六首  其三五",
        "author": "释子益",
        "content": "十声槌下定纲宗，送去迎来事一同。\n竖百横千有通变，笊篱无柄舀春风。",
        "dynasty": "宋",
        "collection_info": null
    },
    {
        "uuid": "c07b15652d439499e419c340fea1e94e",
        "title": "偈颂七十六首  其三六",
        "author": "释子益",
        "content": "般若锋，金刚焰。\n觌面当机，突出难辨。\n春风一阵来，落花飞片片。",
        "dynasty": "宋",
        "collection_info": null
    },
    {
        "uuid": "6bb0bcec4184f2712c4348b7e0b66795",
        "title": "偈颂七十六首  其三七",
        "author": "释子益",
        "content": "忆昔玉几时，分赃不合火。\n今日蓦相逢，依然众恁么。\n不恁么，睦州担板，云门脚跛。",
        "dynasty": "宋",
        "collection_info": null
    },
    {
        "uuid": "d46816edcdfdf7fecb53525578f34d37",
        "title": "偈颂七十六首  其三八",
        "author": "释子益",
        "content": "心如虚空不可量，圣君寿量亦如是。\n将如是法报皇恩，天上人间更无比。",
        "dynasty": "宋",
        "collection_info": null
    },
    {
        "uuid": "542ce32fba779f3615677f43330e7ad1",
        "title": "偈颂七十六首  其三九",
        "author": "释子益",
        "content": "一夏九十日，半月已过了。\n有问蜡人冰，鼻孔仍依旧。\n我手何似佛手。",
        "dynasty": "宋",
        "collection_info": null
    },
    {
        "uuid": "65e1e59fd20f31e57a90aea0874651dd",
        "title": "偈颂七十六首  其四○",
        "author": "释子益",
        "content": "是句亦刬，非句亦刬。\n德山焚疏钞，临济烧禅板。\n堪悲堪笑，一对无孔铁锤，馿年梦见正法眼。",
        "dynasty": "宋",
        "collection_info": null
    },
    {
        "uuid": "3eb473a3876383a96ab72effb5871f01",
        "title": "偈颂七十六首  其四一",
        "author": "释子益",
        "content": "古佛心，即于今。\n春风浩浩，春雨霖霖，高山流水少知音。",
        "dynasty": "宋",
        "collection_info": null
    },
    {
        "uuid": "b3480345167271df6d12119e43a0121a",
        "title": "偈颂七十六首  其四二",
        "author": "释子益",
        "content": "法身充塞太虚空，出没何曾有定踪。\n独许波旬知此意，半偷欢喜半搥胸。",
        "dynasty": "宋",
        "collection_info": null
    },
    {
        "uuid": "a9db6753ba059c2c64b876cb46659c1f",
        "title": "偈颂七十六首  其四三",
        "author": "释子益",
        "content": "时节既至，其理自彰。\n井井秧浮绿，村村麦弄黄。\n半窗山月白，一枕竹风凉，笑倒山前邓八郎。",
        "dynasty": "宋",
        "collection_info": null
    },
    {
        "uuid": "2ed517e2da7f56477e79e97f8df220bf",
        "title": "偈颂七十六首  其四四",
        "author": "释子益",
        "content": "进以礼，退以礼。\n录得语一篇，不在纸衣裏。\n所以智藏被马师涂糊，克宾遭兴化钝置。\n千古之下，挂人唇齿。\n恩大难酬，痛入骨髓。\n检点将来，玄沙道底。",
        "dynasty": "宋",
        "collection_info": null
    },
    {
        "uuid": "415e59561ff03922e0d3b5f4a08c66bb",
        "title": "偈颂七十六首  其四五",
        "author": "释子益",
        "content": "觉性海中，圆无不融。\n闻时富贵，见后贫穷。\n穷则变，变则通，草鞋狞似虎，拄杖活如龙。",
        "dynasty": "宋",
        "collection_info": null
    },
    {
        "uuid": "29aa635a27210c0dc4ce3fe3d43f2621",
        "title": "偈颂七十六首  其四六",
        "author": "释子益",
        "content": "十五日已前明似镜，十五日已后曲如鎌。\n正当十五日，无人知此意，令我忆南泉。",
        "dynasty": "宋",
        "collection_info": null
    },
    {
        "uuid": "8202e45b5c05f9954f4701a87c1cfffa",
        "title": "偈颂七十六首  其四七",
        "author": "释子益",
        "content": "秋江清，秋月白。\n登高双眼空，独步干坤窄。\n隻手未曾举，黄菊已盈握。\n好彩从来奔龊家，随分一盏茱萸茶。",
        "dynasty": "宋",
        "collection_info": null
    },
    {
        "uuid": "f9207fd3184058878ac4288160d6b003",
        "title": "偈颂七十六首  其四八",
        "author": "释子益",
        "content": "东司头，粪坑上。\n臭气熏天，如何近傍。\n一屙便了底，痛与一锥。\n的的卓卓底，三十拄杖。\n有功者赏。",
        "dynasty": "宋",
        "collection_info": null
    },
    {
        "uuid": "90b47a7b1ed4e631577e04bf37e5e01e",
        "title": "偈颂七十六首  其四九",
        "author": "释子益",
        "content": "常光现前，壁立万仞。\n者裏一划划断，别有一条捷径。\n明眼人，因甚落井。",
        "dynasty": "宋",
        "collection_info": null
    },
    {
        "uuid": "15661d6b28baccc5b3908224f6060307",
        "title": "偈颂七十六首  其五○",
        "author": "释子益",
        "content": "亲从宝山来，收得宝山宝。\n一片玉无瑕，千峰云脱帽。\n九莲峰畔无处藏，兜率宫中卒难讨。\n归来打鼓普请看，盘走珠兮珠走盘。",
        "dynasty": "宋",
        "collection_info": null
    },
    {
        "uuid": "64addc465fce6901ff0bec34c1079c61",
        "title": "偈颂七十六首  其五一",
        "author": "释子益",
        "content": "六阴既穷，群魔自殄。\n一阳来復，吾道大亨。\n拄杖竖，十方世界一时竖。\n拄杖横，十方世界一时横。\n兵随印转，将逐符行。",
        "dynasty": "宋",
        "collection_info": null
    },
    {
        "uuid": "67fbd51282acb24c7b989bba4e00327b",
        "title": "偈颂七十六首  其五二",
        "author": "释子益",
        "content": "未入山时，气衝牛斗。\n出得山来，衣穿露肘。\n更言午夜见明星，不知面皮厚多少。",
        "dynasty": "宋",
        "collection_info": null
    },
    {
        "uuid": "5da62952bcced62481acd8aa2400b3a6",
        "title": "偈颂七十六首  其五三",
        "author": "释子益",
        "content": "六出花飞，无地卓锥。\n填沟塞壑，绝毫绝厘。\n嗄，忽惊捲尽青山去，又喜重携春色归。",
        "dynasty": "宋",
        "collection_info": null
    },
    {
        "uuid": "a703b89a33c2852175dc0d0242e1aa27",
        "title": "偈颂七十六首  其五四",
        "author": "释子益",
        "content": "至玄至妙，至奥至微。\n不可以识识，不可以智知。\n与么会得，咈㖃啒㖀。\n不与么会，凤林咤之。",
        "dynasty": "宋",
        "collection_info": null
    },
    {
        "uuid": "40ea2b808db2986073900139deacf9df",
        "title": "偈颂七十六首  其五五",
        "author": "释子益",
        "content": "拄杖生根劫外春，斩新拈出示诸人。\n擘开华岳千峰秀，放出黄河一派清。",
        "dynasty": "宋",
        "collection_info": null
    },
    {
        "uuid": "417a2f428dfc4117db6b88e3775dcb56",
        "title": "偈颂七十六首  其五六",
        "author": "释子益",
        "content": "问处分明答处亲，太平天子太平臣。\n等闲喝散千峰雪，此土西天一样春。",
        "dynasty": "宋",
        "collection_info": null
    },
    {
        "uuid": "5beb1dc4d35f8c748fc784b5f5b97872",
        "title": "偈颂七十六首  其五七",
        "author": "释子益",
        "content": "现成公案，了无迁变。\n入得门来，一见便见。\n左顾则狮子嚬呻，右盼则象王迴转。\n灵山一会俨然存，捏聚春风成一片。",
        "dynasty": "宋",
        "collection_info": null
    },
    {
        "uuid": "6b1b473453709ff5587d15f5a9628daa",
        "title": "偈颂七十六首  其五八",
        "author": "释子益",
        "content": "九十长期，三分过二。\n觉海浪平，铁船无底。\n寒山子水牯牛作么生，切不得道大家在这裏。",
        "dynasty": "宋",
        "collection_info": null
    },
    {
        "uuid": "6e5fb640c0d94843e5073bf0f1edbbe9",
        "title": "偈颂七十六首  其五九",
        "author": "释子益",
        "content": "伏暑未收，金风渐作。\n弹指声中，门开楼阁。",
        "dynasty": "宋",
        "collection_info": null
    },
    {
        "uuid": "75303d224daceae10a855e230863059e",
        "title": "偈颂七十六首  其六○",
        "author": "释子益",
        "content": "菊花黄，茱萸香。\n时节既至，其理自彰。",
        "dynasty": "宋",
        "collection_info": null
    },
    {
        "uuid": "8feb1f0bf1aa38c5cb6789d9a0aee845",
        "title": "偈颂七十六首  其六一",
        "author": "释子益",
        "content": "作家相见，啐啄尤乖。\n达士相逢，握鞭回首。\n捡点将来，已落第二。",
        "dynasty": "宋",
        "collection_info": null
    },
    {
        "uuid": "4929f284d492bd46190eae4ecba49bf2",
        "title": "偈颂七十六首  其六二",
        "author": "释子益",
        "content": "六载雪山修，几乎没合杀。\n半夜覩明星，和盲勃睟瞎。",
        "dynasty": "宋",
        "collection_info": null
    },
    {
        "uuid": "eb4d82265336af79e56368b52adbd931",
        "title": "偈颂七十六首  其六三",
        "author": "释子益",
        "content": "语底默底不是，非语非默亦非。\n虚庵有一转语，用处绝毫绝厘。",
        "dynasty": "宋",
        "collection_info": null
    },
    {
        "uuid": "5ca8af765b9a09f893536cc826cec903",
        "title": "偈颂七十六首  其六四",
        "author": "释子益",
        "content": "春已过半，百花竞芳。\n有些佛法，如何商量。\n千言万语无人会，又逐流鶑过短墙。",
        "dynasty": "宋",
        "collection_info": null
    },
    {
        "uuid": "468b4a0da573dbaa9a6ad898f967151a",
        "title": "偈颂七十六首  其六五",
        "author": "释子益",
        "content": "有拄杖与拄杖，击木无声。\n无拄杖夺拄杖，敲空作响。\n还见芭蕉和尚么，莫妄想。",
        "dynasty": "宋",
        "collection_info": null
    },
    {
        "uuid": "a675a68d631319f1f6e71ec63603fc47",
        "title": "偈颂七十六首  其六六",
        "author": "释子益",
        "content": "瞿昙色相紫金容，雨后青山插半空。\n觌面当机如不荐，桃花依旧笑春风。",
        "dynasty": "宋",
        "collection_info": null
    },
    {
        "uuid": "ccceb298ddd84490a64ad5829aa0984d",
        "title": "偈颂七十六首  其六七",
        "author": "释子益",
        "content": "定本无门，从何而入。\n坐断两头，中亦不立。\n没可把，绝承当，风来一阵芰荷香。",
        "dynasty": "宋",
        "collection_info": null
    },
    {
        "uuid": "ecc31f348df23c34cb9785df007d86a2",
        "title": "偈颂七十六首  其六八",
        "author": "释子益",
        "content": "虚空年与寿山同，答处由来在问宗。\n但见皇风成一片，不知何处是疆封。",
        "dynasty": "宋",
        "collection_info": null
    },
    {
        "uuid": "07a80d08be7b8910e259dcc3caad3203",
        "title": "偈颂七十六首  其六九",
        "author": "释子益",
        "content": "世尊不说说，迦叶不闻闻。\n两个无孔铁锤，打就一合干坤。",
        "dynasty": "宋",
        "collection_info": null
    },
    {
        "uuid": "854e30ced185129baf0e72ab6c9a63c7",
        "title": "偈颂七十六首  其七○",
        "author": "释子益",
        "content": "直下是，直下是。\n赚杀人，疑杀你。\n上是天，下是地。",
        "dynasty": "宋",
        "collection_info": null
    },
    {
        "uuid": "37f1c877170779df41981da9d56cc3f0",
        "title": "偈颂七十六首  其七一",
        "author": "释子益",
        "content": "律管吹灰，勾芒布令。\n六国风清，九天云静。",
        "dynasty": "宋",
        "collection_info": null
    },
    {
        "uuid": "1e7d62485686a77acef286cf4c6b93c4",
        "title": "偈颂七十六首  其七二",
        "author": "释子益",
        "content": "二月十五，瞿昙灭度。\n文殊顿足普贤悲，外道拊掌波旬舞。\n甜瓜彻蒂甜，苦瓠连根苦。",
        "dynasty": "宋",
        "collection_info": null
    },
    {
        "uuid": "c4c2debc1bef1fb5889d08b8abb06295",
        "title": "偈颂七十六首  其七三",
        "author": "释子益",
        "content": "识得一，万事毕。\n佛法扬在它方，世法拈靠一壁。\n有问奇特因缘，立秋已过五日。",
        "dynasty": "宋",
        "collection_info": null
    },
    {
        "uuid": "283c5a14ab03d3a0da2ccb0e0b71d41b",
        "title": "偈颂七十六首  其七四",
        "author": "释子益",
        "content": "此段光明，辉天鉴地。\n灵山错话，曹溪错指。\n雾暗云屯兮历历常明，地陷天崩兮也只如是。\n赚杀你。",
        "dynasty": "宋",
        "collection_info": null
    },
    {
        "uuid": "f836fb13d4e167d24bf1f078cd95cb53",
        "title": "偈颂七十六首  其七五",
        "author": "释子益",
        "content": "有一则语，久欲拈出。\n未动舌头，遍界狼藉。\n且作么生收拾。",
        "dynasty": "宋",
        "collection_info": null
    },
    {
        "uuid": "537a0840273ea4c8541ade11e37b9601",
        "title": "偈颂七十六首  其七六",
        "author": "释子益",
        "content": "腊月二十五，一曲重新举。\n唱寡兮和稀，韵高兮调古。\n堪悲堪笑老东山，谩说豆子山前打瓦鼓。",
        "dynasty": "宋",
        "collection_info": null
    },
    {
        "uuid": "a0330fa8e16605874a4c382ece6c3768",
        "title": "颂古十一首  其一",
        "author": "释子益",
        "content": "心手相忘，二俱得妙，箭箭中的。\n未脱窠臼脱窠臼，好手手中呈好手。",
        "dynasty": "宋",
        "collection_info": null
    },
    {
        "uuid": "bdb5e387770ec726e16a70b3af64de36",
        "title": "颂古十一首  其二",
        "author": "释子益",
        "content": "多处添些已是讹，少处减些还是诳。\n几多着眼看机轮，谁知不在机轮上。",
        "dynasty": "宋",
        "collection_info": null
    },
    {
        "uuid": "146c4db60df89822ede91441ecefbe51",
        "title": "颂古十一首  其三",
        "author": "释子益",
        "content": "狗子佛性无，铁船水上浮。\n顺风帆未挂，已过洞庭湖。",
        "dynasty": "宋",
        "collection_info": null
    },
    {
        "uuid": "186525e995cb59c4f76433206fae2258",
        "title": "颂古十一首  其四",
        "author": "释子益",
        "content": "钝如出匣吹毛剑，快似坚刚百炼锤。\n直下低头礼三拜，得便宜处落便宜。",
        "dynasty": "宋",
        "collection_info": null
    },
    {
        "uuid": "24e71945d022171cb4dd879a7246e27e",
        "title": "颂古十一首  其五",
        "author": "释子益",
        "content": "出与未出，莲花荷叶。\n老倒智门，舌头无骨。",
        "dynasty": "宋",
        "collection_info": null
    },
    {
        "uuid": "6b7826a5742a2c6e8cd22f0b3f9366f0",
        "title": "颂古十一首  其六",
        "author": "释子益",
        "content": "尽道赵州勘婆子，不知婆子勘赵州。\n有意气时添意气，不风流处也风流。",
        "dynasty": "宋",
        "collection_info": null
    },
    {
        "uuid": "c399663085fc53943fd75601f5aee616",
        "title": "颂古十一首  其七",
        "author": "释子益",
        "content": "不是风兮不是旛，活人只在笑谈间。\n面前坦坦平平路，背后重重迭迭山。",
        "dynasty": "宋",
        "collection_info": null
    },
    {
        "uuid": "3be6e73d5c0b8fa8ef661eeb493bf10c",
        "title": "颂古十一首  其八",
        "author": "释子益",
        "content": "抛砖引玉老香严，打着南边动北边。\n听事不真钟作瓮，至今千古错流传。",
        "dynasty": "宋",
        "collection_info": null
    },
    {
        "uuid": "eaace782c361131c1e1a63617b7cd946",
        "title": "颂古十一首  其九",
        "author": "释子益",
        "content": "拨草瞻风寻剑客，桃花一见便忻然。\n直饶真到不疑地，放下更参三十年。",
        "dynasty": "宋",
        "collection_info": null
    },
    {
        "uuid": "fb6e8c9d484abf9690b2fae8ee0c2635",
        "title": "颂古十一首  其一○",
        "author": "释子益",
        "content": "地藏栽田博饭，大似饥过心荒。\n听它三三两两，佛法浩浩商量。\n杓柄那知有短长。",
        "dynasty": "宋",
        "collection_info": null
    },
    {
        "uuid": "5f5587775618e6b469e2a72ff3f10143",
        "title": "颂古十一首  其一一",
        "author": "释子益",
        "content": "撼树良久，好手手中呈好手。\n得用得体，一不成兮二不是。\n三十拄杖放渠侬，大似贼过后张弓。",
        "dynasty": "宋",
        "collection_info": null
    },
    {
        "uuid": "3a9f2251099e2d75f88d63e5d19a38d5",
        "title": "出山相赞",
        "author": "释子益",
        "content": "捏双拳，衣露肘。\n谓悟明星，有甚分晓。\n本为修行利济人，谁知变作不唧𠺕。",
        "dynasty": "宋",
        "collection_info": null
    },
    {
        "uuid": "6963caacc0f847a0d4acf62433dfe45d",
        "title": "观音赞",
        "author": "释子益",
        "content": "杨柳枝头，琉璃瓶裏。\n一滴浑无，千波竞起。\n步步金莲衬足生，何曾踏着自家底。",
        "dynasty": "宋",
        "collection_info": null
    },
    {
        "uuid": "b9f917858abd2da8066d224f84ab2e23",
        "title": "哑子观音赞",
        "author": "释子益",
        "content": "赞者舌秃，画者口哑。\n篮裏锦鳞，愈增高价。",
        "dynasty": "宋",
        "collection_info": null
    },
    {
        "uuid": "eb45ddda3c5dd3c71913d706be2b5e53",
        "title": "维摩赞",
        "author": "释子益",
        "content": "俗气不除，病在一默。\n扁鹊卢医，医你不得。",
        "dynasty": "宋",
        "collection_info": null
    },
    {
        "uuid": "389e275a362dbb94d4cb25d4905eb477",
        "title": "达磨携履赞",
        "author": "释子益",
        "content": "赤双脚，携隻履。\n自东自西，谁不识你。\n最难掩是当门齿。",
        "dynasty": "宋",
        "collection_info": null
    },
    {
        "uuid": "0f1b9f1b9518c7042510d443cfa780db",
        "title": "布袋赞",
        "author": "释子益",
        "content": "布袋横拖，肚皮捺下。\n行货有些，没人酬价。\n拊背觅钱真奉化。",
        "dynasty": "宋",
        "collection_info": null
    },
    {
        "uuid": "1d2ef2b1f29431129c1b310f90731d1f",
        "title": "寒山把蕉叶执笔赞",
        "author": "释子益",
        "content": "吟诗吟未就，执笔且搜枯。\n欲写芭蕉上，依前一字无。",
        "dynasty": "宋",
        "collection_info": null
    },
    {
        "uuid": "9fa863a51258e82786683f9808644481",
        "title": "拾得携苕箒赞",
        "author": "释子益",
        "content": "往来双磵路，脚下起尘埃。\n苕箒忙忙扫，何曾扫得来。",
        "dynasty": "宋",
        "collection_info": null
    },
    {
        "uuid": "fbb73f18beb85426a3288798d3b4134d",
        "title": "灵照女赞",
        "author": "释子益",
        "content": "家业尽抛离，沿街卖笊篱。\n胸中无限意，不许老庞知。",
        "dynasty": "宋",
        "collection_info": null
    },
    {
        "uuid": "69de77abfee2a0431418819c59c3084c",
        "title": "朝阳赞",
        "author": "释子益",
        "content": "者边才补了，又见那边穿。\n不觉日又夜，争教人少年。",
        "dynasty": "宋",
        "collection_info": null
    },
    {
        "uuid": "f67de2d0d3aea67424ce0c3a6e28760b",
        "title": "对月赞",
        "author": "释子益",
        "content": "黑豆忙忙数，教休不肯休。\n幸然明似镜，何用曲如鈎。",
        "dynasty": "宋",
        "collection_info": null
    },
    {
        "uuid": "86b7fc94bba35625d5f19af26d6b915b",
        "title": "佛鑑和尚赞",
        "author": "释子益",
        "content": "雨过五峰，云横玉几。\n日面月面，只这便是。\n道是佛鑑，舌拄梵天。\n道非佛鑑，眉毛拖地。\n更言两对君王，三奉诏旨。\n看来元是阴平界上雍师波，谁不识你。",
        "dynasty": "宋",
        "collection_info": null
    },
    {
        "uuid": "d6efe57536b5793f0b7c2d8b5f751a96",
        "title": "自赞庆成长老请",
        "author": "释子益",
        "content": "怡山顶不露，上有通天窍。\n事事总不知，虚明肯自照。\n个样䖃苴川僧，如何描邈得就。\n庆成讦露人前，早是外扬家丑。\n不用别举话头，我手何似佛手。",
        "dynasty": "宋",
        "collection_info": null
    },
    {
        "uuid": "2ff855c541894a6663988aca4b88c369",
        "title": "礼开山伏虎祖师塔",
        "author": "释子益",
        "content": "羊肠知几折，行尽水村村。\n扪壁穿云栈，攀萝过石门。\n寻踪知虎在，绕塔见师存。\n他日重来地，松枝拂藓痕。",
        "dynasty": "宋",
        "collection_info": null
    },
    {
        "uuid": "846262084707f55819431c3a4f87ca9b",
        "title": "绵州昙上人求语上径山",
        "author": "释子益",
        "content": "解唱东山瓦鼓歌，不知节拍有誵讹。\n要教声响如当日，快向凌霄走一遭。",
        "dynasty": "宋",
        "collection_info": null
    },
    {
        "uuid": "a08fd68320fdb92968836ce5f8bf5763",
        "title": "祥侍者化供",
        "author": "释子益",
        "content": "祥禅为众下山来，七十高僧笑满腮。\n袖裏金锤曾未动，千门万户一时开。",
        "dynasty": "宋",
        "collection_info": null
    },
    {
        "uuid": "c5715eec4d5b62ba017168b5c9d3045e",
        "title": "偶成",
        "author": "释子益",
        "content": "那得工夫过一关，从空放下绝追攀。\n松风不入是非耳，竹径肯通人我山。\n有问对谈惟莫莫，无心袖手只闲闲。\n忽闻枝上灵禽语，似笑山翁痴復顽。",
        "dynasty": "宋",
        "collection_info": null
    },
    {
        "uuid": "b54b6298dba1cfaf3b7375d517fc1a9a",
        "title": "一上人之径山",
        "author": "释子益",
        "content": "一处纔通处处通，凌霄突兀对青龙。\n道途不涉最亲句，只在平常日用中。",
        "dynasty": "宋",
        "collection_info": null
    },
    {
        "uuid": "6054643fe1508a17bc014a4b7fb6951a",
        "title": "钦禅人之天童",
        "author": "释子益",
        "content": "兴化三门开两边，聚头噇饭不谈禅。\n天童有问其中事，收割今年胜去年。",
        "dynasty": "宋",
        "collection_info": null
    },
    {
        "uuid": "c727695e8361f07c276957b1b47f0002",
        "title": "传上人之径山",
        "author": "释子益",
        "content": "佛祖不传希世宝，千人万人觑不破。\n五峰相见索看时，切忌倾出一栲栳。",
        "dynasty": "宋",
        "collection_info": null
    },
    {
        "uuid": "e3a98eb90115a7c57d9d830183766d5e",
        "title": "全上人之仰山",
        "author": "释子益",
        "content": "集云峰下四藤条，千载谁知恨未销。\n去去全身担荷得，石龙依旧碧岧嶤。",
        "dynasty": "宋",
        "collection_info": null
    },
    {
        "uuid": "cd2e73ac4d0f6addae0635bf4a97e5c8",
        "title": "祖典座往南岳",
        "author": "释子益",
        "content": "寂寞相从恰四年，不曾谈着祖师禅。\n杖藜七十二峰去，点破潇湘水底天。",
        "dynasty": "宋",
        "collection_info": null
    },
    {
        "uuid": "edb26b1ef5ecd7a84f7d60a5a73ab605",
        "title": "化夏供",
        "author": "释子益",
        "content": "兴化年来彻骨贫，口生白醭面生尘。\n不知那个无思算，来饱无心闲道人。",
        "dynasty": "宋",
        "collection_info": null
    },
    {
        "uuid": "126c37b77f34bc050c21ce2fa10d2169",
        "title": "赠月蓬相士",
        "author": "释子益",
        "content": "月蓬岩下电，相心不相面。\n剑关不露锋，向甚处相见。",
        "dynasty": "宋",
        "collection_info": null
    },
    {
        "uuid": "3f8a3e51cd08215abcc871b4bcf909ff",
        "title": "小师慧清游山",
        "author": "释子益",
        "content": "行脚不遇人，不如屋裏坐。\n那事本现成，何须外边讨。\n东行西行，蓦忽筑着脚指头。\n定笑玄沙，错认橘皮唤作火。",
        "dynasty": "宋",
        "collection_info": null
    },
    {
        "uuid": "c839691fe64e02c7b057ffc2f886d11d",
        "title": "题瑞云峰",
        "author": "释子益",
        "content": "山行百折路重重，到顶回头眼界空。\n但觉衲衣冰样冷，不知身在瑞云峰。",
        "dynasty": "宋",
        "collection_info": null
    },
    {
        "uuid": "2563be877f5e5b5c9285aa5ad0461563",
        "title": "题幽林寺",
        "author": "释子益",
        "content": "幽林卓锡地，香火续深禅。\n但见树迷户，不知头顶天。\n云开青嶂耸，瀑溅雪珠悬。\n一脉来何处，曹溪万丈渊。",
        "dynasty": "宋",
        "collection_info": null
    },
    {
        "uuid": "ef95abdfb9386f630aced8135573ff0c",
        "title": "谢东禅月湖以诸祖偈颂见示",
        "author": "释子益",
        "content": "家贫路富鼻辽天，各立门风辱祖先。\n争似太平无事客，长伸两脚放憨眠。",
        "dynasty": "宋",
        "collection_info": null
    }
]