[
    {
        "uuid": "55272b29b29a8176cfc8af03a4cf0972",
        "title": "赵宰别业",
        "author": "吴涧所",
        "content": "几树柳阴合，空阶一半遮。\n破琴长在壁，老鹤不离家。\n客至时供茗，官閒吏管花。\n有时成独步，门外看蜂衙。",
        "dynasty": "宋",
        "collection_info": null
    },
    {
        "uuid": "aabec341fb51e43653fa9c137f29d0c5",
        "title": "过盘山",
        "author": "吴涧所",
        "content": "盘迴六七里，天色冷飕飕。\n石壁无平地，山云隔远洲。\n清笳悲送日，老卒病眠秋。\n行望酒家出，青山映碧流。",
        "dynasty": "宋",
        "collection_info": null
    }
]