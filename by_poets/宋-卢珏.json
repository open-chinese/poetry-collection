[
    {
        "uuid": "ef3ac4f033b968911c3b103a4609a204",
        "title": "贺山房先生得宣命",
        "author": "卢珏",
        "content": "自从骢马到清溪，浄洗江山绝点埃。\n霜月高擎随地转，春风吹喜自天来。\n皇华礼遣荣花县，宣命恩浓出柏台。\n海内苍生望霖雨，庙堂正要栋梁材。",
        "dynasty": "宋",
        "collection_info": null
    },
    {
        "uuid": "4890aa835b05aa3a9fa597aac2a75f75",
        "title": "天边风露楼漫题",
        "author": "卢珏",
        "content": "十二阑干俯碧溪，凭高一览万山低。\n晴滩历历轻帆上，烟树重重幽鸟啼。\n但觉兴随流水远，不知身与白云齐。\n年来先寄东君信，多种梅花在屋只要。",
        "dynasty": "宋",
        "collection_info": null
    }
]