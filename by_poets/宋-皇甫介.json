[
    {
        "uuid": "c989517044671383771424d6738f52a2",
        "title": "洞霄宫",
        "author": "皇甫介",
        "content": "大涤云深日月迟，羽人曾作帝王师。\n鼎中绛雪成千日，岩下幽花占四时。\n玉仗已乘鸾鹤去，青山难使鬼神移。\n人间万事惟閒好，山顶诛茅待几时。",
        "dynasty": "宋",
        "collection_info": null
    },
    {
        "uuid": "998a809c97f71ee8eb7b8c100b026555",
        "title": "游洞霄",
        "author": "皇甫介",
        "content": "九曲烟霞染画图，羽人曾作帝王师。\n鼎中绛雪成千日，岩下幽花占四时。\n仙客已骖鸾鹤去，青山难使鬼神移。\n何当继踵长生地，疏瀹灵根出有为。",
        "dynasty": "宋",
        "collection_info": null
    }
]