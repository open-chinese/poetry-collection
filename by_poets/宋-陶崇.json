[
    {
        "uuid": "e1ae6850be1e425bcacff7615d83827f",
        "title": "访僧归云庵",
        "author": "陶崇",
        "content": "閒过选佛场，归云翠如泼。\n入门偶有言，启颊师便喝。\n掩耳煨芋炉，但把火深拨。\n呼童酌玉虹，注之旃檀钵。\n嘘灰然微红，横铛水煎活。\n茶酣登甲亭，双眸为之豁。\n鸟啼空山幽，翔来集木末。\n风月一何佳，团圞共披抹。\n悠然澹忘归，于兹得解脱。",
        "dynasty": "宋",
        "collection_info": null
    },
    {
        "uuid": "0a0289a428ecf6544aa1b5b75c43e55f",
        "title": "笔山",
        "author": "陶崇",
        "content": "晚来设色霞成绮，秋至回文鴈作行。\n借问墨池何处是，一江环遶潄琳琅。",
        "dynasty": "宋",
        "collection_info": null
    }
]