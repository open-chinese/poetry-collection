[
    {
        "uuid": "3abb4fbae50e990871e3a9c061f04055",
        "title": "送举人",
        "author": "徐璋",
        "content": "揭阳多士天下都，声名籍籍南海隅。\n往往能骑龙马驹，唾手可捋于菟鬚。\n大食刀斫赤瓠壶，绿沈弓迸金仆姑。\n太阿何止敌万夫，四海可归舆地图。\n一举旌旗到三吴，全军接上甘泉书。\n不比白面谢石奴，汉庭挺出万卷儒。\n至尊含笑御玉虚，此时贤杰气焰舒。\n更看相踵昇亨衢，凤池鸡省争凫趋。",
        "dynasty": "宋",
        "collection_info": null
    }
]