[
    {
        "uuid": "51444c35c87dca5c150bb0e9622bd84e",
        "title": "雨雾剡溪",
        "author": "钱昭度",
        "content": "剡溪风雨霁，航苇重行行。\n到处杨柳色，几家荷叶声。\n噪蝉金鼎沸，游水玉壶清。\n最喜鱼梁伴，归帆的的轻。",
        "dynasty": "宋",
        "collection_info": null
    },
    {
        "uuid": "6685e9032bc119ab6752c1d016cbd796",
        "title": "怀会稽",
        "author": "钱昭度",
        "content": "斗牛星外翻成梦，巢鸟枝南略寄身。\n越国荷花八百里，别来谁是采莲人。",
        "dynasty": "宋",
        "collection_info": null
    },
    {
        "uuid": "7af9e67a3ff00cfe5e64a8a8edec5dce",
        "title": "咏方池",
        "author": "钱昭度",
        "content": "东道主人心匠巧，凿开方石贮涟漪。\n夜深却被寒星映，恰似仙翁一局棋。",
        "dynasty": "宋",
        "collection_info": null
    },
    {
        "uuid": "9cbe3353638ad4c9a39f4cf2644ed914",
        "title": "赠白校书",
        "author": "钱昭度",
        "content": "袖裏青锋秋水寒，谁疑双燕是金丸。\n出门风雨如何去，空有霜髭在玉盘。",
        "dynasty": "宋",
        "collection_info": null
    },
    {
        "uuid": "e45ea80b50ac930520a810e0bd892780",
        "title": "忆具区",
        "author": "钱昭度",
        "content": "平生爱具区，岛屿夹陂湖。\n竹雨笼鸂鶒，花烟湿鹧鹕。\n神仙疑有宅，鱼鳌自为都。\n何事劳长想，机云本是吴。",
        "dynasty": "宋",
        "collection_info": null
    },
    {
        "uuid": "e65d7d762074deb75d956580e09dc794",
        "title": "野水",
        "author": "钱昭度",
        "content": "野水不如璧，澄心不觉劳。\n与天无表裏，共月见分毫。\n绿好磨长剑，清宜泛小舠。\n淡交今已矣，惆怅越波涛。",
        "dynasty": "宋",
        "collection_info": null
    },
    {
        "uuid": "a369cdb08e8516289924d5a57d387b4c",
        "title": "菊",
        "author": "钱昭度",
        "content": "曾见春花落万红，不然随雨即随风。\n如何得到重阳日，浮在陶家酒盏中。",
        "dynasty": "宋",
        "collection_info": null
    },
    {
        "uuid": "3aab819477290dc8c5b7c3de5ba70185",
        "title": "春阴",
        "author": "钱昭度",
        "content": "语燕初飞陇麦青，春云将雨滞行人。\n云间若有金乌卖，应被豪家占得春。",
        "dynasty": "宋",
        "collection_info": null
    },
    {
        "uuid": "cc2678d1316f77dba0500ba591b844f2",
        "title": "野墅夏晚",
        "author": "钱昭度",
        "content": "一抹生红画杏腮，半园沈绿锁桐材。\n黄蜂衙退海潮上，白蚁战酣山雨来。\n睡思几家金带枕，酒香何处玉交杯。\n太阳西落波东去，惆怅无人唤得归。",
        "dynasty": "宋",
        "collection_info": null
    },
    {
        "uuid": "c983abbc01953b581c002216a602577e",
        "title": "句  其一",
        "author": "钱昭度",
        "content": "西南片月充肠冷，二八飞泉绕齿寒。",
        "dynasty": "宋",
        "collection_info": null
    },
    {
        "uuid": "52f354bf50fb36f59a89f9b22eac1a2b",
        "title": "句  其二",
        "author": "钱昭度",
        "content": "磻溪重得吕，维岳再生申。",
        "dynasty": "宋",
        "collection_info": null
    },
    {
        "uuid": "36a02b8a544559f4a3d36c696b42f9f9",
        "title": "句  其三",
        "author": "钱昭度",
        "content": "雨被北风吹作雪，水愁东海亦成冰。",
        "dynasty": "宋",
        "collection_info": null
    },
    {
        "uuid": "f971ec593e0a4cb6e55ddfc0a9fd4606",
        "title": "句  其四",
        "author": "钱昭度",
        "content": "东北风吹大庚岭，西南日映小寒天。",
        "dynasty": "宋",
        "collection_info": null
    },
    {
        "uuid": "6ef27e44e39f495bee3f2a25e5eb94d5",
        "title": "句  其五",
        "author": "钱昭度",
        "content": "三年别馆风吹入，万里长沙月照来。",
        "dynasty": "宋",
        "collection_info": null
    },
    {
        "uuid": "06c2a6bc867f5f6a266f333c02f38685",
        "title": "句  其六",
        "author": "钱昭度",
        "content": "人间路到三峰尽，天下秋随一叶来。",
        "dynasty": "宋",
        "collection_info": null
    },
    {
        "uuid": "c2c9753a2cb329a2864db8bd846bfc77",
        "title": "句  其七",
        "author": "钱昭度",
        "content": "西北高楼在，东南王气销。",
        "dynasty": "宋",
        "collection_info": null
    },
    {
        "uuid": "debee889896c71954f6abfdd1f95addc",
        "title": "句  其八",
        "author": "钱昭度",
        "content": "绣帔梦惊中酒处，朱门人语上朝时。",
        "dynasty": "宋",
        "collection_info": null
    },
    {
        "uuid": "4ba27184a59bbf9b685b9f9024ca601a",
        "title": "句  其九",
        "author": "钱昭度",
        "content": "船中闻雁洞庭夜，床下有蛩长信秋。",
        "dynasty": "宋",
        "collection_info": null
    },
    {
        "uuid": "e86d41c447872c691d6e4812fae5628c",
        "title": "句  其一○",
        "author": "钱昭度",
        "content": "风欲抛高雨压沉，黄昏前后五更深。",
        "dynasty": "宋",
        "collection_info": null
    },
    {
        "uuid": "22e22effb750a3efd93a7832f60fa24d",
        "title": "句  其一一",
        "author": "钱昭度",
        "content": "阏氏纔闻易妾名，归期长似俟河清。",
        "dynasty": "宋",
        "collection_info": null
    },
    {
        "uuid": "33dd946ef9267cd1ca34b4316e9269af",
        "title": "句  其一二",
        "author": "钱昭度",
        "content": "荷挥万朵玉如意，蝉弄一声金错刀。",
        "dynasty": "宋",
        "collection_info": null
    },
    {
        "uuid": "990683923d8d55e405bc5b87ebd09c71",
        "title": "句  其一三",
        "author": "钱昭度",
        "content": "长忆钱塘江上望，酒楼人散雨千丝。",
        "dynasty": "宋",
        "collection_info": null
    },
    {
        "uuid": "e05381f99941f0cefbc2c3a237ffd4e6",
        "title": "句  其一四",
        "author": "钱昭度",
        "content": "荞麦花残小雪飞。",
        "dynasty": "宋",
        "collection_info": null
    },
    {
        "uuid": "5f0390f7401a9da185215588424ac34e",
        "title": "句  其一五",
        "author": "钱昭度",
        "content": "南人如问雪，向道是杨花。",
        "dynasty": "宋",
        "collection_info": null
    },
    {
        "uuid": "49070ce51ec86a4c167c128f13d5ee6f",
        "title": "句  其一六",
        "author": "钱昭度",
        "content": "伯禹无端教鲜食，水中鱼尽不知休。",
        "dynasty": "宋",
        "collection_info": null
    }
]