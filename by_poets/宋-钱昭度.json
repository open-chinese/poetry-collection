[
    {
        "uuid": "e367dc0c99e98cdcfcc4267606bcfd62",
        "title": "雨雾剡溪",
        "author": "钱昭度",
        "content": "剡溪风雨霁，航苇重行行。\n到处杨柳色，几家荷叶声。\n噪蝉金鼎沸，游水玉壶清。\n最喜鱼梁伴，归帆的的轻。",
        "dynasty": "宋",
        "collection_info": null
    },
    {
        "uuid": "749fc26eca8627c3b10dc5fb812080f4",
        "title": "怀会稽",
        "author": "钱昭度",
        "content": "斗牛星外翻成梦，巢鸟枝南略寄身。\n越国荷花八百里，别来谁是采莲人。",
        "dynasty": "宋",
        "collection_info": null
    },
    {
        "uuid": "26545b21ac8a597ad3c1e037c6fe3efa",
        "title": "咏方池",
        "author": "钱昭度",
        "content": "东道主人心匠巧，凿开方石贮涟漪。\n夜深却被寒星映，恰似仙翁一局棋。",
        "dynasty": "宋",
        "collection_info": null
    },
    {
        "uuid": "9d10e965ecf21e5d15d623314765ee8a",
        "title": "赠白校书",
        "author": "钱昭度",
        "content": "袖裏青锋秋水寒，谁疑双燕是金丸。\n出门风雨如何去，空有霜髭在玉盘。",
        "dynasty": "宋",
        "collection_info": null
    },
    {
        "uuid": "3fc8a0d5aba6871d13e4d9d91949ad30",
        "title": "忆具区",
        "author": "钱昭度",
        "content": "平生爱具区，岛屿夹陂湖。\n竹雨笼鸂鶒，花烟湿鹧鹕。\n神仙疑有宅，鱼鳌自为都。\n何事劳长想，机云本是吴。",
        "dynasty": "宋",
        "collection_info": null
    },
    {
        "uuid": "0242a2c6e28699f666586c98e214ad54",
        "title": "野水",
        "author": "钱昭度",
        "content": "野水不如璧，澄心不觉劳。\n与天无表裏，共月见分毫。\n绿好磨长剑，清宜泛小舠。\n淡交今已矣，惆怅越波涛。",
        "dynasty": "宋",
        "collection_info": null
    },
    {
        "uuid": "4c21c903cc5b0fe086f83ae38cf490d7",
        "title": "菊",
        "author": "钱昭度",
        "content": "曾见春花落万红，不然随雨即随风。\n如何得到重阳日，浮在陶家酒盏中。",
        "dynasty": "宋",
        "collection_info": null
    },
    {
        "uuid": "0609d61660097679d51a63354482966a",
        "title": "春阴",
        "author": "钱昭度",
        "content": "语燕初飞陇麦青，春云将雨滞行人。\n云间若有金乌卖，应被豪家占得春。",
        "dynasty": "宋",
        "collection_info": null
    },
    {
        "uuid": "a681ed4ebe61479b1986b67b89a950f0",
        "title": "野墅夏晚",
        "author": "钱昭度",
        "content": "一抹生红画杏腮，半园沈绿锁桐材。\n黄蜂衙退海潮上，白蚁战酣山雨来。\n睡思几家金带枕，酒香何处玉交杯。\n太阳西落波东去，惆怅无人唤得归。",
        "dynasty": "宋",
        "collection_info": null
    },
    {
        "uuid": "3b3bf14788262ec690103f17bec32a25",
        "title": "句  其一",
        "author": "钱昭度",
        "content": "西南片月充肠冷，二八飞泉绕齿寒。",
        "dynasty": "宋",
        "collection_info": null
    },
    {
        "uuid": "04428d90c82a06318fb14f789c677add",
        "title": "句  其二",
        "author": "钱昭度",
        "content": "磻溪重得吕，维岳再生申。",
        "dynasty": "宋",
        "collection_info": null
    },
    {
        "uuid": "bb1ace63220d505c97fef86a5cfdf014",
        "title": "句  其三",
        "author": "钱昭度",
        "content": "雨被北风吹作雪，水愁东海亦成冰。",
        "dynasty": "宋",
        "collection_info": null
    },
    {
        "uuid": "9752f941be8968a8eaaa4f9334b61f2f",
        "title": "句  其四",
        "author": "钱昭度",
        "content": "东北风吹大庚岭，西南日映小寒天。",
        "dynasty": "宋",
        "collection_info": null
    },
    {
        "uuid": "395c55873c6a6508c3aa01f3ca212fc0",
        "title": "句  其五",
        "author": "钱昭度",
        "content": "三年别馆风吹入，万里长沙月照来。",
        "dynasty": "宋",
        "collection_info": null
    },
    {
        "uuid": "230f91370a4b249a53df36541578061b",
        "title": "句  其六",
        "author": "钱昭度",
        "content": "人间路到三峰尽，天下秋随一叶来。",
        "dynasty": "宋",
        "collection_info": null
    },
    {
        "uuid": "4cd355bf054f19106e43b019515aca4b",
        "title": "句  其七",
        "author": "钱昭度",
        "content": "西北高楼在，东南王气销。",
        "dynasty": "宋",
        "collection_info": null
    },
    {
        "uuid": "1138ce926b65123d4d5dd2540add9646",
        "title": "句  其八",
        "author": "钱昭度",
        "content": "绣帔梦惊中酒处，朱门人语上朝时。",
        "dynasty": "宋",
        "collection_info": null
    },
    {
        "uuid": "a69f48af1e792be092f713a3926729aa",
        "title": "句  其九",
        "author": "钱昭度",
        "content": "船中闻雁洞庭夜，床下有蛩长信秋。",
        "dynasty": "宋",
        "collection_info": null
    },
    {
        "uuid": "36702bd1da094d57f7f0812e59ce8dc2",
        "title": "句  其一○",
        "author": "钱昭度",
        "content": "风欲抛高雨压沉，黄昏前后五更深。",
        "dynasty": "宋",
        "collection_info": null
    },
    {
        "uuid": "0626923f67ecba472977a7e0ea7f94aa",
        "title": "句  其一一",
        "author": "钱昭度",
        "content": "阏氏纔闻易妾名，归期长似俟河清。",
        "dynasty": "宋",
        "collection_info": null
    },
    {
        "uuid": "a60e559eb1cd40b5a8d683396c9c1f02",
        "title": "句  其一二",
        "author": "钱昭度",
        "content": "荷挥万朵玉如意，蝉弄一声金错刀。",
        "dynasty": "宋",
        "collection_info": null
    },
    {
        "uuid": "06802a9ebf74b7bf3d91d129c451e0e7",
        "title": "句  其一三",
        "author": "钱昭度",
        "content": "长忆钱塘江上望，酒楼人散雨千丝。",
        "dynasty": "宋",
        "collection_info": null
    },
    {
        "uuid": "ddff06be25df154d5816198cc4093187",
        "title": "句  其一四",
        "author": "钱昭度",
        "content": "荞麦花残小雪飞。",
        "dynasty": "宋",
        "collection_info": null
    },
    {
        "uuid": "9ca5868f4557091945dbe2da6246b6c2",
        "title": "句  其一五",
        "author": "钱昭度",
        "content": "南人如问雪，向道是杨花。",
        "dynasty": "宋",
        "collection_info": null
    },
    {
        "uuid": "60716b124263bbe6b93ea51130ad3338",
        "title": "句  其一六",
        "author": "钱昭度",
        "content": "伯禹无端教鲜食，水中鱼尽不知休。",
        "dynasty": "宋",
        "collection_info": null
    }
]