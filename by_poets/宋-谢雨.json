[
    {
        "uuid": "473658d4c1b97cbfa992514f5cefbcb9",
        "title": "三井庙",
        "author": "谢雨",
        "content": "曾祷神龙井，云林杳莽间。\n苹蘩朝荐庙，风雨夜离山。\n百里田畴熟，一年囹圄閒。\n因循失报谢，石险路难攀。\n何年修庙貌，栋宇已摧残。\n牲币三时少，风泉四月寒。\n野僧多稌穥，古木有杉栾。\n深欲重修葺，蹉跎又解官。",
        "dynasty": "宋",
        "collection_info": null
    },
    {
        "uuid": "3b54212f54e4ecb8fa9a659ac944c557",
        "title": "题湖上",
        "author": "谢雨",
        "content": "杜鹃呼我我归休，陆有轻车水有船。\n笑杀西湖湖上客，醉生梦死恋杭州。",
        "dynasty": "宋",
        "collection_info": null
    }
]