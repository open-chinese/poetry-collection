[
    {
        "uuid": "41a899b106e867a2ed766f99a092a3f7",
        "title": "句",
        "author": "崔曙",
        "content": "夜台一闭无时尽，逝水东流何处还？田家收已尽，苍苍只白茅。",
        "dynasty": "唐",
        "collection_info": null
    },
    {
        "uuid": "b6774841f8abee877687319ecc61d9ef",
        "title": "古意",
        "author": "崔曙",
        "content": "绿笋总成竹，红花亦成子。\n能当此时好，独自幽闺裏。\n夜夜苦更长，愁来不如死。",
        "dynasty": "唐",
        "collection_info": null
    },
    {
        "uuid": "67306a509f2ee3b7b581da7c940854f9",
        "title": "宿大通和尚塔敬赠如上人兼呈常孙二山人",
        "author": "崔曙",
        "content": "支公已寂灭，影塔山上古。\n更有真僧来，道场救诸苦。\n一承微妙法，寓宿清净土。\n身心能自观，色相了无取。\n森森松映月，漠漠云近户。\n岭外飞电明，夜来前山雨。\n然灯见栖鸽，作礼闻信鼓。\n晓霁南轩开，秋华净天宇。\n愿言出世尘，谢尔申及甫。",
        "dynasty": "唐",
        "collection_info": null
    },
    {
        "uuid": "e5a1c2ccacb8a4e2892816c71daf6e93",
        "title": "送薛据之宋州",
        "author": "崔曙",
        "content": "无媒嗟失路，有道亦乘流。\n客处不堪别，异乡应共愁。\n我生早孤贱，沦落居此州。\n风土至今忆，山河皆昔游。\n一从文章事，两京春復秋。\n君去问相识，几人今白头。",
        "dynasty": "唐",
        "collection_info": null
    },
    {
        "uuid": "c862a17030f474bc137fb000681fed80",
        "title": "山下晚晴",
        "author": "崔曙",
        "content": "寥寥远天净，溪路何空蒙。\n斜光照疎雨，秋气生白虹。\n云尽山色暝，萧条西北风。\n故林归宿处，一叶下梧桐。",
        "dynasty": "唐",
        "collection_info": null
    },
    {
        "uuid": "7d72615cf2e8ba4001de3ea1eefb0869",
        "title": "颍阳东溪怀古",
        "author": "崔曙",
        "content": "灵溪氛雾歇，皎镜清心颜。\n空色不映水，秋声多在山。\n世人久疎旷，万物皆自闲。\n白鹭寒更浴，孤云晴未还。\n昔时让王者，此地闭玄关。\n无以蹑高步，凄凉岑壑间。",
        "dynasty": "唐",
        "collection_info": null
    },
    {
        "uuid": "6cdad25185f82226496e72a8095eaaa6",
        "title": "早发交崖山还太室作",
        "author": "崔曙",
        "content": "东林气微白，寒鸟急高翔。\n吾亦自兹去，北山归草堂。\n仲冬正三五，日月遥相望。\n萧萧过颍上，昽昽辨少阳。\n川冰生积雪，野火出枯桑。\n独往路难尽，穷阴人易伤。\n伤此无衣客，如何蒙雪霜。",
        "dynasty": "唐",
        "collection_info": null
    },
    {
        "uuid": "c951995ec31b3689dce268198ef931a5",
        "title": "奉试明堂火珠",
        "author": "崔曙",
        "content": "正位开重屋，凌空出火珠。\n夜来双月满，曙后一星孤。\n天净光难灭，云生望欲无。\n遥知太平代，国宝在名都。",
        "dynasty": "唐",
        "collection_info": null
    },
    {
        "uuid": "6be20e31a3ce362602ab03b05ec6fee2",
        "title": "途中晓发",
        "author": "崔曙",
        "content": "晓霁长风裏，劳歌赴远期。\n云轻归海疾，月满下山迟。\n旅望因高尽，乡心遇物悲。\n故林遥不见，况在落花时。",
        "dynasty": "唐",
        "collection_info": null
    },
    {
        "uuid": "ab6721bd0c49a1936a0a009e436b63db",
        "title": "缑山庙",
        "author": "崔曙",
        "content": "遗庙宿阴阴，孤峰映绿林。\n步随仙路远，意入道门深。\n涧水流年月，山云变古今。\n祗闻风竹裏，犹有凤笙音。",
        "dynasty": "唐",
        "collection_info": null
    },
    {
        "uuid": "7323604b34b656409df30033eaa8787a",
        "title": "同诸公谒启母祠",
        "author": "崔曙",
        "content": "閟宫凌紫微，芳草闭闲扉。\n帝子復何在，王孙游不归。\n春风鸣玉佩，暮雨拂灵衣。\n岂但湘江口，能令怀二妃。",
        "dynasty": "唐",
        "collection_info": null
    },
    {
        "uuid": "186350a5468ff9e35b6281bd0d58d7b3",
        "title": "九日登望仙台呈刘明府容",
        "author": "崔曙",
        "content": "汉文皇帝有高台，此日登临曙色开。\n三晋云山皆北向，二陵风雨自东来。\n关门令尹谁能识，河上仙翁去不回。\n且欲近寻彭泽宰，陶然共醉菊花杯。",
        "dynasty": "唐",
        "collection_info": null
    },
    {
        "uuid": "fa94e8f8132ff948fe72b41a8ffcc6b6",
        "title": "登水门楼见亡友张贞期题望黄河诗因以感兴",
        "author": "崔曙",
        "content": "吾友东南美，昔闻登此楼。\n人随川上逝，书向壁中留。\n严子好真隐，谢公耽远游。\n清风初作颂，暇日復销忧。\n时与文字古，迹将山水幽。\n已孤苍生望，空见黄河流。\n流落年将晚，悲凉物已秋。\n天高不可问，掩泣赴行舟。",
        "dynasty": "唐",
        "collection_info": null
    },
    {
        "uuid": "467f9f23f1af35e1f71af94152ef2b5e",
        "title": "对雨送郑陵",
        "author": "崔曙",
        "content": "别愁復经雨，别泪还如霰。\n寄心海上云，千里常相见。",
        "dynasty": "唐",
        "collection_info": null
    },
    {
        "uuid": "19dd75a4ec7f554c666818fe15320ec2",
        "title": "嵩山寻冯炼师不遇",
        "author": "崔曙",
        "content": "青溪访道凌烟曙，王子仙成已飞去。\n更值空山雷雨时，云林薄暮归何处。",
        "dynasty": "唐",
        "collection_info": null
    },
    {
        "uuid": "c77a100c920860f35bffe020b3617b28",
        "title": "送薛据之宋州",
        "author": "崔曙",
        "content": "无媒嗟失路，有道亦乘流。\n客处不堪别，异乡应共愁。\n我生早孤贱，沦落居此州。\n风土至今忆，山河皆昔游。\n一从文章事，两京春复秋。\n君去问相识，几人今白头。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十五"
        }
    },
    {
        "uuid": "e701b89fe1280f0796e70c7f228ef159",
        "title": "山下晚晴",
        "author": "崔曙",
        "content": "寥寥远天净，溪路何空蒙。\n斜光照疏雨，秋气生白虹。\n云尽山色暝，萧条西北风。\n故林归宿处，一叶下梧桐。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十五"
        }
    },
    {
        "uuid": "cdea77cd94b443355850b671bb1448a1",
        "title": "颍阳东溪怀古",
        "author": "崔曙",
        "content": "灵溪氛雾歇，皎镜清心颜。\n空色不映水，秋声多在山。\n世人久疏旷，万物皆自闲。\n白鹭寒更浴，孤云晴未还。\n昔时让王者，此地闭玄关。\n无以蹑高步，凄凉岑壑间。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十五"
        }
    },
    {
        "uuid": "26d06e8f791815b3b8bc95ac5880eb05",
        "title": "缑山庙",
        "author": "崔曙",
        "content": "遗庙宿阴阴，孤峰映绿林。\n步随仙路远，意入道门深。\n涧水流年月，山云变古今。\n只闻风竹裏，犹有凤笙音。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十五"
        }
    },
    {
        "uuid": "780fb11e27745bda34d7a9d9d41b329c",
        "title": "同诸公谒启母祠",
        "author": "崔曙",
        "content": "閟宫凌紫微，芳草闭闲扉。\n帝子复何在，王孙游不归。\n春风鸣玉佩，暮雨拂灵衣。\n岂但湘江口，能令怀二妃。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十五"
        }
    },
    {
        "uuid": "a906fea0d4fe1d5ac03ad7a9ff2007a2",
        "title": "九日登望仙台，呈刘明府容",
        "author": "崔曙",
        "content": "汉文皇帝有高台，此日登临曙色开。\n三晋云山皆北向，且欲近寻彭泽宰，陶然共醉菊花杯。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十五"
        }
    },
    {
        "uuid": "4d456ffccf296ffbfc1d4b6f6ce42e53",
        "title": "登水门楼，见亡友张贞期题望黄河诗，因以感兴",
        "author": "崔曙",
        "content": "吾友东南美，昔闻登此楼。\n人随川上逝，书向壁中留。\n严子好真隐，谢公耽远游。\n清风初作颂，暇日复销忧。\n时与文字古，迹将山水幽。\n已孤苍生望，空见黄河流。\n流落年将晚，悲凉物已秋。\n天高不可问，掩泣赴行舟。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十五"
        }
    },
    {
        "uuid": "8dacacaa9cddad7bd2aec1ef1178aa32",
        "title": "对雨送郑陵",
        "author": "崔曙",
        "content": "别愁复经雨，别泪还如霰。\n寄心海上云，千里常相见。",
        "dynasty": "唐",
        "collection_info": {
            "collection": "御定全唐诗",
            "volume": "卷一百五十五"
        }
    }
]