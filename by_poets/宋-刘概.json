[
    {
        "uuid": "1213ccd5a836088255b1718857aa68d5",
        "title": "府舍西轩作",
        "author": "刘概",
        "content": "昔年曾作潇湘客，憔悴东秦归未得。\n西轩忽见好溪山，如何尚有楚乡忆。\n读书误人四十年，有时醉把阑干拍。",
        "dynasty": "宋",
        "collection_info": null
    },
    {
        "uuid": "9046fad14cca03b7d854c783932dfd6c",
        "title": "赠新住灵岩长老",
        "author": "刘概",
        "content": "岑崟千嶂插青霄，殿阁峥嵘霁霭交。\n已化灵蛇留径迹，双飞白鹤上云巢。\n万家香火春迎社，一派泉声夜涤庖。\n投锡此来当有意，独存秘宇在岩坳。",
        "dynasty": "宋",
        "collection_info": null
    }
]