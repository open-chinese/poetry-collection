[
    {
        "uuid": "390afcb9f132d116bd187fab0dee56ec",
        "title": "府舍西轩作",
        "author": "刘概",
        "content": "昔年曾作潇湘客，憔悴东秦归未得。\n西轩忽见好溪山，如何尚有楚乡忆。\n读书误人四十年，有时醉把阑干拍。",
        "dynasty": "宋",
        "collection_info": null
    },
    {
        "uuid": "59c032f523e7525807a8e65f54250368",
        "title": "赠新住灵岩长老",
        "author": "刘概",
        "content": "岑崟千嶂插青霄，殿阁峥嵘霁霭交。\n已化灵蛇留径迹，双飞白鹤上云巢。\n万家香火春迎社，一派泉声夜涤庖。\n投锡此来当有意，独存秘宇在岩坳。",
        "dynasty": "宋",
        "collection_info": null
    }
]