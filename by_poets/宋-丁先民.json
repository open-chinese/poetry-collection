[
    {
        "title": "游大涤",
        "author": "丁先民",
        "content": "我欲避尘嚣，乘风入洞霄。\n循溪山作路，驾水石为桥。\n台殿黄金锁，神仙碧玉箫。\n拂衣天柱顶，清思欲飘飘。",
        "dynasty": "宋",
        "collection_info": null
    },
    {
        "title": "游洞霄宫",
        "author": "丁先民",
        "content": "午过青山渡，扬鞭入洞霄。\n旁观昔隐迹，信步冷泉桥。\n说简金龙古，仙风道古饶。\n小轩曾寄宿，秋雨闹芭蕉。",
        "dynasty": "宋",
        "collection_info": null
    }
]