[
    {
        "title": "次韵方万里雨夜雪意",
        "author": "赵与东",
        "content": "芋火房阴处，翛然类懒残。\n雨欺梅影瘦，风助竹声寒。\n拥袂衣全薄，哦诗字欲安。\n儿童疑有雪，频起穴窗看。",
        "dynasty": "宋",
        "collection_info": null
    },
    {
        "title": "次韵方万里寒甚送酒",
        "author": "赵与东",
        "content": "连日寒殊甚，衰年无一能。\n砚呵磨墨冻，瓶晒插花冰。\n浮世无根絮，余生有髮僧。\n苏门如可即，端合事孙登。",
        "dynasty": "宋",
        "collection_info": null
    }
]