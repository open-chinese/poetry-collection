[
    {
        "uuid": "14e8a54ca726b8922b22888f68a905d8",
        "title": "无闷 风急还收",
        "author": "丁注",
        "content": "风急还收，云冻又开，海阔无人翦水。\n算六出工夫，怎教容易。\n刚被郢歌楚舞。\n镇独向，尊前夸轻细。\n想谢庭诗咏，梁园赋赏，未成欢计。\n天意。\n是则是。\n便下得控持，柳梢梅蕊。\n又争奈、看看渐回春意。\n好趁东君未觉，预先把、园林都装缀。\n看是处，玉树琼枝，胜却万红千翠。",
        "dynasty": "宋",
        "collection_info": null
    },
    {
        "uuid": "7c2779278a2f855dd30feea32954a5a3",
        "title": "题永庆院一览亭",
        "author": "丁注",
        "content": "插迥飞檐耸，凌虚迭砌危。\n四天栏下揖，万象掌中窥。\n目力不到处，云容无尽时。\n尘尘皆胜事，凭槛几人知。",
        "dynasty": "宋",
        "collection_info": null
    }
]