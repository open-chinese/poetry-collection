[
    {
        "uuid": "5745fa98093f75154c89bed6cf32e429",
        "title": "商调・集贤宾春日伤别",
        "author": "李爱山",
        "content": "牡丹亭日长帘半卷，推绣枕听啼鹃。\n夜雨过梨花褪雪，晓风轻柳絮飘绵。\n忆多情万水千山，盼佳期甚日何年。\n近香奁理妆贴翠钿，尚然有睡红一线。\n情浓眉黛里，愁入鬓云边。",
        "dynasty": "元",
        "collection_info": null
    },
    {
        "uuid": "c6c613a2e7d391bdd50b0274f0705f46",
        "title": "梧叶儿・粉脸淡蛾眉皱，妆残新月偃，愁压远山偏。火燎袄神庙，花飞金",
        "author": "李爱山",
        "content": "谷园，春去武陵源，直恁的缘薄分浅。",
        "dynasty": "元",
        "collection_info": null
    },
    {
        "uuid": "c1dd1a1ed87177e08e9a6f41d73d3de8",
        "title": "醋葫芦・胸减酥，脸褪莲。似杨妃病吐荔枝涎，西子愁频麋鹿苑。顿不开",
        "author": "李爱山",
        "content": "连环金钏，不由人终日恨绵绵。",
        "dynasty": "元",
        "collection_info": null
    },
    {
        "uuid": "09e6aa4ab43f8f6ff63b149a49e3a96e",
        "title": "浪来里・想当日整玉容，并粉肩。晚妆楼上镜台边，画出对初生月何日圆。",
        "author": "李爱山",
        "content": "到如今桃花人面，闷恹恹憔悴似去年前。",
        "dynasty": "元",
        "collection_info": null
    },
    {
        "uuid": "a1ab51d775078827e0ef671b549f2021",
        "title": "尾声・春残连理枝，香冷合欢扇，好姻缘翻做了恶姻缘。还不彻相思债，",
        "author": "李爱山",
        "content": "叫不应离恨天。\n知他是甚时相见，两眉峰重画翠婵娟。",
        "dynasty": "元",
        "collection_info": null
    }
]