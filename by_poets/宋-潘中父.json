[
    {
        "title": "题钓台",
        "author": "潘中父",
        "content": "焚坑祸作逃园绮，明哲保身宁饿死。\n溺冠嫚駡又一春，织畚鼓刀恬不耻。\n子房託疾封留归，齐鲁大臣那可知。\n此意寥寥二百载，阿谀往往居帝师。\n中兴天幸有光武，下士谦恭冠千古。\n布衣本以道义交，不问故人登九五。\n朅来过我路几程，征衫犹作战血腥。\n睡余伸足稍加腹，安得细事关天星。\n归与宜审苞桑戒，勿念洁身增嘆慨。\n君持柔道理干坤，我把丝纶老湍濑。",
        "dynasty": "宋",
        "collection_info": null
    }
]