[
    {
        "uuid": "1320b6fcf7d9355bbc73e71a264516ba",
        "title": "题国清寺",
        "author": "刘知过",
        "content": "野人游徧天台寺，究竟招提此最奇。\n十里远排清荫入，五峯如按画图窥。\n隋初便有高僧传，火后都亡过客诗。\n重到定知非远约，岸巾高处立多时。",
        "dynasty": "宋",
        "collection_info": null
    },
    {
        "uuid": "7ad93a72d34970770d8de267c6e45840",
        "title": "春日",
        "author": "刘知过",
        "content": "浓起香尘十里晴，晚来烟雨忽斜横。\n花开花落清明候，山北山南杜宇声。\n追念旧游浑是梦，退思良计不如耕。\n人中喜有弥天释，时吐清文慰此情。",
        "dynasty": "宋",
        "collection_info": null
    }
]