[
    {
        "uuid": "5990d9a793d09a81c84586ebaede6752",
        "title": "满庭芳 二气旋还",
        "author": "何锄翁",
        "content": "二气旋还，三宫升降，往来于是无穷。\n透关神水，铅汞过三峰。\n返复周流八脉，戊己炼、阴虎阳龙。\n凝情处，金光朗朗，身外见形容。\n灵光，真造化，天机深远，推测难通。\n算利名酒色，恰似秋风。\n大道玄炉进火，三田内养出神功。\n功成后，金书来诏，平步赴瑶宫。",
        "dynasty": "宋",
        "collection_info": null
    }
]