[
    {
        "uuid": "a796c8e071a3806bd58eb2f65284d09d",
        "title": "畬山谣",
        "author": "玄泰",
        "content": "畬山儿，畬山儿（《沅湘》无此三字），无所知，年年凿（《五灯会元》作「斫」）断青山嵋。\n就中最好衡山（《五灯会元》、《沅湘》作「岳」）色，杉松利斧摧贞枝。\n灵禽野鹤无因依，白云迴避青烟飞。\n猿猱路绝岩厓（《沅湘》作「岸」）出，芝朮（《沅湘》作「树」）失根茅草肥，年年斫罢仍再鉏（《沅湘》作「復锄」），千秋终是难復初。\n又（《南岳总胜集》作「由」）道今年种不多，来年更斫（《南岳总胜集》作「明年阔斫」）当阳坡。\n国家寿岳尚如此，不知此理如之何。\n（见《古今禅藻集》卷三，校以《五灯会元》卷六、《沅湘耆旧集》卷十、《南岳总胜集》卷中，后者仅录末四句。\n又明刻本《景德传灯录》注收此诗）。",
        "dynasty": "唐",
        "collection_info": null
    },
    {
        "uuid": "15aa31bc9215f4f7de518e8f89de354c",
        "title": "临化偈 一",
        "author": "玄泰",
        "content": "今年六十五，四大将离主。\n其道自玄玄，箇中无佛祖。",
        "dynasty": "唐",
        "collection_info": null
    },
    {
        "uuid": "38157ea9b4293fd55717dd59842c3a0a",
        "title": "临化偈 二",
        "author": "玄泰",
        "content": "不同[剃]（涕）（从《五灯会元》改）头，不用澡浴。\n一堆猛火，千足万足。\n（见《祖堂集》卷九、《五灯会元》卷六）。",
        "dynasty": "唐",
        "collection_info": null
    }
]