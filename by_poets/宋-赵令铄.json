[
    {
        "title": "子瞻和予致斋诗有端向瓮间寻吏部老来惟欲醉为乡之句因送薄酒兼成斐章冀发笑也",
        "author": "赵令铄",
        "content": "古人醉以酒，盖亦有所寓。\n一饮百忧忘，陶陶朝復暮。\n公欲醉为乡，瓮间寻吏部。\n惜取青铜钱，浊醪安足酤。\n敢窃好事名，聊资子云具。\n巧手斧鼻端，此情知有素。",
        "dynasty": "宋",
        "collection_info": null
    },
    {
        "title": "子瞻辞免起居之命令铄復用前韵一首以勉之",
        "author": "赵令铄",
        "content": "登州与仪曹，到官如旅寓。\n螭陛凤凰池，翱翱未云暮。\n冰雪照人清，黄色盈中部。\n譬如千日酿，一宿陋清酤。\n载笔无多时，公真济时具。\n叹息贺德基，犹知我尸素。",
        "dynasty": "宋",
        "collection_info": null
    }
]