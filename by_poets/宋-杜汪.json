[
    {
        "uuid": "a250e94fc423a3e5364a5a4456136c58",
        "title": "□韵呈徐□勘□□□",
        "author": "杜汪",
        "content": "规广前贤迹，相期幸有君。\n搜奇辱佳句，纪实待高文。\n古木风长悄，阴崖日易曛。\n何时陪胜赏，举手上霄云。",
        "dynasty": "宋",
        "collection_info": null
    },
    {
        "uuid": "4a667a6307053b979eee99984a5607c7",
        "title": "集杜工部句咏寒亭",
        "author": "杜汪",
        "content": "湖南清绝地，长夏想为情。\n六月风日冷，炎天冰雪生。\n蓬莱如可到，心迹喜双清。\n去郭轩楹敞，幽居不用名。",
        "dynasty": "宋",
        "collection_info": null
    },
    {
        "uuid": "15661a81d09449deabe9b8d1a2871320",
        "title": "集工部句题暖谷",
        "author": "杜汪",
        "content": "作尉穷谷僻，官高何足论。\n温温有风味，忆昔李公存。",
        "dynasty": "宋",
        "collection_info": null
    }
]