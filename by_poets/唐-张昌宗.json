[
    {
        "title": "奉和圣制夏日游石淙山",
        "author": "张昌宗",
        "content": "云车遥裔三珠树，帐殿交阴八桂丛。\n磵险泉声疑度雨，川平桥势若晴虹。\n叔夜弹琴歌白雪，孙登长啸韵清风。\n即此陪欢游阆苑，无劳辛苦向崆峒。",
        "dynasty": "唐",
        "collection_info": null
    },
    {
        "title": "少年行",
        "author": "张昌宗",
        "content": "少年不识事，落魄游韩魏。\n珠轩流水车，玉勒浮云骑。\n纵横意不一，然诺心无二。\n白璧赠穰苴，黄金奉毛遂。\n妙舞飘龙管，清歌吟凤吹。\n三春小苑游，千日中山醉。\n直言身可沈，谁论名与利。\n依倚孟尝君，自知能市义。",
        "dynasty": "唐",
        "collection_info": null
    },
    {
        "title": "太平公主山亭侍宴",
        "author": "张昌宗",
        "content": "淮南有小山，嬴女隐其间。\n折桂芙蓉浦，吹箫明月湾。\n扇掩将雏曲，钗承堕马鬟。\n欢情本无限，莫掩洛城关。",
        "dynasty": "唐",
        "collection_info": null
    },
    {
        "title": "奉和圣制夏日游石淙山",
        "author": "张昌宗",
        "content": "云车遥裔三珠树，帐殿交阴八桂丛。涧险泉声疑度雨，\n即此陪欢游阆苑，无劳辛苦向崆峒。",
        "dynasty": "唐",
        "collection_info": {
            "collection": "御定全唐诗",
            "volume": "卷八十"
        }
    },
    {
        "title": "少年行",
        "author": "张昌宗",
        "content": "少年不识事，落魄游韩魏。珠轩流水车，玉勒浮云骑。\n纵横意不一，然诺心无二。白璧赠穰苴，黄金奉毛遂。\n妙舞飘龙管，清歌吟凤吹。三春小苑游，千日中山醉。\n直言身可沉，谁论名与利。依倚孟尝君，自知能市义。",
        "dynasty": "唐",
        "collection_info": {
            "collection": "御定全唐诗",
            "volume": "卷八十"
        }
    },
    {
        "title": "太平公主山亭侍宴",
        "author": "张昌宗",
        "content": "淮南有小山，嬴女隐其间。折桂芙蓉浦，吹箫明月湾。\n扇掩将雏曲，钗承堕马鬟。欢情本无限，莫掩洛城关。",
        "dynasty": "唐",
        "collection_info": {
            "collection": "御定全唐诗",
            "volume": "卷八十"
        }
    }
]