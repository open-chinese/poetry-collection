[
    {
        "uuid": "ffc54502c14c27187031bfe03df748c5",
        "title": "瀑布泉",
        "author": "陈肃",
        "content": "山高激迅湍，清振林下响。\n飞雪溅千岩，白虹垂万丈。\n来此坐移时，森然毛髪爽。",
        "dynasty": "宋",
        "collection_info": null
    },
    {
        "uuid": "ee58afd0b76959012b8b40e648cf12b6",
        "title": "桃源洞",
        "author": "陈肃",
        "content": "轻烟绿满溪，夭桃红夹岸。\n春风吹百花，香逐春风散。\n花落与花开，年光不知换。",
        "dynasty": "宋",
        "collection_info": null
    },
    {
        "uuid": "7934f03dc2b0058994373ef34cf41785",
        "title": "半山亭",
        "author": "陈肃",
        "content": "蹑屐上高山，亭在半山侧。\n猿鸟戏层台，烟霞含秀色。\n復知名利心，到此堪俱息。",
        "dynasty": "宋",
        "collection_info": null
    },
    {
        "uuid": "e3dc221bdf1c309709f4de9286cb35ab",
        "title": "投龙潭",
        "author": "陈肃",
        "content": "流瀑落深潭，迭响如惊雷。\n跳波夹乱石，突兀寒如堆。\n潭上片云起，千山风雨来。",
        "dynasty": "宋",
        "collection_info": null
    },
    {
        "uuid": "ec443921a9ba6c4b227256e65c46add4",
        "title": "七星杉",
        "author": "陈肃",
        "content": "峭石七星杉，凌云势森耸。\n月照林影寒，风起龙势动。\n高低松桧枝，环如众星拱。",
        "dynasty": "宋",
        "collection_info": null
    },
    {
        "uuid": "8731be72ff66e1d56196e2d56fd7b0f0",
        "title": "蔡经宅",
        "author": "陈肃",
        "content": "岩扉生翠霭，石壁凌朱霞。\n草木状多怪，鸾鹤归如家。\n谁嫌狡狯心，满地投丹砂。",
        "dynasty": "宋",
        "collection_info": null
    },
    {
        "uuid": "baa1809e57c29b7d60d4035d029a723f",
        "title": "碧莲池",
        "author": "陈肃",
        "content": "爱此东南池，澄湛通泉脉。\n昔日碧莲根，香英今变白。\n颜色本神仙，霞衣无定格。",
        "dynasty": "宋",
        "collection_info": null
    },
    {
        "uuid": "bcf46e38ce9fcdd802e44149d6923b6e",
        "title": "流水池",
        "author": "陈肃",
        "content": "积水环巨石，石面如砥平。\n当知达者心，来此浮杯觥。\n酒中有贤圣，常愿娱闲情。",
        "dynasty": "宋",
        "collection_info": null
    }
]