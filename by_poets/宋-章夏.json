[
    {
        "uuid": "a5b6e886800589250321d85f3c3db95a",
        "title": "山门夕阳洞",
        "author": "章夏",
        "content": "暖凭磴藓坐，荫觅乔松倚。\n一诣云屋深，猿鹤颇相喜。\n霜鬚白纷纷，谓我作黄绮。",
        "dynasty": "宋",
        "collection_info": null
    },
    {
        "uuid": "d91f0594cd6f03b71c2c9cdca536bd50",
        "title": "涟漪洞",
        "author": "章夏",
        "content": "石窦定神鹓，控隘潭水际。\n神灵浮槎入，想到珠宫憩。\n岂似武陵源，尚容人避世。",
        "dynasty": "宋",
        "collection_info": null
    },
    {
        "uuid": "e5a4604f7e366cf0f45367b9cf8579e7",
        "title": "碧云洞",
        "author": "章夏",
        "content": "褰裳踏寒流，路险仰称伛。\n崖根乳积雪，石脉泉溜雨。\n融结知何年，人间阅今古。",
        "dynasty": "宋",
        "collection_info": null
    },
    {
        "uuid": "a6df8af059874d5dd69a08aff3dc360f",
        "title": "紫云岩",
        "author": "章夏",
        "content": "林表翠光出，浮埃不能涴。\n俯瞰松下石，冉冉飞云过。\n何人来栖真，復怀须弥座。",
        "dynasty": "宋",
        "collection_info": null
    }
]