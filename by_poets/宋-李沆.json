[
    {
        "uuid": "fdee1ec7da85047c45187d651da99373",
        "title": "伏睹禁林新成盛事辄思歌咏不避荒芜上李学士",
        "author": "李沆",
        "content": "禁庭多士列华簪，严乐辉光冠古今。\n御笔腾骧题玉署，宸章照耀咏辞林。\n虚堂挂后传千载，翠琰刊成直万金。\n振復文明知圣作，尊崇儒术见天心。\n增修一院烟霞丽主，曲宴羣英雨露深。\n自我昌朝为盛事，鳌山清峻重难寻。",
        "dynasty": "宋",
        "collection_info": null
    },
    {
        "uuid": "45f6233faacc724893de6345bd94c3b2",
        "title": "贡院锁宿闻吕员外使高丽赠徐骑省",
        "author": "李沆",
        "content": "圣化今无外，片途莫惮赊。\n扬帆箕子国，驻节管宁家。\n去伴千年鹤，归逢八月槎。\n离情恨华省，持此待疏麻。",
        "dynasty": "宋",
        "collection_info": null
    },
    {
        "uuid": "bbb6e05e07ff8cbaf783f430896bc036",
        "title": "题六和塔",
        "author": "李沆",
        "content": "经从塔下几春秋，每恨无因到上头。\n今日始知高处险，不如归卧旧林丘。",
        "dynasty": "宋",
        "collection_info": null
    }
]