[
    {
        "uuid": "aee3cfc3189ccc1f56a3f207129ef7cd",
        "title": "黄钟・人月圆春夜",
        "author": "梁寅",
        "content": "三春月胜三秋月，花下惜清阴，锦围绣阵，香生革履，光动兰襟。\n棠梨枝颤，乍惊栖鹊，夜久寒侵。\n明朝风雨，休孤此夕，一刻千金。",
        "dynasty": "元",
        "collection_info": null
    },
    {
        "uuid": "dea35de35493e44d8bccc80c2a2b3171",
        "title": "双调・折桂令留京城作",
        "author": "梁寅",
        "content": "龙楼凤阁重重，海上篷莱，天上瑶宫。\n锦绣人才，风云奇士，衮衮相逢。\n几人侍黄金殿上，几人在紫陌尘中。\n运有穷通，宽着心胸，一任君王，一任天公。",
        "dynasty": "元",
        "collection_info": null
    }
]