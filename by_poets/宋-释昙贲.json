[
    {
        "uuid": "aabbbc0d09bf5b701f55d2c641adc61a",
        "title": "偈四首  其一",
        "author": "释昙贲",
        "content": "五百生中受屈，祇缘不识个落字。\n百千众中较量，祇缘不识个昧字。\n都来两字淆讹，陷却多少平直。",
        "dynasty": "宋",
        "collection_info": null
    },
    {
        "uuid": "62f3ad13f953b9c346e4ea079631248f",
        "title": "偈四首  其二",
        "author": "释昙贲",
        "content": "维摩病，说尽道理。\n龙翔病，咳嗽不已。\n咳嗽不已，说尽道理。\n说尽道理，咳嗽不已。\n本是长江凑风冷，却教露柱患头风。",
        "dynasty": "宋",
        "collection_info": null
    },
    {
        "uuid": "7efd81fd03c9dd88d3f6fc96340c0a8d",
        "title": "偈四首  其三",
        "author": "释昙贲",
        "content": "团圞擘不破，潇洒觑不见。\n唤作正法眼，入地狱如箭。",
        "dynasty": "宋",
        "collection_info": null
    },
    {
        "uuid": "a28479a5cee894a573094575011c9530",
        "title": "偈四首  其四",
        "author": "释昙贲",
        "content": "浓将红粉傅了面，满把真珠盖却头。\n不识佳人真面目，空教人唱小凉州。",
        "dynasty": "宋",
        "collection_info": null
    },
    {
        "uuid": "9d0bdfe65b8decbda8bc81b347373e86",
        "title": "颂古四首  其一",
        "author": "释昙贲",
        "content": "竿头崖头撒手去，阆州澧州寻路归。\n廉纤脱尽全机露，八角磨盘空裏飞。",
        "dynasty": "宋",
        "collection_info": null
    },
    {
        "uuid": "68bbdae2eb6442bc5c307373c9714c83",
        "title": "颂古四首  其二",
        "author": "释昙贲",
        "content": "婆子因行掉臂，赵州因事长智。\n无端一句淆沎，惹得四海鼎沸。\n勘破了，有谁知。\n春风过后无消息，留得残花一两枝。",
        "dynasty": "宋",
        "collection_info": null
    },
    {
        "uuid": "d0595323e650cf9be87323e201ce0772",
        "title": "颂古四首  其三",
        "author": "释昙贲",
        "content": "带雪含霜半倚篱，横斜影裏露仙姿。\n前村昨夜春来了，竹屋老僧犹未知。",
        "dynasty": "宋",
        "collection_info": null
    },
    {
        "uuid": "eabf1e868cf3afc7a9110ffc890bff29",
        "title": "颂古四首  其四",
        "author": "释昙贲",
        "content": "明宣一道聪明呪，暗写两行灵宝符。\n谩道骑鲸游六合，何曾有梦到华胥。",
        "dynasty": "宋",
        "collection_info": null
    },
    {
        "uuid": "d97c6f7eea27ffe0d578019f1e0dcd8f",
        "title": "悼落牙",
        "author": "释昙贲",
        "content": "汝从何所来，遁迹在我口。\n美恶必同尝，冷暖共知有。\n我口时动摇，汝体常坚守。\n夫何一病缠，遽落钳匠手。\n汝今先我徂，我在嗟无后。\n坚者既不留，软者岂能久。\n平生敲磕句，一一如雷吼。\n嚼破百弥卢，咬断众窼臼。\n我力既若是，汝形安得朽。\n无生復无离，庶洗言说咎。",
        "dynasty": "宋",
        "collection_info": null
    },
    {
        "uuid": "54073ba191b021f7e6c8799dce6745a0",
        "title": "偈二首  其一",
        "author": "释昙贲",
        "content": "一见便见，八角磨盘空裏转。\n一得永得，辰锦朱砂如墨黑。\n秋风吹渭水，已落云门三句裏。\n落叶满长安，几箇而今被眼瞒。",
        "dynasty": "宋",
        "collection_info": null
    },
    {
        "uuid": "7a2719be11791cefff7cbd217d6f40db",
        "title": "偈二首  其二",
        "author": "释昙贲",
        "content": "闹篮方喜得抽头，退鼓而今打未休。\n莫把乳峰千丈雪，重来换我一双眸。",
        "dynasty": "宋",
        "collection_info": null
    },
    {
        "uuid": "5ddd25d44eabc72a5806382a078a3e8d",
        "title": "颂古二十七首  其一",
        "author": "释昙贲",
        "content": "两手擎来教放下，空身立地更疑猜。\n根尘识界无寻处，多谢春风烂漫开。",
        "dynasty": "宋",
        "collection_info": null
    },
    {
        "uuid": "f5d36eb91e55f98d5f670f837b95dcaa",
        "title": "颂古二十七首  其二",
        "author": "释昙贲",
        "content": "剎剎尘尘见不难，头陀何苦被他瞒。\n当初若论收姦细，莫把瞿昙做佛看。",
        "dynasty": "宋",
        "collection_info": null
    },
    {
        "uuid": "c2c6bbd7824ddbc3b720a047f5b72a52",
        "title": "颂古二十七首  其三",
        "author": "释昙贲",
        "content": "六月上伏，八月中秋。\n人平不语，水平不流。",
        "dynasty": "宋",
        "collection_info": null
    },
    {
        "uuid": "2a54be5e632e39ac8cd83409db4f7e70",
        "title": "颂古二十七首  其四",
        "author": "释昙贲",
        "content": "日暖风和景更奇，华华草草露全机。\n荼蘼一阵香风起，引得游蜂到处飞。",
        "dynasty": "宋",
        "collection_info": null
    },
    {
        "uuid": "1fd6f68061fec2efcad68639b6d2dc31",
        "title": "颂古二十七首  其五",
        "author": "释昙贲",
        "content": "映林映日一般红，吹落吹开总是风。\n可惜撷芳人不见，一时分付与游蜂。",
        "dynasty": "宋",
        "collection_info": null
    },
    {
        "uuid": "624ed821042a15b03791f6a24f917ed1",
        "title": "颂古二十七首  其六",
        "author": "释昙贲",
        "content": "截断从教来衮衮，随流未必去滔滔。\n青山长锁欲飞势，沧海合知来处高。",
        "dynasty": "宋",
        "collection_info": null
    },
    {
        "uuid": "fe39bd62a59ccdd180a9e8c06efe45f3",
        "title": "颂古二十七首  其七",
        "author": "释昙贲",
        "content": "漏传长乐未央静，月泻甘泉太液秋。\n夜半乐声回步辇，唤回三十六宫愁。",
        "dynasty": "宋",
        "collection_info": null
    },
    {
        "uuid": "77b2d2c4dc70322ccbf33c4363a6a893",
        "title": "颂古二十七首  其八",
        "author": "释昙贲",
        "content": "两指斤开权撮起，一毛头上为吹开。\n这回不在身边立，休说清风徧九垓。",
        "dynasty": "宋",
        "collection_info": null
    },
    {
        "uuid": "9061fce8dc1c9f2fc8d96454a2dc81cc",
        "title": "颂古二十七首  其九",
        "author": "释昙贲",
        "content": "未曾拈出定盘星，多少行家怨不平。\n待得权衡地就手，方知斤两自分明。",
        "dynasty": "宋",
        "collection_info": null
    },
    {
        "uuid": "7804a0c1732e2c55e6e09cff7c893d51",
        "title": "颂古二十七首  其一○",
        "author": "释昙贲",
        "content": "认得斑斑急上弦，吼风一镞去惊天。\n近前子细来观觑，谁把蓝田石射穿。",
        "dynasty": "宋",
        "collection_info": null
    },
    {
        "uuid": "6f0946b02282099610b855314c401236",
        "title": "颂古二十七首  其一一",
        "author": "释昙贲",
        "content": "风月山川共一家，谁来语下定龙蛇。\n太白不曾登便殿，笔头昨夜自生花。",
        "dynasty": "宋",
        "collection_info": null
    },
    {
        "uuid": "0eed056c9582b0c36dd8068065e39fa6",
        "title": "颂古二十七首  其一二",
        "author": "释昙贲",
        "content": "一足垂来亲点眼，岭头功德已圆成。\n长髭只怕精神露，却指红炉片雪轻。",
        "dynasty": "宋",
        "collection_info": null
    },
    {
        "uuid": "57a619688cb0fbbf2a6b6c293b8e4456",
        "title": "颂古二十七首  其一三",
        "author": "释昙贲",
        "content": "以何为体呵呵笑，推倒当头陷虎机。\n鸟带香从花裏出，龙含雨向洞中归。",
        "dynasty": "宋",
        "collection_info": null
    },
    {
        "uuid": "fed6fe9e8b83cc67bc11ff82a7bbd236",
        "title": "颂古二十七首  其一四",
        "author": "释昙贲",
        "content": "黄鹤楼前题一篇，无限措大失平仄。\n长沙一隻眼长长，今古何曾有踪迹。",
        "dynasty": "宋",
        "collection_info": null
    },
    {
        "uuid": "3e58349c5feaae34b9818938f8748fc2",
        "title": "颂古二十七首  其一五",
        "author": "释昙贲",
        "content": "指点深红与昔同，更无夭艷在芳丛。\n南泉笑裏移春去，留得残红醉蜜蜂。",
        "dynasty": "宋",
        "collection_info": null
    },
    {
        "uuid": "7a426e4b0d909de0ebaa431ca20f2541",
        "title": "颂古二十七首  其一六",
        "author": "释昙贲",
        "content": "蒙头不觉齁齁睡，开眼从教燄燄红。\n若谓平常便无事，须防豆爆冷灰中。",
        "dynasty": "宋",
        "collection_info": null
    },
    {
        "uuid": "bf591d5bd0ca5b9562ceb2f49c90ea9c",
        "title": "颂古二十七首  其一七",
        "author": "释昙贲",
        "content": "信手挥来一一亲，祇林剑下绝烟尘。\n行徧天台幷雁荡，归来重看锦江春。",
        "dynasty": "宋",
        "collection_info": null
    },
    {
        "uuid": "787cfab5befcd5ea080b47034e9f35f9",
        "title": "颂古二十七首  其一八",
        "author": "释昙贲",
        "content": "血盆似口剑如牙，竭世枢机未足夸。\n亲到龙潭龙不现，者回失却眼中花。",
        "dynasty": "宋",
        "collection_info": null
    },
    {
        "uuid": "72527411b52f679856ca34704e048091",
        "title": "颂古二十七首  其一九",
        "author": "释昙贲",
        "content": "冰棱锁断长河口，不见人从鸟道来。\n一阵风回修竹裏，玉阑干上雪成堆。",
        "dynasty": "宋",
        "collection_info": null
    },
    {
        "uuid": "8fa8f90eb9ba2ebb6be47dc09a53b9a5",
        "title": "颂古二十七首  其二○",
        "author": "释昙贲",
        "content": "七宝杯酌葡萄酒，金花纸写清平词。\n春风院静无人见，闲把君王玉笛吹。",
        "dynasty": "宋",
        "collection_info": null
    },
    {
        "uuid": "f950344ee41e0588c9fea2a4b9c668bf",
        "title": "颂古二十七首  其二一",
        "author": "释昙贲",
        "content": "白牯问狸奴，虚空酬万象。\n电激不停踪，谷虚谁答响。\n啐兮啄兮，清机历掌。\n回头𨍏轹范秦时，舌上葛藤长万丈。",
        "dynasty": "宋",
        "collection_info": null
    },
    {
        "uuid": "fd4e99d361a34770ba3b4e417e6a43fc",
        "title": "颂古二十七首  其二二",
        "author": "释昙贲",
        "content": "脱得边城戍役身，却来偷赏上园春。\n御街前畔低声语，不觉衝他貌事人。",
        "dynasty": "宋",
        "collection_info": null
    },
    {
        "uuid": "3b6c253f2dcd41857488fb0e92cffa6a",
        "title": "颂古二十七首  其二三",
        "author": "释昙贲",
        "content": "水不洗水，金不博金。\n昧毛色而得马，靡丝絃而乐琴。\n结绳画卦有许事，丧尽真淳盘古心。",
        "dynasty": "宋",
        "collection_info": null
    },
    {
        "uuid": "62ad9f60c436d36af7d5fd8af1f91e29",
        "title": "颂古二十七首  其二四",
        "author": "释昙贲",
        "content": "牙根烂嚼真弥勒，腹裏横吞老释迦。\n大地虚空皆得饱，这回不到负檀家。",
        "dynasty": "宋",
        "collection_info": null
    },
    {
        "uuid": "835778403b3f24dae2fd01be394f09f7",
        "title": "颂古二十七首  其二五",
        "author": "释昙贲",
        "content": "一雨一阴风未和，春从不快裏消磨。\n桃花暗已随流水，空使刘郎惆怅多。",
        "dynasty": "宋",
        "collection_info": null
    }
]