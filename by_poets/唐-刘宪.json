[
    {
        "uuid": "653ab5e040f7071ce5d19b4090503f82",
        "title": "横吹曲辞 折杨柳",
        "author": "刘宪",
        "content": "沙塞三河道，金闺二月春。\n碧烟杨柳色，红粉绮罗人。\n露叶怜啼脸，风花思舞巾。\n攀持君不见，为听曲中新。",
        "dynasty": "唐",
        "collection_info": null
    },
    {
        "uuid": "82dea1b4d753cad96c48996b3e7b5a80",
        "title": "奉和圣制立春日侍宴内殿出剪綵花应制",
        "author": "刘宪",
        "content": "上林宫馆好，春光独早知。\n剪花疑始发，刻燕似新窥。\n色浓轻雪点，香浅嫩风吹。\n此日叨陪侍，恩荣得数枝。",
        "dynasty": "唐",
        "collection_info": null
    },
    {
        "uuid": "e070fc5909ac4235bc03e317fc82d7ee",
        "title": "奉和人日清晖阁宴羣臣遇雪应制",
        "author": "刘宪",
        "content": "舆辇乘人日，登临上凤京。\n风寻歌曲扬，雪向舞行萦。\n千官随兴合，万福与时幷。\n承恩长若此，微贱幸昇平。",
        "dynasty": "唐",
        "collection_info": null
    },
    {
        "uuid": "95f3e13da21e38a100f39333c3894a73",
        "title": "奉和七夕宴两仪殿应制",
        "author": "刘宪",
        "content": "秋吹过双阙，星仙动二灵。\n更深移月镜，河浅度云軿。\n殿上呼方朔，人间失武丁。\n天文兹夜裏，光映紫微庭。",
        "dynasty": "唐",
        "collection_info": null
    },
    {
        "uuid": "fea676a874fd978862dc9bc9369394cc",
        "title": "奉和九月九日圣制登慈恩寺浮图应制",
        "author": "刘宪",
        "content": "飞塔云霄半，清晨羽斾游。\n登临凭季月，寥廓见中州。\n御酒新寒退，天文瑞景留。\n辟邪将献寿，兹日奉千秋。",
        "dynasty": "唐",
        "collection_info": null
    },
    {
        "uuid": "610d7a16910019cfbb3b0f794ece23ee",
        "title": "闰九月九日幸总持寺登浮图应制",
        "author": "刘宪",
        "content": "重阳登闰序，上界叶时巡。\n驻辇天花落，开筵妓乐陈。\n城端剎柱见，云表露盘新。\n临睨光辉满，飞文动睿神。",
        "dynasty": "唐",
        "collection_info": null
    },
    {
        "uuid": "6ee8618b792e341706eea1ad1cfdbc5b",
        "title": "侍宴长宁公主东庄",
        "author": "刘宪",
        "content": "公主林亭地，清晨降玉舆。\n画桥飞渡水，仙阁涌临虚。\n晴新看蛱蝶，夏早摘芙蕖。\n文酒娱游盛，忻叨侍从余。",
        "dynasty": "唐",
        "collection_info": null
    },
    {
        "uuid": "81728dd661a1c4536741a8ac546ec7e4",
        "title": "奉和送金城公主入西蕃应制",
        "author": "刘宪",
        "content": "外馆踰河右，行营指路岐。\n和亲悲远嫁，忍爱泣将离。\n旌斾羗风引，轩车汉月随。\n那堪马上曲，时向管中吹。",
        "dynasty": "唐",
        "collection_info": null
    },
    {
        "uuid": "6868ec2d86412a9bf0593d0ae704461b",
        "title": "奉和圣制登骊山高顶寓目应制",
        "author": "刘宪",
        "content": "骊阜镇皇都，銮游眺八区。\n原隰旌门裏，风云扆座隅。\n直城如斗柄，官树似星榆。\n从臣词赋末，滥得上天衢。",
        "dynasty": "唐",
        "collection_info": null
    },
    {
        "uuid": "a892d1bfd76c61b76eca4243db83a5ec",
        "title": "奉和幸白鹿观应制",
        "author": "刘宪",
        "content": "玄游乘落晖，仙宇蔼霏微。\n石梁萦涧转，珠斾扫坛飞。\n芝童荐膏液，松鹤舞骖騑。\n还似瑶池上，歌成周驭归。",
        "dynasty": "唐",
        "collection_info": null
    },
    {
        "uuid": "59cdfc111dbb4f68c90226fe91159c2e",
        "title": "奉和立春日内出綵花树应制",
        "author": "刘宪",
        "content": "禁苑韶年此日归，东郊道上转青旗。\n柳色梅芳何处所，风前雪裏觅芳菲。\n开冰池内鱼新跃，剪綵花间燕始飞。\n欲识王游布阳气，为观天藻竞春晖。",
        "dynasty": "唐",
        "collection_info": null
    },
    {
        "uuid": "922e131477ce0a1a67868250abc438d4",
        "title": "奉和春日幸望春宫应制",
        "author": "刘宪",
        "content": "暮春春色最便妍，苑裏花开列御筵。\n商山积翠临城起，浐水浮光共幕连。\n莺藏嫩叶歌相唤，蝶碍芳丛舞不前。\n欢娱节物今如此，愿奉宸游亿万年。",
        "dynasty": "唐",
        "collection_info": null
    },
    {
        "uuid": "91efb0f178f81a33709b441491ff53e2",
        "title": "奉和幸安乐公主山庄应制",
        "author": "刘宪",
        "content": "主家别墅帝城隈，无劳海上觅蓬莱。\n沓石悬流平地起，危楼曲阁半天开。\n庭莎作荐舞行出，浦树相将歌棹回。\n此日风光与形胜，只言作伴圣词来。",
        "dynasty": "唐",
        "collection_info": null
    },
    {
        "uuid": "d096d1d9e4d7f58774c3fc8a9479ffef",
        "title": "兴庆池侍宴应制",
        "author": "刘宪",
        "content": "苍龙阙下天泉池，轩驾来游箫管吹。\n缘堤夏篠萦不散，冐水新荷卷復披。\n帐殿疑从画裏出，楼船直在镜中移。\n自然东海神仙处，何用西昆辙迹疲。",
        "dynasty": "唐",
        "collection_info": null
    },
    {
        "uuid": "bf322d713167652c0878124d29400646",
        "title": "奉和幸大荐福寺应制",
        "author": "刘宪",
        "content": "地灵传景福，天驾俨钩陈。\n佳哉藩邸旧，赫矣梵宫新。\n香塔鱼山下，禅堂雁水滨。\n珠幡映白日，镜殿写青春。\n甚欢延故吏，大觉拯生人。\n幸承歌颂末，长奉属车尘。",
        "dynasty": "唐",
        "collection_info": null
    },
    {
        "uuid": "d622fe1a0ec7fb5a0b635f8c1af83deb",
        "title": "奉和幸三会寺应制",
        "author": "刘宪",
        "content": "岧嶤仓史台，敞朗绀园开。\n戒旦壶人集，翻霜羽骑来。\n下辇登三袭，褰旒望九垓。\n林披舘陶牓，水浸昆明灰。\n网户飞花缀，幡竿度鸟迴。\n豫游仙唱动，潇洒出尘埃。",
        "dynasty": "唐",
        "collection_info": null
    },
    {
        "uuid": "4371ce117dabe73b90d8adad436ceea8",
        "title": "奉和幸长安故城未央宫应制",
        "author": "刘宪",
        "content": "汉宫千祀外，轩驾一来游。\n夷荡长如此，威灵不復留。\n凭高睿赏发，怀古圣情周。\n寒向南山敛，春过北渭浮。\n土功昔云盛，人英今所求。\n幸听熏风曲，方知霸道羞。",
        "dynasty": "唐",
        "collection_info": null
    },
    {
        "uuid": "bad09fe2c05bd1f4dbb3fee8e1351456",
        "title": "奉和幸礼部尚书窦希玠宅应制",
        "author": "刘宪",
        "content": "北斗枢机任，西京肺腑亲。\n畴昔王门下，今兹御幸辰。\n恩光山水被，圣作管弦新。\n遶坐熏红药，当轩暗绿筠。\n摘荷纔早夏，听鸟尚余春。\n行漏今徒晚，风烟起观津。",
        "dynasty": "唐",
        "collection_info": null
    },
    {
        "uuid": "1e7d7e6c957483c02f94b2919497452d",
        "title": "奉和圣制幸望春宫送朔方大总管张仁亶",
        "author": "刘宪",
        "content": "命将择耆年，图功胜必全。\n光辉万乘饯，威武二庭宣。\n中衢横鼓角，旷野蔽旌旃。\n推食天厨至，投醪御酒传。\n凉风过雁苑，杀气下鸡田。\n分阃恩何极，临岐动睿篇。",
        "dynasty": "唐",
        "collection_info": null
    },
    {
        "uuid": "bdd4b86e9e9f26fe1f09785439c71f9b",
        "title": "奉和幸韦嗣立山庄侍宴应制",
        "author": "刘宪",
        "content": "东山有谢安，枉道降鸣銮。\n缇骑分初日，霓旌度晓寒。\n云跸岩间下，虹桥涧底盘。\n幽栖俄以届，圣瞩宛余欢。\n崖悬飞溜直，岸转绿潭宽。\n桂华尧酒泛，松响舜琴弹。\n明主恩斯极，贤臣节更殚。\n不才叨侍从，咏德以濡翰。",
        "dynasty": "唐",
        "collection_info": null
    },
    {
        "uuid": "8ddb6f3790c2eb5aa99f0cd430cf282f",
        "title": "人日翫雪应制",
        "author": "刘宪",
        "content": "胜日登临云叶起，芳风摇荡雪花飞。\n呈晖幸得承金镜，扬彩还将奉玉衣。",
        "dynasty": "唐",
        "collection_info": null
    },
    {
        "uuid": "b03f596ae145c5171433a071d96c4238",
        "title": "上巳日祓禊渭滨应制",
        "author": "刘宪",
        "content": "桃花欲落柳条长，沙头水上足风光。\n此时御跸来游处，愿奉年年祓禊觞。",
        "dynasty": "唐",
        "collection_info": null
    },
    {
        "uuid": "fc0b621491f448b18bc4502f6bad7a88",
        "title": "苑中遇雪应制",
        "author": "刘宪",
        "content": "龙骖晓入望春宫，正逢春雪舞东风。\n花光倂洒天文上，寒气行消御酒中。",
        "dynasty": "唐",
        "collection_info": null
    },
    {
        "uuid": "5884c5714e28ec6e75f5f57b916ff44a",
        "title": "夜宴安乐公主新宅",
        "author": "刘宪",
        "content": "层轩洞户旦新披，度曲飞觞夜不疲。\n绮缀玲珑河色晓，珠帘隐映月华窥。",
        "dynasty": "唐",
        "collection_info": null
    },
    {
        "uuid": "202239dd8816c74bc5e16cefa124a848",
        "title": "奉和圣制幸韦嗣立山庄",
        "author": "刘宪",
        "content": "非吏非隐晋尚书，一丘一壑降乘舆。\n天藻缘情两曜合，山巵献寿万年余。",
        "dynasty": "唐",
        "collection_info": null
    },
    {
        "uuid": "50008ea15282917ae5582f31e54970cb",
        "title": "饯唐永昌",
        "author": "刘宪",
        "content": "始见郎官拜洛阳，旋闻近侍发雕章。\n绪言已勖期年政，绮字当生满路光。",
        "dynasty": "唐",
        "collection_info": null
    },
    {
        "uuid": "de8168031f5ccc56b843a064323ea3a8",
        "title": "奉和人日清晖阁宴群臣遇雪应制",
        "author": "刘宪",
        "content": "舆辇乘人日，登临上凤京。\n风寻歌曲扬，雪向舞行萦。\n千官随兴合，万福与时并。\n承恩长若此，微贱幸升平。",
        "dynasty": "唐",
        "collection_info": {
            "collection": "御定全唐诗",
            "volume": "卷七十一"
        }
    },
    {
        "uuid": "0161cfcf2d7db1f4d349688e9bbdf88d",
        "title": "奉和七夕宴两仪殿应制",
        "author": "刘宪",
        "content": "秋吹过双阙，星仙动二灵。\n更深移月镜，河浅度云輧。\n殿上呼方朔，人间失武丁。\n天文兹夜裏，光映紫微庭。",
        "dynasty": "唐",
        "collection_info": {
            "collection": "御定全唐诗",
            "volume": "卷七十一"
        }
    },
    {
        "uuid": "e5007336ff1628510878643286272ebc",
        "title": "奉和九月九日圣制登慈恩寺浮图应制",
        "author": "刘宪",
        "content": "飞塔云霄半，清晨羽旆游。\n登临凭季月，寥廓见中州。\n御酒新寒退，天文瑞景留。\n辟邪将献寿，兹日奉千秋。",
        "dynasty": "唐",
        "collection_info": {
            "collection": "御定全唐诗",
            "volume": "卷七十一"
        }
    },
    {
        "uuid": "9a3639a88636e1ce0a30036e8e809eaa",
        "title": "闰九月九日幸总持寺登浮图应制",
        "author": "刘宪",
        "content": "重阳登闰序，上界叶时巡。\n驻辇天花落，开筵妓乐陈。\n城端刹柱见，云表露盘新。\n临睨光辉满，飞文动睿神。",
        "dynasty": "唐",
        "collection_info": {
            "collection": "御定全唐诗",
            "volume": "卷七十一"
        }
    },
    {
        "uuid": "bb05318937805e4fec7a09ce42443f49",
        "title": "奉和送金城公主入西蕃应制",
        "author": "刘宪",
        "content": "外馆逾河右，行营指路岐。\n和亲悲远嫁，忍爱泣将离。\n旌旆羌风引，轩车汉月随。\n那堪马上曲，时向管中吹。",
        "dynasty": "唐",
        "collection_info": {
            "collection": "御定全唐诗",
            "volume": "卷七十一"
        }
    },
    {
        "uuid": "0149185714b032cdaa139796fc06b23d",
        "title": "奉和幸白鹿观应制",
        "author": "刘宪",
        "content": "玄游乘落晖，仙宇蔼霏微。\n石樑萦涧转，珠旆扫坛飞。\n芝童荐膏液，松鹤舞骖騑。\n还似瑶池上，歌成周驭归。",
        "dynasty": "唐",
        "collection_info": {
            "collection": "御定全唐诗",
            "volume": "卷七十一"
        }
    },
    {
        "uuid": "3b11b8336f07b596dc9354a27ea05d56",
        "title": "奉和立春日内出彩花树应制",
        "author": "刘宪",
        "content": "禁苑韶年此日归，东郊道上转青旗。\n柳色梅芳何处所，欲识王游布阳气，为观天藻竞春晖。",
        "dynasty": "唐",
        "collection_info": {
            "collection": "御定全唐诗",
            "volume": "卷七十一"
        }
    },
    {
        "uuid": "693b9287e1afeb4a82402a07ee2067bd",
        "title": "奉和春日幸望春宫应制",
        "author": "刘宪",
        "content": "暮春春色最便妍，苑裏花开列御筵。\n商山积翠临城起，欢娱节物今如此，愿奉宸游亿万年。",
        "dynasty": "唐",
        "collection_info": {
            "collection": "御定全唐诗",
            "volume": "卷七十一"
        }
    },
    {
        "uuid": "9a35cefbb2e4886da9a95ea2c5ba6e31",
        "title": "奉和幸安乐公主山庄应制",
        "author": "刘宪",
        "content": "主家别墅帝城隈，无劳海上觅蓬莱。\n沓石悬流平地起，此日风光与形胜，只言作伴圣词来。",
        "dynasty": "唐",
        "collection_info": {
            "collection": "御定全唐诗",
            "volume": "卷七十一"
        }
    },
    {
        "uuid": "e2e9cde344a71c651e67ed336909c115",
        "title": "兴庆池侍宴应制",
        "author": "刘宪",
        "content": "苍龙阙下天泉池，轩驾来游箫管吹。\n缘堤夏筱萦不散，自然东海神仙处，何用西昆辙迹疲。",
        "dynasty": "唐",
        "collection_info": {
            "collection": "御定全唐诗",
            "volume": "卷七十一"
        }
    },
    {
        "uuid": "abc6d4e2bc61091ce232189091e2d140",
        "title": "奉和幸三会寺应制",
        "author": "刘宪",
        "content": "岧峣仓史台，敞朗绀园开。\n戒旦壶人集，翻霜羽骑来。\n下辇登三袭，褰旒望九垓。\n林披馆陶榜，水浸昆明灰。\n网户飞花缀，幡竿度鸟回。\n豫游仙唱动，潇洒出尘埃。",
        "dynasty": "唐",
        "collection_info": {
            "collection": "御定全唐诗",
            "volume": "卷七十一"
        }
    },
    {
        "uuid": "3fa1afaa7db17c10cdba7757fa326232",
        "title": "奉和幸礼部尚书窦希玠宅应制",
        "author": "刘宪",
        "content": "北斗枢机任，西京肺腑亲。\n畴昔王门下，今兹御幸辰。\n恩光山水被，圣作管弦新。\n绕坐熏红药，当轩暗绿筠。\n摘荷才早夏，听鸟尚余春。\n行漏今徒晚，风烟起观津。",
        "dynasty": "唐",
        "collection_info": {
            "collection": "御定全唐诗",
            "volume": "卷七十一"
        }
    },
    {
        "uuid": "8750b8a5b2ef759b1eaac6685278c4ef",
        "title": "苑中遇雪应制",
        "author": "刘宪",
        "content": "龙骖晓入望春宫，正逢春雪舞东风。\n花光并洒天文上，寒气行消御酒中。",
        "dynasty": "唐",
        "collection_info": {
            "collection": "御定全唐诗",
            "volume": "卷七十一"
        }
    },
    {
        "uuid": "35ca9bc71a671275ccae5f9b6d393979",
        "title": "奉和圣制幸韦嗣立山庄",
        "author": "刘宪",
        "content": "非吏非隐晋尚书，一丘一壑降乘舆。\n天藻缘情两曜合，山卮献寿万年余。",
        "dynasty": "唐",
        "collection_info": {
            "collection": "御定全唐诗",
            "volume": "卷七十一"
        }
    }
]