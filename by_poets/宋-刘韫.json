[
    {
        "uuid": "ed3b3aade3daafe625224b45ef5e1754",
        "title": "游永丰寺",
        "author": "刘韫",
        "content": "古寺峥嵘隠翠微，茂林修竹正依依。\n买山也作他年计，何必傍人□是非。",
        "dynasty": "宋",
        "collection_info": null
    },
    {
        "uuid": "91e5856b0e57b392a49dd7a9f21d53d9",
        "title": "金精",
        "author": "刘韫",
        "content": "空山何代落星躔，今作阳灵小洞天。\n试觅丹梯攀绝壁，遥寻绛阙在层巅。\n霜戈杂沓兵初合，霞佩飘摇女已仙。\n灵迹羽人同指点，身轻我欲便凌烟。",
        "dynasty": "宋",
        "collection_info": null
    },
    {
        "uuid": "25996baafbfeed9dcefec0f9ffc2590f",
        "title": "场南寺",
        "author": "刘韫",
        "content": "晓起阴霾喜绝收，急快扶酒为春留。\n落花千点野亭寂，啼鸟一声春寺幽。\n施食台高禽易啄，长明灯暗鼠潜偷。\n山僧摘茗吹茶竈，留客殷勤学道州。",
        "dynasty": "宋",
        "collection_info": null
    }
]