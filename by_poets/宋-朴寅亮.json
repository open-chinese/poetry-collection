[
    {
        "uuid": "6a00e2b97d2f6e8681890c24c33a7859",
        "title": "过龟山",
        "author": "朴寅亮",
        "content": "岩岩峻石迭成山，下着珠蠙一水环。\n塔影倒垂淮浪底，钟声摇落碧云间。\n门前客棹洪涛急，竹下僧棋白日闲。\n一奉胜游堪惜景，故留诗句约重还。",
        "dynasty": "宋",
        "collection_info": null
    },
    {
        "uuid": "1a2216935af5c4d8cd06516fa651c214",
        "title": "句",
        "author": "朴寅亮",
        "content": "万迭危岑天倚杵，一竿斜日水浮金。",
        "dynasty": "宋",
        "collection_info": null
    }
]