[
    {
        "uuid": "a000d58c71f1c9f82f5ab90c35527e37",
        "title": "题钓台",
        "author": "鲁有开",
        "content": "昔日狂奴向此来，爱垂芳饵上崔嵬。\n乡人不识钓台意，空指山头是钓台。",
        "dynasty": "宋",
        "collection_info": null
    },
    {
        "uuid": "48f9ee47b07f491597a13b6486108cb1",
        "title": "大涤洞",
        "author": "鲁有开",
        "content": "马蹄清晓破蓝田，一出红尘骨已仙。\n任锁九重山下路，终寻五处洞中天。\n泉流碧砌长鸣玉，蹟隠苍崖久蜕蝉。\n人世归时知变否，樵夫曾记烂柯年。",
        "dynasty": "宋",
        "collection_info": null
    }
]