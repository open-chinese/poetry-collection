[
    {
        "uuid": "cc972672e2e39ff2da5460a18752d123",
        "title": "汉宫春 手拈黄花",
        "author": "王□□",
        "content": "手拈黄花，对西风无语，双鬓萧萧。\n韶华暗中过眼，零落心交。\n登临把酒，更谁伴、破橘持螯。\n惟只有，湖边鸥鹭，飞来如受人招。\n往事不禁重省，料绾罗分钿，翠减香销。\n空向画桥古树，犹系轻桡。\n西兴渡口，误归帆、几信寒潮。\n伤情处，淡烟残照，倚兰人共秋高。",
        "dynasty": "宋",
        "collection_info": null
    }
]