[
    {
        "uuid": "ab5b544ecf50c77dc3c59dd94a5a3f41",
        "title": "东岩寺",
        "author": "雍大椿",
        "content": "精庐隠东山，气象严竹柏。\n入门佛画好，晓日明金碧。\n向来岩名寺，初不觇遗迹。\n隠庵中梁秀，邂逅论夙昔。\n行前亟指似，云磴飞双舄。\n始知翠微中，洞穴刊青壁。\n莓苔暗龙象，缺甃贮灵液。\n开山记干元，断碣余□□。\n经营想耆旧，兴废今几易。\n平生泉石心，逮此欣有□。\n惜哉荆棘地，尚阻游人屐。\n畴能发其秘，澄观今藉□。",
        "dynasty": "宋",
        "collection_info": null
    }
]