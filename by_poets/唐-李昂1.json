[
    {
        "uuid": "937a5325fd75ee0594037e93f66c9a39",
        "title": "暮春喜雨诗",
        "author": "李昂1",
        "content": "风云喜际会，雷雨遂流滋。\n荐币虚陈礼，动天实精思。\n渐侵九夏节，复在三春时。\n霢霂垂朱阙，飘飖入绿墀。\n郊垧既沾足，黍稷有丰期。\n百辟同康乐，万方伫雍熙。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "uuid": "679e2fe14213992ae247f94c7a647ba0",
        "title": "题程修己竹障",
        "author": "李昂1",
        "content": "良工运精思，巧极似有神。\n临窗忽睹繁阴合，再盼真假殊未分。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "uuid": "c84308d766c199c35cec7ba9514c9183",
        "title": "宫中题",
        "author": "李昂1",
        "content": "辇路生春草，上林花发时。\n凭高何限意，无复侍臣知。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "uuid": "170a2ea3c72f3be1aeeb251a42f5cad9",
        "title": "上巳日赐裴度",
        "author": "李昂1",
        "content": "注想待元老，识君恨不早。\n我家柱石衰，忧来学丘祷。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "uuid": "c7b7c997f4de4a9c5023ed52914b61d8",
        "title": "上元日二首",
        "author": "李昂1",
        "content": "上元高会集群仙，心斋何事欲祈年。\n丹诚傥彻玉帝座，且共吾人庆大田。\n蓂生三五叶初齐，上元羽客出桃蹊。\n不爱仙家登真诀，愿蒙四海福黔黎。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "uuid": "32514c289ffd241ee77b2ed0f3ebb6f4",
        "title": "夏日联句",
        "author": "李昂1",
        "content": "人皆苦炎热，我爱夏日长。\n——李昂1熏风自南来，殿阁生微凉。\n——柳公权",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    }
]