[
    {
        "uuid": "57d0a0bbcd1737bcfd636f72fe34a394",
        "title": "上权臣",
        "author": "释仪",
        "content": "我本田中一比丘，却来乘马不乘牛。\n如今马上风波急，不似田中得自由。",
        "dynasty": "宋",
        "collection_info": null
    },
    {
        "uuid": "6480b837fc578a8c62abffe19a1b258a",
        "title": "句",
        "author": "释仪",
        "content": "片帆忽逐飞鸿去，知落谁山第几重。",
        "dynasty": "宋",
        "collection_info": null
    },
    {
        "uuid": "a42c4283398623f995554214502b5345",
        "title": "偈三首  其一",
        "author": "释仪",
        "content": "莫分彼我，彼我无殊。\n困鱼止泺，病鸟栖芦。\n逡巡不进泥中履，争得先生一卷书。",
        "dynasty": "宋",
        "collection_info": null
    },
    {
        "uuid": "c4fb9f6d42c890996a330e6a2f167892",
        "title": "偈三首  其二",
        "author": "释仪",
        "content": "无相如来示现身，破魔兵众绝纤尘。\n七星斜映风生处，四海还归旧主人。",
        "dynasty": "宋",
        "collection_info": null
    },
    {
        "uuid": "ec44f7a60c6993cb45941729785ccf9c",
        "title": "偈三首  其三",
        "author": "释仪",
        "content": "万派横流总向东，超然八面自玲珑。\n万人胆破沙场上，一箭双雕落碧空。",
        "dynasty": "宋",
        "collection_info": null
    }
]