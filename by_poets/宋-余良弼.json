[
    {
        "uuid": "d1f3b75427116415fd9508075d65e337",
        "title": "教子诗",
        "author": "余良弼",
        "content": "白髮无凭吾老矣，青春不再汝知乎。\n年将弱冠非童子，学不成名岂丈夫。\n幸有明窗羣凈几，何劳凿壁与编蒲。\n功成欲自殊头角，记取韩公训阿符。",
        "dynasty": "宋",
        "collection_info": null
    },
    {
        "uuid": "d51c84d9852bdd95f0d7025fc6026adc",
        "title": "诗一首",
        "author": "余良弼",
        "content": "万僞何缘斗一真，时间谩得面前人。\n生男种女多喑哑，果报元来必有因。",
        "dynasty": "宋",
        "collection_info": null
    },
    {
        "uuid": "0fb67e49c922666fb0c5d4877dc9e90c",
        "title": "句",
        "author": "余良弼",
        "content": "江流不復三峡险，天际自此中州宽。",
        "dynasty": "宋",
        "collection_info": null
    }
]