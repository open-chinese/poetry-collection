[
    {
        "uuid": "e2fd78d8687a7bd46eac03d1b9e80dfb",
        "title": "满江红 太液芙蓉",
        "author": "张琼英",
        "content": "太液芙蓉，浑不似、丹青颜色。\n常记得、春风雨露，玉楼金阙。\n名播兰簪妃后里，晕生莲脸君王侧。\n忽一声、颦鼓拍天来，繁华歇。\n龙虎散，风云灭。\n千古恨，凭谁说。\n对山河百二，泪痕沾血。\n客馆夜惊尘土梦，宫车晓转关山月。\n问嫦娥、垂顾肯相容，同圆缺。",
        "dynasty": "宋",
        "collection_info": null
    }
]