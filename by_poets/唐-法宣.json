[
    {
        "uuid": "ad24d0f265218105a143023a8ee6b92a",
        "title": "爱妾换马",
        "author": "法宣",
        "content": "朱鬣饰金镳，红妆束素腰。\n似云来躞蹀，如雪去飘飖。\n桃花含浅汗，柳叶带余娇。\n骋光将独立，双绝不俱标。",
        "dynasty": "唐",
        "collection_info": null
    },
    {
        "uuid": "75df39cecf0932b3af43e856028b9510",
        "title": "和赵王观妓",
        "author": "法宣",
        "content": "桂山留上客，兰室命妖饶。\n城中画广黛，宫裏束纤腰。\n舞袖风前举，歌声扇后娇。\n周郎不须顾，今日管弦调。",
        "dynasty": "唐",
        "collection_info": null
    }
]