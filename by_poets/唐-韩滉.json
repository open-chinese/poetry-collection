[
    {
        "uuid": "f894bbf00c2267f47358c019e30319f2",
        "title": "晦日呈诸判官",
        "author": "韩滉",
        "content": "晦日新晴春色娇，万家攀折渡长桥。\n年年老向江城寺，不觉春风换柳条。",
        "dynasty": "唐",
        "collection_info": null
    },
    {
        "uuid": "10dbf26b9bd3b995ce3d14be518a23b3",
        "title": "听乐怅然自述",
        "author": "韩滉",
        "content": "万事伤心对管弦，一身含泪向春烟。\n黄金用尽敎歌舞，留与他人乐少年。",
        "dynasty": "唐",
        "collection_info": null
    },
    {
        "uuid": "30009d9aa69a1adc7059315ba7f050f2",
        "title": "判僧云晏五人聚赌喧诤语",
        "author": "韩滉",
        "content": "正法何曾执贝，空门不积余财。\n白日既能赌博，通宵必醉尊罍。\n强说天堂难到，又言地狱长开。\n并付江神收管，波中便是泉台。",
        "dynasty": "唐",
        "collection_info": null
    },
    {
        "uuid": "233f50f82cdcc79264e0f9159c91078d",
        "title": "听乐怅然自述",
        "author": "韩滉",
        "content": "万事伤心对管弦，一身含泪向春烟。\n黄金用尽教歌舞，留与他人乐少年。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十二"
        }
    },
    {
        "uuid": "bc7e386b377bb36c9fb7a4c5226c3fe6",
        "title": "判僧云晏五人聚赌喧诤语",
        "author": "韩滉",
        "content": "正法何曾执贝，空门不积余财。\n白日既能赌博，并付江神收管，波中便是泉台。",
        "dynasty": "唐",
        "collection_info": {
            "collection": "御定全唐诗",
            "volume": "卷八百七十三"
        }
    }
]