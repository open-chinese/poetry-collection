[
    {
        "title": "天香 南国蜚声",
        "author": "何得之",
        "content": "南国蜚声，三鳌孕粹，中兴循吏称首。\n官在中都，斑参玉笋，妙简帝心应久。\n长材已试，名字向、金瓯先覆。\n貂冕冠蝉载服，鸾台凤池荣簉。\n年年桂觞介寿。\n正江梅、犯寒时候。\n料想舞僮歌女，翠鬟依旧。\n富贵人间罕有。\n任鼎沸笙箫对樽□。\n稳步堤沙，高攀禁柳。",
        "dynasty": "宋",
        "collection_info": null
    }
]