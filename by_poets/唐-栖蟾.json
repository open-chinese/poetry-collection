[
    {
        "uuid": "8afc85270f368a661267f22e4993b039",
        "title": "短歌行",
        "author": "栖蟾",
        "content": "蟾光堪自笑，浮世懒思量。\n身得几时活，眼开终日忙。\n千门无寿药，一镜有愁霜。\n早向尘埃外，光阴任短长。",
        "dynasty": "唐",
        "collection_info": null
    },
    {
        "uuid": "86ac0e7eb5061c553ccb91fed2bf1bba",
        "title": "除夜",
        "author": "栖蟾",
        "content": "九冬三十夜，寒与暖分开。\n坐到四更后，身添一岁来。\n鱼灯延腊火，兽炭化春灰。\n青帝今应老，迎新见几回。",
        "dynasty": "唐",
        "collection_info": null
    },
    {
        "uuid": "0ff260ca668718e5b2c555523ee185e4",
        "title": "宿巴江",
        "author": "栖蟾",
        "content": "江声五十里，泻碧急于弦。\n不觉日又夜，争教人少年。\n一汀巫峡月，两岸子规天。\n山影似相伴，浓遮到晓船。",
        "dynasty": "唐",
        "collection_info": null
    },
    {
        "uuid": "2be72d19052bc3666ec672621c5f5d3c",
        "title": "游边",
        "author": "栖蟾",
        "content": "边云四顾浓，饥马嗅枯丛。\n万里八九月，一身西北风。\n偷营天正黑，战地雪多红。\n昨夜东归梦，桃花暖色中。",
        "dynasty": "唐",
        "collection_info": null
    },
    {
        "uuid": "8d371f1682a50a300b9691c7ec03fdde",
        "title": "居南岳怀沈彬",
        "author": "栖蟾",
        "content": "石房开竹扉，茗外独支颐。\n万木还无叶，百年能几时。\n隔云闻狖过，截雨见虹垂。\n因忆岳南客，晏眠吟好诗。",
        "dynasty": "唐",
        "collection_info": null
    },
    {
        "uuid": "94efd1dee314385312c6b3c7fed3a2de",
        "title": "南中怀友生",
        "author": "栖蟾",
        "content": "荔枝江上立，望北几思量。\n隔海无书札，前年在汉阳。\n瘴村人起早，铜柱象揩光。\n居此成何事，寻君过碧湘。",
        "dynasty": "唐",
        "collection_info": null
    },
    {
        "uuid": "81c9f98a9fd62c4f5576902c0694188e",
        "title": "赠南岳玄泰布衲",
        "author": "栖蟾",
        "content": "曹溪入室人，终老甚难羣。\n四十余年内，青山与白云。\n松和巢鹤看，果共野猨分。\n海外僧来说，名高自小闻。",
        "dynasty": "唐",
        "collection_info": null
    },
    {
        "uuid": "d00a0c77f4d769b8ea8a666d75466874",
        "title": "寄问政山聂威仪",
        "author": "栖蟾",
        "content": "先生卧碧岑，诸祖是知音。\n得道无一法，孤云同寸心。\n岚光熏鹤诏，茶味敌人参。\n苦向壶中去，他年许我寻。",
        "dynasty": "唐",
        "collection_info": null
    },
    {
        "uuid": "fad5f1208b2c46c975e85ad86adc7e23",
        "title": "送迁客",
        "author": "栖蟾",
        "content": "谏频甘得罪，一骑入南深。\n若顺吾皇意，即无臣子心。\n织花蛮市布，捣月象州砧。\n蒙雪知何日，凭楼望北吟。",
        "dynasty": "唐",
        "collection_info": null
    },
    {
        "uuid": "8fbcfb0a01539d7ccf0600f7bb78c52c",
        "title": "读齐己上人集",
        "author": "栖蟾",
        "content": "诗为儒者禅，此格的惟仙。\n古雅如周颂，清和甚舜弦。\n冰生听瀑句，香发早梅篇。\n想得吟成夜，文星照楚天。",
        "dynasty": "唐",
        "collection_info": null
    },
    {
        "uuid": "2e54b116fdac717e815c1cedc2a37d9f",
        "title": "牧童",
        "author": "栖蟾",
        "content": "牛得自由骑，春风细雨飞。\n青山青草裏，一笛一蓑衣。\n日出唱歌去，月明抚掌归。\n何人得似尔，无是亦无非。",
        "dynasty": "唐",
        "collection_info": null
    },
    {
        "uuid": "58ba67d3baf7e78800f0c33b93b47933",
        "title": "再宿京口禅院",
        "author": "栖蟾",
        "content": "滩声依旧水溶溶，岸影参差对梵宫。\n楚树七回凋旧叶，江人两至宿秋风。\n蟾蜍竹老摇疎白，菡萏池干落碎红。\n多病支郎念行止，晚年生计转如蓬。",
        "dynasty": "唐",
        "collection_info": null
    },
    {
        "uuid": "8f13f363432b82066b1f47139de11239",
        "title": "宿巴江",
        "author": "栖蟾",
        "content": "江声五十裏，泻碧急于弦。\n不觉日又夜，争教人少年。\n一汀巫峡月，两岸子规天。\n山影似相伴，浓遮到晓船。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "58d2a62b2ceacc2902563e7953382ade",
        "title": "赠南岳玄泰布衲",
        "author": "栖蟾",
        "content": "曹溪入室人，终老甚难群。\n四十余年内，青山与白云。\n松和巢鹤看，果共野猿分。\n海外僧来说，名高自小闻。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    },
    {
        "uuid": "6c47e2c01f6a02f42c4531f0b0951c77",
        "title": "再宿京口禅院",
        "author": "栖蟾",
        "content": "滩声依旧水溶溶，岸影参差对梵宫。\n楚树七回凋旧叶，多病支郎念行止，晚年生计转如蓬。",
        "dynasty": "唐",
        "collection_info": {
            "collection": "御定全唐诗",
            "volume": "卷八百四十八"
        }
    }
]