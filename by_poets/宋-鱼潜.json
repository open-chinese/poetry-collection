[
    {
        "uuid": "ffc7778db22a7f79a560423059bdfef0",
        "title": "杨白花",
        "author": "鱼潜",
        "content": "杨白花，谁教度帘幕。\n摇荡春风能几何，不比无情自漂泊。\n人生祇合作支离，长秋鸦啼江水落。",
        "dynasty": "宋",
        "collection_info": null
    },
    {
        "uuid": "ea4e669d0d5dc4d07ec3e6ee1d953813",
        "title": "古意  其一",
        "author": "鱼潜",
        "content": "青青陵上柏，落落劲不摧。\n人生百年内，朝夕变所怀。\n斗酒命同好，万里不顾回。\n闻有昌国君，谈笑黄金台。\n柔言更长跪，信是富贵媒。\n但恐气习移，古今不同才。\n寄言去国者，岁晚有余哀。",
        "dynasty": "宋",
        "collection_info": null
    },
    {
        "uuid": "c5f2876b23c882ea05ef8309fe02fc9d",
        "title": "古意  其二",
        "author": "鱼潜",
        "content": "权衡岂公平，天驷但伏枥。\n东井不救渴，仓库何时实。\n元工肯假借，名器甚可惜。\n如何万万古，不行督责术。",
        "dynasty": "宋",
        "collection_info": null
    },
    {
        "uuid": "654206779911a9f5616fd7516ad840c1",
        "title": "送郑秘书南归",
        "author": "鱼潜",
        "content": "垂老乃如此，凭高俱惘然。\n空能正几字，好去作千年。\n童子歌鸲鹆，幽人拜杜鹃。\n江花独烂熳，春去得谁怜。",
        "dynasty": "宋",
        "collection_info": null
    },
    {
        "uuid": "23d265f30b621691ebeb18cbb3e1e372",
        "title": "闻歌",
        "author": "鱼潜",
        "content": "流云行水出名姝，酒尽花前双玉壶。\n此曲江南都忘却，春风转调小单于。",
        "dynasty": "宋",
        "collection_info": null
    }
]