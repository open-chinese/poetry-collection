[
    {
        "uuid": "7c06869704457c7bba65c3dfd9eda21a",
        "title": "绝句  其一",
        "author": "关澥",
        "content": "野艇归时蒲叶雨，缲车鸣处楝花风。\n江南旧日经行地，尽在于今醉梦中。",
        "dynasty": "宋",
        "collection_info": null
    },
    {
        "uuid": "58ebfb11425c35f06d6a4d97b6c4f300",
        "title": "绝句  其二",
        "author": "关澥",
        "content": "寺官官小未朝参，红日半竿春睡酣。\n为报邻鸡莫惊起，且容归梦到江南。",
        "dynasty": "宋",
        "collection_info": null
    },
    {
        "uuid": "b96e8d0cec7dd7b08a98cae0936378ee",
        "title": "游九锁",
        "author": "关澥",
        "content": "山下寒流咽细泉，晓林浮日自生烟。\n九峰密锁疑无路，五洞潜通别有天。\n羽客依山多得道，昔人涉海谩求仙。\n我来要学栖真事，愿借孤云一榻眠。",
        "dynasty": "宋",
        "collection_info": null
    }
]