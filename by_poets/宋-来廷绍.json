[
    {
        "title": "过洞庭",
        "author": "来廷绍",
        "content": "日落君山暮，秋风过洞庭。\n一官身外物，千里客中情。\n北望乡关远，南来旅雁鸣。\n孤帆无限恨，斜指岳阳城。",
        "dynasty": "宋",
        "collection_info": null
    },
    {
        "title": "洞庭夜泊",
        "author": "来廷绍",
        "content": "两岸树苍苍，孤舟湘水旁。\n猿声啼不住，明月照篷窗。",
        "dynasty": "宋",
        "collection_info": null
    },
    {
        "title": "正命诗",
        "author": "来廷绍",
        "content": "病卧僧房两月多，英雄壮志渐消磨。\n昨宵饮药疑尝胆，今日披衣似挽戈。\n分付家人扶旅榇，莫教释子念弥陀。\n此心不死谁如我，临了连声三渡河。",
        "dynasty": "宋",
        "collection_info": null
    }
]