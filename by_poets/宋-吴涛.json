[
    {
        "uuid": "06a9f837c39f836298f5d511bbe135cf",
        "title": "在杭日作",
        "author": "吴涛",
        "content": "时乖事转拙，端居徒含情。\n不似阶前草，春来随意生。",
        "dynasty": "宋",
        "collection_info": null
    },
    {
        "uuid": "0487a330762327d6e3c46581bb02ef5c",
        "title": "仲春",
        "author": "吴涛",
        "content": "雨余寒气浅，园林作春媚。\n不知海棠花，新来着花未。",
        "dynasty": "宋",
        "collection_info": null
    },
    {
        "uuid": "56f6bb15a93a1b71acfcacbcda502077",
        "title": "暮春",
        "author": "吴涛",
        "content": "游子春衫已试单，桃花飞尽野梅酸。\n怪来一夜蛙声歇，又作东风十日寒。",
        "dynasty": "宋",
        "collection_info": null
    },
    {
        "uuid": "93690547c6450558ca0157194a47c3cd",
        "title": "山居",
        "author": "吴涛",
        "content": "村翁习性不浮华，只种桑麻不种花。\n闻道野梅开欲遍，好分春色过山家。",
        "dynasty": "宋",
        "collection_info": null
    },
    {
        "uuid": "94ab9ac0279e0d9fc56091385e20bc06",
        "title": "句  其一",
        "author": "吴涛",
        "content": "文书堆裏形骸苦，竹木阴中日月閒。",
        "dynasty": "宋",
        "collection_info": null
    },
    {
        "uuid": "29bf67bb65992d3adfaffdd5d88f76cf",
        "title": "句  其二",
        "author": "吴涛",
        "content": "窗间常作三独坐，琴上时弹一再行。",
        "dynasty": "宋",
        "collection_info": null
    },
    {
        "uuid": "2e7696eb5b8f5f71af41e29ac06d8d66",
        "title": "句  其三",
        "author": "吴涛",
        "content": "心缘黄纸红旗动，气为青云白石降。",
        "dynasty": "宋",
        "collection_info": null
    }
]