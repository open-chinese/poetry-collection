[
    {
        "uuid": "698799dbde35ff471f42e104565ed965",
        "title": "在杭日作",
        "author": "吴涛",
        "content": "时乖事转拙，端居徒含情。\n不似阶前草，春来随意生。",
        "dynasty": "宋",
        "collection_info": null
    },
    {
        "uuid": "ceeb875bdff3d3d82b2c5489577eb1d2",
        "title": "仲春",
        "author": "吴涛",
        "content": "雨余寒气浅，园林作春媚。\n不知海棠花，新来着花未。",
        "dynasty": "宋",
        "collection_info": null
    },
    {
        "uuid": "c1a62e86847b694a35d0f7adaf81f83c",
        "title": "暮春",
        "author": "吴涛",
        "content": "游子春衫已试单，桃花飞尽野梅酸。\n怪来一夜蛙声歇，又作东风十日寒。",
        "dynasty": "宋",
        "collection_info": null
    },
    {
        "uuid": "fd2063abd95bdac79ab547f012b527d2",
        "title": "山居",
        "author": "吴涛",
        "content": "村翁习性不浮华，只种桑麻不种花。\n闻道野梅开欲遍，好分春色过山家。",
        "dynasty": "宋",
        "collection_info": null
    },
    {
        "uuid": "ed2cbe1661691baaa4b4b7eabdb1edc2",
        "title": "句  其一",
        "author": "吴涛",
        "content": "文书堆裏形骸苦，竹木阴中日月閒。",
        "dynasty": "宋",
        "collection_info": null
    },
    {
        "uuid": "106f897ccf1451bebd31bb81b748570b",
        "title": "句  其二",
        "author": "吴涛",
        "content": "窗间常作三独坐，琴上时弹一再行。",
        "dynasty": "宋",
        "collection_info": null
    },
    {
        "uuid": "1790ece4e69d8971054b3f4aa8e0b952",
        "title": "句  其三",
        "author": "吴涛",
        "content": "心缘黄纸红旗动，气为青云白石降。",
        "dynasty": "宋",
        "collection_info": null
    }
]