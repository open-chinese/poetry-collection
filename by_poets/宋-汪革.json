[
    {
        "uuid": "92bd24cada33b35436e9339c302871c2",
        "title": "寄谢无逸",
        "author": "汪革",
        "content": "问讯江南谢康乐，溪堂春木想扶疏。\n高谈何日看挥麈，安步从来可当车。\n但得丹霞访庞老，何须狗监荐相如。\n新年更励于陵节，妻子同鉏五亩蔬。",
        "dynasty": "宋",
        "collection_info": null
    },
    {
        "uuid": "87b2b310e8d1f1873f26db4bada93c30",
        "title": "和吕居仁春日",
        "author": "汪革",
        "content": "晏坐黉堂一事无，居官萧散似相如。\n偶违浊酒风前约，不见繁英雨后疏。",
        "dynasty": "宋",
        "collection_info": null
    },
    {
        "uuid": "baf3a0f8c27f128ecdd51f047d78ca11",
        "title": "代荥阳公作张先生哀词",
        "author": "汪革",
        "content": "惟古制行，必中庸兮。\n降及末世，戾不通兮。\n首阳柱下，更拙工兮。",
        "dynasty": "宋",
        "collection_info": null
    },
    {
        "uuid": "aa7c26ecba24567c997ae118a6004317",
        "title": "贤女浦  其一",
        "author": "汪革",
        "content": "贤女标名几度秋，行人抚事至今愁。\n湘云楚雨知何处，月冷风悲江自流。",
        "dynasty": "宋",
        "collection_info": null
    },
    {
        "uuid": "5fa93dc5cf1a2472d69862213b951c2a",
        "title": "贤女浦  其二",
        "author": "汪革",
        "content": "女子能留身后名，包羞忍耻漫公卿。\n可怜呜咽滩头水，浑似曹娥江上声。",
        "dynasty": "宋",
        "collection_info": null
    },
    {
        "uuid": "b8720871037d29f1e6a9f35f22c7a383",
        "title": "岁暮书堂",
        "author": "汪革",
        "content": "霜重阶铺纨，风凛肌生粟。\n心庄耳目清，思虑无由俗。",
        "dynasty": "宋",
        "collection_info": null
    },
    {
        "uuid": "7ccd02e6f257a39901fb291479110cc5",
        "title": "诗一首",
        "author": "汪革",
        "content": "富贵空中花，文章木上瘿。\n要知真实地，惟有华严境。",
        "dynasty": "宋",
        "collection_info": null
    },
    {
        "uuid": "9ed17832fbad8b5b7ffa7753d01970ef",
        "title": "句  其一",
        "author": "汪革",
        "content": "釜星晚杂出，雨脚晨可歇。",
        "dynasty": "宋",
        "collection_info": null
    },
    {
        "uuid": "c5aa9bb98744d13500751b15dadd04eb",
        "title": "句  其二",
        "author": "汪革",
        "content": "紫闼青云俱未遂。",
        "dynasty": "宋",
        "collection_info": null
    }
]