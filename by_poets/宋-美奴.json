[
    {
        "title": "卜算子 送我出东门",
        "author": "美奴",
        "content": "送我出东门，乍别长安道。\n两岸垂杨锁暮烟，正是秋光老。\n一曲古《阳关》，莫惜金尊倒。\n君向潇湘我向秦，鱼雁何时到。",
        "dynasty": "宋",
        "collection_info": null
    },
    {
        "title": "如梦令 日暮马嘶人去",
        "author": "美奴",
        "content": "日暮马嘶人去。\n船逐清波东注。\n后夜最高楼，还肯思量人否。\n无绪。\n无绪。\n生怕黄昏疏雨。",
        "dynasty": "宋",
        "collection_info": null
    }
]