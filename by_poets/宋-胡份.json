[
    {
        "title": "仙都山",
        "author": "胡份",
        "content": "鸟道盘空上，松根抱石生。\n羽人分两舍，鷄犬自闻声。",
        "dynasty": "宋",
        "collection_info": null
    },
    {
        "title": "游雁门山",
        "author": "胡份",
        "content": "羲和前珥节，云锁已先开。\n仙鹤迎人至，山花拂酒来。\n问奇缘石室，伐阴出层台。\n人影半空落，归鹞足下迴。",
        "dynasty": "宋",
        "collection_info": null
    },
    {
        "title": "句",
        "author": "胡份",
        "content": "绝艷更无花得似，暗香惟有月明知。",
        "dynasty": "宋",
        "collection_info": null
    }
]