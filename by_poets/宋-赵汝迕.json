[
    {
        "uuid": "0240ba2ab57e34ab49b5b2f93d720c98",
        "title": "清平乐 初莺细雨",
        "author": "赵汝迕",
        "content": "初莺细雨。\n杨柳低愁缕。\n烟浦花桥如梦里。\n犹记倚楼别语。\n小屏依旧围香。\n恨抛薄醉残妆。\n判却寸心双泪，为他花月凄凉。",
        "dynasty": "宋",
        "collection_info": null
    },
    {
        "uuid": "837eca70d72d484082658bdb6f110ce1",
        "title": "括溪停舟",
        "author": "赵汝迕",
        "content": "树古半成槎，溪边历历斜。\n寒林欲无路，小坞不多家。\n去客背流叶，停舟见暮鸦。\n朝朝省秋水，频减一痕沙。",
        "dynasty": "宋",
        "collection_info": null
    },
    {
        "uuid": "75b8c5669e197cae3c9d588aa2356e5f",
        "title": "四圣观纳凉",
        "author": "赵汝迕",
        "content": "林宫暑自薄，短簟逸人眠。\n树繫来时马，风移听处蝉。\n药童清入画，道士默如禅。\n忽忆山中雪，瘦梅逋老阡。",
        "dynasty": "宋",
        "collection_info": null
    },
    {
        "uuid": "820af392f53e9ca26699129afc306e05",
        "title": "哭赵蹈中",
        "author": "赵汝迕",
        "content": "族老今为海内怜，清名多是布衣传。\n一封表乞从师郡，千里神寒觅句年。\n水镜照人前日政，雨丝吹旐别时船。\n离家忆值梅初白，梅未成阴失此贤。",
        "dynasty": "宋",
        "collection_info": null
    },
    {
        "uuid": "101355fb4398d69a256214f8c1e43f2c",
        "title": "句  其一",
        "author": "赵汝迕",
        "content": "何用长堤柳，将眉与世颦。",
        "dynasty": "宋",
        "collection_info": null
    },
    {
        "uuid": "bda4232d76916d6c8f640ce58445309e",
        "title": "句  其二",
        "author": "赵汝迕",
        "content": "夜雨梧桐王子府，春风杨柳相公桥。",
        "dynasty": "宋",
        "collection_info": null
    }
]