[
    {
        "uuid": "194c149146aaa4313e96ef82326b84cb",
        "title": "白牡丹",
        "author": "裴士淹",
        "content": "长安年少惜春残，争认慈恩紫牡丹。\n别有玉盘乘露冷，无人起就月中看。",
        "dynasty": "唐",
        "collection_info": null
    },
    {
        "uuid": "e3cecab590ceb403434b00a0c3deacaa",
        "title": "游石门洞（题拟）",
        "author": "裴士淹",
        "content": "溪竹乱花鸟，是月春将暮。\n登栈过崖畔，空间瞻瀑布。\n千龄无断绝，百尺恒奔注。\n高岩迸似珠，半壁洒如雾。\n澹艷水澄澈，欹倾石回护。\n药房森自闲，苔径窅谁遇。\n天翠落深沼，云华生轻树。\n班轮齐効功，严马何能喻？胜蹟盖为寡，花钱游诚可屡。\n谢公镌旧词，安得寝章句？（见《永乐大典》卷一三○七四「一送」「洞」字「石门洞」条〖十四函一百三十四册〗。\n）。",
        "dynasty": "唐",
        "collection_info": null
    }
]