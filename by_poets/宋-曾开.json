[
    {
        "uuid": "4e5026f930be22557961fd9cb87f85dc",
        "title": "李伯纪丞相挽诗  其一",
        "author": "曾开",
        "content": "先帝收士，惟公最妙年。\n清班依日月，谠论薄标云天。\n终赖高名重，来扶大业全。\n谁提太史笔，臣主颂俱贤。",
        "dynasty": "宋",
        "collection_info": null
    },
    {
        "uuid": "6556283ec250a3d85dbbed87c9cb9364",
        "title": "李伯纪丞相挽诗  其二",
        "author": "曾开",
        "content": "太上初传位，安危俛仰间。\n从容回万乘，指顾復三关。\n汉北尘沙迥，闽中日月桨。\n谁知千载后，遗恨在燕山。",
        "dynasty": "宋",
        "collection_info": null
    },
    {
        "uuid": "556c39f0bf3f4c2ff5ec6d3b818a9d8b",
        "title": "李伯纪丞相挽诗  其三",
        "author": "曾开",
        "content": "追数中兴相，公居第一人。\n初期从北伐，宁料久南巡。\n此日劳明主，他年忆旧臣。\n东都朝万国，不復见簪绅。",
        "dynasty": "宋",
        "collection_info": null
    },
    {
        "uuid": "2d98241d26ebe7cc929a04057d374e42",
        "title": "李伯纪丞相挽诗  其四",
        "author": "曾开",
        "content": "昔造东都第，斯文得典型。\n谬蒙蕃下榻，亲见鲤趋庭。\n雁序相先后，鸿飞独杳冥。\n至今鸾鹄峙，梧竹养修翎。",
        "dynasty": "宋",
        "collection_info": null
    },
    {
        "uuid": "736f11f0a17cfc72f84b86dee3669362",
        "title": "李伯纪丞相挽诗  其五",
        "author": "曾开",
        "content": "一别睢阳后，风霜十五年。\n劳生俱老矣，流涕独潸然。\n丹井秋来就，心灯夜半传。\n定应真不死，归卧白云边。",
        "dynasty": "宋",
        "collection_info": null
    },
    {
        "uuid": "df3247075be31e65ed22516f548daad2",
        "title": "偈",
        "author": "曾开",
        "content": "咄哉瞎驴，丛林妖孽。\n震地一声，天机漏洩。\n有人更问意如何，拈起拂子劈口截。",
        "dynasty": "宋",
        "collection_info": null
    },
    {
        "uuid": "9d6819f8427ada20cf1a15f51cbcec04",
        "title": "句",
        "author": "曾开",
        "content": "翠幕管絃三市晓，画堂烟雨五峰秋。",
        "dynasty": "宋",
        "collection_info": null
    }
]