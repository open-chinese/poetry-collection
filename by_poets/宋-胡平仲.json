[
    {
        "title": "减字木兰花 天然标格",
        "author": "胡平仲",
        "content": "天然标格。\n不问青枝和绿叶。\n彷佛吴姬。\n酒晕无端上玉肌。\n怕愁贪睡。\n谁会伤春无限意。\n乞与徐熙。\n画出横斜竹外枝。",
        "dynasty": "宋",
        "collection_info": null
    },
    {
        "title": "减字木兰花 兰凋蕙歇",
        "author": "胡平仲",
        "content": "兰凋蕙歇。\n野店酒初尝竹叶。\n绝艳幽姿。\n洗出铅华见雪肌。\n云阶月地。\n凭仗幽人须着意。\n一夜花飞。\n一点微酸已着枝。",
        "dynasty": "宋",
        "collection_info": null
    },
    {
        "title": "游金精山",
        "author": "胡平仲",
        "content": "人去坛空几历年，尘埃难没汉山川。\n窦门深入壶中地，环壁遥开瓮外天。\n致雨土龙如解化，随时木鹤亦能仙。\n要知万劫长生处，古篆惟存石鼓篇。",
        "dynasty": "宋",
        "collection_info": null
    }
]