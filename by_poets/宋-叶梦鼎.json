[
    {
        "uuid": "b307460be9d9255ac03b242a59b6f414",
        "title": "建府戊午鹿呜宴",
        "author": "叶梦鼎",
        "content": "黄堂燕衎盛衣冠，人道魁星照建安。\n多士权衡推月旦，一番桃李属春官。\n升歌鸣鹿陪樽俎，好与溟鹏插羽翰。\n发策致身须正学，功名久远要人看。",
        "dynasty": "宋",
        "collection_info": null
    },
    {
        "uuid": "269115948d74db23ef144ab428463698",
        "title": "瀛洲亭",
        "author": "叶梦鼎",
        "content": "汝城高处着危阑，人在苍寒缥缈间。\n下瞰无边春境界，西来第一处江山。\n酒拈重碧酣诗思，柳曳轻黄入笑颜。\n阁老可能专此胜，蛾眉花底又催班。",
        "dynasty": "宋",
        "collection_info": null
    },
    {
        "uuid": "9f63e79ce1672dc7428a55c0ed465c67",
        "title": "武夷鼓楼岩",
        "author": "叶梦鼎",
        "content": "鼓楼岩下鼓楼开，举世邯郸梦未回。\n安得老鼍教唤起，万人醒眼上山来。",
        "dynasty": "宋",
        "collection_info": null
    },
    {
        "uuid": "3afc3dc979fc012a1c853494ec55fa83",
        "title": "隔竹",
        "author": "叶梦鼎",
        "content": "隔竹斜阳唤小舟，寥寥天柱访仙游。\n风声树杪疑笙鹤，云气峰头见翠虬。\n凡骨面岩那可蜕，尘容镜水只包羞。\n几时肝胆无羁靮，卧看中天素月流。",
        "dynasty": "宋",
        "collection_info": null
    },
    {
        "uuid": "0bdfef6c4d00d4cb5d4f6c5fe6eba9e9",
        "title": "武夷九曲",
        "author": "叶梦鼎",
        "content": "兴穷九折更悠然，棹转船头障去川。\n留取洞中无尽意，桃花水暖鳜鱼天。",
        "dynasty": "宋",
        "collection_info": null
    },
    {
        "uuid": "2ae55ea9bff5187f76e2878b6a9f437c",
        "title": "梅林八景总咏",
        "author": "叶梦鼎",
        "content": "黄墩巨海通昌国，花园大路连西域。\n九顷农歌乐丰年，赤山牧唱喧朝夕。\n罗溪流水出通潮，仕岆高山古贤迹。\n方寺钟声诵善音，桃源击鼓评民籍。",
        "dynasty": "宋",
        "collection_info": null
    },
    {
        "uuid": "8268391b5483a4be70d39093b60eeafe",
        "title": "句",
        "author": "叶梦鼎",
        "content": "芦笋满洲银鲙美，琼花滴露玉醅醇。",
        "dynasty": "宋",
        "collection_info": null
    }
]