[
    {
        "uuid": "035cf505eae00cde26e6233bbd36feb3",
        "title": "偈颂二首  其一",
        "author": "释圆日",
        "content": "悟无不无，得无不得，九年面壁空劳力。\n三脚馿儿跳上天，泥牛入海无踪迹。\n为甚么如此，九九八十一。",
        "dynasty": "宋",
        "collection_info": null
    },
    {
        "uuid": "c647ed5737df867579cf58fd299f9902",
        "title": "偈颂二首  其二",
        "author": "释圆日",
        "content": "倒腹倾肠几箇知，更无丝髮可相依。\n直饶彻底承当去，也落他家第二机。",
        "dynasty": "宋",
        "collection_info": null
    }
]