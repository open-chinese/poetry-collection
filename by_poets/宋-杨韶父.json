[
    {
        "uuid": "ec205e1235bd9c6bb315fcd802b36d4d",
        "title": "伊州三台令・伊州三台 水村月淡云低",
        "author": "杨韶父",
        "content": "水村月淡云低。\n为爱寒香晚吹。\n瘦马立多时。\n是谁家、茅舍竹篱。\n三三两两芳蕤。\n未放琼铺雪堆。\n只这一些儿。\n胜东风、千枝万枝。",
        "dynasty": "宋",
        "collection_info": null
    },
    {
        "uuid": "de9dc413bc13dafa99469f0e0df76ce8",
        "title": "如梦令 凉月薄阴犹殢",
        "author": "杨韶父",
        "content": "凉月薄阴犹殢。\n红豆一枝秋思。\n门外几重山，山外行人千里。\n归未。\n归未。\n又是菊花天气。",
        "dynasty": "宋",
        "collection_info": null
    },
    {
        "uuid": "c5f694460aaee837831696d6260e98d8",
        "title": "长相思 溪水清",
        "author": "杨韶父",
        "content": "溪水清。\n溪水浑。\n溪上人家数亩园。\n垂杨深闭门。\n青罗裙。\n白罗裙。\n采尽青蘩到白苹。\n江南三月春。",
        "dynasty": "宋",
        "collection_info": null
    }
]