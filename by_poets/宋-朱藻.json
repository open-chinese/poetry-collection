[
    {
        "title": "采桑子 障泥油壁人归后",
        "author": "朱藻",
        "content": "障泥油壁人归后，满院花阴。\n楼影沈沈。\n中有伤春一片心。\n闲穿绿树寻梅子，斜日笼明。\n团扇风轻。\n一径杨花不避人。",
        "dynasty": "宋",
        "collection_info": null
    },
    {
        "title": "鼎湖",
        "author": "朱藻",
        "content": "孤峰独立耸巑岏，辙迹苔封晕未干。\n秀拔山川清气上，直衝星斗夜光寒。\n东南拟作擎天柱，今古称为压地盘。\n上有鼎湖风雨隔，宝莲吹下碧云端。",
        "dynasty": "宋",
        "collection_info": null
    }
]