[
    {
        "uuid": "16dcd9053edbbd671c2c8945d0e25dc1",
        "title": "小重山 恨入眉尖熨不开",
        "author": "陈成之",
        "content": "恨入眉尖熨不开。\n日高犹未肯，傍妆台。\n玉郎嘶骑不归来。\n梁间燕，犹自及时回。\n粉泪污香腮。\n纤腰成瘦损，有人猜。\n一春那识下香阶。\n春又去，花落满苍苔。",
        "dynasty": "宋",
        "collection_info": null
    },
    {
        "uuid": "fac89bf331b87428464d75e98a9fd90b",
        "title": "句",
        "author": "陈成之",
        "content": "半窗图画梅花月，一枕波涛松树风。",
        "dynasty": "宋",
        "collection_info": null
    }
]