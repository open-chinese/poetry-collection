[
    {
        "uuid": "227338abb5f66783bdbb0aee02170b45",
        "title": "荅夫诗二首 一",
        "author": "唐晅妻张氏",
        "content": "不分殊幽显，那堪异古今。\n阴阳徒自隔，聚散两难心。",
        "dynasty": "唐",
        "collection_info": null
    },
    {
        "uuid": "1d52b2cfafdce519a3f3c19d56a335a7",
        "title": "荅夫诗二首 二",
        "author": "唐晅妻张氏",
        "content": "兰阶兔月斜，银烛半含花。\n自怜长夜客，泉路以为家。",
        "dynasty": "唐",
        "collection_info": null
    },
    {
        "uuid": "33d367e50a72bb715d1a63e4f2e7faa9",
        "title": "唐晅悼妻诗 一",
        "author": "唐晅妻张氏",
        "content": "寝室悲长簟，妆楼泣镜台。\n独悲桃李节，不共夜泉开。\n魂兮若有感，髣髴梦中来。",
        "dynasty": "唐",
        "collection_info": null
    },
    {
        "uuid": "10ebcc669797e5ec9904682f941f848a",
        "title": "唐晅悼妻诗 二",
        "author": "唐晅妻张氏",
        "content": "常时华堂静，笑语度更筹。\n恍惚人事改，冥寞委荒丘。\n阳原歌薤露，阴壑惜藏舟。\n清夜妆台月，空想画眉愁。",
        "dynasty": "唐",
        "collection_info": null
    }
]