[
    {
        "uuid": "0909e829edde3039d862dbc79c9d0fb2",
        "title": "相和歌辞 长门怨",
        "author": "刘言史",
        "content": "独坐炉边结夜愁，暂时恩去亦难留。\n手持金箸垂红泪，乱拨寒灰不举头。",
        "dynasty": "唐",
        "collection_info": null
    },
    {
        "uuid": "6e6e5f337543bd981cad0d1ddaed5264",
        "title": "杂曲歌辞 乐府二首 一",
        "author": "刘言史",
        "content": "花颔红騣一向偏，绿槐香陌欲朝天。\n仍嫌众裏娇行疾，傍镫深藏白玉鞭。",
        "dynasty": "唐",
        "collection_info": null
    },
    {
        "uuid": "cd085821416916872b7d0cdb199fc9a9",
        "title": "杂曲歌辞 乐府二首 二",
        "author": "刘言史",
        "content": "喷珠团香小桂条，玉鞭兼赐霍嫖姚。\n弄影便从天禁出，碧蹏声碎五门桥。",
        "dynasty": "唐",
        "collection_info": null
    },
    {
        "uuid": "63d4584477a8e9c75e6de240d18bf3b7",
        "title": "苦妇词",
        "author": "刘言史",
        "content": "地远易骄崇，用刑匪精研。\n哀哉苦妇身，夫死百殃缠。\n草草催出门，衣堕髮披肩。\n独随军吏行，当夕余欲迁。\n来时已厌生，到此自不全。\n临江卧黄砂，二子死在边。\n气哕不发声，背头血涓涓。\n有时强为言，祗是尤青天。\n藳蓐无一枝，冷气两悬悬。\n穷荒夷教卑，骨肉病弃捐。\n况非本族音，肌露谁为怜。\n事痛感行宾，住得贪程船。\n必当负严法，岂有胎孕篇。\n游畋復释麛，羔兔尚免鹯。\n何处摈逐深，一罪三见颠。\n校尉勋望重，幕府才且贤。\n兰裙间珠履，食玉处花筵。\n但勿轻所暗，莫虑无人焉。",
        "dynasty": "唐",
        "collection_info": null
    },
    {
        "uuid": "bc2729714f1900bc6db2b9e3fab47bac",
        "title": "与孟郊洛北野泉上煎茶",
        "author": "刘言史",
        "content": "粉细越笋芽，野煎寒溪滨。\n恐乖灵草性，触事皆手亲。\n敲石取鲜火，撇泉避腥鳞。\n荧荧爨风铛，拾得坠巢薪。\n洁色既爽别，浮氲亦慇懃。\n以兹委曲静，求得正味真。\n宛如摘山时，自歠指下春。\n湘瓷泛轻花，涤尽昏渴神。\n此游惬醒趣，可以话高人。",
        "dynasty": "唐",
        "collection_info": null
    },
    {
        "uuid": "3186f26766ec846dd3f8741150936aca",
        "title": "七夕歌",
        "author": "刘言史",
        "content": "星寥寥兮月细轮，佳期可想兮不可亲。\n云衣香薄粧态新，彩軿悠悠度天津。\n玉幌相逢夜将极，妖红惨黛生愁色。\n寂寞低容入旧机，歇着金梭思往夕。\n人间不见因谁知，万家闺艳求此时。\n碧空露重彩盘湿，花上乞得蜘蛛丝。",
        "dynasty": "唐",
        "collection_info": null
    },
    {
        "uuid": "2930bfc5040044c292025180e9023003",
        "title": "立秋日",
        "author": "刘言史",
        "content": "商风动叶初，萧索一贫居。\n老性容茶少，羸肌与簟疎。\n旧醅难重漉，新菜未胜鉏。\n才薄无潘兴，便便画偃庐。",
        "dynasty": "唐",
        "collection_info": null
    },
    {
        "uuid": "600184e50edb1625fc1bf0c0196f4f9b",
        "title": "题茅山仙台药院",
        "author": "刘言史",
        "content": "扰扰浮生外，华阳一洞春。\n道书金字小，仙圃玉苗新。\n芝草迎飞燕，桃花笑俗人。\n楼台争耸汉，鸡犬亦嫌秦。\n愿得青芽散，长年驻此身。",
        "dynasty": "唐",
        "collection_info": null
    },
    {
        "uuid": "74dc316dab756f577be10a6b0cbcf721",
        "title": "送婆罗门归本国",
        "author": "刘言史",
        "content": "剎利王孙字迦摄，竹锥横写叱萝叶。\n遥知汉地未有经，手牵白马遶天行。\n龟兹碛西胡雪黑，大师冻死来不得。\n地尽年深始到船，海裏更行三十国。\n行多耳断金环落，冉冉悠悠不停脚。\n马死经留却去时，往来应尽一生期。\n出漠独行人绝处，碛西天漏雨丝丝。",
        "dynasty": "唐",
        "collection_info": null
    },
    {
        "uuid": "e43772cdf7a88b4bbcdc2b0c6fbd4e03",
        "title": "潇湘游",
        "author": "刘言史",
        "content": "夷女采山蕉，缉纱浸江水。\n野花满髻妆色新，闲歌[欸]乃深峡裏。\n[欸]乃知从何处生，当时泣舜肠断声。\n翠华寂寞婵娟没，野篠空余红泪情。\n青烟冥冥覆杉桂，崖壁凌天风雨细。\n昔人幽恨此地遗，绿芳红艳含怨姿。\n清猨未尽鼯鼠切，泪水流到湘妃祠。\n北人莫作潇湘游，九疑云入苍梧愁。",
        "dynasty": "唐",
        "collection_info": null
    },
    {
        "uuid": "638f00019373f7790ada5bc13a30ce88",
        "title": "放萤怨",
        "author": "刘言史",
        "content": "放萤去，不须留，聚时年少今白头。\n架中科斗万余卷，一字千回重照见。\n青云杳渺不可亲，开囊欲放增余怨。\n且逍遥，还酩酊，仲舒漫不窥园井。\n那将寂寞老病身，更就微虫借光影。\n欲放时，泪沾裳，衝篱落，千点光。",
        "dynasty": "唐",
        "collection_info": null
    },
    {
        "uuid": "10419421ca0b5a4624d06bf4234196a6",
        "title": "观绳伎",
        "author": "刘言史",
        "content": "泰陵遗乐何最珍，綵绳冉冉天仙人。\n广场寒食风日好，百夫伐鼓锦臂新。\n银画青绡抹云髮，高处绮罗香更切。\n重肩接立三四层，着屐背行仍应节。\n两边丸劒渐相迎，侧身交步何轻盈。\n闪然欲落却收得，万人肉上寒毛生。\n危机险势无不有，倒挂纤腰学垂柳。\n下来一一芙蓉姿，粉薄钿稀态转奇。\n坐中还有沾巾者，曾见先皇初教时。",
        "dynasty": "唐",
        "collection_info": null
    },
    {
        "uuid": "a697b0d12b94acac290867b8b8dfa4b6",
        "title": "买花谣",
        "author": "刘言史",
        "content": "杜陵村人不田穑，入谷经溪復缘壁。\n每至南山草木春，即向侯家取金碧。\n幽艳凝华春景曙，林夫移得将何处。\n蝶惜芳丛送下山，寻断孤香始回去。\n豪少居连鳷鹊东，千金使买一株红。\n院多花少栽未得，零落绿娥纤指中。\n咸阳亲戚长安里，无限将金买花子。\n浇红湿绿千万家，青丝玉轳声哑哑。",
        "dynasty": "唐",
        "collection_info": null
    },
    {
        "uuid": "132fc47e6024cf824fbec8f3348790c5",
        "title": "王中丞宅夜观舞胡腾",
        "author": "刘言史",
        "content": "石国胡儿人见少，蹲舞尊前急如鸟。\n织成蕃帽虚顶尖，细氎胡衫双袖小。\n手中抛下蒲萄盏，西顾忽思乡路远。\n跳身转毂宝带鸣，弄脚缤纷锦靴软。\n四座无言皆瞪目，横笛琵琶徧头促。\n乱腾新毯雪朱毛，傍拂轻花下红烛。\n酒阑舞罢丝管绝，木槿花西见残月。",
        "dynasty": "唐",
        "collection_info": null
    },
    {
        "uuid": "6159d09c2968b3aaa3a8df9fc5df9106",
        "title": "竹裏梅",
        "author": "刘言史",
        "content": "竹裏梅花相并枝，梅花正发竹枝垂。\n风吹总向竹枝上，直似王家雪下时。",
        "dynasty": "唐",
        "collection_info": null
    },
    {
        "uuid": "8b63c6f58803c897d210ec745dd1378f",
        "title": "春过赵墟",
        "author": "刘言史",
        "content": "下马邯郸陌头歇，寂寥崩隧临车辙。\n古柏重生枝亦干，余燎见风幽燄灭。\n白蒿微发紫槿新，行人感此復悲春。",
        "dynasty": "唐",
        "collection_info": null
    },
    {
        "uuid": "61ec004a6cb80ec6d160d9e7a4642bb9",
        "title": "初下东周赠孟郊",
        "author": "刘言史",
        "content": "鹤老身更卬，龟死壳亦灵。\n正信非外沿，终始全本情。\n童子不戏尘，积书就岩扃。\n身着木叶衣，养鹿兼牸耕。\n偶随下山云，荏苒失故程。\n渐入机险中，危思难太行。\n十髮九缕丝，悠然东周城。\n言词野麋态，出口多累形。\n因依汉元寮，未思羇细轻。\n[冷]竈助新热，静砧与寒声。\n断蓬在门栏，岂当桃李荣。\n寄食若蠹虫，侵损利微生。\n固非拙为强，懦劣外疗幷。\n素坚冰蘖心，洁持保坚贞。\n修文返正风，刊字齐古经。\n惭将衰末分，高栖喧世名。",
        "dynasty": "唐",
        "collection_info": null
    },
    {
        "uuid": "0e8d71afc7caca60c75e68f322c97d1f",
        "title": "过春秋峡",
        "author": "刘言史",
        "content": "峭壁苍苍苔色新，无风晴景自胜春。\n不知何树幽崖裏，腊月开花似北人。",
        "dynasty": "唐",
        "collection_info": null
    },
    {
        "uuid": "1569122f2103def013fa3d5d598201d1",
        "title": "长门怨",
        "author": "刘言史",
        "content": "独坐炉边结夜愁，暂时思去亦难留。\n手持金筯垂红泪，乱拨寒灰不举头。",
        "dynasty": "唐",
        "collection_info": null
    },
    {
        "uuid": "a6de63268a98338ac19ff09e1e2e6f6b",
        "title": "春游曲 一",
        "author": "刘言史",
        "content": "花颔红騣一何偏，绿槐香陌欲朝天。\n仍嫌众裏娇行疾，傍𩍐深藏白玉鞭。",
        "dynasty": "唐",
        "collection_info": null
    },
    {
        "uuid": "1c09f660a072ae8387f0aaaa0f5eae60",
        "title": "春游曲 二",
        "author": "刘言史",
        "content": "喷沫团香小桂条，玉鞭兼赐霍嫖姚。\n弄影便从天禁出，碧蹄声碎五门桥。",
        "dynasty": "唐",
        "collection_info": null
    },
    {
        "uuid": "c9428748846e4c837443814ef626124f",
        "title": "广州王园寺伏日即事寄北中亲友",
        "author": "刘言史",
        "content": "南越逢初伏，东林度一朝。\n曲池煎畏景，高阁绝微飇。\n竹簟移先洒，蒲葵破復摇。\n地偏毛瘴近，山毒火威饶。\n裛汗絺如濯，亲床枕并烧。\n堕枝伤翠羽，萎叶惜红蕉。\n且困流金炽，难成独酌谣。\n望霖窥润础，思吹候生条。\n旅恨生乌浒，乡心繫洛桥。\n谁怜在炎客，一夕壮容销。",
        "dynasty": "唐",
        "collection_info": null
    },
    {
        "uuid": "dd00801b5b00f3b4c2f034817129174a",
        "title": "立秋",
        "author": "刘言史",
        "content": "兹晨戒流火，商飇早已惊。\n云天收夏色，木叶动秋声。",
        "dynasty": "唐",
        "collection_info": null
    },
    {
        "uuid": "b6a255ee23276d9b03a7c25d1346316e",
        "title": "别落花",
        "author": "刘言史",
        "content": "风艳霏霏去，羁人处处游。\n明年纵相见，不在此枝头。",
        "dynasty": "唐",
        "collection_info": null
    },
    {
        "uuid": "f255c603b6fd179258bbb4fbab4fd462",
        "title": "登甘露台",
        "author": "刘言史",
        "content": "偶至无尘空翠间，雨花甘露境闲闲。\n身心未寂终为累，非想天中独退还。",
        "dynasty": "唐",
        "collection_info": null
    },
    {
        "uuid": "873383968d7d12f5937f65cbc7a76600",
        "title": "夜泊润州江口",
        "author": "刘言史",
        "content": "秋江欲起白头波，贾客瞻风无渡河。\n千船火绝寒宵半，独听钟声觉寺多。",
        "dynasty": "唐",
        "collection_info": null
    },
    {
        "uuid": "ce8e37ff95643726bf24ff8ff61626d0",
        "title": "看山木瓜花二首 一",
        "author": "刘言史",
        "content": "裛露凝氛紫艳新，千般婉娜不胜春。\n年年此树花开日，出尽丹阳郭裏人。",
        "dynasty": "唐",
        "collection_info": null
    },
    {
        "uuid": "4c522d5b9d9306edcbc8d55569d323e4",
        "title": "看山木瓜花二首 二",
        "author": "刘言史",
        "content": "柔枝湿艳亚朱栏，暂作庭芳便欲残。\n深藏数片将归去，红缕金针绣取看。",
        "dynasty": "唐",
        "collection_info": null
    },
    {
        "uuid": "77c1dd8c9cef8b84a7ee23ae550f75d3",
        "title": "题十三弟竹园",
        "author": "刘言史",
        "content": "绕屋扶疎耸翠茎，苔滋粉漾有幽情。\n丹阳万户春光静，独自君家秋雨声。",
        "dynasty": "唐",
        "collection_info": null
    },
    {
        "uuid": "3fc68a5cab6e1371500b3378b14e42ef",
        "title": "乐府杂词三首 一",
        "author": "刘言史",
        "content": "紫禁梨花飞雪毛，春风丝管翠楼高。\n城裏万家闻不见，君王试舞郑樱桃。",
        "dynasty": "唐",
        "collection_info": null
    },
    {
        "uuid": "070c386c98125c34bd0f5ff0781e82e7",
        "title": "乐府杂词三首 二",
        "author": "刘言史",
        "content": "蝉鬓红冠粉黛轻，云和新教羽衣成。\n月光如雪金阶上，迸却颇梨义甲声。",
        "dynasty": "唐",
        "collection_info": null
    },
    {
        "uuid": "ea18383b36ddd54408c676ac993b25ac",
        "title": "乐府杂词三首 三",
        "author": "刘言史",
        "content": "不耐檐前红槿枝，薄妆春寝觉仍迟。\n梦中无限风流事，夫壻多情亦未知。",
        "dynasty": "唐",
        "collection_info": null
    },
    {
        "uuid": "d147b5233e89afc8e39786eae9dadb68",
        "title": "岁暮题杨录事江亭",
        "author": "刘言史",
        "content": "垂丝蜀客涕濡衣，岁尽长沙未得归。\n肠断锦帆风日好，可怜桐鸟出花飞。",
        "dynasty": "唐",
        "collection_info": null
    },
    {
        "uuid": "5b18790fe71220e2149006dc91a9fa3b",
        "title": "冬日峡中旅泊",
        "author": "刘言史",
        "content": "霜月明明雪復残，孤舟夜泊使君滩。\n一声钟出远山裏，暗想雪窗僧起寒。",
        "dynasty": "唐",
        "collection_info": null
    },
    {
        "uuid": "196aab6f0f51e669c40952f9901b9ce5",
        "title": "泊花石浦",
        "author": "刘言史",
        "content": "旧业丛台废苑东，几年为梗復为蓬。\n杜鹃啼断回家梦，半在邯郸驿树中。",
        "dynasty": "唐",
        "collection_info": null
    },
    {
        "uuid": "ffe7c4f27a4b5712a4f8b4d83150d73a",
        "title": "闻崔倚旅葬",
        "author": "刘言史",
        "content": "远客那能返故庐，苍梧埋骨痛何如。\n他时亲戚空相忆，席上同悲一纸书。",
        "dynasty": "唐",
        "collection_info": null
    },
    {
        "uuid": "2bd8b55e655bfc73134ac81b77fc3329",
        "title": "赋蕃子牧马",
        "author": "刘言史",
        "content": "碛净山高见极边，孤烽引上一条烟。\n蕃落多晴尘扰扰，天军猎到鸊鹈泉。",
        "dynasty": "唐",
        "collection_info": null
    },
    {
        "uuid": "72d4a90958262021bf75caffa64e1e9e",
        "title": "牧马泉",
        "author": "刘言史",
        "content": "平沙漫漫马悠悠，弓箭闲抛郊水头。\n鼠毛衣裏取羌笛，吹向秋天眉眼愁。",
        "dynasty": "唐",
        "collection_info": null
    },
    {
        "uuid": "86f99c11ea2b7eff74bd05a44da521be",
        "title": "越井台望",
        "author": "刘言史",
        "content": "独立阳台望广州，更添羁客异乡愁。\n晚潮未至早潮落，井邑暂依沙上头。",
        "dynasty": "唐",
        "collection_info": null
    },
    {
        "uuid": "6bb7c8e43f2c5870a8ce47c5c8704973",
        "title": "扶病春亭",
        "author": "刘言史",
        "content": "强梳稀髮着纶巾，舍杖空行试病身。\n花间自欲裴回立，穉子牵衣不许人。",
        "dynasty": "唐",
        "collection_info": null
    },
    {
        "uuid": "fce4b76b7667e946af89ab67abb416cb",
        "title": "赠童尼",
        "author": "刘言史",
        "content": "旧时艳质如明玉，今日空心是冷灰。\n料得襄王惆怅极，更无云雨到阳台。",
        "dynasty": "唐",
        "collection_info": null
    },
    {
        "uuid": "7556551200cb375e263c6876b4da4d2d",
        "title": "读故友于君集",
        "author": "刘言史",
        "content": "大底从头总是悲，就中偏怆筑城词。\n依然想得初成日，寄出秋山与我时。",
        "dynasty": "唐",
        "collection_info": null
    },
    {
        "uuid": "9fbe4b7737fd10fbc3a5b03afe7ada85",
        "title": "病僧二首 一",
        "author": "刘言史",
        "content": "竺国乡程算不回，病中衣锡徧浮埃。\n如今汉地诸经本，自过流沙远背来。",
        "dynasty": "唐",
        "collection_info": null
    },
    {
        "uuid": "24aea119b8c5b086552fd064591fff9a",
        "title": "病僧二首 二",
        "author": "刘言史",
        "content": "空林衰病卧多时，白髮从成数寸丝。\n西行却过流沙日，枕上寥寥心独知。",
        "dynasty": "唐",
        "collection_info": null
    },
    {
        "uuid": "3442894b0530c5e8756da7451362736c",
        "title": "右军墨池",
        "author": "刘言史",
        "content": "永嘉人事尽归空，逸少遗居蔓草中。\n至今池水涵余墨，犹共诸泉色不同。",
        "dynasty": "唐",
        "collection_info": null
    },
    {
        "uuid": "4024b99c18a4950abb96c0c006a6f1cf",
        "title": "送僧归山",
        "author": "刘言史",
        "content": "楚俗翻花自送迎，密人来往岂知情。\n夜行独自寒山寺，雪径泠泠金锡声。",
        "dynasty": "唐",
        "collection_info": null
    },
    {
        "uuid": "11e33f62cfeffbc390235a9089e59995",
        "title": "题源分竹亭",
        "author": "刘言史",
        "content": "绕屋扶疎千万竿，年年相诱独行看。\n日光不透烟常在，先校诸家一月寒。",
        "dynasty": "唐",
        "collection_info": null
    },
    {
        "uuid": "c22ec889a32319f2537bef74b94513dd",
        "title": "山寺看樱桃花题僧壁",
        "author": "刘言史",
        "content": "楚寺春风腊尽时，含桃先坼一千枝。\n老僧不语傍边坐，花发人来总不知。",
        "dynasty": "唐",
        "collection_info": null
    },
    {
        "uuid": "03e9e4b008b940adda218837d224e7d3",
        "title": "伤清江上人",
        "author": "刘言史",
        "content": "往年偏共仰师游，闻过流沙泪不休。\n此身岂得多时住，更着尘心起外愁。",
        "dynasty": "唐",
        "collection_info": null
    },
    {
        "uuid": "fd593a06f138180cfc4e90dd085f5818",
        "title": "山寺看海榴花",
        "author": "刘言史",
        "content": "琉璃地上绀宫前，发翠凝红已十年。\n夜久月明人去尽，火光霞燄递相燃。",
        "dynasty": "唐",
        "collection_info": null
    },
    {
        "uuid": "a5f20ffae054190f928bd84c6d31d7f7",
        "title": "赠成炼师四首 一",
        "author": "刘言史",
        "content": "花冠蘂帔色婵娟，一曲清箫凌紫烟。\n不知今日重来意，更住人间几百年。",
        "dynasty": "唐",
        "collection_info": null
    },
    {
        "uuid": "7dfe64e89ca7b030640b15a6f688909c",
        "title": "赠成炼师四首 二",
        "author": "刘言史",
        "content": "黄昏骑得下天龙，巡遍茅山数十峰。\n采芝却到蓬莱上，花裏犹残碧玉钟。",
        "dynasty": "唐",
        "collection_info": null
    },
    {
        "uuid": "a7ab5df8331c0c624abcf7ae3d17266f",
        "title": "赠成炼师四首 三",
        "author": "刘言史",
        "content": "等闲何处得灵方，丹脸云鬟日月长。\n大罗过却三千岁，更向人间魅阮郎。",
        "dynasty": "唐",
        "collection_info": null
    },
    {
        "uuid": "f55de5c4c29a8936557c667ef3e1c259",
        "title": "赠成炼师四首 四",
        "author": "刘言史",
        "content": "曾随阿母汉宫斋，凤驾龙軿列玉阶。\n当时白燕无寻处，今日云鬟见玉钗。",
        "dynasty": "唐",
        "collection_info": null
    },
    {
        "uuid": "94d1f852507a803b2270066336f964ad",
        "title": "上巳日陪襄阳李尚书宴光风亭",
        "author": "刘言史",
        "content": "碧池萍嫩柳垂波，绮席丝镛舞翠娥。\n为报会稽亭上客，永和应不胜元和。",
        "dynasty": "唐",
        "collection_info": null
    },
    {
        "uuid": "d12fa719913a58a854426a5e9edd26a5",
        "title": "奉酬",
        "author": "刘言史",
        "content": "闰余春早景沈沈，禊饮风亭恣赏心。\n红袖青娥留永夕，汉阴宁肯羡山阴。",
        "dynasty": "唐",
        "collection_info": null
    },
    {
        "uuid": "3da701577ee60f27945cbfb7c225c2fc",
        "title": "病中客散復言怀",
        "author": "刘言史",
        "content": "华髮离披卧满头，暗虫衰草入乡愁。\n枕前人去空庭暮，又见芭蕉白露秋。",
        "dynasty": "唐",
        "collection_info": null
    },
    {
        "uuid": "6031c6eaa09197304b5afc950c50f349",
        "title": "处州月夜穆中丞席和主人",
        "author": "刘言史",
        "content": "羌竹繁弦银烛红，月光初出柳城东。\n忽见隐侯裁一咏，还须书向郡楼中。",
        "dynasty": "唐",
        "collection_info": null
    },
    {
        "uuid": "054db3d5a61af2a5b84ea89d10f16547",
        "title": "寻花",
        "author": "刘言史",
        "content": "游春未足春将度，访紫寻红少在家。\n借问流莺与飞蝶，更知何处有幽花。",
        "dynasty": "唐",
        "collection_info": null
    },
    {
        "uuid": "acd63ebcfb19187644411a98c33d4619",
        "title": "赠陈长史妓",
        "author": "刘言史",
        "content": "宝钿云和玉禁僊，深含媚靥褭朱弦。\n春风不怕君王恨，引出幽花落外边。",
        "dynasty": "唐",
        "collection_info": null
    },
    {
        "uuid": "fb1ea427652ead0473d82664e3a97405",
        "title": "题王况故居",
        "author": "刘言史",
        "content": "入巷萧条起悲绪，儿女犹居旧贫处。\n尘满空床屋见天，独作驴鸣一声去。",
        "dynasty": "唐",
        "collection_info": null
    },
    {
        "uuid": "94ce7bc50fcacce1dc154a75dcd3a781",
        "title": "偶题",
        "author": "刘言史",
        "content": "迟日新妆游冶娘，盈盈綵艇白莲塘。\n掬水远湿岸边郎，红绡缕中玉钏光。",
        "dynasty": "唐",
        "collection_info": null
    },
    {
        "uuid": "13b706a2720c9d4b46cff4ad17134d68",
        "title": "恸柳论",
        "author": "刘言史",
        "content": "孀妻栖户仍无嗣，欲访孤坟谁引至。\n裴回无处展哀情，惟有衣襟知下泪。",
        "dynasty": "唐",
        "collection_info": null
    },
    {
        "uuid": "87653e0cf9de99feaa8507b4d46cf8cb",
        "title": "夜入简子古城",
        "author": "刘言史",
        "content": "远火荧荧聚寒鬼，绿燄欲销还復起。\n夜深风雪古城空，行客衣襟汗如水。",
        "dynasty": "唐",
        "collection_info": null
    },
    {
        "uuid": "9e2950eb6f14b9909277d9c5711d0f75",
        "title": "桂江中题香顶台",
        "author": "刘言史",
        "content": "岧岧香积凌空翠，天上名花落幽地。\n老僧相对竟无言，山鸟却呼诸佛字。",
        "dynasty": "唐",
        "collection_info": null
    },
    {
        "uuid": "5871a570f9761de5256a9175ff750289",
        "title": "僧檐前独竹咏",
        "author": "刘言史",
        "content": "乱石田中寄孤本，亭亭不住凌虚引。\n欲以袈裟拂着来，一边碧玉无轻粉。",
        "dynasty": "唐",
        "collection_info": null
    },
    {
        "uuid": "d45f8a0e85582814116a453d828a4d48",
        "title": "送人随姊夫任云安令",
        "author": "刘言史",
        "content": "闲逐维私向武城，北风青雀片时行。\n孤帆瞥过荆州岸，认得瞿塘急浪声。",
        "dynasty": "唐",
        "collection_info": null
    },
    {
        "uuid": "375e46ad65b66f7a64f4c5663d5889a4",
        "title": "山中喜崔补阙见寻",
        "author": "刘言史",
        "content": "鹿袖青藜鼠耳巾，潜夫岂解拜朝臣。\n白屋藜床还共入，山妻老大不羞人。",
        "dynasty": "唐",
        "collection_info": null
    },
    {
        "uuid": "b743fbbd3ee4f3f98beb2da1b1a6e6ab",
        "title": "偶题二首 一",
        "author": "刘言史",
        "content": "金榜荣名俱失尽，病身为庶更投魑。\n春娥慢笑无愁色，别向人家舞柘枝。",
        "dynasty": "唐",
        "collection_info": null
    },
    {
        "uuid": "da26a13179823975bcac9509dae386c6",
        "title": "偶题二首 二",
        "author": "刘言史",
        "content": "得罪除名谪海头，惊心无暇与身愁。\n中使不知何处住，家书莫寄向春州。",
        "dynasty": "唐",
        "collection_info": null
    },
    {
        "uuid": "c2a9f1854aafed37bae39cad3524108d",
        "title": "嘉兴社日",
        "author": "刘言史",
        "content": "消渴天涯寄病身，临邛知我是何人。\n今年社日分余肉，不值陈平又不均。",
        "dynasty": "唐",
        "collection_info": null
    },
    {
        "uuid": "14a363c34e931f0cf44a23ba518da999",
        "title": "席上赠李尹",
        "author": "刘言史",
        "content": "伛偻山夫髮似丝，松间石上坐多时。\n瓢饮不曾看酒肆，世人空笑亦何为。",
        "dynasty": "唐",
        "collection_info": null
    },
    {
        "uuid": "d84c03117ea383346ab46e86e253f3d6",
        "title": "弼公院问病",
        "author": "刘言史",
        "content": "一头细髮两分丝，卧见芭蕉白露滋。\n欲令居士身无病，直待众生苦尽时。",
        "dynasty": "唐",
        "collection_info": null
    },
    {
        "uuid": "9cb3d3e5b351eaa21b6a10dc8a549e30",
        "title": "惜花",
        "author": "刘言史",
        "content": "年少共怜含露色，老人偏惜委尘红。\n如何遂得心中事，每要花时不厌风。",
        "dynasty": "唐",
        "collection_info": null
    },
    {
        "uuid": "d752cf5cc6a4de1f51b0f68c71e08275",
        "title": "代胡僧留别",
        "author": "刘言史",
        "content": "此地缘疎语未通，归时老病去无穷。\n定知不彻南天竺，死在条支阴碛中。",
        "dynasty": "唐",
        "collection_info": null
    },
    {
        "uuid": "cb85022995cdda363f1d1c6d41fea408",
        "title": "桂江逢王使君旅榇归",
        "author": "刘言史",
        "content": "故人丹旐出南威，少妇随丧哭渐归。\n遥想北原新壠上，日寒光浅水松稀。",
        "dynasty": "唐",
        "collection_info": null
    },
    {
        "uuid": "92dd180e53c28461e5719e4356ec4af3",
        "title": "玉京词",
        "author": "刘言史",
        "content": "绝景寥寥日更迟，人间甲子不同时。\n未知樵客终何得，归后无家是看棋。",
        "dynasty": "唐",
        "collection_info": null
    },
    {
        "uuid": "e671b88570fc71dfbab8b1373c605076",
        "title": "葛巾歌",
        "author": "刘言史",
        "content": "一片白葛巾，潜夫自能结。\n篱边折枯蒿，聊用簪华髮。\n有时醉倒长松侧，酒醒不见心还忆。\n谷鸟衔将却趁来，野风吹去还寻得。\n十年紫竹溪南住，迹同玄豹依深雾。\n草堂窗底漉春醅，山寺门前逢暮雨。\n临汝袁郎得相见，闲云引到东阳县。\n鲁性将他类此身，还拈野物赠傍人。\n空留梲杖犊鼻裈，蒙蒙烟雨归山村。",
        "dynasty": "唐",
        "collection_info": null
    },
    {
        "uuid": "95907b8c3c1871056a558945295c8135",
        "title": "北原情三首 一",
        "author": "刘言史",
        "content": "错莫天色愁，挽歌出重闉。\n谁家白网车，送客入幽尘。\n铭旌下官道，葬舆去辚辚。\n萧条黄蒿中，奠酒花翠新。\n米雪晚霏微，墓成悄无人。\n乌鸢下空地，烟火残荒榛。\n生人更多苦，入户事盈身。\n营营日易深，却到不得频。\n寂寥孤隧头，草绿棠梨春。",
        "dynasty": "唐",
        "collection_info": null
    },
    {
        "uuid": "e0e9d2cd4d16155d6701a6f2b558245f",
        "title": "北原情三首 二",
        "author": "刘言史",
        "content": "洛阳城北山，古今葬冥客。\n聚骨朽成泥，此山土多白。\n近来送葬人，亦去闻归声。\n岂能车轮疾，渐是墓侵城。\n城中人不绝，哀挽相次行。\n莫非北邙后，重向洛城生。",
        "dynasty": "唐",
        "collection_info": null
    },
    {
        "uuid": "7b5d88a4879b4d4b910c9c11fae09d75",
        "title": "北原情三首 三",
        "author": "刘言史",
        "content": "卜地起孤坟，全家送葬去。\n归来却到时，不復重知处。\n迭迭葬相续，土干草已绿。\n列纸泻壶浆，空向春云哭。",
        "dynasty": "唐",
        "collection_info": null
    },
    {
        "uuid": "0feb8cd52a723bbb6ca56ab3b95882d1",
        "title": "林中独醒",
        "author": "刘言史",
        "content": "晚来林沼静，独坐间瓢尊。\n向己非前迹，齐心欲不言。\n微凉生乱篠，轻馥起孤萱。\n未得浑无事，瓜田草正繁。",
        "dynasty": "唐",
        "collection_info": null
    },
    {
        "uuid": "f2209a93a8476fcd7301bda78960ad69",
        "title": "江陵客舍留别樊尚书",
        "author": "刘言史",
        "content": "信陵门馆下，多病有归思。\n坠履忘情后，寒灰更湿时。\n委栏芳蕙晚，凭几雪髫垂。\n明日秋关外，单车风雨随。",
        "dynasty": "唐",
        "collection_info": null
    },
    {
        "uuid": "1d3130ff64418fb4aababe4d3800d231",
        "title": "相和歌辞：长门怨",
        "author": "刘言史",
        "content": "独坐炉边结夜愁，暂时恩去亦难留。\n手持金箸垂红泪，乱拨寒灰不举头。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "78f74f816ff02aba7f2fb42c7d8ad0f2",
        "title": "杂曲歌辞：乐府二首",
        "author": "刘言史",
        "content": "花颔红鬃一向偏，绿槐香陌欲朝天。\n仍嫌众裏娇行疾，傍镫深藏白玉鞭。\n喷珠团香小桂条，玉鞭兼赐霍嫖姚。\n弄影便从天禁出，碧蹄声碎五门桥。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "6ec8c57f7fc55a1ddb9d4bf58c29a996",
        "title": "苦妇词",
        "author": "刘言史",
        "content": "地远易骄崇，用刑匪精研。\n哀哉苦妇身，夫死百殃缠。\n草草催出门，衣堕发披肩。\n独随军吏行，当夕余欲迁。\n来时已厌生，到此自不全。\n临江卧黄砂，二子死在边。\n气哕不发声，背头血涓涓。\n有时强为言，只是尤青天。\n稿蓐无一枝，冷气两悬悬。\n穷荒夷教卑，骨肉病弃捐。\n况非本族音，肌露谁为怜。\n事痛感行宾，住得贪程船。\n必当负严法，岂有胎孕篇。\n游畋复释麛，羔兔尚免鹯。\n何处摈逐深，一罪三见颠。\n校尉勋望重，幕府才且贤。\n兰裙间珠履，食玉处花筵。\n但勿轻所暗，莫虑无人焉。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "a920405b04e6ce342adb9e7c34ec56c3",
        "title": "与孟郊洛北野泉上煎茶",
        "author": "刘言史",
        "content": "粉细越笋芽，野煎寒溪滨。\n恐乖灵草性，触事皆手亲。\n敲石取鲜火，撇泉避腥鳞。\n荧荧爨风铛，拾得坠巢薪。\n洁色既爽别，浮氲亦殷勤。\n以兹委曲静，求得正味真。\n宛如摘山时，自歠指下春。\n湘瓷泛轻花，涤尽昏渴神。\n此游惬醒趣，可以话高人。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "6ebca2d6cc1b11eacee3add1c3a3c082",
        "title": "七夕歌",
        "author": "刘言史",
        "content": "星寥寥兮月细轮，佳期可想兮不可亲。\n云衣香薄妆态新，寂寞低容入旧机，歇着金梭思往夕。\n人间不见因谁知，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "a32887b9bd11bb50dd3b7ea9cd994369",
        "title": "立秋日",
        "author": "刘言史",
        "content": "商风动叶初，萧索一贫居。\n老性容茶少，羸肌与簟疏。\n旧醅难重漉，新菜未胜鉏。\n才薄无潘兴，便便画偃庐。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "055e34b43490bf504d80176186237940",
        "title": "送婆罗门归本国",
        "author": "刘言史",
        "content": "刹利王孙字迦摄，竹锥横写叱萝叶。\n遥知汉地未有经，地尽年深始到船，海裏更行三十国。\n行多耳断金环落，出漠独行人绝处，碛西天漏雨丝丝。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "f86d698739c0f68041bbe75d2e64ba6b",
        "title": "潇湘游",
        "author": "刘言史",
        "content": "夷女采山蕉，缉纱浸江水。\n野花满髻妆色新，翠华寂寞婵娟没，野筱空余红泪情。\n青烟冥冥覆杉桂，清猿未尽鼯鼠切，泪水流到湘妃祠。\n北人莫作潇湘游，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "614b14e6d51e784df112c480874d7763",
        "title": "放萤怨",
        "author": "刘言史",
        "content": "放萤去，不须留，聚时年少今白头。\n架中科斗万余卷，且逍遥，还酩酊，仲舒漫不窥园井。\n那将寂寞老病身，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "cd25cbcc9be2a93cd0021e97ca133dee",
        "title": "观绳伎",
        "author": "刘言史",
        "content": "泰陵遗乐何最珍，彩绳冉冉天仙人。\n广场寒食风日好，重肩接立三四层，着屐背行仍应节。\n两边丸剑渐相迎，危机险势无不有，倒挂纤腰学垂柳。\n下来一一芙蓉姿，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "68e9913191094b80014e1221572f20de",
        "title": "买花谣",
        "author": "刘言史",
        "content": "杜陵村人不田穑，入谷经溪复缘壁。\n每至南山草木春，蝶惜芳丛送下山，寻断孤香始回去。\n豪少居连鳷鹊东，咸阳亲戚长安裏，无限将金买花子。\n浇红湿绿千万家，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "7602f947f99a1a9a3612e2ea0668ed0f",
        "title": "王中丞宅夜观舞胡腾",
        "author": "刘言史",
        "content": "石国胡儿人见少，蹲舞尊前急如鸟。\n织成蕃帽虚顶尖，跳身转毂宝带鸣，弄脚缤纷锦靴软。\n四座无言皆瞪目，酒阑舞罢丝管绝，木槿花西见残月。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "39f2eeb6b5c5ce378db946d98faadb6e",
        "title": "春过赵墟",
        "author": "刘言史",
        "content": "下马邯郸陌头歇，寂寥崩隧临车辙。\n古柏重生枝亦干，",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "50f55615b4f03bcd6f5f04928d807c0b",
        "title": "初下东周赠孟郊",
        "author": "刘言史",
        "content": "鹤老身更b3，龟死壳亦灵。\n正信非外沿，终始全本情。\n童子不戏尘，积书就岩扃。\n身着木叶衣，养鹿兼牸耕。\n偶随下山云，荏苒失故程。\n渐入机险中，危思难太行。\n十发九缕丝，悠然东周城。\n言词野麋态，出口多累形。\n因依汉元寮，未似羁细轻。\n冷灶助新热，静砧与寒声。\n断蓬在门栏，岂当桃李荣。\n寄食若蠹虫，侵损利微生。\n固非拙为强，懦劣外疗并。\n素坚冰蘖心，洁持保坚贞。\n修文返正风，刊字齐古经。\n惭将衰末分，高栖喧世名。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "74bc445af476f35bfaa046c8320cd659",
        "title": "长门怨",
        "author": "刘言史",
        "content": "独坐炉边结夜愁，暂时思去亦难留。\n手持金箸垂红泪，乱拨寒灰不举头。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "667bffb98a3099ccbe75b796aa40fa0e",
        "title": "春游曲",
        "author": "刘言史",
        "content": "花颔红鬃一何偏，绿槐香陌欲朝天。\n仍嫌众裏娇行疾，傍镫深藏白玉鞭。\n喷沫团香小桂条，玉鞭兼赐霍嫖姚。\n弄影便从天禁出，碧蹄声碎五门桥。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "a672e225066497a6a91a6648a0ad4148",
        "title": "广州王园寺伏日即事寄北中亲友",
        "author": "刘言史",
        "content": "南越逢初伏，东林度一朝。\n曲池煎畏景，高阁绝微飙。\n竹簟移先洒，蒲葵破复摇。\n地偏毛瘴近，山毒火威饶。\n裛汗絺如濯，亲床枕并烧。\n坠枝伤翠羽，萎叶惜红蕉。\n且困流金炽，难成独酌谣。\n望霖窥润础，思吹候生条。\n旅恨生乌浒，乡心系洛桥。\n谁怜在炎客，一夕壮容销。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "793ca5fec910c30f4311844c7f913740",
        "title": "立秋",
        "author": "刘言史",
        "content": "兹晨戒流火，商飙早已惊。\n云天收夏色，木叶动秋声。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "7bbeb498facad126c464b6b345cc3f2c",
        "title": "看山木瓜花二首",
        "author": "刘言史",
        "content": "裛露凝氛紫艳新，千般婉娜不胜春。\n年年此树花开日，出尽丹阳郭裏人。\n柔枝湿艳亚朱栏，暂作庭芳便欲残。\n深藏数片将归去，红缕金针绣取看。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "1967db660c5cd88e554f9f07a679ba0b",
        "title": "题十三弟竹园",
        "author": "刘言史",
        "content": "绕屋扶疏耸翠茎，苔滋粉漾有幽情。\n丹阳万户春光静，独自君家秋雨声。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "e78e14ebb603aa7d74cb573dee634ce7",
        "title": "乐府杂词三首",
        "author": "刘言史",
        "content": "紫禁梨花飞雪毛，春风丝管翠楼高。\n城裏万家闻不见，君王试舞郑樱桃。\n蝉鬓红冠粉黛轻，云和新教羽衣成。\n月光如雪金阶上，迸却颇梨义甲声。\n不耐檐前红槿枝，薄妆春寝觉仍迟。\n梦中无限风流事，夫婿多情亦未知。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "c3a943a715c2f9e1670e5ed99f0b593f",
        "title": "冬日峡中旅泊",
        "author": "刘言史",
        "content": "霜月明明雪复残，孤舟夜泊使君滩。\n一声钟出远山裏，暗想雪窗僧起寒。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "8f52284854f143fb35472dc16f970a09",
        "title": "泊花石浦",
        "author": "刘言史",
        "content": "旧业丛台废苑东，几年为梗复为蓬。\n杜鹃啼断回家梦，半在邯郸驿树中。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "ed1764da621c31a986361b7b2bd4322f",
        "title": "扶病春亭",
        "author": "刘言史",
        "content": "强梳稀发着纶巾，舍杖空行试病身。\n花间自欲裴回立，稚子牵衣不许人。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "396ee2c9df94035635a8f4c0e2932034",
        "title": "病僧二首",
        "author": "刘言史",
        "content": "竺国乡程算不回，病中衣锡遍浮埃。\n如今汉地诸经本，自过流沙远背来。\n空林衰病卧多时，白髮从成数寸丝。\n西行却过流沙日，枕上寥寥心独知。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "6feae7ee00fc50bf318efa40722c068e",
        "title": "题源分竹亭",
        "author": "刘言史",
        "content": "绕屋扶疏千万竿，年年相诱独行看。\n日光不透烟常在，先校诸家一月寒。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "2d3a04b577606fb3b1e491f3dee3a7dd",
        "title": "山寺看海榴花",
        "author": "刘言史",
        "content": "琉璃地上绀宫前，发翠凝红已十年。\n夜久月明人去尽，火光霞焰递相燃。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "b1cd075861af5179d599a43f7e5bb70e",
        "title": "赠成炼师四首",
        "author": "刘言史",
        "content": "花冠蕊帔色婵娟，一曲清箫凌紫烟。\n不知今日重来意，更住人间几百年。\n黄昏骑得下天龙，巡遍茅山数十峰。\n采芝却到蓬莱上，花裏犹残碧玉钟。\n等閒何处得灵方，丹脸云鬟日月长。\n大罗过却三千岁，更向人间魅阮郎。\n曾随阿母汉宫斋，凤驾龙輧列玉阶。\n当时白燕无寻处，今日云鬟见玉钗。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "8a05432a47571501d4504de8b73fe98d",
        "title": "奉酬",
        "author": "刘言史",
        "content": "闰余春早景沉沉，禊饮风亭恣赏心。\n红袖青娥留永夕，汉阴宁肯羡山阴。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "f41762b7146135f95ca97b33f03487bb",
        "title": "病中客散复言怀",
        "author": "刘言史",
        "content": "华髮离披卧满头，暗虫衰草入乡愁。\n枕前人去空庭暮，又见芭蕉白露秋。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "99f643100e7372989e8a110a933e601e",
        "title": "赠陈长史妓",
        "author": "刘言史",
        "content": "宝钿云和玉禁仙，深含媚靥袅朱弦。\n春风不怕君王恨，引出幽花落外边。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "7478869c79f3bb17cc71fccc6451671a",
        "title": "偶题",
        "author": "刘言史",
        "content": "迟日新妆游冶娘，盈盈彩艇白莲塘。\n掬水远湿岸边郎，红绡缕中玉钏光。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "fe1041779bd0de6bfe805d3155bbe3ac",
        "title": "夜入简子古城",
        "author": "刘言史",
        "content": "远火荧荧聚寒鬼，绿焰欲销还复起。\n夜深风雪古城空，行客衣襟汗如水。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "a3271192968f22930821ce9184064eb0",
        "title": "偶题二首",
        "author": "刘言史",
        "content": "金榜荣名俱失尽，病身为庶更投魑。\n春娥慢笑无愁色，别向人家舞柘枝。\n得罪除名谪海头，惊心无暇与身愁。\n中使不知何处住，家书莫寄向春州。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "82b041c2acfc46046756e9c03ef75f44",
        "title": "席上赠李尹",
        "author": "刘言史",
        "content": "伛偻山夫发似丝，松间石上坐多时。\n瓢饮不曾看酒肆，世人空笑亦何为。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "862920f1dc4b090960a462d83ac5641e",
        "title": "弼公院问病",
        "author": "刘言史",
        "content": "一头细发两分丝，卧见芭蕉白露滋。\n欲令居士身无病，直待众生苦尽时。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "c02808669ea6ff961aba4f2579f9477a",
        "title": "代胡僧留别",
        "author": "刘言史",
        "content": "此地缘疏语未通，归时老病去无穷。\n定知不彻南天竺，死在条支阴碛中。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "43454947a6af19dc75d2b99ae4c5e349",
        "title": "桂江逢王使君旅榇归",
        "author": "刘言史",
        "content": "故人丹旐出南威，少妇随丧哭渐归。\n遥想北原新垄上，日寒光浅水松稀。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "721e1edb2720185aabd55b62928c81d5",
        "title": "葛巾歌",
        "author": "刘言史",
        "content": "一片白葛巾，潜夫自能结。\n篱边折枯蒿，聊用簪华髮。\n有时醉倒长松侧，酒醒不见心还忆。\n谷鸟衔将却趁来，草堂窗底漉春醅，山寺门前逢暮雨。\n临汝袁郎得相见，空留棁仗犊鼻裈，蒙蒙烟雨归山村。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "4c804999017831080130bb3664a6c939",
        "title": "北原情三首",
        "author": "刘言史",
        "content": "错莫天色愁，挽歌出重闉。\n谁家白网车，送客入幽尘。\n铭旌下官道，葬舆去辚辚。\n萧条黄蒿中，奠酒花翠新。\n米雪晚霏微，墓成悄无人。\n乌鸢下空地，烟火残荒榛。\n生人更多苦，入户事盈身。\n营营日易深，却到不得频。\n寂寥孤隧头，草绿棠梨春。\n洛阳城北山，古今葬冥客。\n聚骨朽成泥，此山土多白。\n近来送葬人，亦去闻归声。\n岂能车轮疾，渐是墓侵城。\n城中人不绝，哀挽相次行。\n莫非北邙后，重向洛城生。\n卜地起孤坟，全家送葬去。\n归来却到时，不復重知处。\n迭迭葬相续，土干草已绿。\n列纸泻壶浆，空向春云哭。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    },
    {
        "uuid": "76f88865f69ee54acdf61d88a18ed418",
        "title": "林中独醒",
        "author": "刘言史",
        "content": "晚来林沼静，独坐间瓢尊。\n向己非前迹，齐心欲不言。\n微凉生乱筱，轻馥起孤萱。\n未得浑无事，瓜田草正繁。",
        "dynasty": "唐",
        "collection_info": {
            "collection": "御定全唐诗",
            "volume": "卷四百六十八"
        }
    }
]