[
    {
        "uuid": "d4600f17f3117660540aac5d6d96a3df",
        "title": "郡楼望九华歌",
        "author": "霍总",
        "content": "楼上坐见九子峰，翠云赤日光溶溶。\n有时朝昏变疎密，八峰和烟一峰出。\n有时风卷天雨晴，聚立连连如弟兄。\n阳乌生子偶成数，丹凤养雏同此名。\n日日遥看机已静，未离尘躅思真境。\n子明龙驾腾九垓，陵阳相对空崔嵬。\n玉浆瑶草不可见，自有神仙风马来。",
        "dynasty": "唐",
        "collection_info": null
    },
    {
        "uuid": "e32575b76fd1aa35e2087083a0ea1486",
        "title": "塞下曲",
        "author": "霍总",
        "content": "曾当一面战，频出九重围。\n但见争锋处，长须得胜归。\n雪沾旗尾落，风断节毛稀。\n岂要铭燕石，平生重武威。",
        "dynasty": "唐",
        "collection_info": null
    },
    {
        "uuid": "c774cd8145556d9c1a509e1fd1ddcb27",
        "title": "关山月",
        "author": "霍总",
        "content": "珠珑翡翠床，白皙侍中郎。\n五日来花下，双童问道傍。\n到门车马狭，连夜管弦长。\n每笑东家子，窥他宋玉墙。",
        "dynasty": "唐",
        "collection_info": null
    },
    {
        "uuid": "d5899fa9b99c17d3cc4d5cb5f118c59e",
        "title": "骢马",
        "author": "霍总",
        "content": "青骊八尺高，侠客倚雄豪。\n踏雪生珠汗，障泥护锦袍。\n路傍看骤影，鞍底卷旋毛。\n岂独连钱贵，酬恩更代劳。",
        "dynasty": "唐",
        "collection_info": null
    },
    {
        "uuid": "b534d787db64edf3cf29126231862705",
        "title": "雉朝飞",
        "author": "霍总",
        "content": "五色有名翚，清晨挟两雌。\n羣羣飞自乐，步步饮相随。\n觇叶逢人处，惊媒妬宠时。\n绿毛春鬬尽，强敌愿君知。",
        "dynasty": "唐",
        "collection_info": null
    },
    {
        "uuid": "07c1d39d4d4ab14ed4361ddd30be7edf",
        "title": "木芙蓉",
        "author": "霍总",
        "content": "本自江湖远，常开霜露余。\n争春候秾李，得水异红蕖。\n孤秀曾无偶，当门幸不锄。\n谁能政摇落，繁綵照阶除。",
        "dynasty": "唐",
        "collection_info": null
    },
    {
        "uuid": "3e164ca86a80d98781b87a89b500a877",
        "title": "采莲女",
        "author": "霍总",
        "content": "舟中采莲女，两两催妆梳。\n闻早渡江去，日高来起居。",
        "dynasty": "唐",
        "collection_info": null
    },
    {
        "uuid": "affacbadf72862357a64040739e084ab",
        "title": "九华楼",
        "author": "霍总",
        "content": "东门带溪路，上有三丈楼。\n层基接重阜，一览山水周。\n天边九芙蓉，出没不可求。\n鸿惊晓霜凈，花明雨初收。\n巉然倚圭璧，爽气凌尊筹。\n主人金闺彦高兴思穷幽。\n时来据绳床，山色供远眸。\n危峯曳游云，岭月悬曲钧。\n吟嘨意不浅，浩然追轲丘。\n明年鸡省梦，肯忘江上州。",
        "dynasty": "唐",
        "collection_info": null
    },
    {
        "uuid": "fd78af149031b7c79c3d1d31652fe66e",
        "title": "楼望",
        "author": "霍总",
        "content": "楼高九华近，极目望峯顶。\n云破松风寒，路浓山色迥。\n古剎轩层檐，白水浮小艇。\n愿结一间茅，归来就丹鼎。\n（以上《嘉靖池州府志》八）。",
        "dynasty": "唐",
        "collection_info": null
    },
    {
        "uuid": "6cbcbc6f0ad9b15a7880433ceb31ebcf",
        "title": "郡楼望九华歌",
        "author": "霍总",
        "content": "楼上坐见九子峰，翠云赤日光溶溶。\n有时朝昏变疏密，阳乌生子偶成数，丹凤养雏同此名。\n日日遥看机已静，玉浆瑶草不可见，自有神仙风马来。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十七"
        }
    },
    {
        "uuid": "0222b5c176d6525069ad9a14b15a92ff",
        "title": "雉朝飞",
        "author": "霍总",
        "content": "五色有名翚，清晨挟两雌。\n群群飞自乐，步步饮相随。\n觇叶逢人处，惊媒妒宠时。\n绿毛春斗尽，强敌愿君知。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十七"
        }
    },
    {
        "uuid": "4faef89634013be2cfcc25c2efaa33d7",
        "title": "木芙蓉",
        "author": "霍总",
        "content": "本自江湖远，常开霜露余。\n争春候秾李，得水异红蕖。\n孤秀曾无偶，当门幸不锄。\n谁能政摇落，繁彩照阶除。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十七"
        }
    }
]