[
    {
        "uuid": "8c8c3f42936bd50fee7447092c51b63d",
        "title": "题云锦园",
        "author": "庾卜礼",
        "content": "我观大瀛海，山与水相伴。\n维兹山水丽，邈在西南畔。\n公如出岫云，顷刻固已漫。\n倏尔转晴空，化为五色斓。\n三径他山缉，万里归心断。\n要从父老归，不作儿女观。\n苏公金石心，坐阅岁时换。\n来赴林泉期，更觉云锦焕。\n五采弄珠玑，八章诵云汉。\n向来古使星，久未视龟篆。\n心贪汗漫游，行无麋鹿乱。\n快哉天下乐，岂以寸心玩。",
        "dynasty": "宋",
        "collection_info": null
    }
]