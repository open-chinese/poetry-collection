[
    {
        "uuid": "c2b8c687bbf7b9659ed61799f6b5cabb",
        "title": "山行",
        "author": "曹纬",
        "content": "日出过山头，日入宿山下。\n我行山亦行，隐隐似奔马。\n朝昏山送迎，山意自倾写。\n借问征途间，谁如此山者。",
        "dynasty": "宋",
        "collection_info": null
    },
    {
        "uuid": "be9407c0a3126fffad593a9ae93187d0",
        "title": "自齐山借舟泛湖还家",
        "author": "曹纬",
        "content": "十里平湖漫不流，晚风吹浪打行舟。\n定知归得侵灯火，家在菰蒲最尽头。",
        "dynasty": "宋",
        "collection_info": null
    },
    {
        "uuid": "45a5b06ff6725f838cdd01829faec067",
        "title": "客有遗予画梅花者淡墨晕成因命之曰梅影",
        "author": "曹纬",
        "content": "忆昔神游姑射山，梦中栩栩片时还。\n冰肤不许寻常见，故隐轻云薄雾间。",
        "dynasty": "宋",
        "collection_info": null
    },
    {
        "uuid": "f8332bcf209513de38357b6db239732e",
        "title": "雁",
        "author": "曹纬",
        "content": "云飞水宿过炎凉，回想来时道路长。\n夜月照惊惟弔影，朔风吹断不成行。\n人间无处逃矰缴，岁晚何曾饱稻粱。\n傥以能鸣免烹死，繫书犹可到衡阳。",
        "dynasty": "宋",
        "collection_info": null
    },
    {
        "uuid": "bc53fa40ef453c2a5a9324ad90096199",
        "title": "清溪亭",
        "author": "曹纬",
        "content": "波平渺渺草萋萋，远目非昏望欲迷。\n敢以安閒侵白鸟，聊将衰病照清溪。\n百年无事双蓬鬓，万里归心独杖藜。\n徙倚无人见牢落，水流东去夕阳西。",
        "dynasty": "宋",
        "collection_info": null
    },
    {
        "uuid": "23ecd3bb1a3732ed287ac70ce44eb97c",
        "title": "次韵曹好谦负春",
        "author": "曹纬",
        "content": "作计寻芳不属贫，可怜风物自良辰。\n飞花有意能留客，啼鸟多情解唤人。\n涉世乍惊翻手薄，论交多语白头新。\n十年异县伤流落，来往山州枉过春。",
        "dynasty": "宋",
        "collection_info": null
    },
    {
        "uuid": "e38da7d6df04b63c7868e7e19b31a0df",
        "title": "春日忆西湖简家弟元宠",
        "author": "曹纬",
        "content": "天涯孤客意堪哀，病眼逢春只强开。\n闭户不知花老去，捲帘方觉燕归来。\n风休潩水光如拭，雨霁箕山翠作堆。\n遥想西湖图画裏，几多车马踏青回。",
        "dynasty": "宋",
        "collection_info": null
    },
    {
        "uuid": "f055119b121ccc4d783d7a7b74de4817",
        "title": "句  其一",
        "author": "曹纬",
        "content": "水带断槎流。",
        "dynasty": "宋",
        "collection_info": null
    },
    {
        "uuid": "1749ac450628a2492c5e60c1858a0196",
        "title": "句  其二",
        "author": "曹纬",
        "content": "天涯少知遇。",
        "dynasty": "宋",
        "collection_info": null
    },
    {
        "uuid": "be6f2e5fbb20529095682b051d0877e6",
        "title": "句  其三",
        "author": "曹纬",
        "content": "日依平野没。",
        "dynasty": "宋",
        "collection_info": null
    },
    {
        "uuid": "c54ff075b04b6eed12075869a7390549",
        "title": "句  其四",
        "author": "曹纬",
        "content": "登临独立时。",
        "dynasty": "宋",
        "collection_info": null
    },
    {
        "uuid": "0e9cc0b442d1eba19b1f849e3eb12eae",
        "title": "句  其五",
        "author": "曹纬",
        "content": "孤芳高节共亭亭。",
        "dynasty": "宋",
        "collection_info": null
    },
    {
        "uuid": "7c3d92d48f70eac8a50cbd6908c89e7e",
        "title": "句  其六",
        "author": "曹纬",
        "content": "数枝春色岂无情。",
        "dynasty": "宋",
        "collection_info": null
    },
    {
        "uuid": "f8eea9ff4437d322949bbdc2221d5f7f",
        "title": "句  其七",
        "author": "曹纬",
        "content": "自笑无机触事真。",
        "dynasty": "宋",
        "collection_info": null
    }
]