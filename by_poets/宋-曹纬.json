[
    {
        "uuid": "b3045d1b6d4feacdddd01a65deec03c3",
        "title": "山行",
        "author": "曹纬",
        "content": "日出过山头，日入宿山下。\n我行山亦行，隐隐似奔马。\n朝昏山送迎，山意自倾写。\n借问征途间，谁如此山者。",
        "dynasty": "宋",
        "collection_info": null
    },
    {
        "uuid": "ec9a1141fe734447bc84e271b297e09e",
        "title": "自齐山借舟泛湖还家",
        "author": "曹纬",
        "content": "十里平湖漫不流，晚风吹浪打行舟。\n定知归得侵灯火，家在菰蒲最尽头。",
        "dynasty": "宋",
        "collection_info": null
    },
    {
        "uuid": "b8da7c2ca522e76bd9e0f088ad4f45e3",
        "title": "客有遗予画梅花者淡墨晕成因命之曰梅影",
        "author": "曹纬",
        "content": "忆昔神游姑射山，梦中栩栩片时还。\n冰肤不许寻常见，故隐轻云薄雾间。",
        "dynasty": "宋",
        "collection_info": null
    },
    {
        "uuid": "c16451366ddccb3794f197e2252c8b03",
        "title": "雁",
        "author": "曹纬",
        "content": "云飞水宿过炎凉，回想来时道路长。\n夜月照惊惟弔影，朔风吹断不成行。\n人间无处逃矰缴，岁晚何曾饱稻粱。\n傥以能鸣免烹死，繫书犹可到衡阳。",
        "dynasty": "宋",
        "collection_info": null
    },
    {
        "uuid": "c0b39c83f950da3f78baaf5a731201fd",
        "title": "清溪亭",
        "author": "曹纬",
        "content": "波平渺渺草萋萋，远目非昏望欲迷。\n敢以安閒侵白鸟，聊将衰病照清溪。\n百年无事双蓬鬓，万里归心独杖藜。\n徙倚无人见牢落，水流东去夕阳西。",
        "dynasty": "宋",
        "collection_info": null
    },
    {
        "uuid": "160b81011090f444db03a48c5a3eb812",
        "title": "次韵曹好谦负春",
        "author": "曹纬",
        "content": "作计寻芳不属贫，可怜风物自良辰。\n飞花有意能留客，啼鸟多情解唤人。\n涉世乍惊翻手薄，论交多语白头新。\n十年异县伤流落，来往山州枉过春。",
        "dynasty": "宋",
        "collection_info": null
    },
    {
        "uuid": "38ef3dabfc8ce9b261260fc7486ef9ab",
        "title": "春日忆西湖简家弟元宠",
        "author": "曹纬",
        "content": "天涯孤客意堪哀，病眼逢春只强开。\n闭户不知花老去，捲帘方觉燕归来。\n风休潩水光如拭，雨霁箕山翠作堆。\n遥想西湖图画裏，几多车马踏青回。",
        "dynasty": "宋",
        "collection_info": null
    },
    {
        "uuid": "9b0ef95d3ffae754ce84a12c5c25da1c",
        "title": "句  其一",
        "author": "曹纬",
        "content": "水带断槎流。",
        "dynasty": "宋",
        "collection_info": null
    },
    {
        "uuid": "2cddce5125c5dcf62e60b5e37080a294",
        "title": "句  其二",
        "author": "曹纬",
        "content": "天涯少知遇。",
        "dynasty": "宋",
        "collection_info": null
    },
    {
        "uuid": "3ef2c93e3d13b4a0eee68764b0c9ff6e",
        "title": "句  其三",
        "author": "曹纬",
        "content": "日依平野没。",
        "dynasty": "宋",
        "collection_info": null
    },
    {
        "uuid": "6ed3d4852abf3b8dce7a0f0a45f79f4c",
        "title": "句  其四",
        "author": "曹纬",
        "content": "登临独立时。",
        "dynasty": "宋",
        "collection_info": null
    },
    {
        "uuid": "f3a9687304fed66c369898d791af6860",
        "title": "句  其五",
        "author": "曹纬",
        "content": "孤芳高节共亭亭。",
        "dynasty": "宋",
        "collection_info": null
    },
    {
        "uuid": "af3720eaf0491698caa3ed8d5c23b051",
        "title": "句  其六",
        "author": "曹纬",
        "content": "数枝春色岂无情。",
        "dynasty": "宋",
        "collection_info": null
    },
    {
        "uuid": "67276a05c004b11cbf88f8577ecd27ad",
        "title": "句  其七",
        "author": "曹纬",
        "content": "自笑无机触事真。",
        "dynasty": "宋",
        "collection_info": null
    }
]