[
    {
        "uuid": "a454a52ba6ef9fb9f750d7be9979df2b",
        "title": "附：唐晅悼妻诗",
        "author": "唐晅",
        "content": "寝室悲长簟，妆楼泣镜台。\n独悲桃李节，不共夜泉开。\n魂兮若有感，仿佛梦中来。\n常时华堂静，笑语度更筹。\n恍惚人事改，冥寞委荒丘。\n阳原歌薤露，阴壑惜藏舟。\n清夜妆台月，空想画眉愁。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十六"
        }
    }
]