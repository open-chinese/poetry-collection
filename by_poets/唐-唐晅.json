[
    {
        "uuid": "a974ea52c2b15c1f44a193b2b6387852",
        "title": "附：唐晅悼妻诗",
        "author": "唐晅",
        "content": "寝室悲长簟，妆楼泣镜台。\n独悲桃李节，不共夜泉开。\n魂兮若有感，仿佛梦中来。\n常时华堂静，笑语度更筹。\n恍惚人事改，冥寞委荒丘。\n阳原歌薤露，阴壑惜藏舟。\n清夜妆台月，空想画眉愁。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十六"
        }
    },
    {
        "uuid": "2c95c2cc333af502c26300a448e592f6",
        "title": "赠妻诗",
        "author": "唐晅",
        "content": "峄阳桐半死，延津剑一沈。\n如何宿昔内，空负百年心。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十六"
        }
    }
]