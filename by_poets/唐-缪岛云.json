[
    {
        "uuid": "38c12744e6f7515cc32161367dc7de9c",
        "title": "句",
        "author": "缪岛云",
        "content": "白鸟远行树，玉虹孤饮潭。\n四五片霞生绝壁，两三行雁过疎松。\n抛芥子降颠狒狒，折杨枝洒醉猩猩。",
        "dynasty": "唐",
        "collection_info": null
    },
    {
        "uuid": "0890ca1e59780070889449742ac142ec",
        "title": "白龙潭",
        "author": "缪岛云",
        "content": "中有白龙盘，偷湫见说难。\n风云随步起，雨雹出山寒。\n鸟道悬青壁，天河泻碧湍。\n轩皇曾向此，金鼎炼还丹。",
        "dynasty": "唐",
        "collection_info": null
    },
    {
        "uuid": "eb307943698f27c94a18c879b06957c5",
        "title": "游黄山怀古",
        "author": "缪岛云",
        "content": "浮丘与轩后，鹤驭杳难思。\n三十六峯顶，不知何处奇。\n枯杉龙脑溢，阴洞石膏垂。\n莫问当时事，苍苔锁断碑。",
        "dynasty": "唐",
        "collection_info": null
    },
    {
        "uuid": "6644f50409d95b0f8b2b13e42ba19c0a",
        "title": "登天都峯",
        "author": "缪岛云",
        "content": "盘空千万仞，险若上丹梯。\n迥入天都裏，回看鸟道低。\n他山青点点，远水白凄凄。\n欲下前峯暝，岩间宿锦鸡。",
        "dynasty": "唐",
        "collection_info": null
    },
    {
        "uuid": "97b3db18616bdf7b562863a059f7f300",
        "title": "马迹石",
        "author": "缪岛云",
        "content": "堪信曾鸾驾，寻僊道已成。\n因过盘石上，如印玉沙行。\n苔逐方圆匝，泉随深浅生。\n临迴山色暮，拂拂翠云平。\n。",
        "dynasty": "唐",
        "collection_info": null
    },
    {
        "uuid": "5bfab8dac08eb4c4cc9cf6b9fffb2f38",
        "title": "望黄山诸峯",
        "author": "缪岛云",
        "content": "峰峰寒列簇芙蕖，静想嵩阳秀不如。\n峭拔虽传三十六，参差何啻一千余。\n浮丘处处留丹竃，黄帝层层隐玉书。\n终待登临最高顶，便随鸾鹤五云车。",
        "dynasty": "唐",
        "collection_info": null
    },
    {
        "uuid": "0e379a7628853a998fba30263f8fdfec",
        "title": "汤泉",
        "author": "缪岛云",
        "content": "暖泛朱砂石壁幽，轩皇曾浴上丹丘。\n阴阳相煮连珠浦，今古长煎泻镜流。\n紫气晓笼烟色澹，锦霞明照火光浮。\n何方为洗身轻后，便跨飞龙到十洲。",
        "dynasty": "唐",
        "collection_info": null
    },
    {
        "uuid": "c90417a79a565e7708605d23fae3990b",
        "title": "朱砂石",
        "author": "缪岛云",
        "content": "寒岩万丈陟崔嵬，只恐朱砂势便颓。\n采蘩客闻雷擘去，卧云僧见鸟衔来。\n丹霞迥烁嵌空片，红日斜分突兀堆。\n傥得神僊惠纤粟，便能轻举向瑶台。",
        "dynasty": "唐",
        "collection_info": null
    },
    {
        "uuid": "f9447979cbac42a43e56f0c4f43ccd8e",
        "title": "石人峯",
        "author": "缪岛云",
        "content": "双峯何代列巍巍，忽化僊人世所稀。\n绝顶长年相对坐，九天何日却同归。\n风生松柏喧天乐，山隐云霞挂道衣。\n终愿扪萝一相访，共君齐跨鳯鸾飞。",
        "dynasty": "唐",
        "collection_info": null
    },
    {
        "uuid": "dfc4feae4cd0915263ac34af1bc53af4",
        "title": "僊僧洞",
        "author": "缪岛云",
        "content": "先朝曾有日东僧，向此乘龙忽上昇。\n石径已迷红树密，萝龛犹在紫云凝。\n钵盂峯下留丹竃，锡杖前边隐圣灯。\n从此旧庵遗迹畔，月楼霜殿一层层。\n。",
        "dynasty": "唐",
        "collection_info": null
    },
    {
        "uuid": "72f97fcd7750df99f0e709c9068c0bda",
        "title": "僊桥",
        "author": "缪岛云",
        "content": "千丈侧悬飞鸟外，双峯横架碧天心。\n月中纔有僊人过，山下应闻笙磬音。\n丹竃路穿瑶草湿，朱砂泉迸锦霞深。\n轩辕去后虽然在，争奈凡流无处寻。\n（以上十首均见康熙十八年闵麟嗣撰《黄山志定本》卷六。\n）（〖1〗缪岛云逸诗承仪征吴白匋先生见告。\n）。",
        "dynasty": "唐",
        "collection_info": null
    },
    {
        "uuid": "1dde504a53f5676dd764da3e02419c5a",
        "title": "过盱江麻姑山题绝句",
        "author": "缪岛云",
        "content": "万迭峰峦入太清，麻姑从此会方平。\n一从燕罢归何处，宝殿瑶台空月明。\n（见宋赵与虤《娱书堂诗话》卷下）（〖1〗《娱书堂诗话》：「先作『自从』，后于同辈举似，同辈云：『诗固清矣，自字未稳，当作一字。\n』云服其言。\n暨再入山，已为人改作『一从』矣。\n亦可谓一字师。\n」）。",
        "dynasty": "唐",
        "collection_info": null
    },
    {
        "uuid": "7ce13eed07217f7637c31da11b6a7b96",
        "title": "句",
        "author": "缪岛云",
        "content": "白鸟远行树，玉虹孤饮潭。",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十五"
        }
    },
    {
        "uuid": "ebc6d4ae94b9f56ddf53e621a05a12c3",
        "title": "句",
        "author": "缪岛云",
        "content": "四五片霞生绝壁，两三行雁过疏松。",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十五"
        }
    },
    {
        "uuid": "0c52a55e5c01af36ec009ef7422d04d0",
        "title": "句",
        "author": "缪岛云",
        "content": "抛芥子降颠狒狒，折杨枝洒醉猩猩。",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十五"
        }
    }
]