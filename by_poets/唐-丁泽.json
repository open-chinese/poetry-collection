[
    {
        "uuid": "62ce1db534a0ca32cda511d26b529de6",
        "title": "龟负图",
        "author": "丁泽",
        "content": "天意将垂象，神龟出负图。\n五方行有配，八卦义宁孤。\n作瑞旌君德，披文协帝谟。\n乘流喜得路，逢圣倖存躯。\n莲叶池通泛，桃花水自浮。\n还寻九江去，安肯曳泥途。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十一"
        }
    },
    {
        "uuid": "e44a83b032ef01ac215b3ec3ebff8637",
        "title": "上元日梦王母献白玉环",
        "author": "丁泽",
        "content": "梦中朝上日，阙下拜天颜。\n仿佛瞻王母，分明献玉环。\n灵姿趋甲帐，悟道契玄关。\n似见霜姿白，如看月彩弯。\n霓裳归物外，凤历晓人寰。\n仙圣非相远，昭昭寤寐间。",
        "dynasty": "唐",
        "collection_info": {
            "collection": "御定全唐诗",
            "volume": "卷二百八十一"
        }
    }
]