[
    {
        "uuid": "b8a5cd3ccee513cdd37810de8e2a4adc",
        "title": "秋晚同友人闲步",
        "author": "薛莹",
        "content": "藉草与行莎，相看日未斜。\n断崖分鸟道，疎树见人家。\n望远临孤石，吟余落片霞。\n野情看不足，归路思犹赊。",
        "dynasty": "唐",
        "collection_info": null
    },
    {
        "uuid": "37bd148b21f95a6e599c2b328e118b3f",
        "title": "宿仙都观阴王二君修道处",
        "author": "薛莹",
        "content": "十载别仙峰，峰前千古踪。\n阴王修道处，云雪满高松。\n洞口风雷异，池心星汉重。\n明朝下山去，片月落残钟。",
        "dynasty": "唐",
        "collection_info": null
    },
    {
        "uuid": "64049200527e52c6540cf469067f674d",
        "title": "宿东岩寺晓起",
        "author": "薛莹",
        "content": "野寺寒塘晓，游人一梦分。\n钟残数树月，僧起半岩云。\n宿鸟惊初见，幽泉落不闻。\n吟余凭前槛，红叶下纷纷。",
        "dynasty": "唐",
        "collection_info": null
    },
    {
        "uuid": "d7733861019ba424b0a50fcfd6c3a0bd",
        "title": "秋日湖上",
        "author": "薛莹",
        "content": "落日五湖游，烟波处处愁。\n沈浮千古事，谁与问东流。",
        "dynasty": "唐",
        "collection_info": null
    },
    {
        "uuid": "01ebc0cfb1e5f61efe574ca57ef1a5ce",
        "title": "江山闲望",
        "author": "薛莹",
        "content": "渺渺无穷尽，风涛几日平。\n年光与人事，东去一声声。",
        "dynasty": "唐",
        "collection_info": null
    },
    {
        "uuid": "82260060daf95dc97449d389a4e2319c",
        "title": "访武陵道者不遇",
        "author": "薛莹",
        "content": "花发鸟仍啼，行行路欲迷。\n二真无问处，虚度武陵溪。",
        "dynasty": "唐",
        "collection_info": null
    },
    {
        "uuid": "71ebc8497a876e05100125270b90e66c",
        "title": "寄旧山隐侣",
        "author": "薛莹",
        "content": "旧山诸隐沦，身在苦无身。\n莫锁白云路，白云多悞人。",
        "dynasty": "唐",
        "collection_info": null
    },
    {
        "uuid": "cef264152ffb6f5cc1aa70c8ced38885",
        "title": "羡僧",
        "author": "薛莹",
        "content": "处世曾无着，生前事尽非。\n一缾兼一衲，南北去如归。",
        "dynasty": "唐",
        "collection_info": null
    },
    {
        "uuid": "f2632cb318284d96642c21578dff887c",
        "title": "锦",
        "author": "薛莹",
        "content": "轧轧弄寒机，功多力渐微。\n惟忧机上锦，不称舞人衣。",
        "dynasty": "唐",
        "collection_info": null
    },
    {
        "uuid": "67ade5cc4a4ac9eae0d00fcd6cae1fab",
        "title": "中秋月",
        "author": "薛莹",
        "content": "三十六旬盈復缺，百年堪喜又堪伤。\n劝君莫惜登楼望，云放婵娟不久长。",
        "dynasty": "唐",
        "collection_info": null
    },
    {
        "uuid": "23abbaefab1d7956b8fe663ae9f10577",
        "title": "句",
        "author": "薛莹",
        "content": "单棹横疎雨，江滩秋泊时。\n花留身住越，月递梦还秦。",
        "dynasty": "唐",
        "collection_info": null
    },
    {
        "uuid": "dbfeeb04f8087355b3d17f9c88ca3d6c",
        "title": "十日菊",
        "author": "薛莹",
        "content": "昨日尊前折，万人酣晓香。\n今朝篱下见，满地委残阳。\n得失片时痛，荣枯一岁伤。\n未将同腐草，犹更有重霜。",
        "dynasty": "唐",
        "collection_info": null
    },
    {
        "uuid": "696163209d47caabc326061f3a0220b9",
        "title": "海上",
        "author": "薛莹",
        "content": "花留身住越，月递梦还秦。\n（见《海录碎事》卷十）（按：《全唐诗》卷五四二收此二句，缺题，今重录。\n）。",
        "dynasty": "唐",
        "collection_info": null
    },
    {
        "uuid": "dfbd390166b310636f4e54e9deb1aa00",
        "title": "秋晚同友人閒步",
        "author": "薛莹",
        "content": "藉草与行莎，相看日未斜。\n断崖分鸟道，疏树见人家。\n望远临孤石，吟余落片霞。\n野情看不足，归路思犹赊。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十二"
        }
    },
    {
        "uuid": "0a4f76f8a171ea1afc01d10fcb8df753",
        "title": "寄旧山隐侣",
        "author": "薛莹",
        "content": "旧山诸隐沦，身在苦无身。\n莫锁白云路，白云多误人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十二"
        }
    },
    {
        "uuid": "ab3da0aacf5dd1fe5f401533bb38fce7",
        "title": "羡僧",
        "author": "薛莹",
        "content": "处世曾无着，生前事尽非。\n一瓶兼一衲，南北去如归。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十二"
        }
    },
    {
        "uuid": "dc6c4b606c52d71282acc6ca598c967b",
        "title": "中秋月",
        "author": "薛莹",
        "content": "三十六旬盈复缺，百年堪喜又堪伤。\n劝君莫惜登楼望，云放婵娟不久长。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十二"
        }
    },
    {
        "uuid": "212d441719310194ffabf3a43311f19f",
        "title": "句",
        "author": "薛莹",
        "content": "单棹横疏雨，江滩秋泊时。\n花留身住越，月递梦还秦。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十二"
        }
    }
]