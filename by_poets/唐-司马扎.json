[
    {
        "uuid": "65d3b84423bc473cf1ab2ffe8bd47b14",
        "title": "感古",
        "author": "司马扎",
        "content": "九折无停波，三光如转烛。\n玄珠人不识，徒爱燕赵玉。\n祖龙已深惑，汉氏远狥欲。\n骊山与茂陵，相对秋草绿。",
        "dynasty": "唐",
        "collection_info": null
    },
    {
        "uuid": "ca8064137b284b6b0f4b9bcfaac90aa5",
        "title": "赠王道士",
        "author": "司马扎",
        "content": "玉洞秋有花，蓬山夜无鬼。\n岂知浮云世，生死逐流水。\n瑶台歌一曲，曲尽五烟起。\n悠然望虚路，玉京在海裏。\n青箓秘不闻，黄鹤去不止。\n愿随执轻策，往结周太子。",
        "dynasty": "唐",
        "collection_info": null
    },
    {
        "uuid": "b0d9d1e1cd31d70844d8655bd15ed2ea",
        "title": "古思",
        "author": "司马扎",
        "content": "春华惜妾态，秋草念妾心。\n始知井边桐，不如堂上琴。\n月落却羡镜，花飞犹委苔。\n门前长江水，一去终不回。",
        "dynasty": "唐",
        "collection_info": null
    },
    {
        "uuid": "49b338282a0cb1bae6a68ac0faa527cb",
        "title": "猎客",
        "author": "司马扎",
        "content": "五陵射鵰客，走马占春光。\n下马青楼前，华裾独煌煌。\n自言家咸京，世族如金张。\n击钟传鼎食，尔来八十强。\n朱门争先开，车轮满路傍。\n娥娥燕赵人，珠箔闭高堂。\n清歌杂妙舞，临欢度曲长。\n朝游园花新，夜宴池月凉。\n更以驰骤多，意气事[彊]梁。\n君王正年少，终日在长杨。",
        "dynasty": "唐",
        "collection_info": null
    },
    {
        "uuid": "c047e6413f811888e846ff27b113765d",
        "title": "送进士苗纵归紫逻山居",
        "author": "司马扎",
        "content": "汝上多奇山，高怀惬清境。\n强来干名地，冠带不能整。\n常言梦归处，泉石寒更静。\n鹤声夜无人，空月随松影。\n今朝抛我去，春物伤明景。\n怅望相送还，微阳在东岭。",
        "dynasty": "唐",
        "collection_info": null
    },
    {
        "uuid": "4e212b866457dce156ae16b61dc42ec1",
        "title": "卖花者",
        "author": "司马扎",
        "content": "少壮彼何人，种花荒苑外。\n不知力田苦，却笑耕耘辈。\n当春卖春色，来往经几代。\n长安甲第多，处处花堪爱。\n良金不惜费，竞取园中最。\n一蕊纔占烟，歌声已高会。\n自言种花地，终日拥轩盖。\n农夫官役时，独与花相对。\n那令卖花者，久为生人害。\n贵粟不贵花，生人自应泰。",
        "dynasty": "唐",
        "collection_info": null
    },
    {
        "uuid": "362cc469510191f93e2bb20e7e86173c",
        "title": "弹琴",
        "author": "司马扎",
        "content": "凉室无外响，空桑七弦分。\n所弹非新声，俗耳安肯闻。\n月落未终曲，暗中泣湘君。\n如传我心苦，千里苍梧云。",
        "dynasty": "唐",
        "collection_info": null
    },
    {
        "uuid": "b48e2d0108ced5b041531c5b7386656c",
        "title": "古边卒思归",
        "author": "司马扎",
        "content": "有田不得耕，身卧辽阳城。\n梦中稻花香，觉后战血腥。\n汉武在深殿，唯思廓寰瀛。\n中原半烽火，此屋皆点行。\n边土无膏腴，闲地何必争。\n徒令执耒者，刀下死纵横。",
        "dynasty": "唐",
        "collection_info": null
    },
    {
        "uuid": "e6ca07887a92605aae50684c540f1923",
        "title": "美刘太保",
        "author": "司马扎",
        "content": "常爱鲁仲连，退身得其趣。\n不知鸱夷子，更入五湖去。\n云霞恣摇曳，鸿鹄无低翥。\n万里天地空，清飙在平楚。\n藏名向宠节，辞疾去公务。\n夜尽醉弦歌，日高卧烟树。\n岂嗤生前乐，千载自垂裕。\n论道復论功，皆可黄金铸。",
        "dynasty": "唐",
        "collection_info": null
    },
    {
        "uuid": "d55ea7d4677f7969aa15a09b626f3290",
        "title": "蚕女",
        "author": "司马扎",
        "content": "养蚕先养桑，蚕老人亦衰。\n苟无园中叶，安得机上丝。\n妾家非豪门，官赋日相追。\n鸣梭夜达晓，犹恐不及时。\n但忧蚕与桑，敢问结髮期。\n东邻女新嫁，照镜弄蛾眉。",
        "dynasty": "唐",
        "collection_info": null
    },
    {
        "uuid": "a34872944292e136a170e429425c4d89",
        "title": "效陶彭泽",
        "author": "司马扎",
        "content": "一梦倏已尽，百年如露草。\n独有南山高，不与人共老。\n尊中贮灵味，无事即醉倒。\n何必鸣鼓钟，然后乐怀抱。\n轻波向海疾，浮云归谷早。\n形役良可嗟，唯能狥天道。",
        "dynasty": "唐",
        "collection_info": null
    },
    {
        "uuid": "e2878e36ecc497d33961dfcc7bbb3abe",
        "title": "锄草怨",
        "author": "司马扎",
        "content": "种田望雨多，雨多长蓬蒿。\n亦念官赋急，宁知荷锄劳。\n亭午霁日明，邻翁醉陶陶。\n乡吏不到门，禾黍苗自高。\n独有辛苦者，屡为州县徭。\n罢锄田又废，恋乡不忍逃。\n出门吏相促，邻家满仓谷。\n邻翁不可告，尽日向田哭。",
        "dynasty": "唐",
        "collection_info": null
    },
    {
        "uuid": "f217f37d9130ae51858c06c0bfad60bb",
        "title": "山中晚兴寄裴侍御",
        "author": "司马扎",
        "content": "雷息疎雨散，空山夏云晴。\n南轩对林晚，篱落新蛩鸣。\n白酒一樽满，坐歌天地清。\n十年身未闲，心在人间名。\n永怀君亲恩，久贱难退情。\n安得蓬丘侣，提携采瑶英。",
        "dynasty": "唐",
        "collection_info": null
    },
    {
        "uuid": "bf0aa117dcf564aa66d9d546e3852894",
        "title": "筑台",
        "author": "司马扎",
        "content": "魏国昔强盛，宫中金玉多。\n征丁筑层台，唯恐不巍峩。\n结构切星汉，跻攀横绮罗。\n朝观细腰舞，夜听皓齿歌。\n讵念人力劳，安问黍与禾。\n一朝国既倾，千仞堂亦平。\n舞模衰柳影，歌留草虫声。\n月照白露寒，苍苍故邺城。\n汉文有遗美，对此清飙生。",
        "dynasty": "唐",
        "collection_info": null
    },
    {
        "uuid": "ffcdae65cab6648a4c4d4251891d9ea3",
        "title": "道中早发",
        "author": "司马扎",
        "content": "野店鸡一声，萧萧客车动。\n西峯带晓月，十里犹相送。\n繁弦满长道，羸马四蹄重。\n遥羡青楼人，锦衾方远梦。\n功名不我与，孤剑何所用。\n行役难自休，家山忆秋洞。",
        "dynasty": "唐",
        "collection_info": null
    },
    {
        "uuid": "6f4727390bac3b845459515850e2bee0",
        "title": "沧浪峡",
        "author": "司马扎",
        "content": "山下水声深，水边山色聚。\n月照秋自清，花名春不去。\n似非人间境，又近红尘路。\n乍入洞中天，更移云外步。\n我殊惺惺者，犹得沧浪趣。\n可以濯吾缨，斯言诚所慕。",
        "dynasty": "唐",
        "collection_info": null
    },
    {
        "uuid": "05621bc66cf9f33e98b56f34edfbef41",
        "title": "感萤",
        "author": "司马扎",
        "content": "爱尔持照书，临书嘆吾道。\n青荧一点光，曾误几人老。\n夜久独此心，环垣闭秋草。",
        "dynasty": "唐",
        "collection_info": null
    },
    {
        "uuid": "8adcc2efcdf8afe1235292c30f6fd1f7",
        "title": "自渭南晚次华州",
        "author": "司马扎",
        "content": "前楼仙鼎原，西经赤水渡。\n火云入村巷，余雨依驿树。\n我行伤去国，疲马屡回顾。\n有如无窠鸟，触热不得住。\n峨峨华峰近，城郭生夕雾。\n逆旅何人寻，行客暗中住。\n却思林丘卧，自惬平生素。\n劳役今若兹，羞吟招隐句。",
        "dynasty": "唐",
        "collection_info": null
    },
    {
        "uuid": "3ff0881a8ff6b69ba5b332f2fc1f3cb7",
        "title": "近别",
        "author": "司马扎",
        "content": "咫尺不相见，便同天一涯。\n何必隔关山，乃言伤别离。\n君心与我心，脉脉无由知。\n谁堪近别苦，远别犹有期。",
        "dynasty": "唐",
        "collection_info": null
    },
    {
        "uuid": "9d4bc6aa5998988a4b07875237b6656c",
        "title": "江上秋夕",
        "author": "司马扎",
        "content": "茂陵归路绝，谁念此淹留。\n极目月沈浦，苦吟霜满舟。\n孤猨啼后夜，久客病高秋。\n欲寄乡关恨，寒江无北流。",
        "dynasty": "唐",
        "collection_info": null
    },
    {
        "uuid": "edefcf5d3397b2d41cf126e390ff268d",
        "title": "送归客",
        "author": "司马扎",
        "content": "多才与命违，末路隐柴扉。\n白髮何人问，青山一剑归。\n晴烟独鸟没，野渡乱花飞。\n寂寞长亭外，依然空落晖。",
        "dynasty": "唐",
        "collection_info": null
    },
    {
        "uuid": "140c3c810b694baec537247b89e6e1cc",
        "title": "东门晚望",
        "author": "司马扎",
        "content": "青门聊极望，何事久离羣。\n芳草失归路，故乡空暮云。\n信回陵树老，梦断灞流分。\n兄弟正南北，鸿声堪独闻。",
        "dynasty": "唐",
        "collection_info": null
    },
    {
        "uuid": "241b2f6e5f6ad6499c46d81bfbfc389f",
        "title": "上巳日曲江有感",
        "author": "司马扎",
        "content": "万花明曲水，车马动秦川。\n此日不得意，青春徒少年。\n晴沙下鸥鹭，幽沚生兰荃。\n向晚积归念，江湖心渺然。",
        "dynasty": "唐",
        "collection_info": null
    },
    {
        "uuid": "19af6260aa0c947b29bd98831bc0d582",
        "title": "宿寿安甘棠馆",
        "author": "司马扎",
        "content": "行人方倦役，到此似还乡。\n流水来关外，青山近洛阳。\n溪云归洞鹤，松月半轩霜。\n坐恐晨钟动，天涯道路长。",
        "dynasty": "唐",
        "collection_info": null
    },
    {
        "uuid": "2fa845ceb2e52db6aed7098c4f0fd631",
        "title": "送友人下第东游",
        "author": "司马扎",
        "content": "出门皆有託，君去独何亲。\n阙下新交少，天涯旧业贫。\n烟寒岳树暝，雪后岭梅春。\n圣代留昆玉，那令愧郄诜。",
        "dynasty": "唐",
        "collection_info": null
    },
    {
        "uuid": "c7f7c70cf46f87a83be5ed98a6917974",
        "title": "山斋会别",
        "author": "司马扎",
        "content": "春草平陵路，荷衣醉别离。\n将寻洛阳友，共结洞庭期。\n星月半山尽，天鸡出海迟。\n无轻此分手，他日重相思。",
        "dynasty": "唐",
        "collection_info": null
    },
    {
        "uuid": "9ffa36cf7b243ad5f5935dee73fcd17a",
        "title": "晓过伊水寄龙门僧",
        "author": "司马扎",
        "content": "龙门树色暗苍苍，伊水东流客恨长。\n病马独嘶残夜月，行人欲渡满船霜。\n几家烟火依村步，何处渔歌似故乡？山下禅庵老师在，愿将形役问空王。",
        "dynasty": "唐",
        "collection_info": null
    },
    {
        "uuid": "9eb5657964eff79f20ac33f77c1a6fc8",
        "title": "送孔恂入洛",
        "author": "司马扎",
        "content": "洛阳古城秋色多，送君此去心如何。\n青山欲暮惜别酒，碧草未尽伤离歌。\n前朝冠带掩金谷，旧游花月经铜驼。\n行人正苦奈分手，日落远水生微波。",
        "dynasty": "唐",
        "collection_info": null
    },
    {
        "uuid": "4a9917ef3f2a87e2350251f7ebeec8c5",
        "title": "观郊礼",
        "author": "司马扎",
        "content": "钟鼓旌旗引六飞，玉皇初着画龙衣。\n泰坛烟尽星河晓，万国心随彩仗归。",
        "dynasty": "唐",
        "collection_info": null
    },
    {
        "uuid": "a201945cd5da0782bae71bb7efbb933e",
        "title": "宫怨",
        "author": "司马扎",
        "content": "柳色参差掩画楼，晓莺啼送满宫愁。\n年年花落无人见，空逐春泉出御沟。",
        "dynasty": "唐",
        "collection_info": null
    },
    {
        "uuid": "f4699f4b76f2387a23c70a84ad7bd00a",
        "title": "南徐夕眺",
        "author": "司马扎",
        "content": "行吟向暮天，何处不悽然？岸影几家柳，笛声何处船。\n楼分瓜步月，鸟入秣陵烟。\n故里无人到，乡书谁为传。",
        "dynasty": "唐",
        "collection_info": null
    },
    {
        "uuid": "7199687525c3a98cddc2437172c27f1f",
        "title": "题清上人",
        "author": "司马扎",
        "content": "古院闭松色，入门人自闲。\n罢经来宿鸟，支策对秋山。\n客念蓬梗外，禅心烟雾间。\n空怜濯缨处，阶下水潺潺。",
        "dynasty": "唐",
        "collection_info": null
    },
    {
        "uuid": "1c18c84a35a8622b41afa73d49d72b6a",
        "title": "涂中寄薛中裕",
        "author": "司马扎",
        "content": "贫交千里外，失路更伤离。\n晓泪芳草尽，夜魂明月知。\n空山连野外，寒鸟下霜枝。\n此景正寥落，为君玄髪衰。",
        "dynasty": "唐",
        "collection_info": null
    },
    {
        "uuid": "60958c043c061d4c78bd9be4dbf14230",
        "title": "白马津阻雨",
        "author": "司马扎",
        "content": "津树萧萧旅馆空，坐看疎叶绕阶红。\n故乡千里楚云外，归鴈一声烟雨中。\n漳浦病多愁易老，茂陵书在信难通。\n功名傥遂身无事，终向溪头伴钓翁。",
        "dynasty": "唐",
        "collection_info": null
    },
    {
        "uuid": "8ef6114ce289863e2ad90334b645a851",
        "title": "秋日怀储嗣宗",
        "author": "司马扎",
        "content": "故人北游久不回，塞鴈南渡声何哀。\n相思闻鴈更惆怅，却向单于台下来。",
        "dynasty": "唐",
        "collection_info": null
    },
    {
        "uuid": "adb2aab9829c98696a4ed5300633eaed",
        "title": "夜听李山人弹琴",
        "author": "司马扎",
        "content": "瑶琴夜久弦秋清，楚客一奏湘烟生。\n曲中声尽意不尽，月照竹轩红叶明。",
        "dynasty": "唐",
        "collection_info": null
    },
    {
        "uuid": "0140a3f61f7ac978960d0f10abc7eafe",
        "title": "隐者",
        "author": "司马扎",
        "content": "松间开一径，秋草自相依。\n终日不冠带，空山无是非。\n投纶溪鸟伴，曝药谷云飞。\n时向邻家去，狂歌夜醉归。",
        "dynasty": "唐",
        "collection_info": null
    },
    {
        "uuid": "617a150ef924cb3dae3af299ca6accd1",
        "title": "登河中鹳[雀]楼",
        "author": "司马扎",
        "content": "楼中见千里，楼影入通津。\n烟树遥分陕，山河曲向秦。\n兴亡留白日，今古共红尘。\n鹳雀飞何处，城隅草自春。",
        "dynasty": "唐",
        "collection_info": null
    },
    {
        "uuid": "7558124dc334e91c35abe719d91fe072",
        "title": "漾陂晚望",
        "author": "司马扎",
        "content": "远客家水国，此来如到乡。\n何人垂白髮，一叶钓残阳。\n柳暗鸟乍起，渚深兰自芳。\n因知帝城下，有路向沧浪。",
        "dynasty": "唐",
        "collection_info": null
    },
    {
        "uuid": "522d01383b76150d00aa49de2555b158",
        "title": "感古",
        "author": "司马扎",
        "content": "九折无停波，三光如转烛。\n玄珠人不识，徒爱燕赵玉。\n祖龙已深惑，汉氏远徇欲。\n骊山与茂陵，相对秋草绿。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "76b7d1788c167755f3d9b09ebda1766a",
        "title": "猎客",
        "author": "司马扎",
        "content": "五陵射雕客，走马占春光。\n下马青楼前，华裾独煌煌。\n自言家咸京，世族如金张。\n击钟传鼎食，尔来八十强。\n朱门争先开，车轮满路傍。\n娥娥燕赵人，珠箔闭高堂。\n清歌杂妙舞，临欢度曲长。\n朝游园花新，夜宴池月凉。\n更以驰骤多，意气事强梁。\n君王正年少，终日在长杨。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "a3849f9c257e4ad342c1b177fdba0cd6",
        "title": "卖花者",
        "author": "司马扎",
        "content": "少壮彼何人，种花荒苑外。\n不知力田苦，却笑耕耘辈。\n当春卖春色，来往经几代。\n长安甲第多，处处花堪爱。\n良金不惜费，竞取园中最。\n一蕊才占烟，歌声已高会。\n自言种花地，终日拥轩盖。\n农夫官役时，独与花相对。\n那令卖花者，久为生人害。\n贵粟不贵花，生人自应泰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "7e38de76786fffad90db183b392e8383",
        "title": "古边卒思归",
        "author": "司马扎",
        "content": "有田不得耕，身卧辽阳城。\n梦中稻花香，觉后战血腥。\n汉武在深殿，唯思廓寰瀛。\n中原半烽火，比屋皆点行。\n边土无膏腴，闲地何必争。\n徒令执耒者，刀下死纵横。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "2fb57eadb2eab7a97ff6d2c434cf7e57",
        "title": "美刘太保",
        "author": "司马扎",
        "content": "常爱鲁仲连，退身得其趣。\n不知鸱夷子，更入五湖去。\n云霞恣摇曳，鸿鹄无低翥。\n万里天地空，清飙在平楚。\n藏名向宠节，辞疾去公务。\n夜尽醉弦歌，日高卧烟树。\n岂嗤生前乐，千载自垂裕。\n论道复论功，皆可黄金铸。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "3021da7e909da55b32f719cd395a4f91",
        "title": "效陶彭泽",
        "author": "司马扎",
        "content": "一梦倏已尽，百年如露草。\n独有南山高，不与人共老。\n尊中贮灵味，无事即醉倒。\n何必鸣鼓钟，然后乐怀抱。\n轻波向海疾，浮云归谷早。\n形役良可嗟，唯能徇天道。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "78c80ce8bab5839b70d4f1468f16ec57",
        "title": "山中晚兴寄裴侍御",
        "author": "司马扎",
        "content": "雷息疏雨散，空山夏云晴。\n南轩对林晚，篱落新蛩鸣。\n白酒一樽满，坐歌天地清。\n十年身未闲，心在人间名。\n永怀君亲恩，久贱难退情。\n安得蓬丘侣，提携采瑶英。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "72c3eb0f26ab06163a80bea553212673",
        "title": "筑台",
        "author": "司马扎",
        "content": "魏国昔强盛，宫中金玉多。\n征丁筑层台，唯恐不巍峨。\n结构切星汉，跻攀横绮罗。\n朝观细腰舞，夜听皓齿歌。\n讵念人力劳，安问黍与禾。\n一朝国既倾，千仞堂亦平。\n舞模衰柳影，歌留草虫声。\n月照白露寒，苍苍故邺城。\n汉文有遗美，对此清飙生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "6f8c09ccd34d91972538eb13b667b8a4",
        "title": "道中早发",
        "author": "司马扎",
        "content": "野店鸡一声，萧萧客车动。\n西峰带晓月，十裏犹相送。\n繁弦满长道，羸马四蹄重。\n遥羡青楼人，锦衾方远梦。\n功名不我与，孤剑何所用。\n行役难自休，家山忆秋洞。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "5b668c2c6018b4ad5a27986238be0dfd",
        "title": "感萤",
        "author": "司马扎",
        "content": "爱尔持照书，临书叹吾道。\n青荧一点光，曾误几人老。\n夜久独此心，环垣闭秋草。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "cbc5c6dde3184b1fd22321e92b4afd0e",
        "title": "江上秋夕",
        "author": "司马扎",
        "content": "茂陵归路绝，谁念此淹留。\n极目月沈浦，苦吟霜满舟。\n孤猿啼后夜，久客病高秋。\n欲寄乡关恨，寒江无北流。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "8b8122057d09c589bd9302ca202fe0d4",
        "title": "东门晚望",
        "author": "司马扎",
        "content": "青门聊极望，何事久离群。\n芳草失归路，故乡空暮云。\n信回陵树老，梦断灞流分。\n兄弟正南北，鸿声堪独闻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "b28ad0fd9c679652d788dfa40c97e754",
        "title": "送友人下第东游",
        "author": "司马扎",
        "content": "出门皆有托，君去独何亲。\n阙下新交少，天涯旧业贫。\n烟寒岳树暝，雪后岭梅春。\n圣代留昆玉，那令愧郄诜。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "daed651fb26591fbc231f981c2943a3a",
        "title": "晓过伊水寄龙门僧",
        "author": "司马扎",
        "content": "龙门树色暗苍苍，伊水东流客恨长。\n病马独嘶残夜月，山下禅庵老师在，愿将形役问空王。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "a944358f4a9163ebdfdfba0a1719df9b",
        "title": "送孔恂入洛",
        "author": "司马扎",
        "content": "洛阳古城秋色多，送君此去心如何。\n青山欲暮惜别酒，行人正苦奈分手，日落远水生微波。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "6aeb73ee5d97c8ff0a1a871dcbfa723e",
        "title": "南徐夕眺",
        "author": "司马扎",
        "content": "行吟向暮天，何处不凄然。\n岸影几家柳，笛声何处船。\n楼分瓜步月，鸟入秣陵烟。\n故里无人到，乡书谁为传。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "01461815fb63f4c3df74368a4d673742",
        "title": "涂中寄薛中裕",
        "author": "司马扎",
        "content": "贫交千裏外，失路更伤离。\n晓泪芳草尽，夜魂明月知。\n空山连野外，寒鸟下霜枝。\n此景正寥落，为君玄发衰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "042bc8072d280537122d969c3ce0d431",
        "title": "白马津阻雨",
        "author": "司马扎",
        "content": "津树萧萧旅馆空，坐看疏叶绕阶红。\n故乡千里楚云外，功名倘遂身无事，终向溪头伴钓翁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "271218534538a89619d89b85217e6da7",
        "title": "秋日怀储嗣宗",
        "author": "司马扎",
        "content": "故人北游久不回，塞雁南渡声何哀。\n相思闻雁更惆怅，却向单于台下来。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    },
    {
        "uuid": "2aaf24b71da4fa0e2ba8585cbec375e8",
        "title": "登河中鹳雀楼",
        "author": "司马扎",
        "content": "楼中见千里，楼影入通津。\n烟树遥分陕，山河曲向秦。\n兴亡留白日，今古共红尘。\n鹳雀飞何处，城隅草自春。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十六"
        }
    }
]