[
    {
        "uuid": "6c643ec89c4bd346a8a592b0f977532b",
        "title": "送胡季昭谪象州",
        "author": "李伯圭",
        "content": "伏马总为刍豆谋，孤忠嫠纬不胜忧。\n事当言路官无小，理未安时心肯休。\n千古纲常增砥柱，一身去就等虚舟。\n恶鸱尽任陵鸾凤，赢得清名雪外州。",
        "dynasty": "宋",
        "collection_info": null
    },
    {
        "uuid": "df0e9da7cfcb4200b9df2832ea972f87",
        "title": "挽胡季昭二首  其一",
        "author": "李伯圭",
        "content": "危言不畏触干戈，瘴雨蛮烟换玉珂。\n今古庐陵两胡老，是非儋耳一东坡。\n拳拳抗志甘三已，恻恻招魂听九歌。\n信得平生稽古力，初心不为履朝靴。",
        "dynasty": "宋",
        "collection_info": null
    },
    {
        "uuid": "4e4b9a60b51937ee82c3b0df8c7caba8",
        "title": "挽胡季昭二首  其二",
        "author": "李伯圭",
        "content": "圣朝宽诏下龙墀，尽放纍臣脱串覊。\n痛失长沙贾谊舍，空存潮海退之祠。\n孤忠元自轻生死，白骨宁知问去归。\n万里江山丹旐返，悲风一掬泪沾衣。",
        "dynasty": "宋",
        "collection_info": null
    }
]