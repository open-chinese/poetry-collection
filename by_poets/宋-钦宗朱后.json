[
    {
        "uuid": "9dea79415c10a4a7f0e1acb2826315d6",
        "title": "歌二首  其一",
        "author": "钦宗朱后",
        "content": "幼富贵兮厌绮罗裳，长入宫兮陪奉尊阳。\n今委顿兮流落异乡，嗟造化兮速死为强。",
        "dynasty": "宋",
        "collection_info": null
    },
    {
        "uuid": "f74d1bc71556b7d41b4820e94ca995b2",
        "title": "歌二首  其二",
        "author": "钦宗朱后",
        "content": "昔居天上兮珠宫玉阙，今入草莽兮事何可说。\n屈身辱志兮恨何时雪，誓速归泉下兮此愁可绝。",
        "dynasty": "宋",
        "collection_info": null
    }
]