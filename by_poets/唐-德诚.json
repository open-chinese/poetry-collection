[
    {
        "uuid": "fc9cac52a7137f1ce689f54341735aed",
        "title": "拨棹歌 一",
        "author": "德诚",
        "content": "千尺丝纶直下垂，一波纔动万波随。\n夜静水寒鱼不食，满船空载月明归。\n（按：《五灯会元》卷八载五代时建州白云令弇禅师引后二句。\n）。",
        "dynasty": "唐",
        "collection_info": null
    },
    {
        "uuid": "0b1fc35a4617f667a33039d418d7170c",
        "title": "拨棹歌 二",
        "author": "德诚",
        "content": "三十年来（《嘉禾志》作「二十余年」）江（《五灯会元》作「海」）上游，水清鱼见不吞钩。\n钓竿斫尽重栽竹，不计工夫（《五灯会元》作「功程」，《嘉禾志》作「工程」）得便休。",
        "dynasty": "唐",
        "collection_info": null
    },
    {
        "uuid": "9f8943feabb07f30274fc2f9f210516e",
        "title": "拨棹歌 三",
        "author": "德诚",
        "content": "三（《嘉禾志》作「二」）十余年（《五灯会元》作「年来」、《四溟诗话》作「年前」）坐钓台，竿（《五灯会元》、《嘉禾志》、《四溟诗话》皆作「钩」）头往往得黄龙。\n锦（《五灯会元》、《四溟诗话》作「金」）麟不遇空（《嘉禾志》作「虚」）劳力，收取（《四溟诗话》作「拾」）丝纶归去来。\n（以上三首，《嘉禾志》题作《自题三绝》）。",
        "dynasty": "唐",
        "collection_info": null
    },
    {
        "uuid": "6e63cf23371b9f4120431e56de52aec7",
        "title": "拨棹歌 四",
        "author": "德诚",
        "content": "一叶虚舟一副竿，了然无事坐烟滩。\n忘得丧，任悲欢，却教人唤有多端。",
        "dynasty": "唐",
        "collection_info": null
    },
    {
        "uuid": "e2a3e8127d8040f7c7882ac43aacff41",
        "title": "拨棹歌 五",
        "author": "德诚",
        "content": "一任孤舟正又斜，干坤何路指生涯。\n抛岁月，卧烟霞，在处江山便是家。",
        "dynasty": "唐",
        "collection_info": null
    },
    {
        "uuid": "2494df433f499a7692d6a4bfa3be683b",
        "title": "拨棹歌 六",
        "author": "德诚",
        "content": "愚人未识主人公，终日孜孜恨不同。\n到彼岸，出樊笼，元来祇是旧时翁。\n（以上三首，《嘉禾志》题作《题松泽西亭三首》）。",
        "dynasty": "唐",
        "collection_info": null
    },
    {
        "uuid": "86ae5c2a0964b13a255fffd7060a242b",
        "title": "拨棹歌 七",
        "author": "德诚",
        "content": "有一鱼兮日溯洄（《五灯会元》作「伟莫裁」），混虚（《五灯会元》作「融」）包纳信奇哉。\n能变化，吐风雷，下线何曾钓得来。",
        "dynasty": "唐",
        "collection_info": null
    },
    {
        "uuid": "c97e7411364fb24d6a16451639e51080",
        "title": "拨棹歌 八",
        "author": "德诚",
        "content": "别人祇看采芙蓉，香气长黏绕指风。\n两岸映，一船红，何曾解染得虚空。",
        "dynasty": "唐",
        "collection_info": null
    },
    {
        "uuid": "50bfe63302f83fd76dade0f47af624b4",
        "title": "拨棹歌 九",
        "author": "德诚",
        "content": "问我生涯祇是船，子孙各自赌机缘。\n不由地，不由天，除却簑衣无可传。",
        "dynasty": "唐",
        "collection_info": null
    },
    {
        "uuid": "2dcef18e8c951949ac11dd1f3ba471a7",
        "title": "拨棹歌 十",
        "author": "德诚",
        "content": "莫学他家弄钓船，海风起也不知边。\n风拍岸，浪掀天，不易安排得帖然。",
        "dynasty": "唐",
        "collection_info": null
    },
    {
        "uuid": "ca4c449153c5dac47b956dcd94710967",
        "title": "拨棹歌 十一",
        "author": "德诚",
        "content": "大钓何曾离钓求，抛竿卷线却成愁。\n活泼泼，乐悠悠，自是迟疑不下钩。",
        "dynasty": "唐",
        "collection_info": null
    },
    {
        "uuid": "d094ec1fbe1e9bcf9e50dcc3a265d6f5",
        "title": "拨棹歌 十二",
        "author": "德诚",
        "content": "静在须禅动即禅，断云孤鹤两萧然。\n烟浦畔，月川前，槁木形骸在一船。",
        "dynasty": "唐",
        "collection_info": null
    },
    {
        "uuid": "6a5197ae34dc0e3ee6655fc8d0da1c60",
        "title": "拨棹歌 十三",
        "author": "德诚",
        "content": "莫道无修便不修，菩提痴坐若为求？勤作棹，慧为舟，者箇男儿始出头。",
        "dynasty": "唐",
        "collection_info": null
    },
    {
        "uuid": "66ddac43a5bf712850610a3065a01ed1",
        "title": "拨棹歌 十四",
        "author": "德诚",
        "content": "水色山光处处新，本来不俗不同尘。\n着气力，用精神，莫作虚生浪死人。",
        "dynasty": "唐",
        "collection_info": null
    },
    {
        "uuid": "2520babd2d55b13be5003ccd2a088ac3",
        "title": "拨棹歌 十五",
        "author": "德诚",
        "content": "独倚兰桡入远滩，江花漠漠水漫漫。\n空钩线，没腥羶，那得凡鱼都上竿。",
        "dynasty": "唐",
        "collection_info": null
    },
    {
        "uuid": "f3871d483fb1e2edb513512a38d62540",
        "title": "拨棹歌 十六",
        "author": "德诚",
        "content": "揭却云篷进却船，一竿云影一潭烟。\n既掷网，又抛筌，莫教倒被钓丝牵。",
        "dynasty": "唐",
        "collection_info": null
    },
    {
        "uuid": "47730da20381b1872d2357acd98d5fd5",
        "title": "拨棹歌 十七",
        "author": "德诚",
        "content": "苍苔滑净坐忘机，截眼寒云叶叶飞。\n戴箬笠，挂簑衣，别无归处是吾归。\n。",
        "dynasty": "唐",
        "collection_info": null
    },
    {
        "uuid": "8de7ab2ee7670e51e2de83efb504e011",
        "title": "拨棹歌 十八",
        "author": "德诚",
        "content": "外却形骸放却情，萧然孤坐一舟轻。\n圆月上，四方明，不是奇人不易行。",
        "dynasty": "唐",
        "collection_info": null
    },
    {
        "uuid": "5133d92293633c1821180ae8611f240f",
        "title": "拨棹歌 十九",
        "author": "德诚",
        "content": "世知吾懒懒原真，宇宙船中不管身。\n烈香饮，落花茵，祖师元是箇闲人。",
        "dynasty": "唐",
        "collection_info": null
    },
    {
        "uuid": "b2591aaaa38966ccb91a77dd46dc948f",
        "title": "拨棹歌 二十",
        "author": "德诚",
        "content": "都大无心罔象间，此中那许是非关。\n山兀兀，水潺潺，忙者自忙闲者闲。",
        "dynasty": "唐",
        "collection_info": null
    },
    {
        "uuid": "2c359cf49d531f2b075a379e37672b85",
        "title": "拨棹歌 二十一",
        "author": "德诚",
        "content": "浪宕从来水郭间，高歌欹枕看遥山。\n红蓼岸，白苹湾，肯被兰桡使不闲。",
        "dynasty": "唐",
        "collection_info": null
    },
    {
        "uuid": "2d46810e5b13aee5509a7841f22b455f",
        "title": "拨棹歌 二十二",
        "author": "德诚",
        "content": "古钓先生鹤髮垂，穿波出浪不曾疑。\n心荡荡，笑怡怡，长道无人画得伊。",
        "dynasty": "唐",
        "collection_info": null
    },
    {
        "uuid": "9df6228bfdfdf20b3de2ea81080f0129",
        "title": "拨棹歌 二十三",
        "author": "德诚",
        "content": "动静由来本两空，谁教日夜强施功。\n波渺渺，雾蒙蒙，却来江上隐云中。",
        "dynasty": "唐",
        "collection_info": null
    },
    {
        "uuid": "a599655925da1e293716176dd6606bf7",
        "title": "拨棹歌 二十四",
        "author": "德诚",
        "content": "媚俗无机独任真，何须洗耳復澄神。\n云与月，友兼亲，敢向浮沤任此身。",
        "dynasty": "唐",
        "collection_info": null
    },
    {
        "uuid": "3c4802a8416359aa39a1527b7ba4a85d",
        "title": "拨棹歌 二十五",
        "author": "德诚",
        "content": "逐块追欢不识休，津梁浑不挂心头。\n霜叶落，岸花秋，却教渔父为人愁。",
        "dynasty": "唐",
        "collection_info": null
    },
    {
        "uuid": "86b62081744f28fec91f02e057c57fe1",
        "title": "拨棹歌 二十六",
        "author": "德诚",
        "content": "一片江云倏忽开，翳空晴日绝尘埃。",
        "dynasty": "唐",
        "collection_info": null
    },
    {
        "uuid": "57044eff267a871a3d94a11dc5d4e942",
        "title": "拨棹歌 二十七",
        "author": "德诚",
        "content": "鼓棹高歌自适情，音稀和寡不求名。\n清风起，浪花平，也且随流逐势行。",
        "dynasty": "唐",
        "collection_info": null
    },
    {
        "uuid": "a65c76d4764644fc618b7c38345a378a",
        "title": "拨棹歌 二十八",
        "author": "德诚",
        "content": "不妨纶线不妨钩，祇要钩轮得自由。\n掷即掷，收即收，无踪无迹乐悠悠。",
        "dynasty": "唐",
        "collection_info": null
    },
    {
        "uuid": "5b7c3576bedbed4211d8b473f828a06f",
        "title": "拨棹歌 二十九",
        "author": "德诚",
        "content": "钩下俄逢赤水珠，光明圆彻等清虚。\n静即出，觅还无，不在骊龙不在鱼。",
        "dynasty": "唐",
        "collection_info": null
    },
    {
        "uuid": "16072e374bbdb223cf049d504a3b9e6c",
        "title": "拨棹歌 三十",
        "author": "德诚",
        "content": "卧海拏云势莫知，优悠何处不相宜。\n香象子，大龙儿，甚么波涛扬得伊。",
        "dynasty": "唐",
        "collection_info": null
    },
    {
        "uuid": "afbb1bc08ebd87abf7612574a94ad473",
        "title": "拨棹歌 三十一",
        "author": "德诚",
        "content": "虽慕求鱼不食鱼，网帘蓬户本空无。\n在世界，作凡夫，知闻祇是箇毘卢。",
        "dynasty": "唐",
        "collection_info": null
    },
    {
        "uuid": "726646cc3e09ab386889de266b70b1fa",
        "title": "拨棹歌 三十二",
        "author": "德诚",
        "content": "香饵竿头也不无，向来祇是钓名鱼。\n波沃日，浪涵虚，万象牢笼号有余。",
        "dynasty": "唐",
        "collection_info": null
    },
    {
        "uuid": "35801a2c545311d81ab6389c24c0910e",
        "title": "拨棹歌 三十三",
        "author": "德诚",
        "content": "干坤为舸月为篷，一带云山一径风。\n身放荡，性灵空，何妨南北与西东。\n。",
        "dynasty": "唐",
        "collection_info": null
    },
    {
        "uuid": "29cbcd83a0bcf427db868780c31d1838",
        "title": "拨棹歌 三十四",
        "author": "德诚",
        "content": "终日江头理棹间，忽然失济若为还。\n滩急急，水潺潺，争把浮生作等闲。",
        "dynasty": "唐",
        "collection_info": null
    },
    {
        "uuid": "e85ead87d1fafaa8fa3ea2243ae60514",
        "title": "拨棹歌 三十五",
        "author": "德诚",
        "content": "有鹤翱翔出海风，往来踪迹在虚空。\n图不得，弄何穷，日月还教没此中。",
        "dynasty": "唐",
        "collection_info": null
    },
    {
        "uuid": "2087f869f23bec77f767a02c7373d899",
        "title": "拨棹歌 三十六",
        "author": "德诚",
        "content": "钓头曾未曲些些，静向江滨度岁华。\n酌山茗，折芦花，谁言埋没在烟霞。",
        "dynasty": "唐",
        "collection_info": null
    },
    {
        "uuid": "208b410a5d048acf3236ded3367cfec2",
        "title": "拨棹歌 三十七",
        "author": "德诚",
        "content": "吾自无心无事间，此心祇有水云关。\n携钓竹，混尘寰，喧静都来离又闲。",
        "dynasty": "唐",
        "collection_info": null
    },
    {
        "uuid": "b51bc24e57e7f7273e3262c16363249e",
        "title": "拨棹歌 三十八",
        "author": "德诚",
        "content": "晴川清濑水横流，潇洒元同不繫舟。\n长自在，任夷犹，将心随逐几时休。",
        "dynasty": "唐",
        "collection_info": null
    },
    {
        "uuid": "8344bcb86f1360d5ff5587d349a60b7e",
        "title": "拨棹歌 三十九",
        "author": "德诚",
        "content": "欧冶铦锋价最高，海中收得用吹毛。\n龙凤绕，鬼神号，不见全牛可下刀。\n（以上三十九首，均见嘉庆间刻本《机缘集》，原为宋大观四年风泾海会寺石刻。\n转录自《词学》第二期刊施蛰存先生《船子和尚拨棹歌》。\n宋明间收录船子和尚诗偈的着作，笔者所见有：宋释惠洪《冷斋夜话》卷五、胡仔《苕溪渔隐丛话前集》卷五六收第一首，宋释慧明《五灯会元》卷五收其一、其二、其三、其七、其八、其九，共六首，宋吴聿《观林诗话》收第三十九首，元至元《嘉禾志》卷三二收其一至其六，共六首，明谢榛《四溟诗话》卷三收第三首，杨慎《艺林伐山》卷十七收第一至第三首，今即据诸书所引出校。\n）（〖1〗《机缘集》附石刻后吕益柔跋云：「云间船子和尚嗣法药山，飘然一舟，泛于华亭吴江洙泾之间。\n夹山一见悟道。\n尝为《拨棹歌》，其传播人口者纔一二首。\n益柔于先子遗篇中得三十九首，属词寄意，脱然迥出尘网之外。\n篇篇可观，决非庸常学道辈所能乱真者。\n因书以遗风泾海会卿者，俾镵之石，以资禅客翫味云。\n」〖2〗吴聿《观林诗话》：「华亭船子和尚诗，少见于世，吕益柔刻三十九首于枫泾寺，云得其父遗编中。\n……涪翁屡用其语。\n」）。",
        "dynasty": "唐",
        "collection_info": null
    },
    {
        "uuid": "f308ba9ca970747b3434cd6844d1f4ad",
        "title": "偈",
        "author": "德诚",
        "content": "本是钓鱼船上客，偶力须髮着袈裟。\n佛祖位中留不住，夜深依旧宿芦花。\n（见明杨慎《艺林伐山》卷十七《船子和尚四偈》）（〖1〗施蛰存先生云：「此首杨升庵所录四偈之三，疑是僞作。\n」）。",
        "dynasty": "唐",
        "collection_info": null
    }
]