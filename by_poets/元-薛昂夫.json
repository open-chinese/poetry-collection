[
    {
        "uuid": "6ece05e538e57727ccf2d2153265ea02",
        "title": "正宫・甘草子",
        "author": "薛昂夫",
        "content": "金凤发，飒飒秋香，冷落在阑干下。\n万柳稀，重阳暇，看红叶赏黄花。\n促织儿啾啾添潇洒，陶渊明欢乐煞。\n耐冷迎霜鼎内插，看雁落平沙。",
        "dynasty": "元",
        "collection_info": null
    },
    {
        "uuid": "9ac5c20bb1d60f2504e2f7cc7fa1c3a7",
        "title": "中吕・朝天曲",
        "author": "薛昂夫",
        "content": "沛公，大风，也得文章用。\n却教猛士叹良弓，多了游云梦。\n驾驭英雄，能擒能纵，无人出彀中。\n后宫，外宗，险把炎刘并。\n子牙，鬓华，才上非熊卦。\n争些老死向天涯，只恁垂钩罢。\n满腹天机，天人齐发，武王任不差。\n用他，讨罚，一怒安天下。\n伍员，报亲，多了鞭君忿。\n可怜悬首在东门，不见包胥恨。\n半夜潮声，千年孤愤，钱塘万马奔。\n骇人，怒魂，何似吹箫韵？卞和，抱璞，只合荆山坐。\n三朝不遇待如何，两跣遭祸。\n传国争符，伤身行货，谁教献与他？切磋，琢磨，何似偷敲破？邵平，不平，楚汉争秦鼎。\n将军便去作园丁，软了英雄性。\n瓜苦瓜甜，秦衰秦盛，青门浪得名。\n此生，本轻，不是封侯命。\n假王，气昂，跨下羞都忘。\n提牌不过一中郎，漂母曾相饷。\n蒯彻名言，将军将强。\n良弓不早藏。\n未央，法场，险似坛台上。\n叔孙，讨论，早定君臣分。\n礼成文武两班分，舞蹈扬尘顺。\n拔剑争功，垂绅消忿，方知天子尊。\n武臣，勇人，也被书生困。\n丙吉，宰执，燮理阴阳气。\n有司不问尔相推，人命关天地。\n牛喘非时，何须留意？原来养得肥。\n早知，好吃，杀了供堂食。\n子陵，价轻，便入刘郎聘。\n等闲赢得一虚名，卖了先生姓。\n百尺丝纶，千年高兴，偶然一足横。\n帝星，客星，不料天文应。\n董永，卖身，孝感天心顺。\n谁知织女是天孙，同受为奴困。\n自有牛郎，佳期将近，书生休认真。\n本因，孝亲，不是夫妻分。\n老莱，戏采，七十年将迈。\n堂前取水作婴孩，犹欲双亲爱。\n东倒西歪，佯啼颠拜，虽然称孝哉。\n上阶，下阶，跌杀休相赖。\n董卓，巨饕，为恶天须报。\n一脐然出万民膏，谁把逃亡照？谋位藏金，贪心无道，谁知没下梢！好教，火烧，难买棺材料。\n杜甫，自苦，踏雪寻梅去。\n吟肩高耸冻来驴，迷却前村路。\n暖阁红炉，党家门户，玉纤捧绿醑。\n假如，便俗，也胜穷酸处。\n洞宾，道人，未到天仙分。\n岳阳三醉洞庭春，卖墨无人问。\n欲斩黄龙，青蛇犹钝，纯阳能几分。\n养真，炼神，却被仙姑困。\n伯牙，韵雅，自与松风话。\n高山流水淡生涯，心与琴俱化。\n欲铸钟期，黄金无价，知音人既寡。\n尽他，爨下，煮了仙鹤罢。\n则天，改元，雌鸟长朝殿。\n昌宗出入二十年，怀义阴功健。\n四海淫风，满朝窑变，《关睢》无此篇。\n弄权，妒贤，却听梁公劝。\n孟母，丧夫，教子迁离墓。\n再迁市井厌屠沽，迁傍芹宫住。\n如此三迁，房钱无数，方成一大儒。\n问猪，引取，好辩长于喻。\n弄玉，度曲，只道吹箫苦。\n谁知凤只和鸾孤，吹到声圆处。\n明月台空，萧郎同去，秦王一叹吁。\n假如，嫁夫，明白人间住。\n采鸾，怕寒，甲帐无人伴。\n文箫连累堕人间，卖韵供烟爨。\n谁使思凡，尘缘难断，羞还玉女班。\n紫坛，犯奸，误了朝元限。\n禄山，玉环，子母肠难断。\n何须兵变陷长安，且向宫中乱。\n赶得三郎，鸾舆逃窜，连云蜀道难。\n内奸，外反，误却霓裳慢。\n老矣，倦矣，消减尽风云气。\n世情嚼蜡烂如呢，不见真滋味。\n蜗角虚名，蝇头微利，便得来真做的。\n布衣，袖里，试屈指英雄辈。\n好官，也兴阑，早勇退身无患。\n人生六十便宜闲，十载疏狂限。\n买两个丫鬟，自拈牙板，一个歌一个弹。\n醒时节过眼，醉时节破颜，能到此是英雄汉。",
        "dynasty": "元",
        "collection_info": null
    },
    {
        "uuid": "c05f4a306dabb2f8d498fe7aa3c8b0d2",
        "title": "中吕・阳春曲",
        "author": "薛昂夫",
        "content": "坐听西掖钟声动，睡起东窗日影红，山林朝市两无穷。\n一梦中，樽有酒且从容。\n耐惊耐怕黄齑瓮，长满长干老酒盆，一贫尽可张吾军。\n休忘本，樽有酒且论文。\n胸中太华身难憾，舌底狂澜口且缄，看渠暮四与朝三。\n呆大胆，樽有酒且醺酣。\n周郎赤壁鏖兵后，苏子扁舟载月秋，千年慷慨一时酬。\n今在否？樽有酒且绸缪。\n芸窗月影吟情荡，纸帐梅花醉梦香，觉来身世两相忘。\n休妄想，樽有酒且疏狂。\n岁云暮矣虽无补，时复中之尽有余，老来吾亦爱吾庐。\n清债苦，樽有酒且消除。",
        "dynasty": "元",
        "collection_info": null
    },
    {
        "uuid": "58818e8dc3c5c4eccf0b0f13d05d169c",
        "title": "双调・蟾宫曲叹世",
        "author": "薛昂夫",
        "content": "鸡羊鹅鸭休争，偶尔相逢，堪炙堪烹。\n天地中间，生老病死，物理常情。\n有一日符到奉行，只图个月朗风清。\n笑杀刘伶，荷插埋尸，犹未忘形。\n人生尔尔堪怜，富贵何时，又待问舍求田？想昨日秦宫，今朝汉阙，呀，可早晋地唐天！能几许长安少年，急回头两鬓皤然。\n谩说求仙，百计千方，都不似樽前。\n雪天仙碧玉琼瑶，点点杨花，片片鹅毛。\n访戴归来，寻梅懒去，独钓无聊。\n一个饮羊羔红炉暖阁，一个冻骑驴野店溪桥。\n你自评跋，那个清高，那个粗豪？题烂柯石桥甚神仙久占岩桥，一局楸枰，满耳松涛。\n引得樵夫，旁观不觉，晋换了唐朝。\n斧柄儿虽云料却，裤腰儿难保坚牢。\n王母蟠桃，三千岁开化，总是虚谣。\n懒朝元石上围棋，问仙子何争？樵叟忘归。\n洞锁青霞，斧柯已烂，局势犹迷。\n恰滚滚桑田浪起，又飘飘沧海尘飞。\n恰待持杯，酒未沾唇，日又平西。\n快阁怀古舣扁舟快阁盘桓，看一道澄江，落木千山。\n自山谷留题，坡仙阁笔，我试凭阑。\n问今古诗人往还，比盟鸥几个能闲？天地中间，物我无干，只除是美酒佳人，意颇相关。\n知音问芳筵歌者何人？便折简相招，恣意开樽。\n细切清风，薄批明月，何必云云。\n是久厌黄齑菜根，要听他白雪阳春。\n翠袖殷勤，雪霁梅开，正好论文。",
        "dynasty": "元",
        "collection_info": null
    },
    {
        "uuid": "262e8e6c03ec76c46d586a9cc2692e80",
        "title": "双调・湘妃怨集句",
        "author": "薛昂夫",
        "content": "几年无事傍江湖，醉倒黄公旧酒垆。\n人间纵有伤心处，也不到刘伶坟上土，醉乡中不辨贤愚。\n对风流人物，看江山画图，便醉倒何如？。",
        "dynasty": "元",
        "collection_info": null
    },
    {
        "uuid": "8ae52b857e52ed733f2a8d56b934eb01",
        "title": "双调・殿前欢春",
        "author": "薛昂夫",
        "content": "据危阑，看浮屠双耸倚高寒，鳞鳞万瓦连霄汉。\n俯视尘寰，望飞来紫翠间。\n云初散，放老眼情无限。\n知他是西山傲我，我傲西山？夏柳扶疏，玻璃万项浸冰壶，流莺声里笙歌度。\n士女相呼，有丹青画不如。\n迷归路，又撑入荷深处。\n知他是西湖恋我，我恋西湖？秋洞箫歌，问当年赤壁乐如何，比西湖画航争些个？一样烟波，有吟人景便多。\n四海诗名播，千载谁酬和？知他是东坡让我，我让东坡？冬捻冰髭，绕孤山枉了费寻思，自逋仙去后无高士。\n冷落幽姿，道梅花不要诗。\n休说推敲字，效杀颦难似。\n知他是西施笑我，我笑西施？浪淘淘，看渔翁举网趁春潮，林间又见樵夫闹。\n伐木声高，比功名客更劳。\n虽然道，他终是心中乐。\n知他是渔樵笑我，我笑渔樵？醉归来，袖春风下马笑腮，笙歌接到朱帘外。\n夜宴重开，十年前一秀才。\n黄齑菜，打熬到文章伯。\n施展出江湖气概，抖擞出风月情怀。",
        "dynasty": "元",
        "collection_info": null
    },
    {
        "uuid": "b9978652321752761f4d3fdda7bb57a9",
        "title": "双调・楚天遥过清江引",
        "author": "薛昂夫",
        "content": "花开人正欢，花落春如醉。\n春醉有时醒，人老欢难会，一江春水流，万点杨花坠。\n谁道是杨花？点点离人泪！回首有情风万里，渺渺天无际。\n愁共海潮来，潮去愁难退，更那堪晚来风又急！屈指数春来，弹指惊春去。\n蛛丝网落花，也要留春住。\n几日喜春睛，几夜愁春雨。\n六曲小山屏，题满伤春句。\n春若有情应解语，问着无凭据。\n江东日暮云，渭北春天树，不知那答儿是春住处？有意送春归，无计留春住。\n明年又着来，何似休归去？桃花也解愁，点点飘红玉。\n目断楚天遥，不见春归路。\n春若有情春更苦，暗里韶光度。\n夕阳山外山，春水渡傍渡，不知那答儿是春住处？套数。",
        "dynasty": "元",
        "collection_info": null
    },
    {
        "uuid": "69cbf3379fc1a036c7f0e2951ac649ba",
        "title": "正宫・端正好高隐",
        "author": "薛昂夫",
        "content": "访知音习酬和，也不问名利如何。\n不贪不爱随缘过，把世事都参破。",
        "dynasty": "元",
        "collection_info": null
    },
    {
        "uuid": "75c34e4562fdf0f4836f772a7aafd079",
        "title": "滚绣球・叹光阴疾似梭，想人生能几何，转回头百年已过，急回首两鬓斑",
        "author": "薛昂夫",
        "content": "花阴转眼那，日光弹指过，送了些干峥嵘且贪呆货，有两句古语您自评跋。\n相随故友年年少，郊外新坟岁岁多，一枕南柯。",
        "dynasty": "元",
        "collection_info": null
    },
    {
        "uuid": "b202a517dd6a09d87733dd454c8f5821",
        "title": "倘秀才・日落西山衔着烈火，月出东云托着玉钵，似这般东去西来怎奈何？",
        "author": "薛昂夫",
        "content": "金乌疾如箭，玉兔似撺梭，自心中定夺。",
        "dynasty": "元",
        "collection_info": null
    },
    {
        "uuid": "e5d488d0f63d7c079dbbeb77194305f9",
        "title": "滚绣球・则不如山田一二亩，栽桑麻数百棵，驱家人使牛耕播，住几间无",
        "author": "薛昂夫",
        "content": "忧愁草苫庄坡。\n一朝苗稼锄，趁时将黍豆割，养春蚕桑叶忙锉，着山妻上布织梭。\n秃厮姑紧紧的将绵花纺，村伴姐慌将麻线搓，一弄儿农器家活。",
        "dynasty": "元",
        "collection_info": null
    },
    {
        "uuid": "a5c5c98526b600c11191211b7c013ec2",
        "title": "倘秀才・闲时节疏林外磁瓯瓦钵，盛摘下些生桃硬果，晚趁斜阳景物多。",
        "author": "薛昂夫",
        "content": "听水声流浪远，观山色岭嵯峨，与俺那庄农每会合。",
        "dynasty": "元",
        "collection_info": null
    },
    {
        "uuid": "bef93f84728b65ec9766ba94a08f56dd",
        "title": "赛鸿秋・我若是醉时节笑引着儿孙和，醉时节麦场上闲独磨，醉时节六轴",
        "author": "薛昂夫",
        "content": "上乔衙坐，醉时节巴棚下和衣儿卧。\n酒醒觉来时，直睡到参儿锉，不听的五更钟人马街前过。",
        "dynasty": "元",
        "collection_info": null
    },
    {
        "uuid": "2f7458780e68caa677fc7d159ccec7cc",
        "title": "耍孩儿・收成黍豆盈仓垛，经年不缺半合。收耕罢织足衣食，将柴门紧紧",
        "author": "薛昂夫",
        "content": "扃合。\n早晨间豆粥吃三碗，收晚来齑汤做一锅，暖炕上和衣卧。\n守着俺山妻稚子，喂养些牛畜驴骡。",
        "dynasty": "元",
        "collection_info": null
    },
    {
        "uuid": "261987805f8eb5387f2b72bb15637d30",
        "title": "四煞・到春来绿依依柳吐烟，红馥馥桃喷火，粉蝶儿来往穿花过。黄莺出",
        "author": "薛昂夫",
        "content": "谷寻新柳，紫燕归巢觅旧窝。\n时雨降天公贺，庆新春齐敲社鼓，赛牛王共击铜锣。",
        "dynasty": "元",
        "collection_info": null
    },
    {
        "uuid": "bac493c6b2fb6278aa95e9df21a50ad1",
        "title": "三煞・到夏来玩池塘十里长，赏荷花百步阔，青铺翠盖穿红破。虽无那彩",
        "author": "薛昂夫",
        "content": "船画舫游池沼，也有那短棹渔舟泛浅波。\n故友来相贺，绕溪边鲜鱼旋买，沿村务沽酒频酌。",
        "dynasty": "元",
        "collection_info": null
    },
    {
        "uuid": "311bbcfe1a353721fbc4a64e3db27fce",
        "title": "二煞・来秋来碧天雁几行，黄花儿开数朵，满川红叶似胭脂抹。青山隐隐",
        "author": "薛昂夫",
        "content": "连巅岭，绿水潺潺泛浅波。\n鲜藕莲根锉，团脐蟹味欺着锦鲤，嫩黄鸡胜似肥鹅。",
        "dynasty": "元",
        "collection_info": null
    },
    {
        "uuid": "a4d882e690e482a815c13fe09d172fdd",
        "title": "一煞・到冬来朔风遍地刮，彤云密布合，纷纷雪片钱来大。须臾云汉飘白",
        "author": "薛昂夫",
        "content": "蕊，咫尺空中舞玉蛾。\n冬景堪酬和，草庵前寒梅雪压，短窗边瘦影频磨。",
        "dynasty": "元",
        "collection_info": null
    },
    {
        "uuid": "c6b9d657dba96457d934be159b781225",
        "title": "尾声・四时景物佳，放形骸堪正可。我比你少忧愁省烦恼无灾祸，到大来",
        "author": "薛昂夫",
        "content": "无是无非快活煞我！闺怨小庭幽，重门静，东风软膏雨初晴。\n猛听的卖花声过天街应，惊谢芙蓉兴。",
        "dynasty": "元",
        "collection_info": null
    },
    {
        "uuid": "ad04b933c91476721c67eca78b9253c8",
        "title": "幺篇・残红妆点青苔径，又一番春色飘零。游丝心绪柳花情，还似郎无定。",
        "author": "薛昂夫",
        "content": "",
        "dynasty": "元",
        "collection_info": null
    },
    {
        "uuid": "74fabf0b418560a6b15d74f1adbfe897",
        "title": "倘秀才・南浦道送春行，多应是抛弃了欢娱，奔逐利名。千古恨短长亭，",
        "author": "薛昂夫",
        "content": "欲留恋难能。\n四眸相顾两心同，信佳人薄命。",
        "dynasty": "元",
        "collection_info": null
    },
    {
        "uuid": "f1635235edcc7f5c893ea1c5ffad454e",
        "title": "三错煞・金杯空冷落了樽前兴，锦瑟闲生疏了月下声。欲寄音书，空织回",
        "author": "薛昂夫",
        "content": "文锦字成。\n奈远水遥山隔万层，鱼雁也难凭。",
        "dynasty": "元",
        "collection_info": null
    },
    {
        "uuid": "4577191c1a4cc13b06c07d7c3db9c2df",
        "title": "二错煞・料忧愁一日加了十等，想茶饭三停里减了二停。白日犹闲，怕到",
        "author": "薛昂夫",
        "content": "黄昏睡卧不宁。\n则我这泪点儿安排下半枯井，也滴不到天明。",
        "dynasty": "元",
        "collection_info": null
    },
    {
        "uuid": "9bedf3276a7e8da03b28e16a60f7b71b",
        "title": "煞尾・团团黄篆焚金鼎，夜夜浓熏暖翠屏，偏今宵是怎生？乍别离不惯经，",
        "author": "薛昂夫",
        "content": "睡不安卧不宁，分外春寒被儿冷。",
        "dynasty": "元",
        "collection_info": null
    },
    {
        "uuid": "d02e7f66a5f403699ac788f11a083d26",
        "title": "南吕・一枝花赠小园春",
        "author": "薛昂夫",
        "content": "些些并蒂红，指指连枝翠。\n悭悭金谷路，窄窄五陵溪。\n一片花飞，泄漏春消息。\n舞盘中歌扇底，刮得尽风月无多，趱得过繁华有几？。",
        "dynasty": "元",
        "collection_info": null
    },
    {
        "uuid": "936ae0acde59efeabec12624ab6384f7",
        "title": "梁州第七・一两个莺俦燕侣，五七双蝶使蜂媒。窖来宽也称游人戏。眼孔",
        "author": "薛昂夫",
        "content": "大刘晨未识，脚步长杜甫先迷。\n画帧上香销粉滴，镜奁中绿暗红稀。\n唾津儿浸满盆池，手心儿擎得起屏石。\n苔钱儿买不断闲愁，花瓣儿随手着流水，柳丝儿送不够别离。\n锦堆，翠积。\n海棠偷足相思睡，名偏小景偏媚。\n赚得东君不忍归，一撮儿芳菲。",
        "dynasty": "元",
        "collection_info": null
    },
    {
        "uuid": "6ee36a7e1ab797f03bca1903f5917b9e",
        "title": "余音・楚阳台云雨无三尺，桃源洞光阴减九十。玉拶香挨这窝儿地，堪信",
        "author": "薛昂夫",
        "content": "道一寸阴可惜。\n千金价总宜，锦步幢何须五十里？。",
        "dynasty": "元",
        "collection_info": null
    }
]