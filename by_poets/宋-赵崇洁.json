[
    {
        "title": "读书趣",
        "author": "赵崇洁",
        "content": "溪流静阅万籤书，未许传讹杂鲁鱼。\n洙泗渊源应出活，宫墙高大独生虚。\n干坤容我承三极，造化凭谁托一嘘。\n从此已知身即道，便便熟路驾轻车。",
        "dynasty": "宋",
        "collection_info": null
    },
    {
        "title": "游亭晚酌",
        "author": "赵崇洁",
        "content": "一樽对酌晚临溪，诗景撩人兴不迷。\n风约滩声侵座冷，月移花影落檐低。\n银笺白雪心先吐，玉斝黄流手漫提。\n自庆一时文物会，肯拚身世醉如泥。",
        "dynasty": "宋",
        "collection_info": null
    }
]