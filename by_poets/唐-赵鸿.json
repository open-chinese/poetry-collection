[
    {
        "uuid": "64b81406f1acaa3f6661386406c400ce",
        "title": "杜甫同谷茅茨",
        "author": "赵鸿",
        "content": "工部栖迟后，邻家大半无。\n青羌迷道路，白社寄杯盂。\n大雅何人继，全生此地孤。\n孤云飞鸟什，空勒旧山隅。",
        "dynasty": "唐",
        "collection_info": null
    },
    {
        "uuid": "1b5d22515e28204e60d64269fb70af26",
        "title": "栗亭",
        "author": "赵鸿",
        "content": "杜甫栗亭诗，诗人多在口。\n悠悠二甲子，题纪今何有。",
        "dynasty": "唐",
        "collection_info": null
    },
    {
        "uuid": "4e30e904ada669877d70b61aa32b43eb",
        "title": "泥功山",
        "author": "赵鸿",
        "content": "立石泥功状，天然诡怪形。\n未尝私祸福，终不费丹青。",
        "dynasty": "唐",
        "collection_info": null
    }
]