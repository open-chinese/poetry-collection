[
    {
        "uuid": "9d800feae3a8b213d677bd844c921490",
        "title": "古意",
        "author": "张夫人",
        "content": "辘轳晓转素丝绠，桐声夜落苍苔塼。\n涓涓吹溜若时雨，濯濯佳蔬非用天。\n丈夫不解此中意，抱瓮当时徒自贤。",
        "dynasty": "唐",
        "collection_info": null
    },
    {
        "uuid": "98c730e6a43386d56cf49593003e4094",
        "title": "拜新月",
        "author": "张夫人",
        "content": "拜新月，拜月出堂前。\n暗魄初笼桂，虚弓未引弦。\n拜新月，拜月妆楼上。\n鸾镜始安台，蛾眉已相向。\n拜新月，拜月不胜情，庭花风露清。\n月临人自老，人望月长明。\n东家阿母亦拜月，一拜一悲声断绝。\n昔年拜月逞容辉，如今拜月双泪垂。\n回看众女拜新月，却忆红闺年少时。",
        "dynasty": "唐",
        "collection_info": null
    },
    {
        "uuid": "a79ccbd27a7c7d0671473c2d0ed51891",
        "title": "柳絮",
        "author": "张夫人",
        "content": "霭霭芳春朝，雪絮起青条。\n或值花同舞，不因风自飘。\n过尊浮绿醑，拂幌缀红绡。\n那用持愁翫，春怀不自聊。",
        "dynasty": "唐",
        "collection_info": null
    },
    {
        "uuid": "c05d5e5a28815f73ddbde37a9f282606",
        "title": "拾得韦氏花钿以诗寄赠",
        "author": "张夫人",
        "content": "今朝妆阁前，拾得旧花钿。\n粉汚痕犹在，尘侵色尚鲜。\n曾经纤手裏，拈向翠眉边。\n能助千金笑，如何忍弃捐。",
        "dynasty": "唐",
        "collection_info": null
    },
    {
        "uuid": "a89daa01f516891f6011f73d7f2a2986",
        "title": "诮喜鹊",
        "author": "张夫人",
        "content": "畴昔鸳鸯侣，朱门贺客多。\n如今无此事，好去莫相过。",
        "dynasty": "唐",
        "collection_info": null
    },
    {
        "uuid": "e92d20743c66eff54462112fc82e40c4",
        "title": "句",
        "author": "张夫人",
        "content": "游蜂乍起惊落墀，黄鸟衔来却上枝。\n临风重回首，掩泪向庭花。\n镜中春色老，枕前秋夜长。",
        "dynasty": "唐",
        "collection_info": null
    },
    {
        "uuid": "60bfbf75da6d38d4e208c11ff954d287",
        "title": "古意",
        "author": "张夫人",
        "content": "辘轳晓转素丝绠，桐声夜落苍苔砖。\n涓涓吹溜若时雨，",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十九"
        }
    },
    {
        "uuid": "ecf2278e426ae7362b0e8ffd9a195b55",
        "title": "拜新月",
        "author": "张夫人",
        "content": "拜新月，拜月出堂前。\n暗魄初笼桂，虚弓未引弦。\n拜新月，东家阿母亦拜月，一拜一悲声断绝。\n昔年拜月逞容辉，",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十九"
        }
    },
    {
        "uuid": "1ee26768c4f21a48bfda69dcdd7a4a60",
        "title": "柳絮",
        "author": "张夫人",
        "content": "霭霭芳春朝，雪絮起青条。\n或值花同舞，不因风自飘。\n过尊浮绿醑，拂幌缀红绡。\n那用持愁玩，春怀不自聊。",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十九"
        }
    },
    {
        "uuid": "9c8fc05d27aa445b567501551e4eaae4",
        "title": "拾得韦氏花钿以诗寄赠",
        "author": "张夫人",
        "content": "今朝妆阁前，拾得旧花钿。\n粉污痕犹在，尘侵色尚鲜。\n曾经纤手裏，拈向翠眉边。\n能助千金笑，如何忍弃捐。",
        "dynasty": "唐",
        "collection_info": {
            "collection": "御定全唐诗",
            "volume": "卷七百九十九"
        }
    }
]