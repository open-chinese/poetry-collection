[
    {
        "uuid": "fdb35e22fb504cabb60dd5790795ef0a",
        "title": "赠药山高僧惟俨二首 一",
        "author": "李翱",
        "content": "练得身形似鹤形，千株松下两函经。\n我来问道无余说，云在青霄水在瓶。",
        "dynasty": "唐",
        "collection_info": null
    },
    {
        "uuid": "d976823e781726ebf80c77cb45531016",
        "title": "赠药山高僧惟俨二首 二",
        "author": "李翱",
        "content": "选得幽居惬野情，终年无送亦无迎。\n有时直上孤峯顶，月下披云啸一声。",
        "dynasty": "唐",
        "collection_info": null
    },
    {
        "uuid": "11849b880931d51e0cc891b3e8ed8e58",
        "title": "赠毛仙翁",
        "author": "李翱",
        "content": "紫霄仙客下三山，因救生灵到世间。\n龟鹤计年承甲子，冰霜为质驻童颜。\n韬藏休咎传真箓，变化荣枯试小还。\n从此便教尘骨贵，九霄云路愿追攀。",
        "dynasty": "唐",
        "collection_info": null
    },
    {
        "uuid": "9303e09ad29ccdafa46a53326f8f2d54",
        "title": "拜禹歌",
        "author": "李翱",
        "content": "惟天地之无穷兮，哀生人之常勤。\n往者吾弗及兮，来者吾弗闻。\n已而，已而。",
        "dynasty": "唐",
        "collection_info": null
    },
    {
        "uuid": "65a44c784077b4bc36c653d483e0b654",
        "title": "广庆寺",
        "author": "李翱",
        "content": "传者不足信，见景胜如闻。\n一水远赴海，两山高入云。\n鱼龙晴自戏，猿狖晚成羣。\n醉酒斜阳下，离心草自熏。",
        "dynasty": "唐",
        "collection_info": null
    },
    {
        "uuid": "99ad232c4e873e1bece00a582d8114ab",
        "title": "奉酬刘言史宴光风亭",
        "author": "李翱",
        "content": "闰余春早景沈沈，禊饮风亭恣赏心。\n红袖青娥留永夕，汉阴宁肯羡山阴。",
        "dynasty": "唐",
        "collection_info": null
    },
    {
        "uuid": "f772d8dddb9f85894a0ad0ffd55a26aa",
        "title": "戏赠诗",
        "author": "李翱",
        "content": "县君好砖渠，绕水恣行游。\n鄙性乐疎野，凿地便成沟。\n两岸值芳草，中央漾清流。\n所尚既不同，砖凿可自修。\n从他后人见，境趣谁为幽。",
        "dynasty": "唐",
        "collection_info": null
    },
    {
        "uuid": "5a45d5feccefa9000ac6098ceea8b0c6",
        "title": "断僧通状",
        "author": "李翱",
        "content": "上岁童子，二十受戒。\n君王不朝，父母不拜。\n口称贫道，有钱放债。\n量决十下，牒出东界。",
        "dynasty": "唐",
        "collection_info": null
    },
    {
        "uuid": "d0391b18276b7550b77731c01e0b0444",
        "title": "洗墨池",
        "author": "李翱",
        "content": "剩有临池兴，人称协律郎。\n至今蝌蚪迹，犹带墨痕香。\n（见影印文渊阁《四库全书》本《湖广通志》卷八九）。",
        "dynasty": "唐",
        "collection_info": null
    },
    {
        "uuid": "c109f22cd8dfb6b5a26d4904ce4aa540",
        "title": "赠药山高僧惟俨二首",
        "author": "李翱",
        "content": "练得身形似鹤形，千株松下两函经。\n我来问道无余说，云在青霄水在瓶。\n选得幽居惬野情，终年无送亦无迎。\n有时直上孤峰顶，月下披云啸一声。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十九"
        }
    },
    {
        "uuid": "0b1c55920b03fb34e9deaaebe0dad14b",
        "title": "赠毛仙翁",
        "author": "李翱",
        "content": "紫霄仙客下三山，因救生灵到世间。\n龟鹤计年承甲子，从此便教尘骨贵，九霄云路愿追攀。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十九"
        }
    },
    {
        "uuid": "28d30b3d2d7cb74714cccf116a72a422",
        "title": "拜禹歌",
        "author": "李翱",
        "content": "惟天地之无穷兮，哀生人之常勤。\n往者吾弗及兮，",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十九"
        }
    },
    {
        "uuid": "7975a305d077e5ef93c6c093e0945822",
        "title": "广庆寺",
        "author": "李翱",
        "content": "传者不足信，见景胜如闻。\n一水远赴海，两山高入云。\n鱼龙晴自戏，猿狖晚成群。\n醉酒斜阳下，离心草自熏。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十九"
        }
    },
    {
        "uuid": "be100b98870551c0d73c4855bbf317e0",
        "title": "奉酬刘言史宴光风亭",
        "author": "李翱",
        "content": "闰余春早景沉沉，禊饮风亭恣赏心。\n红袖青娥留永夕，汉阴宁肯羡山阴。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十九"
        }
    },
    {
        "uuid": "53d18ffa70ea6ef46f9c82bf5b3c55fc",
        "title": "戏赠诗",
        "author": "李翱",
        "content": "县君好砖渠，绕水恣行游。\n鄙性乐疏野，凿地便成沟。\n两岸值芳草，中央漾清流。\n所尚既不同，砖凿可自修。\n从他后人见，境趣谁为幽。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十九"
        }
    }
]