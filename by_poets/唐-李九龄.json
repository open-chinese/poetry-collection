[
    {
        "uuid": "551072d5cf811bf4c7a76f1596fdb7e4",
        "title": "上清辞五首 一",
        "author": "李九龄",
        "content": "入海浮生汗漫秋，紫皇高宴五云楼。\n霓裳曲罢天风起，吹散仙香满十洲。",
        "dynasty": "唐",
        "collection_info": null
    },
    {
        "uuid": "daf0bab025422907baabd1ef3bebf7f1",
        "title": "上清辞五首 二",
        "author": "李九龄",
        "content": "楼鏁彤霞地绝尘，碧桃花发九天春。\n东皇近日慵游宴，闲煞瑶池五色麟。",
        "dynasty": "唐",
        "collection_info": null
    },
    {
        "uuid": "dd004bde2d90e50c32619be6f8e497b8",
        "title": "上清辞五首 三",
        "author": "李九龄",
        "content": "上清仙路有丹梯，影响行人到即迷。\n不会无端箇渔父，阿谁教入武陵溪。",
        "dynasty": "唐",
        "collection_info": null
    },
    {
        "uuid": "e34e2c397496bd8ecafc107b268898c6",
        "title": "上清辞五首 四",
        "author": "李九龄",
        "content": "本来方朔是真仙，偶别丹台未得还。\n何事玉皇消息晚，忍教顦顇向人间。",
        "dynasty": "唐",
        "collection_info": null
    },
    {
        "uuid": "a13979a95021d167ad957717302582dc",
        "title": "上清辞五首 五",
        "author": "李九龄",
        "content": "新拜天官上玉都，紫皇亲授五灵符。\n羣仙箇箇来相问，人世风光似此无。",
        "dynasty": "唐",
        "collection_info": null
    },
    {
        "uuid": "dcc397b6c18d4e0a7fe201059eb9115f",
        "title": "读三国志",
        "author": "李九龄",
        "content": "有国由来在得贤，莫言兴废是循环。\n武侯星落周瑜死，平蜀降吴似等闲。",
        "dynasty": "唐",
        "collection_info": null
    },
    {
        "uuid": "f9a0807356a557be6b27724194c94a34",
        "title": "山舍南溪小桃花",
        "author": "李九龄",
        "content": "一树繁英夺眼红，开时先合占东风。\n可怜地僻无人赏，抛掷深山乱木中。",
        "dynasty": "唐",
        "collection_info": null
    },
    {
        "uuid": "b527406b728017585888d7c638361a69",
        "title": "春行遇雨",
        "author": "李九龄",
        "content": "夹路轻风撼柳条，雨侵春态动无憀。\n采香陌上谁家女，湿损钗头翡翠翘。",
        "dynasty": "唐",
        "collection_info": null
    },
    {
        "uuid": "f0ca4440fbb01229cc619e1f85af1aa0",
        "title": "登楼寄远",
        "author": "李九龄",
        "content": "满城春色花如雪，极目烟光月似钩。\n总是动人乡思处，更堪容易上高楼。",
        "dynasty": "唐",
        "collection_info": null
    },
    {
        "uuid": "0c8d3122417cc48d5532ef8ba807c8ae",
        "title": "望思台",
        "author": "李九龄",
        "content": "汉武年高慢帝图，任人曾不问贤愚。\n直饶四老依前出，消得江充宠佞无。",
        "dynasty": "唐",
        "collection_info": null
    },
    {
        "uuid": "5a9f96e56471db4023ef22d33598d8b4",
        "title": "山舍偶题",
        "author": "李九龄",
        "content": "门掩松萝一径深，偶携藜杖出前林。\n谁知尽日看山坐，万古兴亡总在心。",
        "dynasty": "唐",
        "collection_info": null
    },
    {
        "uuid": "310bec8cbe164d21a6dfbdbaa92e03a9",
        "title": "荆溪夜泊",
        "author": "李九龄",
        "content": "点点渔灯照浪清，水烟疎碧月胧明。\n小滩惊起鸳鸯处，一隻采莲船过声。",
        "dynasty": "唐",
        "collection_info": null
    },
    {
        "uuid": "3193063ce6cda121db1c3c1cc68f5603",
        "title": "旅舍卧病",
        "author": "李九龄",
        "content": "家隔西秦无远信，身随东洛度流年。\n病来旅馆谁相问，牢落闲庭一树蝉。",
        "dynasty": "唐",
        "collection_info": null
    },
    {
        "uuid": "3fd11a3527f66fbc36fb23830939d9c9",
        "title": "登昭福寺楼",
        "author": "李九龄",
        "content": "旅怀秋兴正无涯，独倚危楼四望赊。\n谷变陵迁何处问，满川空有旧烟霞。",
        "dynasty": "唐",
        "collection_info": null
    },
    {
        "uuid": "e073da47a087caaf8785032aee59d8db",
        "title": "代边将",
        "author": "李九龄",
        "content": "雪冻阴河半夜风，战回狂虏血漂红。\n据鞍遥指长安路，须刻麟台第一功。",
        "dynasty": "唐",
        "collection_info": null
    },
    {
        "uuid": "9c19e0adb5eba7f4885fab33fa912a2a",
        "title": "夜与张舒话别",
        "author": "李九龄",
        "content": "愁听南楼角又吹，晓鸡啼后更分离。\n如何销得凄凉思，更劝灯前酒一巵。",
        "dynasty": "唐",
        "collection_info": null
    },
    {
        "uuid": "ed8ed49d2317323a66eb36abf82493b6",
        "title": "寒梅词",
        "author": "李九龄",
        "content": "霜梅先拆岭头枝，万卉千花冻不知。\n留得和羹滋味在，任他风雪苦相欺。",
        "dynasty": "唐",
        "collection_info": null
    },
    {
        "uuid": "869413bdcb524d73934beae0693e22d5",
        "title": "题灵泉寺",
        "author": "李九龄",
        "content": "入谷先生一阵香，异花奇木簇禅堂。\n可怜门外高低路，万毂千蹄日日忙。",
        "dynasty": "唐",
        "collection_info": null
    },
    {
        "uuid": "3eb3991bfaa2ee010c0230681c80f6f2",
        "title": "宿张正字别业",
        "author": "李九龄",
        "content": "茅屋萧寥烟暗后，松窗寂历月明初。\n此时谁念孤吟客，唯有黄公一帙书。",
        "dynasty": "唐",
        "collection_info": null
    },
    {
        "uuid": "6e0aa526043277d6c88da7d65288f1c1",
        "title": "鹤",
        "author": "李九龄",
        "content": "天上瑶池覆五云，玉麟金凤好为羣。\n不须更饮人间水，直是清流也汗君。",
        "dynasty": "唐",
        "collection_info": null
    },
    {
        "uuid": "3b4fe85d6f3abb0b3c0c462a31096aa3",
        "title": "过相思谷",
        "author": "李九龄",
        "content": "悠悠信马春山曲，芳草和烟铺嫩绿。\n正被离愁着莫人，那堪更过相思谷。",
        "dynasty": "唐",
        "collection_info": null
    },
    {
        "uuid": "f9f24018aa8e2ea871827bbc00a20dbb",
        "title": "写庄子",
        "author": "李九龄",
        "content": "圣泽安排当散地，贤侯优贷借新居。\n闲中亦有闲生计，写得南华一部书。",
        "dynasty": "唐",
        "collection_info": null
    },
    {
        "uuid": "7bfa039df5c8633c0853f651d8fb9140",
        "title": "山中寄友人",
        "author": "李九龄",
        "content": "乱云堆裏结茅庐，已共红尘迹渐疎。\n莫问野人生计事，窗前流水枕前书。",
        "dynasty": "唐",
        "collection_info": null
    },
    {
        "uuid": "41e13ee0e662c04742e90ecfef7e8cfb",
        "title": "赠马道士",
        "author": "李九龄",
        "content": "水共逍遥云共孤，混时言笑只佯愚。\n经年但醉宜城酒，千里唯担《华岳图》。\n寻野鹤来空碧洞，觅琴僧去渡重湖。\n人间再见知何日，乞取先生石辘轳。\n（见方回《瀛奎髓》卷四十八《仙逸类》。\n）（按《瀛奎律髓》原注云：「九龄，干德五年进士第三人。\n」与《全唐诗》小传作干德二年者异。\n）。",
        "dynasty": "唐",
        "collection_info": null
    },
    {
        "uuid": "34088f54dc87d3c3c4c16d688fd3ad11",
        "title": "透明岩（亦名栖真岩，在大蓬山，前视空旷，俯瞰县郭。天气清明，渠、达诸山，隐隐可数。县令李九龄诗云云。〖李九龄为宋初干德间进士，其任县令，当在登第后。〗）",
        "author": "李九龄",
        "content": "乍脱尘埃梦寐安，透明岩上一开颜。\n晚霞收处似闻雁，远目尽时犹有山。\n仙迹不随岩桂花，禅心长共岭云闲。\n（《舆地纪胜》一八八《蓬州·景物》）。",
        "dynasty": "唐",
        "collection_info": null
    },
    {
        "uuid": "48c78561c59b6895289f730c38721029",
        "title": "上清辞五首",
        "author": "李九龄",
        "content": "入海浮生汗漫秋，紫皇高宴五云楼。\n霓裳曲罢天风起，吹散仙香满十洲。\n楼锁彤霞地绝尘，碧桃花发九天春。\n东皇近日慵游宴，闲煞瑶池五色麟。\n上清仙路有丹梯，影响行人到即迷。\n不会无端个渔父，阿谁教入武陵溪。\n本来方朔是真仙，偶别丹台未得还。\n何事玉皇消息晚，忍教憔悴向人间。\n新拜天官上玉都，紫皇亲授五灵符。\n群仙个个来相问，人世风光似此无。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十"
        }
    },
    {
        "uuid": "cb928d797a51679b30bda5ec92a2c6d9",
        "title": "读三国志",
        "author": "李九龄",
        "content": "有国由来在得贤，莫言兴废是迴圈。\n武侯星落周瑜死，平蜀降吴似等閒。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十"
        }
    },
    {
        "uuid": "b20e4f08b3407e6fed0eea708d99abb4",
        "title": "荆溪夜泊",
        "author": "李九龄",
        "content": "点点渔灯照浪清，水烟疏碧月胧明。\n小滩惊起鸳鸯处，一双采莲船过声。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十"
        }
    },
    {
        "uuid": "77478bb3a4191ec1880e20e31437d97d",
        "title": "旅舍卧病",
        "author": "李九龄",
        "content": "家隔西秦无远信，身随东洛度流年。\n病来旅馆谁相问，牢落閒庭一树蝉。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十"
        }
    },
    {
        "uuid": "36a17633d3280c8a7fcc0c25f7e42829",
        "title": "夜与张舒话别",
        "author": "李九龄",
        "content": "愁听南楼角又吹，晓鸡啼后更分离。\n如何销得凄凉思，更劝灯前酒一卮。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十"
        }
    },
    {
        "uuid": "fe071f5569633e3e92b9dba726d8e53c",
        "title": "鹤",
        "author": "李九龄",
        "content": "天上瑶池覆五云，玉麟金凤好为群。\n不须更饮人间水，直是清流也汗君。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十"
        }
    },
    {
        "uuid": "d14fddecede22760fb0534f073be42bf",
        "title": "山中寄友人",
        "author": "李九龄",
        "content": "乱云堆裏结茅庐，已共红尘迹渐疏。\n莫问野人生计事，窗前流水枕前书。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十"
        }
    }
]