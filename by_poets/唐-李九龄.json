[
    {
        "uuid": "a00dd68b44d3417a4ac48f860630388a",
        "title": "上清辞五首 一",
        "author": "李九龄",
        "content": "入海浮生汗漫秋，紫皇高宴五云楼。\n霓裳曲罢天风起，吹散仙香满十洲。",
        "dynasty": "唐",
        "collection_info": null
    },
    {
        "uuid": "aa370f7bbedc791996957c6dc8f0670b",
        "title": "上清辞五首 二",
        "author": "李九龄",
        "content": "楼鏁彤霞地绝尘，碧桃花发九天春。\n东皇近日慵游宴，闲煞瑶池五色麟。",
        "dynasty": "唐",
        "collection_info": null
    },
    {
        "uuid": "c3d24e5bb74360bcaf4cca4e0203a102",
        "title": "上清辞五首 三",
        "author": "李九龄",
        "content": "上清仙路有丹梯，影响行人到即迷。\n不会无端箇渔父，阿谁教入武陵溪。",
        "dynasty": "唐",
        "collection_info": null
    },
    {
        "uuid": "6ed44ebe5cba270116f1f018326e5295",
        "title": "上清辞五首 四",
        "author": "李九龄",
        "content": "本来方朔是真仙，偶别丹台未得还。\n何事玉皇消息晚，忍教顦顇向人间。",
        "dynasty": "唐",
        "collection_info": null
    },
    {
        "uuid": "83cc9bc9d3c037bf6b9d41f9b25e14f4",
        "title": "上清辞五首 五",
        "author": "李九龄",
        "content": "新拜天官上玉都，紫皇亲授五灵符。\n羣仙箇箇来相问，人世风光似此无。",
        "dynasty": "唐",
        "collection_info": null
    },
    {
        "uuid": "669ae67490f29c0a668ebf0555f00911",
        "title": "读三国志",
        "author": "李九龄",
        "content": "有国由来在得贤，莫言兴废是循环。\n武侯星落周瑜死，平蜀降吴似等闲。",
        "dynasty": "唐",
        "collection_info": null
    },
    {
        "uuid": "d34e12f197ccd1b5145f0737a4ad0363",
        "title": "山舍南溪小桃花",
        "author": "李九龄",
        "content": "一树繁英夺眼红，开时先合占东风。\n可怜地僻无人赏，抛掷深山乱木中。",
        "dynasty": "唐",
        "collection_info": null
    },
    {
        "uuid": "681bbc6749899d7dd14d67f3140e267e",
        "title": "春行遇雨",
        "author": "李九龄",
        "content": "夹路轻风撼柳条，雨侵春态动无憀。\n采香陌上谁家女，湿损钗头翡翠翘。",
        "dynasty": "唐",
        "collection_info": null
    },
    {
        "uuid": "67432e0b88b6bec7f73acad06361973c",
        "title": "登楼寄远",
        "author": "李九龄",
        "content": "满城春色花如雪，极目烟光月似钩。\n总是动人乡思处，更堪容易上高楼。",
        "dynasty": "唐",
        "collection_info": null
    },
    {
        "uuid": "d22d4b12ab625d1e3f959474b9973d95",
        "title": "望思台",
        "author": "李九龄",
        "content": "汉武年高慢帝图，任人曾不问贤愚。\n直饶四老依前出，消得江充宠佞无。",
        "dynasty": "唐",
        "collection_info": null
    },
    {
        "uuid": "73d13bc6623dca18d3ba910cb31462ff",
        "title": "山舍偶题",
        "author": "李九龄",
        "content": "门掩松萝一径深，偶携藜杖出前林。\n谁知尽日看山坐，万古兴亡总在心。",
        "dynasty": "唐",
        "collection_info": null
    },
    {
        "uuid": "3eb02aceba6d296bb806e8683475a9e3",
        "title": "荆溪夜泊",
        "author": "李九龄",
        "content": "点点渔灯照浪清，水烟疎碧月胧明。\n小滩惊起鸳鸯处，一隻采莲船过声。",
        "dynasty": "唐",
        "collection_info": null
    },
    {
        "uuid": "6c21ac14ee025334d57c14312cdf2db8",
        "title": "旅舍卧病",
        "author": "李九龄",
        "content": "家隔西秦无远信，身随东洛度流年。\n病来旅馆谁相问，牢落闲庭一树蝉。",
        "dynasty": "唐",
        "collection_info": null
    },
    {
        "uuid": "3d21e189ff236937409d4f527c9b913b",
        "title": "登昭福寺楼",
        "author": "李九龄",
        "content": "旅怀秋兴正无涯，独倚危楼四望赊。\n谷变陵迁何处问，满川空有旧烟霞。",
        "dynasty": "唐",
        "collection_info": null
    },
    {
        "uuid": "f32b7ce38710bf50574ff9eb52000e9b",
        "title": "代边将",
        "author": "李九龄",
        "content": "雪冻阴河半夜风，战回狂虏血漂红。\n据鞍遥指长安路，须刻麟台第一功。",
        "dynasty": "唐",
        "collection_info": null
    },
    {
        "uuid": "93f97c7300839e05357afbc3e6f1e9a0",
        "title": "夜与张舒话别",
        "author": "李九龄",
        "content": "愁听南楼角又吹，晓鸡啼后更分离。\n如何销得凄凉思，更劝灯前酒一巵。",
        "dynasty": "唐",
        "collection_info": null
    },
    {
        "uuid": "9bad742816eaaad1cbd808ca37b0ee29",
        "title": "寒梅词",
        "author": "李九龄",
        "content": "霜梅先拆岭头枝，万卉千花冻不知。\n留得和羹滋味在，任他风雪苦相欺。",
        "dynasty": "唐",
        "collection_info": null
    },
    {
        "uuid": "eb69afa9e155dac564eeafe4e43d6096",
        "title": "题灵泉寺",
        "author": "李九龄",
        "content": "入谷先生一阵香，异花奇木簇禅堂。\n可怜门外高低路，万毂千蹄日日忙。",
        "dynasty": "唐",
        "collection_info": null
    },
    {
        "uuid": "09fe7153ea307e697aa4e37cea24e794",
        "title": "宿张正字别业",
        "author": "李九龄",
        "content": "茅屋萧寥烟暗后，松窗寂历月明初。\n此时谁念孤吟客，唯有黄公一帙书。",
        "dynasty": "唐",
        "collection_info": null
    },
    {
        "uuid": "17ff587b83ebd43d04c30f170a76e9ab",
        "title": "鹤",
        "author": "李九龄",
        "content": "天上瑶池覆五云，玉麟金凤好为羣。\n不须更饮人间水，直是清流也汗君。",
        "dynasty": "唐",
        "collection_info": null
    },
    {
        "uuid": "614a6e37a569f5c531fac87a63b14e2e",
        "title": "过相思谷",
        "author": "李九龄",
        "content": "悠悠信马春山曲，芳草和烟铺嫩绿。\n正被离愁着莫人，那堪更过相思谷。",
        "dynasty": "唐",
        "collection_info": null
    },
    {
        "uuid": "860eaafd7bbab10f6a3228b8cc26051b",
        "title": "写庄子",
        "author": "李九龄",
        "content": "圣泽安排当散地，贤侯优贷借新居。\n闲中亦有闲生计，写得南华一部书。",
        "dynasty": "唐",
        "collection_info": null
    },
    {
        "uuid": "939c9ebc5247cc6cb884f0ad054ee0b6",
        "title": "山中寄友人",
        "author": "李九龄",
        "content": "乱云堆裏结茅庐，已共红尘迹渐疎。\n莫问野人生计事，窗前流水枕前书。",
        "dynasty": "唐",
        "collection_info": null
    },
    {
        "uuid": "67ea7aeaf1b624402f24750b6e698b87",
        "title": "赠马道士",
        "author": "李九龄",
        "content": "水共逍遥云共孤，混时言笑只佯愚。\n经年但醉宜城酒，千里唯担《华岳图》。\n寻野鹤来空碧洞，觅琴僧去渡重湖。\n人间再见知何日，乞取先生石辘轳。\n（见方回《瀛奎髓》卷四十八《仙逸类》。\n）（按《瀛奎律髓》原注云：「九龄，干德五年进士第三人。\n」与《全唐诗》小传作干德二年者异。\n）。",
        "dynasty": "唐",
        "collection_info": null
    },
    {
        "uuid": "d7a578296675a8baa6ff1432b2ee8910",
        "title": "透明岩（亦名栖真岩，在大蓬山，前视空旷，俯瞰县郭。天气清明，渠、达诸山，隐隐可数。县令李九龄诗云云。〖李九龄为宋初干德间进士，其任县令，当在登第后。〗）",
        "author": "李九龄",
        "content": "乍脱尘埃梦寐安，透明岩上一开颜。\n晚霞收处似闻雁，远目尽时犹有山。\n仙迹不随岩桂花，禅心长共岭云闲。\n（《舆地纪胜》一八八《蓬州·景物》）。",
        "dynasty": "唐",
        "collection_info": null
    },
    {
        "uuid": "6fa218714abdd4a8c78031070219b49c",
        "title": "上清辞五首",
        "author": "李九龄",
        "content": "入海浮生汗漫秋，紫皇高宴五云楼。\n霓裳曲罢天风起，吹散仙香满十洲。\n楼锁彤霞地绝尘，碧桃花发九天春。\n东皇近日慵游宴，闲煞瑶池五色麟。\n上清仙路有丹梯，影响行人到即迷。\n不会无端个渔父，阿谁教入武陵溪。\n本来方朔是真仙，偶别丹台未得还。\n何事玉皇消息晚，忍教憔悴向人间。\n新拜天官上玉都，紫皇亲授五灵符。\n群仙个个来相问，人世风光似此无。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十"
        }
    },
    {
        "uuid": "87c41f1ec1b8f650a652b9c375fbd0b3",
        "title": "读三国志",
        "author": "李九龄",
        "content": "有国由来在得贤，莫言兴废是迴圈。\n武侯星落周瑜死，平蜀降吴似等閒。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十"
        }
    },
    {
        "uuid": "410b97b54a6a4403eff77d630d1921d9",
        "title": "荆溪夜泊",
        "author": "李九龄",
        "content": "点点渔灯照浪清，水烟疏碧月胧明。\n小滩惊起鸳鸯处，一双采莲船过声。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十"
        }
    },
    {
        "uuid": "35d358adeead44cd95832d4490ac4285",
        "title": "旅舍卧病",
        "author": "李九龄",
        "content": "家隔西秦无远信，身随东洛度流年。\n病来旅馆谁相问，牢落閒庭一树蝉。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十"
        }
    },
    {
        "uuid": "07ad3a35c51375aa1a812053b7fe2910",
        "title": "夜与张舒话别",
        "author": "李九龄",
        "content": "愁听南楼角又吹，晓鸡啼后更分离。\n如何销得凄凉思，更劝灯前酒一卮。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十"
        }
    },
    {
        "uuid": "c528c2099529defc787b1869d750eb7e",
        "title": "鹤",
        "author": "李九龄",
        "content": "天上瑶池覆五云，玉麟金凤好为群。\n不须更饮人间水，直是清流也汗君。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十"
        }
    },
    {
        "uuid": "9b07e080e610adc1c75e13f60a5eb7d2",
        "title": "山中寄友人",
        "author": "李九龄",
        "content": "乱云堆裏结茅庐，已共红尘迹渐疏。\n莫问野人生计事，窗前流水枕前书。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十"
        }
    }
]