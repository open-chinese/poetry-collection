[
    {
        "uuid": "8f9b7d9a9b4f3cab26eaadddd1d47246",
        "title": "渊明祠  其一",
        "author": "顾禄",
        "content": "黄阁彤扉尽宋臣，归来松菊伴闲身。\n举头谁识悠然意，只有南山是故人。",
        "dynasty": "宋",
        "collection_info": null
    },
    {
        "uuid": "acd0de8c4a7ff6791185d36b362f506d",
        "title": "渊明祠  其二",
        "author": "顾禄",
        "content": "葛巾漉酒艷流霞，长向东篱醉菊花。\n不分宋公移晋祚，只将甲子纪年华。",
        "dynasty": "宋",
        "collection_info": null
    }
]