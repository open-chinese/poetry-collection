[
    {
        "uuid": "73f2b6e51c9dc0428014f0a592f09da5",
        "title": "书苏州厅壁",
        "author": "孙冕",
        "content": "人生七十为鬼邻，已觉风光属别人。\n莫待朝廷差致仕，早谋泉石养闲身。\n去年河北曾逢李，今日淮西又见陈。\n寄语姑苏孙刺史，也须抖擞老精神。",
        "dynasty": "宋",
        "collection_info": null
    },
    {
        "uuid": "36fd52c748b9fc2f2ffb26eb873dd369",
        "title": "送新知永州陈秘丞瞻赴任",
        "author": "孙冕",
        "content": "桂林南面近征黄，又爱江乡出帝乡。\n新命不辞提郡印，旧山重喜过衡阳。\n楼台满眼潇湘色，道路迎风橘柚香。\n知有太平经济术，政闲时节好飞章。",
        "dynasty": "宋",
        "collection_info": null
    },
    {
        "uuid": "bc1556ec4d568600c0be128ac822af28",
        "title": "句  其一",
        "author": "孙冕",
        "content": "可怜遐地产，常化燎原火。",
        "dynasty": "宋",
        "collection_info": null
    },
    {
        "uuid": "4cd687c9c513ea4a79a5387017aff415",
        "title": "句  其二",
        "author": "孙冕",
        "content": "水剑还难问，梅梁亦可疑。",
        "dynasty": "宋",
        "collection_info": null
    }
]