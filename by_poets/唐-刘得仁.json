[
    {
        "title": "听歌",
        "author": "刘得仁",
        "content": "朱槛满明月，美人歌落梅。\n忽惊尘起处，疑是有风来。\n一曲听初彻，几年愁暂开。\n东南正云雨，不得见阳台。",
        "dynasty": "唐",
        "collection_info": null
    },
    {
        "title": "青龙寺僧院",
        "author": "刘得仁",
        "content": "常多簪组客，非独看高松。\n此地堪终日，开门见数峰。\n苔新禽迹少，泉冷树阴重。\n师意如山裏，空房晓暮钟。",
        "dynasty": "唐",
        "collection_info": null
    },
    {
        "title": "夏夜会同人",
        "author": "刘得仁",
        "content": "沈沈清暑夕，星斗俨虚空。\n岸帻栖禽下，烹茶玉漏中。\n形骸忘已久，偃仰趣无穷。\n日汲泉来漱，微开密篠风。",
        "dynasty": "唐",
        "collection_info": null
    },
    {
        "title": "游崔监丞城南别业",
        "author": "刘得仁",
        "content": "门与青山近，青山復几重。\n雪融皇子岸，春浥翠微峰。\n地有经冬草，林无未老松。\n竹寒溪隔寺，晴日直闻钟。",
        "dynasty": "唐",
        "collection_info": null
    },
    {
        "title": "荅韦先辈春雨后见寄",
        "author": "刘得仁",
        "content": "风散五更雨，鸟啼三月春。\n轩窗透初日，砚席绝纤尘。\n帝里峰头出，邻家树色新。\n怜君高且静，有句寄闲人。",
        "dynasty": "唐",
        "collection_info": null
    },
    {
        "title": "题吴先生山居",
        "author": "刘得仁",
        "content": "先生此幽隐，便可谢人羣。\n潭底见秋石，树间飞霁云。\n山居心已惯，俗事耳憎闻。\n念我要多疾，开炉药许分。",
        "dynasty": "唐",
        "collection_info": null
    },
    {
        "title": "晚游慈恩寺",
        "author": "刘得仁",
        "content": "寺去幽居近，每来因采薇。\n伴僧行不困，临水语忘归。\n磬动青林晚，人惊白鹭飞。\n堪嗟浮俗事，皆与道相违。",
        "dynasty": "唐",
        "collection_info": null
    },
    {
        "title": "题王处士山居",
        "author": "刘得仁",
        "content": "茅堂入谷远，林暗绝其邻。\n终日有流水，经年无到人。\n溪云常欲雨，山洞别开春。\n自得仙家术，栽松独养真。",
        "dynasty": "唐",
        "collection_info": null
    },
    {
        "title": "宿僧院",
        "author": "刘得仁",
        "content": "禅地无尘夜，焚香话所归。\n树摇幽鸟梦，萤入定僧衣。\n破月斜天半，高河下露微。\n翻令嫌白日，动即与心违。",
        "dynasty": "唐",
        "collection_info": null
    },
    {
        "title": "晓别吕山人",
        "author": "刘得仁",
        "content": "疎钟兼漏尽，曙色照青氛。\n栖鹤出高树，山人归白云。\n月盈期重宿，丹熟约相分。\n羡入秋风洞，幽泉仔细闻。",
        "dynasty": "唐",
        "collection_info": null
    },
    {
        "title": "送知全禅师南游",
        "author": "刘得仁",
        "content": "师誉振京城，谈空万乘听。\n北行山已雪，南去木犹青。\n夜岳禅销月，秋潭汲动星。\n迴期不可定，孤鹤在高冥。",
        "dynasty": "唐",
        "collection_info": null
    },
    {
        "title": "上张水部",
        "author": "刘得仁",
        "content": "出入门阑久，儿童亦有情。\n不须将姓字，长说向公卿。\n每许连床坐，时容并马行。\n恩深转无语，怀抱自分明。",
        "dynasty": "唐",
        "collection_info": null
    },
    {
        "title": "塞上行作",
        "author": "刘得仁",
        "content": "乡井从离别，穷边触目愁。\n生人居外地，塞雪下中秋。\n鴈举之衡翅，河穿入虏流。\n将军心莫苦，向此取封侯。",
        "dynasty": "唐",
        "collection_info": null
    },
    {
        "title": "赠江夏卢使君",
        "author": "刘得仁",
        "content": "诗人中最屈，无与使君俦。\n白髮虽求退，明时合见收。\n登山犹自健，纵酒可多愁。\n好是能骑马，相逢见鄂州。",
        "dynasty": "唐",
        "collection_info": null
    },
    {
        "title": "冬夜寄白阁僧",
        "author": "刘得仁",
        "content": "营营不自息，暌阔数年情。\n林下期难逐，人间事旋生。\n鸟栖寒水迥，月映积冰清。\n石室焚香坐，悬知不为名。",
        "dynasty": "唐",
        "collection_info": null
    },
    {
        "title": "送姚合郎中任杭州",
        "author": "刘得仁",
        "content": "水陆中分程，看花一月行。\n会稽山隔浪，天竺树连城。\n候吏赍鱼印，迎船载斾旌。\n渡江春始半，列屿草初生。",
        "dynasty": "唐",
        "collection_info": null
    },
    {
        "title": "西园",
        "author": "刘得仁",
        "content": "夏圃秋凉入，树低逢帻欹。\n水声翻败堰，山翠湿疎篱。\n绿滑莎藏径，红连果压枝。\n幽人更何事，旦夕与僧期。",
        "dynasty": "唐",
        "collection_info": null
    },
    {
        "title": "昊天观新栽竹",
        "author": "刘得仁",
        "content": "清风枝叶上，山鸟已栖来。\n根别古沟岸，影生秋观苔。\n徧思诸草木，惟此出尘埃。\n恨为移君晚，空庭更拟栽。",
        "dynasty": "唐",
        "collection_info": null
    },
    {
        "title": "晚步曲江因谒慈恩寺恭上人",
        "author": "刘得仁",
        "content": "岂曰趣名者，年年待命通。\n坐令青嶂上，兴起白云中。\n岸浸如天水，林含似雨风。\n南宗犹有碍，西寺问恭公。",
        "dynasty": "唐",
        "collection_info": null
    },
    {
        "title": "送姚处士归亳州",
        "author": "刘得仁",
        "content": "白髮麻衣破，还谯别弟迴。\n首垂听乐泪，花落待歌杯。\n石路寻芝熟，柴门有鹿来。\n明王下征诏，应就碧峰开。",
        "dynasty": "唐",
        "collection_info": null
    },
    {
        "title": "寄楼子山云栖上人",
        "author": "刘得仁",
        "content": "一室凿崔嵬，危梯迭藓苔。\n永无尘事到，时有至人来。\n涧谷冬深静，烟岚日午开。\n修身知得地，京寺未言迴。",
        "dynasty": "唐",
        "collection_info": null
    },
    {
        "title": "秋夜喜友人宿",
        "author": "刘得仁",
        "content": "莫说春闱事，清宵且共吟。\n频年遗我辈，何日遇知音。\n逼曙天倾斗，将寒叶坠林。\n无将簪绂意，只损壮夫心。",
        "dynasty": "唐",
        "collection_info": null
    },
    {
        "title": "秋日同僧宿西池",
        "author": "刘得仁",
        "content": "菡萏遍秋水，隔林香似焚。\n僧同池上宿，霞向月边分。\n渚鸟栖蒲立，城砧接曙闻。\n来宵莫他约，重此话孤云。",
        "dynasty": "唐",
        "collection_info": null
    },
    {
        "title": "宿韦津山居",
        "author": "刘得仁",
        "content": "永夕见招宿，诗书盈草堂。\n静吟倾美酒，高论出名场。\n窗飒松篁韵，庭兼雪月光。\n心期身未老，一去泛潇湘。",
        "dynasty": "唐",
        "collection_info": null
    },
    {
        "title": "夜携酒访崔正字",
        "author": "刘得仁",
        "content": "只应芸阁吏，知我僻兼愚。\n吟兴忘饥冻，生涯任有无。\n惨云埋远岫，阴吹吼寒株。\n忽起围炉思，招携酒满壶。",
        "dynasty": "唐",
        "collection_info": null
    },
    {
        "title": "送蔡京东归迎侍",
        "author": "刘得仁",
        "content": "高堂惟两别，此别是荣归。\n薄俸迎亲远，平时知己稀。\n郓郊秋木见，鲁寺夜钟微。\n近腊西来日，多逢霰雪飞。",
        "dynasty": "唐",
        "collection_info": null
    },
    {
        "title": "中秋",
        "author": "刘得仁",
        "content": "尘裏兼尘外，咸期此夕明。\n一年惟一度，长恐有云生。\n露洗微埃尽，光濡是物清。\n朗吟看正好，惆怅又西倾。",
        "dynasty": "唐",
        "collection_info": null
    },
    {
        "title": "池上宿",
        "author": "刘得仁",
        "content": "事事不求奢，长吟省嘆嗟。\n无才堪世弃，有句向谁夸。\n老树呈秋色，空池浸月华。\n凉风白露夕，此境属诗家。",
        "dynasty": "唐",
        "collection_info": null
    },
    {
        "title": "秋夕即事",
        "author": "刘得仁",
        "content": "永夕坐暝久，萧萧猨狖啼。\n漏微砧韵隔，月落斗杓低。\n危叶无风坠，幽禽并树栖。\n自怜在岐路，不醉亦沈迷。",
        "dynasty": "唐",
        "collection_info": null
    },
    {
        "title": "晚夏",
        "author": "刘得仁",
        "content": "日夕是西风，流光半已空。\n山光渐凝碧，树叶即翻红。\n学浅惭多士，秋成羡老农。\n谁怜信公道，不泣路岐中。",
        "dynasty": "唐",
        "collection_info": null
    },
    {
        "title": "夏日即事",
        "author": "刘得仁",
        "content": "到晓改诗句，四邻嫌苦吟。\n中宵横北斗，夏木隐栖禽。\n天地先秋肃，轩窗映月深。\n幽庭多此景，惟恐曙光侵。",
        "dynasty": "唐",
        "collection_info": null
    },
    {
        "title": "夏日通济里居酬诸先辈见访",
        "author": "刘得仁",
        "content": "君子远相寻，联镳到敝林。\n有诗谁索和，无酒可赊斟。\n门列晴峰色，堂开古木阴。\n何因驻清听，惟恐日西沈。",
        "dynasty": "唐",
        "collection_info": null
    },
    {
        "title": "寄姚谏议",
        "author": "刘得仁",
        "content": "鸣鞭静路尘，籍籍谏垣臣。\n函疏封还密，炉香侍立亲。\n箧多临水作，窗宿卧云人。\n危坐开寒纸，灯前起草频。",
        "dynasty": "唐",
        "collection_info": null
    },
    {
        "title": "和厉玄侍御题户部相公庐山草堂",
        "author": "刘得仁",
        "content": "白云居创毕，诏入凤池年。\n林长双峰树，潭分并寺泉。\n石溪盘鹤外，岳室闭猨前。\n柱史题诗后，松前更肃然。",
        "dynasty": "唐",
        "collection_info": null
    },
    {
        "title": "题山中故静禅师",
        "author": "刘得仁",
        "content": "寂灭身何在，门人隔此生。\n影悬尘已厚，塔种柏初成。\n溪院秋先雪，山堂古有精。\n当时挂锡处，树老几枝倾。",
        "dynasty": "唐",
        "collection_info": null
    },
    {
        "title": "夏日游慈恩寺",
        "author": "刘得仁",
        "content": "何处消长日，慈恩精舍频。\n僧高容野客，树密绝嚣尘。\n闲上凌虚塔，相逢避暑人。\n却愁归去路，马迹并车轮。",
        "dynasty": "唐",
        "collection_info": null
    },
    {
        "title": "题终南麻先生寂禅师石室",
        "author": "刘得仁",
        "content": "因居石室贫，五十二迴春。\n拥褐冥心客，穷经暮齿人。\n翠沈空水定，雨绝片云新。\n危细秋峰径，相随到顶频。",
        "dynasty": "唐",
        "collection_info": null
    },
    {
        "title": "送灵武朱书记",
        "author": "刘得仁",
        "content": "灵帅与谁善，得君宾幕中。\n从容应尽礼，赞画致元功。\n连塞云长惨，纔秋树半空。\n相如偏自惬，掌记復乘骢。",
        "dynasty": "唐",
        "collection_info": null
    },
    {
        "title": "弔草堂禅师",
        "author": "刘得仁",
        "content": "杖履疑师在，房关四壁蛩。\n贮瓶经腊水，响塔隔山钟。\n乳鸽沿苔井，斋猨散雪峰。\n如何不相见，倚徧寺前松。",
        "dynasty": "唐",
        "collection_info": null
    },
    {
        "title": "早春送湘潭李少府之任",
        "author": "刘得仁",
        "content": "柳新春水湄，春岸草离离。\n祖席觞云尽，离人泪各垂。\n业文传不朽，作尉岂多时。\n公退琴堂上，风吹斑竹枝。",
        "dynasty": "唐",
        "collection_info": null
    },
    {
        "title": "送越客归",
        "author": "刘得仁",
        "content": "霜薄东南地，江枫落未齐。\n众山离楚上，孤棹宿吴西。\n渚客留僧语，笼猨失子啼。\n到家冬即是，荷尽若耶溪。",
        "dynasty": "唐",
        "collection_info": null
    },
    {
        "title": "送周钺往江夏",
        "author": "刘得仁",
        "content": "东西南北郡，自说徧曾游。\n人世终多故，皇都不少留。\n郢城帆过夜，汉水月方秋。\n此谒亲知去，闻猨岂解愁。",
        "dynasty": "唐",
        "collection_info": null
    },
    {
        "title": "送河池李明府之任",
        "author": "刘得仁",
        "content": "河池安所理，种柳与弹琴。\n自合清时化，仍资白首吟。\n程余行片月，公退入遥林。\n想得询民瘼，方称单父心。",
        "dynasty": "唐",
        "collection_info": null
    },
    {
        "title": "送蔡京侍御赴大梁幕",
        "author": "刘得仁",
        "content": "同城各多故，会面亦稀疎。\n及道须相别，临岐恨有余。\n梁园飞楚鸟，汴水走淮鱼。\n众说裁军檄，陈琳远不如。",
        "dynasty": "唐",
        "collection_info": null
    },
    {
        "title": "哭鲍溶有感",
        "author": "刘得仁",
        "content": "寥落故人宅，今来身已亡。\n古苔封墨沼，深竹映书堂。\n秋色池馆静，雨声云水凉。\n无因展交道，日暮剖心肠。",
        "dynasty": "唐",
        "collection_info": null
    },
    {
        "title": "送僧归玉泉寺",
        "author": "刘得仁",
        "content": "玉泉归故剎，便老是僧期。\n乱木孤蝉后，寒山绝鸟时。\n若寻流水去，转出白云迟。\n见说千峰路，溪深復顶危。",
        "dynasty": "唐",
        "collection_info": null
    },
    {
        "title": "宣义池上",
        "author": "刘得仁",
        "content": "修篁夹绿池，幽絮此中飞。\n何必青山远，仍将白髮归。\n鸟啼亦有恨，鸥习总无机。\n树起秋风细，西林磬入微。",
        "dynasty": "唐",
        "collection_info": null
    },
    {
        "title": "回中夜访独孤从事",
        "author": "刘得仁",
        "content": "满庭霜月魄，风静绝纤闻。\n边境时无事，州城夜访君。\n拥裘听塞角，酌醴话湘云。\n赞佐元戎美，恩齐十万军。",
        "dynasty": "唐",
        "collection_info": null
    },
    {
        "title": "宿宣义池亭",
        "author": "刘得仁",
        "content": "暮色遶柯亭，南山幽竹青。\n夜深斜舫月，风定一池星。\n岛屿无人迹，菰蒲有鹤翎。\n此中足吟眺，何用泛沧溟。",
        "dynasty": "唐",
        "collection_info": null
    },
    {
        "title": "送智玄首座归蜀中旧山",
        "author": "刘得仁",
        "content": "像教得重兴，因师说大乘。\n从来悟明主，今去证高僧。\n蜀国烟霞异，灵山水月澄。\n乡闾诸善友，喜似见南能。",
        "dynasty": "唐",
        "collection_info": null
    },
    {
        "title": "贺顾非熊及第其年内索文章",
        "author": "刘得仁",
        "content": "愚为童稚时，已解念君诗。\n及得高科晚，须逢圣主知。\n花前飜有泪，鬓上却无丝。\n从此东归去，休为坠叶期。",
        "dynasty": "唐",
        "collection_info": null
    },
    {
        "title": "冬日骆家亭子",
        "author": "刘得仁",
        "content": "亭台腊月时，松竹见贞姿。\n林积烟藏日，风吹水合池。\n恨无人此住，静有鹤相窥。\n是景吟诗徧，真于野客宜。",
        "dynasty": "唐",
        "collection_info": null
    },
    {
        "title": "题邵公禅院",
        "author": "刘得仁",
        "content": "无事门多掩，阴阶竹扫苔。\n劲风吹雪聚，渴鸟啄冰开。\n树向寒山得，人从瀑布来。\n终期天目老，擎锡逐云回。",
        "dynasty": "唐",
        "collection_info": null
    },
    {
        "title": "忆鹤",
        "author": "刘得仁",
        "content": "自尔归仙后，经秋又过春。\n白云寻不得，紫府去无因。\n此地空明月，何山伴羽人。\n终期华表上，重见令威身。",
        "dynasty": "唐",
        "collection_info": null
    },
    {
        "title": "听夜泉",
        "author": "刘得仁",
        "content": "静裏层层石，潺湲到鹤林。\n流迴出几洞，源远历千岑。\n寒助空山月，清兼此夜心。\n幽人听达曙，相和藓床吟。",
        "dynasty": "唐",
        "collection_info": null
    },
    {
        "title": "乐游原春望",
        "author": "刘得仁",
        "content": "乐游原上望，望尽帝都春。\n始觉繁华地，应无不醉人。\n云开双阙丽，柳映九衢新。\n爱此频来往，多闲逐此身。",
        "dynasty": "唐",
        "collection_info": null
    },
    {
        "title": "赠雍陶博士",
        "author": "刘得仁",
        "content": "腹是羣书笥，官为六义师。\n情高少尘事，朝下足闲时。\n有句同人伏，无私胄子知。\n汉庭公议在，正与触邪宜。",
        "dynasty": "唐",
        "collection_info": null
    },
    {
        "title": "夏日感怀寄所知",
        "author": "刘得仁",
        "content": "了了见岐路，欲行难负心。\n趋时不圆转，自古易湮沈。\n日正林方合，蜩鸣夏已深。\n中郎今远在，谁识爨桐音。",
        "dynasty": "唐",
        "collection_info": null
    },
    {
        "title": "陈情上知己",
        "author": "刘得仁",
        "content": "性与才俱拙，名场迹甚微。\n久居颜亦厚，独立事多非。\n刻骨搜新句，无人悯白衣。\n明时自堪恋，不是不知机。",
        "dynasty": "唐",
        "collection_info": null
    },
    {
        "title": "秋夜寄友人二首 一",
        "author": "刘得仁",
        "content": "永夜无他虑，长吟毕二更。\n暗灯摇碧影，滞雨滴阶声。\n道进愁还浅，年加睡自轻。\n如何得深术，相与舍浮名。",
        "dynasty": "唐",
        "collection_info": null
    },
    {
        "title": "秋夜寄友人二首 二",
        "author": "刘得仁",
        "content": "所思同海岱，所梦亦烟波。\n默坐看山久，闲行值寺过。\n独吟黄叶乱，相去碧峰多。\n我有归心在，君行竟若何。",
        "dynasty": "唐",
        "collection_info": null
    },
    {
        "title": "寄春坊顾校书",
        "author": "刘得仁",
        "content": "宁因不得志，寂寞本相宜。\n冥目冥心坐，花开花落时。\n数畦蔬甲出，半梦鸟声移。\n只恐龙楼吏，归山又见违。",
        "dynasty": "唐",
        "collection_info": null
    },
    {
        "title": "寄雍陶先辈",
        "author": "刘得仁",
        "content": "久别青云士，幽人分固然。\n愁心不易去，蹇步卒难前。\n尽落经霜叶，频阴欲雪天。\n归山自有限，岂待白头年。",
        "dynasty": "唐",
        "collection_info": null
    },
    {
        "title": "对月寄雍陶",
        "author": "刘得仁",
        "content": "圆明寒魄上，天地一光中。\n临水通宵坐，知君此兴同。\n华凝衣有露，静极树无风。\n若向湘江见，湘江彻底空。",
        "dynasty": "唐",
        "collection_info": null
    },
    {
        "title": "寄谢观",
        "author": "刘得仁",
        "content": "十五年余苦，今朝始遇君。\n无惭于白日，不枉别孤云。\n得失天难问，称扬鬼亦闻。\n此恩销镂骨，吟坐叶纷纷。",
        "dynasty": "唐",
        "collection_info": null
    },
    {
        "title": "送鄂州崔大夫赴镇",
        "author": "刘得仁",
        "content": "廉问帝难人，朝庭辍重臣。\n入山初有雪，登路正无尘。\n去国鸣驺缓，经云住斾频。\n千峰与万木，清听雨情新。",
        "dynasty": "唐",
        "collection_info": null
    },
    {
        "title": "送钱给事赴虢州",
        "author": "刘得仁",
        "content": "帝心忧虢俗，暂庭辍掖垣臣。\n疲瘵初承制，乡闾似得春。\n化成应有瑞，位重转闻贫。\n用作盐梅日，争迴卧辙人。",
        "dynasty": "唐",
        "collection_info": null
    },
    {
        "title": "送雍陶侍御赴兖州裴尚书命",
        "author": "刘得仁",
        "content": "纶阁知孤直，翻论北巷贤。\n且縻莲幕裏，会致玉阶前。\n洙泗秋微动，龟蒙月正圆。\n元戎军务息，清句待君联。",
        "dynasty": "唐",
        "collection_info": null
    },
    {
        "title": "送新罗人归本国",
        "author": "刘得仁",
        "content": "鸡林隔巨浸，一住一年行。\n日近国先曙，风吹海不平。\n眼穿乡井树，头白渺瀰程。\n到彼星霜换，唐家语却生。",
        "dynasty": "唐",
        "collection_info": null
    },
    {
        "title": "送车涛罢举归山",
        "author": "刘得仁",
        "content": "朝是暮还非，人情冷暖移。\n浮生只如此，强进欲何为。\n要路知无援，深山必遇师。\n怜君明此理，休去不迟疑。",
        "dynasty": "唐",
        "collection_info": null
    },
    {
        "title": "送王书记归邠州",
        "author": "刘得仁",
        "content": "陈琳轻一别，马上意超然。\n来日行烦暑，归时听早蝉。\n阴云翳城郭，细雨紊山川。\n从事公刘地，元戎旧礼贤。",
        "dynasty": "唐",
        "collection_info": null
    },
    {
        "title": "送谢观之劒南从事",
        "author": "刘得仁",
        "content": "迢递从知己，他人敢更言。\n离京虽未腊，到府已应暄。\n飞急奔行鴈，啼酸忆子猨。\n江山无限思，君拟共谁论。",
        "dynasty": "唐",
        "collection_info": null
    },
    {
        "title": "送顾非熊作尉盱眙",
        "author": "刘得仁",
        "content": "一名兼一尉，未足是君伸。\n厉数为诗者，多来作谏臣。\n路翻平楚阔，草带古淮新。\n天下虽云大，同声有几人。",
        "dynasty": "唐",
        "collection_info": null
    },
    {
        "title": "送高湘及第后东归觐叔",
        "author": "刘得仁",
        "content": "此去几般荣，登科鼎足名。\n无惭入南巷，高价耸东京。\n窗对嵩山碧，庭来洛水声。\n门前桃李树，一径已阴成。",
        "dynasty": "唐",
        "collection_info": null
    },
    {
        "title": "送友人下第归觐",
        "author": "刘得仁",
        "content": "君此卜行日，高堂应梦归。\n莫将和氏泪，滴着老莱衣。\n岳雨连河细，田禽出麦飞。\n到家调膳后，吟苦落蝉晖。",
        "dynasty": "唐",
        "collection_info": null
    },
    {
        "title": "送友人下第归扬州觐省",
        "author": "刘得仁",
        "content": "新柳间花垂，东西京路岐。\n园林知自到，寝食计相思。\n雨断淮山出，帆扬楚树移。\n晨昏心已泰，蝉发是回时。",
        "dynasty": "唐",
        "collection_info": null
    },
    {
        "title": "早行",
        "author": "刘得仁",
        "content": "万类半已动，此心宁自安。\n月沈平野尽，星隐曙空残。\n马渡横流广，人行湛露寒。\n还思犹梦者，不信早行难。",
        "dynasty": "唐",
        "collection_info": null
    },
    {
        "title": "通济里居酬庐肇见寻不遇",
        "author": "刘得仁",
        "content": "衡门掩绿苔，树下绝尘埃。\n偶赴高僧约，旋知长者来。\n云山堪眺望，车马必裴回。\n问以何为待，惭无酒一杯。",
        "dynasty": "唐",
        "collection_info": null
    },
    {
        "title": "赠王尊师",
        "author": "刘得仁",
        "content": "为道常日损，尊师修此心。\n挂肩黄布被，穿髪白蒿簪。\n符札灵砂字，弦弹古素琴。\n囊中曾有药，点土亦成金。",
        "dynasty": "唐",
        "collection_info": null
    },
    {
        "title": "冬夜与蔡校书宿无可上人院",
        "author": "刘得仁",
        "content": "儒释偶同宿，夜窗寒更清。\n忘机于世久，晤语到天明。\n月倒高松影，风旋一磬声。\n真门犹是幻，不用觉浮生。",
        "dynasty": "唐",
        "collection_info": null
    },
    {
        "title": "冬日喜同志宿",
        "author": "刘得仁",
        "content": "相逢话清夜，言实转相知。\n共道名虽切，唯论命不疑。\n吟身坐霜石，眠鸟握风枝。\n别忆天台客，烟霞昔有期。",
        "dynasty": "唐",
        "collection_info": null
    },
    {
        "title": "逢吕上山人",
        "author": "刘得仁",
        "content": "尘裏正愁老，相逢眼益明。\n从前枉多病，此后鲜疎名。\n古柏今收子，深山许事兄。\n长生如有分，愿逐到蓬瀛。",
        "dynasty": "唐",
        "collection_info": null
    },
    {
        "title": "春暮对雨",
        "author": "刘得仁",
        "content": "春暮雨微微，翻疑坠叶时。\n气蒙杨柳重，寒勒牡丹迟。\n未夕鸟先宿，望晴人有期。\n何当廓阴闭，新暑竹风吹。",
        "dynasty": "唐",
        "collection_info": null
    },
    {
        "title": "长信宫",
        "author": "刘得仁",
        "content": "簟凉秋气初，长信恨何如。\n拂黛月生指，解鬟云满梳。\n一从悲画扇，几度泣前鱼。\n坐听南宫乐，清风摇翠裾。",
        "dynasty": "唐",
        "collection_info": null
    },
    {
        "title": "初夏题段郎中修竹里南园",
        "author": "刘得仁",
        "content": "高人游息处，与此曲池连。\n密树纔春后，深山在目前。\n远峰初绝雨，片石欲生烟。\n数有僧来宿，应缘静好禅。",
        "dynasty": "唐",
        "collection_info": null
    },
    {
        "title": "题景玄禅师院",
        "author": "刘得仁",
        "content": "古僧精进者，师復是谁流。\n道贵行无我，禅难说到头。\n汲泉羸鹤立，拥褐老猨愁。\n曾住深山院，何如此院幽。",
        "dynasty": "唐",
        "collection_info": null
    },
    {
        "title": "夏日樊川别业即事",
        "author": "刘得仁",
        "content": "无事称无才，柴门亦罕开。\n脱巾吟永日，着屐步荒台。\n风卷微尘上，霆将暴雨来。\n终南云渐合，咫尺失崔嵬。",
        "dynasty": "唐",
        "collection_info": null
    },
    {
        "title": "寄无可上人",
        "author": "刘得仁",
        "content": "省学为诗日，宵吟每达晨。\n十年期是梦，一事未成身。\n枉别山中客，殊非世上人。\n今来已如此，须得桂荣新。",
        "dynasty": "唐",
        "collection_info": null
    },
    {
        "title": "和范校书赠造微上人",
        "author": "刘得仁",
        "content": "得性见微公，何曾执着空。\n修心将佛并，吐论与儒通。\n晓漱松杉下，宵禅雪月中。\n他生有缘会，君子亦应同。",
        "dynasty": "唐",
        "collection_info": null
    },
    {
        "title": "访曲江胡处士",
        "author": "刘得仁",
        "content": "何况归山后，而今已似仙。\n卜居天苑畔，闲步禁楼前。\n落日明沙岸，微风上纸鸢。\n静还林石下，坐读养生篇。",
        "dynasty": "唐",
        "collection_info": null
    },
    {
        "title": "慈恩寺塔下避暑",
        "author": "刘得仁",
        "content": "古松凌巨塔，修竹映空廊。\n竟日闻虚籁，深山只此凉。\n僧真生我静，水淡发茶香。\n坐久东楼望，钟声振夕阳。",
        "dynasty": "唐",
        "collection_info": null
    },
    {
        "title": "秋晚与友人游青龙寺",
        "author": "刘得仁",
        "content": "高视终南秀，西风度阁凉。\n一生同隙影，几处好山光。\n暮鸟投嬴木，寒钟送夕阳。\n因居话心地，川冥宿僧房。",
        "dynasty": "唐",
        "collection_info": null
    },
    {
        "title": "春日雨后作",
        "author": "刘得仁",
        "content": "朝来微有雨，天地爽无尘。\n北厥明如昼，南山碧动人。\n车舆终日别，草树一城新。\n枉是吾君戚，何门谒紫宸。",
        "dynasty": "唐",
        "collection_info": null
    },
    {
        "title": "别王山人",
        "author": "刘得仁",
        "content": "旨甘虽自足，未是禄荣亲。\n尚逐趋时伴，多离有道人。\n山居衣以草，生寄药随身。\n不食长无疾，年知出十旬。",
        "dynasty": "唐",
        "collection_info": null
    },
    {
        "title": "赠陶山人",
        "author": "刘得仁",
        "content": "处士例营营，惟君纵此生。\n闲能资寿考，健不换公卿。\n药圃妻同耨，山田子共耕。\n定知丹熟后，无姓亦无名。",
        "dynasty": "唐",
        "collection_info": null
    },
    {
        "title": "禁署早春晴望",
        "author": "刘得仁",
        "content": "御林闻有早莺声，玉槛春香九陌晴。\n寒着霁云归紫阁，暖浮佳气动芳城。\n宫池日到冰初解，辇路风吹草欲生。\n鸳侣此时皆赋咏，商山雪在思尤清。",
        "dynasty": "唐",
        "collection_info": null
    },
    {
        "title": "山中寻道人不遇",
        "author": "刘得仁",
        "content": "年过弱冠风尘裏，常拟随师学炼形。\n石路特来寻道者，云房空见有仙经。\n碁于松底留残局，鹤向潭边退数翎。\n便欲此居闲到老，先生何日下青冥。",
        "dynasty": "唐",
        "collection_info": null
    },
    {
        "title": "赠敬晊助教二首 一",
        "author": "刘得仁",
        "content": "到来常听说清虚，手把玄元七字书。\n仙籍不知名姓有，道情惟见往来疎。\n已能绝粒无饥色，早晚休官买隐居。\n便欲去随为弟子，片云孤鹤可相于。",
        "dynasty": "唐",
        "collection_info": null
    },
    {
        "title": "赠敬晊助教二首 二",
        "author": "刘得仁",
        "content": "街西静观求居处，不到权门到寺频。\n禁掖人知连状荐，国庠官满一家贫。\n清仪称是蓬瀛客，直气堪为谏诤臣。\n自顾无成年渐长，报恩惟愿杀微身。",
        "dynasty": "唐",
        "collection_info": null
    },
    {
        "title": "送祖山人归山",
        "author": "刘得仁",
        "content": "独来朝市笑浮云，却忆烟霞出帝城。\n不说金丹能点化，空教弟子学长生。\n壶中泻酒看云影，洞裏逢师下鹤迎。\n料得仙家玉牌上，已镌白日上昇名。",
        "dynasty": "唐",
        "collection_info": null
    },
    {
        "title": "监试莲花峰",
        "author": "刘得仁",
        "content": "太华万余重，岧嶤只此峰。\n当秋倚寥泬，入望似芙蓉。\n翠拔千寻直，青危一朵秾。\n气分毛女秀，灵有羽人踪。\n倒影侵官路，流香激庙松。\n尘埃终不及，车马自憧憧。",
        "dynasty": "唐",
        "collection_info": null
    },
    {
        "title": "京兆府试目极千里",
        "author": "刘得仁",
        "content": "献赋多年客，低眉恨不前。\n此心常郁矣，纵目忽超然。\n送骥登长路，有鸿入远天。\n古墟烟幂幂，穷野草绵绵。\n树与金城接，山疑桂水连。\n何当开霁日，无物翳平川。",
        "dynasty": "唐",
        "collection_info": null
    },
    {
        "title": "寻陈处士山堂",
        "author": "刘得仁",
        "content": "步溪凡几转，始得见幽踪。\n路隐千根树，门开万仞峰。\n片云生石窦，浅水卧枯松。\n穷谷风光冷，深山翠碧浓。\n鹤看空裏过，仙向坐中逢。\n底露秋潭水，声微暮观钟。\n他年来此定，异日愿相容。\n且喜今归去，人间事更慵。",
        "dynasty": "唐",
        "collection_info": null
    },
    {
        "title": "题从伯舍人道正里南园",
        "author": "刘得仁",
        "content": "帝里余新第，朱门面碧岑。\n曙堂增爽气，乔木动清阴。\n直去亲瑶陛，朝迴在竹林。\n风流才子调，好尚古人心。\n薜荔遮窗暗，莓苔近井深。\n礼无青草隔，诗共白衣吟。\n轩静留孤鹤，庭虚到远砧。\n掩关裁凤诏，开镜理琼簪。\n种植今如此，尘埃永不侵。\n云奔投刺者，日日待为霖。",
        "dynasty": "唐",
        "collection_info": null
    },
    {
        "title": "赋得听松声",
        "author": "刘得仁",
        "content": "庭际微风动，高松韵自生。\n听时无物乱，尽日觉神清。\n强与幽泉并，翻嫌细雨幷。\n拂空增鹤唳，过牖合琴声。\n况復当秋暮，偏宜在月明。\n不知深涧底，萧瑟有谁听。",
        "dynasty": "唐",
        "collection_info": null
    },
    {
        "title": "宿普济寺",
        "author": "刘得仁",
        "content": "京寺数何穷，清幽此不同。\n曲江临阁北，御苑自墙东。\n广陌车音急，危楼夕景通。\n乱峰沈暝野，毒暑过秋空。\n幡扬虚无里，星生杳霭中。\n月光笼月殿，莲气入莲宫。\n缀草凉天露，吹人古木风。\n饮茶除假寐，闻磬释尘蒙。\n童子眠苔净，高僧话漏终。\n待鸣晓钟后，万井復朣胧。",
        "dynasty": "唐",
        "collection_info": null
    },
    {
        "title": "和郑校书夏日游郑泉",
        "author": "刘得仁",
        "content": "太虚悬畏景，古木蔽清阴。\n爰有泉堪挹，闲思日可寻。\n来闻鸣滴滴，照竦碧沈沈。\n几脉成溪壑，何人测浅深。\n澄时无一物，分处厉千林。\n净溉灵根药，凉浮玉翅禽。\n饮疑蠲宿疾，见自失烦襟。\n僧共云前濑，龙和月下吟。\n迭光轻吹动，彻底晓霞侵。\n不用频游去，令君少进心。",
        "dynasty": "唐",
        "collection_info": null
    },
    {
        "title": "和段校书冬夕寄题庐山",
        "author": "刘得仁",
        "content": "名高身未到，此恨蓄多时。\n是夕吟因话，他年必去随。\n尝闻庐岳顶，半入楚江湄。\n几处悬崖上，千寻瀑布垂。\n炉峰松淅沥，湓浦柳参差。\n日色连湖白，钟声拂浪迟。\n烟梯缘薜荔，岳寺步欹危。\n地本饶灵草，林曾出祖师。\n石楼霞耀壁，猨树鹤分枝。\n细径萦岩末，高窗见海涯。\n嵌空寒更极，寂寞夜尤思。\n阴谷冰埋朮，仙田雪覆芝。\n乱泉禅客濑，异迹逸人知。\n藓室新开竈，柽潭末了棋。\n如何遂闲放，长得在希夷。\n空务渔樵事，方无道路悲。\n谢公台尚在，陶令柳潜衰。\n尘外难相许，人间贵迹遗。\n虽怀丹桂影，不忘白云期。\n仁者终携手，今朝预赋诗。",
        "dynasty": "唐",
        "collection_info": null
    },
    {
        "title": "书事寄万年厉员外",
        "author": "刘得仁",
        "content": "帝城皆剧县，令尹美居东。\n遂拜赵张下，蹔离星象中。\n拥归从北阙，送上动南宫。\n紫禁黄山遶，沧溟素浐通。\n封疆亲日月，邑里出王公。\n赋税充天府，歌谣入圣聪。\n土膏寒麦覆，人海昼尘蒙。\n廨宇松连翠，朝街火散红。\n文场新桂茂，粉署旧兰崇。\n留客挥盈爵，抽毫咏早鸿。\n前驺潘岳贵，故里邵平穷。\n劝隐莲峰久，期耕树谷同。\n凫飞将去叶，劒气尚埋丰。\n何必华阴土，方垂拂拭功。",
        "dynasty": "唐",
        "collection_info": null
    },
    {
        "title": "上姚谏议",
        "author": "刘得仁",
        "content": "高文与盛德，皆谓古无伦。\n圣代生才子，明庭有谏臣。\n已瞻龙衮近，渐向凤池新。\n却忆波涛郡，来时岛屿春。\n名因诗句大，家似布衣贫。\n曾暗投新轴，频闻奖滞身。\n照吟清夕月，送药紫霞人。\n终计依门馆，何疑不化鳞。",
        "dynasty": "唐",
        "collection_info": null
    },
    {
        "title": "上翰林丁学士",
        "author": "刘得仁",
        "content": "今代如尧代，征贤察众情。\n久聆推行寔，然后佐聪明。\n官自文华重，恩因顾问生。\n词人求作称，天子许和羹。\n御柳凋霜晚，宫泉滴月清。\n直庐寒漏近，秋烛白麻成。\n玉殿移时对，金舆数侍行。\n赐衣香未散，借马色难名。\n时辈何偏羡，儒流此最荣。\n终当闻夑理，寰宇永昇平。",
        "dynasty": "唐",
        "collection_info": null
    },
    {
        "title": "二",
        "author": "刘得仁",
        "content": "何处访岐路，青云但忆归。\n风尘数年限，门馆一生依。\n外族帝王是，中朝亲旧稀。\n翻令浮议者，不许九霄飞。",
        "dynasty": "唐",
        "collection_info": null
    },
    {
        "title": "山中舒怀寄上丁学士",
        "author": "刘得仁",
        "content": "五字投精鉴，惭非大雅词。\n本求闲赐览，岂料便蒙知。\n幽拙欣殊幸，提携更不疑。\n弱苗须雨长，懒翼在风吹。\n砺镞端杨叶，光门待桂枝。\n计闻尘裏誉，因和禁中诗。",
        "dynasty": "唐",
        "collection_info": null
    },
    {
        "title": "莺出谷",
        "author": "刘得仁",
        "content": "东风潜启物，动息意皆新。\n此鸟从幽谷，依林报早春。\n出寒虽未及，振羽渐能频。\n稍类冲天鹤，多随折桂人。\n尊前喧有语，花裏昼藏身。\n若向秾华处，余禽不见亲。",
        "dynasty": "唐",
        "collection_info": null
    },
    {
        "title": "哭翰林丁侍郎",
        "author": "刘得仁",
        "content": "相知出肺腑，非旧亦非亲。\n每见云霄侣，多阳鄙拙身。\n即期扶泰运，岂料哭贤人。\n应是随先帝，依前作近臣。\n平生任公直，爱弟尚风尘。\n宅闭青松古，坟临赤水新。\n官清仍齿壮，儿小復家贫。\n惆怅天难问，空流泪满巾。",
        "dynasty": "唐",
        "collection_info": null
    },
    {
        "title": "陈情上李景让大夫",
        "author": "刘得仁",
        "content": "一被浮名误，旋遭白髮侵。\n裴回恋明主，梦寐在秋岑。\n遇物唯多感，居常只是吟。\n待时钳定口，经事压低心。\n辛苦文场久，因缘戚里深。\n老迷新道路，贫卖旧园林。\n晴赏行闻水，宵棊坐见参。\n龟留闲去问，僧约偶来寻。\n望喜潜凭鹊，娱情愿有琴。\n此生如遂意，誓死报知音。\n上德怜孤直，唯公拔陆沈。\n丘山恩忽被，蝼蚁力难任。\n作鉴明同日，听言重若金。\n从兹更无限，翘足俟为霖。",
        "dynasty": "唐",
        "collection_info": null
    },
    {
        "title": "和郑先辈谢秩闲居寓书所怀",
        "author": "刘得仁",
        "content": "西风日夜吹，万木共离披。\n近甸新晴后，高人得意时。\n暂闲心亦泰，论道面难欺。\n把笔还诗债，将琴当酒资。\n蓝衫悬竹桁，乌帽挂松枝。\n名占文章重，官归谏宪迟。\n生涯贫帝里，公议到台司。\n室冷沾苔藓，门清绝路岐。\n莫言邻白屋，即贺立丹墀。\n岂虑尘埃久，云霄故有期。",
        "dynasty": "唐",
        "collection_info": null
    },
    {
        "title": "病中晨起即事寄场中往还",
        "author": "刘得仁",
        "content": "昨日离尘裏，今朝懒已成。\n岂能为久隐，更欲泥浮名。\n虚牖晨光白，幽园晓气清。\n戴沙寻水去，披雾入林行。\n迭叶孤禽在，初阳半树明。\n桑麻新雨润，芦荻古波声。\n易向田家熟，元于世路生。\n病多三径塞，吟苦四邻惊。",
        "dynasty": "唐",
        "collection_info": null
    },
    {
        "title": "悲老宫人",
        "author": "刘得仁",
        "content": "白髮宫娃不解悲，满头犹自插花枝。\n曾缘玉貌君王宠，准拟人看似旧时。",
        "dynasty": "唐",
        "collection_info": null
    },
    {
        "title": "村中闲步",
        "author": "刘得仁",
        "content": "闲共野人临野水，新秋高树挂清晖。\n不知尘里无穷事，白鸟双飞入翠微。",
        "dynasty": "唐",
        "collection_info": null
    },
    {
        "title": "上巳日",
        "author": "刘得仁",
        "content": "未敢分明赏物华，十年如见梦中花。\n游人过尽衡门掩，独自凭栏到日斜。",
        "dynasty": "唐",
        "collection_info": null
    },
    {
        "title": "省试日上崔侍郎四首 一",
        "author": "刘得仁",
        "content": "衣上年年泪血痕，只将怀抱诉干坤。\n如今主圣臣贤日，岂致人间一物冤。",
        "dynasty": "唐",
        "collection_info": null
    },
    {
        "title": "省试日上崔侍郎四首 二",
        "author": "刘得仁",
        "content": "如病如痴二十秋，求名难得又难休。\n回看骨肉须堪耻，一着麻衣便白头。",
        "dynasty": "唐",
        "collection_info": null
    },
    {
        "title": "省试日上崔侍郎四首 三",
        "author": "刘得仁",
        "content": "戚里称儒媿小才，礼闱公道此时开。\n他人何事虚相指，明主无私不是媒。",
        "dynasty": "唐",
        "collection_info": null
    },
    {
        "title": "省试日上崔侍郎四首 四",
        "author": "刘得仁",
        "content": "方寸终朝似火然，为求白日上青天。\n自嗟辜负平生眼，不识春光二十年。",
        "dynasty": "唐",
        "collection_info": null
    },
    {
        "title": "秋夜",
        "author": "刘得仁",
        "content": "秋气满堂孤烛冷，清宵无寐忆山归。\n窗前月过三更后，细竹吟风似雨微。",
        "dynasty": "唐",
        "collection_info": null
    },
    {
        "title": "长门怨",
        "author": "刘得仁",
        "content": "争得一人闻此怨，长门深夜有妍姝。\n早知雨露翻相悞，只插荆钗嫁匹夫。",
        "dynasty": "唐",
        "collection_info": null
    },
    {
        "title": "贾妇怨",
        "author": "刘得仁",
        "content": "嫁与商人头欲白，未曾一日得双行。\n任君逐利轻江海，莫把风涛似妾轻。",
        "dynasty": "唐",
        "collection_info": null
    },
    {
        "title": "寄友人",
        "author": "刘得仁",
        "content": "风飒沈思眼忽开，尘埃污得是庸才。\n那堪更见巢松鹤，飞入青云不下来。",
        "dynasty": "唐",
        "collection_info": null
    },
    {
        "title": "晏起",
        "author": "刘得仁",
        "content": "日过辰时犹在梦，客来应笑也求名。\n浮生自得长高枕，不向人间与命争。",
        "dynasty": "唐",
        "collection_info": null
    },
    {
        "title": "马上别单于刘评事",
        "author": "刘得仁",
        "content": "庙谋宏远人难测，公主生还帝感深。\n天下底平须共喜，一时闲事莫惊心。",
        "dynasty": "唐",
        "collection_info": null
    },
    {
        "title": "赠从弟谷",
        "author": "刘得仁",
        "content": "此世荣枯岂足惊，相逢惟要眼长青。\n从来不爱三闾死，今日凭君莫独醒。",
        "dynasty": "唐",
        "collection_info": null
    },
    {
        "title": "别山居",
        "author": "刘得仁",
        "content": "万壑千岩景象开，登临未足又须回。\n凭师莫断松间路，秋月圆时弟子来。",
        "dynasty": "唐",
        "collection_info": null
    },
    {
        "title": "赠道人",
        "author": "刘得仁",
        "content": "长在城中无定业，卖丹磨镜两途贫。\n三山来往寻常事，不省曾惊市井人。",
        "dynasty": "唐",
        "collection_info": null
    },
    {
        "title": "对月寄同志",
        "author": "刘得仁",
        "content": "霜满中庭月在林，塞鸿频过又更深。\n支颐不语相思坐，料得君心似我心。",
        "dynasty": "唐",
        "collection_info": null
    },
    {
        "title": "忆鹤",
        "author": "刘得仁",
        "content": "白丝翎羽丹砂顶，晓度秋烟出翠微。\n来向孤松枝上立，见人吟苦却高飞。",
        "dynasty": "唐",
        "collection_info": null
    },
    {
        "title": "云门寺",
        "author": "刘得仁",
        "content": "上方僧又起，清磬出林初。\n吟苦晓灯暗，露零秋草疎。\n旧山多梦到，流水送愁余。\n寄寺欲经岁，惭无亲故书。",
        "dynasty": "唐",
        "collection_info": null
    },
    {
        "title": "中秋宿邓逸人居",
        "author": "刘得仁",
        "content": "偶与山僧宿，吟诗坐到明。\n夜凉耽月色，秋渴漱泉声。\n磵木如竿耸，窗云作片生。\n白衣闲自贵，不揖汉公卿。",
        "dynasty": "唐",
        "collection_info": null
    },
    {
        "title": "句",
        "author": "刘得仁",
        "content": "外家虽是帝，当路且无亲。\n白日只如哭，黄泉免恨无。\n身闲甘旨下，白髮太平人。\n同游芳草寺，见示白云诗。\n犹祈启金口，一为动文权。\n深山寺路千层石，竹杖椶鞋便可登。",
        "dynasty": "唐",
        "collection_info": null
    },
    {
        "title": "晚步",
        "author": "刘得仁",
        "content": "野步晚悠悠，山光澹早秋。\n远空沦日脚，多稼没人头。\n古木蝉齐噪，深塍水慢流。\n幽居迴不近，秋策却堪愁。",
        "dynasty": "唐",
        "collection_info": null
    },
    {
        "title": "村晚闲步",
        "author": "刘得仁",
        "content": "缓步出居处，过原边雁行。\n夕阳投草木，远水迎苍茫。\n野寺同蟾宿，云溪劚药尝。\n萧条霜景暮，极目尽堪伤。",
        "dynasty": "唐",
        "collection_info": null
    },
    {
        "title": "冬日题兴善寺崔律师院孤松",
        "author": "刘得仁",
        "content": "为此疎名路，频来访远松。\n孤标宜雪后，每见忆山中。\n静影生幽藓，寒声入迥空。\n何年植兹地，晓夕动清风。",
        "dynasty": "唐",
        "collection_info": null
    },
    {
        "title": "题新栽小松",
        "author": "刘得仁",
        "content": "满庭萧飒皆凡木，岂得飕飗似石溪。\n雪夜枝柯疑画出，月中长短共人齐。\n未知何日干天及，恐到秋来被鹤栖。\n却向旧山寻得处，白云根蕟觅应迷。",
        "dynasty": "唐",
        "collection_info": null
    },
    {
        "title": "栽松",
        "author": "刘得仁",
        "content": "翠色凛空庭，披衣独绕行。\n取从山顶崄，栽得道心生。\n未弱幽泉韵，焉论别木声。\n霜天残月在，转影入池清。",
        "dynasty": "唐",
        "collection_info": null
    },
    {
        "title": "泾川野居晚望",
        "author": "刘得仁",
        "content": "地极接穹苍，西维落太阳。\n泉声入深稻，山色出南岗。\n风起芦兼荻。\n烟生柘与桑，归来坐幽石，半壁冷蟾光。\n（见《分门纂类唐歌诗》残本第一册《天地山川类》。\n）。",
        "dynasty": "唐",
        "collection_info": null
    },
    {
        "title": "秋望",
        "author": "刘得仁",
        "content": "西风蝉满树，东岸有残晖。\n（《吟窗杂录》卷十徐衍《风骚要式》）。",
        "dynasty": "唐",
        "collection_info": null
    },
    {
        "title": "听歌",
        "author": "刘得仁",
        "content": "朱槛满明月，美人歌落梅。忽惊尘起处，疑是有风来。\n一曲听初彻，几年愁暂开。东南正云雨，不得见阳台。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "青龙寺僧院",
        "author": "刘得仁",
        "content": "常多簪组客，非独看高松。此地堪终日，开门见数峰。\n苔新禽迹少，泉冷树阴重。师意如山裏，空房晓暮钟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "夏夜会同人",
        "author": "刘得仁",
        "content": "沉沉清暑夕，星斗俨虚空。岸帻栖禽下，烹茶玉漏中。\n形骸忘已久，偃仰趣无穷。日汲泉来漱，微开密筱风。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "游崔监丞城南别业",
        "author": "刘得仁",
        "content": "门与青山近，青山复几重。雪融皇子岸，春浥翠微峰。\n地有经冬草，林无未老松。竹寒溪隔寺，晴日直闻钟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "答韦先辈春雨后见寄",
        "author": "刘得仁",
        "content": "风散五更雨，鸟啼三月春。轩窗透初日，砚席绝纤尘。\n帝裏峰头出，邻家树色新。怜君高且静，有句寄閒人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "题吴先生山居",
        "author": "刘得仁",
        "content": "先生此幽隐，便可谢人群。潭底见秋石，树间飞霁云。\n山居心已惯，俗事耳憎闻。念我要多疾，开炉药许分。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "晚游慈恩寺",
        "author": "刘得仁",
        "content": "寺去幽居近，每来因采薇。伴僧行不困，临水语忘归。\n磬动青林晚，人惊白鹭飞。堪嗟浮俗事，皆与道相违。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "题王处士山居",
        "author": "刘得仁",
        "content": "茅堂入谷远，林暗绝其邻。终日有流水，经年无到人。\n溪云常欲雨，山洞别开春。自得仙家术，栽松独养真。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "宿僧院",
        "author": "刘得仁",
        "content": "禅地无尘夜，焚香话所归。树摇幽鸟梦，萤入定僧衣。\n破月斜天半，高河下露微。翻令嫌白日，动即与心违。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "晓别吕山人",
        "author": "刘得仁",
        "content": "疏钟兼漏尽，曙色照青氛。栖鹤出高树，山人归白云。\n月盈期重宿，丹熟约相分。羡入秋风洞，幽泉仔细闻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送知全禅师南游",
        "author": "刘得仁",
        "content": "师誉振京城，谈空万乘听。北行山已雪，南去木犹青。\n夜岳禅销月，秋潭汲动星。回期不可定，孤鹤在高冥。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "上张水部",
        "author": "刘得仁",
        "content": "出入门阑久，儿童亦有情。不须将姓字，长说向公卿。\n每许连床坐，时容并马行。恩深转无语，怀抱自分明。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "塞上行作",
        "author": "刘得仁",
        "content": "乡井从离别，穷边触目愁。生人居外地，塞雪下中秋。\n雁举之衡翅，河穿入虏流。将军心莫苦，向此取封侯。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "赠江夏卢使君",
        "author": "刘得仁",
        "content": "诗人中最屈，无与使君俦。白髮虽求退，明时合见收。\n登山犹自健，纵酒可多愁。好是能骑马，相逢见鄂州。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "冬夜寄白阁僧",
        "author": "刘得仁",
        "content": "营营不自息，暌阔数年情。林下期难遂，人间事旋生。\n鸟栖寒水迥，月映积冰清。石室焚香坐，悬知不为名。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送姚合郎中任杭州",
        "author": "刘得仁",
        "content": "水陆中分程，看花一月行。会稽山隔浪，天竺树连城。\n候吏赍鱼印，迎船载旆旌。渡江春始半，列屿草初生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "西园",
        "author": "刘得仁",
        "content": "夏圃秋凉入，树低逢帻欹。水声翻败堰，山翠湿疏篱。\n绿滑莎藏径，红连果压枝。幽人更何事，旦夕与僧期。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "昊天观新栽竹",
        "author": "刘得仁",
        "content": "清风枝叶上，山鸟已栖来。根别古沟岸，影生秋观苔。\n遍思诸草木，惟此出尘埃。恨为移君晚，空庭更拟栽。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "晚步曲江因谒慈恩寺恭上人",
        "author": "刘得仁",
        "content": "岂曰趣名者，年年待命通。坐令青嶂上，兴起白云中。\n岸浸如天水，林含似雨风。南宗犹有碍，西寺问恭公。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送姚处士归亳州",
        "author": "刘得仁",
        "content": "白发麻衣破，还谯别弟回。首垂听乐泪，花落待歌杯。\n石路寻芝熟，柴门有鹿来。明王下征诏，应就碧峰开。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "寄楼子山云栖上人",
        "author": "刘得仁",
        "content": "一室凿崔嵬，危梯迭藓苔。永无尘事到，时有至人来。\n涧谷冬深静，烟岚日午开。修身知得地，京寺未言回。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "秋夜喜友人宿",
        "author": "刘得仁",
        "content": "莫说春闱事，清宵且共吟。频年遗我辈，何日遇知音。\n逼曙天倾斗，将寒叶坠林。无将簪绂意，只损壮夫心。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "秋日同僧宿西池",
        "author": "刘得仁",
        "content": "菡萏遍秋水，隔林香似焚。僧同池上宿，霞向月边分。\n渚鸟栖蒲立，城砧接曙闻。来宵莫他约，重此话孤云。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "宿韦津山居",
        "author": "刘得仁",
        "content": "永夕见招宿，诗书盈草堂。静吟倾美酒，高论出名场。\n窗飒松篁韵，庭兼雪月光。心期身未老，一去泛潇湘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "夜携酒访崔正字",
        "author": "刘得仁",
        "content": "只应芸阁吏，知我僻兼愚。吟兴忘饥冻，生涯任有无。\n惨云埋远岫，阴吹吼寒株。忽起围炉思，招携酒满壶。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送蔡京东归迎侍",
        "author": "刘得仁",
        "content": "高堂惟两别，此别是荣归。薄俸迎亲远，平时知己稀。\n郓郊秋木见，鲁寺夜钟微。近腊西来日，多逢霰雪飞。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "中秋",
        "author": "刘得仁",
        "content": "尘裏兼尘外，咸期此夕明。一年惟一度，长恐有云生。\n露洗微埃尽，光濡是物清。朗吟看正好，惆怅又西倾。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "池上宿",
        "author": "刘得仁",
        "content": "事事不求奢，长吟省叹嗟。无才堪世弃，有句向谁夸。\n老树呈秋色，空池浸月华。凉风白露夕，此境属诗家。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "秋夕即事",
        "author": "刘得仁",
        "content": "永夕坐暝久，萧萧猿狖啼。漏微砧韵隔，月落斗杓低。\n危叶无风坠，幽禽并树栖。自怜在岐路，不醉亦沉迷。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "晚夏",
        "author": "刘得仁",
        "content": "日夕是西风，流光半已空。山光渐凝碧，树叶即翻红。\n学浅惭多士，秋成羡老农。谁怜信公道，不泣路岐中。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "夏日即事",
        "author": "刘得仁",
        "content": "到晓改诗句，四邻嫌苦吟。中宵横北斗，夏木隐栖禽。\n天地先秋肃，轩窗映月深。幽庭多此景，惟恐曙光侵。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "夏日通济裏居酬诸先辈见访",
        "author": "刘得仁",
        "content": "君子远相寻，联镳到敝林。有诗谁索和，无酒可赊斟。\n门列晴峰色，堂开古木阴。何因驻清听，惟恐日西沉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "寄姚谏议",
        "author": "刘得仁",
        "content": "鸣鞭静路尘，籍籍谏垣臣。函疏封还密，炉香侍立亲。\n箧多临水作，窗宿卧云人。危坐开寒纸，灯前起草频。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "和厉玄侍御题户部相公庐山草堂",
        "author": "刘得仁",
        "content": "白云居创毕，诏入凤池年。林长双峰树，潭分并寺泉。\n石溪盘鹤外，岳室闭猿前。柱史题诗后，松前更肃然。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "题山中故静禅师",
        "author": "刘得仁",
        "content": "寂灭身何在，门人隔此生。影悬尘已厚，塔种柏初成。\n溪院秋先雪，山堂古有精。当时挂锡处，树老几枝倾。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "夏日游慈恩寺",
        "author": "刘得仁",
        "content": "何处消长日，慈恩精舍频。僧高容野客，树密绝嚣尘。\n闲上凌虚塔，相逢避暑人。却愁归去路，马迹并车轮。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "题终南麻先生寂禅师石室",
        "author": "刘得仁",
        "content": "因居石室贫，五十二回春。拥褐冥心客，穷经暮齿人。\n翠沉空水定，雨绝片云新。危细秋峰径，相随到顶频。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送灵武朱书记",
        "author": "刘得仁",
        "content": "灵帅与谁善，得君宾幕中。从容应尽礼，赞画致元功。\n连塞云长惨，才秋树半空。相如偏自惬，掌记复乘骢。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "吊草堂禅师",
        "author": "刘得仁",
        "content": "杖履疑师在，房关四壁蛩。贮瓶经腊水，响塔隔山钟。\n乳鸽沿苔井，斋猿散雪峰。如何不相见，倚遍寺前松。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "早春送湘潭李少府之任",
        "author": "刘得仁",
        "content": "柳新春水湄，春岸草离离。祖席觞云尽，离人泪各垂。\n业文传不朽，作尉岂多时。公退琴堂上，风吹斑竹枝。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送越客归",
        "author": "刘得仁",
        "content": "霜薄东南地，江枫落未齐。众山离楚上，孤棹宿吴西。\n渚客留僧语，笼猿失子啼。到家冬即是，荷尽若耶溪。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送周钺往江夏",
        "author": "刘得仁",
        "content": "东西南北郡，自说遍曾游。人世终多故，皇都不少留。\n郢城帆过夜，汉水月方秋。此谒亲知去，闻猿岂解愁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送河池李明府之任",
        "author": "刘得仁",
        "content": "河池安所理，种柳与弹琴。自合清时化，仍资白首吟。\n程余行片月，公退入遥林。想得询民瘼，方称单父心。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送蔡京侍御赴大樑幕",
        "author": "刘得仁",
        "content": "同城各多故，会面亦稀疏。及道须相别，临岐恨有余。\n梁园飞楚鸟，汴水走淮鱼。众说裁军檄，陈琳远不如。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "哭鲍溶有感",
        "author": "刘得仁",
        "content": "寥落故人宅，今来身已亡。古苔封墨沼，深竹映书堂。\n秋色池馆静，雨声云水凉。无因展交道，日暮剖心肠。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送僧归玉泉寺",
        "author": "刘得仁",
        "content": "玉泉归故刹，便老是僧期。乱木孤蝉后，寒山绝鸟时。\n若寻流水去，转出白云迟。见说千峰路，溪深复顶危。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "宣义池上",
        "author": "刘得仁",
        "content": "修篁夹绿池，幽絮此中飞。何必青山远，仍将白髮归。\n鸟啼亦有恨，鸥习总无机。树起秋风细，西林磬入微。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "回中夜访独孤从事",
        "author": "刘得仁",
        "content": "满庭霜月魄，风静绝纤闻。边境时无事，州城夜访君。\n拥裘听塞角，酌醴话湘云。赞佐元戎美，恩齐十万军。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "宿宣义池亭",
        "author": "刘得仁",
        "content": "暮色绕柯亭，南山幽竹青。夜深斜舫月，风定一池星。\n岛屿无人迹，菰蒲有鹤翎。此中足吟眺，何用泛沧溟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送智玄首座归蜀中旧山",
        "author": "刘得仁",
        "content": "像教得重兴，因师说大乘。从来悟明主，今去证高僧。\n蜀国烟霞异，灵山水月澄。乡闾诸善友，喜似见南能。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "贺顾非熊及第其年内索文章",
        "author": "刘得仁",
        "content": "愚为童稚时，已解念君诗。及得高科晚，须逢圣主知。\n花前翻有泪，鬓上却无丝。从此东归去，休为坠叶期。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "冬日骆家亭子",
        "author": "刘得仁",
        "content": "亭台腊月时，松竹见贞姿。林积烟藏日，风吹水合池。\n恨无人此住，静有鹤相窥。是景吟诗遍，真于野客宜。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "题邵公禅院",
        "author": "刘得仁",
        "content": "无事门多掩，阴阶竹扫苔。劲风吹雪聚，渴鸟啄冰开。\n树向寒山得，人从瀑布来。终期天目老，擎锡逐云回。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "忆鹤",
        "author": "刘得仁",
        "content": "自尔归仙后，经秋又过春。白云寻不得，紫府去无因。\n此地空明月，何山伴羽人。终期华表上，重见令威身。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "听夜泉",
        "author": "刘得仁",
        "content": "静裏层层石，潺湲到鹤林。流回出几洞，源远历千岑。\n寒助空山月，清兼此夜心。幽人听达曙，相和藓床吟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "乐游原春望",
        "author": "刘得仁",
        "content": "乐游原上望，望尽帝都春。始觉繁华地，应无不醉人。\n云开双阙丽，柳映九衢新。爱此频来往，多闲逐此身。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "赠雍陶博士",
        "author": "刘得仁",
        "content": "腹是群书笥，官为六义师。情高少尘事，朝下足閒时。\n有句同人伏，无私胄子知。汉庭公议在，正与触邪宜。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "夏日感怀寄所知",
        "author": "刘得仁",
        "content": "了了见岐路，欲行难负心。趋时不圆转，自古易湮沉。\n日正林方合，蜩鸣夏已深。中郎今远在，谁识爨桐音。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "陈情上知己",
        "author": "刘得仁",
        "content": "性与才俱拙，名场迹甚微。久居颜亦厚，独立事多非。\n刻骨搜新句，无人悯白衣。明时自堪恋，不是不知机。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "秋夜寄友人二首",
        "author": "刘得仁",
        "content": "永夜无他虑，长吟毕二更。暗灯摇碧影，滞雨滴阶声。\n道进愁还浅，年加睡自轻。如何得深术，相与舍浮名。\n所思同海岱，所梦亦烟波。默坐看山久，闲行值寺过。\n独吟黄叶乱，相去碧峰多。我有归心在，君行竟若何。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "寄春坊顾校书",
        "author": "刘得仁",
        "content": "宁因不得志，寂寞本相宜。冥目冥心坐，花开花落时。\n数畦蔬甲出，半梦鸟声移。只恐龙楼吏，归山又见违。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "寄雍陶先辈",
        "author": "刘得仁",
        "content": "久别青云士，幽人分固然。愁心不易去，蹇步卒难前。\n尽落经霜叶，频阴欲雪天。归山自有限，岂待白头年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "对月寄雍陶",
        "author": "刘得仁",
        "content": "圆明寒魄上，天地一光中。临水通宵坐，知君此兴同。\n华凝衣有露，静极树无风。若向湘江见，湘江彻底空。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "寄谢观",
        "author": "刘得仁",
        "content": "十五年余苦，今朝始遇君。无惭于白日，不枉别孤云。\n得失天难问，称扬鬼亦闻。此恩销镂骨，吟坐叶纷纷。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送鄂州崔大夫赴镇",
        "author": "刘得仁",
        "content": "廉问帝难人，朝廷辍重臣。入山初有雪，登路正无尘。\n去国鸣驺缓，经云住旆频。千峰与万木，清听雨情新。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送钱给事赴虢州",
        "author": "刘得仁",
        "content": "帝心忧虢俗，暂辍掖垣臣。疲瘵初承制，乡闾似得春。\n化成应有瑞，位重转闻贫。用作盐梅日，争回卧辙人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送雍陶侍御赴兖州裴尚书命",
        "author": "刘得仁",
        "content": "纶阁知孤直，翻论北巷贤。且縻莲幕裏，会致玉阶前。\n洙泗秋微动，龟蒙月正圆。元戎军务息，清句待君联。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送新罗人归本国",
        "author": "刘得仁",
        "content": "鸡林隔巨浸，一住一年行。日近国先曙，风吹海不平。\n眼穿乡井树，头白渺弥程。到彼星霜换，唐家语却生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送车涛罢举归山",
        "author": "刘得仁",
        "content": "朝是暮还非，人情冷暖移。浮生只如此，强进欲何为。\n要路知无援，深山必遇师。怜君明此理，休去不迟疑。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送王书记归邠州",
        "author": "刘得仁",
        "content": "陈琳轻一别，马上意超然。来日行烦暑，归时听早蝉。\n阴云翳城郭，细雨紊山川。从事公刘地，元戎旧礼贤。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送谢观之剑南从事",
        "author": "刘得仁",
        "content": "迢递从知己，他人敢更言。离京虽未腊，到府已应暄。\n飞急奔行雁，啼酸忆子猿。江山无限思，君拟共谁论。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送顾非熊作尉盱眙",
        "author": "刘得仁",
        "content": "一名兼一尉，未足是君伸。历数为诗者，多来作谏臣。\n路翻平楚阔，草带古淮新。天下虽云大，同声有几人。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送高湘及第后东归觐叔",
        "author": "刘得仁",
        "content": "此去几般荣，登科鼎足名。无惭入南巷，高价耸东京。\n窗对嵩山碧，庭来洛水声。门前桃李树，一径已阴成。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送友人下第归觐",
        "author": "刘得仁",
        "content": "君此卜行日，高堂应梦归。莫将和氏泪，滴着老莱衣。\n岳雨连河细，田禽出麦飞。到家调膳后，吟苦落蝉晖。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "送友人下第归扬州觐省",
        "author": "刘得仁",
        "content": "新柳间花垂，东西京路岐。园林知自到，寝食计相思。\n雨断淮山出，帆扬楚树移。晨昏心已泰，蝉发是回时。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "早行",
        "author": "刘得仁",
        "content": "万类半已动，此心宁自安。月沉平野尽，星隐曙空残。\n马渡横流广，人行湛露寒。还思犹梦者，不信早行难。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "通济裏居酬卢肇见寻不遇",
        "author": "刘得仁",
        "content": "衡门掩绿苔，树下绝尘埃。偶赴高僧约，旋知长者来。\n云山堪眺望，车马必裴回。问以何为待，惭无酒一杯。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "赠王尊师",
        "author": "刘得仁",
        "content": "为道常日损，尊师修此心。挂肩黄布被，穿发白蒿簪。\n符札灵砂字，弦弹古素琴。囊中曾有药，点土亦成金。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "冬夜与蔡校书宿无可上人院",
        "author": "刘得仁",
        "content": "儒释偶同宿，夜窗寒更清。忘机于世久，晤语到天明。\n月倒高松影，风旋一磬声。真门犹是幻，不用觉浮生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "冬日喜同志宿",
        "author": "刘得仁",
        "content": "相逢话清夜，言实转相知。共道名虽切，唯论命不疑。\n吟身坐霜石，眠鸟握风枝。别忆天台客，烟霞昔有期。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "逢吕上山人",
        "author": "刘得仁",
        "content": "尘裏正愁老，相逢眼益明。从前枉多病，此后鲜疏名。\n古柏今收子，深山许事兄。长生如有分，愿逐到蓬瀛。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "春暮对雨",
        "author": "刘得仁",
        "content": "春暮雨微微，翻疑坠叶时。气蒙杨柳重，寒勒牡丹迟。\n未夕鸟先宿，望晴人有期。何当廓阴闭，新暑竹风吹。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "长信宫",
        "author": "刘得仁",
        "content": "簟凉秋气初，长信恨何如。拂黛月生指，解鬟云满梳。\n一从悲画扇，几度泣前鱼。坐听南宫乐，清风摇翠裾。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "初夏题段郎中修竹裏南园",
        "author": "刘得仁",
        "content": "高人游息处，与此曲池连。密树才春后，深山在目前。\n远峰初绝雨，片石欲生烟。数有僧来宿，应缘静好禅。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "题景玄禅师院",
        "author": "刘得仁",
        "content": "古僧精进者，师复是谁流。道贵行无我，禅难说到头。\n汲泉羸鹤立，拥褐老猿愁。曾住深山院，何如此院幽。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "夏日樊川别业即事",
        "author": "刘得仁",
        "content": "无事称无才，柴门亦罕开。脱巾吟永日，着屐步荒台。\n风卷微尘上，霆将暴雨来。终南云渐合，咫尺失崔嵬。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "寄无可上人",
        "author": "刘得仁",
        "content": "省学为诗日，宵吟每达晨。十年期是梦，一事未成身。\n枉别山中客，殊非世上人。今来已如此，须得桂荣新。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "和范校书赠造微上人",
        "author": "刘得仁",
        "content": "得性见微公，何曾执着空。修心将佛并，吐论与儒通。\n晓漱松杉下，宵禅雪月中。他生有缘会，君子亦应同。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "访曲江胡处士",
        "author": "刘得仁",
        "content": "何况归山后，而今已似仙。卜居天苑畔，閒步禁楼前。\n落日明沙岸，微风上纸鸢。静还林石下，坐读养生篇。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "慈恩寺塔下避暑",
        "author": "刘得仁",
        "content": "古松凌巨塔，修竹映空廊。竟日闻虚籁，深山只此凉。\n僧真生我静，水淡发茶香。坐久东楼望，钟声振夕阳。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "秋晚与友人游青龙寺",
        "author": "刘得仁",
        "content": "高视终南秀，西风度阁凉。一生同隙影，几处好山光。\n暮鸟投嬴木，寒钟送夕阳。因居话心地，川冥宿僧房。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "春日雨后作",
        "author": "刘得仁",
        "content": "朝来微有雨，天地爽无尘。北阙明如画，南山碧动人。\n车舆终日别，草树一城新。枉是吾君戚，何门谒紫宸。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "别王山人",
        "author": "刘得仁",
        "content": "旨甘虽自足，未是禄荣亲。尚逐趋时伴，多离有道人。\n山居衣以草，生寄药随身。不食长无疾，年知出十旬。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "赠陶山人",
        "author": "刘得仁",
        "content": "处士例营营，惟君纵此生。闲能资寿考，健不换公卿。\n药圃妻同耨，山田子共耕。定知丹熟后，无姓亦无名。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十四"
        }
    },
    {
        "title": "禁署早春晴望",
        "author": "刘得仁",
        "content": "御林闻有早莺声，玉槛春香九陌晴。寒着霁云归紫阁，\n鸳侣此时皆赋咏，商山雪在思尤清。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "山中寻道人不遇",
        "author": "刘得仁",
        "content": "年过弱冠风尘裏，常拟随师学炼形。石路特来寻道者，\n便欲此居闲到老，先生何日下青冥。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "赠敬晊助教二首",
        "author": "刘得仁",
        "content": "到来常听说清虚，手把玄元七字书。仙籍不知名姓有，\n便欲去随为弟子，片云孤鹤可相于。\n街西静观求居处，不到权门到寺频。禁掖人知连状荐，\n自顾无成年渐长，报恩惟愿杀微身。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "送祖山人归山",
        "author": "刘得仁",
        "content": "独来朝市笑浮云，却忆烟霞出帝城。不说金丹能点化，\n料得仙家玉牌上，已镌白日上升名。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "监试莲花峰",
        "author": "刘得仁",
        "content": "太华万余重，岧峣只此峰。当秋倚寥泬，入望似芙蓉。\n翠拔千寻直，青危一朵秾。气分毛女秀，灵有羽人踪。\n倒影侵官路，流香激庙松。尘埃终不及，车马自憧憧。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "京兆府试目极千里",
        "author": "刘得仁",
        "content": "献赋多年客，低眉恨不前。此心常郁矣，纵目忽超然。\n送骥登长路，看鸿入远天。古墟烟幂幂，穷野草绵绵。\n树与金城接，山疑桂水连。何当开霁日，无物翳平川。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "寻陈处士山堂",
        "author": "刘得仁",
        "content": "步溪凡几转，始得见幽踪。路隐千根树，门开万仞峰。\n片云生石窦，浅水卧枯松。穷谷风光冷，深山翠碧浓。\n鹤看空裏过，仙向坐中逢。底露秋潭水，声微暮观钟。\n他年来此定，异日愿相容。且喜今归去，人间事更慵。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "题从伯舍人道正裏南园",
        "author": "刘得仁",
        "content": "帝裏余新第，朱门面碧岑。曙堂增爽气，乔木动清阴。\n直去亲瑶陛，朝回在竹林。风流才子调，好尚古人心。\n薜荔遮窗暗，莓苔近井深。礼无青草隔，诗共白衣吟。\n轩静留孤鹤，庭虚到远砧。掩关裁凤诏，开镜理琼簪。\n种植今如此，尘埃永不侵。云奔投刺者，日日待为霖。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "赋得听松声",
        "author": "刘得仁",
        "content": "庭际微风动，高松韵自生。听时无物乱，尽日觉神清。\n强与幽泉并，翻嫌细雨并。拂空增鹤唳，过牖合琴声。\n况复当秋暮，偏宜在月明。不知深涧底，萧瑟有谁听。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "宿普济寺",
        "author": "刘得仁",
        "content": "京寺数何穷，清幽此不同。曲江临阁北，御苑自墙东。\n广陌车音急，危楼夕景通。乱峰沉暝野，毒暑过秋空。\n幡扬虚无裏，星生杳霭中。月光笼月殿，莲气入莲宫。\n缀草凉天露，吹人古木风。饮茶除假寐，闻磬释尘蒙。\n童子眠苔净，高僧话漏终。待鸣晓钟后，万井复朣胧。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "和郑校书夏日游郑泉",
        "author": "刘得仁",
        "content": "太虚悬畏景，古木蔽清阴。爰有泉堪挹，闲思日可寻。\n来闻鸣滴滴，照竦碧沉沉。几脉成溪壑，何人测浅深。\n澄时无一物，分处历千林。净溉灵根药，凉浮玉翅禽。\n饮疑蠲宿疾，见自失烦襟。僧共云前濑，龙和月下吟。\n迭光轻吹动，彻底晓霞侵。不用频游去，令君少进心。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "和段校书冬夕寄题庐山",
        "author": "刘得仁",
        "content": "名高身未到，此恨蓄多时。是夕吟因话，他年必去随。\n尝闻庐岳顶，半入楚江湄。几处悬崖上，千寻瀑布垂。\n炉峰松淅沥，湓浦柳参差。日色连湖白，钟声拂浪迟。\n烟梯缘薜荔，岳寺步欹危。地本饶灵草，林曾出祖师。\n石楼霞耀壁，猿树鹤分枝。细径萦岩末，高窗见海涯。\n嵌空寒更极，寂寞夜尤思。阴谷冰埋术，仙田雪覆芝。\n乱泉禅客濑，异迹逸人知。藓室新开灶，柽潭未了棋。\n如何遂闲放，长得在希夷。空务渔樵事，方无道路悲。\n谢公台尚在，陶令柳潜衰。尘外难相许，人间贵迹遗。\n虽怀丹桂影，不忘白云期。仁者终携手，今朝预赋诗。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "书事寄万年厉员外",
        "author": "刘得仁",
        "content": "帝城皆剧县，令尹美居东。遂拜赵张下，暂离星象中。\n拥归从北阙，送上动南宫。紫禁黄山绕，沧溟素浐通。\n封疆亲日月，邑裏出王公。赋税充天府，歌谣入圣聪。\n土膏寒麦覆，人海昼尘蒙。廨宇松连翠，朝街火散红。\n文场新桂茂，粉署旧兰崇。留客挥盈爵，抽毫咏早鸿。\n前驺潘岳贵，故里邵平穷。劝隐莲峰久，期耕树谷同。\n凫飞将去叶，剑气尚埋丰。何必华阴土，方垂拂拭功。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "上姚谏议",
        "author": "刘得仁",
        "content": "高文与盛德，皆谓古无伦。圣代生才子，明庭有谏臣。\n已瞻龙衮近，渐向凤池新。却忆波涛郡，来时岛屿春。\n名因诗句大，家似布衣贫。曾暗投新轴，频闻奖滞身。\n照吟清夕月，送药紫霞人。终计依门馆，何疑不化鳞。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "上翰林丁学士",
        "author": "刘得仁",
        "content": "今代如尧代，征贤察众情。久聆推行实，然后佐聪明。\n官自文华重，恩因顾问生。词人求作称，天子许和羹。\n御柳凋霜晚，宫泉滴月清。直庐寒漏近，秋烛白麻成。\n玉殿移时对，金舆数侍行。赐衣香未散，借马色难名。\n时辈何偏羡，儒流此最荣。终当闻燮理，寰宇永升平。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "二",
        "author": "刘得仁",
        "content": "何处访岐路，青云但忆归。风尘数年限，门馆一生依。\n外族帝王是，中朝亲旧稀。翻令浮议者，不许九霄飞。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "山中舒怀寄上丁学士",
        "author": "刘得仁",
        "content": "五字投精鉴，惭非大雅词。本求闲赐览，岂料便蒙知。\n幽拙欣殊幸，提携更不疑。弱苗须雨长，懒翼在风吹。\n砺镞端杨叶，光门待桂枝。计闻尘裏誉，因和禁中诗。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "莺出谷",
        "author": "刘得仁",
        "content": "东风潜启物，动息意皆新。此鸟从幽谷，依林报早春。\n出寒虽未及，振羽渐能频。稍类冲天鹤，多随折桂人。\n尊前喧有语，花裏昼藏身。若向秾华处，余禽不见亲。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "哭翰林丁侍郎",
        "author": "刘得仁",
        "content": "相知出肺腑，非旧亦非亲。每见云霄侣，多扬鄙拙身。\n即期扶泰运，岂料哭贤人。应是随先帝，依前作近臣。\n平生任公直，爱弟尚风尘。宅闭青松古，坟临赤水新。\n官清仍齿壮，儿小复家贫。惆怅天难问，空流泪满巾。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "陈情上李景让大夫",
        "author": "刘得仁",
        "content": "一被浮名误，旋遭白髮侵。裴回恋明主，梦寐在秋岑。\n遇物唯多感，居常只是吟。待时钳定口，经事压低心。\n辛苦文场久，因缘戚裏深。老迷新道路，贫卖旧园林。\n晴赏行闻水，宵棋坐见参。龟留闲去问，僧约偶来寻。\n望喜潜凭鹊，娱情愿有琴。此生如遂意，誓死报知音。\n上德怜孤直，唯公拔陆沉。丘山恩忽被，蝼蚁力难任。\n作鉴明同日，听言重若金。从兹更无限，翘足俟为霖。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "和郑先辈谢秩閒居寓书所怀",
        "author": "刘得仁",
        "content": "西风日夜吹，万木共离披。近甸新晴后，高人得意时。\n暂閒心亦泰，论道面难欺。把笔还诗债，将琴当酒资。\n蓝衫悬竹桁，乌帽挂松枝。名占文章重，官归谏宪迟。\n生涯贫帝裏，公议到台司。室冷沾苔藓，门清绝路岐。\n莫言邻白屋，即贺立丹墀。岂虑尘埃久，云霄故有期。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "病中晨起即事寄场中往还",
        "author": "刘得仁",
        "content": "昨日离尘裏，今朝懒已成。岂能为久隐，更欲泥浮名。\n虚牖晨光白，幽园晓气清。戴沙寻水去，披雾入林行。\n迭叶孤禽在，初阳半树明。桑麻新雨润，芦荻古波声。\n易向田家熟，元于世路生。病多三径塞，吟苦四邻惊。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "村中閒步",
        "author": "刘得仁",
        "content": "闲共野人临野水，新秋高树挂清晖。\n不知尘裏无穷事，白鸟双飞入翠微。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "省试日上崔侍郎四首",
        "author": "刘得仁",
        "content": "衣上年年泪血痕，只将怀抱诉干坤。\n如今主圣臣贤日，岂致人间一物冤。\n如病如痴二十秋，求名难得又难休。\n回看骨肉须堪耻，一着麻衣便白头。\n戚裏称儒愧小才，礼闱公道此时开。\n他人何事虚相指，明主无私不是媒。\n方寸终朝似火然，为求白日上青天。\n自嗟辜负平生眼，不识春光二十年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "长门怨",
        "author": "刘得仁",
        "content": "争得一人闻此怨，长门深夜有妍姝。\n早知雨露翻相误，只插荆钗嫁匹夫。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "寄友人",
        "author": "刘得仁",
        "content": "风飒沉思眼忽开，尘埃污得是庸才。\n那堪更见巢松鹤，飞入青云不下来。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "马上别单于刘评事",
        "author": "刘得仁",
        "content": "庙谋宏远人难测，公主生还帝感深。\n天下底平须共喜，一时閒事莫惊心。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "云门寺",
        "author": "刘得仁",
        "content": "上方僧又起，清磬出林初。吟苦晓灯暗，露零秋草疏。\n旧山多梦到，流水送愁余。寄寺欲经岁，惭无亲故书。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "中秋宿邓逸人居",
        "author": "刘得仁",
        "content": "偶与山僧宿，吟诗坐到明。夜凉耽月色，秋渴漱泉声。\n涧木如竿耸，窗云作片生。白衣闲自贵，不揖汉公卿。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "句",
        "author": "刘得仁",
        "content": "外家虽是帝，当路且无亲。\n白日只如哭，黄泉免恨无。\n身闲甘旨下，白髮太平人。\n同游芳草寺，见示白云诗。\n犹祈启金口，一为动文权。\n深山寺路千层石，竹杖棕鞋便可登。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十五"
        }
    },
    {
        "title": "晚步",
        "author": "刘得仁",
        "content": "野步晚悠悠，山光澹早秋。远空沦日脚，多稼没人头。\n古木蝉齐噪，深塍水慢流。幽居回不近，秋策却堪愁。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十四"
        }
    },
    {
        "title": "村晚閒步",
        "author": "刘得仁",
        "content": "缓步出居处，过原边雁行。夕阳投草木，远水映苍茫。\n野寺同蟾宿，云溪劚药尝。萧条霜景暮，极目尽堪伤。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十四"
        }
    },
    {
        "title": "冬日题兴善寺崔律师院孤松",
        "author": "刘得仁",
        "content": "为此疏名路，频来访远公。孤标宜雪后，每见忆山中。\n静影生幽藓，寒声入迥空。何年植兹地，晓夕动清风。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十四"
        }
    },
    {
        "title": "题新栽小松",
        "author": "刘得仁",
        "content": "满庭萧飒皆凡木，岂得飕飗似石溪。雪夜枝柯疑画出，\n却向旧山寻得处，白云根蕟觅应迷。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十四"
        }
    },
    {
        "title": "栽松",
        "author": "刘得仁",
        "content": "翠色凛空庭，披衣独绕行。取从山顶崄，栽得道心生。\n未弱幽泉韵，焉论别木声。霜天残月在，转影入池清。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十四"
        }
    }
]