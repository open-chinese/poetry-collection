[
    {
        "uuid": "a25c9aa359dfcd7bfcae6fb0404df81e",
        "title": "五福降中天 喜元宵三五",
        "author": "江致和",
        "content": "喜元宵三五，纵马御柳沟东。\n斜日映珠帘，瞥见芳容。\n秋水娇横俊眼，腻雪轻铺素胸。\n爱把菱花，笑匀粉面露春葱。\n徘徊步懒，奈一点、灵犀未通。\n怅望七香车去，慢辗春风。\n云情雨态，愿暂入阳台梦中。\n路隔烟霞，甚时还许到蓬宫。",
        "dynasty": "宋",
        "collection_info": null
    }
]