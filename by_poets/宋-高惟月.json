[
    {
        "uuid": "943c9e962eab60e57b2265c7ff631727",
        "title": "念奴娇 岩扃不锁",
        "author": "高惟月",
        "content": "岩扃不锁，算空洞深窈，是谁初凿。\n帝遣六丁持月斧，乱把云根镵斫。\n骇目奇观，恍如崩浪，汹涌从天落。\n谪仙何处，翠珉佳句如昨。\n惆怅白首重游，多情还似，与青山有约。\n且对清尊酬胜赏，休想舞衣歌乐。\n景物依然，头颅如许，何事嗟漂泊。\n翩翩归兴，故山无限林壑。",
        "dynasty": "宋",
        "collection_info": null
    }
]