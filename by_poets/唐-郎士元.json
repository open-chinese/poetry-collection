[
    {
        "title": "琴曲歌辞 湘夫人",
        "author": "郎士元",
        "content": "娥眉对湘水，遥哭苍梧间。\n万乘既已殁，孤舟谁忍还。\n至今楚山上，犹有泪痕斑。\n南有涔阳路，渺渺多新愁。\n昔神降回时，风波江上秋。\n彩云忽无处，碧水空安流。",
        "dynasty": "唐",
        "collection_info": null
    },
    {
        "title": "题刘相公三湘图",
        "author": "郎士元",
        "content": "昔别醉衡霍，迩来忆南州。\n今朝平津邸，兼得潇湘游。\n稍辨郢门树，依然芳杜洲。\n微明三巴峡，咫尺万里流。\n飞鸟不知倦，远帆生暮愁。\n涔阳指天末，北渚空悠悠。\n枕上见渔父，坐中常狎鸥。\n谁言魏阙下，自有东山幽。",
        "dynasty": "唐",
        "collection_info": null
    },
    {
        "title": "长安逢故人",
        "author": "郎士元",
        "content": "数年音信断，不意在长安。\n马上相逢久，人中欲认难。\n一官今懒道，双鬓竟羞看。\n莫问生涯事，只应持钓竿。",
        "dynasty": "唐",
        "collection_info": null
    },
    {
        "title": "送韦湛判官",
        "author": "郎士元",
        "content": "高阁晴江上，重阳古戍闲。\n聊因送归客，更此望乡山。\n惜别心能醉，经秋鬓自斑。\n临流兴不尽，惆怅水云间。",
        "dynasty": "唐",
        "collection_info": null
    },
    {
        "title": "送长沙韦明府",
        "author": "郎士元",
        "content": "秋入长沙县，萧条旅宦心。\n烟波连桂水，官舍映枫林。\n云日楚天暮，沙汀白露深。\n遥知讼堂裏，佳政在鸣琴。",
        "dynasty": "唐",
        "collection_info": null
    },
    {
        "title": "送孙愿",
        "author": "郎士元",
        "content": "悠然富春客，忆与暮潮归。\n擢第人多羡，如君独步稀。\n乱流江渡浅，远色海山微。\n若访新安路，严陵有钓矶。",
        "dynasty": "唐",
        "collection_info": null
    },
    {
        "title": "送林宗配雷州",
        "author": "郎士元",
        "content": "昨日三峰尉，今朝万里人。\n平生任孤直，岂是不防身。\n海雾多为瘴，山雷乍作隣。\n遥怜北户月，与子独相亲。",
        "dynasty": "唐",
        "collection_info": null
    },
    {
        "title": "送洪州李别驾之任",
        "author": "郎士元",
        "content": "南去秋江远，孤舟兴自多。\n能将流水引，更入洞庭波。\n夏口帆初上，浔阳鴈正过。\n知音在霄汉，佐郡岂蹉跎。",
        "dynasty": "唐",
        "collection_info": null
    },
    {
        "title": "送杨中丞和蕃",
        "author": "郎士元",
        "content": "锦车登陇日，边草正萋萋。\n旧好寻君长，新愁听鼓鼙。\n河源飞鸟外，雪岭大荒西。\n汉垒今犹在，遥知路不迷。",
        "dynasty": "唐",
        "collection_info": null
    },
    {
        "title": "送李将军赴定州",
        "author": "郎士元",
        "content": "双旌汉飞将，万里授横戈。\n春色临边尽，黄云出塞多。\n鼓鼙悲绝漠，烽戍隔长河。\n莫断阴山路，天骄已请和。",
        "dynasty": "唐",
        "collection_info": null
    },
    {
        "title": "关羽祠送高员外还荆州",
        "author": "郎士元",
        "content": "将军禀天姿，义勇冠今昔。\n走马百战场，一剑万人敌。\n虽为感恩者，竟是思归客。\n流落荆巫间，裴回故乡隔。\n离筵对祠宇，洒酒暮天碧。\n去去勿復言，衔悲向陈迹。",
        "dynasty": "唐",
        "collection_info": null
    },
    {
        "title": "送张南史",
        "author": "郎士元",
        "content": "雨余深巷静，独酌送残春。\n车马虽嫌僻，莺花不弃贫。\n虫丝黏户网，鼠迹印床尘。\n借问山阳会，如今有几人。",
        "dynasty": "唐",
        "collection_info": null
    },
    {
        "title": "送奚贾归吴",
        "author": "郎士元",
        "content": "东南富春渚，曾是谢公游。\n今日奚生去，新安江正秋。\n水清迎过客，霜叶落行舟。\n遥想赤亭下，闻猨应夜愁。",
        "dynasty": "唐",
        "collection_info": null
    },
    {
        "title": "送陆员外赴潮州",
        "author": "郎士元",
        "content": "含香台上客，剖竹海边州。\n楚地多归信，闽溪足乱流。\n今朝永嘉兴，重见谢公游。",
        "dynasty": "唐",
        "collection_info": null
    },
    {
        "title": "送裴补阙入河南幕",
        "author": "郎士元",
        "content": "皎然青琐客，何事动行轩。\n苦节酬知己，清吟去掖垣。\n秋城临海树，寒月上营门。\n邹鲁诗书国，应无鼙鼓喧。",
        "dynasty": "唐",
        "collection_info": null
    },
    {
        "title": "送韩司直路出延陵",
        "author": "郎士元",
        "content": "游吴还适越，来往任风波。\n復送王孙去，其如春草何。\n岸明残雪在，潮满夕阳多。\n季子留遗庙，停舟试一过。",
        "dynasty": "唐",
        "collection_info": null
    },
    {
        "title": "盩厔县郑礒宅送钱大",
        "author": "郎士元",
        "content": "暮蝉不可听，落叶岂堪闻。\n共是悲秋客，那知此路分。\n荒城背流水，远鴈入寒云。\n陶令门前菊，余花可赠君。",
        "dynasty": "唐",
        "collection_info": null
    },
    {
        "title": "送元诜还丹阳别业",
        "author": "郎士元",
        "content": "已知成傲吏，復见解朝衣。\n应向丹阳郭，秋山独掩扉。\n草堂连古寺，江日动晴晖。\n一别沧州远，兰桡几岁归。",
        "dynasty": "唐",
        "collection_info": null
    },
    {
        "title": "送崔侍御往容州宣慰",
        "author": "郎士元",
        "content": "秦原独立望湘川，击隼南飞向楚天。\n奉诏不言空问俗，清时因得访遗贤。\n荆门晓色兼梅雨，桂水春风过客船。\n畴昔常闻陆贾说，故人今日岂徒然。",
        "dynasty": "唐",
        "collection_info": null
    },
    {
        "title": "朱方南郭留别皇甫冉",
        "author": "郎士元",
        "content": "萦迴枫叶岸，留滞木兰桡。\n吴岫新经雨，江天正落潮。\n故人劳见爱，行客自无憀。\n若问前程事，孤云入剡遥。",
        "dynasty": "唐",
        "collection_info": null
    },
    {
        "title": "赠张五諲归濠州别业",
        "author": "郎士元",
        "content": "常知罢官意，果与世人疎。\n復此凉风起，仍闻濠上居。\n故山期采菊，秋水忆观鱼。\n一去蓬蒿径，羡君闲有余。",
        "dynasty": "唐",
        "collection_info": null
    },
    {
        "title": "送王司马赴润州",
        "author": "郎士元",
        "content": "暂屈文为吏，聊将禄代耕。\n金陵且不远，山水復多名。\n楚塞因高出，寒潮入夜生。\n离心逐春草，直到建康城。",
        "dynasty": "唐",
        "collection_info": null
    },
    {
        "title": "留卢秦卿",
        "author": "郎士元",
        "content": "知有前期在，欢如此夜中。\n无将故人酒，不及古淳风。",
        "dynasty": "唐",
        "collection_info": null
    },
    {
        "title": "赠强山人",
        "author": "郎士元",
        "content": "或掉轻舟或杖藜。\n寻常适意钓前溪，草堂竹径在何处。\n落日孤烟寒渚西。",
        "dynasty": "唐",
        "collection_info": null
    },
    {
        "title": "赠韦司直",
        "author": "郎士元",
        "content": "闻君感叹二毛初，旧友相依万里余。\n烽火有时惊暂定，甲兵无处可安居。\n客来吴地星霜久，家在平陵音信疎。\n昨日风光还入户，登山临水意何如。",
        "dynasty": "唐",
        "collection_info": null
    },
    {
        "title": "石城馆酬王将军",
        "author": "郎士元",
        "content": "谁能绣衣客，肯驻木兰舟。\n连雁沙边至，孤城江上秋。\n归帆背南浦，楚塞入西楼。\n何处看离思，沧波日夜流。",
        "dynasty": "唐",
        "collection_info": null
    },
    {
        "title": "酬王季友题半日村别业兼呈李明府",
        "author": "郎士元",
        "content": "村映寒原日已斜，烟生密竹早归鸦。\n长溪南路当羣岫，半景东隣照数家。\n门通小径连芳草，马饮春泉踏浅沙。\n欲待主人林上月，还思潘岳县中花。",
        "dynasty": "唐",
        "collection_info": null
    },
    {
        "title": "酬二十八秀才见寄",
        "author": "郎士元",
        "content": "昨夜山月好，故人果相思。\n清光到枕上，袅袅凉风时。\n永意能在我，惜无携手期。",
        "dynasty": "唐",
        "collection_info": null
    },
    {
        "title": "冬夕寄青龙寺源公",
        "author": "郎士元",
        "content": "敛屦入寒竹，安禅过漏声。\n高松残子落，深井冻痕生。\n罢磬风枝动，悬灯雪屋明。\n何当招我宿，乘月上方行。",
        "dynasty": "唐",
        "collection_info": null
    },
    {
        "title": "塞下曲",
        "author": "郎士元",
        "content": "宝刀塞下儿，身经百战曾百胜。\n壮心竟未嫖姚知，白草山头日初没。\n黄沙戍下悲歌发，萧条夜静边风吹，独倚营门望秋月。",
        "dynasty": "唐",
        "collection_info": null
    },
    {
        "title": "柏林寺南望",
        "author": "郎士元",
        "content": "溪上遥闻精舍钟，泊舟微径度深松。\n青山霁后云犹在，画出东南四五峰。",
        "dynasty": "唐",
        "collection_info": null
    },
    {
        "title": "宿杜判官江楼",
        "author": "郎士元",
        "content": "适楚岂吾愿，思归秋向深。\n故人江楼月，永夜千里心。\n叶落觉乡梦，鸟啼惊越吟。\n寥寥更何有，断续空城砧。",
        "dynasty": "唐",
        "collection_info": null
    },
    {
        "title": "春宴王补阙城东别业",
        "author": "郎士元",
        "content": "柳陌乍随州势转，花源忽傍竹阴开。\n能将瀑水清人境，直取流莺送酒杯。\n山下古松当绮席，檐前片雨滴春苔。\n地主同声復同舍，留欢不畏夕阳催。",
        "dynasty": "唐",
        "collection_info": null
    },
    {
        "title": "郢城西楼吟",
        "author": "郎士元",
        "content": "连山尽处水萦迴，山上戍门临水开。\n朱栏直下一百丈，日暖游鳞自相向。\n昔人爱险闭层城，今日爱闲江復清。\n沙洲枫岸无来客，草绿花红山鸟鸣。",
        "dynasty": "唐",
        "collection_info": null
    },
    {
        "title": "听邻家吹笙",
        "author": "郎士元",
        "content": "凤吹声如隔綵霞，不知墙外是谁家。\n重门深锁无寻处，疑有碧桃千树花。",
        "dynasty": "唐",
        "collection_info": null
    },
    {
        "title": "登丹阳北楼",
        "author": "郎士元",
        "content": "寒皋那可望，旅望又初还。\n迢遰高楼上，萧条旷野闲。\n暮晴依远水，秋兴属连山。\n浮客时相见，霜凋动翠颜。",
        "dynasty": "唐",
        "collection_info": null
    },
    {
        "title": "题精舍寺",
        "author": "郎士元",
        "content": "石林精舍武溪东，夜扣禅关谒远公。\n月在上方诸品静，僧持半偈万缘空。\n秋山竟日闻猨啸，落木寒泉听不穷。\n惟有双峰最高顶，此心期与故人同。",
        "dynasty": "唐",
        "collection_info": null
    },
    {
        "title": "双林寺谒傅大士",
        "author": "郎士元",
        "content": "草露经前代，津梁及后人。\n此方今示灭，何国更分身。\n月色空知夜，松阴不记春。\n犹怜下生日，应在一微尘。",
        "dynasty": "唐",
        "collection_info": null
    },
    {
        "title": "题尹真人祠",
        "author": "郎士元",
        "content": "窅窅云旗去不还，阴阴祠宇闭空山。\n我来始悟丹青妙，稽首如逢冰雪颜。",
        "dynasty": "唐",
        "collection_info": null
    },
    {
        "title": "山中即事",
        "author": "郎士元",
        "content": "入谷多春兴，乘舟棹碧浔。\n山云昨夜雨，溪水晓来深。",
        "dynasty": "唐",
        "collection_info": null
    },
    {
        "title": "湘夫人二首 一",
        "author": "郎士元",
        "content": "蛾眉对湘水，遥哭苍梧山。\n万乘既已殁，孤舟谁忍还。\n至今楚竹上，犹有泪痕斑。",
        "dynasty": "唐",
        "collection_info": null
    },
    {
        "title": "湘夫人二首 二",
        "author": "郎士元",
        "content": "南有涔阳路，渺渺多新愁。\n桂酒神降时，迴风江上秋。\n彩云忽无处，碧水空安流。",
        "dynasty": "唐",
        "collection_info": null
    },
    {
        "title": "盖少府新除江南尉问风俗",
        "author": "郎士元",
        "content": "闻君作尉向江潭，吴越风烟到自谙。\n客路寻常随竹影，人家大底傍山岚。\n缘溪花木偏宜远，避地衣冠尽向南。\n惟有夜猨啼海树，思乡望国意难堪。",
        "dynasty": "唐",
        "collection_info": null
    },
    {
        "title": "春宴张舍人宅",
        "author": "郎士元",
        "content": "懒寻芳草径，来接侍臣筵。\n山色知残雨，墙阴觉暮天。\n莺啼汉宫柳，花隔杜陵烟。\n地与东城接，春光醉目前。",
        "dynasty": "唐",
        "collection_info": null
    },
    {
        "title": "寄李袁州桑落酒",
        "author": "郎士元",
        "content": "色比琼浆犹嫩，香同甘露仍春。\n十千提携一斗，远送潇湘故人。",
        "dynasty": "唐",
        "collection_info": null
    },
    {
        "title": "赠万生下第还吴",
        "author": "郎士元",
        "content": "直道多不偶，美才应息机。\n灞陵春欲暮，云海独言归。\n为客成白首，入门嗟布衣。\n莼羹若可忆，惭出掩柴扉。",
        "dynasty": "唐",
        "collection_info": null
    },
    {
        "title": "送大德讲时河东徐明府招",
        "author": "郎士元",
        "content": "远近作人天，王城指日边。\n宰君迎说法，童子伴随缘。\n到处花为雨，行时杖出泉。\n今宵松月下，开阁想安禅。",
        "dynasty": "唐",
        "collection_info": null
    },
    {
        "title": "赴无锡别灵一上人",
        "author": "郎士元",
        "content": "高僧本姓竺，开士旧名林。\n一入春山裏，千峰不可寻。\n新年芳草徧，度日白云深。\n欲问微官去，悬知讶此心。",
        "dynasty": "唐",
        "collection_info": null
    },
    {
        "title": "送粲上人兼寄梁镇员外",
        "author": "郎士元",
        "content": "季月还乡独未能，林行溪宿厌层冰。\n尺素欲传三署客，雪山愁送五天僧。\n连空朔气横秦苑，满目寒云隔灞陵。\n借问从来香积寺，何时携手更同登。",
        "dynasty": "唐",
        "collection_info": null
    },
    {
        "title": "送韦逸人归钟山",
        "author": "郎士元",
        "content": "逸人归路远，弟子出山迎。\n服药颜犹驻，耽书癖已成。\n柴扉多岁月，藜杖见公卿。\n更作儒林传，应须载姓名。",
        "dynasty": "唐",
        "collection_info": null
    },
    {
        "title": "登无锡北楼",
        "author": "郎士元",
        "content": "秋兴因危堞，归心过远山。\n风霜征鴈早，江海旅人还。\n驿树寒仍密，渔舟晚更闲。\n仲宣何所赋，秪欲滞柴关。",
        "dynasty": "唐",
        "collection_info": null
    },
    {
        "title": "和王相公题中书丛竹寄上元相公",
        "author": "郎士元",
        "content": "多时仙掖裏，色并翠琅玕。\n幽意含烟月，清阴庇蕙兰。\n枝繁宜露重，叶老爱天寒。\n竟日双鸾止，孤吟为一看。",
        "dynasty": "唐",
        "collection_info": null
    },
    {
        "title": "酬萧二十七侍御初秋言怀",
        "author": "郎士元",
        "content": "楚客秋多兴，江林月渐生。\n细枝凉叶动，极浦早鸿声。\n胜赏睽前夕，新诗报远情。\n曲高惭和者，惆怅闭寒城。",
        "dynasty": "唐",
        "collection_info": null
    },
    {
        "title": "奉和杜相公益昌路作",
        "author": "郎士元",
        "content": "春半梁山正落花，台衡受律向天涯。\n南去猨声傍双节，西来江色遶千家。\n风吹画角孤城晓，林映蛾眉片月斜。\n已见庙谟能喻蜀，新文更喜报金华。",
        "dynasty": "唐",
        "collection_info": null
    },
    {
        "title": "赋得长洲苑送李惠",
        "author": "郎士元",
        "content": "草深那可访，地久阻相传。\n散漫三秋雨，疎芜万里烟。\n都迷采兰处，强记馆娃年。\n客有游吴者，临风思眇然。",
        "dynasty": "唐",
        "collection_info": null
    },
    {
        "title": "别房士清",
        "author": "郎士元",
        "content": "世路还相见，偏堪泪满衣。\n那能郢门别，独向邺城归。\n平楚看蓬转，连山望鸟飞。\n苍苍岁阴暮，况復惜驰晖。",
        "dynasty": "唐",
        "collection_info": null
    },
    {
        "title": "送彭偃房由赴朝因寄钱大郎中李十七舍人",
        "author": "郎士元",
        "content": "衰病已经年，西峰望楚天。\n风光欺鬓髮，秋色换山川。\n寂寞浮云外，支离汉水边。\n平生故人远，君去话潸然。",
        "dynasty": "唐",
        "collection_info": null
    },
    {
        "title": "送李遂之越",
        "author": "郎士元",
        "content": "未习风波事，初为东越游。\n露霑湖草晚，月照海山秋。\n梅市门何处，兰亭水向流。\n西兴待潮信，落日满孤舟。",
        "dynasty": "唐",
        "collection_info": null
    },
    {
        "title": "送郑正则徐州行营",
        "author": "郎士元",
        "content": "从军非陇头，师在古徐州。\n气劲三河卒，功全万户侯。\n元戎阃外略，才子握中筹。\n莫听关山曲，还生塞上愁。",
        "dynasty": "唐",
        "collection_info": null
    },
    {
        "title": "送钱拾遗归兼寄刘校书",
        "author": "郎士元",
        "content": "墟落岁阴暮，桑榆烟景昏。\n蝉声静空馆，雨色隔秋原。\n归客不可望，悠然林外村。\n终当报芸阁，携手醉柴门。",
        "dynasty": "唐",
        "collection_info": null
    },
    {
        "title": "送郴县裴明府之任兼充宣慰",
        "author": "郎士元",
        "content": "白苹楚水三湘远，芳草秦城二月初。\n连鴈北飞看欲尽，孤舟南去意何如。\n渡江野老思求瘼，候馆郴人忆下车。\n别后天涯何所寄，故交惟有袖中书。",
        "dynasty": "唐",
        "collection_info": null
    },
    {
        "title": "送李敖湖南书记",
        "author": "郎士元",
        "content": "怜君才与阮家同，掌记能资亚相雄。\n入楚岂忘看泪竹，泊舟应自爱江枫。\n诚知客梦烟波裏，肯厌猨鸣夜雨中。\n莫信衡湘书不到，年年秋鴈过巴东。",
        "dynasty": "唐",
        "collection_info": null
    },
    {
        "title": "送曲司直",
        "author": "郎士元",
        "content": "曙雪苍苍兼曙云，朔风烟鴈不堪闻。\n贫交此别无他赠，唯有青山远送君。",
        "dynasty": "唐",
        "collection_info": null
    },
    {
        "title": "送别",
        "author": "郎士元",
        "content": "穆陵关上秋云起，安陆城边远行子。\n薄暮寒蝉三两声，迴头故乡千万里。",
        "dynasty": "唐",
        "collection_info": null
    },
    {
        "title": "咸阳西楼别窦审",
        "author": "郎士元",
        "content": "西楼迴起寒原上，霁日遥分万井间。\n小苑城隅连渭水，离宫曙色近京关。\n亭皋寂寞伤孤客，云雪萧条满众山。\n时命如今犹未偶，辞君拟欲拂衣还。",
        "dynasty": "唐",
        "collection_info": null
    },
    {
        "title": "闻蝉寄友人",
        "author": "郎士元",
        "content": "昨日始闻莺，今朝蝉又鸣。\n朱颜向华髮，定是几年程。\n故国白云远，闲居青草生。\n因垂数行泪，书寄十年兄。",
        "dynasty": "唐",
        "collection_info": null
    },
    {
        "title": "送李骑曹之灵武宁侍",
        "author": "郎士元",
        "content": "一岁一归宁，凉天数骑行。\n河来当塞曲，山远与沙平。\n纵猎旗风卷，听笳帐月生。\n新鸿引寒色，迴日满京城。",
        "dynasty": "唐",
        "collection_info": null
    },
    {
        "title": "冯翊西楼",
        "author": "郎士元",
        "content": "城上西楼倚暮天，楼中归望正凄然。\n近郭乱山横古渡，野庄乔木带新烟。\n北风吹鴈声能苦，远客辞家月再圆。\n陶令好文常对酒，相招一和白云篇。",
        "dynasty": "唐",
        "collection_info": null
    },
    {
        "title": "郢城秋望",
        "author": "郎士元",
        "content": "白首思归归不得，空山闻鴈鴈声哀。\n高城落日望西北，又见秋风逐水来。",
        "dynasty": "唐",
        "collection_info": null
    },
    {
        "title": "夜泊湘江",
        "author": "郎士元",
        "content": "湘山木落洞庭波，湘水连云秋鴈多。\n寂寞舟中谁借问，月明只自听渔歌。",
        "dynasty": "唐",
        "collection_info": null
    },
    {
        "title": "留别常着",
        "author": "郎士元",
        "content": "岁晏苍郊蓬转时，游人相见说归期。\n宓君堂上能留客，明日还家应未迟。",
        "dynasty": "唐",
        "collection_info": null
    },
    {
        "title": "送张光归吴",
        "author": "郎士元",
        "content": "看取庭芜白露新，劝君不用久风尘。\n秋来多见长安客，解爱鲈鱼能几人。",
        "dynasty": "唐",
        "collection_info": null
    },
    {
        "title": "闻吹杨叶者二首 一",
        "author": "郎士元",
        "content": "妙吹杨叶动悲笳，胡马迎风起恨赊。\n若是鴈门寒月夜，此时应卷尽惊沙。",
        "dynasty": "唐",
        "collection_info": null
    },
    {
        "title": "闻吹杨叶者二首 二",
        "author": "郎士元",
        "content": "天生一艺更无伦，寥亮幽音妙入神。\n吹向别离攀折处，当应合有断肠人。",
        "dynasty": "唐",
        "collection_info": null
    },
    {
        "title": "五言普门上人兰若一首",
        "author": "郎士元",
        "content": "支公身欲老，常在沃[洲]（州）多。\n惠力堪传教，禅功久伏魔。\n山云随坐夏，幽草伴头陀。\n借问迴心后，贤愚去几何？\n（按：《全唐诗》卷二四九收此诗为皇甫冉作。\n然《唐诗卷》约在元和前后书，为时甚早，故仍存之。\n）。",
        "dynasty": "唐",
        "collection_info": null
    },
    {
        "title": "五言南岳寺普上人院一首",
        "author": "郎士元",
        "content": "云深石涧寺，树老远公房。\n终日风□□，□秋景气凉。\n醍醐蒙□味，□□□□□。\n□见无生理，空山坐道场。\n（以上二首均见日本藏唐抄本《唐诗卷》）。",
        "dynasty": "唐",
        "collection_info": null
    },
    {
        "title": "寄灵一上人初还云门",
        "author": "郎士元",
        "content": "寒山白云裏，法侣自招携。\n竹径通城下，松门隔水西。\n方同沃洲去，不作武陵迷。\n髣髴心知（《全唐诗》作「遥看」）处，高峰（《全唐诗》作「秋风」）是会稽。\n（见《会稽掇英总集》卷七）（按：《全唐诗》卷三八四收此诗为张籍作。\n今检《宋高僧传》卷十五、《文苑英华》卷八六四独孤及撰《扬州庆云寺律师一公塔碑》，知灵一卒于宝应元年，年三十六。\n张籍生年难确考，但在大历间殆无可疑。\n张籍生于灵一卒后，此诗非其作甚明。\n郎士元与灵一同时，诗应为其作。\n）。",
        "dynasty": "唐",
        "collection_info": null
    },
    {
        "title": "驻节太康",
        "author": "郎士元",
        "content": "霜叶飞红过夏墟，金风吹鴈集荒渠。\n鞭挥清渭分流外，目送乌江远树余。\n五子歌声犹在耳，十旬猎迹已成畬。\n天时人因堪惆怅，闷对牙旗展簿书。\n（影印文渊阁《四库全书》本《河南通志》卷七四、民国廿二年刊刘盼遂纂《太康县志》卷六、《古今图书集成·职方典》卷三八八《开封府部》）。",
        "dynasty": "唐",
        "collection_info": null
    },
    {
        "title": "诗",
        "author": "郎士元",
        "content": "假守昭平郡，当门桂水清。\n海遥稀蚌迹，峡近足滩声。\n峡东江盘天影随，轻船隻下几危机。\n初晴古木猿三叫，未晚阴崖日半规。\n篁竹数家何处是？清清一曲几首诗。\n（《四库》本《记纂渊海》卷十五）。",
        "dynasty": "唐",
        "collection_info": null
    },
    {
        "title": "送皎[然]（照）上人归山",
        "author": "郎士元",
        "content": "云阴鸟道苔方合，雪映龙潭水更清。\n（《千载佳句》卷上《地理部·山中》）。",
        "dynasty": "唐",
        "collection_info": null
    },
    {
        "title": "句 一",
        "author": "郎士元",
        "content": "江山几路分。\n（《江湖小集》卷三绍嵩《江浙纪行集句诗》）。",
        "dynasty": "唐",
        "collection_info": null
    },
    {
        "title": "句 二",
        "author": "郎士元",
        "content": "上潮吞海日。\n（同前）。",
        "dynasty": "唐",
        "collection_info": null
    },
    {
        "title": "句 三",
        "author": "郎士元",
        "content": "寂寞舟中谁供问。\n（《江湖小集》卷二二李龏《剪绡集》引）。",
        "dynasty": "唐",
        "collection_info": null
    },
    {
        "title": "句 四",
        "author": "郎士元",
        "content": "马令无茶分。\n（见刘克庄《后村大全集》卷一八四《诗话新集》）（〖1〗刘克庄云：「余记唐人杂书载士元尝对客有『马令无茶分』之戏。\n北平王一日饮客，士元与焉。\n坐间，北平醉饱设茗供，连沃数碗，士元老不能禁，即席吐利交下。\n满坐大笑。\n今不省出处，当攷。\n」）。",
        "dynasty": "唐",
        "collection_info": null
    },
    {
        "title": "琴曲歌辞：湘夫人",
        "author": "郎士元",
        "content": "娥眉对湘水，遥哭苍梧间。万乘既已殁，孤舟谁忍还。\n至今楚山上，犹有泪痕斑。南有涔阳路，渺渺多新愁。\n昔神降回时，风波江上秋。彩云忽无处，碧水空安流。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "题刘相公三湘图",
        "author": "郎士元",
        "content": "昔别醉衡霍，迩来忆南州。今朝平津邸，兼得潇湘游。\n稍辨郢门树，依然芳杜洲。微明三巴峡，咫尺万里流。\n飞鸟不知倦，远帆生暮愁。涔阳指天末，北渚空悠悠。\n枕上见渔父，坐中常狎鸥。谁言魏阙下，自有东山幽。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "长安逢故人",
        "author": "郎士元",
        "content": "数年音信断，不意在长安。马上相逢久，人中欲认难。\n一官今懒道，双鬓竟羞看。莫问生涯事，只应持钓竿。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送韦湛判官",
        "author": "郎士元",
        "content": "高阁晴江上，重阳古戍间。聊因送归客，更此望乡山。\n惜别心能醉，经秋鬓自斑。临流兴不尽，惆怅水云间。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送长沙韦明府",
        "author": "郎士元",
        "content": "秋入长沙县，萧条旅宦心。烟波连桂水，官舍映枫林。\n云日楚天暮，沙汀白露深。遥知讼堂裏，佳政在鸣琴。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送孙愿",
        "author": "郎士元",
        "content": "悠然富春客，忆与暮潮归。擢第人多羡，如君独步稀。\n乱流江渡浅，远色海山微。若访新安路，严陵有钓矶。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送林宗配雷州",
        "author": "郎士元",
        "content": "昨日三峰尉，今朝万里人。平生任孤直，岂是不防身。\n海雾多为瘴，山雷乍作邻。遥怜北户月，与子独相亲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送洪州李别驾之任",
        "author": "郎士元",
        "content": "南去秋江远，孤舟兴自多。能将流水引，更入洞庭波。\n夏口帆初上，浔阳雁正过。知音在霄汉，佐郡岂蹉跎。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送杨中丞和蕃",
        "author": "郎士元",
        "content": "锦车登陇日，边草正萋萋。旧好寻君长，新愁听鼓鼙。\n河源飞鸟外，雪岭大荒西。汉垒今犹在，遥知路不迷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送李将军赴定州",
        "author": "郎士元",
        "content": "双旌汉飞将，万里授横戈。春色临边尽，黄云出塞多。\n鼓鼙悲绝漠，烽戍隔长河。莫断阴山路，天骄已请和。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "关羽祠送高员外还荆州",
        "author": "郎士元",
        "content": "将军禀天姿，义勇冠今昔。走马百战场，一剑万人敌。\n虽为感恩者，竟是思归客。流落荆巫间，裴回故乡隔。\n离筵对祠宇，洒酒暮天碧。去去勿复言，衔悲向陈迹。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送张南史",
        "author": "郎士元",
        "content": "雨余深巷静，独酌送残春。车马虽嫌僻，莺花不弃贫。\n虫丝粘户网，鼠迹印床尘。借问山阳会，如今有几人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送奚贾归吴",
        "author": "郎士元",
        "content": "东南富春渚，曾是谢公游。今日奚生去，新安江正秋。\n水清迎过客，霜叶落行舟。遥想赤亭下，闻猿应夜愁。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送陆员外赴潮州",
        "author": "郎士元",
        "content": "含香台上客，剖竹海边州。楚地多归信，闽溪足乱流。\n今朝永嘉兴，重见谢公游。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送裴补阙入河南幕",
        "author": "郎士元",
        "content": "皎然青琐客，何事动行轩。苦节酬知己，清吟去掖垣。\n秋城临海树，寒月上营门。邹鲁诗书国，应无鼙鼓喧。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送韩司直路出延陵",
        "author": "郎士元",
        "content": "游吴还适越，来往任风波。复送王孙去，其如春草何。\n岸明残雪在，潮满夕阳多。季子留遗庙，停舟试一过。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "盩厔县郑礒宅送钱大",
        "author": "郎士元",
        "content": "暮蝉不可听，落叶岂堪闻。共是悲秋客，那知此路分。\n荒城背流水，远雁入寒云。陶令门前菊，余花可赠君。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送元诜还丹阳别业",
        "author": "郎士元",
        "content": "已知成傲吏，复见解朝衣。应向丹阳郭，秋山独掩扉。\n草堂连古寺，江日动晴晖。一别沧洲远，兰桡几岁归。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送崔侍御往容州宣慰",
        "author": "郎士元",
        "content": "秦原独立望湘川，击隼南飞向楚天。奉诏不言空问俗，\n畴昔常闻陆贾说，故人今日岂徒然。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "朱方南郭留别皇甫冉",
        "author": "郎士元",
        "content": "萦回枫叶岸，留滞木兰桡。吴岫新经雨，江天正落潮。\n故人劳见爱，行客自无憀。若问前程事，孤云入剡遥。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "赠张五諲归濠州别业",
        "author": "郎士元",
        "content": "常知罢官意，果与世人疏。复此凉风起，仍闻濠上居。\n故山期采菊，秋水忆观鱼。一去蓬蒿径，羡君闲有余。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送王司马赴润州",
        "author": "郎士元",
        "content": "暂屈文为吏，聊将禄代耕。金陵且不远，山水复多名。\n楚塞因高出，寒潮入夜生。离心逐春草，直到建康城。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "留卢秦卿",
        "author": "郎士元",
        "content": "知有前期在，欢如此夜中。无将故人酒，不及古淳风。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "赠强山人",
        "author": "郎士元",
        "content": "或掉轻舟或杖藜，寻常适意钓前溪。\n草堂竹径在何处，落日孤烟寒渚西。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "赠韦司直",
        "author": "郎士元",
        "content": "闻君感叹二毛初，旧友相依万里余。烽火有时惊暂定，\n昨日风光还入户，登山临水意何如。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "石城馆酬王将军",
        "author": "郎士元",
        "content": "谁能绣衣客，肯驻木兰舟。连雁沙边至，孤城江上秋。\n归帆背南浦，楚塞入西楼。何处看离思，沧波日夜流。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "酬王季友题半日村别业兼呈李明府",
        "author": "郎士元",
        "content": "村映寒原日已斜，烟生密竹早归鸦。长溪南路当群岫，\n欲待主人林上月，还思潘岳县中花。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "酬二十八秀才见寄",
        "author": "郎士元",
        "content": "昨夜山月好，故人果相思。清光到枕上，袅袅凉风时。\n永意能在我，惜无携手期。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "冬夕寄青龙寺源公",
        "author": "郎士元",
        "content": "敛屦入寒竹，安禅过漏声。高松残子落，深井冻痕生。\n罢磬风枝动，悬灯雪屋明。何当招我宿，乘月上方行。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "塞下曲",
        "author": "郎士元",
        "content": "宝刀塞下儿，身经百战曾百胜，壮心竟未嫖姚知。\n白草山头日初没，黄沙戍下悲歌发。萧条夜静边风吹，",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "宿杜判官江楼",
        "author": "郎士元",
        "content": "适楚岂吾愿，思归秋向深。故人江楼月，永夜千里心。\n叶落觉乡梦，鸟啼惊越吟。寥寥更何有，断续空城砧。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "春宴王补阙城东别业",
        "author": "郎士元",
        "content": "柳陌乍随州势转，花源忽傍竹阴开。能将瀑水清人境，\n地主同声复同舍，留欢不畏夕阳催。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "郢城西楼吟",
        "author": "郎士元",
        "content": "连山尽处水萦回，山上戍门临水开。朱栏直下一百丈，\n沙洲枫岸无来客，草绿花红山鸟鸣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "听邻家吹笙",
        "author": "郎士元",
        "content": "凤吹声如隔彩霞，不知墙外是谁家。\n重门深锁无寻处，疑有碧桃千树花。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "登丹阳北楼",
        "author": "郎士元",
        "content": "寒皋那可望，旅望又初还。迢递高楼上，萧条旷野闲。\n暮晴依远水，秋兴属连山。浮客时相见，霜凋动翠颜。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "题精舍寺",
        "author": "郎士元",
        "content": "石林精舍武溪东，夜扣禅关谒远公。月在上方诸品静，\n惟有双峰最高顶，此心期与故人同。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "双林寺谒傅大士",
        "author": "郎士元",
        "content": "草露经前代，津梁及后人。此方今示灭，何国更分身。\n月色空知夜，松阴不记春。犹怜下生日，应在一微尘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "山中即事",
        "author": "郎士元",
        "content": "入谷多春兴，乘舟棹碧浔。山云昨夜雨，溪水晓来深。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "湘夫人二首",
        "author": "郎士元",
        "content": "蛾眉对湘水，遥哭苍梧山。万乘既已殁，孤舟谁忍还。\n至今楚竹上，犹有泪痕斑。\n南有涔阳路，渺渺多新愁。桂酒神降时，回风江上秋。\n彩云忽无处，碧水空安流。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "盖少府新除江南尉问风俗",
        "author": "郎士元",
        "content": "闻君作尉向江潭，吴越风烟到自谙。客路寻常随竹影，\n惟有夜猿啼海树，思乡望国意难堪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "春宴张舍人宅",
        "author": "郎士元",
        "content": "懒寻芳草径，来接侍臣筵。山色知残雨，墙阴觉暮天。\n莺啼汉宫柳，花隔杜陵烟。地与东城接，春光醉目前。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "赠万生下第还吴）",
        "author": "郎士元",
        "content": "直道多不偶，美才应息机。灞陵春欲暮，云海独言归。\n为客成白首，入门嗟布衣。莼羹若可忆，惭出掩柴扉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送大德讲时河东徐明府招",
        "author": "郎士元",
        "content": "远近作人天，王城指日边。宰君迎说法，童子伴随缘。\n到处花为雨，行时杖出泉。今宵松月下，开阁想安禅。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "赴无锡别灵一上人",
        "author": "郎士元",
        "content": "高僧本姓竺，开士旧名林。一入春山裏，千峰不可寻。\n新年芳草遍，度日白云深。欲问微官去，悬知讶此心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送粲上人兼寄梁镇员外",
        "author": "郎士元",
        "content": "季月还乡独未能，林行溪宿厌层冰。尺素欲传三署客，\n借问从来香积寺，何时携手更同登。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送韦逸人归钟山",
        "author": "郎士元",
        "content": "逸人归路远，弟子出山迎。服药颜犹驻，耽书癖已成。\n柴扉多岁月，藜杖见公卿。更作儒林传，应须载姓名。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "登无锡北楼",
        "author": "郎士元",
        "content": "秋兴因危堞，归心过远山。风霜征雁早，江海旅人还。\n驿树寒仍密，渔舟晚更闲。仲宣何所赋，只欲滞柴关。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "和王相公题中书丛竹寄上元相公",
        "author": "郎士元",
        "content": "多时仙掖裏，色并翠琅玕。幽意含烟月，清阴庇蕙兰。\n枝繁宜露重，叶老爱天寒。竟日双鸾止，孤吟为一看。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "酬萧二十七侍御初秋言怀",
        "author": "郎士元",
        "content": "楚客秋多兴，江林月渐生。细枝凉叶动，极浦早鸿声。\n胜赏睽前夕，新诗报远情。曲高惭和者，惆怅闭寒城。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "奉和杜相公益昌路作",
        "author": "郎士元",
        "content": "春半梁山正落花，台衡受律向天涯。南去猿声傍双节，\n已见庙谟能喻蜀，新文更喜报金华。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "赋得长洲苑送李惠",
        "author": "郎士元",
        "content": "草深那可访，地久阻相传。散漫三秋雨，疏芜万里烟。\n都迷采兰处，强记馆娃年。客有游吴者，临风思眇然。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "别房士清",
        "author": "郎士元",
        "content": "世路还相见，偏堪泪满衣。那能郢门别，独向邺城归。\n平楚看蓬转，连山望鸟飞。苍苍岁阴暮，况复惜驰晖。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送彭偃房由赴朝因寄钱大郎中李十七舍人",
        "author": "郎士元",
        "content": "衰病已经年，西峰望楚天。风光欺鬓髮，秋色换山川。\n寂寞浮云外，支离汉水边。平生故人远，君去话潸然。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送李遂之越",
        "author": "郎士元",
        "content": "未习风波事，初为东越游。露沾湖草晚，月照海山秋。\n梅市门何处，兰亭水向流。西兴待潮信，落日满孤舟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送郑正则徐州行营",
        "author": "郎士元",
        "content": "从军非陇头，师在古徐州。气劲三河卒，功全万户侯。\n元戎阃外略，才子握中筹。莫听关山曲，还生塞上愁。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送钱拾遗归兼寄刘校书",
        "author": "郎士元",
        "content": "墟落岁阴暮，桑榆烟景昏。蝉声静空馆，雨色隔秋原。\n归客不可望，悠然林外村。终当报芸阁，携手醉柴门。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送郴县裴明府之任兼充宣慰",
        "author": "郎士元",
        "content": "白苹楚水三湘远，芳草秦城二月初。连雁北飞看欲尽，\n别后天涯何所寄，故交惟有袖中书。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送李敖湖南书记",
        "author": "郎士元",
        "content": "怜君才与阮家同，掌记能资亚相雄。入楚岂忘看泪竹，\n莫信衡湘书不到，年年秋雁过巴东。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送麹司直",
        "author": "郎士元",
        "content": "曙雪苍苍兼曙云，朔风烟雁不堪闻。\n贫交此别无他赠，唯有青山远送君。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送别",
        "author": "郎士元",
        "content": "穆陵关上秋云起，安陆城边远行子。\n薄暮寒蝉三两声，回头故乡千万里。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "咸阳西楼别窦审",
        "author": "郎士元",
        "content": "西楼迥起寒原上，霁日遥分万井间。小苑城隅连渭水，\n时命如今犹未偶，辞君拟欲拂衣还。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "闻蝉寄友人",
        "author": "郎士元",
        "content": "昨日始闻莺，今朝蝉又鸣。朱颜向华髮，定是几年程。\n故国白云远，閒居青草生。因垂数行泪，书寄十年兄。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "送李骑曹之灵武宁侍",
        "author": "郎士元",
        "content": "一岁一归宁，凉天数骑行。河来当塞曲，山远与沙平。\n纵猎旗风卷，听笳帐月生。新鸿引寒色，回日满京城。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "冯翊西楼",
        "author": "郎士元",
        "content": "城上西楼倚暮天，楼中归望正凄然。近郭乱山横古渡，\n陶令好文常对酒，相招一和白云篇。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "郢城秋望",
        "author": "郎士元",
        "content": "白首思归归不得，空山闻雁雁声哀。\n高城落日望西北，又见秋风逐水来。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "夜泊湘江",
        "author": "郎士元",
        "content": "湘山木落洞庭波，湘水连云秋雁多。\n寂寞舟中谁借问，月明只自听渔歌。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    },
    {
        "title": "闻吹杨叶者二首",
        "author": "郎士元",
        "content": "妙吹杨叶动悲笳，胡马迎风起恨赊。\n若是雁门寒月夜，此时应卷尽惊沙。\n天生一艺更无伦，寥亮幽音妙入神。\n吹向别离攀折处，当应合有断肠人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百四十八"
        }
    }
]