[
    {
        "title": "蒲鞋",
        "author": "刘章",
        "content": "吴江浪浸白蒲春，越女初挑一样新。\n纔自绣窗离玉指，便随罗袜上轻尘。\n石榴花下从容久，玳瑁筵前整顿频。\n今日高楼鸳瓦上，不知掷果是何人。",
        "dynasty": "宋",
        "collection_info": null
    },
    {
        "title": "题李西杰水竹居",
        "author": "刘章",
        "content": "在昔香山老，水友而竹师。\n心虚是师道，性静友亦宜。\n孰谓物理妙，乃为高贤资。\n佳哉陇西子，结屋溪之湄。\n溪上亦何有，有竹如在淇。\n涓涓峙寒碧，澄澄烛须眉。\n微风一披拂，杂佩声参差。\n俄顷万籁寂，粹然淡余姿。\n可但子师友，我方师友之。\n未到三嘆息，徒劳形梦思。",
        "dynasty": "宋",
        "collection_info": null
    }
]