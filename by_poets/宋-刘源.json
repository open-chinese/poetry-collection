[
    {
        "title": "水调歌头 几载沧江梦",
        "author": "刘源",
        "content": "几载沧江梦，此夕复经过。\n双台双峙如画，空翠滴晴波。\n不是先生高节，激起清风千古，汉鼎复如何。\n矫首望天际，烟树翠婆娑。\n危楼下，数不尽，去帆多。\n人人惊肉生髀，却日欲挥戈。\n谁识矶边泉石，别有壶中天地，烟雨一青蓑。\n自笑亦华发，三叹吊岩阿。",
        "dynasty": "宋",
        "collection_info": null
    }
]