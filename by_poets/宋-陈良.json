[
    {
        "title": "自紫极观过天柱",
        "author": "陈良",
        "content": "道在吾身宇宙宽，朝踰云岫暮云关。\n丹灵不服春风转，欲度世人那得閒。",
        "dynasty": "宋",
        "collection_info": null
    },
    {
        "title": "雪中浴冷泉示诸友",
        "author": "陈良",
        "content": "风鼓空林雪蔽山，身如铁石不知寒。\n尘埃岂是相随物，付与溪流出世閒。",
        "dynasty": "宋",
        "collection_info": null
    },
    {
        "title": "琼花",
        "author": "陈良",
        "content": "淮海春深照月长，灵祠佳树擅孤芳。\n人迷三月天山雪，风逗千门汉殿香。\n上苑菁葱思旧赏，金闺回旋入新章。\n后庭遗韵歌声好，试折琼枝荐一觞。",
        "dynasty": "宋",
        "collection_info": null
    },
    {
        "title": "诗一首",
        "author": "陈良",
        "content": "父子联荣世所希，予家何幸窃恩辉。\n自惭不及吾儿甚，得向亲前谢绿衣。",
        "dynasty": "宋",
        "collection_info": null
    }
]