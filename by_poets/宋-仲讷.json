[
    {
        "title": "负暄闲眠",
        "author": "仲讷",
        "content": "茅檐晴日暖于春，一枕钧天乐事新。\n满眼繁花皆得意，午眠安稳却无人。",
        "dynasty": "宋",
        "collection_info": null
    },
    {
        "title": "送唐御史",
        "author": "仲讷",
        "content": "力犯雷霆众共危，远投魑魅独为宜。\n忠州学业真无负，高庙神灵固有知。\n自倚圣明容直道，未甘憔悴死荒陲。\n满朝卿相多公议，莫把文章作楚辞。",
        "dynasty": "宋",
        "collection_info": null
    }
]