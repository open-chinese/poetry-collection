[
    {
        "uuid": "468317a641bb44afbbe0d172d45935e5",
        "title": "正月五日漫兴",
        "author": "余芑舒",
        "content": "雪檐晴作雨，道空日如年。\n燕坐无余事，床头易一编。",
        "dynasty": "宋",
        "collection_info": null
    },
    {
        "uuid": "aee180f4b84286f0dd5b6a96415b54a8",
        "title": "南轩独坐",
        "author": "余芑舒",
        "content": "往来都是由天造，妙处何须更我为。\n但向物初看老子，恍然身外有婴儿。",
        "dynasty": "宋",
        "collection_info": null
    },
    {
        "uuid": "8167cfbb01cdf69a113d49720b0e3a89",
        "title": "九月二十四日",
        "author": "余芑舒",
        "content": "蝶翅平沉疑坠叶，蝉声孤起在高枝。\n空庭秋意无人会，月转西楼淡淡时。",
        "dynasty": "宋",
        "collection_info": null
    },
    {
        "uuid": "dd91147e0c4735ab89274e3539cd5ac1",
        "title": "天门山",
        "author": "余芑舒",
        "content": "谁将嘉号标奇观，山鸟山花第一重。\n天阙常时瞻北极，县图此处数西峰。\n景云百战犹遗址，当日诸公几瘦筇。\n定有英灵来访旧，夜闻嘶马晓无踪。",
        "dynasty": "宋",
        "collection_info": null
    },
    {
        "uuid": "701c88b3b4247f55ba56063e182c2973",
        "title": "岁寒山",
        "author": "余芑舒",
        "content": "岁寒老石尚干霄，松柏摧残只艾萧。\n岣嵝字昏烟漠漠，空同人去夜寥寥。\n凉蝉高挂千寻壁，断涧閒浮五石瓢。\n不信渠侬呼不醒，倘逢归鹤试招邀。",
        "dynasty": "宋",
        "collection_info": null
    },
    {
        "uuid": "de8e847ec645fa00a2dbdf01ebb22c94",
        "title": "悟道",
        "author": "余芑舒",
        "content": "何人解管身中事，今我纔知学有源。\n养得心源身事毕，春花秋月共忘言。",
        "dynasty": "宋",
        "collection_info": null
    }
]