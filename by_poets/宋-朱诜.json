[
    {
        "uuid": "2c37e41496b5bc7de1722718beae146b",
        "title": "画不如亭",
        "author": "朱诜",
        "content": "环遶皆山远胜滁，地无炎瘴气清虚。\n十亭留咏夸前辈，八景搜奇出故墟。\n拍岸惊涛通海道，插天峭壁壮侯居。\n烟云变态无穷极，百幅生绡画不如。",
        "dynasty": "宋",
        "collection_info": null
    },
    {
        "uuid": "1680141a6f42f0442e8c96137af94b20",
        "title": "丁巳春劝农",
        "author": "朱诜",
        "content": "劝农小队出东禅，春事平分花柳天。\n乱石藏云苍玉洞，小溪流水紫{艹缥}田。\n农忙处处扶犁雨，社近家家煮酒烟。\n野兴未厌归兴促，公余犹拟一横鞭。",
        "dynasty": "宋",
        "collection_info": null
    }
]