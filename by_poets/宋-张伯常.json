[
    {
        "title": "宿难老堂",
        "author": "张伯常",
        "content": "漆园秋凈夜堂虚，偶伴横林隠者居。\n纸绉白云垂帐厚，荻筛明月下帘疏。\n玉棋子夺三军令，金剪刀翻数体书。\n疏广拂衣惭不早，芰荷舟舫草茅芦。",
        "dynasty": "宋",
        "collection_info": null
    },
    {
        "title": "题双峰显祖院",
        "author": "张伯常",
        "content": "暖脉匀青地上苔，拂尘题柱记花开。\n海风一夜吹山雨，却送春寒入寺来。",
        "dynasty": "宋",
        "collection_info": null
    }
]