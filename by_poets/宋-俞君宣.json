[
    {
        "uuid": "f83a931a8940c3022b816d925e45af9e",
        "title": "采莲曲",
        "author": "俞君宣",
        "content": "小姨学采莲，两腕白于雪。\n花色妬缃裙，瓣瓣红如血。\n西邻小姑亦采莲，隔岸徒闻语笑喧。\n从来不相识，相呼好并船。\n停桡花下勤把手，他年何处投箕帚。\n苦乐参差不可言，此日花开得来否。\n难割藕丝肠，怕逢游冶郎。\n归去风吹小簟凉，时闻花外香。",
        "dynasty": "宋",
        "collection_info": null
    }
]