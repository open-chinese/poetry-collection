[
    {
        "uuid": "9f77e47b95a7b3646b184ca7ead019f9",
        "title": "中吕・喜春来秦定三年丙寅岁除夜，玉山舟中赋",
        "author": "张雨",
        "content": "江梅的的依茅舍，石濑溅溅漱玉沙，瓦瓯篷底送年华。\n问暮鸦，何处阿戎家？。",
        "dynasty": "元",
        "collection_info": null
    },
    {
        "uuid": "7fb531a977dde494040da9e58cc51131",
        "title": "双调・殿前欢杨廉夫席上有赠",
        "author": "张雨",
        "content": "小吴娃，玉盘仙掌载春霞。\n后堂绛帐重帘下，谁理琵琶？香山处士家，玉局仙人画，一刻春无价。\n老夫醉也，乌帽琼华。",
        "dynasty": "元",
        "collection_info": null
    },
    {
        "uuid": "b5f11528aa8bd1e3204cc2c1dc683b84",
        "title": "双调・水仙子",
        "author": "张雨",
        "content": "归来重整旧生涯，潇洒柴桑处士家。\n草庵儿不用高和大，会清标岂在繁华？纸糊窗，柏木榻。\n挂一幅单条画，供一枝得意花，自烧香童子煎茶。",
        "dynasty": "元",
        "collection_info": null
    }
]