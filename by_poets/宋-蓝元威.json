[
    {
        "uuid": "51703f9d6f0275c585a98fd427199a9d",
        "title": "寒",
        "author": "蓝元威",
        "content": "朔风阵阵送将来，日午柴门寂不开。\n灵照只教添短褐，孟光重唤暖深杯。\n苦吟檐角玲珑玉，闲拨炉头榾柮灰。\n移步东篱红日晚，细看冻蝶尚依梅。",
        "dynasty": "宋",
        "collection_info": null
    },
    {
        "uuid": "f849a1d4b416131f60ad97ed4fb8b40d",
        "title": "句",
        "author": "蓝元威",
        "content": "润松尽作龙钟结，匝地浑销雁齿高。",
        "dynasty": "宋",
        "collection_info": null
    }
]