[
    {
        "uuid": "15d0f3847558342486f2e9f5015620a1",
        "title": "高宗皇帝挽词  其一",
        "author": "留正",
        "content": "内禅尧咨舜，中兴夏配天。\n鸿名光宝册，奎画动星躔。\n静享仁人寿，书传圣政编。\n永言天下养，胡不万斯年。",
        "dynasty": "宋",
        "collection_info": null
    },
    {
        "uuid": "27f3ab03815fcbb13dcbee5ef39235bd",
        "title": "高宗皇帝挽词  其二",
        "author": "留正",
        "content": "南北休兵久，仁恩及物深。\n九龄终帝梦，四海遏韶音。\n圣学高于古，衰衣始自今。\n一抔陵上土，他日卜嵩岑。",
        "dynasty": "宋",
        "collection_info": null
    },
    {
        "uuid": "9914b759008b629c627e47f488726532",
        "title": "罗浮天汉桥",
        "author": "留正",
        "content": "霏霏细雨湿芝田，短短桃花照水妍。\n可惜洞门关不尽，彩虹天外着飞泉。",
        "dynasty": "宋",
        "collection_info": null
    }
]