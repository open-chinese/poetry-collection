[
    {
        "uuid": "08e34a788af6b8d0cd5146344636df50",
        "title": "月生",
        "author": "刘猛",
        "content": "月生十五前，日望光彩圆。\n月满十五后，日畏光彩瘦。\n不见夜花色，一尊成暗酒。\n匣中苔背铜，光短不照空。\n不惜补明月，惭无此良工。",
        "dynasty": "唐",
        "collection_info": null
    },
    {
        "uuid": "52bf60354cf71839492e50ee57136f0b",
        "title": "苦雨",
        "author": "刘猛",
        "content": "自念数年间，两手中藏钩。\n于心且无恨，他日为我羞。\n古老传童歌，连淫亦兵象。\n夜梦戈甲鸣，苦不愿年长。",
        "dynasty": "唐",
        "collection_info": null
    },
    {
        "uuid": "32ff90d15ada07bdc2be46dd8cbff999",
        "title": "晓",
        "author": "刘猛",
        "content": "朝梳一把白，夜泪千滴雨。\n可耻垂拱时，老作在家女。",
        "dynasty": "唐",
        "collection_info": null
    }
]