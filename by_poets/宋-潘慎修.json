[
    {
        "uuid": "b5e96f351456f6bf4f2021eed674a204",
        "title": "禁林讌会之什",
        "author": "潘慎修",
        "content": "红药深严肃广筵，嘉招仍许厕羣仙。\n忽窥宸翰云龙动，乍揭天辞日月悬。\n散作楷模争宝惜，永刊金石共流传。\n况当枚马从容地，仍集班扬侍从贤。\n敢窃休明为盛观，愿陈风咏播熏弦。\n不辞胜引承欢醉，长洽昇平亿万年。",
        "dynasty": "宋",
        "collection_info": null
    },
    {
        "uuid": "fe1827bd03004be9346484d62e28edfe",
        "title": "句",
        "author": "潘慎修",
        "content": "如今纵得仙翁术，也怯君王四路饶。",
        "dynasty": "宋",
        "collection_info": null
    }
]