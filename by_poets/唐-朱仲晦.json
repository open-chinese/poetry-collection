[
    {
        "title": "荅王无功问故园",
        "author": "朱仲晦",
        "content": "我从铜州来，见子上京客。\n问我故乡事，慰子羁旅色。\n子问我所知，我对子应识。\n朋游总强健，童稚各长成。\n华宗盛文史，连墙富池亭。\n独子园最古，旧林间新垧。\n柳行随堤势，茅斋看地形。\n竹从去年移，梅是今年荣。\n渠水经夏响，石苔终岁青。\n院果早晚熟，林花先后明。\n语罢相叹息，浩然起深情。\n归哉且五斗，饷子东皐耕。",
        "dynasty": "唐",
        "collection_info": null
    },
    {
        "title": "答王无功问故园",
        "author": "朱仲晦",
        "content": "我从铜州来，见子上京客。问我故乡事，慰子羁旅色。\n子问我所知，我对子应识。朋游总强健，童稚各长成。\n华宗盛文史，连墙富池亭。独子园最古，旧林间新垧。\n柳行随堤势，茅斋看地形。竹从去年移，梅是今年荣。\n渠水经夏响，石苔终岁青。院果早晚熟，林花先后明。\n语罢相叹息，浩然起深情。归哉且五斗，饷子东皋耕。",
        "dynasty": "唐",
        "collection_info": {
            "collection": "御定全唐诗",
            "volume": "卷三十八"
        }
    }
]