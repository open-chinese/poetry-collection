[
    {
        "uuid": "fec20614cc0638e35668c9bc98a62350",
        "title": "双皂荚行",
        "author": "陈叔度",
        "content": "绿叶森森迎晓日，双双暗结秋霜实。\n干坤造化借风流，阴灵滑稽为谁匹。\n一蔕双葩心两同，风力雨绵神其功。\n中官始奏献奇异，祥图瑞牒挥毫锋。\n四海万方只一株，缭绕周墙百丈余。\n侍从宫娃共争取，攀援棘刺血罗襦。\n采得温泉奉金辇，雪莹肌肤红玉暖。\n合欢当前此物生，上皇都笑天机浅。",
        "dynasty": "宋",
        "collection_info": null
    }
]