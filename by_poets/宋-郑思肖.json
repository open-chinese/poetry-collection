[
    {
        "uuid": "64418619272e99900b0f2a9a28680d9d",
        "title": "黄帝洞庭张乐图",
        "author": "郑思肖",
        "content": "天水相涵万象清，咸池真乐妙无根。\n大音岂在九霄外，有意听时却不闻。",
        "dynasty": "宋",
        "collection_info": null
    },
    {
        "uuid": "7a58ae0885d5d8a90195d66307d7b165",
        "title": "尧民击壤图",
        "author": "郑思肖",
        "content": "百姓相忘尧帝春，耕田凿井淡无情。\n只今正是何年月，日日月从东向生。",
        "dynasty": "宋",
        "collection_info": null
    },
    {
        "uuid": "b5689fab35c02f98375e3a6e67ac4a2a",
        "title": "巢父洗耳图",
        "author": "郑思肖",
        "content": "万事喧喧杂响中，细参巢父意无穷。\n须还半掬溪边水，方始教君耳不聋。",
        "dynasty": "宋",
        "collection_info": null
    },
    {
        "uuid": "41d3dd6416e53fb82a407feb44d7fa0b",
        "title": "许由弃瓢图",
        "author": "郑思肖",
        "content": "天下摇头不肯为，恰如瓢挂老松枝。\n许由不在箕山在，千古高风属阿谁。",
        "dynasty": "宋",
        "collection_info": null
    },
    {
        "uuid": "3e736f2e9a139aa8af78423c01b21fca",
        "title": "吕望垂钓图",
        "author": "郑思肖",
        "content": "八十翁翁心尚孩，渭滨痴坐弄徘徊。\n当初若是逃名者，谁要文王上钓来。",
        "dynasty": "宋",
        "collection_info": null
    },
    {
        "uuid": "948494545809110237de994a69e52c49",
        "title": "夷齐西山图",
        "author": "郑思肖",
        "content": "扣马痴心谏不休，既拚一死百无忧。\n因何留得首阳在，只说商家不说周。",
        "dynasty": "宋",
        "collection_info": null
    },
    {
        "uuid": "a31d861800f1c81809447e4b0084985a",
        "title": "老子度关图",
        "author": "郑思肖",
        "content": "紫气东来压万山，老聃吐舌笑开颜。\n青牛车外天风阔，摇动当年函谷关。",
        "dynasty": "宋",
        "collection_info": null
    },
    {
        "uuid": "3ad640c772c4ef0e2b40461a00a9ed64",
        "title": "纪昌贯蝨悟射图",
        "author": "郑思肖",
        "content": "从来绝艺欲超伦，何止弯弓用意深。\n觑破微尘微极处，忽开大地见红心。",
        "dynasty": "宋",
        "collection_info": null
    },
    {
        "uuid": "817b63e16a539cf09b56e5ea3e6032f1",
        "title": "钟子期听琴图",
        "author": "郑思肖",
        "content": "一契高山流水心，形神空静两忘情。\n自非父母所生耳，听见伯牙声外声。",
        "dynasty": "宋",
        "collection_info": null
    },
    {
        "uuid": "d73590b1a80ba1d6034f9ad8dea178e3",
        "title": "伯牙绝弦图",
        "author": "郑思肖",
        "content": "终不求人更赏音，只当仰面看山林。\n一双閒手无聊頼，满地斜阳是此心。",
        "dynasty": "宋",
        "collection_info": null
    },
    {
        "uuid": "b9da52484018e802ed7503e3d1254c67",
        "title": "荣启期三乐图",
        "author": "郑思肖",
        "content": "生死悠悠付老天，启期三乐亦超然。\n此身不得为男子，空活人间九十年。",
        "dynasty": "宋",
        "collection_info": null
    },
    {
        "uuid": "23a6639fa665ce6d04504156badf3294",
        "title": "伯乐相马图",
        "author": "郑思肖",
        "content": "冀地群中不可留，如龙走地绝无俦。\n何劳伯乐一相顾，抹过西风数百州。",
        "dynasty": "宋",
        "collection_info": null
    },
    {
        "uuid": "e4f15b7d7a66906907298844ee91f143",
        "title": "庄子梦蝶图",
        "author": "郑思肖",
        "content": "素来梦觉两俱空，开眼还如阖眼同。\n蝶是庄周周是蝶，百花无口駡春风。",
        "dynasty": "宋",
        "collection_info": null
    },
    {
        "uuid": "fb0d8dd89f072209b3d5fc3bdbd560d8",
        "title": "轮扁谏读书图",
        "author": "郑思肖",
        "content": "轮扁释椎开口谏，国君据坐展书开。\n古人糟粕终枯淡，谁醉天然滋味来。",
        "dynasty": "宋",
        "collection_info": null
    },
    {
        "uuid": "ad86f735439a12913906b90b6e066b35",
        "title": "卞和泣玉图",
        "author": "郑思肖",
        "content": "大璞中函天地精，卞和抱出愈分明。\n一番刖足一番哭，哭杀世人无眼睛。",
        "dynasty": "宋",
        "collection_info": null
    },
    {
        "uuid": "8150feb2c36ecfafbb15067dca0881de",
        "title": "宁戚饭牛图",
        "author": "郑思肖",
        "content": "斯人岂是饭牛者，浩叹空怀扣角悲。\n说到漫漫长夜处，南山白石也攒眉。",
        "dynasty": "宋",
        "collection_info": null
    },
    {
        "uuid": "7d7fc6dc1c4940f9a7e31ce2a150836c",
        "title": "孺子濯缨图",
        "author": "郑思肖",
        "content": "秋影澄澄湛碧波，濯缨人远意如何。\n临风歌罢飘然去，卖弄沧浪清处多。",
        "dynasty": "宋",
        "collection_info": null
    },
    {
        "uuid": "81a1d400c3f74c1c6c7ab482d2e17614",
        "title": "叶公画龙图",
        "author": "郑思肖",
        "content": "神物难传变化时，叶公眼外泄天机。\n一从亲见真头角，满手风云雷电飞。",
        "dynasty": "宋",
        "collection_info": null
    },
    {
        "uuid": "bd3228b2c14a0f2995c2a880c6ad4527",
        "title": "孟尝君度关图",
        "author": "郑思肖",
        "content": "狐白裘边事若难，孟尝门下亦何颜。\n若无意智翻身去，半夜焉能度此关。",
        "dynasty": "宋",
        "collection_info": null
    },
    {
        "uuid": "f84e9e5cb0bcbf2e9b7d5d23321269b6",
        "title": "屈原九歌图",
        "author": "郑思肖",
        "content": "楚人念念爱清湘，苦忆九歌频断肠。\n只道此中皆楚国，还于何处拜东皇。",
        "dynasty": "宋",
        "collection_info": null
    },
    {
        "uuid": "b9d13674ade6eefba50a2fdbb428b27d",
        "title": "屈原餐菊图",
        "author": "郑思肖",
        "content": "谁念三闾久陆沉，饱霜犹自傲秋深。\n年年吞吐说不得，一见黄花一苦心。",
        "dynasty": "宋",
        "collection_info": null
    },
    {
        "uuid": "b7d6400f659bbc9c73ee2a1a6575d3b1",
        "title": "范蠡扁舟图",
        "author": "郑思肖",
        "content": "乌喙无情奈若何，功成只合理渔簑。\n跃身吴越兴亡外，一舸江湖风月多。",
        "dynasty": "宋",
        "collection_info": null
    },
    {
        "uuid": "76f89ad1e46741adb625b9771c9ee00d",
        "title": "毛遂脱颖图",
        "author": "郑思肖",
        "content": "十九人中不数君，当机勇辩独超群。\n若非末后脱颖出，多得英风泼楚云。",
        "dynasty": "宋",
        "collection_info": null
    },
    {
        "uuid": "3250619edb4e253559ee49867e30f680",
        "title": "鲁欹器图",
        "author": "郑思肖",
        "content": "此心安分即逍遥，无欲何愁外境摇。\n纔有秋毫失中正，一杯水亦不能消。",
        "dynasty": "宋",
        "collection_info": null
    },
    {
        "uuid": "742f03f37766f8e17187f8df6752cf78",
        "title": "列子窃鈇图",
        "author": "郑思肖",
        "content": "宇宙茫茫尽坦途，莫将得失自相辜。\n胸中若有一些子，大地山河俱窃鈇。",
        "dynasty": "宋",
        "collection_info": null
    },
    {
        "uuid": "9a0024db632e0b334bf0ddb253f9746d",
        "title": "秋胡子图",
        "author": "郑思肖",
        "content": "郎归犹未到家中，艳语勾春妾面红。\n叵耐相逢不相识，梅花那肯恋东风。",
        "dynasty": "宋",
        "collection_info": null
    },
    {
        "uuid": "fce922a0491d967168cd3415a5c7d3a9",
        "title": "西施捧心图",
        "author": "郑思肖",
        "content": "荡尽吴王醉后春，化为颦笑艳精神。\n当胸一点痛得别，直是妖娆恼杀人。",
        "dynasty": "宋",
        "collection_info": null
    },
    {
        "uuid": "45fb4f0217adf3afa8fda559b9625c42",
        "title": "骊山老姥磨铁杵欲作绣针图",
        "author": "郑思肖",
        "content": "欲化龟蛇生圣胎，骊山微意孰能猜。\n纯钢一块都磨尽，不信纤毫眼不开。",
        "dynasty": "宋",
        "collection_info": null
    },
    {
        "uuid": "93d565175942c9b2dee3564afad3f3bf",
        "title": "秦女吹箫图",
        "author": "郑思肖",
        "content": "弄玉飘飘仙女姿，凤凰低舞久相期。\n箫中应有别一曲，飞出青天影外吹。",
        "dynasty": "宋",
        "collection_info": null
    },
    {
        "uuid": "8b14686ca5703275ecf666af628096d9",
        "title": "湘灵鼓瑟图",
        "author": "郑思肖",
        "content": "雾质烟姿雪月心，凌波无迹似多情。\n试听谁在湘江上，彷佛秋风曲数声。",
        "dynasty": "宋",
        "collection_info": null
    },
    {
        "uuid": "ca8824137f8c56d45fe963bc945977d8",
        "title": "毛女图",
        "author": "郑思肖",
        "content": "六国倾城辇入秦，深花密柳鏁青春。\n神仙自有长生路，岂是阿房宫裏人。",
        "dynasty": "宋",
        "collection_info": null
    },
    {
        "uuid": "23c56cd33c5125cdfa1796339d87ce12",
        "title": "徐福采药图",
        "author": "郑思肖",
        "content": "仙药长生不易求，仙山可在海东头。\n祖龙灭尽诸侯后，徐福却来赢一筹。",
        "dynasty": "宋",
        "collection_info": null
    },
    {
        "uuid": "c1a50b89039713e08dc22bc0a68446aa",
        "title": "青门种瓜图",
        "author": "郑思肖",
        "content": "百二山河势莫当，咸阳谁付与高皇。\n尽嫌嬴政鲍鱼臭，争慕邵平瓜圃香。",
        "dynasty": "宋",
        "collection_info": null
    },
    {
        "uuid": "bb4cffc1649f74aac7a19b91df9b88a1",
        "title": "汉高祖将韩信图",
        "author": "郑思肖",
        "content": "先入关中得计多，彭城未是汉山河。\n不操擒纵英雄手，韩信何由肯倒戈。",
        "dynasty": "宋",
        "collection_info": null
    },
    {
        "uuid": "0b65b28c1f76778d90a9a621fe6370cc",
        "title": "张子房遇黄石公图",
        "author": "郑思肖",
        "content": "三度桥边伺老仙，始将兵法尽相传。\n不知蹑足此一计，还出书中第几篇。",
        "dynasty": "宋",
        "collection_info": null
    },
    {
        "uuid": "1074a855bc48c8ab90abb6e394223d8c",
        "title": "四皓图",
        "author": "郑思肖",
        "content": "晔晔紫芝岩石隈，避秦有地似蓬莱。\n可怜白髮坐不定，又被汉朝呼出来。",
        "dynasty": "宋",
        "collection_info": null
    },
    {
        "uuid": "6f47ae26330e9032d64823445915e5a3",
        "title": "周亚夫细柳营图",
        "author": "郑思肖",
        "content": "细柳营中作略殊，宁容直入骤先驱。\n不因一见入门诀，文帝何曾识亚夫。",
        "dynasty": "宋",
        "collection_info": null
    },
    {
        "uuid": "102c97a1cda1cce533291238e423fda8",
        "title": "李广射石虎图",
        "author": "郑思肖",
        "content": "怪石蹲身草芥中，错疑猛虎喷腥风。\n何消重费将军力，只在当头一箭功。",
        "dynasty": "宋",
        "collection_info": null
    },
    {
        "uuid": "1fb8267d43be9dc9fe578bc9fd757184",
        "title": "董仲舒不窥园图",
        "author": "郑思肖",
        "content": "西汉诸儒君最醇，无人见面意应深。\n三年尽力窥经史，一旦看花了古今。",
        "dynasty": "宋",
        "collection_info": null
    },
    {
        "uuid": "2bdf966b11ed3bb709ca8b7292b07ad3",
        "title": "苏武牧羊假寐图",
        "author": "郑思肖",
        "content": "十九年间堕渺茫，饥来啮雪齿生香。\n一心只梦飞归国，双眼何曾看见羊。",
        "dynasty": "宋",
        "collection_info": null
    },
    {
        "uuid": "cc14d878657a43d1838af8fd85870d22",
        "title": "苏李泣别图",
        "author": "郑思肖",
        "content": "同为武帝一时人，忠逆分违感慨深。\n早信子卿归汉去，泪痕滴滴滴黄金。",
        "dynasty": "宋",
        "collection_info": null
    },
    {
        "uuid": "1b41cced3a1ed49a66943063e0b22803",
        "title": "司马相如题柱图",
        "author": "郑思肖",
        "content": "初上昇仙何慷慨，重来衣锦颇从容。\n男儿意气当如此，透过禹门方是龙。",
        "dynasty": "宋",
        "collection_info": null
    },
    {
        "uuid": "09be9ecb4287803ffb3bb8f948cb9ccd",
        "title": "张骞乘槎图",
        "author": "郑思肖",
        "content": "牛女宫中事若何，亲身曾得上天河。\n逢人莫说支机石，漏洩苍苍意已多。",
        "dynasty": "宋",
        "collection_info": null
    },
    {
        "uuid": "0eeeabe779146516d65aa337845465f8",
        "title": "翟公交情图",
        "author": "郑思肖",
        "content": "翟公冷语久逾新，汉世交情古亦今。\n不被死生贫贱转，此时方始见人心。",
        "dynasty": "宋",
        "collection_info": null
    },
    {
        "uuid": "f5e226123d961e493783b38567d53bc9",
        "title": "朱买臣卖柴图",
        "author": "郑思肖",
        "content": "年当五十始荣华，覆水难收重叹嗟。\n岂信后来春色别，满柴担上尽开花。",
        "dynasty": "宋",
        "collection_info": null
    },
    {
        "uuid": "97f26d23cc499120fb2a69bcb3002f67",
        "title": "二疏东门祖帐图",
        "author": "郑思肖",
        "content": "昔日贤哉二大夫，东门祖帐耀通衢。\n太平时节独先去，阖国人知此意无。",
        "dynasty": "宋",
        "collection_info": null
    },
    {
        "uuid": "8fea89cabff6e5a9a08516b9e6523a9a",
        "title": "严君平垂帘卖卜图",
        "author": "郑思肖",
        "content": "多是垂帘自养神，仅能了日即安贫。\n不离忠孝谈玄妙，岂是寻常卖卜人。",
        "dynasty": "宋",
        "collection_info": null
    },
    {
        "uuid": "e8c78de02a28d49a351ff74fec16d7ca",
        "title": "皇初平牧羊图",
        "author": "郑思肖",
        "content": "兄弟参商四十春，金华山裏问斜曛。\n相逢不是牧羊客，白石颟顸冷笑君。",
        "dynasty": "宋",
        "collection_info": null
    },
    {
        "uuid": "583b4bedae6fe6596f1cd138bfe91465",
        "title": "西王母蟠桃宴图",
        "author": "郑思肖",
        "content": "玄圃筵开物外春，万仙欢笑动精神。\n蟠桃种子今犹在，谁是三千年后人。",
        "dynasty": "宋",
        "collection_info": null
    },
    {
        "uuid": "ba02e60b330114718a63ae11d362dfe7",
        "title": "严子陵垂钓图",
        "author": "郑思肖",
        "content": "新莽纷纷未有涯，桐江山水颇为嘉。\n无心偶向一丝上，钓得清风满汉家。",
        "dynasty": "宋",
        "collection_info": null
    },
    {
        "uuid": "ee24835a36e1fec7d3be26f90b19c861",
        "title": "袁安卧雪图",
        "author": "郑思肖",
        "content": "飞玉堆寒二丈过，杜门僵卧养天和。\n不愁屋外六花大，但觉胸中清气多。",
        "dynasty": "宋",
        "collection_info": null
    },
    {
        "uuid": "76361221bc149e67f76062425a9c64e7",
        "title": "高凤读书漂麦图",
        "author": "郑思肖",
        "content": "癖爱诗书苦未休，肯将俗事挂心头。\n等閒痛快语言外，那见雨来和麦流。",
        "dynasty": "宋",
        "collection_info": null
    },
    {
        "uuid": "56a2ca93e160db874957086e878eb8dc",
        "title": "张天师飞昇图",
        "author": "郑思肖",
        "content": "玉局曾经拜老君，子孙今尚宝玄文。\n要知龙虎山前意，但看空中数片云。",
        "dynasty": "宋",
        "collection_info": null
    },
    {
        "uuid": "d605628e78f5ee26e30193db9cbc0cc9",
        "title": "王粲覆棋图",
        "author": "郑思肖",
        "content": "鸦鹭争飞局局殊，便生国手亦难图。\n未曾落子有一着，王粲还能覆得无。",
        "dynasty": "宋",
        "collection_info": null
    },
    {
        "uuid": "a66a967817eb561a61cb1aa0dc3076c2",
        "title": "先主三顾草庐图",
        "author": "郑思肖",
        "content": "抱膝高吟梁父时，卧龙致雨未为迟。\n若无三顾草庐意，剖出心肝卖与谁。",
        "dynasty": "宋",
        "collection_info": null
    },
    {
        "uuid": "da8124ad9d452f7c5b3c2363c0417000",
        "title": "孔明出师表图",
        "author": "郑思肖",
        "content": "一身英气射光芒，北定中原事转长。\n落得两篇出师表，至今只是汉文章。",
        "dynasty": "宋",
        "collection_info": null
    },
    {
        "uuid": "2c10823123bb29a59408a3ce9a2c30eb",
        "title": "孔明成都八阵图",
        "author": "郑思肖",
        "content": "孔明抱义耻偏安，不道中兴事业难。\n頼有石头知落处，任从人换八门看。",
        "dynasty": "宋",
        "collection_info": null
    },
    {
        "uuid": "e6302b6c7f9fc2c24ba9bc697364a787",
        "title": "王祥卧冰图",
        "author": "郑思肖",
        "content": "母病杯羹意未谐，解衣竟欲卧冰开。\n有心直透清波下，安得无鱼跃出来。",
        "dynasty": "宋",
        "collection_info": null
    },
    {
        "uuid": "63db3b20c92e367a8cfac553810d5b0f",
        "title": "王衍举阿堵物图",
        "author": "郑思肖",
        "content": "口不言钱早不同，何须相试苦相攻。\n今朝叱去阿堵物，一室玲珑分外空。",
        "dynasty": "宋",
        "collection_info": null
    },
    {
        "uuid": "aa3d0d0fc51ce62b4abea5d2169f04c2",
        "title": "竹林七贤图",
        "author": "郑思肖",
        "content": "清谈何补晋江山，谁与中原了岁寒。\n惟有白云三四片，飞来自向古琅玕。",
        "dynasty": "宋",
        "collection_info": null
    },
    {
        "uuid": "f29a1fdb0ab73a00f12087915d75d283",
        "title": "王子猷看竹图",
        "author": "郑思肖",
        "content": "秋沁徽之骨亦清，翠光如水漾空明。\n只图一见此君面，谁更问人閒姓名。",
        "dynasty": "宋",
        "collection_info": null
    },
    {
        "uuid": "045845b55f0d5d5fd5bdcf99ed4e1eb9",
        "title": "王子猷访戴图",
        "author": "郑思肖",
        "content": "雪夜怀人泛剡溪，造门而返是还非。\n不曾相见犹相见，满载清风独自归。",
        "dynasty": "宋",
        "collection_info": null
    },
    {
        "uuid": "7b6625e27f7b2d833eac007a07d345b4",
        "title": "阮籍醉眠酒家图",
        "author": "郑思肖",
        "content": "少妇当垆应怪人，陶陶一觉了残更。\n无情不作如花想，梦见醉乡生月明。",
        "dynasty": "宋",
        "collection_info": null
    },
    {
        "uuid": "c525dc64bb80453f5e420bace7356219",
        "title": "刘伶荷锸图",
        "author": "郑思肖",
        "content": "酒国韶光无际涯，大人境界绝朋侪。\n生来自有一方地，何待醉终纔始埋。",
        "dynasty": "宋",
        "collection_info": null
    },
    {
        "uuid": "b18707a716ffdcc8ccbc5b83aed670b6",
        "title": "戴安道破琴图",
        "author": "郑思肖",
        "content": "独抱洋洋太古心，王门何苦欲相寻。\n狂来宁可破琴去，不许俗人闻此音。",
        "dynasty": "宋",
        "collection_info": null
    },
    {
        "uuid": "ca602a69f5e459b10f6aec9526807fcc",
        "title": "毕卓瓮间图",
        "author": "郑思肖",
        "content": "醉玉颓来欲化仙，一漥和气蔼芳妍。\n终宵自向华胥去，吏部何曾瓮下眠。",
        "dynasty": "宋",
        "collection_info": null
    },
    {
        "uuid": "43fe0b5d731eaddd48096cd8c31a0419",
        "title": "孙康映雪读书图",
        "author": "郑思肖",
        "content": "孙康苦志惜居诸，雪夜无灯兴有余。\n冷地白光生破屋，自然开眼见诗书。",
        "dynasty": "宋",
        "collection_info": null
    },
    {
        "uuid": "32c7a22754d6679198bbef1e939763fe",
        "title": "张翰思莼鲈图",
        "author": "郑思肖",
        "content": "名爵虽荣心最苦，莼鲈有味食无厌。\n后来京洛风尘暗，转觉吴淞江水甜。",
        "dynasty": "宋",
        "collection_info": null
    },
    {
        "uuid": "6834e7ffe6ebf26ac83f71808cf50fa9",
        "title": "孙楚枕流潄石图",
        "author": "郑思肖",
        "content": "孙楚匆匆误答时，说来颇与事相违。\n枕流潄石翻为妙，活弄胸中倒一机。",
        "dynasty": "宋",
        "collection_info": null
    },
    {
        "uuid": "321e545f43b15dc33a86561de6a080a5",
        "title": "庾亮登南楼图",
        "author": "郑思肖",
        "content": "老子情怀颇滑稽，登楼恰喜月明时。\n虽然于此兴不浅，要且诸人知不知。",
        "dynasty": "宋",
        "collection_info": null
    },
    {
        "uuid": "ae42ffbfdd02f241fc311eca6e0b037c",
        "title": "周处除三害图",
        "author": "郑思肖",
        "content": "一朝周处奋英豪，三害皆除岂惮劳。\n若是不能降自己，纵屠龙虎不为高。",
        "dynasty": "宋",
        "collection_info": null
    },
    {
        "uuid": "990cb87fcc89cac81d3ff58691f1c644",
        "title": "王羲之兰亭图",
        "author": "郑思肖",
        "content": "犹记兰亭三月三，流觞曲水畅清酣。\n分明一段永和意，好向羲之笔外参。",
        "dynasty": "宋",
        "collection_info": null
    },
    {
        "uuid": "385537e81d083b6a2e641678dc6e20f7",
        "title": "桓伊三弄图",
        "author": "郑思肖",
        "content": "倾盖相逢不问谁，知音那肯露心机。\n一声吹破清秋影，惊散闲云各自飞。",
        "dynasty": "宋",
        "collection_info": null
    },
    {
        "uuid": "58f6b13b08792897c392e4cd5570e09b",
        "title": "车武子聚萤读书图",
        "author": "郑思肖",
        "content": "武子耽书不暂忘，练囊终夜照凄凉。\n读来读去东方白，笑杀流萤数点光。",
        "dynasty": "宋",
        "collection_info": null
    },
    {
        "uuid": "7f015dd3e455a3cffd9d8ff459f860a8",
        "title": "陆绩怀橘遗母图",
        "author": "郑思肖",
        "content": "独荐霜丸意不安，谁供甘旨侍团圞。\n蓦然忆着娘生面，万树黄金尽喜欢。",
        "dynasty": "宋",
        "collection_info": null
    },
    {
        "uuid": "fc911cdb7596e4b6752099fdb3e19aa5",
        "title": "吴隠之饮贪泉图",
        "author": "郑思肖",
        "content": "外物终难换肺肠，隠之清介顿生狂。\n便教饮尽贪泉水，只觉通身白雪香。",
        "dynasty": "宋",
        "collection_info": null
    },
    {
        "uuid": "beb3922cbd5c80d240daf94eda1684da",
        "title": "郝隆晒腹书图",
        "author": "郑思肖",
        "content": "七夕庭中罗绮干，邻家应是鄙儒冠。\n文章满腹无人识，铺与青天白日看。",
        "dynasty": "宋",
        "collection_info": null
    },
    {
        "uuid": "2e42111404d9194c748ccee4a02ee6ab",
        "title": "陶渊明三径图",
        "author": "郑思肖",
        "content": "老气苍寒松树活，閒情幽淡菊花开。\n一条古路无人走，还且与人相往来。",
        "dynasty": "宋",
        "collection_info": null
    },
    {
        "uuid": "45c0f0ab5a58355b29c41012541b0dbb",
        "title": "陶渊明对菊图",
        "author": "郑思肖",
        "content": "彭泽归来老岁华，东篱尽可了生涯。\n谁知秋意凋零后，最耐风霜有此花。",
        "dynasty": "宋",
        "collection_info": null
    },
    {
        "uuid": "4b483f817cbaaf33778179336b51e7fe",
        "title": "王孝伯痛饮读离骚图",
        "author": "郑思肖",
        "content": "名士天生磊落才，只耽痛饮罄樽罍。\n谁传一味解酲法，歌断离骚眼自开。",
        "dynasty": "宋",
        "collection_info": null
    },
    {
        "uuid": "3a2d1395645552989743df1728b387bd",
        "title": "许真君飞昇图",
        "author": "郑思肖",
        "content": "铁柱遗踪尚俨然，五陵后必出群仙。\n当时谌姆说甚么，四十二人都上天。",
        "dynasty": "宋",
        "collection_info": null
    },
    {
        "uuid": "b5750dae9666bca72633f19806689cda",
        "title": "孙登长啸图",
        "author": "郑思肖",
        "content": "碧眼空空照九州，阮公不是我同流。\n划然长啸谁听得，独有苏门山点头。",
        "dynasty": "宋",
        "collection_info": null
    },
    {
        "uuid": "52dbda03b3ce7d1c90bdb22df460d54e",
        "title": "王烈餐石髓图",
        "author": "郑思肖",
        "content": "五百年方开此山，寒光浮暖湿而干。\n明明正是洪蒙髓，只恐凡人不肯餐。",
        "dynasty": "宋",
        "collection_info": null
    },
    {
        "uuid": "e5a11c85b5e1c65cd5a229647886a119",
        "title": "桃源图",
        "author": "郑思肖",
        "content": "长城徭役苦咨嗟，澧水偷春隠岁华。\n有耳不闻秦汉事，眼前日日赏桃花。",
        "dynasty": "宋",
        "collection_info": null
    },
    {
        "uuid": "b2e32320d84c9815ac4e62eacf14a966",
        "title": "烂柯图",
        "author": "郑思肖",
        "content": "日出樵柴日落归，几年黑白梦纷飞。\n看来直待斧柯烂，始悟老仙棋外机。",
        "dynasty": "宋",
        "collection_info": null
    },
    {
        "uuid": "749e94a4d4879f92615f4afcd5028c1e",
        "title": "延平跃剑图",
        "author": "郑思肖",
        "content": "白昼平津涌似雷，尽惊灵物出尘埃。\n倒翻三尺挥空去，对舞双龙破浪来。",
        "dynasty": "宋",
        "collection_info": null
    },
    {
        "uuid": "d5a4da9d4cec1e7be9ee8ed5029f5f0b",
        "title": "陶弘景三层楼听松风图",
        "author": "郑思肖",
        "content": "弘景层楼掉太清，万龙捲翠响泠泠。\n此心不出三界看，一片秋声何处听。",
        "dynasty": "宋",
        "collection_info": null
    },
    {
        "uuid": "1e380a834a13cd2fb7a5822f36614c50",
        "title": "文选阁图",
        "author": "郑思肖",
        "content": "太子奢华能几年，尽将春梦付荒烟。\n错听古调一两拍，空嗅斯文数百篇。",
        "dynasty": "宋",
        "collection_info": null
    },
    {
        "uuid": "47c28bed33e45810d556926332e0a904",
        "title": "唐明皇游月宫图",
        "author": "郑思肖",
        "content": "玉仗飞行驭太空，须臾径到广寒宫。\n三郎胸次无高见，落眼蟾蜍光影中。",
        "dynasty": "宋",
        "collection_info": null
    },
    {
        "uuid": "b80914c595786cd96fc54b5d095b2d70",
        "title": "李靖天瓢图",
        "author": "郑思肖",
        "content": "梦裏骑龙出八荒，扫空热恼作清凉。\n不消数滴天瓢雨，凈洗娑婆透骨香。",
        "dynasty": "宋",
        "collection_info": null
    },
    {
        "uuid": "90ad1202896c75f529c5e7e362e908d4",
        "title": "王勃滕王阁记图",
        "author": "郑思肖",
        "content": "王勃清才俊不禁，烂铺艷锦赏知音。\n空余高阁青云裏，谁识落霞秋水心。",
        "dynasty": "宋",
        "collection_info": null
    },
    {
        "uuid": "640a682127fdf7ad376de5f56d9d96d3",
        "title": "狄仁杰白云亲舍图",
        "author": "郑思肖",
        "content": "驻马回头眺碧空，河阳在望去匆匆。\n吾亲虽舍白云下，岂出梁公一念中。",
        "dynasty": "宋",
        "collection_info": null
    },
    {
        "uuid": "58336f59dda205c26bb73c72e5315548",
        "title": "孟浩然归隠图",
        "author": "郑思肖",
        "content": "明主怜才若赐官，奔驰微禄负家山。\n狂吟搔首笑归去，满路秋光上醉颜。",
        "dynasty": "宋",
        "collection_info": null
    },
    {
        "uuid": "8836a14aaf5aa28ef0698fc98d4d44ab",
        "title": "李太白砚靴图",
        "author": "郑思肖",
        "content": "斗酒未干诗百篇，篇篇奇气走云烟。\n自从捧砚脱靴后，笑看唐家万里天。",
        "dynasty": "宋",
        "collection_info": null
    },
    {
        "uuid": "7bec40a2e32775d56ea7d86aae86acf1",
        "title": "杜子美茅屋为秋风所破歌图",
        "author": "郑思肖",
        "content": "雨捲风掀地欲沈，浣花溪路似难寻。\n数间茅屋苦饶舌，说杀少陵忧国心。",
        "dynasty": "宋",
        "collection_info": null
    },
    {
        "uuid": "7dae0831fd7b897ac2984bbe00f5cbb4",
        "title": "杜子美骑馿图",
        "author": "郑思肖",
        "content": "饭颗山前花正妍，饮愁为醉弄吟颠。\n突然骑过草堂去，梦拜杜鹃声外天。",
        "dynasty": "宋",
        "collection_info": null
    },
    {
        "uuid": "d90dba7b526a58ca63c99acb458e06eb",
        "title": "子美孔明庙古柏行图",
        "author": "郑思肖",
        "content": "诸葛甘棠岁月深，霜皮黛色鬰沉沉。\n尚垂清荫蜀国裏，一树风霜千载心。",
        "dynasty": "宋",
        "collection_info": null
    },
    {
        "uuid": "d80dd869df3db17031f407fcd28147c2",
        "title": "韩昌黎祭鰐鱼图",
        "author": "郑思肖",
        "content": "朝奏空言暮远途，蓝关飞雪渍衣裾。\n岂期去国八千里，此意犹能化鰐鱼。",
        "dynasty": "宋",
        "collection_info": null
    },
    {
        "uuid": "bc7190620c1b1aae42efc7e4639b8634",
        "title": "柳子厚赋寒江钓雪图",
        "author": "郑思肖",
        "content": "空玄影外渺孤舟，不与渔翁意思侔。\n万顷风涛一天雪，且看谁解下金鈎。",
        "dynasty": "宋",
        "collection_info": null
    },
    {
        "uuid": "7a0679e8353ced1710c40bc48523f4c0",
        "title": "卢仝煎茶图",
        "author": "郑思肖",
        "content": "月团片片吐苍烟，破帽笼头手自煎。\n七椀不妨都吃了，恣开笑口駡群仙。",
        "dynasty": "宋",
        "collection_info": null
    },
    {
        "uuid": "e8fdee619ecabe4c5050ab8f98ef9f68",
        "title": "陆龟蒙茶竈笔床图",
        "author": "郑思肖",
        "content": "笠泽往来无定期，煮茶垂钓醉吟诗。\n一船清致终难画，不是散人应不知。",
        "dynasty": "宋",
        "collection_info": null
    },
    {
        "uuid": "53f0e67b02aaadd6d183cc9e3ad1d7f3",
        "title": "公孙大娘舞剑图",
        "author": "郑思肖",
        "content": "织手生风搅昼寒，好花翻影艷清欢。\n试看不犯锋铓处，舞碎晴空雪一团。",
        "dynasty": "宋",
        "collection_info": null
    },
    {
        "uuid": "c0735fb4ce87f9a2839da3630c5d823d",
        "title": "张果老倒骑馿图",
        "author": "郑思肖",
        "content": "云是尧时丙子生，狂踪怪迹恣幽情。\n拗馿面目不须看，一任骑来颠倒行。",
        "dynasty": "宋",
        "collection_info": null
    },
    {
        "uuid": "9e04fc463c4d16188e14e299747032ce",
        "title": "张志和渔父图",
        "author": "郑思肖",
        "content": "苕霅春深花满溪，一鈎翻动碧琉璃。\n簑衣篛笠尽有意，不到斜风细雨知。",
        "dynasty": "宋",
        "collection_info": null
    },
    {
        "uuid": "193baaa89366c6f9716b781558aa1220",
        "title": "蓝采和踏踏歌图",
        "author": "郑思肖",
        "content": "踏踏歌中天地开，红颜春树莫相催。\n蓝袍转破转奇特，别看仙人舞一回。",
        "dynasty": "宋",
        "collection_info": null
    },
    {
        "uuid": "7999a55312312c2ac2558eaceb3fa808",
        "title": "钟吕传道图",
        "author": "郑思肖",
        "content": "钟吕喃喃手指空，应谈玄牝妙无穷。\n都来造化只半句，不在丹经文字中。",
        "dynasty": "宋",
        "collection_info": null
    },
    {
        "uuid": "e8ecb503ee6084521be44c76154d4759",
        "title": "吕洞宾卖墨图",
        "author": "郑思肖",
        "content": "链就玄玄一块金，朝磨暮写愈精神。\n先生此墨初无价，不识谁为买墨人。",
        "dynasty": "宋",
        "collection_info": null
    },
    {
        "uuid": "03df6ad2226dac4f63bb0bc978924334",
        "title": "沈东老遇吕洞宾图",
        "author": "郑思肖",
        "content": "东老忘怀相遇时，洞宾烂醉以为期。\n聊题不涉毫端句，早被石榴皮得知。",
        "dynasty": "宋",
        "collection_info": null
    },
    {
        "uuid": "3f4071cc8752c931a1ec7fb0ee0cefe5",
        "title": "巴山橘中图",
        "author": "郑思肖",
        "content": "剖破浑沦一殻宽，二仙飞去已云端。\n须知橘裏封疆别，莫作凡间胜负看。",
        "dynasty": "宋",
        "collection_info": null
    },
    {
        "uuid": "eeb7d8fc8d6787977f0828783f949329",
        "title": "中秋苦雨赵知微登天柱峰赏月图",
        "author": "郑思肖",
        "content": "人爱中秋月色同，忽惊凉雨翳昏钟。\n如何只隔一重膜，不见仙家天柱峰。",
        "dynasty": "宋",
        "collection_info": null
    },
    {
        "uuid": "8cbaca3e306b26d3166589c415beacd9",
        "title": "南柯蚁梦图",
        "author": "郑思肖",
        "content": "忘了堂堂六尺身，鬼花生艷幻微春。\n绝怜蚁窟无分晓，迷尽古今多少人。",
        "dynasty": "宋",
        "collection_info": null
    },
    {
        "uuid": "fdfd6bf2454a9d4fcb1d251de6d5130e",
        "title": "崔护觅水图",
        "author": "郑思肖",
        "content": "哭断东风转有情，俄惊满面笑容新。\n当时饮水今犹醉，别是桃花半点春。",
        "dynasty": "宋",
        "collection_info": null
    },
    {
        "uuid": "490dd5e7384263b11a186755d6098b99",
        "title": "倩女离魂图",
        "author": "郑思肖",
        "content": "有心谁怕铁为墙，直透虚空未易量。\n若问合离真僞事，满池绿水笑鸳鸯。",
        "dynasty": "宋",
        "collection_info": null
    },
    {
        "uuid": "60d31382a8ad6af40821117d624cda0d",
        "title": "崔智韬虎妻图",
        "author": "郑思肖",
        "content": "佳人睡觉失青山，恶毒心肠卖笑颜。\n认得皮毛一归去，花枝无艷虎全斑。",
        "dynasty": "宋",
        "collection_info": null
    },
    {
        "uuid": "3a72060f580e7b460e85d392a60b84b9",
        "title": "玉川长鬚赤脚图",
        "author": "郑思肖",
        "content": "惯立煎茶屋角头，低眸频候雪花浮。\n一奴一婢亦作怪，不为先生破屋愁。",
        "dynasty": "宋",
        "collection_info": null
    },
    {
        "uuid": "1b7bad1f26120999c639931ea06c3468",
        "title": "陈抟睡图",
        "author": "郑思肖",
        "content": "五季干戈乱似麻，慵将醒眼阅年华。\n齁齁一觉华山裏，谁问春开几度花。",
        "dynasty": "宋",
        "collection_info": null
    },
    {
        "uuid": "cfcdcb276ee66c7df2daa9c82b4a73dd",
        "title": "逋仙探梅图",
        "author": "郑思肖",
        "content": "雪压咸平处士家，冻云锁暝苦相遮。\n欲知天上春消息，只觅南枝第一花。",
        "dynasty": "宋",
        "collection_info": null
    },
    {
        "uuid": "9685230a73f08e3af121f3db27ddefe3",
        "title": "苏东坡前赤壁赋图",
        "author": "郑思肖",
        "content": "泛舟赤壁痛衔杯，孟德英豪安在哉。\n何似江山风月妙，不从自己外边来。",
        "dynasty": "宋",
        "collection_info": null
    },
    {
        "uuid": "26076e89704d297ec45452d13e57ce0b",
        "title": "李伯时所画太一真人莲叶舟图",
        "author": "郑思肖",
        "content": "太一真人妙出神，聊乘莲叶下南冥。\n若人欲识空凉境，但诵熏风一卷经。",
        "dynasty": "宋",
        "collection_info": null
    },
    {
        "uuid": "1bda7fe8bfa661016fb6a9839da0e067",
        "title": "无名氏巡檐数修竹图",
        "author": "郑思肖",
        "content": "四檐玉立碧重重，终日相看眼亦空。\n何啻数来千万个，不知那个弄清风。",
        "dynasty": "宋",
        "collection_info": null
    },
    {
        "uuid": "8dce2c591caf7db2c07db0c225eb723c",
        "title": "锦钱余笑  其一",
        "author": "郑思肖",
        "content": "有时业一笑，清于万壑冰。\n有时吐一语，浊于三月春。\n所以天地閒，不着如是人。\n任之波波走，永劫长沉沦。",
        "dynasty": "宋",
        "collection_info": null
    },
    {
        "uuid": "4523ca23795038dabbb99814620e4a93",
        "title": "锦钱余笑  其二",
        "author": "郑思肖",
        "content": "昔有古先生，忒杀不唧溜。\n拈得一枝花，失却一张口。\n白昼叫不醒，徒尔打筋斗。\n若欲了此意，但饮一杯酒。",
        "dynasty": "宋",
        "collection_info": null
    },
    {
        "uuid": "94df744c2d689923155afb6853d3c484",
        "title": "锦钱余笑  其三",
        "author": "郑思肖",
        "content": "晚年阖闾国，侨寓陋巷屋。\n屋中无所有，事事不具足。\n终不借人口，伸舌觅饭吃。\n以此大恣纵，駡人笑吃吃。",
        "dynasty": "宋",
        "collection_info": null
    },
    {
        "uuid": "caa8c6993b712d943220e6a2f837be96",
        "title": "锦钱余笑  其四",
        "author": "郑思肖",
        "content": "山中一溪水，绝与众水别。\n不解饮清风，只解醉明月。\n一片清泠意，活动流不彻。\n何劳濯缨人，再三苦饶舌。",
        "dynasty": "宋",
        "collection_info": null
    },
    {
        "uuid": "f104b03722680cce30d5a03ea9788fc1",
        "title": "锦钱余笑  其五",
        "author": "郑思肖",
        "content": "我家南山南，日月最相爱。\n清光泼面来，只是无人买。\n我昔买淂之，翻手恣买卖。\n山北诸草木，也只得礼拜。",
        "dynasty": "宋",
        "collection_info": null
    },
    {
        "uuid": "fa09041d5e3077a9ec69bc55e4816754",
        "title": "锦钱余笑  其六",
        "author": "郑思肖",
        "content": "佯狂真佯狂，踏碎东风影。\n一任东风吹，花意乱不定。\n闹闹人丛中，人人唤不应。\n借问老先生，莫教是姓郑。",
        "dynasty": "宋",
        "collection_info": null
    },
    {
        "uuid": "ff4aa3237f403c100a9bf368061b71c3",
        "title": "锦钱余笑  其七",
        "author": "郑思肖",
        "content": "头戴烂纱巾，脚踏破鞋底。\n不知以何道，琮琤宇宙裏。\n或恐是达人，毋乃是痴子。\n我亦欲问之，面冷似铁鬼。",
        "dynasty": "宋",
        "collection_info": null
    },
    {
        "uuid": "cbf5d0b35d0c5e9aa386f54a7479361e",
        "title": "锦钱余笑  其八",
        "author": "郑思肖",
        "content": "我有一句子，朗朗最分明。\n问水水亦笑，问石石亦嗔。\n独有老枯树，闻之弥精神。\n从此开笑面，恼杀天下人。",
        "dynasty": "宋",
        "collection_info": null
    },
    {
        "uuid": "c3ef9e25e465503fae132d77377a0c8b",
        "title": "锦钱余笑  其九",
        "author": "郑思肖",
        "content": "崛强数十年，只弄一枝笔。\n笔是无根花，日月常结实。\n千千万万颗，颗颗如红日。\n日日采将来，布施十方佛。",
        "dynasty": "宋",
        "collection_info": null
    },
    {
        "uuid": "e6ffe8ca7cc83759c8a527a28014db87",
        "title": "锦钱余笑  其一○",
        "author": "郑思肖",
        "content": "苍蝇亦奇哉，腹内矢何物。\n黑者变为白，白者变为黑。\n不换人活眼，何以化流俗。\n我来阎浮提，却喜无此术。",
        "dynasty": "宋",
        "collection_info": null
    },
    {
        "uuid": "ced1fcdc4de2d841343b5d3291dbbeb5",
        "title": "锦钱余笑  其一一",
        "author": "郑思肖",
        "content": "一火陶铸来，莫不皆完具。\n岂有一造化，而劳别父母。\n可怜生盲者，当面不辨主。\n此理甚无斁，唾汝化为土。",
        "dynasty": "宋",
        "collection_info": null
    },
    {
        "uuid": "17cbef7891200b5f1408057f1cf7b588",
        "title": "锦钱余笑  其一二",
        "author": "郑思肖",
        "content": "不怕明日死，且喜今日活。\n拍响浪敲击，飞谑讯挑挞。\n直送双眼去，天外破毫末。\n卢都横上唇，口门八寸阔。",
        "dynasty": "宋",
        "collection_info": null
    },
    {
        "uuid": "63ee752f19e69134e42e75c5142dfe4a",
        "title": "锦钱余笑  其一三",
        "author": "郑思肖",
        "content": "三三即九九，数之何曾有。\n九九非三三，拈来不用参。\n满顶髮䰐鬖，满面骨岩巉。\n不知死日至，只是弄痴憨。",
        "dynasty": "宋",
        "collection_info": null
    },
    {
        "uuid": "033fc7532c745b6646dbc9deb6441bfa",
        "title": "锦钱余笑  其一四",
        "author": "郑思肖",
        "content": "巉巉岩谷中，尽谓是白石。\n一见一摩挲，老眼滴寒碧。\n绝无一点香，苍顶直坚立。\n当道横黄金，惜哉无人识。",
        "dynasty": "宋",
        "collection_info": null
    },
    {
        "uuid": "c1dc8060ec448cd4b45a6fc042b1d6c8",
        "title": "锦钱余笑  其一五",
        "author": "郑思肖",
        "content": "叫笑舞荒唐，面上生雪霜。\n一味呵呵笑，赤脚走四方。\n明月忽见憎，憎我太枯清。\n我亦駡明月，駡月弄光明。",
        "dynasty": "宋",
        "collection_info": null
    },
    {
        "uuid": "3d40af9c285e4867851ae41a35aa45a8",
        "title": "锦钱余笑  其一六",
        "author": "郑思肖",
        "content": "每爱入深山，最怕石路恶。\n剖树斫木屐，坚欲护双脚。\n即忙着将来，步步革落落。\n从教世上人，駡我错错错。",
        "dynasty": "宋",
        "collection_info": null
    },
    {
        "uuid": "00f071def5091e9f35f8cf799e028c12",
        "title": "锦钱余笑  其一七",
        "author": "郑思肖",
        "content": "二十余年来，非不喜饮酒。\n近日青天痴，也逐世人走。\n駡詈古冰雪，讚叹新花柳。\n安得不独行，鼻角插入口。",
        "dynasty": "宋",
        "collection_info": null
    },
    {
        "uuid": "669c85e5bf000e9082a2bc231ec22891",
        "title": "锦钱余笑  其一八",
        "author": "郑思肖",
        "content": "飘飘山中行，与云同出没。\n饥来餐生石，入口细无骨。\n满吻流甘香，不嚼而味出。\n幽禽独赏音，数声不可忽。",
        "dynasty": "宋",
        "collection_info": null
    },
    {
        "uuid": "3ba8ca7f7bad9f3434b5583c0d5630e0",
        "title": "锦钱余笑  其一九",
        "author": "郑思肖",
        "content": "生来好苦吟，与天争意气。\n自谓李杜生，当趋下风避。\n而今吾老矣，无力收鼻涕。\n非惟不成文，抑且错写字。",
        "dynasty": "宋",
        "collection_info": null
    },
    {
        "uuid": "019289c2b5064519ab971b8efddf9610",
        "title": "锦钱余笑  其二○",
        "author": "郑思肖",
        "content": "昔者所读书，皆已束高阁。\n只有自是经，今亦俱忘却。\n时乎歌一拍，不知是谁作。\n慎勿错听之，也且用不着。",
        "dynasty": "宋",
        "collection_info": null
    },
    {
        "uuid": "1fbeb282ecbe99dc436668426374d718",
        "title": "锦钱余笑  其二一",
        "author": "郑思肖",
        "content": "突然出身来，拨却青天转。\n击破古洪蒙，碎作七八片。\n片片生春风，散作花柳面。\n面面冷眼笑，何处不相见。",
        "dynasty": "宋",
        "collection_info": null
    },
    {
        "uuid": "ff47fef9a8d95a272d22120e0993ffc0",
        "title": "锦钱余笑  其二二",
        "author": "郑思肖",
        "content": "顽绝绝顽绝，以笑为生业。\n刚道黑如炭，谁知白似雪。\n笑杀娑婆儿，尽逐光影灭。\n若无八角眼，岂识四方月。",
        "dynasty": "宋",
        "collection_info": null
    },
    {
        "uuid": "3215eeea6364e17728ed63785344323e",
        "title": "锦钱余笑  其二三",
        "author": "郑思肖",
        "content": "叫卖没底有，有价不敢道。\n拾得一块泥，胜如万块宝。\n如此至鹘突，直是不老草。\n逢人但点头，好好好好好。",
        "dynasty": "宋",
        "collection_info": null
    },
    {
        "uuid": "304ea31af37326a055393bd5b51292fb",
        "title": "锦钱余笑  其二四",
        "author": "郑思肖",
        "content": "何待死方休，即今骨已朽。\n奇特动天地，也掷向背后。\n咄这臭矢囊，恣情开大口。\n几翻说得风，惊落虚空走。",
        "dynasty": "宋",
        "collection_info": null
    },
    {
        "uuid": "2e72c79d4424aae044185d21cb827f36",
        "title": "题多景楼",
        "author": "郑思肖",
        "content": "英雄登眺处，一剑独来游。\n男子抱奇气，中原入远谋。\n江分淮浙土，天阔楚吴秋。\n试望斜阳外，谁宽西顾忧。",
        "dynasty": "宋",
        "collection_info": null
    },
    {
        "uuid": "43cf96e39801d8227965a37121b2878f",
        "title": "逢陈宜之",
        "author": "郑思肖",
        "content": "行李苦役役，相逢古润州。\n千金一夜醉，四海十年游。\n山静鬼行月，宵凉人梦秋。\n近闻边事急，畎亩得无忧。",
        "dynasty": "宋",
        "collection_info": null
    },
    {
        "uuid": "25650a13ee667d8631dcec198f6f506b",
        "title": "送友人归",
        "author": "郑思肖",
        "content": "年高雪满簪，唤渡浙江浔。\n花落一杯酒，月明千里心。\n凤凰身宇宙，麋鹿性山林。\n别后空回首，冥冥烟树深。",
        "dynasty": "宋",
        "collection_info": null
    },
    {
        "uuid": "d2fbfbb984e88c0baadfebefcc4c841a",
        "title": "越州飞翼楼",
        "author": "郑思肖",
        "content": "飞来绝顶上，流盼入无垠。\n国土东南阔，山川今古新。\n高楼临白日，平地载青春。\n直欲蓬莱去，因风问大钧。",
        "dynasty": "宋",
        "collection_info": null
    },
    {
        "uuid": "20074108d1fbc185354573a1cb23ab03",
        "title": "书怀寄孟耐翁",
        "author": "郑思肖",
        "content": "弓冶学不就，悠悠信所之。\n坐看浮世梦，吟白少年髭。\n树冷巢营鹊，山晴角解麋。\n覩兹岁又晚，而我独何为。",
        "dynasty": "宋",
        "collection_info": null
    },
    {
        "uuid": "a9b0d4b2cd9cc9b25b25ca0ad7fea5d4",
        "title": "山中闻鹤",
        "author": "郑思肖",
        "content": "凉夜坐岩石，飞来白鹤鸣。\n星流银弹过，月碾玉轮行。\n万里思不极，一天秋更清。\n欣然有所得，长啸度蓬瀛。",
        "dynasty": "宋",
        "collection_info": null
    },
    {
        "uuid": "cff3865fcf5a761c6e9120177ca10183",
        "title": "游观音山怀乡僧贵月溪",
        "author": "郑思肖",
        "content": "天地一閒人，孤云自在身。\n去来心不碍，语默意俱深。\n山迭千层树，花连四望春。\n旧年同笑语，今日独登临。",
        "dynasty": "宋",
        "collection_info": null
    },
    {
        "uuid": "2964317306ba26c5a0e51861742ece85",
        "title": "重题多景楼",
        "author": "郑思肖",
        "content": "无力可为用，登楼欲断魂。\n望西忧逆贼，指北说中原。\n粮运供淮饷，军行戍汉屯。\n何年遂所志，一统正干坤。",
        "dynasty": "宋",
        "collection_info": null
    },
    {
        "uuid": "9ad24d13ca3718115daeee84a34b72f6",
        "title": "送人之官",
        "author": "郑思肖",
        "content": "烂醉拥貂裘，挥鞭跨紫骝。\n客途寒色重，边地月华愁。\n旌旆开前道，江山指别州。\n相逢俄作别，沧海一虚舟。",
        "dynasty": "宋",
        "collection_info": null
    },
    {
        "uuid": "369397ff284dd60b5cd648a08b6c92a6",
        "title": "僧房夜坐",
        "author": "郑思肖",
        "content": "说到死生处，令人羡出家。\n法身终不坏，浊世自无涯。\n梵夹金销字，经帘綵散花。\n拥炉待月上，溶雪煮春芽。",
        "dynasty": "宋",
        "collection_info": null
    },
    {
        "uuid": "fc5a28454bdc4267626a300cbe205da1",
        "title": "听琴",
        "author": "郑思肖",
        "content": "洋洋盈耳间，一派水潺潺。\n意不随声尽，心应与物闲。\n宿云穿窦出，飞鸟御风还。\n却喜无人识，支颐看远山。",
        "dynasty": "宋",
        "collection_info": null
    },
    {
        "uuid": "83c1024c5a9dfb1f148cd5038a140cb6",
        "title": "寄友人",
        "author": "郑思肖",
        "content": "御街暂分手，相忆两相望。\n生意随春动，新诗入梦香。\n九天饶雨露，一水贯苏杭。\n地控衣冠会，声名日日彰。",
        "dynasty": "宋",
        "collection_info": null
    },
    {
        "uuid": "db1ea852c182cf302ebfc243f3f8f605",
        "title": "别故人",
        "author": "郑思肖",
        "content": "拍马又登程，余酣尚未醒。\n曙蟾消淡白，秋汉覆空青。\n江走游龙势，山蟠睡虎形。\n飘零毋感叹，天地亦浮萍。",
        "dynasty": "宋",
        "collection_info": null
    },
    {
        "uuid": "962080542ec2603d03b32d4fbf5392d8",
        "title": "就泛省留别",
        "author": "郑思肖",
        "content": "歌声送晚酒匆匆，颇快青霄志已通。\n灯火几年成旧业，文章今日试新功。\n九天宫阙春城晓，万国轮蹄辇路风。\n每念苍生受辛苦，愿为霖雨白云中。",
        "dynasty": "宋",
        "collection_info": null
    },
    {
        "uuid": "43eaffc71a0565b6c2ddc72f2abe83be",
        "title": "夏驾湖晚步怀古",
        "author": "郑思肖",
        "content": "岂独吴王事可怜，人生回首总凄然。\n空嗟落日犹如梦，不记东风几换年。\n宝驾迹消前古地，菱歌声断晚凉船。\n如今城郭都迁变，茅屋荒颓草积烟。",
        "dynasty": "宋",
        "collection_info": null
    },
    {
        "uuid": "8f131bd5f4227597f5ab08aabe43b747",
        "title": "睡觉有怀寄王梅坞垓",
        "author": "郑思肖",
        "content": "向年治乱屡兴怀，此日清闲独把杯。\n千古英雄人不见，一楼风雨梦初回。\n空中变化观龙见，世上凄凉误凤来。\n须入山林了生死，莫将心迹付尘埃。",
        "dynasty": "宋",
        "collection_info": null
    },
    {
        "uuid": "6b5aa7f9ed4ff175031213eb583f156e",
        "title": "送人之行在",
        "author": "郑思肖",
        "content": "歌断阳关奏暮笳，东风吹客向京华。\n三更舟度淞江月，一路春连上苑花。\n地逼星辰黄道近，山环宫殿紫云斜。\n兹游归计须宜早，莫遣相思梦绕家。",
        "dynasty": "宋",
        "collection_info": null
    },
    {
        "uuid": "6db0816b7c7dab2a3990df510812c725",
        "title": "飘零",
        "author": "郑思肖",
        "content": "飘零书剑十年吴，又见西风脱尽梧。\n万顷秋生杯后兴，数茎雪上镜中鬚。\n晴天空阔浮云尽，破屋荒凉俗梦无。\n惟有固穷心不改，左经右史足清娱。",
        "dynasty": "宋",
        "collection_info": null
    },
    {
        "uuid": "b30ac711117b2a7c10bc7b7b53fc41f5",
        "title": "怀归",
        "author": "郑思肖",
        "content": "突兀高楼落照间，此身逈出俯人寰。\n客心不逐年华老，诗兴何曾月夜闲。\n峡水流归天际海，淮云飞度浙中山。\n杜鹃啼后归舟发，只有春愁满载还。",
        "dynasty": "宋",
        "collection_info": null
    },
    {
        "uuid": "6c735766c19b560f9d722a1dc8321ba4",
        "title": "南山老松",
        "author": "郑思肖",
        "content": "凌空独立挺精神，节操森森骨不尘。\n半夜波涛惊鹤梦，几番风雨护龙身。\n心贞宁受岁寒变，气老常涵古意新。\n终见取为梁栋去，紫烟空锁碧磷𥒘。",
        "dynasty": "宋",
        "collection_info": null
    },
    {
        "uuid": "df4181f2318910f8851b0fba847a31de",
        "title": "即事",
        "author": "郑思肖",
        "content": "河朔杯多席莫逃，碧筩制酒饮儿曹。\n雨余地润南风爽，秋近宵凉北斗高。\n月下梦归吴苑路，天涯心绕浙江皋。\n灵均仙后无人怨，谁肯明时赋续骚。",
        "dynasty": "宋",
        "collection_info": null
    },
    {
        "uuid": "5c9cdfb46e1e0c1a7d5fa8aa13c678e0",
        "title": "访隠者",
        "author": "郑思肖",
        "content": "石窦云封隠者家，一溪流水绕门斜。\n满山落叶无行路，树上寒猿剥藓花。",
        "dynasty": "宋",
        "collection_info": null
    },
    {
        "uuid": "11bda4dee865ad42e2d636ff9f20c707",
        "title": "春日登城",
        "author": "郑思肖",
        "content": "城头啼鸟隔花鸣，城外游人傍水行。\n遥认孤帆何处去，柳塘烟重不分明。",
        "dynasty": "宋",
        "collection_info": null
    },
    {
        "uuid": "818e1d22ac5f75390feeeda7d6b94882",
        "title": "春词",
        "author": "郑思肖",
        "content": "春气暄妍御夹纱，玉钗双袅绿云斜。\n倚栏看遍庭前树，尽是枝头结子花。",
        "dynasty": "宋",
        "collection_info": null
    },
    {
        "uuid": "e2d50d819687e8040b527a799e0d2c66",
        "title": "怀友",
        "author": "郑思肖",
        "content": "今日樽前忽忆君，为怜秋事又平分。\n坐来凝睇西风久，过尽天边数片云。",
        "dynasty": "宋",
        "collection_info": null
    },
    {
        "uuid": "f9e0b3019c521519af0738fe13175d7c",
        "title": "春日游承天寺",
        "author": "郑思肖",
        "content": "野梅香软雨新晴，来此闲听笑语声。\n不管少年人老去，春风岁岁阖闾城。",
        "dynasty": "宋",
        "collection_info": null
    },
    {
        "uuid": "291e2ba8acc6594060724e79ef149b8b",
        "title": "赠老王道人",
        "author": "郑思肖",
        "content": "曾宴瑶池王母家，瞳方鬓黑脸凝霞。\n休将甲子来相问，知见蟠桃几度花。",
        "dynasty": "宋",
        "collection_info": null
    },
    {
        "uuid": "6e0500ba59bc0d3dc08ddd2437af2aed",
        "title": "书兰亭帖后",
        "author": "郑思肖",
        "content": "千载流芳禊事余，鼠鬚笔法重璠玙。\n晋人多喜清虚话，不及兰亭一纸书。",
        "dynasty": "宋",
        "collection_info": null
    },
    {
        "uuid": "fb04c0d85a2835c736af3c470c91a226",
        "title": "湖上漫赋二首  其一",
        "author": "郑思肖",
        "content": "藓崖苍润雨初干，石罅飞泉喷雪寒。\n啼断禽声山更静，青松影下倚栏干。",
        "dynasty": "宋",
        "collection_info": null
    },
    {
        "uuid": "c3c7e1842e352650975e76bf374c19b5",
        "title": "湖上漫赋二首  其二",
        "author": "郑思肖",
        "content": "一望湖光镜面平，暮鸦过尽断霞轻。\n狂来飞上高峰顶，趺坐松柯叫月生。",
        "dynasty": "宋",
        "collection_info": null
    },
    {
        "uuid": "f8a1c907ee685a6882d0f04d91194183",
        "title": "仙兴",
        "author": "郑思肖",
        "content": "跣足蓬头烱碧瞳，划然长啸响天风。\n千岩万壑无人迹，独自飞行明月中。",
        "dynasty": "宋",
        "collection_info": null
    },
    {
        "uuid": "7a0ccc1feee1132c5c4a2b8d35540adb",
        "title": "咏怀三首  其一",
        "author": "郑思肖",
        "content": "读书陋巷中，愚直与时忤。\n一鹤仰天鸣，志不在尘土。\n有怀诸葛公，默然不发语。\n后世无斯人，清风激千古。",
        "dynasty": "宋",
        "collection_info": null
    },
    {
        "uuid": "7ddadd7d82e2a5d9382d01c9733e71e9",
        "title": "咏怀三首  其二",
        "author": "郑思肖",
        "content": "居屋虽不大，终日心闲闲。\n口诵圣人书，立身仁义间。\n俯仰无愧怍，兹道诚为难。\n君子常进德，小人偷自安。",
        "dynasty": "宋",
        "collection_info": null
    },
    {
        "uuid": "0a004fa86d8bd6754e60c5eb735c6314",
        "title": "咏怀三首  其三",
        "author": "郑思肖",
        "content": "驱车欲出门，独立眺虚旷。\n恣意杯酒间，舞剑心悲壮。\n虽在寂寞滨，心实千载上。\n天地固寥廓，亦当定所向。",
        "dynasty": "宋",
        "collection_info": null
    },
    {
        "uuid": "6407685cc89105b58564381b91ee7100",
        "title": "吴江垂虹雨后观荷",
        "author": "郑思肖",
        "content": "睡龙瞪目开，射光冯夷宫。\n翻身弄变化，噀水湿洪蒙。\n浪花捲寒雪，斜喷清泠风。\n雨歇龙归来，波心卧晴虹。\n凈洗秋色出，霁景涵青空。\n烁烁锦炫昼，新绿妬娇红。\n湿香吹不飞，恋抱花心中。\n醉面仰天笑，月照三吴东。",
        "dynasty": "宋",
        "collection_info": null
    },
    {
        "uuid": "7307803cd69f2816118800dd1b1f205c",
        "title": "虎丘",
        "author": "郑思肖",
        "content": "何年海涌来，霹雳破地脉。\n裂透千仞深，嵌空削苍壁。\n山润石乳甘，秋冷铁花碧。\n阖闾云空愁，银虎去无迹。\n蛟龙镇奇险，拱护梵王宅。",
        "dynasty": "宋",
        "collection_info": null
    },
    {
        "uuid": "dc2f0adb2706ace1df95ba8f1ad0f58b",
        "title": "寄萧梅初二首  其一",
        "author": "郑思肖",
        "content": "韫匮玉未售，妄想夜生梦。\n风霜鬓鬅鬙，谈笑气澒洞。\n上天宫阙高，凡身血肉重。\n顾影无其俦，一呼四壁动。\n抱兹忠义心，惭与猿鹤共。",
        "dynasty": "宋",
        "collection_info": null
    },
    {
        "uuid": "06696aca1dc2c9189a9806d32407246e",
        "title": "寄萧梅初二首  其二",
        "author": "郑思肖",
        "content": "雁声杳然来，壮心惕然跃。\n委身坐枯静，飞语讯冥漠。\n会学屠龙技，岂授龟手药。\n学成无所用，举世亦错愕。\n孰云方寸微，天地入笼络。\n春阔花无边，雨骤云不薄。\n不齐皋夔肩，当跨孤飞鹤。",
        "dynasty": "宋",
        "collection_info": null
    },
    {
        "uuid": "61e5a952b998a424c1196278c369baa7",
        "title": "观雪",
        "author": "郑思肖",
        "content": "吾独爱观雪，心与雪同色。\n清兴匝空朗，或语或时默。\n李白有狂才，飞笔写无极。\n惊倒天上人，世间晓不得。",
        "dynasty": "宋",
        "collection_info": null
    },
    {
        "uuid": "41a91c19d7a1b84bf84e7d5687010ecb",
        "title": "古诗三首  其一",
        "author": "郑思肖",
        "content": "笔田不丰年，百巧皆画餠。\n宿火潜永耀，奚慕脱囊颖。\n汲古饮玄味，至妙终身领。\n虚怀抱空明，爽语吐清泠。\n不将白日身，浪走红尘影。\n何当踏云飞，始信骅骝猛。",
        "dynasty": "宋",
        "collection_info": null
    },
    {
        "uuid": "f2f0df1701ff98de1512eb4f9f7a4182",
        "title": "古诗三首  其二",
        "author": "郑思肖",
        "content": "醉歌京华春，行迈心摇摇。\n孤云未致雨，随风南北飘。\n王国天地极，斡运四海遥。\n城中百万户，飞檐插紫霄。\n倾金买谀噱，仰面气宇骄。\n不重读书人，研苦坐寂寥。\n我欲封绿章，天门高岧峣。\n岂抱浩然气，长年而渔樵。",
        "dynasty": "宋",
        "collection_info": null
    },
    {
        "uuid": "b3fcef26c8ce53021a4f0e40229b3fcd",
        "title": "古诗三首  其三",
        "author": "郑思肖",
        "content": "苍苍碧玉盘，乌兔东西趒。\n一气母群儿，各弄性情妙。\n雷动蛰龙飞，天老哀猿弔。\n俯首问洪蒙，万古一长啸。",
        "dynasty": "宋",
        "collection_info": null
    },
    {
        "uuid": "1dc442df2e6963635f2fea57b8c01f46",
        "title": "秋歌",
        "author": "郑思肖",
        "content": "凉风捲地吹秋来，秋之为气何清哉。\n紫箫露华浴万宇，暑神欲驻难裴回。\n今年舍我去者二百二十有五日，今日之后谁使来日来相催。\n琥珀满巵，发越清奇。\n万物脆而易化，五官灵而多知。\n一世之间几千万人，一人之心几千万变，碎裂神气纷云为。\n液槁矣而告惫，气翻然而相辞。\n适之变化，不知其谁。\n气母一丸，空虚跳跃。\n金浮木沉，老怪消铄。\n我之变化，亦不知谁。\n苍苍茫茫万万古，玄瞳烱歘夜不瞽。\n醉中唤秋与秋语，秋辞凄脆咽不吐。\n忽欲骑鲸汗漫游，海藏飞出白玉鼓。",
        "dynasty": "宋",
        "collection_info": null
    },
    {
        "uuid": "d8278102855482e896be49b1f686004a",
        "title": "春歌",
        "author": "郑思肖",
        "content": "去年秋日作秋歌，今年春日奈春何。\n往春迭迭迭万古，来春冥冥春更多。\n青皇旌旆开天衢，三八二十四头苍龙车。\n大开东方宫殿坐，八荒之内交相贺。\n红紫茸茸烂如缬，回首柳花扑晴雪。\n造物弄人祗片时，弄死世人人不知。\n我心清泠湛无边，流光澒洞先天先。\n前身本在未铸日月前，黄面瞿昙，长耳老聃，乃吾无量劫后之孙。\n后身復现搦碎虚空后，当知所南先生为无量劫前之祖。\n人生精魄假合舞幻妄，纷如气丸趒尘土。\n偶然而来託为形，飘然而去若无主。\n今日之今，霍霍诩诩。\n少焉瞩之，已化为古。\n胡为堕影黄泗浦，独坐翛然看春雨。\n山苍苍，水茫茫，百岁劫劫太极长。\n我来濯形白云乡，大笑世上生颠狂。\n醉笔作歌字不讹，宛然苍蛟老蜃势相拏。",
        "dynasty": "宋",
        "collection_info": null
    },
    {
        "uuid": "acf85494557af8e9570b540ea5ce82cc",
        "title": "琴女行",
        "author": "郑思肖",
        "content": "嫦娥开殿当高青，白光染夜生空明。\n望中泠泠莹如水，碧透肉镜双瞳子。\n窄袖笼春玉笋娇，援琴一鼓秋潇潇。\n瑶池女子旨趣别，紫清吹下太古雪。\n双鬟翠腻绾香雾，临风欲控青鸾羽。\n应悔思凡谪尘土，长向花前忆王母。",
        "dynasty": "宋",
        "collection_info": null
    },
    {
        "uuid": "71230e9d15cbbbbe64605dc1bbcd60e1",
        "title": "遇秋涧",
        "author": "郑思肖",
        "content": "灵襟吐洩山川秀，擒勒造化归双手。\n玄云飞雨破青空，耸动万象鬼神走。\n我昔先人游荆州，曾同君醉江汉楼。\n手捉明月入口吞，足踏清风跨海游。\n于今二十二年后，古吴国中相邂逅。\n先人虽负一代名，不似先生今白首。",
        "dynasty": "宋",
        "collection_info": null
    },
    {
        "uuid": "150bdb05ed159b047758520bf111c6e3",
        "title": "雪中醉题",
        "author": "郑思肖",
        "content": "玄雪冥冥凝不飞，朔雪洒洒晴还落。\n水神恣意弄奇怪，宇宙一白阴风恶。\n南州客子心飘飖，狂发长歌破寂寥。\n醉中浏亮金石声，精神秀发意气骄。\n故人睨目嗔我怪，抚掌大笑群儿骇。\n我家万卷列中堂，古人颠怪皆曾载。\n须臾酒醒那得知，索纸落笔蛟龙飞。\n明晓火轮飞出海，来看壁上新题诗。",
        "dynasty": "宋",
        "collection_info": null
    },
    {
        "uuid": "2cc987690efe16feb1b95d2c3a1cd008",
        "title": "前雪歌",
        "author": "郑思肖",
        "content": "玄冥玄玄玄又玄，一夜一尺平阶前。\n故现幻化瞒俗眼，忽变境界为神仙。\n弥望洁凈失污秽，与世坦荡忘欹偏。\n混沌有影昼短短，穹窿无缝云悬悬。\n慢飘如倦欲止歇，斜洒似舞争便嬛。\n万物根蔕不可见，数笔图画安能传。\n诗战素手白相敌，酒潮赧脸红不鲜。\n老龟缩殻息饮气，卧龙哆口寒凝涎。\n木帝舍暖施下土，火精气驭行中天。\n须臾被野尽锦绣，四望四野春无边。",
        "dynasty": "宋",
        "collection_info": null
    },
    {
        "uuid": "8810383c643a295a6b8b18919a8082ea",
        "title": "后雪歌",
        "author": "郑思肖",
        "content": "不知今日是何年，忽然生白照无边。\n全体莹凈妙无象，还我太极未分前。\n开口大笑说不得，一日一夜独自颠。\n与君同此光明域，有辞难铸玄中玄。\n醉吐大语吞六合，前古朽言无光鲜。\n浩然之气开虚空，举头渺渺皆青天。",
        "dynasty": "宋",
        "collection_info": null
    },
    {
        "uuid": "e73796691e164d006a7d760d5f7c74a6",
        "title": "岁旦登万佛阁观雪",
        "author": "郑思肖",
        "content": "赤脚踏上万佛顶，全身坐断清净境。\n见大光明遍法界，不见三千大千影。\n一时八面俱玲珑，诸尘诸相本无踪。\n色不是色空不空，莹然塞破虚空中。\n怪见此番寒彻骨，无中弄得光芒出。\n蓦地省得大年朝，即是正月初一日。",
        "dynasty": "宋",
        "collection_info": null
    },
    {
        "uuid": "ba65477fc5fa2bb2aab1612e9df4f09a",
        "title": "火德",
        "author": "郑思肖",
        "content": "火德续正统，东南气运昌。\n雒京都赤帝，鲁史笔天王。\n八极开清晓，群星避太阳。\n讴歌今有在，历数永无疆。",
        "dynasty": "宋",
        "collection_info": null
    },
    {
        "uuid": "e8dd14eb3d5c133c89571e2abb60bd77",
        "title": "德佑二年岁旦二首  其一",
        "author": "郑思肖",
        "content": "力不胜于胆，逢人空泪垂。\n一心中国梦，万古下泉诗。\n日近望犹见，天高问岂知。\n朝朝向南拜，愿覩汉旌旗。",
        "dynasty": "宋",
        "collection_info": null
    },
    {
        "uuid": "49539842bf53e543ad654100131cf5cf",
        "title": "德佑二年岁旦二首  其二",
        "author": "郑思肖",
        "content": "有怀长不释，一语一酸辛。\n此地暂胡马，终身只宋民。\n读书成底事，报国是何人。\n耻见干戈裏，荒城梅又春。",
        "dynasty": "宋",
        "collection_info": null
    },
    {
        "uuid": "41d217072bb4af48f7782d46e0f6f113",
        "title": "我生",
        "author": "郑思肖",
        "content": "我生逢叔世，凡事倍辛勤。\n汉鼎乱犹在，胡笳愁不闻。\n好花嫌朔雪，回雁避南云。\n无奈浩然气，临风歌古文。",
        "dynasty": "宋",
        "collection_info": null
    },
    {
        "uuid": "07685a475bc7e32182306def8a2e5e09",
        "title": "春雪中作寄萧梅初",
        "author": "郑思肖",
        "content": "春来频下雪，弥望涨痴阴。\n无地可容足，有天能见心。\n峨冠甘虏笠，正语化蛮音。\n何日得隠去，深山深更深。",
        "dynasty": "宋",
        "collection_info": null
    },
    {
        "uuid": "db31afc73a1a8c0671de5b1492e6efdb",
        "title": "写愤四首  其一",
        "author": "郑思肖",
        "content": "天命尚属汉，大夫空美新。\n三宫犹万里，一念只孤臣。\n泪尽眼中血，心狂梦裏身。\n勿云今已矣，举首即苍旻。",
        "dynasty": "宋",
        "collection_info": null
    },
    {
        "uuid": "60b38591a20ab20ab3770248dff350a8",
        "title": "写愤四首  其二",
        "author": "郑思肖",
        "content": "未能归赵璧，我不厌干戈。\n万古青天在，三年白骨多。\n春风仍岁月，世界自山河。\n宁忍委国难，飞身入薜萝。",
        "dynasty": "宋",
        "collection_info": null
    },
    {
        "uuid": "bda642545edff7a5d4f432a9c0ac8c00",
        "title": "写愤四首  其三",
        "author": "郑思肖",
        "content": "北虏昔深入，东瓯亦未曾。\n江山能几战，风雨废诸陵。\n云尽喜天出，宵残愿日升。\n苍苍今悔祸，谶应两中兴。",
        "dynasty": "宋",
        "collection_info": null
    },
    {
        "uuid": "d99ae7caeb585a18e02172e5215e4857",
        "title": "写愤四首  其四",
        "author": "郑思肖",
        "content": "不信夜不晓，哀哀锁暗颦。\n铁城蹲败土，锦国涨腥尘。\n草泣荒宫雨，花羞哨地春。\n少焉开霁色，四望一时新。",
        "dynasty": "宋",
        "collection_info": null
    },
    {
        "uuid": "6b97c42747e48072d1a7284bb85748a4",
        "title": "赠僧",
        "author": "郑思肖",
        "content": "澹然无所着，暂走世间尘。\n罗汉来东土，将军现后身。\n语香清净法，心苦乱离春。\n曾得拈花意，纵横变化新。",
        "dynasty": "宋",
        "collection_info": null
    },
    {
        "uuid": "46fa83016e778fd4a41001ffae2a08cf",
        "title": "独钓",
        "author": "郑思肖",
        "content": "高兴一丝在，清风万古长。\n不为周吕望，愿似汉严光。\n天下皆秋雨，山中自夕阳。\n后来有孺子，终久辨沧浪。",
        "dynasty": "宋",
        "collection_info": null
    },
    {
        "uuid": "cd7cefe7f796ffd692d4cc27ec26d752",
        "title": "书前后臣子盟檄后",
        "author": "郑思肖",
        "content": "死亦乌可已，丹心阐大猷。\n恭承父母教，用剪国家仇。\n日破四洲夜，天开六幕秋。\n终当见行事，不与世同流。",
        "dynasty": "宋",
        "collection_info": null
    },
    {
        "uuid": "43df9777d00866bc4576832f0e3bd878",
        "title": "墨兰",
        "author": "郑思肖",
        "content": "钟得至清气，精神欲照人。\n抱香怀古意，恋国忆前身。\n空色微开晓，晴光淡弄春。\n凄凉如怨望，今日有遗民。",
        "dynasty": "宋",
        "collection_info": null
    },
    {
        "uuid": "551f90f11f23a40cd6ad3e96f10e5720",
        "title": "晓晴",
        "author": "郑思肖",
        "content": "雨晨辉朗霁，一碧湛无垠。\n草木新容净，林峦远意分。\n海生东出日，天散北飞云。\n却喜风犹竞，微凉透夏熏。",
        "dynasty": "宋",
        "collection_info": null
    },
    {
        "uuid": "d8c718e923346cb3f02b849575101e6d",
        "title": "晚晴",
        "author": "郑思肖",
        "content": "落照开空霁，明霞映水鲜。\n干文悬造化，土脉润山川。\n白满重圆月，青还不翳天。\n定钟声更彻，通昔喜无眠。",
        "dynasty": "宋",
        "collection_info": null
    },
    {
        "uuid": "b6722243bb108d134340d16801cb7062",
        "title": "此心",
        "author": "郑思肖",
        "content": "此心期不变，曾洒血为盟。\n举世无人识，终年独自行。\n海中擎日出，天外唤风生。\n净尽去云雾，重开白昼明。",
        "dynasty": "宋",
        "collection_info": null
    },
    {
        "uuid": "af49a40d4b4be4a7ce1bca53504723b9",
        "title": "即事八首  其一",
        "author": "郑思肖",
        "content": "举头云苍莽，何以喻吾怀。\n白眼世无偶，青天路可阶。\n湘兰终恋楚，吴橘不踰淮。\n龙卧未雷雨，池塘空沸蛙。",
        "dynasty": "宋",
        "collection_info": null
    },
    {
        "uuid": "3531ff1d575b79a6529f3225403c815c",
        "title": "即事八首  其二",
        "author": "郑思肖",
        "content": "栖迟破屋下，书史自徜徉。\n道不嫌清苦，人皆笑独狂。\n晚花亏雨露，老树惯风霜。\n莫望阖门北，愁云天外长。",
        "dynasty": "宋",
        "collection_info": null
    },
    {
        "uuid": "a5c663f5ac8652182d2b5e78f97d44fd",
        "title": "即事八首  其三",
        "author": "郑思肖",
        "content": "一说干坤事，无愁鬓亦斑。\n心飞空阔外，身堕乱离间。\n日落经何国，归云识故山。\n凭谁扣冥漠，天道几时还。",
        "dynasty": "宋",
        "collection_info": null
    },
    {
        "uuid": "8c0825f7a6e8947a05431ffb3e062bad",
        "title": "即事八首  其四",
        "author": "郑思肖",
        "content": "徉狂全性命，守死混樵渔。\n道否怀才老，心高涉世疏。\n掌中筹地理，灯下论兵书。\n愧我非诸葛，何人顾草庐。",
        "dynasty": "宋",
        "collection_info": null
    },
    {
        "uuid": "c5d21af9924fb9b579140e1d49650f66",
        "title": "即事八首  其五",
        "author": "郑思肖",
        "content": "山川不可望，荒草苦何深。\n故国英雄泪，终身父母心。\n清池函莹玉，落日堕圆金。\n休问愁多少，芳年雪上簪。",
        "dynasty": "宋",
        "collection_info": null
    },
    {
        "uuid": "ae89af3be4225bf1880eeb61b52cfd3b",
        "title": "即事八首  其六",
        "author": "郑思肖",
        "content": "熏风吹不透，热恼苦无涯。\n时异生深恨，云飞动壮怀。\n醉谈天下事，清坐月中阶。\n此意有谁解，儿童自听蛙。",
        "dynasty": "宋",
        "collection_info": null
    },
    {
        "uuid": "3c45867811f1de9660d32b8a85760a9b",
        "title": "即事八首  其七",
        "author": "郑思肖",
        "content": "大地尽戎马，皇皇奚所之。\n此身犹梦裏，无处问天涯。\n鸟影惊飞弹，蝉声避过旗。\n愿言仍旧贯，生死太平时。",
        "dynasty": "宋",
        "collection_info": null
    },
    {
        "uuid": "65815a800ae0556302d32327737d88d1",
        "title": "即事八首  其八",
        "author": "郑思肖",
        "content": "独闭衡门坐，无言意极长。\n赤心怀赵日，绿鬓染吴霜。\n火正当阳地，风来自午方。\n连宵验天象，心宿炳明堂。",
        "dynasty": "宋",
        "collection_info": null
    },
    {
        "uuid": "c62e7615f0cd644f5df38eb7e941eebf",
        "title": "宿半塘寺",
        "author": "郑思肖",
        "content": "一襟清气足，此夜岂人寰。\n醉影松杉下，吟身风露间。\n秋悬当殿月，云宿近城山。\n明发骑鲸去，飘然不可攀。",
        "dynasty": "宋",
        "collection_info": null
    },
    {
        "uuid": "f394929d9be604af7a2a093864593b42",
        "title": "对雨有怀",
        "author": "郑思肖",
        "content": "世道忽翻覆，愁来痛彻心。\n腥风行杀气，淫雨哭秋阴。\n虏睨朝廷玺，官空帑藏金。\n妃嫔今草地，宫髻泪中簪。",
        "dynasty": "宋",
        "collection_info": null
    },
    {
        "uuid": "516b47439e2b09dd4340cb17b08c84fd",
        "title": "次韵",
        "author": "郑思肖",
        "content": "冥迷江树外，一鸟破云还。\n雨雪干坤变，干戈笔砚闲。\n命于时不偶，心与道相关。\n终见二三月，花边展笑颜。",
        "dynasty": "宋",
        "collection_info": null
    },
    {
        "uuid": "e6ef01d8c583d3330901be8834729ee5",
        "title": "自挽",
        "author": "郑思肖",
        "content": "堂堂男子不封侯，与命为仇死未休。\n陷虏有歌春梦断，哭天无地夜魂愁。\n九清风露极玄处，万古虚空自在游。\n痛恨莫能生报国，从今阴隲溥南州。",
        "dynasty": "宋",
        "collection_info": null
    },
    {
        "uuid": "9272a58fdd7fcb8e1154736bfd751166",
        "title": "一旦",
        "author": "郑思肖",
        "content": "一旦蒙尘朔漠行，杜鹃哭破旧冤声。\n金杯暂饮胡瓶酒，玉铉谁调御鼎羹。\n故国夜长天正晦，离宫春尽草初生。\n小臣有誓曾铭骨，不到神州不太平。",
        "dynasty": "宋",
        "collection_info": null
    },
    {
        "uuid": "74dbb028a9c27e9cf0bc1cae01d95ca6",
        "title": "偶成二首  其一",
        "author": "郑思肖",
        "content": "剑气荧荧夜属天，忍观禾黍废苍烟。\n梦中亦问朝廷事，诗后唯书德佑年。\n花柳有愁春正苦，江山无主月空圆。\n如今好弃毛锥子，望北长驱马一鞭。",
        "dynasty": "宋",
        "collection_info": null
    },
    {
        "uuid": "6b3dc62463f28f0d220cd2bc0ddfb677",
        "title": "偶成二首  其二",
        "author": "郑思肖",
        "content": "曾受家传究典坟，自期不与俗人群。\n君臣位乱纲常在，父母恩深生死分。\n霁日行空镕积雪，长风吹晓净残云。\n坐令世上春光好，长使桃花笑脸醺。",
        "dynasty": "宋",
        "collection_info": null
    },
    {
        "uuid": "119a49612522197a4adddbe1cde5f366",
        "title": "答",
        "author": "郑思肖",
        "content": "语声带咽吐新诗，彻骨衔冤痛不知。\n报国心惟忧汉贼，读书人肯学胡儿。\n剑携入手霜三尺，镜挂当胸月一规。\n终久难磨天理在，匪伊谈笑定时危。",
        "dynasty": "宋",
        "collection_info": null
    },
    {
        "uuid": "5ef0bd82896e330cc956432c861b02f7",
        "title": "雁足",
        "author": "郑思肖",
        "content": "雁足冥冥未报归，此心裂碎有谁知。\n一怀愤闷心衔苦，两鬓䰐鬖髮倒垂。\n醉后爱歌诸葛表，生来耻读李陵诗。\n喜吾筋力犹强健，愿为朝廷理乱丝。",
        "dynasty": "宋",
        "collection_info": null
    },
    {
        "uuid": "923536fa195fdc191ae811aa36887445",
        "title": "次韵三首  其一",
        "author": "郑思肖",
        "content": "百岁光阴十过三，故山路梗梦中还。\n看来身在终为累，悟得心空始是閒。\n几度踏云归草屋，有时卧雨掩松关。\n人间转盼皆陈迹，何必长生久驻颜。",
        "dynasty": "宋",
        "collection_info": null
    },
    {
        "uuid": "1304bfae287f36e08eeaaf6ecd86c22c",
        "title": "次韵三首  其二",
        "author": "郑思肖",
        "content": "活计烟波羡谢三，醉眠钓艇去仍还。\n为怜死者今何在，笑杀忙人不识閒。\n烛影欲残登夜榻，鼓声未绝启晨关。\n匆匆役役尘中走，一见青山一动颜。",
        "dynasty": "宋",
        "collection_info": null
    },
    {
        "uuid": "2b9d1f39719ac0b9489ac07f58e45a80",
        "title": "次韵三首  其三",
        "author": "郑思肖",
        "content": "花前欢笑忆春三，何故东君尚未还。\n一寸心中千种事，百年世上几时閒。\n虏迁玉帛犹归市，马犯金汤即弃关。\n生怕朔风吹下雪，飞来点鬓妬红颜。",
        "dynasty": "宋",
        "collection_info": null
    },
    {
        "uuid": "8124b1fc4a03759668b3f2986c4f2e18",
        "title": "古时",
        "author": "郑思肖",
        "content": "古时明月碧霄间，曾照鸾舆幸蜀还。\n御座乍空三殿远，朝仪暂歇六更闲。\n马屯腥雾彤墀坏，鶑哭冤春玉户关。\n苦是年年归旧燕，绕檐偷语问龙颜。",
        "dynasty": "宋",
        "collection_info": null
    },
    {
        "uuid": "174461786eda38c4fd686b73f1f95782",
        "title": "补梦中所作",
        "author": "郑思肖",
        "content": "鸿雁流离梦亦惊，满怀凄怨足秋声。\n此身不死胡儿手，留与君王取太平。",
        "dynasty": "宋",
        "collection_info": null
    },
    {
        "uuid": "cadbb87dcb086189cea77eedc5658fdd",
        "title": "闻陷虏宫女所问",
        "author": "郑思肖",
        "content": "尘污宫装粉不香，死生魂梦只昭阳。\n一逢人自南来者，垂泪殷勤问二王。",
        "dynasty": "宋",
        "collection_info": null
    },
    {
        "uuid": "f20ccf2c094a9ebba0c8395c7182e7e8",
        "title": "题陶渊明集后",
        "author": "郑思肖",
        "content": "拂袖归来未是迟，传家何用五男儿。\n不堪生在义熙后，眼见朝廷被篡时。",
        "dynasty": "宋",
        "collection_info": null
    },
    {
        "uuid": "b2b85ce7f7c8f3280dbcdb7e33d5e011",
        "title": "秋雨",
        "author": "郑思肖",
        "content": "云满长空雨满山，凄凄风色变新寒。\n夜来白帝将秋去，万树淋漓哭不干。",
        "dynasty": "宋",
        "collection_info": null
    },
    {
        "uuid": "1a1db01297eb3c493b64a23516ce7c5b",
        "title": "逢故人",
        "author": "郑思肖",
        "content": "晓路云埋拨未开，霜风空老栋梁材。\n平生不识悲秋事，今日白头何处来。",
        "dynasty": "宋",
        "collection_info": null
    },
    {
        "uuid": "4dde9a1e68fb5b2783fb4c6f1da1ac09",
        "title": "秋成",
        "author": "郑思肖",
        "content": "秋成田里自人烟，刁斗声中又一年。\n王莽货泉成底事，东都仍用五铢钱。",
        "dynasty": "宋",
        "collection_info": null
    },
    {
        "uuid": "39507fac8a78c5ed87b8f51ec128d720",
        "title": "北望",
        "author": "郑思肖",
        "content": "紫塞风高直北秋，黄河水自向东流。\n穆王御马还宫日，海内封疆只属周。",
        "dynasty": "宋",
        "collection_info": null
    },
    {
        "uuid": "ace96ad193f734acedf2a5ac6d97979b",
        "title": "南望",
        "author": "郑思肖",
        "content": "南阳遥望见舂陵，残雪初消霁日升。\n鬰鬰葱葱有佳气，汉家天子必中兴。",
        "dynasty": "宋",
        "collection_info": null
    },
    {
        "uuid": "81771e07576c029e746b685bfc92317c",
        "title": "匈奴",
        "author": "郑思肖",
        "content": "匈奴残破汉封疆，江北江南尽战场。\n若问生灵谁是主，如今天子又康王。",
        "dynasty": "宋",
        "collection_info": null
    },
    {
        "uuid": "ab977d6e350fe84d7a0a4535a2886b43",
        "title": "绝句十首  其一",
        "author": "郑思肖",
        "content": "羊裘独钓浙江湄，百姓哀哀苦乱离。\n但得汉家鸿业在，莫愁光武奋身迟。",
        "dynasty": "宋",
        "collection_info": null
    },
    {
        "uuid": "f21042cab8b3a96c6460704b0075aa2a",
        "title": "绝句十首  其二",
        "author": "郑思肖",
        "content": "目断秋江欲暮时，天边落叶弄愁飞。\n翠华幸北平安信，只愿新鸿带得归。",
        "dynasty": "宋",
        "collection_info": null
    },
    {
        "uuid": "0df383762304887ad5c19a090a9e867d",
        "title": "绝句十首  其三",
        "author": "郑思肖",
        "content": "玉辇愁经草地腥，酸风频捲马头尘。\n我朝三百年忠厚，不信山河属别人。",
        "dynasty": "宋",
        "collection_info": null
    },
    {
        "uuid": "0b651b74570fa9af55d45c269c3d0f86",
        "title": "绝句十首  其四",
        "author": "郑思肖",
        "content": "阊门城外水涵空，雁影凄凉落照中。\n一望秋风数千里，不知何处是行宫。",
        "dynasty": "宋",
        "collection_info": null
    },
    {
        "uuid": "57ebc6eafd36f701d1671e91f559d47d",
        "title": "绝句十首  其五",
        "author": "郑思肖",
        "content": "草木恩深雨露余，公卿环列汉庭居。\n一朝投阁千年笑，却是杨雄不读书。",
        "dynasty": "宋",
        "collection_info": null
    },
    {
        "uuid": "30947ee812377b5554670dbe7a1aebc6",
        "title": "绝句十首  其六",
        "author": "郑思肖",
        "content": "一叶飞秋万树寒，行吟憔悴倚栏干。\n渊明只忆晋朝事，满眼黄花泪不干。",
        "dynasty": "宋",
        "collection_info": null
    },
    {
        "uuid": "2b2b0e28f0c7cb2c3419a7ae4e96cb54",
        "title": "绝句十首  其七",
        "author": "郑思肖",
        "content": "银汉斜倾玉漏残，钗虫熠熠照清寒。\n最怜今夜下弦月，一半娑婆树不完。",
        "dynasty": "宋",
        "collection_info": null
    },
    {
        "uuid": "99ee6a6fa82a28f39a22091fc02b585f",
        "title": "绝句十首  其八",
        "author": "郑思肖",
        "content": "騣笠毡靴搭护衣，金牌骏马走如飞。\n十三门裏秋光冷，谁梦朝天喝道归。",
        "dynasty": "宋",
        "collection_info": null
    },
    {
        "uuid": "b7fff61d1fe156df7faf0b40a146e705",
        "title": "绝句十首  其九",
        "author": "郑思肖",
        "content": "西风满路奈愁何，昏鼓声中厌北歌。\n菱藕市空灯火断，一城秋怨月明多。",
        "dynasty": "宋",
        "collection_info": null
    },
    {
        "uuid": "aeda647388f0c0c0ffebbfca49d26ccd",
        "title": "绝句十首  其一○",
        "author": "郑思肖",
        "content": "子夜神游碧落间，群仙飞语下人寰。\n上天深念苍生苦，特敕三宫圣驾还。",
        "dynasty": "宋",
        "collection_info": null
    },
    {
        "uuid": "5c385ef6d0f4d23f4f925b4ac49d8437",
        "title": "五忠咏 制置李公",
        "author": "郑思肖",
        "content": "举家自杀尽忠臣，面仰青天哭断声。\n听得北人歌裏唱，潭州城是铁州城。",
        "dynasty": "宋",
        "collection_info": null
    },
    {
        "uuid": "92696d6242567f64c5afdc4514c11ba4",
        "title": "五忠咏 丞相李公",
        "author": "郑思肖",
        "content": "大驾迢迢已北行，淮南犹守九州城。\n只谋渡海南归国，不意忘躯博得名。",
        "dynasty": "宋",
        "collection_info": null
    },
    {
        "uuid": "dd7089c6d949eefb98bcad35bec48f58",
        "title": "五忠咏 察使姜公",
        "author": "郑思肖",
        "content": "杀气盘空白昼阴，始终不变似精金。\n直疑碧落三更月，来作将军一片心。",
        "dynasty": "宋",
        "collection_info": null
    },
    {
        "uuid": "b75b3f9070d1c1832f727b33e33d7408",
        "title": "五忠咏 都统王公",
        "author": "郑思肖",
        "content": "健儿三百陷胡尘，匹马孤腾勇过人。\n至死执刀唯駡贼，自言不作两朝臣。",
        "dynasty": "宋",
        "collection_info": null
    },
    {
        "uuid": "214acbc39562194c6d3548c58a0f25d0",
        "title": "五忠咏 随驾内嫔某氏",
        "author": "郑思肖",
        "content": "玉殿辞春陷马尘，忍将羶秽污贞身。\n能行男子难行事，羞杀朝中投阁人。",
        "dynasty": "宋",
        "collection_info": null
    },
    {
        "uuid": "73f45c429212732beef8a8c5ba5bcc2c",
        "title": "寄同庚友",
        "author": "郑思肖",
        "content": "淳佑初年同下生，已经三十七番春。\n此身虽堕胡尘裏，只是三朝天子臣。",
        "dynasty": "宋",
        "collection_info": null
    },
    {
        "uuid": "a1823d6e6da273933c9f6900fb6ce49b",
        "title": "即事",
        "author": "郑思肖",
        "content": "旅琐曾听月下猿，至今触事即愁端。\n北风昨夜无情甚，又作冬来一信寒。",
        "dynasty": "宋",
        "collection_info": null
    },
    {
        "uuid": "e54b26a014d791111e92f6406f6670a3",
        "title": "小春花",
        "author": "郑思肖",
        "content": "天地无情正北风，飞鸿哀咽乱云中。\n此时纵使开千树，不及东皇一点红。",
        "dynasty": "宋",
        "collection_info": null
    },
    {
        "uuid": "a0aa029aeb4dc06a66e97076bc7bb661",
        "title": "对菊四首  其一",
        "author": "郑思肖",
        "content": "天风吹古秋，独立殿寒馥。\n我父昔爱之，终身不忘菊。",
        "dynasty": "宋",
        "collection_info": null
    },
    {
        "uuid": "23b55c0fcc203635f2c51f2b1c1f12c1",
        "title": "对菊四首  其二",
        "author": "郑思肖",
        "content": "受命太极前，立身晚秋后。\n一朝扬清香，名动天下口。",
        "dynasty": "宋",
        "collection_info": null
    },
    {
        "uuid": "8ee6fd6dccf07653c1f8cb6941ae98e8",
        "title": "对菊四首  其三",
        "author": "郑思肖",
        "content": "日月虽云逝，山中秋自香。\n平生抱正色，谁怕夜来霜。",
        "dynasty": "宋",
        "collection_info": null
    },
    {
        "uuid": "20e4c58249a26f38fe9f7d3c6138d7a1",
        "title": "对菊四首  其四",
        "author": "郑思肖",
        "content": "三径今非昔，多愁老此身。\n谁知陶靖节，只是晋朝人。",
        "dynasty": "宋",
        "collection_info": null
    },
    {
        "uuid": "346d84bd61b6b6dbc796add25f451d0c",
        "title": "陷虏歌",
        "author": "郑思肖",
        "content": "德佑初年腊月二，逆臣叛我苏城地。\n城外荡荡为丘墟，积骸飘血弥田里。\n城中生灵气如蛰，与贼为徒廿六日。\n蚩蚩横目无所知，低面卖笑如相识。\n彼儒衣冠谁家子，靡然相从亦如此。\n不知平日读何书，失节抱虎反矜喜。\n有粟可食不下咽，有头可断容我言。\n不忍我家与国同休三百十六年，阅历凡几世，忠孝已相传。\n足大宋地，首大宋天。\n身大宋衣，口大宋田。\n今弃我三十五岁父母玉成之身，一旦为氓受虏廛。\n我忆我父教我者，日夜滴血哭成颠。\n我有老母病老病，相依为命生余生。\n欲死不得为孝子，欲生不得为忠臣。\n痛哉擗胸叫大宋，青青在上宁无闻。\n自古帝王行仁政，唯有我朝天子圣。\n老天高眼不昏花，盍拯下土苍生命。\n忍令此贼恣杀气，颠倒上下乱纲纪。\n厥今帝怒行天刑，一怒天下凈如洗。\n要荒仍归禹疆土，四海草木霑新雨。\n应容隠者入深密，岁收芋栗供母食。\n对人有口不肯开，面仰虚空双眼白。",
        "dynasty": "宋",
        "collection_info": null
    },
    {
        "uuid": "d71296ac3edb860e1ef1f9c7f1f2e793",
        "title": "狂歌",
        "author": "郑思肖",
        "content": "一笑识破天地根，随意变化易其名。\n俯御三十六天顶，主宰一气生羣生。\n倏歘有怒行号令，亿兆雷鼓轰天声。\n敕噀龙口数滴水，凈洗世界泠然清。\n推出火帝照寰宇，万万万世长光明。",
        "dynasty": "宋",
        "collection_info": null
    },
    {
        "uuid": "e79254d46f4e8c140137266785d80c90",
        "title": "黄河清",
        "author": "郑思肖",
        "content": "丁丑戊寅岁，黄河两度清。\n但教大宋在，即是圣人生。\n亘古理不泯，中天日转明。\n这番戡定后，世世永休兵。",
        "dynasty": "宋",
        "collection_info": null
    },
    {
        "uuid": "4f96085fd1a24e33bb4b15735acb207c",
        "title": "自题大义集后",
        "author": "郑思肖",
        "content": "长夜漫漫发浩歌，生民涂炭果如何。\n中兴车马修攘在，变雅君臣废缺多。\n赤帜开明新日月，青毡恢拓旧山河。\n誓崇忠义诛姦逆，田海虽迁志不磨。",
        "dynasty": "宋",
        "collection_info": null
    },
    {
        "uuid": "0b24934a6fdf23d904b36b792bafe1d4",
        "title": "郊行即事四首  其一",
        "author": "郑思肖",
        "content": "一变太平业，民生若失巢。\n乏牛耕瘠土，多马坏荒郊。\n花圃半栽菜，谷田今长茅。\n幡然欲深隠，远与世相抛。",
        "dynasty": "宋",
        "collection_info": null
    },
    {
        "uuid": "efdf18b028d5014c1fecd7063a4a30c5",
        "title": "郊行即事四首  其二",
        "author": "郑思肖",
        "content": "五年前事别，一说泪滂沱。\n帝业虽迁鼎，人心未倒戈。\n日光疑白昼，天影愧清波。\n背立官塘路，风前慷慨歌。",
        "dynasty": "宋",
        "collection_info": null
    },
    {
        "uuid": "2e731b9a1dbad07051d10c3e7cd1fdd8",
        "title": "郊行即事四首  其三",
        "author": "郑思肖",
        "content": "痴立若忘归，欲言还又讷。\n时危恐戄多，国破繁华歇。\n黄叶辱吴山，绿芜欺魏阙。\n两峰流水声，偷哭汉宫月。",
        "dynasty": "宋",
        "collection_info": null
    },
    {
        "uuid": "8669690a69805c0078d349c9a4e9b315",
        "title": "郊行即事四首  其四",
        "author": "郑思肖",
        "content": "云禁江城昼色阴，可怜寂寞读书身。\n风霜虐命四五载，雨露润民三百春。\n雁落愁声唯送泪，马驰怨迹岂成尘。\n如今不独桐江上，新着羊裘又一人。",
        "dynasty": "宋",
        "collection_info": null
    },
    {
        "uuid": "10eb0b2a4b918569e4c1e91a6b45c96c",
        "title": "观颜鲁公帖",
        "author": "郑思肖",
        "content": "吾拜鲁公帖，凛然气如生。\n终身大唐臣，千载名峥嵘。\n愧彼今之人，兽心蠹天经。",
        "dynasty": "宋",
        "collection_info": null
    },
    {
        "uuid": "84d465f08d247b7fa0092358cad097f1",
        "title": "苦怀六首  其一",
        "author": "郑思肖",
        "content": "我行荒野间，风埃苦浩浩。\n嗟汝后生者，惟恐不见老。\n世事如霜木，颜色尽枯槁。\n愁来不即死，反为命所恼。\n今人真小儿，语话尚痴倒。\n不辨亲与仇，得食即为好。\n焉知父母心，茹痛伤怀抱。\n难报三春晖，满地皆芳草。",
        "dynasty": "宋",
        "collection_info": null
    },
    {
        "uuid": "c99ddc3d391249ad05a34e0e6b890137",
        "title": "苦怀六首  其二",
        "author": "郑思肖",
        "content": "滔滔流波澜，百川俱颓靡。\n竞羡吕望贵，独欠伯夷死。\n小恩尚思报，大义反忘耻。\n国家三百年，果何负于尔。",
        "dynasty": "宋",
        "collection_info": null
    },
    {
        "uuid": "e06c31c4030dd3f95ac57637c8d82faa",
        "title": "苦怀六首  其三",
        "author": "郑思肖",
        "content": "南山一何高，支脉远不断。\n巉岩峰峦间，松柏苍翠满。\n面阳地力盛，万物发新暖。\n我欲飞至之，惜哉羽翮短。",
        "dynasty": "宋",
        "collection_info": null
    },
    {
        "uuid": "1254b9b0e81ed0f28a36987bc33b21c2",
        "title": "苦怀六首  其四",
        "author": "郑思肖",
        "content": "昔为天上云，今作地下尘。\n踠足屡哭懊，痛惜六尺身。\n父母生我时，教我为贤人。\n生得男儿骨，一死亦精神。\n畴谓迫中年，堕影浊水滨。\n跼蹐走残命，语飒气不伸。\n固知復继剥，霜雪天地仁。\n愿得一脉暖，散为天下春。\n援手水火间，以道拯斯民。\n俾知尊卑位，万世不湮沦。",
        "dynasty": "宋",
        "collection_info": null
    },
    {
        "uuid": "c2dde4b1b66551edd6a381ec230d2322",
        "title": "苦怀六首  其五",
        "author": "郑思肖",
        "content": "我命而为人，形异禽兽生。\n所以异者何，不越纲常行。\n斯道如日光，千古同一明。\n胡为舍白昼，摘埴涂冥盲。\n伯夷圣人远，双瞳空晶晶。\n悲风吹语断，天阔青山横。",
        "dynasty": "宋",
        "collection_info": null
    },
    {
        "uuid": "ab7be6aefbeba73de90e0cc0cf33b09d",
        "title": "苦怀六首  其六",
        "author": "郑思肖",
        "content": "古人立志高，为义不为己。\n今人所见卑，独为贫贱耻。\n不义富贵生，宁以饿而死。\n遗体非不重，所惧悖于理。\n我禀清淑气，生而秀为士。\n读书三十年，颇知六经旨。\n质之以人道，所言皆如此。\n奚乃滞风尘，尔汝弄欢喜。\n浙山高苍苍，浙水清瀰瀰。\n三叹动遐思，清风响两耳。\n暂焉深隠去，长镵访园绮。\n敬俟时之清，终其天伦尔。",
        "dynasty": "宋",
        "collection_info": null
    },
    {
        "uuid": "b60b6891192d7874ca052db8fc5e2f52",
        "title": "己卯十一月朔又梦食梅花梦中作",
        "author": "郑思肖",
        "content": "雁宇高高兔国斜，湿花飞露沁流霞。\n狂来清兴不可遏，吃尽寒梅一树花。",
        "dynasty": "宋",
        "collection_info": null
    },
    {
        "uuid": "80324d69484671306f5fd6de30a7da1d",
        "title": "遣兴二首  其一",
        "author": "郑思肖",
        "content": "独笑或独哭，从人唤作颠。\n生惟嗜食菜，贫亦耻言钱。\n清兴游空外，孤愁抱日边。\n所忧无别念，雁又犯南天。",
        "dynasty": "宋",
        "collection_info": null
    },
    {
        "uuid": "32bf5fd561234b0288a15b281b17c242",
        "title": "遣兴二首  其二",
        "author": "郑思肖",
        "content": "传家曾受易，所得亦良深。\n今古岂二道，死生惟一心。\n颠风掀旷野，痴雪厄寒林。\n不改隠居操，扃门自鼓琴。",
        "dynasty": "宋",
        "collection_info": null
    },
    {
        "uuid": "ca68fa351090591a1ea36b2e6c3c7a98",
        "title": "送僧游西湖归永嘉",
        "author": "郑思肖",
        "content": "大地疮痍痛正新，南归不避雪纷纷。\n柳边人忆一湖锦，松下僧闲九里云。\n熟路有缘家易到，空经无字世难闻。\n菖蒲涧水濯双足，雁荡山巅曝夕曛。",
        "dynasty": "宋",
        "collection_info": null
    },
    {
        "uuid": "23f0d74e143c86c7ff85b2c83840d37f",
        "title": "结交二首  其一",
        "author": "郑思肖",
        "content": "凤鸮同为禽，麟虎同为兽。\n以彼善恶殊，致令分去取。\n恶者僞以善，惑世不可究。\n唯在行事间，以理观于久。\n或不近人情，避之如避臭。\n君子重结交，芳名垂宇宙。",
        "dynasty": "宋",
        "collection_info": null
    },
    {
        "uuid": "21b328d730b09390ce3c9d1e69310c57",
        "title": "结交二首  其二",
        "author": "郑思肖",
        "content": "伐木义不古，僞敬溢颜面。\n交接无真情，面是背乃变。\n疏则易为恩，密则将成怨。\n当学晏平仲，终始保相见。",
        "dynasty": "宋",
        "collection_info": null
    },
    {
        "uuid": "318f50b99c64ab4ac1f9e4b5c51d95ad",
        "title": "隠居谣",
        "author": "郑思肖",
        "content": "布衣暖，菜羹香，诗书滋味长。",
        "dynasty": "宋",
        "collection_info": null
    },
    {
        "uuid": "ad4a83c87645539d552ffcb2ebac57a0",
        "title": "醉乡十二首  其一",
        "author": "郑思肖",
        "content": "破得愁城了，仍还太古风。\n浑然无事国，不与世相通。\n地迈华胥外，天归混沌中。\n蠢哉蛮触氏，苦死角英雄。",
        "dynasty": "宋",
        "collection_info": null
    },
    {
        "uuid": "611fd9a2dbb398348526f7a9b3973eef",
        "title": "醉乡十二首  其二",
        "author": "郑思肖",
        "content": "狂药蜕凡骨，疑来别一州。\n形骸闲若弃，风壤旷无忧。\n屡有圣人至，难同恶客游。\n所交惟陆谞，落魄老菟裘。",
        "dynasty": "宋",
        "collection_info": null
    },
    {
        "uuid": "acd8fcada634d829a9ee99ca12503527",
        "title": "醉乡十二首  其三",
        "author": "郑思肖",
        "content": "盎然非世境，乐意渺无垠。\n暖骨通仙处，寒冬能幻春。\n眼空天亦小，心凈月逾新。\n昔者李太白，于兹竟瘗身。",
        "dynasty": "宋",
        "collection_info": null
    },
    {
        "uuid": "0b75b15e70b39e401bd24cb03357e4f5",
        "title": "醉乡十二首  其四",
        "author": "郑思肖",
        "content": "太和国土裏，风味极清柔。\n意外竟忘世，胸中不梦秋。\n日蒸春气涌，地漾水光流。\n此即神仙窟，何须更十洲。",
        "dynasty": "宋",
        "collection_info": null
    },
    {
        "uuid": "726ab7c1a2d29535fb0fdd925fc16e31",
        "title": "醉乡十二首  其五",
        "author": "郑思肖",
        "content": "独到至乐处，于于自在行。\n身心全去碍，骨肉若通明。\n劫外冥天地，空中一死生。\n却观凡世界，眇尔幻沤轻。",
        "dynasty": "宋",
        "collection_info": null
    },
    {
        "uuid": "ba662edc5042fee0c6ae33c989d644b8",
        "title": "醉乡十二首  其六",
        "author": "郑思肖",
        "content": "谁居此域作生涯，偏许刘伶毕卓家。\n屋影空空天渺漭，烛光闪闪地横斜。\n春红软玉颓衣树，秋碧流波漾缬花。\n接壤或通三岛路，任他苦海事如麻。",
        "dynasty": "宋",
        "collection_info": null
    },
    {
        "uuid": "d46d190b1ab8707d66dc810693dcffc1",
        "title": "醉乡十二首  其七",
        "author": "郑思肖",
        "content": "万里和风眼底回，陶陶乐土隔飞埃。\n暖浮花思春初透，红涨霞纹潮正来。\n长驻童颜驱老去，不教玄鬓受愁催。\n举头阊阖手能摸，更欲乘风过九垓。",
        "dynasty": "宋",
        "collection_info": null
    },
    {
        "uuid": "5ce8fafff57484a4dc892bc1202d00c5",
        "title": "醉乡十二首  其八",
        "author": "郑思肖",
        "content": "风物清妍地不尘，一天无尽四时春。\n此中正属忘怀境，来者多应避世人。",
        "dynasty": "宋",
        "collection_info": null
    },
    {
        "uuid": "2e4445c69ed3b8377bb79a893849c0c2",
        "title": "醉乡十二首  其九",
        "author": "郑思肖",
        "content": "红潮初上玉船空，假道青州一水通。\n相去尘寰千万里，不愁日夜不春风。",
        "dynasty": "宋",
        "collection_info": null
    },
    {
        "uuid": "7366bfcae681c166d86c76a38740dcdd",
        "title": "醉乡十二首  其一○",
        "author": "郑思肖",
        "content": "大哉春宇，温厚凝聚。\n靡有冱寒，暖于吹煦。\n厥俗孔洽，恬无憎妬。\n高阳之徒，历年熟路。\n惟楚屈平，欲来莫赴。\n我至是邦，妙莫能喻。\n至和滋形，神与天遇。\n载朗笑咏，金玉韶頀。\n至清之气，嘘呵风露。\n喜若悟道，默契玄趣。\n陋彼市朝，喧隘弗寤。\n愿我遐年，克寿厥寓。",
        "dynasty": "宋",
        "collection_info": null
    },
    {
        "uuid": "0e82594169b94110f5e94cb0b22ce2a6",
        "title": "醉乡十二首  其一一",
        "author": "郑思肖",
        "content": "天道何冥冥，委形闢空杳。\n旷劫土坦平，冲气蔼云杪。\n不入禹封疆，拓地八荒表。\n空洞无边涯，一切境界小。\n骨柔春香浓，目绀夜光瞭。\n洪荒上古前，命不为愁剿。\n卑哉苍生愚，役心颜貌愀。\n窗猴狂摇摇，野马走扰扰。\n髓竭冲融膏，渴命竟枯夭。\n奚不来此邦，软坐廓幽眇。\n刳刷膏肓俗，涤濯肺腑皎。\n骋驾无可游，一生事足了。",
        "dynasty": "宋",
        "collection_info": null
    },
    {
        "uuid": "5d76c3d752306c0cebbdeca98487384c",
        "title": "醉乡十二首  其一二",
        "author": "郑思肖",
        "content": "穷冬骄寒冻地裂，北望朔方常下雪。\n五台积古雪不消，鸟兽毛氄结冻血。\n江南昔有酒如渑，蔗浆麟脯相凭陵。\n朝廷有道四海清，既醉凫鹥歌太平。\n九土夜市彻天明，楼红陌紫喧箫笙。\n豪气一饮一千钟，唤得国裏春风生。\n千金少年百花眼，左右捧拥上天行。\n战鼓声多瓦欲飞，从此百姓无宁时。\n龙遭鳝舞鼠变虎，恣意反覆弄风雨。\n如今寂寞不救饱，髑髅眼睛生秋草。\n空欲拍弄百斛船，莫羡酿来曝背眠。\n何如我入壶中游，喝云开破天外天。\n翠锦帏幕车渠土，八面雪白净无烟。\n水王双阙琼膏填，使得五行颠倒颠。\n坎离媾春中央宫，俯现摩酰王王仙。\n手执干坤万化柄，斟酌混沌殻中髓。\n嚥得半掬碧色云，夙根无明百杂碎。\n万绿俱空恬无为，四股馥郁红玻瓈。\n自然氤氲太和身，融融洩洩先天春。\n形化为气轻于雾，飞御慈盼福下土。\n金相朵朵鲜绿云，花甃綵衢跨空住。\n八十一天开玉殿，天天互透长生路。\n憨涌醴泉雨甘露，孕牛产麟鳏蛟舞。\n九苞凤凰对舞鸣，钧天清戛云璈音。\n敕取龙猛大士药，尽点大地变黄金。\n嫦娥搦弄团圆雪，抛向下界悬作月。\n银光倒泼白泠明，笑吻霏雾飘香冰。\n戏掷火丸煎海干，珊瑚万树红斑斑。\n抱出懒雨活龙帝，拔髯痒鼻激喷嚏。\n鼻气环空挂白虹，垂脚东贯大荒东。\n八八翠衫蓬莱儿，舞撒宝花双逶迤。\n千丈白眉老神翁，前导万从开天倪。\n径出盘古顶外行，劫风浩浩空掀轰。\n呵暖为春吸为冬，浊世甲子剎那中。\n数数老松化石了，籛铿小厮半刻夭。\n我之大醉八万四千岁，小醉三千六百日。\n世上几回汉与唐，苦于争战悲獝狘。\n万国黔首行饭囊，鬼貌蓝色心茫荒。\n狭步蹩躠羶埃裏，蜉蝣拜天祈寿长。\n气浊謦欬不清响，啾啁碎声群争攘。\n生来不识快活国，纷华外胜夺心王。\n昼夜火烧菩提树，背井索水吃且僵。\n哨地荒年苦命活，籧篨戚施疮痍伤。\n贫者逼迫富者狂，一漥血气六贼戕。\n眼望天上金银落，垒琼架屋铁筑墙。\n莫知仁义为何物，冷笑诗书今不香。\n沉酗私欲反为醒，嫌说青山白云人。\n群昏鼾齁摇不觉，强语以道必生嗔。\n忽笑大笑休休休，回视若辈愁如仇。\n挥手长揖永相谢，千劫万劫逍遥游。",
        "dynasty": "宋",
        "collection_info": null
    },
    {
        "uuid": "40c936d90fd19eb8e04d8809e1285d59",
        "title": "醉乡箴",
        "author": "郑思肖",
        "content": "维人之生，所主者德。\n瞿瞿良士，蔼然温克。\n其天其游，养和于默。\n勿为气夺，迁其常则。\n尔敬尔身，天命难必。\n罔越乃行，终其永吉。",
        "dynasty": "宋",
        "collection_info": null
    },
    {
        "uuid": "15fe3c325b6394a1ef4d0d9a65bf6a8c",
        "title": "德佑六年岁旦歌",
        "author": "郑思肖",
        "content": "天运无情岁事新，大宝虚位孤王春。\n昼出衔恤夜梦哭，皇皇五载臣无君。\n南望二王未驻跸，北忆三宫犹蒙尘。\n祅祲蚀日地轴折，冤气上腾霾苍旻。\n百姓茹苦痛彻髓，大事未定焦如焚。\n我宁久处遯闷中，遽忍终死为逆民。\n大哉父母之遗体，与生俱生仁义身。\n天炼精金铸我心，上籀忠孝两字文。\n痛忆我君我父母，眼中不识天下人。\n不变不变不不变，万挫以死无二心。\n醉喝海岳尚翻动，不信不灭犬羊群。\n或谓逝水不可復，叱我痴忠空愁颦。\n焉知汉绝十八载，光武乃兴舂陵兵。\n即此一语断世事，仰面再拜泪如倾。",
        "dynasty": "宋",
        "collection_info": null
    },
    {
        "uuid": "e3d33c0fa2c284d2922f209bba441310",
        "title": "苦雨",
        "author": "郑思肖",
        "content": "霖霪厄晴光，胸臆堆倥偬。\n魍魉啸阴风，砭中肌骨痛。\n物象各忧囚，坤舆一澒洞。\n死禁朝阳升，私窃阴权弄。\n我剖一寸心，洒血声大恸。\n叫天开光明，昼夜永不霿。",
        "dynasty": "宋",
        "collection_info": null
    },
    {
        "uuid": "b4fb5da312ab43df1bf41ffc90d01bd5",
        "title": "励志二首  其一",
        "author": "郑思肖",
        "content": "炎正遭中微，冠屦纷倒置。\n四壁皆楚歌，獯鬻何凶炽。\n万命堕荆棘，身与豺狼值。\n攒眼刺荼毒，地无隙可避。\n君子饿欲死，为时所唾詈。\n白昼行梦中，更相问憔悴。\n我蛰茅茨下，有生痛自愧。\n寒灯弔老影，恻恻不遑寐。\n忧抑併填膺，反覆论此事。\n嗣君尚幼冲，厉阶谁所致。\n权奸弄破国，珠玉乱走地。\n曾谓顷刻间，一蹶失神器。\n风沙犯天颜，生死一叶寄。\n势去若瓦解，哀告不可譬。\n太庙枥胡马，太学巢胡吏。\n殿阁奏秋凉，羣羣走魈魅。\n凄风吹宫花，春不肯明媚。\n哀笛破深愁，满目新亭泪。\n我朝圣明君，一一皆善治。\n涵育三百年，岂无忠义士。\n我读我父书，颇曾识大义。\n无以死恐我，死亦心不二。\n残生啮胆檗，气怒频裂眦。\n或时坐如死，突眼噤相视。\n先王泽未泯，中兴断可冀。\n仰呼吁不平，挺身摅大志。\n四方皆风动，德化成渐被。\n春秋生杀权，华夷有定位。\n后有董狐笔，当严于载记。\n爰以明人伦，永使勿颠坠。",
        "dynasty": "宋",
        "collection_info": null
    },
    {
        "uuid": "baa1d92f68ed6caa8324ba234a3f3ed0",
        "title": "励志二首  其二",
        "author": "郑思肖",
        "content": "大哉天地经，森然不可踰。\n圣人治天下，纲常安厥居。\n谁谓遭大变，干戈血模糊。\n天地忽破碎，虎狼穴吾庐。\n毒气孽万物，草木俱焦枯。\n我为国之臣，于义当捐躯。\n受死不为痛，国家终何如。\n念此迫我心，万剑裂肌肤。\n骨腐尚衔冤，且为国家图。\n鬼神果有知，闻之亦欷歔。",
        "dynasty": "宋",
        "collection_info": null
    },
    {
        "uuid": "0657270c9628ec9aa487baad969c9a3b",
        "title": "春日偶成五绝  其一",
        "author": "郑思肖",
        "content": "山塘游舫接荒城，纵有笙歌耳不清。\n深忆国家无事日，人心和气是春声。",
        "dynasty": "宋",
        "collection_info": null
    },
    {
        "uuid": "e87ffb05c7e0bf7c04da5a05262bc47e",
        "title": "春日偶成五绝  其二",
        "author": "郑思肖",
        "content": "晓来怕上最高楼，春尽时光只似秋。\n草木荒寒生意涩，风腥雨腻一天愁。",
        "dynasty": "宋",
        "collection_info": null
    },
    {
        "uuid": "8aff509491bd75e8a586df124344dba7",
        "title": "春日偶成五绝  其三",
        "author": "郑思肖",
        "content": "郡县荒芜哭暮笳，凭高望不见天涯。\n如今挥泪洒枯木，南国春回生紫华。",
        "dynasty": "宋",
        "collection_info": null
    },
    {
        "uuid": "a9b69ead0cc9db1939701a922b11014c",
        "title": "春日偶成五绝  其四",
        "author": "郑思肖",
        "content": "天地腥羶社稷隳，万邦赤子病流离。\n几番曾共秋风语，说得虚空亦泪垂。",
        "dynasty": "宋",
        "collection_info": null
    },
    {
        "uuid": "0bd3155af7eab52d21c3a0ffda4a917e",
        "title": "春日偶成五绝  其五",
        "author": "郑思肖",
        "content": "百万胡儿犯大朝，奔南狩北恨迢迢。\n我非办得中兴事，一点英灵死不消。",
        "dynasty": "宋",
        "collection_info": null
    },
    {
        "uuid": "28f265f9f7658406311be37c0aec91ce",
        "title": "写愤三首  其一",
        "author": "郑思肖",
        "content": "自许志颇大，频歌慷慨辞。\n攒眉无说处，仰面独行时。\n豪杰心犹檗，生灵命若丝。\n当今欲平治，舍我则云谁。",
        "dynasty": "宋",
        "collection_info": null
    },
    {
        "uuid": "2b804d92b75d7fb7fe7a00a2fecd9443",
        "title": "写愤三首  其二",
        "author": "郑思肖",
        "content": "开眼看不得，愁来只自颠。\n六年万忧苦，四海一腥羶。\n叹命巧相值，观时痛可怜。\n却惭深夜月，犹忍照胡天。",
        "dynasty": "宋",
        "collection_info": null
    },
    {
        "uuid": "ad3858ad71d9f065367704778eb98f79",
        "title": "写愤三首  其三",
        "author": "郑思肖",
        "content": "朝廷罹祸乱，民物苦颠连。\n晋帝渡江谶，唐皇幸蜀年。\n剖云行白日，翻海洗青天。\n办得大事了，胸中即泰然。",
        "dynasty": "宋",
        "collection_info": null
    },
    {
        "uuid": "0f558f0adcb7f3279747c0d53e0259b9",
        "title": "偶成",
        "author": "郑思肖",
        "content": "郡国残民少，君王何日归。\n不知秋后雁，犹得向南飞。",
        "dynasty": "宋",
        "collection_info": null
    },
    {
        "uuid": "0fda781cb18e578c2e18cbc8e659c629",
        "title": "无题五首  其一",
        "author": "郑思肖",
        "content": "屡问北来者，相传尽不同。\n三宫在何许，万姓堕愁中。\n春草活腥绿，雨花啼惨红。\n人间至微物，今亦怨天公。",
        "dynasty": "宋",
        "collection_info": null
    },
    {
        "uuid": "775a99f5de6cfbca6019a990f3c7ce32",
        "title": "无题五首  其二",
        "author": "郑思肖",
        "content": "自古无兹难，我朝今遇之。\n小臣惭逆土，大事决成期。\n劫坏六龙死，天荒万象悲。\n时哉弗可失，奋发莫迟疑。",
        "dynasty": "宋",
        "collection_info": null
    },
    {
        "uuid": "5ea0257ca1459f5babd358c16f52fe40",
        "title": "无题五首  其三",
        "author": "郑思肖",
        "content": "一天悽怆事，此恨极难裁。\n骨纵已成土，心终不肯灰。\n毒蛇嘘树死，怨鸟哭春哀。\n处处山东老，悬情汉诏来。",
        "dynasty": "宋",
        "collection_info": null
    },
    {
        "uuid": "399304b38995737e1ff5359c872adaff",
        "title": "无题五首  其四",
        "author": "郑思肖",
        "content": "愁海茫茫望不穷，黄茅白苇渺阴风。\n凤凰高遁层霄外，豺虎横行大道中。\n九庙倾颓郊祀废，四方祸乱国家空。\n于今建武重兴汉，谁是云台第一功。",
        "dynasty": "宋",
        "collection_info": null
    },
    {
        "uuid": "3d8563f7299479baca403b4e00b57d8d",
        "title": "无题五首  其五",
        "author": "郑思肖",
        "content": "鞠躬尽瘁弔无君，满耳冤声不忍闻。\n醉去忘形犹蜕骨，怒来嚼齿欲穿龈。\n腥风涴晓春应怨，痴雾霾空路莫分。\n荧惑星明圣人出，频频中夜验天文。",
        "dynasty": "宋",
        "collection_info": null
    },
    {
        "uuid": "54ee4a325d140fcf89e381e4d7e0d158",
        "title": "和文丞相六歌  其一",
        "author": "郑思肖",
        "content": "我忆三宫幸朔方，天颜皴黑鬓髮黄。\n鬼风尖尖割肌肉，惊沙扑损龙衣裳。\n群黎命死北魔手，世界缺陷苦断肠。\n小臣翅短飞未得，望破痴眼愁更长。\n呜呼一歌兮哀以伤，白日无光天荒荒。",
        "dynasty": "宋",
        "collection_info": null
    },
    {
        "uuid": "ec2310759d1599f27873f5da66bda9e5",
        "title": "和文丞相六歌  其二",
        "author": "郑思肖",
        "content": "我忆二王血泪垂，一丝正统悬颠危。\n士卒零落若霜叶，阵前将军今有谁。\n以舟为国大洋裏，万死一生终安归。\n至痛无声叫不响，皇天皇天知不知。\n呜呼再歌兮歌孔悲，风雨骤至昼冥迷。",
        "dynasty": "宋",
        "collection_info": null
    },
    {
        "uuid": "b309d01eced9279fb146418a47d76801",
        "title": "和文丞相六歌  其三",
        "author": "郑思肖",
        "content": "我忆我父在日时，叱我痴钝无天姿。\n旦旦灌溉仁义泽，灵台豁然开光辉。\n夙劫孤露命浊世，王事鞅掌生无期。\n一忆父母教我语，逃罪无地死亦迟。\n呜呼三歌兮泪淋漓，君父不在倚頼谁。",
        "dynasty": "宋",
        "collection_info": null
    },
    {
        "uuid": "8d9ad352bc1ad4badbdc6651e024186c",
        "title": "和文丞相六歌  其四",
        "author": "郑思肖",
        "content": "我忆母氏兮圣善，劳苦家事手生茧。\n母后父死十五年，教我育我恩不浅。\n我虽贫拙志不屈，清气棱棱秋莹骨。\n至今一粟一缕丝，皆是父母流传物。\n呜呼四歌兮痛恻恻，皇天后土无终极。",
        "dynasty": "宋",
        "collection_info": null
    },
    {
        "uuid": "2a7bae7f87c0f5f8d374a6c74a736b20",
        "title": "和文丞相六歌  其五",
        "author": "郑思肖",
        "content": "我所思兮文丞相，英风凛凛照穹壤。\n失身匍匐草莽间，屡迫以死弥忠壮。\n虚空可变心不变，吐语铿然金石响。\n想公骨朽化为土，生树开花亦南向。\n呜呼五歌兮併悽怆，望公不见愁泱漭。",
        "dynasty": "宋",
        "collection_info": null
    },
    {
        "uuid": "a4c1ae535e19790b1bc4c5534328c0f7",
        "title": "和文丞相六歌  其六",
        "author": "郑思肖",
        "content": "我生我生何不辰，血泪化作妖花春。\n平生意气若风云，何苦戚戚悲呻吟。\n狂来一呼天地动，万物鼓荡俱精神。\n天上真火灭不得，灼烁大地生光明。\n呜呼六歌兮歌声清，海岳莹洁日月新。",
        "dynasty": "宋",
        "collection_info": null
    },
    {
        "uuid": "e051ccf21656ff83a6b4a693e45a8ae7",
        "title": "久雨后郊外独行",
        "author": "郑思肖",
        "content": "新秧遭水毁，岁事正关情。\n日没虎狼出，城荒荆棘生。\n清流不可污，古道竟谁行。\n阔步独归去，茅檐月自明。",
        "dynasty": "宋",
        "collection_info": null
    },
    {
        "uuid": "ddeef64c5ac7fbd25c9c19f155e1dcc9",
        "title": "追奬",
        "author": "郑思肖",
        "content": "谁谓匪人贱，犹怀事贼羞。\n挺身持大义，正语叱狂酋。\n名在春逾艷，骨香花不愁。\n有灵知国事，地下笑王侯。",
        "dynasty": "宋",
        "collection_info": null
    },
    {
        "uuid": "ec31f0ebaf8fed254e52ea1b7c59d6a7",
        "title": "咏怀二首  其一",
        "author": "郑思肖",
        "content": "凤为百鸟王，孤飞无其友。\n览德而来仪，千载不一有。\n云胡德之衰，囚身狎鸡狗。\n我当愁来时，散髮狂叫走。\n历历诉此苦，太空亦肯首。",
        "dynasty": "宋",
        "collection_info": null
    },
    {
        "uuid": "9222f22c3bace22c467d7bc2d81ea340",
        "title": "咏怀二首  其二",
        "author": "郑思肖",
        "content": "精卫虽至微，衔石尚填海。\n一点至烈心，千生万生在。\n我誓铭于天，语大莫能载。\n万万雷霆诛，此盟亦不坏。\n划然笑一声，今古生光彩。",
        "dynasty": "宋",
        "collection_info": null
    },
    {
        "uuid": "f4e3404237f0d55f79e6d40f9d97fe2d",
        "title": "一砺",
        "author": "郑思肖",
        "content": "愈久愈不变，一忱生死俱。\n独行天与语，枯坐石为徒。\n血污衣冠国，冤浮盗贼区。\n何当洗兵马，终古统炎图。",
        "dynasty": "宋",
        "collection_info": null
    },
    {
        "uuid": "b3d1c19994ff2fd5adaf4ce14f0940e8",
        "title": "忆前辈二首  其一",
        "author": "郑思肖",
        "content": "昔在先皇帝，当阳四十年。\n文明照天下，俊杰立王前。\n一自胡兵入，俄惊汉鼎迁。\n致今人道乱，空谷遁遗贤。",
        "dynasty": "宋",
        "collection_info": null
    },
    {
        "uuid": "f6e8d6e880710fa176b69d55049909be",
        "title": "忆前辈二首  其二",
        "author": "郑思肖",
        "content": "治世衣冠盛，人才极典刑。\n开心呈日月，吐语走风霆。\n气象近三代，文章出六经。\n今焉不可得，四顾一冥冥。",
        "dynasty": "宋",
        "collection_info": null
    },
    {
        "uuid": "1512f772640a49689468a7e4ff278115",
        "title": "续洗兵马",
        "author": "郑思肖",
        "content": "遭时不祥厄阳九，垢面蓬鬓丧家狗。\n四夷交侵小雅废，率其子弟攻父母。\n封豕长蛇亘人域，天子下殿跣足走。\n凝碧池头乐最愁，连昌宫裏花亦丑。\n三精雾塞黑曈曈，天破地裂一无有。\n谁执弓矢救日月，仰泣旻天大号吼。\n贤者不入胜母里，义士耻饮盗泉水。\n丈夫立身乃大事，一失此足死亦耻。\n当知孔明杲卿辈，岿然三代古君子。\n吕尚磻溪钓文王，乃是汉唐人才尔。\n到今大坏不可救，鸱枭破獍咀唇齿。\n高瞠双眼视天下，黔首浑敦状如鬼。\n龙堆大漠鸟兽夷，舌捲音响蛮侏离。\n不类人形舞百怪，错乱天命灾羣黎。\n营州羯狗猪龙形，讵能篡有唐丕基。\n太子即位灵武日，天开万仞磨崖碑。\n载定尊卑奠鰲极，一新正朔授人时。\n渐被日出月没处，梯航臣妾拜京师。\n黄旗紫盖东南兴，大火王气浮晴春。\n勿欺一成一旅微，少康犹能作之君。\n班超已着王命论，陈婴王陵毋生心。\n绛衣大冠大敌勇，今日岂无刘将军。\n田野豪杰久延颈，一呼而动云来奔。\n我当率之效驰驱，整顿干坤明大伦。\n旧邦新命光前王，逆俗污染咸惟新。",
        "dynasty": "宋",
        "collection_info": null
    },
    {
        "uuid": "825de46b9749281674058395b592fc01",
        "title": "二砺二首  其一",
        "author": "郑思肖",
        "content": "愁裏高歌梁父吟，犹如金玉戛商音。\n十年勾践亡吴计，七日包胥哭楚心。\n秋送新鸿哀破国，昼行饥虎啮空林。\n胸中有誓深于海，肯使神州竟陆沉。",
        "dynasty": "宋",
        "collection_info": null
    },
    {
        "uuid": "9ea7f503a5ed87a188685c490e9e2674",
        "title": "二砺二首  其二",
        "author": "郑思肖",
        "content": "钧天梦冷紫宸春，臣子衔哀社稷屯。\n一缕血忱开白日，两篇心誓哭苍旻。\n渡江祖逖愿兴晋，蹈海仲连羞帝秦。\n回首故都宫阙恨，满山秋色正愁人。",
        "dynasty": "宋",
        "collection_info": null
    },
    {
        "uuid": "4fd014a7c8c9f49261c02a287faf7291",
        "title": "题拙作后",
        "author": "郑思肖",
        "content": "我有诗一编，率皆恳切辞。\n但写肺腑苦，不求言语奇。\n矢口吐愤气，焉知诗非诗。\n脆语剪风露，叨叨儿女痴。\n昂然大丈夫，以身佩安危。\n何时把杯酒，大笑信双眉。",
        "dynasty": "宋",
        "collection_info": null
    },
    {
        "uuid": "7be9d1e0e9a3a700a15ff6b4358ce9de",
        "title": "三砺",
        "author": "郑思肖",
        "content": "一砺二砺至万砺，盟执牛耳血为誓。\n灵台空莹白于秋，彻底不生乖戾气。\n眦裂齿碎志恳恳，貉之天性宁踰汶。\n我生一双霹雳手，终碎此虏为虀粉。\n天平地成风俗淳，一统永歌胡无人。",
        "dynasty": "宋",
        "collection_info": null
    },
    {
        "uuid": "801057a8e92e474763848a9b8b91c9ac",
        "title": "九日",
        "author": "郑思肖",
        "content": "眼见今朝菊又黄，双扉渍泪唁凄凉。\n峥嵘岁月精神发，磅礴干坤意气狂。\n新雁来时芳草死，归鸿尽处暮云长。\n后年箭主当回跸，始信山河再属唐。",
        "dynasty": "宋",
        "collection_info": null
    },
    {
        "uuid": "5d366c86f846369e3331d309e360da50",
        "title": "菊花歌",
        "author": "郑思肖",
        "content": "太极之髓日之精，生出天地秋风身。\n万木摇落百草死，正色与秋争光明。\n背时独立抱寂寞，心香贞烈透寥廓。\n至死不变英气多，举头南山高嵯峨。",
        "dynasty": "宋",
        "collection_info": null
    },
    {
        "uuid": "aaf9235c9f0ee74358e24641718c187e",
        "title": "餐菊花歌",
        "author": "郑思肖",
        "content": "道人四时花为粮，骨生灵气身吐香。\n闻到菊花大欢喜，拍手歌笑频颠狂。\n忆昔我为混沌王，洞见末劫寿不长。\n尽召群仙列殿下，敕宣餐菊长生方。\n我今化身游下土，一嚼清凉彻肺腑。\n顿令心地豁然开，迸出明珠耀今古。\n普入变化妙如意，能为一切主中主。\n尘尘剎剎黄金身，永救娑婆众生苦。",
        "dynasty": "宋",
        "collection_info": null
    },
    {
        "uuid": "b7528397de18884c14ae85904dfe3a86",
        "title": "爱竹歌",
        "author": "郑思肖",
        "content": "此君气节极伟特，令人爱之舍不得。\n遍造山水有竹处，不问主人识不识。\n朝朝暮暮看不足，感得碧光透双目。\n一旦心空忽归去，挺身特立化为玉。",
        "dynasty": "宋",
        "collection_info": null
    },
    {
        "uuid": "59fd7070483eb5c0f5d1034a221c2e4d",
        "title": "四砺二首  其一",
        "author": "郑思肖",
        "content": "壮怀宁久淹，藏六暂穷櫩。\n道病人相食，时危笔不铦。\n哭衰愁裏命，笑粲醉中髯。\n清怪每如是，从教俗士嫌。",
        "dynasty": "宋",
        "collection_info": null
    },
    {
        "uuid": "0462becd96d87dacba0242a760846ff9",
        "title": "四砺二首  其二",
        "author": "郑思肖",
        "content": "说杀说不醒，世人良可嘆。\n欣欣从北俗，往往弃南冠。\n毒露沾肤烂，尖风破骨寒。\n愿身化作剑，飞去斩楼兰。",
        "dynasty": "宋",
        "collection_info": null
    },
    {
        "uuid": "14da679ae442d521f8feb3556cbba66a",
        "title": "五砺",
        "author": "郑思肖",
        "content": "宋鼎终难问，元酋莫死争。\n九州俱是泪，一刻不容生。\n舌在身当贵，心真愿必成。\n但思湖海上，谁可与斯盟。",
        "dynasty": "宋",
        "collection_info": null
    },
    {
        "uuid": "2b51fa233c28619002e43c4e2cc18479",
        "title": "六砺三首  其一",
        "author": "郑思肖",
        "content": "一听茶歌泪即流，更兼风叶响飕飕。\n不堪满地余残照，併与新寒合作愁。",
        "dynasty": "宋",
        "collection_info": null
    },
    {
        "uuid": "a9db8d506737f76ee3df8d84a8d0b8d4",
        "title": "六砺三首  其二",
        "author": "郑思肖",
        "content": "又是江空岁晚时，痛思国事独行迟。\n青山无语青天远，吐出丹心把向谁。",
        "dynasty": "宋",
        "collection_info": null
    },
    {
        "uuid": "e0f4d30811ad567804a02726cfb880e0",
        "title": "六砺三首  其三",
        "author": "郑思肖",
        "content": "操得南音类楚囚，早期戮力復神州。\n须知铁铸忠臣骨，纵作微尘亦不休。",
        "dynasty": "宋",
        "collection_info": null
    },
    {
        "uuid": "91425442e75ccb53325f637affaab311",
        "title": "弔扬州琼花",
        "author": "郑思肖",
        "content": "南土新飞劫火灰，琼仙恋国暗惊猜。\n定应摄向天宫种，不忍陷于胡地开。\n花死青春禽鸟哭，城埋黑气鬼神哀。\n一朝枯枿变高树，传得欢声沸似雷。",
        "dynasty": "宋",
        "collection_info": null
    },
    {
        "uuid": "39e749eb523edfa0b2a176cc739f53e8",
        "title": "七砺",
        "author": "郑思肖",
        "content": "天生忠义性，习俗岂能移。\n道在国常在，我知人不知。\n眼悬尧历象，心醉汉官仪。\n前日喃喃者，今谁语及斯。",
        "dynasty": "宋",
        "collection_info": null
    },
    {
        "uuid": "facb8de5c2142214008c1ff4a0bae74b",
        "title": "八砺三首  其一",
        "author": "郑思肖",
        "content": "黄道霾阴昼蚀光，野浮冤气白冥茫。\n世无圣主天应哭，时有忠臣国不亡。\n万刃攒身终莫变，一诚铭骨岂能忘。\n休嫌重復叨叨说，未奏肤公正断肠。",
        "dynasty": "宋",
        "collection_info": null
    },
    {
        "uuid": "e3db5afcef1afe53d827c8a36809c95d",
        "title": "八砺三首  其二",
        "author": "郑思肖",
        "content": "生得贞心铁石坚，肯将识见与时迁。\n泪如江水流成海，恨似山峰插入天。\n慷慨歌声闻屋外，婆娑剑影落灯前。\n篇篇字字皆盟誓，莫作空言只浪传。",
        "dynasty": "宋",
        "collection_info": null
    },
    {
        "uuid": "887c92f3fe380ecc1ef4e891d8a1c4f9",
        "title": "八砺三首  其三",
        "author": "郑思肖",
        "content": "愤气填膺奈若何，千生万死不消磨。\n夷齐道丧纲常坏，汤武兵兴叛逆多。\n天外游心穷碧落，风前注目寄苍波。\n此时此意那容说，环顾斜阳一浩歌。",
        "dynasty": "宋",
        "collection_info": null
    },
    {
        "uuid": "4d2b11fdf3ef65ce98a50ef907c6bb64",
        "title": "梅花",
        "author": "郑思肖",
        "content": "寒结痴阴惨物华，莫将憔悴听胡笳。\n明年无限风花在，夺得春回是此花。",
        "dynasty": "宋",
        "collection_info": null
    },
    {
        "uuid": "01a0831c1e08c21fec58c8564c765126",
        "title": "九砺",
        "author": "郑思肖",
        "content": "忍死以待旦，蹉跎岁又残。\n堕身囚陷阱，尽命哭衣冠。\n月死虚空黑，春枯草木寒。\n床头雄剑在，白气夜盘盘。",
        "dynasty": "宋",
        "collection_info": null
    },
    {
        "uuid": "2846aec19867ac2836d4cb6225ff7970",
        "title": "辛巳岁立春作",
        "author": "郑思肖",
        "content": "大辱痛于死，含哀弔岁华。\n叫云声草檄，恋阙梦宣麻。\n地走人形兽，春开鬼面花。\n年年北去妇，马上哭琵琶。",
        "dynasty": "宋",
        "collection_info": null
    },
    {
        "uuid": "6f367376f641d421479bd42fc35e933c",
        "title": "览镜",
        "author": "郑思肖",
        "content": "朝来一览镜，抱负颇峥嵘。\n貌古烟霞气，诗新金玉声。\n郊垧常哭鬼，风雨自鷄鸣。\n所喜不靴笠，巍冠敝屣行。",
        "dynasty": "宋",
        "collection_info": null
    },
    {
        "uuid": "a5d145dd372591cb8bd3583ce5d2a676",
        "title": "独游",
        "author": "郑思肖",
        "content": "吾非好独游，无与吾同者。\n不行众所行，所以惊天下。\n逆哉一世人，昔辩而今哑。\n吻涎流腥羶，变尾面不赭。\n若曰汝为人，宁不识取舍。\n止止勿多言，清风生四野。",
        "dynasty": "宋",
        "collection_info": null
    },
    {
        "uuid": "4deaa8af0413ce31f8444ccd92604f36",
        "title": "十砺",
        "author": "郑思肖",
        "content": "屏气处逆阱，衡虑画奇谋。\n指日誓血语，高空开青愁。\n决志揭大法，一洗天地羞。\n永使臣子辈，耻列僞逆俦。\n美俗熏古德，至治昭皇猷。\n一统万万世，海宇咸蒙休。",
        "dynasty": "宋",
        "collection_info": null
    },
    {
        "uuid": "a1f1efbb981a92aaea29fdbe164c558d",
        "title": "同",
        "author": "郑思肖",
        "content": "一刻积一日，因循忽七年。\n孰云天道迩，不鉴下民冤。\n海陆频征战，城池尽变迁。\n吾君幸何地，数祷紫微垣。",
        "dynasty": "宋",
        "collection_info": null
    },
    {
        "uuid": "b735aa2769a4eeb1843a070f918bcc9f",
        "title": "十一砺四首  其一",
        "author": "郑思肖",
        "content": "钱塘帝王都，宫阙高崔嵬。\n盛治蔼无外，鼓舞如春台。\n咸淳圣人去，山崩龙虎摧。\n弹指变晦冥，铁围生劫灰。\n丈夫吐一语，霍落飞风雷。\n直排四海水，併走天外来。\n手濯天地殻，永劫绝纤埃。\n唤醒群盲儿，欢喜双眼开。",
        "dynasty": "宋",
        "collection_info": null
    },
    {
        "uuid": "4c059fc0a106ab67f6089310fe40db43",
        "title": "十一砺四首  其二",
        "author": "郑思肖",
        "content": "我本渔樵徒，山水足嘉遁。\n昔也为凤凰，今焉乃驽钝。\n反思生为人，虚食国家饭。\n讵甘死贼手，拑口违公论。\n孤忠破众逆，弥久气弥健。\n决当乘良机，为国行天宪。\n勇往直无前，一举四海劝。\n谈笑解倒悬，尽释下民怨。\n生或不就绪，死当偿夙愿。\n罔使竟食言，劫劫抱长恨。",
        "dynasty": "宋",
        "collection_info": null
    },
    {
        "uuid": "ca87890e020a633f06f94de5536736fc",
        "title": "十一砺四首  其三",
        "author": "郑思肖",
        "content": "姬发誓孟津，集者八百国。\n当时尽弃商，喜受鉅桥粟。\n独有首阳山，不生周草木。\n至今插天高，与商无终极。",
        "dynasty": "宋",
        "collection_info": null
    },
    {
        "uuid": "ff3385beacec292dd0a42b3d9bf00d8f",
        "title": "十一砺四首  其四",
        "author": "郑思肖",
        "content": "素持不杀戒，一视齐冤亲。\n今遭此大恶，不报无天伦。\n况闻曾子语，不取姑息仁。\n实为不得已，挺身事经纶。\n苟能悟昨非，赦汝改而新。\n负固变诈者，我恕佛亦嗔。\n直期后世后，弗忍为逆臣。\n惟愿吾与汝，同归天德淳。",
        "dynasty": "宋",
        "collection_info": null
    },
    {
        "uuid": "73fc86f7499b3ce65c1a8b186c237086",
        "title": "十二砺",
        "author": "郑思肖",
        "content": "攀断龙髯哭不回，鼎湖仙去下民灾。\n一身肉痛愁销骨，两脸颜枯瘦入腮。\n誓以匹夫纾国难，艰于乱世取人才。\n屡曾算至难谋处，裂破肺肝天地哀。",
        "dynasty": "宋",
        "collection_info": null
    },
    {
        "uuid": "bf1be8e1fb6598f67d291aef6d9f4866",
        "title": "题明皇按乐图",
        "author": "郑思肖",
        "content": "谁□銮舆向蜀行，梨园弟子歇新声。\n及知凝碧池头事，难得乐工雷海清。",
        "dynasty": "宋",
        "collection_info": null
    },
    {
        "uuid": "b2e02f3051ae947f9839dbca3bea188e",
        "title": "忆梦哭歌",
        "author": "郑思肖",
        "content": "金轮王夭中天寿，赤龙夜哭玄蛇吼。\n仙人不忍辞汉去，青山照水生愁丑。\n虽贫亦有买醉资，甘美不入孤臣口。\n死后骨消恨不消，岁岁暗逐春风上新柳。",
        "dynasty": "宋",
        "collection_info": null
    },
    {
        "uuid": "2a6daa30ce9db59670bed62c3a637d67",
        "title": "元贼谋取日本二绝  其一",
        "author": "郑思肖",
        "content": "涉险应难得命还，倭中风土素蛮顽。\n纵饶航海数百万，不直龙王一怒间。",
        "dynasty": "宋",
        "collection_info": null
    },
    {
        "uuid": "2ced8335c0b5f05918d008537d771939",
        "title": "元贼谋取日本二绝  其二",
        "author": "郑思肖",
        "content": "海外东夷数万程，无仇于鞑亦生嗔。\n此番去者皆衔怨，试看他时秦灭秦。",
        "dynasty": "宋",
        "collection_info": null
    },
    {
        "uuid": "ae587fd8bee7e17f6a0bcca7274b1505",
        "title": "十三砺十首  其一",
        "author": "郑思肖",
        "content": "我有一卷书，仗之以为命。\n所言非奇辞，教人归于正。\n昭昭灵台间，生死明于镜。\n愿为大医王，普治众生病。",
        "dynasty": "宋",
        "collection_info": null
    },
    {
        "uuid": "06087b1e42170213e1db9336806c60aa",
        "title": "十三砺十首  其二",
        "author": "郑思肖",
        "content": "穷阴有巨蛇，蜿蜒数千里。\n磨牙雨毒雾，闻其气者死。\n我心不回邪，纵毒徒为尔。\n终将飞剑去，一击化为水。",
        "dynasty": "宋",
        "collection_info": null
    },
    {
        "uuid": "97f7692b6fdec084ea6cc13049e2207b",
        "title": "十三砺十首  其三",
        "author": "郑思肖",
        "content": "哀哉大数乖，妖魔填虚空。\n劫雨坏世界，欲与大海通。\n群愚扪空走，夺命鬼手中。\n阴极集万恼，愿天生暖风。",
        "dynasty": "宋",
        "collection_info": null
    },
    {
        "uuid": "e4965b31b34ed39286eacea525b32a20",
        "title": "十三砺十首  其四",
        "author": "郑思肖",
        "content": "苍苍南山松，特立孤峰巅。\n身此至正气，性于太初前。\n流泉近灵物，鬼饮之亦仙。\n况抱长生宝，永荫娑婆天。",
        "dynasty": "宋",
        "collection_info": null
    },
    {
        "uuid": "642bff75a6cc7728125bb5b8ab520cf1",
        "title": "十三砺十首  其五",
        "author": "郑思肖",
        "content": "大哉万物母，清净光薿薿。\n独尊而为帝，天地亦其子。\n我见我之身，弹指魔王死。\n欢喜独自笑，清风万万里。",
        "dynasty": "宋",
        "collection_info": null
    },
    {
        "uuid": "5236b49416fd1f26bc9f09cca6c726d6",
        "title": "十三砺十首  其六",
        "author": "郑思肖",
        "content": "北荒腾黑阴，飞妖蚀汉日。\n阊阖九重门，老胡骑马入。\n万世熙明殿，一朝鞑靼窟。\n江南荒野间，月黑鬼兵出。",
        "dynasty": "宋",
        "collection_info": null
    },
    {
        "uuid": "b005081836c19dafd1b232a44deea9ac",
        "title": "十三砺十首  其七",
        "author": "郑思肖",
        "content": "嗟汝儿女曹，至蠢亦孔丑。\n面笑心摇摇，欲进乃却走。\n憨痴弄盲语，捧酒祝鬼寿。\n伤哉復伤哉，醒眼频搔首。",
        "dynasty": "宋",
        "collection_info": null
    },
    {
        "uuid": "3d00ac1ab20e7929a871930ec2128530",
        "title": "十三砺十首  其八",
        "author": "郑思肖",
        "content": "偶背文明时，万事暗苍莽。\n诏汝一世人，父亡子焉往。\n良心油然生，千载垂清响。\n与道同周流，光明塞穹壤。",
        "dynasty": "宋",
        "collection_info": null
    },
    {
        "uuid": "67f1fdf27f43e8fd52f3e7c4158cf347",
        "title": "十三砺十首  其九",
        "author": "郑思肖",
        "content": "王道一陵夷，风俗愈卑隘。\n至于读书者，见利直下拜。\n一或持高论，聚笑议为怪。\n谁其振木铎，与世开聋聩。",
        "dynasty": "宋",
        "collection_info": null
    },
    {
        "uuid": "16d709575c3fab17af796e5243d94c0b",
        "title": "十三砺十首  其一○",
        "author": "郑思肖",
        "content": "夙生抱一诚，天亦莫能破。\n云胡白昼中，开眼而死坐。\n猛然风雨生，一叱万邪挫。\n卒使世上人，子孙未相贺。",
        "dynasty": "宋",
        "collection_info": null
    },
    {
        "uuid": "c558c3d6486e93851676141a6dc813db",
        "title": "题萧梅初旧所藏钱塘王畿图二首  其一",
        "author": "郑思肖",
        "content": "阴山腥马蹂京尘，锁杀宫花不识春。\n哭问钱塘江上月，如今谁是去邠人。",
        "dynasty": "宋",
        "collection_info": null
    },
    {
        "uuid": "d3c081c353f7171a6721e52ddcd77940",
        "title": "题萧梅初旧所藏钱塘王畿图二首  其二",
        "author": "郑思肖",
        "content": "抚膺唁国问苍苍，郭唶声中喜气昌。\n偷报故都忠义士，赵家天下又南阳。",
        "dynasty": "宋",
        "collection_info": null
    },
    {
        "uuid": "58c139b4605c4348a93cebf00a9ff3f5",
        "title": "十四砺二首  其一",
        "author": "郑思肖",
        "content": "法驾遥巡六载余，农桑烟火顿萧疏。\n深山大泽精灵哭，赤县神州鸟兽居。\n天下黄金归朔漠，南中白骨蔽郊墟。\n漳泉数郡屡反正，剩有忠臣野史书。",
        "dynasty": "宋",
        "collection_info": null
    },
    {
        "uuid": "6334695260afc6ede46b0775abdb3549",
        "title": "十四砺二首  其二",
        "author": "郑思肖",
        "content": "六合漫空一网罗，驱徭椎剥极烦苛。\n星辰错乱历无准，天地阴寒气不和。\n汉室公卿周勃少，河梁朋友李陵多。\n蹴然发叹悲风过，渺渺吴淞捲白波。",
        "dynasty": "宋",
        "collection_info": null
    },
    {
        "uuid": "c2af258260a28d1cfd9ac62b4d5e5870",
        "title": "十五砺二首  其一",
        "author": "郑思肖",
        "content": "国家今板荡，旧物一微丝。\n至苦说不得，长怀病似痴。\n人心危陷阱，天理过蓍龟。\n頼有二盟在，宁无吐气时。",
        "dynasty": "宋",
        "collection_info": null
    },
    {
        "uuid": "35f162fabd1f6f55a71fa717bf57dae8",
        "title": "十五砺二首  其二",
        "author": "郑思肖",
        "content": "王畿三辅地，谁信捲风沙。\n南货北填市，北人南住家。\n乱招城聚虎，毒入土生蛇。\n说着未来事，战争宁有涯。",
        "dynasty": "宋",
        "collection_info": null
    },
    {
        "uuid": "1ba0d927ae66b66d2179864aea242416",
        "title": "十六砺",
        "author": "郑思肖",
        "content": "双眼荒荒不寐时，冥搜俊杰慕夷齐。\n谶符铁券虏当灭，梦出玉清天亦低。\n城裏月明闻虎过，人间夜久望鸡啼。\n深怜举国巅崖底，谁构悬空万丈梯。",
        "dynasty": "宋",
        "collection_info": null
    },
    {
        "uuid": "fcffb38724390dbe08001b8f08890a77",
        "title": "六月大雨后作",
        "author": "郑思肖",
        "content": "推上沧溟犯玉京，业龙鼓怒恣纵横。\n青天忽破鬼神走，黑雨骤来山岳倾。\n混沌重新开覆载，虚空顿觉发光明。\n如今清凈浑无碍，一日南风万物荣。",
        "dynasty": "宋",
        "collection_info": null
    },
    {
        "uuid": "3dc7363ad09a13e5b8db1e71a760e5c0",
        "title": "二唁诗 丞相陈公",
        "author": "郑思肖",
        "content": "相国生东瓯，应谶海坛沙。\n早观上国光，辟雍飞声华。\n叫云駡姦权，远窜走天涯。\n十年登要津，文彩绚晴霞。\n中台势将圻，大拜宣黄麻。\n国步正孔棘，盲涂相牵拏。\n鬼盗杀机弄，平陆鬨龙蛇。\n黔首心不正，居然中阴邪。\n蛛丝网黄屋，六宫妃嫔髽。\n公奉二王奔，脱命毫髮差。\n沥胆酹上帝，哭断口大呀。\n南邦血糊地，春深草不芽。\n鬼气射死树，腥妖幻毒花。\n万痛集如虿，百怪鸣如蛙。\n蚀尽朱垠天，国寄海上槎。\n始知上色玉，洁白浑无瑕。\n垢衣悬相印，独御指南车。\n冱寒冻不死，微微命一漥。\n刀圭返魂丹，阳和匝迩遐。\n生擒左贤王，刳腹盐为豝。\n却视旧朝士，一一谁忠嘉。\n万古虚空中，一僞不可加。\n傒我王师来，动地腾喧譁。\n雷霆破恶逆，四海仍一家。",
        "dynasty": "宋",
        "collection_info": null
    },
    {
        "uuid": "020df35181e385868229fd683223da5f",
        "title": "二唁诗 少保张公",
        "author": "郑思肖",
        "content": "将军本北人，归顺年已久。\n擢身将校中，腰绾中国绶。\n身润白玉洁，面狞黑铁丑。\n刚勇有武威，功出众人右。\n一朝天柱折，当昼丰其蔀。\n阴阳反铁炭，桮桊贼杞柳。\n公卿文章士，尽醉马乳酒。\n未闻天地间，生死反噬狗。\n幸有张将军，强哉气赳赳。\n生死不携异，宁受奸宄狃。\n平生铁石肠，明白照九有。\n荧荧赤伏符，百拜悬右肘。\n谋画入微茫，僵目拇撑口。\n死战拓山开，高擎日月走。\n剖心餧龙雏，淋漓血双手。\n圣火寿绵绵，凡水焉能溲。\n瞬目出死关，命在事非偶。\n张巡埋骨地，顽石变琼玖。\n白光射天门，璀璨夺星斗。\n英气磨不坏，生公踵其后。\n播荡大海外，若子死恋母。\n屈指我世祖，建武又乙酉。\n恶兽脑百裂，始识狮子吼。\n天风吹新雨，浊劫净无垢。",
        "dynasty": "宋",
        "collection_info": null
    },
    {
        "uuid": "b81c6097fc3e9bd37a7896e761c9bed4",
        "title": "辛巳夏七月",
        "author": "郑思肖",
        "content": "辛巳夏七月，初五日正午。\n太白灿然见，太阴亦俱覩。\n索历验其次，太白躔在午。\n兵争周分野，天下气当吐。\n敬以诗识之，储为史官补。",
        "dynasty": "宋",
        "collection_info": null
    },
    {
        "uuid": "e3ca875bfa73dc52e6028d4e59ab6690",
        "title": "避暑入古寺",
        "author": "郑思肖",
        "content": "避暑入古寺，暂尔遣骚屑。\n心静凉于秋，倏然适清悦。\n彼哉谁氏子，对弈气争杰。\n惜其二低手，彼此蔑奇着。\n旁观发冷笑，连呼错错错。\n救之不可及，流视入寥廓。",
        "dynasty": "宋",
        "collection_info": null
    },
    {
        "uuid": "26b263a072890399e34b96a15758b855",
        "title": "十七砺",
        "author": "郑思肖",
        "content": "我有真黄金，只作土价卖。\n陪笑遍示人，竟无一人买。\n日暮哭归来，反为众所怪。\n安得明眼人，与之语痛快。",
        "dynasty": "宋",
        "collection_info": null
    },
    {
        "uuid": "6f44d4a0e1dffc46b4922e5fbd64004d",
        "title": "昭君叹",
        "author": "郑思肖",
        "content": "汉朝远人来入使，当时公卿短奇计。\n紫清殿内一朵花，狂风妬春吹落地。\n命堕穷阴鬼为侣，回首玉皇紫清裏。\n旧愁新愁东海深，黄鹂舌破伤春事。\n江南绝色天下夸，元贼尽虏归胡沙。\n或以嫁之鬻僞爵，于飞马背行天涯。\n年深乐与生子女，情热比翼忘咨嗟。\n果知礼义不忍去，亦有一死魂还家。\n德佑百官人稷契，腹饱理学纵横说。\n尚弃君父从背叛，乃教妻妾学贞烈。\n男儿或老不晓事，女子正少欲守节。\n天生至性教不得，时危罕见人中杰。\n能尽妇道能诲儿，王陵之母王凝妻。\n世间妇人谁及之，空恨昭君上马时。\n颜色日老单于死，万里魂归身不归。\n广寒嫦娥今尘土，应见青冢双泪垂。",
        "dynasty": "宋",
        "collection_info": null
    },
    {
        "uuid": "e09660d8257e2fb917c2294ddea17fa5",
        "title": "十八砺",
        "author": "郑思肖",
        "content": "挺挺大丈夫，为世一准则。\n如何出处间，终始不明白。\n四皓本周人，多为汉一出。\n不终为周臣，身与道相失。\n仅安汉社稷，暗堕张良术。\n惟我则不然，一身无二适。\n纵别生圣人，亦当死深密。\n我出兴我朝，旧都建皇极。\n今力未能之，昼夜祷空碧。\n宣王车马来，一见死亦足。",
        "dynasty": "宋",
        "collection_info": null
    },
    {
        "uuid": "d24c199c05b38833f850302e691c1a38",
        "title": "哀刘将军",
        "author": "郑思肖",
        "content": "万重围裏脱兵氛，匹马勤王志不分。\n既抱忠贞仇敌国，莫于成败议将军。\n身前名照江南月，地下心衔塞北云。\n为痛英雄併消没，託诗为史笔传闻。",
        "dynasty": "宋",
        "collection_info": null
    },
    {
        "uuid": "52cf8234b270ed33768a2601ba130304",
        "title": "江南丝",
        "author": "郑思肖",
        "content": "江南丝尽入机房，欲此虚空彼富强。\n鞭挞别工皆学织，程量计日定成章。\n惊心蟠凤愁应死，泪手攀花痛不香。\n贫者只宜岩谷隠，草纫槲叶当衣裳。",
        "dynasty": "宋",
        "collection_info": null
    },
    {
        "uuid": "e22ca599fc87a1944f2df5473213891c",
        "title": "十九砺",
        "author": "郑思肖",
        "content": "暂尔下生来，落身命尘网。\n高明气常清，贫贱语亦响。\n双足风云行，一心山水想。\n何时了国事，方外适幽赏。",
        "dynasty": "宋",
        "collection_info": null
    },
    {
        "uuid": "ddd0bb5a065b72164ead21c3f338a45c",
        "title": "大宋地理图歌",
        "author": "郑思肖",
        "content": "混沌破后復混沌，知是几番开太极。\n四方地偏气不正，中天地中立中国。\n神禹导海顺水性，太章步地穷足力。\n悖理汤武暂救时，谋篡莽操大生逆。\n离而復合合復离，卒莫始终定于一。\n粤自炎帝逮唐尧，两汉大宋传火德。\n我朝圣人仁如天，历年三百犹一日。\n形气俱和礼乐修，谁料平地生荆棘。\n风轮舞破须弥山，黑雹乱下千钧石。\n铜蟒万舌咀梵云，玉帝下走南斗泣。\n中有一宝坏不得，放光动地神莫测。\n云是劫劫王中王，敕令一下罔不伏。\n燕南垂，赵北际，忽必烈正巢其地。\n一声霹雳吹云飞，真火长生世永世。\n山山深，水水清，纵横十方变化身。\n恒河沙数天坏殻，独我志气常如新。",
        "dynasty": "宋",
        "collection_info": null
    },
    {
        "uuid": "d4d26f9f6b973765abdeda5f007efab8",
        "title": "元鞑攻日本败北歌",
        "author": "郑思肖",
        "content": "东方九夷倭一尔，海水截界自区宇。\n地形广长数千里，风俗好佛颇富庶。\n土产甚伙并产马，舶来中国通商旅。\n徐福庙前秦月寒，犹怨旧时嬴政苦。\n厥今犬羊贪犹炽，瞠目东望心如虎。\n驱兵驾海气吞空，势力虽强天弗与。\n鬼吹黑潮播海翻，雹大于拳密于雨。\n七千巨舰百万兵，老龙怒取归水府。\n犬羊发怒与天敌，又谋竭力必于取。\n已刳江南民髓干，又行併户抽丁语。\n凶燄烧眼口竟哑，志士闷闷病如蛊。\n虽传漳州气燄盛，又闻襄阳已大举。\n割据固足稍伸气，律以大义竟何补。\n纵遇圣明过尧舜，毕竟不是亲父母。\n千语万语只一语，还我大宋旧疆土。\n曾梦苏武开笑口，云牧羝羊今尽乳。\n仗节还汉欣欣然，鬚髮尽白心如故。\n一念精烈无不通，天地为宾我为主。\n高悬白眼混沌前，那肯以命落尘土。\n翻身鼓掌一笑时，万古万古万万古。",
        "dynasty": "宋",
        "collection_info": null
    },
    {
        "uuid": "d8f09b732c6d370267171719cad4cf42",
        "title": "二十砺五百字",
        "author": "郑思肖",
        "content": "素志欲隠去，蜕名辞笔耕。\n偶值恶劫来，眼界乱纵横。\n穷北洞窟底，窜出老魔精。\n被髮走如风，四臂狞双睛。\n面窍喷毒火，直射日月盲。\n一海人髓酒，五石瓠为觥。\n鬼鼓遍空响，白气幻长鲸。\n夜叉发群机，炮炮打玉京。\n老仙战股立，手扶鰲极撑。\n昼弒盘古死，紫微贯搀枪。\n诸天落泪雨，终夜淋漓倾。\n灿人变丑相，螽目豺狼声。\n饿虎插翼飞，善类谁能撄。\n送命纳彼啖，游魂嘈冤情。\n血冻天下立，赭铁蛀玄蝱。\n雨肥髑髅腥，生菌高于楹。\n独抱深痛蛰，数与死相争。\n读史见义事，意气如云生。\n图穷匕首见，今岂无荆卿。\n真孤匿山中，今岂无程婴。\n获得九尾龟，灼纹横庚庚。\n大宝子传子，垂统无毕程。\n高声叫乱世，聋瞽豁痼酲。\n速卸胡儿衫，仙带飘佩珩。\n身辞陷阴路，火邦即蓬瀛。\n我秉正直心，明比日更明。\n豪兴凌高秋，磊落人之英。\n决当勇于动，持平平不平。\n手劈虚空开，身提天地行。\n千妖百裂死，万古一掷赢。\n独出娑婆外，世界悬空擎。\n猛飞大山来，突立青峥嵘。\n劫初第一峰，鬼神不识名。\n树粲百宝花，石削五色琼。\n香霏月中髓，碧沁秋痕轻。\n天上闢新国，以正治八纮。\n大赦统干运，平心持道衡。\n洪福溥无疆，一切命皆亨。\n下界齐拜舞，笑贺群相迎。\n愧昔染腥辱，悦今趋义荣。\n净脱夙骨臭，莹然澄秋泓。\n正性本不坏，生死通一诚。\n逆爽殄微尘，王气光太清。\n犀象怯汉战，草木助晋兵。\n周勃军左袒，杜甫诗北征。\n赵祀必不绝，宋礼吾足评。\n我土我百姓，永劫心不惊。\n天君坐灵台，誓行前后盟。\n念念死亦呪，愿宝期必成。\n口血宁有变，浩劫光晶晶。",
        "dynasty": "宋",
        "collection_info": null
    },
    {
        "uuid": "32424e301c364ca3456f2469d2d071cb",
        "title": "题竹叶间",
        "author": "郑思肖",
        "content": "清晓清风吹过后，露出青青一罅天。\n一似推篷偷看见，竹林半抹古苍烟。",
        "dynasty": "宋",
        "collection_info": null
    },
    {
        "uuid": "d4de630d164b9347552b2594d7b8c02c",
        "title": "自题墨竹",
        "author": "郑思肖",
        "content": "万顷琅玕压碧云，清风幽兴渺无垠。\n当时首肯说不得，不意相知有此君。",
        "dynasty": "宋",
        "collection_info": null
    },
    {
        "uuid": "e7a4fa7b4f09dcc2dc1b9c18ec98ce19",
        "title": "题郑子封书塾",
        "author": "郑思肖",
        "content": "天垂古色映柴门，千古传家事具存。\n此世只除君父外，不曾重受别人恩。",
        "dynasty": "宋",
        "collection_info": null
    },
    {
        "uuid": "acc0a1b93bf0b646689e23cdecfaec94",
        "title": "题画兰",
        "author": "郑思肖",
        "content": "求则不得，不求或与。\n老眼空阔，清风万古。",
        "dynasty": "宋",
        "collection_info": null
    },
    {
        "uuid": "a1f6f889738aea1351af1b1111f63673",
        "title": "题画菊",
        "author": "郑思肖",
        "content": "花开不并百花丛，独立疏篱趣未穷。\n宁可枝头抱香死，何曾吹堕北风中。",
        "dynasty": "宋",
        "collection_info": null
    },
    {
        "uuid": "056a8beedbbdf65045cfcf2dc18ff00a",
        "title": "闺怨",
        "author": "郑思肖",
        "content": "画眉夫婿客游梁，独理瑶琴山水长。\n莫上翠楼凭几望，陌头无数碧垂杨。",
        "dynasty": "宋",
        "collection_info": null
    },
    {
        "uuid": "c3d958950b79c9fe377c5fc83e33e570",
        "title": "句",
        "author": "郑思肖",
        "content": "不知今日月，但梦宋山川。",
        "dynasty": "宋",
        "collection_info": null
    }
]