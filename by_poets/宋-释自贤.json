[
    {
        "uuid": "96d974dd3e5c7356990b00021da66277",
        "title": "偈三首  其一",
        "author": "释自贤",
        "content": "不是心，不是佛，不是物。\n与君打破精灵窟，簸土飞扬无处寻，千山万山突突兀。",
        "dynasty": "宋",
        "collection_info": null
    },
    {
        "uuid": "c5f4f2d7950b29a81391712733925f19",
        "title": "偈三首  其二",
        "author": "释自贤",
        "content": "一身高隠惟南岳，自笑孤云未是闲。\n松下水边端坐者，也应随倒说居山。",
        "dynasty": "宋",
        "collection_info": null
    },
    {
        "uuid": "47e69e33e0bf8b761c246dec329266f4",
        "title": "偈三首  其三",
        "author": "释自贤",
        "content": "五更残月落，天晓白云飞。\n分明目前事，不是目前机。\n欲言言不及，林下却商量。",
        "dynasty": "宋",
        "collection_info": null
    }
]