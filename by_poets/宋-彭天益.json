[
    {
        "title": "大别山",
        "author": "彭天益",
        "content": "江汉西南万里来，双流合处耸崔巍。\n神鰲载得蓬瀛去，金粟擎将世界回。",
        "dynasty": "宋",
        "collection_info": null
    },
    {
        "title": "游司空山",
        "author": "彭天益",
        "content": "此行疑是入天台，云锁岩扉次第开。\n未得路通游紫府，且随溪转上丹台。\n藤萝映带皆天设，山水潆洄总地裁。\n果是仙家遗旧迹，清奇端不让蓬莱。",
        "dynasty": "宋",
        "collection_info": null
    },
    {
        "title": "句",
        "author": "彭天益",
        "content": "鸾山配凤岭，金水对银阬。",
        "dynasty": "宋",
        "collection_info": null
    }
]