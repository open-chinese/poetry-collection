[
    {
        "title": "昌山",
        "author": "李渤",
        "content": "嶙峋峭壁武溪东，耸起昌文迭秀峰。\n空谷流声浑管籥，断云出岫倚崆峒。\n依稀玉韫含辉晓，烂熳花飞点翠融。\n自是山灵开淑气，遥看拱璧鬰青葱。",
        "dynasty": "宋",
        "collection_info": null
    },
    {
        "title": "武溪",
        "author": "李渤",
        "content": "扁舟初泛入泷船，隠约乘槎上汉年。\n岸狭束成三级浪，山高分得一毫天。\n扫开盘石那无酒，流出桃花恐有仙。\n青史若能留姓字，直须来此钓溪烟。",
        "dynasty": "宋",
        "collection_info": null
    }
]