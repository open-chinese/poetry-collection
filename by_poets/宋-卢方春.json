[
    {
        "uuid": "eac7a0b717418b62d14eb75a0b5268ff",
        "title": "窄岭",
        "author": "卢方春",
        "content": "危岭恶有名，窄岭险无数。\n石鼻卷我车，石牙隠我步。\n空冈虫九头，黑身眼四顾。\n掷之声愈厉，飞前使人怖。\n想当开闢时，已是樵猎路。\n茅臭不成山，瀑断不成布。\n丫岩升恶猿，蹄涔立饥鹭。\n芦花大如钱，况乃时寒冱。\n遐征误假道，抚景自作恕。\n林壑非出伦，笔砚不入务。\n脚怠宿未投，天低日俄暮。",
        "dynasty": "宋",
        "collection_info": null
    },
    {
        "uuid": "4b13668a60298b8ffbf7560180a2c167",
        "title": "陟驼巘",
        "author": "卢方春",
        "content": "雨凉陟驼巘，转历九十折。\n短竹亦自阴，小家亦自洁。\n寻草补断蹊，行人以旱说。\n农哭眼睛落，天懒霹雳歇。\n斯民谓天懒，对此予心热。\n凭高览清旷，一峰一气结。\n峰下桔槔人，踏水脚如血。\n短短赤赤秧，专供毒蝗舌。\n太息重凝眸，青青天骨出。",
        "dynasty": "宋",
        "collection_info": null
    },
    {
        "uuid": "fc32369991873b507939d3be3e919429",
        "title": "莲塘",
        "author": "卢方春",
        "content": "莲塘有清气，永夜南窗开。\n引滴不待瓢，折筩为酒杯。\n饮罢坐閒石，林杪风徐来。\n仰天忽大笑，微吟行绿苔。",
        "dynasty": "宋",
        "collection_info": null
    },
    {
        "uuid": "24123d4ddae6f3635339024980ca3a45",
        "title": "寄赵东阁",
        "author": "卢方春",
        "content": "栈阁传铃夜已深，下方方沸管絃音。\n霜飞初气侵清坐，月耿斜晖促苦吟。\n蓍草只知浮世事，灯花难说隠人心。\n依然流水高山意，我欲从之学鼓琴。",
        "dynasty": "宋",
        "collection_info": null
    },
    {
        "uuid": "f3431ee7a5cc9c24ce9a4e41ef29acb4",
        "title": "送陆侍御归越",
        "author": "卢方春",
        "content": "喈喈风雨余，出昼意何如。\n镜裏无惭色，囊中有谏书。\n寒崖立松柏，清庙失璠玙。\n海内看霜月，光明只似初。",
        "dynasty": "宋",
        "collection_info": null
    },
    {
        "uuid": "278a028c587e74042226cace2eed4100",
        "title": "赵几道处见赵端行所作",
        "author": "卢方春",
        "content": "新诗夺我目瞳光，哦出松根琥珀香。\n李白未题芸草署，郄诜重入桂花乡。\n远天閴寂无雷电，南地清凉有雪霜。\n欲到琴□先谒府，满城清嶂照斜阳。",
        "dynasty": "宋",
        "collection_info": null
    },
    {
        "uuid": "ab02fc99f7b257bdc0556ba770e9d680",
        "title": "水云园池",
        "author": "卢方春",
        "content": "贪山上水楼，一望一层秋。\n幽抱发朗咏，惊飞双白鸥。\n斯文今寂寞，诸老旧风流。\n渔者亦乐此，扣舷清夜游。",
        "dynasty": "宋",
        "collection_info": null
    }
]