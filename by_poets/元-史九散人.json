[
    {
        "uuid": "22fabbaa0b1ea59554eb122f20f81742",
        "title": "老庄周一枕胡蝶梦・仙吕/点绛唇",
        "author": "史九散人",
        "content": "飞下天宫，将帝宣钦奉，因他宿缘重。\n但得相逢，是一枕蝴蝶梦。",
        "dynasty": "元",
        "collection_info": null
    },
    {
        "uuid": "084656ea77ff1a09eb00933f5aa285ee",
        "title": "老庄周一枕胡蝶梦・混江龙",
        "author": "史九散人",
        "content": "世俗迎送，都是些是非人我虎狼丛。\n流的紧黄河九曲，坐的稳华岳三峰。\n依旧春风人世所，黄河一去永无踪。\n生太素阴阳未判，辨清浊混沌初分。\n推物理三皇治世，定人伦五帝兴隆。\n宠女色夏桀无道，自荒淫太甲居桐。\n废殷祀纣辛失位，建周朝文武成功。\n为宰臣职居相府，作公侯禄厚千钟。\n名利似汤浇瑞雪，荣华如秉烛当风。\n度寒暑雁鸿南北，搬兴废乌兔西东。\n天地久消磨造化，黄尘老埋没英雄。\n人有限，事无穷。\n观二气，渐消溶。\n一会家叹干戈千载战争场，可怜人一枕南柯梦。\n恰开眼蜂衙蚁阵，转回头兔迹狐踪。\n(云)早到聚仙庄也。\n蓬壶仙何在？(蓬壶引四仙女跪科，云)上仙有何法旨？(末云)大罗仙在那里？(蓬壶云)见在房中，酒醉睡着了。\n(末云)既做神仙，怎生醉了？我试看者。\n(做看科，云)似此不如做神仙。\n(唱)。",
        "dynasty": "元",
        "collection_info": null
    },
    {
        "uuid": "8fb1a14c502e50fe24328261e75a8b77",
        "title": "老庄周一枕胡蝶梦・油葫芦",
        "author": "史九散人",
        "content": "不如我跨凤乘鸾朝玉京，仙家日月永，你只待浩歌一曲酒千钟。\n见如今春秋七国刀兵动，不如我柳阴中一枕南柯梦。\n俺昆仑顶上人，比凌烟阁上臣。\n试看咸阳原上麒麟冢，都一般潇洒月明中。\n(云)自太极初分，到今春秋时，已经几万年了，日月好疾也。\n(唱)。",
        "dynasty": "元",
        "collection_info": null
    },
    {
        "uuid": "79e561e4c3190676c96d98988bde3d88",
        "title": "老庄周一枕胡蝶梦・天下乐",
        "author": "史九散人",
        "content": "转首繁华扫地空，你看干坤，造化功，笑凡大与吾心不同。\n我欲待说是西，他却来道做东。\n想尘埃谁识神仙种，空教我嘻笑不言中。\n(生醒科)(末自云)好仪表也。\n看他眉如秋月，目若朗星，真神仙也。\n我且躲在西房檐下。\n(做躲科)(生云)卖酒的老者。\n(蓬壶云)有。\n(生云)我教你前后门都闭了，俺五个人吃的尽醉方归，你妒何放进人来？(蓬壶云)此人原是杭州城里富户，十年前家赀巨富，我多受他恩来。\n如今艰难了，来问我要酒吃，先生休怪。\n(生云)你说十年前富贵，今日艰难了？我想富贵贫穷，流转不息，好伤感人也。\n老者，请他过来。\n这里有酒，教他吃些。\n(蓬壶请科)(末变艰难相貌，见科)(生云)老人家，饮一杯酒者。\n(四女跪下科)(生云)请起。\n(四旦云)这老人家，是我杭州在城恩府，怎敢不跪？(末向生云)庄先生，看你趁这等标致身躯，眉眼动荡，修行去罢。\n(生云)老人家，你若富贵，无这话说，如今穷了，有这异端之心。\n你自修行去。\n(末云)若先生功夫到了，便是神仙。\n似这等贪恋花酒，有什么好处？(唱)。",
        "dynasty": "元",
        "collection_info": null
    },
    {
        "uuid": "e6d32a4a2afacefaa2ab5ebacfbc2b25",
        "title": "老庄周一枕胡蝶梦・那咤令",
        "author": "史九散人",
        "content": "你恋酒呵，多败少成；你恋色呵，色即是空；你恋财呵，那财中隐凶。\n都因气送了人，到底成何用？谁知你有眼无瞳！。",
        "dynasty": "元",
        "collection_info": null
    },
    {
        "uuid": "e332bbcc3e5b8d4dd6712620bc25aa64",
        "title": "老庄周一枕胡蝶梦・鹊踏枝",
        "author": "史九散人",
        "content": "说起俺道门中，不与你世俗同。\n你爱的是雪月风花，我爱的是惰懒偎慵，四件事无毛大虫，再休与酒色财气相逢。",
        "dynasty": "元",
        "collection_info": null
    },
    {
        "uuid": "ec874e8edd065410d9411ee7be66a7a0",
        "title": "老庄周一枕胡蝶梦・寄生草",
        "author": "史九散人",
        "content": "他只待两行排着红袖，二人捧着玉钟，数朝不离香醪瓮。\n我着你半霎抢入迷魂洞，犹兀自一杯未尽笙歌送。\n全不想无常迅速顷刻休，休倚仗三寸气在千般用。",
        "dynasty": "元",
        "collection_info": null
    },
    {
        "uuid": "24490151af61d4a25bcb4ebefaadd4b9",
        "title": "老庄周一枕胡蝶梦・醉中天",
        "author": "史九散人",
        "content": "撑破庄周梦，两翅驾东风，五百处名园一扫一个空。\n难道风流种，唬杀寻芳蜜蜂。\n轻轻飞动，把一个卖花人，扇过桥东。",
        "dynasty": "元",
        "collection_info": null
    },
    {
        "uuid": "8f2d00e826a5698e356996dd67cd77a6",
        "title": "老庄周一枕胡蝶梦・金盏儿",
        "author": "史九散人",
        "content": "恰春到百花红，早夏至绿阴浓，秋来不落园林空。\n呀！早霜寒十月过，春夏与秋冬。\n今日是一个青春年少子，明日做了白发老仙翁。\n岂不闻百年随尹过，万事转头空？。",
        "dynasty": "元",
        "collection_info": null
    },
    {
        "uuid": "b49b26d185d24db225bc4d9da08034d7",
        "title": "老庄周一枕胡蝶梦・后庭花",
        "author": "史九散人",
        "content": "想人生百岁翁，似花飞一阵风。\n人无有千日好，花无有百日红。\n(生云)神仙有生死无有？(末唱)何必你论穷通，你如何如痴如诤？恋酒的有甚功？爱色的有甚宠？贪财的只是凶，使气的不善终。\n若将我仙境通，豁开你心亡蒙。\n飞身到太华峰，看白莲开玉井，看白莲开玉井。",
        "dynasty": "元",
        "collection_info": null
    },
    {
        "uuid": "3b35bee3cc8d98c1ce75879193ad29c4",
        "title": "老庄周一枕胡蝶梦・赚煞",
        "author": "史九散人",
        "content": "你与我只一片燕莺心，做半世胡蝶梦，扇粉翅殷勤建功，一指迷人大道中。\n不要你燕懒莺慵，不留停，岁月匆匆，都恋着柳绿花红春意浓，玳筵开一终。\n把布袍扇动，驾白云飞上建章宫。\n(下)(四仙女推庄生下涧科，下)。",
        "dynasty": "元",
        "collection_info": null
    },
    {
        "uuid": "1a2c49b015a61617065971df1dbaedbe",
        "title": "老庄周一枕胡蝶梦・仙吕/赏花时",
        "author": "史九散人",
        "content": "剩水残云四五塌，野杏夭桃无数花。\n淡隐隐卧残霞，疏林自下，掩映着茅舍两三家。",
        "dynasty": "元",
        "collection_info": null
    },
    {
        "uuid": "9066f97bcb4a31d23a0c65b6cc26b77c",
        "title": "老庄周一枕胡蝶梦・端正好",
        "author": "史九散人",
        "content": "你做神仙不能勾，出家人尤虑无忧。\n跨黄鹤径上虚空走，我把那肚事都参透。",
        "dynasty": "元",
        "collection_info": null
    },
    {
        "uuid": "715661e52f82d3df9f0708c38944fa3d",
        "title": "老庄周一枕胡蝶梦・滚绣球",
        "author": "史九散人",
        "content": "闲来时山背后喂个水牛，闲来时把师父道德求。\n待做神仙，怎生能够，似这般无虑无忧。\n山中有火常沽酒，常言道：一日无常万事休，我自在地优游。",
        "dynasty": "元",
        "collection_info": null
    },
    {
        "uuid": "c519083d5b47bf792a9d891da4295c79",
        "title": "老庄周一枕胡蝶梦・梁州",
        "author": "史九散人",
        "content": "我这里小才思施强弄会，老精神燕约莺期。\n(末哭科)(生云)大人这等大家当，缘何发悲烦恼？(末云)买不的生死。\n(唱)我哭这光阴急急如流水，青春才至，白发相催。\n百年身命，六道轮回。\n疾箭般兔走乌飞，转回头虎倦龙疲。\n起初时闹垓垓蝶急蜂忙，浓闹里笑欣欣莺甜燕美，下场头冷清清财散人离。\n怎知，就里。\n本是个神仙老子非凡体，待得来玉不琢不成器。\n保养心猿意马肥，有甚驱驰！。",
        "dynasty": "元",
        "collection_info": null
    },
    {
        "uuid": "70e909b4703bbf3e70f6eb347c589162",
        "title": "老庄周一枕胡蝶梦・牧羊关",
        "author": "史九散人",
        "content": "住在这深山内，如今迁在乔木里，送行人几度别离。\n出入在柳影花阴，宿卧在枝头叶底。\n半生富在鸣珂巷，一声巧在画楼西。\n他也曾惊回玉锁窗前梦，浑似绿杨枝上啼。",
        "dynasty": "元",
        "collection_info": null
    },
    {
        "uuid": "be675b5bd66acb278bfd1dbbd0e1fec7",
        "title": "老庄周一枕胡蝶梦・幺篇",
        "author": "史九散人",
        "content": "住画楼，居兰室，穿朱帘，入绣帏，听花言巧语偏疾。\n家住在王谢堂前，祖居在乌衣巷里。\n惊蛰罢三春至，秋社后一双归。\n休猜做沙暖鸳鸯睡，本是个泥融燕子飞。",
        "dynasty": "元",
        "collection_info": null
    },
    {
        "uuid": "54d118790a905cd29a2859449438f0ce",
        "title": "老庄周一枕胡蝶梦・幺篇",
        "author": "史九散人",
        "content": "妙体态人多美，细腰肢舞更宜，多少人趋赴娇姿。\n他蜜又调成，花又得济。\n有礼数知王法，甜口儿不虚脾。\n因为我来于此，为谁人忙甚的？(又一女子把画上)(云)秦晋交欢皆为诈，荣华一笔都勾罢。\n龙争虎斗是非场，图成四幅丹青画。\n(生云)又教我戒甚么？(旦云)戒气。\n德重施仁唐虞治，谁强谁弱不都济。\n要入长生不死乡，休争三寸元阳气。\n(生云)敢问大姐甚么名字？(旦云)牡丹盈槛花开彻，两翅浓香惯风月。\n飞入君家梦里来，妾身本是花间蝶。\n(末云)先生作白胡蝶诗。\n(生云)银为须翅玉为衣，任意春风不解肥。\n桃李上林无分到，可怜只傍菜花飞。\n(末唱)。",
        "dynasty": "元",
        "collection_info": null
    },
    {
        "uuid": "6a0c8e25c713775baf131141576088f0",
        "title": "老庄周一枕胡蝶梦・幺篇",
        "author": "史九散人",
        "content": "肌柔腻如粉施，体轻盈称素衣，曲弯弯两道蛾眉。\n一生好采蕊寻芳，半世爱偎红倚翠。\n名虽担着风月，心上恋着芳菲。\n绕定这寻芳客身上舞，不若在卖花人头上飞。",
        "dynasty": "元",
        "collection_info": null
    },
    {
        "uuid": "5baec9ee33d3215fe3bfa85af5cae425",
        "title": "老庄周一枕胡蝶梦・骂玉郎",
        "author": "史九散人",
        "content": "东君不管人憔悴，那里也酒病赖花医，顽涎尚有何时退？不带酒，撒腻滞，佯推醉。",
        "dynasty": "元",
        "collection_info": null
    },
    {
        "uuid": "657032961b6178bc054020f7bf225827",
        "title": "老庄周一枕胡蝶梦・感皇恩",
        "author": "史九散人",
        "content": "你只管情荡心迷，废寝忘食。\n你只待弄轻盈，相嬉笑，放迷稀。\n贪恋着燕约莺期，蝶使蜂媒。\n只待要兴颠狂，花簇绕，酒淋漓。",
        "dynasty": "元",
        "collection_info": null
    },
    {
        "uuid": "3c7366ba97568bf5410f6f56f8005d20",
        "title": "老庄周一枕胡蝶梦・采茶歌",
        "author": "史九散人",
        "content": "他怎么痛伤悲，怨别离？那里也有情何怕隔年期？海誓山盟君莫喜，你明日花残月缺悔时迟。",
        "dynasty": "元",
        "collection_info": null
    },
    {
        "uuid": "18fe2a93841d9e16a127e3899bc624a5",
        "title": "老庄周一枕胡蝶梦・煞尾",
        "author": "史九散人",
        "content": "罢名缰收利锁，观两轮日月搬兴废。\n我与你拴意马系心猿，看一榻干坤定是非。\n兴还浓，睡正美，猜呆禅，打哑谜。\n能参透，其中意，不贪财，不图利。\n作三生，过一世，惜花酒，恋财气。\n似残春，花乱飞，狂风飘，急雨催。\n尘中多，枝□稀，蜂倦游，蝶不戏。\n那时节，悔不及。\n直待的花残莺老春归，这的一枕胡蝶家万里。\n(下)。",
        "dynasty": "元",
        "collection_info": null
    },
    {
        "uuid": "c6ed6468c1cf2d02f6a203f5ecd73207",
        "title": "老庄周一枕胡蝶梦・南曲柳摇金",
        "author": "史九散人",
        "content": "听吾所告，仙丹匪遥，八卦布周遭。\n保守的婴儿壮，相怜姹女娇。\n请一个黄婆，媒合离坎换中交。\n向西南采取，初生药苗。\n须调火候，火候须调。\n火侯须调，温养汞铅丹灶。",
        "dynasty": "元",
        "collection_info": null
    },
    {
        "uuid": "89babb0fc43f26b8da823c9d14ab5d03",
        "title": "老庄周一枕胡蝶梦・前腔",
        "author": "史九散人",
        "content": "汞铅丹灶，能平善消，火候最难调。\n便诱的心猿顺，怎防着意马骄？奴不如金丹修炼，差误在分毫。\n把离爻换坎，干坤怎交？须教采炼，采炼须教。\n采炼须教，说与洞房玄妙。",
        "dynasty": "元",
        "collection_info": null
    },
    {
        "uuid": "b2d119f8f3a5ca6cc9cb543c46e57915",
        "title": "老庄周一枕胡蝶梦・前腔",
        "author": "史九散人",
        "content": "阴汞能飞走，阳铅会伏调。\n紧收拾顽猿劣马，休放半分毫。\n心如止水，情通九霄。\n坚牢温养，温养坚牢。\n温养坚牢，管取宝珠光耀。\n(生跪下科，云)你是神仙？地下无这等人。\n(旦唱)。",
        "dynasty": "元",
        "collection_info": null
    },
    {
        "uuid": "f115063515f3d8b8c1650a35ed96d162",
        "title": "老庄周一枕胡蝶梦・前腔",
        "author": "史九散人",
        "content": "委的是神仙来到，修真的至高，千岁宴蟠桃。\n金漏须金补，泥神用土包。\n参的透这些消息，总是话虚嚣。\n便存神运气，身心枉劳。\n金销石烂，石烂金销。\n石烂金销，惹得众仙讥笑。",
        "dynasty": "元",
        "collection_info": null
    },
    {
        "uuid": "8694728c974859058fe69eb8828e312f",
        "title": "老庄周一枕胡蝶梦・正宫/端正好",
        "author": "史九散人",
        "content": "直向这采霞身，临凡世来追究，展双眸按落云头。\n到人间恰正黄昏后，大踏步冲鸳瓮。",
        "dynasty": "元",
        "collection_info": null
    },
    {
        "uuid": "ec9c8b94f580565441ad4d8330d515cd",
        "title": "老庄周一枕胡蝶梦・滚绣球",
        "author": "史九散人",
        "content": "亲蒙上帝差，疾将妖魅勾，对清风月华如昼，(做看科)(唱)把花园做了谢馆秦楼。\n只听的品龙笛吹风笙，斟云醪饮五瓯，列金钗不离了左右，天生就皓齿明眸。\n三重幔幕高烧烛，十二帘栊不上钩，受用也庄周。",
        "dynasty": "元",
        "collection_info": null
    },
    {
        "uuid": "55188107a39347d802da35df6b3b5f20",
        "title": "老庄周一枕胡蝶梦・倘秀才",
        "author": "史九散人",
        "content": "对宝砌磨拳擦手，挨绿窗将身退抽。\n怎禁他狐魅精灵泼鬼头，挨亮桶，靠球楼，少走。\n(末云)疾。\n(风起科)(四旦云)好大风也。\n正然天色明朗，就昏暗了，唬杀人也。\n空中有神鬼之声，咱且回避者。\n(生醉睡科)(四旦下)(末云)小鬼头那里去！(唱)。",
        "dynasty": "元",
        "collection_info": null
    },
    {
        "uuid": "a67b1c1178e93f25484215c3daf0cd1e",
        "title": "老庄周一枕胡蝶梦・滚绣球",
        "author": "史九散人",
        "content": "银台上吹灭了灯，金杯中漾撒了酒，都藏在绣帏之后，我奉玉帝敕旨亲勾。\n你大胆休，吃剑头，都是你不君子的乔竹，太湖石那些儿玲珑剔透温柔。\n颠狂柳絮随风舞，轻薄桃花逐水流，自搅这一场闲愁。",
        "dynasty": "元",
        "collection_info": null
    },
    {
        "uuid": "13f88af367bb66f2795fa08b334ed0ff",
        "title": "老庄周一枕胡蝶梦・倘秀才",
        "author": "史九散人",
        "content": "第一遍天台山与刘晨配偶，第二遍谒浆处把崔护等候。\n如今和庄子惜玉怜香，又不知甚日休。\n逐朝期会约，每日效绸缪，今日来强口，(云)唤柳精过来。\n(唱)。",
        "dynasty": "元",
        "collection_info": null
    },
    {
        "uuid": "a53642c9f8f0f15e763525aebd677cac",
        "title": "老庄周一枕胡蝶梦・滚绣球",
        "author": "史九散人",
        "content": "灞陵桥任行人取决攀，章台街弄腰肢狂荡游。\n楚王宫饿的些美人纤瘦，汴河傍斜缆龙舟。\n你顽涎不肯收，旧病实是有。\n把一双诉离情翠眉频皱，休只待絮沾泥燕侣莺俦。\n春花秋月何时了，夜去明来早晚休，直等的叶落归秋。",
        "dynasty": "元",
        "collection_info": null
    },
    {
        "uuid": "7a883a11aebe8ef05806444f55ff930b",
        "title": "老庄周一枕胡蝶梦・呆骨朵",
        "author": "史九散人",
        "content": "你虚心冷气空儒愁，这罪犯怎肯干休？辱没杀竹林七贤，怎见的岁寒三友？娥皇泪君空洒，孟宗笋谁能勾？你无有化龙栖凤的心，今日要生枝上接头。",
        "dynasty": "元",
        "collection_info": null
    },
    {
        "uuid": "d08f87a20b86c8414277b845b250d656",
        "title": "老庄周一枕胡蝶梦・倘秀才",
        "author": "史九散人",
        "content": "老石头人难措手，乔孔窍玲珑剔透，跟着他倚翠偎红不识羞。\n三斧吹不就，一向去挡瘦，难容你陋丑。",
        "dynasty": "元",
        "collection_info": null
    },
    {
        "uuid": "c4b8e3132460daad903eb3ea75422733",
        "title": "老庄周一枕胡蝶梦・滚绣球",
        "author": "史九散人",
        "content": "你把莺莺并不题，燕燕更不瞅，蜜蜂儿置之脑后，却不道恋胡蝶一梦庄周。\n你有了桃共柳，更和这石与竹，做得个迎新忘旧。\n(生云)他四个不知那里去了，干小生甚事？(末唱)他每躲是非及早归休。\n是非只为多开口，烦恼皆因强出头，悔又何尤？。",
        "dynasty": "元",
        "collection_info": null
    },
    {
        "uuid": "133f12b571b7853a34d97b1b4a382953",
        "title": "老庄周一枕胡蝶梦・煞尾",
        "author": "史九散人",
        "content": "饱谙世事慵开口，会尽人情只点头。\n阴骘绵绵若旨修，福禄重重无了休。\n四个妖精尽皆有，庄子先生胞胎后。\n遥指白云天际头，望着那十二瑶台路儿上走。\n(下)。",
        "dynasty": "元",
        "collection_info": null
    },
    {
        "uuid": "3b4edca200702108377bbe25fad4a76d",
        "title": "老庄周一枕胡蝶梦・双调/新水令",
        "author": "史九散人",
        "content": "这是我为虚名一去整三年，叹光阴甚如疾箭。\n更做道酒肠宽似海，常言道色胆大如天。\n闹起座宅院庭轩，把俺这佳人每厮挞贱。",
        "dynasty": "元",
        "collection_info": null
    },
    {
        "uuid": "3764454f2bbe99250bafd46700d24742",
        "title": "老庄周一枕胡蝶梦・驻马听",
        "author": "史九散人",
        "content": "美满团圆，几度通宵置酒筵。\n不见了蜂蝶莺燕，一春常费买花钱。\n二年未了悟真篇，半生好看羲皇传。\n不必言，将人门外疾推转。\n(末云)不必逼勒你。\n庄子休，你省悟了不曾？(生跪下，云)我省悟了也。\n(末云)你认的我是谁？(生云)你是太白金星。\n(末云)你虽认的我，你不知你是谁？(生云)我是大罗神仙，后升玉京上清南花至德真君。\n因我笑执宝盖幢幡仙女，贬在下方。\n(末云)你怎生再得到天上？(生云)告星君可怜，奏准玉帝，领我玉京上清牌来，我自然就到天上。\n(末向空中，云)众仙不来等甚？(金童、玉女幡盖赍玉京牌上)(生跪受科)(东华仙上，云)大罗仙，你今日正果朝元，再有凡心，罚往下方，永失仙道。\n你回宫依旧管事。\n(生谢太白金星，云)多谢上仙。\n(末唱)。",
        "dynasty": "元",
        "collection_info": null
    },
    {
        "uuid": "b9bddef4a2db6ca92cfc89a16cb95fa5",
        "title": "老庄周一枕胡蝶梦・雁儿落",
        "author": "史九散人",
        "content": "那里取笙歌夜月筵，那里取桃李春风面。\n这的是浮生梦一场，世态云千变。",
        "dynasty": "元",
        "collection_info": null
    },
    {
        "uuid": "523f1a2b552c119dfbc1275e417c3b47",
        "title": "老庄周一枕胡蝶梦・得胜令",
        "author": "史九散人",
        "content": "柳外绝人烟，花甲遇神仙。\n今日个跨凤游三岛，乘鸾上九天。\n驾个云轩，参拜在金阙辽阳殿。\n益寿千年，受东华五帝宣。",
        "dynasty": "元",
        "collection_info": null
    },
    {
        "uuid": "865c410e1a7ebb1671ecba61d97aa859",
        "title": "老庄周一枕胡蝶梦・七弟兄",
        "author": "史九散人",
        "content": "今日个列管弦，向席上尊前，柳影花边，做了无事的神仙。\n宿缘人末圆，桃柳丧黄泉，石竹却还元，莺燕怎留连？生拆散锦毛鸳，活分开并头莲。",
        "dynasty": "元",
        "collection_info": null
    },
    {
        "uuid": "6a450f0b43b136f100d5bc1898a912c1",
        "title": "老庄周一枕胡蝶梦・收江南",
        "author": "史九散人",
        "content": "呀，今日是花里遇神仙，快牢拴意马与心猿。\n岂知道洞中别有一重天，风如介犬，这的是庄周一梦六十年。",
        "dynasty": "元",
        "collection_info": null
    }
]