[
    {
        "uuid": "d8502a0d8a90e8e3f970bb281621df74",
        "title": "次韵何文缜墨梅二绝  其一",
        "author": "墨梅",
        "content": "年端唤醒玉梅魂，满袖春风不见痕。\n未许卷帘新月上，却教烟雨恼黄昏。",
        "dynasty": "宋",
        "collection_info": null
    },
    {
        "uuid": "77e764c6df33c56fa076676235cd6701",
        "title": "次韵何文缜墨梅二绝  其三",
        "author": "墨梅",
        "content": "逸少池边发兴新，管城别作一家春。\n临风玉笛无人会，鬒髪空归想太真。",
        "dynasty": "宋",
        "collection_info": null
    },
    {
        "uuid": "1e8c863f0fd771aa17b62fb196a2087c",
        "title": "次韵秦会之题墨梅二首  其一",
        "author": "墨梅",
        "content": "南枝春色弄微温，记得清香扑酒尊。\n今日相逢隔烟雾，扬州残梦足销魂。",
        "dynasty": "宋",
        "collection_info": null
    },
    {
        "uuid": "3794bd2fdc0d405a4ccf111f61334872",
        "title": "次韵秦会之题墨梅二首  其二",
        "author": "墨梅",
        "content": "长爱孤标似君子，不禁横行巧挤排。\n短幅离离乃遗像，至今寒蝶误飞来。",
        "dynasty": "宋",
        "collection_info": null
    }
]