[
    {
        "title": "次韵何文缜墨梅二绝  其一",
        "author": "墨梅",
        "content": "年端唤醒玉梅魂，满袖春风不见痕。\n未许卷帘新月上，却教烟雨恼黄昏。",
        "dynasty": "宋",
        "collection_info": null
    },
    {
        "title": "次韵何文缜墨梅二绝  其二",
        "author": "墨梅",
        "content": "忆昨江湖倒载归，暗香夹路雨霏微。\n谁人貌得春风景，远看如烟近却非。",
        "dynasty": "宋",
        "collection_info": null
    },
    {
        "title": "次韵何文缜墨梅二绝  其三",
        "author": "墨梅",
        "content": "逸少池边发兴新，管城别作一家春。\n临风玉笛无人会，鬒髪空归想太真。",
        "dynasty": "宋",
        "collection_info": null
    },
    {
        "title": "次韵秦会之题墨梅二首  其一",
        "author": "墨梅",
        "content": "南枝春色弄微温，记得清香扑酒尊。\n今日相逢隔烟雾，扬州残梦足销魂。",
        "dynasty": "宋",
        "collection_info": null
    },
    {
        "title": "次韵秦会之题墨梅二首  其二",
        "author": "墨梅",
        "content": "长爱孤标似君子，不禁横行巧挤排。\n短幅离离乃遗像，至今寒蝶误飞来。",
        "dynasty": "宋",
        "collection_info": null
    }
]