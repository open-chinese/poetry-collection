[
    {
        "uuid": "9fc6c8c5132d98c0a8100733cced910c",
        "title": "和苏子瞻观百步洪原韵",
        "author": "舒焕",
        "content": "先生何人堪并席，李郭相逢上舟日。\n残霞明灭日脚沈，水面浮空天一色。\n磷磷石若铁林兵，翻激奔衝精甲白。\n岸头旌旗簇五马，一橹飞艎信东下。\n入夜寒生波浪间，汗衣如逐秋风干。\n相忘河鱼互出没，得性沙鸟鸣关关。\n委蛇二龙乃神物，游乐诸溪诚为难。\n筑亭种柳恐不暇，天下龙雨须公还。",
        "dynasty": "宋",
        "collection_info": null
    },
    {
        "uuid": "90824a9543f82666f95786150265e5e8",
        "title": "苦学涪翁夜过其家戏作",
        "author": "舒焕",
        "content": "先生堂前雪月苦，弟子读书喧两庑。\n撞门入室书纵横，蜡纸灯笼似云母。",
        "dynasty": "宋",
        "collection_info": null
    }
]