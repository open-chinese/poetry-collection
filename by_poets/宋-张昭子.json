[
    {
        "uuid": "b26fcb0751b57bad0633c22ea7955f2b",
        "title": "挽赵秋晓  其一",
        "author": "张昭子",
        "content": "亭亭玉树世间稀，天与科名不与时。\n倍厚每生同族敬，风流多结贵游知。\n吾于鲁肃情偏厚，客谓文园疾莫支。\n抚几自悲还自慨，喜君跨竈有诸儿。",
        "dynasty": "宋",
        "collection_info": null
    },
    {
        "uuid": "fd11f519757362716d32170510caa845",
        "title": "挽赵秋晓  其二",
        "author": "张昭子",
        "content": "家住青山擅一丘，菜畦花圃足夷犹。\n哲人造物何悭寿，公子平生不识愁。\n鸡黍情缘成梦断，鶑花心性盖棺休。\n草亭吟卷今犹在，读向西风老泪流。",
        "dynasty": "宋",
        "collection_info": null
    }
]