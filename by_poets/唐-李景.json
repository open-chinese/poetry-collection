[
    {
        "uuid": "ebbf6309defcd59b05fa9337c0eba5f3",
        "title": "除夜长安作",
        "author": "李景",
        "content": "长安朔风起，穷巷掩双扉。\n新岁明朝是，故乡何路归。\n鬓丝饶镜色，隟雪夺灯辉。\n却羡秦州鴈，逢春尽北飞。",
        "dynasty": "唐",
        "collection_info": null
    },
    {
        "uuid": "fe0b20aa650bc13e57d772c7bbe54e81",
        "title": "都堂试贡士日庆春雪",
        "author": "李景",
        "content": "密雪分天路，羣才坐粉廊。\n霭空迷昼景，临宇借寒光。\n似暖花消地，无声玉满堂。\n洒池偏误曲，留砚忽因方。\n几处曹风比，何人谢赋长。\n春晖早相照，莫滞九衢芳。",
        "dynasty": "唐",
        "collection_info": null
    },
    {
        "uuid": "71eca14b8aa69617489f34314fadc7a5",
        "title": "都堂试贡士日庆春雪",
        "author": "李景",
        "content": "密雪分天路，群才坐粉廊。\n霭空迷昼景，临宇借寒光。\n似暖花消地，无声玉满堂。\n洒池偏误曲，留砚忽因方。\n几处曹风比，何人谢赋长。\n春晖早相照，莫滞九衢芳。",
        "dynasty": "唐",
        "collection_info": {
            "collection": "御定全唐诗",
            "volume": "卷五百四十二"
        }
    }
]