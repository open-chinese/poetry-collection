[
    {
        "title": "横吹曲辞 关山月二首 一",
        "author": "戴叔伦",
        "content": "月出照关山，秋风人未还。\n清光无远近，乡泪半书间。",
        "dynasty": "唐",
        "collection_info": null
    },
    {
        "title": "横吹曲辞 关山月二首 二",
        "author": "戴叔伦",
        "content": "一雁过连营，繁霜覆古城。\n胡笳在何处？半夜起边声。",
        "dynasty": "唐",
        "collection_info": null
    },
    {
        "title": "相和歌辞 昭君词",
        "author": "戴叔伦",
        "content": "汉宫若远近，路在寒沙上。\n到死不得归，何人共南望。",
        "dynasty": "唐",
        "collection_info": null
    },
    {
        "title": "相和歌辞 长门怨",
        "author": "戴叔伦",
        "content": "自忆专房宠，曾居第一流。\n移恩向何处？暂妬不容收。\n夜久丝管绝，月明宫殿秋。\n空将旧时意，长望凤皇楼。",
        "dynasty": "唐",
        "collection_info": null
    },
    {
        "title": "杂曲歌辞 新别离",
        "author": "戴叔伦",
        "content": "手把杏花枝，未曾经别离。\n黄昏掩闺后，寂寞自心知。",
        "dynasty": "唐",
        "collection_info": null
    },
    {
        "title": "杂曲歌辞 独不见",
        "author": "戴叔伦",
        "content": "前宫路非远，旧苑春将遍。\n玉户看早梅，雕梁数归燕。\n身轻逐舞袖，香暖传歌扇。\n自知秋风词，长侍昭阳殿。\n谁信后庭人，年年独不见。",
        "dynasty": "唐",
        "collection_info": null
    },
    {
        "title": "独不见",
        "author": "戴叔伦",
        "content": "前宫路非远，旧苑春将遍。\n玉户看早梅，雕梁数飞燕。\n身轻逐舞袖，香暖传歌扇。\n自和秋风词，长侍昭阳殿。\n谁信后庭人，年年独不见。",
        "dynasty": "唐",
        "collection_info": null
    },
    {
        "title": "去妇怨",
        "author": "戴叔伦",
        "content": "出户不敢啼，风悲日悽悽。\n心知恩义绝，谁忍分明别。\n下坂车辚辚，畏逢乡里亲。\n空持床前幔，却寄家中人。\n忽辞王吉去，为是秋胡死。\n若比今日情，烦冤不相似。",
        "dynasty": "唐",
        "collection_info": null
    },
    {
        "title": "古意",
        "author": "戴叔伦",
        "content": "悠悠南山云，濯濯东流水。\n念我平生欢，託居在东里。\n失既不足忧，得亦不为喜。\n安贫固其然，处贱宁独耻。\n云闲虚我心，水清澹吾味。\n云水俱无心，斯可长伉俪。",
        "dynasty": "唐",
        "collection_info": null
    },
    {
        "title": "南野",
        "author": "戴叔伦",
        "content": "治田长山下，引流坦溪曲。\n东山有遗茔，南野起新筑。\n家世素业儒，子孙鄙食禄。\n披云朝出畊，带月夜归读。\n身勚竟亡疲，团团欣在目。\n野芳绿可采，泉美清可掬。\n茂树延晚凉，早田候秋熟。\n茶烹松火红，酒吸荷杯绿。\n解佩临清池，抚琴看修竹。\n此怀谁与同，此乐君所独。",
        "dynasty": "唐",
        "collection_info": null
    },
    {
        "title": "曾游",
        "author": "戴叔伦",
        "content": "泊舟古城下，高阁快登眺。\n大江会彭蠡，羣峰豁玄峤。\n清影涵空明，黛色凝远照。\n碑留太史书，词刻长公调。\n绝粒感楚囚，丹衷犹照耀。\n怀哉不可招，凭阑一悲啸。",
        "dynasty": "唐",
        "collection_info": null
    },
    {
        "title": "江行",
        "author": "戴叔伦",
        "content": "漾舟晴川裏，挂席候风生。\n临泛何容与，爱此江水清。\n芦洲隐遥嶂，露日映孤城。\n自顾疎野性，屡忘鸥鸟情。\n聊復于时顾，暂欲解尘缨。\n驱驰非吾愿，虚怀浩已盈。",
        "dynasty": "唐",
        "collection_info": null
    },
    {
        "title": "孤鸿篇",
        "author": "戴叔伦",
        "content": "江上双飞鸿，饮啄行相随。\n翔风一何厉，中道伤其雌。\n顾影明月下，哀鸣声正悲。\n已无矰𥐊患，岂乏稻梁资。\n嗈嗈慕俦匹，远集清江湄。\n中有孤文鹓，翩翩好容仪。\n共欣相知遇，毕志同栖迟。\n野田鸱鸮鸟，相妒復相疑。\n鸿志不汝较，奋翼起高飞。\n焉随腐鼠欲，负此云霄期。",
        "dynasty": "唐",
        "collection_info": null
    },
    {
        "title": "感怀二首 一",
        "author": "戴叔伦",
        "content": "尺帛无长裁，浅水无长流。\n水浅易成枯，帛短谁人收。\n人生取舍间，趋竞固非优。\n旧交迹虽疎，中心自云稠。\n新交意虽密，中道生怨尤。\n踟蹰復踟蹰，世路今悠悠。",
        "dynasty": "唐",
        "collection_info": null
    },
    {
        "title": "感怀二首 二",
        "author": "戴叔伦",
        "content": "主人饮君酒，劝君弗相违。\n但当尽弘量，觞至无復辞。\n人生百年中，会合能几时。\n不见枝上花，昨满今渐稀。\n花落还再开，人老无少期。\n古来贤达士，饮酒不復疑。",
        "dynasty": "唐",
        "collection_info": null
    },
    {
        "title": "喜雨",
        "author": "戴叔伦",
        "content": "闲居倦时燠，开轩俯平林。\n雷声殷遥空，云气布层阴。\n川上风雨来，洒然涤烦襟。\n田家共欢笑，沟浍亦已深。\n团团聚邻曲，斗酒相与斟。\n樵歌野田中，渔钓沧江浔。\n苍天暨有念，悠悠终我心。",
        "dynasty": "唐",
        "collection_info": null
    },
    {
        "title": "叹葵花",
        "author": "戴叔伦",
        "content": "今日见花落，明日见花开。\n花开能向日，花落委苍苔。\n自不同凡卉，看时几日迴。",
        "dynasty": "唐",
        "collection_info": null
    },
    {
        "title": "从军行",
        "author": "戴叔伦",
        "content": "丈夫四方志，结髮事远游。\n远游历燕蓟，独戍边城陬。\n西风壠水寒，明月关山悠。\n酬恩仗孤剑，十年弊貂裘。\n封侯属何人，磋跎雪盈头。\n老马思故枥，穷鳞忆深流。\n弹铗动深慨，浩歌气横秋。\n报国期努力，功名良见收。",
        "dynasty": "唐",
        "collection_info": null
    },
    {
        "title": "九日与敬处士左学士同赋采菊上东山便为首句",
        "author": "戴叔伦",
        "content": "采菊上东山，山高路非远。\n江湖乍辽敻，城郭亦在眼。\n昼日市井喧，闰年禾稼晚。\n开尊会佳客，长啸临绝巘。\n戏鹤唳且闲，断云轻不卷。\n乡心各万里，醉话时一展。\n乔木列遥天，残阳贯平坂。\n徒忧征车重，自笑谋虑浅。\n却顾郡斋中，寄傲与君同。",
        "dynasty": "唐",
        "collection_info": null
    },
    {
        "title": "奉天酬别郑谏议云逵卢拾遗景亮见别之作",
        "author": "戴叔伦",
        "content": "巨孽盗都城，传闻天下惊。\n陪臣九江畔，走马来赴难。\n伏奏见龙颜，旋持手诏还。\n单车不可驻，朱槛未遑攀。\n故人出相饯，共悲行路难。\n临岐荷赠言，对酒独伤魂。\n世故山川险，忧多思虑昏。\n重阴蔽芳月，迭岭明旧雪。\n泥积辙更深，木冰花不发。\n郑君间世贤，忠孝乃双全。\n大义弃妻子，至淳易生死。\n知心三四人，越境千余里。\n骏马帐前发，惊尘路旁起。\n楼头俛首看，莫敢相留止。\n拜阙奏良图，留中沃圣谟。\n洗兵救衞郡，诱敌讨幽都。\n名亚典属国，良选谏大夫。\n从容九霄上，谈笑授阴符。\n卢生富才术，特立居近密。\n采掇献吾君，朝廷视听新。\n宽饶狂自比，汲黯直为邻。\n就列继三事，主文当七人。\n可怜长守道，不觉五逢春。\n昔去城南陌，各为天际客。\n关河烟雾深，寸步音尘隔。\n羁旅忽相遇，别离又兹夕。\n前悲涕未干，后喜心已戚。\n而我方老大，颇为风眩迫。\n夫君幷少年，何尔鬓鬚白。\n惆怅语不尽，裴回情转剧。\n一尊自共持，以慰长相忆。",
        "dynasty": "唐",
        "collection_info": null
    },
    {
        "title": "梧桐",
        "author": "戴叔伦",
        "content": "亭亭南轩外，贞干修且直。\n广叶结青阴，繁花连素色。\n天资韶雅性，不愧知音识。",
        "dynasty": "唐",
        "collection_info": null
    },
    {
        "title": "孤石",
        "author": "戴叔伦",
        "content": "迥若千仞峰，孤危不盈尺。\n早晚他山来，犹带烟雨迹。\n贞坚自有分，不乱和氏璧。",
        "dynasty": "唐",
        "collection_info": null
    },
    {
        "title": "花",
        "author": "戴叔伦",
        "content": "花发炎景中，芳春独能久。\n因风任开落，向日无先后。\n若待秋霜来，兰荪共何有。",
        "dynasty": "唐",
        "collection_info": null
    },
    {
        "title": "竹",
        "author": "戴叔伦",
        "content": "卷箨正离披，新枝復蒙密。\n翛翛月下闻，褭褭林际出。\n岂独对芳菲，终年色如一。",
        "dynasty": "唐",
        "collection_info": null
    },
    {
        "title": "怀素上人草书歌",
        "author": "戴叔伦",
        "content": "楚僧怀素工草书，古法尽能新有余。\n神清骨竦意真率，醉来为我挥健笔。\n始从破体变风姿，一一花开春景迟。\n忽为壮丽就枯涩，龙蛇腾盘兽屹立。\n驰毫骤墨剧奔驷，满座失声看不及。\n心手相师势转奇，诡形怪状翻合宜。\n人人细问此中妙，怀素自言初不知。",
        "dynasty": "唐",
        "collection_info": null
    },
    {
        "title": "女耕田行",
        "author": "戴叔伦",
        "content": "乳燕入巢笋成竹，谁家二女种新谷。\n无人无牛不及犁，持刀斫地翻作泥。\n自言家贫母年老，长兄从军未娶嫂。\n去年灾疫牛囤空，截绢买刀都市中。\n头巾掩面畏人识，以刀代牛谁与同。\n姊妹相携心正苦，不见路人唯见土。\n疏通畦陇防乱苗，整顿沟塍待时雨。\n日正南冈下饷归，可怜朝雉扰惊飞。\n东邻西舍花发尽，共惜余芳泪满衣。",
        "dynasty": "唐",
        "collection_info": null
    },
    {
        "title": "柳花歌送客往桂阳",
        "author": "戴叔伦",
        "content": "沧浪渡头柳花发，断续因风飞不绝。\n摇烟拂水积翠间，缀雪含霜谁忍攀。\n夹岸纷纷送君去，鸣棹孤寻到何处。\n移家深入桂水源，种柳新成花更繁。\n定知别后消散尽，却忆今朝伤旅魂。",
        "dynasty": "唐",
        "collection_info": null
    },
    {
        "title": "边城曲",
        "author": "戴叔伦",
        "content": "人生莫作远行客，远行莫戍黄沙碛。\n黄沙碛下八月时，霜风裂肤百草衰。\n尘沙晴天迷道路，河水悠悠向东去。\n胡笳听彻双泪流，羁魂惨惨生边愁。\n原头猎火夜相向，马蹄蹴蹋层冰上。\n不似京华侠少年，清歌妙舞落花前。",
        "dynasty": "唐",
        "collection_info": null
    },
    {
        "title": "屯田词",
        "author": "戴叔伦",
        "content": "春来耕田遍沙碛，老稚欣欣种禾麦。\n麦苗渐长天苦晴，土干确确鉏不得。\n新禾未熟飞蝗至，青苗食尽余枯茎。\n捕蝗归来守空屋，囊无寸帛缾无粟。\n十月移屯来向城，官教去伐南山木。\n驱牛驾车入山去，霜重草枯牛冻死。\n艰辛历尽谁得知，望断天南泪如雨。",
        "dynasty": "唐",
        "collection_info": null
    },
    {
        "title": "巫山高",
        "author": "戴叔伦",
        "content": "巫山峨峨高插天，危峰十二凌紫烟。\n瞿塘嘈嘈急如弦，洄流势逆将覆船。\n云梯岂可进，百[丈]那能牵，陆行巉岩水不前。\n洒泪向流水，泪归东海边。\n含愁对明月，明月空自圆。\n故乡回首思绵绵，侧身天地心茫然。",
        "dynasty": "唐",
        "collection_info": null
    },
    {
        "title": "早春曲",
        "author": "戴叔伦",
        "content": "青楼昨夜东风转，锦帐凝寒觉春浅。\n垂杨摇丝莺乱啼，褭褭烟光不堪翦。\n博山吹云龙脑香，铜壶滴愁更漏长。\n玉颊啼红梦初醒，羞见青鸾镜中影。\n侬家少年爱游逸，万里轮蹄去无迹。\n朱颜未衰消息稀，肠断天涯草空碧。",
        "dynasty": "唐",
        "collection_info": null
    },
    {
        "title": "白苎词",
        "author": "戴叔伦",
        "content": "馆娃宫中露华冷，月落啼鵶散金井。\n吴王扶头酒初醒，秉烛张筵乐清景。\n美人不眠怜夜永，起舞亭亭乱花影。\n新裁白苎胜红绡，玉佩珠缨金步摇。\n回鸾转凤意自娇，银筝锦瑟声相调。\n君恩如水流不断，但愿年年此同宵。\n东风吹花落庭树，春色催人等闲去。\n大家为欢莫延伫，顷刻铜龙报天曙。",
        "dynasty": "唐",
        "collection_info": null
    },
    {
        "title": "行路难",
        "author": "戴叔伦",
        "content": "出门行路难，富贵安可期。\n淮阴不免恶少辱，阮生亦作穷途悲。\n颠倒英雄古来有，封侯却属屠沽儿。\n长安车马随轻肥，青云宾从纷交驰。\n白眼向人多意气，宰牛烹羊如折葵。\n讌乐宁知白日短，时时醉拥双蛾眉。\n扬雄闭门空读书，门前碧草春离离。\n不如拂衣且归去，世上浮名徒尔为。",
        "dynasty": "唐",
        "collection_info": null
    },
    {
        "title": "相思曲",
        "author": "戴叔伦",
        "content": "高楼重重闭明月，肠断僊郎隔年别。\n紫箫横笛寂无声，独向瑶窗坐愁绝。\n鱼沈鴈杳天涯路，始信人间别离苦。\n恨满牙床翡翠衾，怨折金钗凤皇股。\n井深辘轳嗟绠短，衣带相思日应缓。\n将刀斫水水復连，挥刃割情情不断。\n落红乱逐东流水，一点芳心为君死。\n妾身愿作巫山云，飞入仙郎梦魂裏。",
        "dynasty": "唐",
        "collection_info": null
    },
    {
        "title": "送别钱起",
        "author": "戴叔伦",
        "content": "阳关多古调，无奈醉中闻。\n归梦吴山远，离情楚水分。\n孤舟经暮雨，征路入秋云。\n后夜同明月，山窗定忆君。",
        "dynasty": "唐",
        "collection_info": null
    },
    {
        "title": "送张南史",
        "author": "戴叔伦",
        "content": "陋巷无车辙，烟萝总是春。\n贾生独未达，原宪竟忘贫。\n草座留山月，荷衣远洛尘。\n最怜知己在，林下访闲人。",
        "dynasty": "唐",
        "collection_info": null
    },
    {
        "title": "春日早朝应制",
        "author": "戴叔伦",
        "content": "仙仗肃朝官，承平圣主欢。\n月沈宫漏静，雨湿禁花寒。\n丹荔来金阙，朱樱贡玉盘。\n六龙扶御日，只许近臣看。",
        "dynasty": "唐",
        "collection_info": null
    },
    {
        "title": "早行寄朱山人放",
        "author": "戴叔伦",
        "content": "山晓旅人去，天高秋气悲。\n明河川上没，芳草露中衰。\n此别又千里，少年能几时。\n心知剡溪路，聊且寄前期。",
        "dynasty": "唐",
        "collection_info": null
    },
    {
        "title": "除夜宿石头驿",
        "author": "戴叔伦",
        "content": "旅馆谁相问，寒灯独可亲。\n一年将尽夜，万里未归人。\n寥落悲前事，支离笑此身。\n愁颜与衰鬓，明日又逢春。",
        "dynasty": "唐",
        "collection_info": null
    },
    {
        "title": "吴明府自远而来留宿",
        "author": "戴叔伦",
        "content": "出门逢故友，衣服满尘埃。\n岁月不可问，山川何处来。\n绮城容弊宅，散职寄灵台。\n自此留君醉，相欢得几回。",
        "dynasty": "唐",
        "collection_info": null
    },
    {
        "title": "客夜与故人偶集",
        "author": "戴叔伦",
        "content": "天秋月又满，城阙夜千重。\n还作江南会，翻疑梦裏逢。\n风枝惊暗鹊，露草覆寒蛩。\n羁旅长堪醉，相留畏晓钟。",
        "dynasty": "唐",
        "collection_info": null
    },
    {
        "title": "送友人东归",
        "author": "戴叔伦",
        "content": "万里杨柳色，出关送故人。\n轻烟拂流水，落日照行尘。\n积梦江湖阔，忆家兄弟贫。\n裴回灞亭上，不语自伤春。",
        "dynasty": "唐",
        "collection_info": null
    },
    {
        "title": "江上别张欢",
        "author": "戴叔伦",
        "content": "年年五湖上，厌见五湖春。\n长醉非关酒，多愁不为贫。\n山川迷道路，伊洛困风尘。\n今日扁舟别，俱为沧海人。",
        "dynasty": "唐",
        "collection_info": null
    },
    {
        "title": "广陵送赵主簿自蜀归绛州宁觐",
        "author": "戴叔伦",
        "content": "将归汾水上，远省锦城来。\n已泛西江尽，仍随北鴈迴。\n暮云征马速，晓月故关开。\n渐向庭闱近，留君醉一杯。",
        "dynasty": "唐",
        "collection_info": null
    },
    {
        "title": "别友人",
        "author": "戴叔伦",
        "content": "扰扰倦行役，相逢陈蔡间。\n如何百年内，不见一人闲。\n对酒惜余景，问程愁乱山。\n秋风万里道，又出穆陵关。",
        "dynasty": "唐",
        "collection_info": null
    },
    {
        "title": "宿城南盛本道怀皇甫冉",
        "author": "戴叔伦",
        "content": "暑夜宿[南城]，怀人梦不成。\n高楼邀落月，迭鼓送残更。\n隔浦云林近，满川风露清。\n东碕不可见，矫首若为情。",
        "dynasty": "唐",
        "collection_info": null
    },
    {
        "title": "晖上人独坐亭",
        "author": "戴叔伦",
        "content": "萧条心境外，兀坐独参禅。\n萝月明盘石，松风落润泉。\n性空长入定，心悟自通玄。\n去住浑无迹，青山谢世缘。",
        "dynasty": "唐",
        "collection_info": null
    },
    {
        "title": "送崔融",
        "author": "戴叔伦",
        "content": "王者应无敌，天兵动远征。\n建牙连朔漠，飞骑入胡城。\n夜月边城影，秋风陇水声。\n陈琳能草檄，含笑出长平。",
        "dynasty": "唐",
        "collection_info": null
    },
    {
        "title": "游少林寺",
        "author": "戴叔伦",
        "content": "步入招提路，因之访道林。\n石龛苔藓积，香径白云深。\n双树含秋色，孤峰起夕阴。\n屧廊行欲遍，回首一长吟。",
        "dynasty": "唐",
        "collection_info": null
    },
    {
        "title": "崇德道中",
        "author": "戴叔伦",
        "content": "暖日菜心稠，晴烟麦穗抽。\n客心双去翼，归梦一扁舟。\n废塔巢双鹤，长波漾白鸥。\n关山明月到，怆恻十年游。",
        "dynasty": "唐",
        "collection_info": null
    },
    {
        "title": "雨",
        "author": "戴叔伦",
        "content": "历历愁心乱，迢迢独夜长。\n春帆江上雨，晓镜鬓边霜。\n啼鸟云山静，落花溪水香。\n家人亦念我，与汝黯相忘。",
        "dynasty": "唐",
        "collection_info": null
    },
    {
        "title": "过贾谊宅",
        "author": "戴叔伦",
        "content": "一谪长沙地，三年叹逐臣。\n上书忧汉室，作赋弔灵均。\n旧宅秋荒草，西风客荐苹。\n凄凉回首处，不见洛阳人。",
        "dynasty": "唐",
        "collection_info": null
    },
    {
        "title": "冬日有怀李贺长吉",
        "author": "戴叔伦",
        "content": "岁晚斋居寂，情人动我思。\n每因一尊酒，重和百篇诗。\n月冷猨啼惨，天高鴈去迟。\n夜郎流落久，何日是归期。",
        "dynasty": "唐",
        "collection_info": null
    },
    {
        "title": "送郎士元",
        "author": "戴叔伦",
        "content": "白髮金陵客，怀归不暂留。\n交情分两地，行色载孤舟。\n黄叶蝉吟晚，沧江鴈送秋。\n何年重会此，诗酒復追游。",
        "dynasty": "唐",
        "collection_info": null
    },
    {
        "title": "春江独钓",
        "author": "戴叔伦",
        "content": "独钓春江上，春江引趣长。\n断烟栖草碧，流水带花香。\n心事同沙鸟，浮生寄野航。\n荷衣尘不染，何用濯沧浪。",
        "dynasty": "唐",
        "collection_info": null
    },
    {
        "title": "山居即事",
        "author": "戴叔伦",
        "content": "岩云掩竹扉，去鸟带余晖。\n地僻生涯薄，山深俗事稀。\n养花分宿雨，翦叶补秋衣。\n野渡逢渔子，同舟荡月归。",
        "dynasty": "唐",
        "collection_info": null
    },
    {
        "title": "赋得长亭柳",
        "author": "戴叔伦",
        "content": "濯濯长亭柳，阴连灞水流。\n雨搓金缕细，烟褭翠丝柔。\n送客添新恨，听莺忆旧游。\n赠行多折取，那得到深秋。",
        "dynasty": "唐",
        "collection_info": null
    },
    {
        "title": "客中言怀",
        "author": "戴叔伦",
        "content": "白髮照乌纱，逢人只自嗟。\n官闲如致仕，客久似无家。\n夜雨孤灯梦，春风几度花。\n故园归有日，诗酒老生涯。",
        "dynasty": "唐",
        "collection_info": null
    },
    {
        "title": "山行",
        "author": "戴叔伦",
        "content": "山行分曙色，一路见人稀。\n野鸟啼还歇，林花堕不飞。\n云迷栖鹤寺，水涩钓鱼矶。\n回首天将暝，逢僧话未归。",
        "dynasty": "唐",
        "collection_info": null
    },
    {
        "title": "春日访山人",
        "author": "戴叔伦",
        "content": "远访山中客，分泉谩煮茶。\n相携林下坐，共惜鬓边华。\n归路逢残雨，沿溪见落花。\n候门童子问，游乐到谁家。",
        "dynasty": "唐",
        "collection_info": null
    },
    {
        "title": "卧病",
        "author": "戴叔伦",
        "content": "门掩青山卧，莓苔积雨深。\n病多知药性，客久见人心。\n众鸟趋林健，孤蝉抱叶吟。\n沧洲诗社散，无梦盍朋簪。",
        "dynasty": "唐",
        "collection_info": null
    },
    {
        "title": "赠月溪羽士",
        "author": "戴叔伦",
        "content": "月明溪水上，谁识步虚声。\n夜静金波冷，风微玉练平。\n自知尘梦远，一洗道心清。\n更弄瑶笙罢，秋空鹤又鸣。",
        "dynasty": "唐",
        "collection_info": null
    },
    {
        "title": "赠行脚僧",
        "author": "戴叔伦",
        "content": "补衲随缘住，难违尘外踪。\n木杯能渡水，铁钵肯降龙。\n到处栖云榻，何年卧雪峰。\n知师归日近，应偃旧房松。",
        "dynasty": "唐",
        "collection_info": null
    },
    {
        "title": "重游长真寺",
        "author": "戴叔伦",
        "content": "同到长真寺，青山四面同。\n鸟啼花竹暗，人散户庭空。\n蒲润千年雨，松门午夜风。\n旧游悲往日，回首各西东。",
        "dynasty": "唐",
        "collection_info": null
    },
    {
        "title": "晚望",
        "author": "戴叔伦",
        "content": "山气碧氤氲，深林带夕曛。\n人归孤嶂晚，犬吠隔溪云。\n杉竹何年种，烟尘此地分。\n桃源宁异此，犹恐世间闻。",
        "dynasty": "唐",
        "collection_info": null
    },
    {
        "title": "寄赠翠岩奉上人",
        "author": "戴叔伦",
        "content": "兰若倚西冈，年深松桂长。\n似闻葛洪井，还近赞公房。\n挂衲云林静，翻经石榻凉。\n下方一回首，烟露日苍苍。",
        "dynasty": "唐",
        "collection_info": null
    },
    {
        "title": "过龙湾五王阁访友人不遇",
        "author": "戴叔伦",
        "content": "野桥秋水落，江阁暝烟微。\n白日又欲午，高人犹未归。\n青林依古塔，虚馆静柴扉。\n坐久思题字，翻怜柿叶稀。",
        "dynasty": "唐",
        "collection_info": null
    },
    {
        "title": "与友人过山寺",
        "author": "戴叔伦",
        "content": "共有春山兴，幽寻此日同。\n谈诗访灵彻，入社愧陶公。\n竹暗闭房雨，茶香别院风。\n谁知尘境外，路与白云通。",
        "dynasty": "唐",
        "collection_info": null
    },
    {
        "title": "赋得古井送王明府",
        "author": "戴叔伦",
        "content": "古井庇幽亭，涓涓一窦明。\n仙源通海水，灵液孕山精。\n久旱宁同涸，长年秪自清。\n欲彰贞白操，酌献使君行。",
        "dynasty": "唐",
        "collection_info": null
    },
    {
        "title": "送耿十三湋復往辽海",
        "author": "戴叔伦",
        "content": "仗剑万里去，孤城辽海东。\n旌旗愁落日，鼓角壮悲风。\n野迥边尘息，烽消戍垒空。\n辕门正休暇，投策拜元戎。",
        "dynasty": "唐",
        "collection_info": null
    },
    {
        "title": "寄禅师寺华上人次韵三首 一",
        "author": "戴叔伦",
        "content": "百年浑是客，白髮总盈颠。\n佛国三秋别，云台五色连。\n朝盘香积饭，夜瓮落花泉。\n遥忆谈玄地，月高人未眠。",
        "dynasty": "唐",
        "collection_info": null
    },
    {
        "title": "寄禅师寺华上人次韵三首 二",
        "author": "戴叔伦",
        "content": "禅心如落叶，不逐晓风颠。\n猊坐翻萧瑟，皋比喜接连。\n芙蓉开紫雾，湘玉映清泉。\n白昼谈经罢，闲从石上眠。",
        "dynasty": "唐",
        "collection_info": null
    },
    {
        "title": "寄禅师寺华上人次韵三首 三",
        "author": "戴叔伦",
        "content": "德士名难避，风流学济颠。\n礼罗加璧至，荐鹗与云连。\n尘世休飞锡，松林且枕泉。\n近闻离讲席，听雨半山眠。",
        "dynasty": "唐",
        "collection_info": null
    },
    {
        "title": "独坐",
        "author": "戴叔伦",
        "content": "白髮怀闽峤，丹心恋蓟门。\n官闲胜道院，宅远类荒村。\n二月霜花薄，羣山雨气昏。\n东菑春事及，好向野人论。",
        "dynasty": "唐",
        "collection_info": null
    },
    {
        "title": "李大夫见赠因之有呈",
        "author": "戴叔伦",
        "content": "何言访衰疾，旌斾重淹留。\n谢礼诚难荅，裁诗岂易酬。\n江清寒照动，山迥野云秋。\n一醉龙沙上，终欢胜旧游。",
        "dynasty": "唐",
        "collection_info": null
    },
    {
        "title": "长沙送梁副端归京",
        "author": "戴叔伦",
        "content": "奏书归阙下，祖帐出湘东。\n满座他乡别，何年此会同。\n藉芳怜岸草，闻笛怨江风。\n且莫乘流去，心期在醉中。",
        "dynasty": "唐",
        "collection_info": null
    },
    {
        "title": "和尉迟侍郎夏杪闻蝉",
        "author": "戴叔伦",
        "content": "楚人方苦热，柱史独闻蝉。\n晴日暮江上，惊风一叶前。\n荡摇清管杂，幽咽野风传。\n旅舍闻君听，无由更昼眠。",
        "dynasty": "唐",
        "collection_info": null
    },
    {
        "title": "和李相公勉晦日蓬池游宴",
        "author": "戴叔伦",
        "content": "高会吹台中，新年月桂空。\n貂蝉临野水，旌斾引春风。\n细草萦斜岸，纤条出故丛。\n微文復看猎，宁与解神同。",
        "dynasty": "唐",
        "collection_info": null
    },
    {
        "title": "彭婆馆逢韦判官使还",
        "author": "戴叔伦",
        "content": "受辞分路远，会府见君稀。\n雨雪经年去，轩车此日归。\n暮春愁见别，久客顺相依。\n寂寞伊川上，杨花空自飞。",
        "dynasty": "唐",
        "collection_info": null
    },
    {
        "title": "酬别刘九郎评事传经同泉字",
        "author": "戴叔伦",
        "content": "举袂掩离弦，枉君愁思篇。\n忽惊池上鹭，下咽陇头泉。\n对牖墙阴满，临扉日影圆。\n赖闻黄太守，章句此中传。",
        "dynasty": "唐",
        "collection_info": null
    },
    {
        "title": "汉南遇方评事",
        "author": "戴叔伦",
        "content": "移家住汉阴，不復问华簪。\n贳酒宜城近，烧田梦泽深。\n暮山逢鸟入，寒水见鱼沈。\n与物皆无累，终年惬本心。",
        "dynasty": "唐",
        "collection_info": null
    },
    {
        "title": "湘中怀古",
        "author": "戴叔伦",
        "content": "昔人从逝水，有客弔秋风。\n何意千年隔，论心一日同。\n楚亭方作乱，汉律正酬功。\n倏忽桑田变，谗言亦已空。",
        "dynasty": "唐",
        "collection_info": null
    },
    {
        "title": "京口怀古",
        "author": "戴叔伦",
        "content": "大江横万里，古渡渺千秋。\n浩浩波声险，苍苍天色愁。\n三方归汉鼎，一水限吴州。\n霸国今何在，清泉长自流。",
        "dynasty": "唐",
        "collection_info": null
    },
    {
        "title": "逢友生言怀",
        "author": "戴叔伦",
        "content": "安亲非避地，羁旅十余年。\n道长时流许，家贫故旧怜。\n相逢今岁暮，远别一方偏。\n去住俱难说，江湖正渺然。",
        "dynasty": "唐",
        "collection_info": null
    },
    {
        "title": "长门怨",
        "author": "戴叔伦",
        "content": "自忆专房宠，曾居第一流。\n移恩向他处，暂妒不容收。\n夜静管弦绝，月明宫殿秋。\n空将旧时意，长望凤皇楼。",
        "dynasty": "唐",
        "collection_info": null
    },
    {
        "title": "郊园即事寄萧侍郎",
        "author": "戴叔伦",
        "content": "衰鬓辞余秩，秋风入故园。\n结茅成暖室，汲井及清源。\n邻里桑麻接，儿童笑语喧。\n终朝非役役，聊寄远人言。",
        "dynasty": "唐",
        "collection_info": null
    },
    {
        "title": "赠韦评事攒",
        "author": "戴叔伦",
        "content": "与道共浮沈，人间岁月深。\n是非园吏梦，忧喜塞翁心。\n细草谁开径，芳条自结阴。\n由来居物外，无事可抽簪。",
        "dynasty": "唐",
        "collection_info": null
    },
    {
        "title": "送少微上人入蜀",
        "author": "戴叔伦",
        "content": "十方俱是梦，一念偶寻山。\n望剎经巴寺，持瓶向蜀关。\n乱猨心本定，流水性长闲。\n世俗多离别，王城几日还。",
        "dynasty": "唐",
        "collection_info": null
    },
    {
        "title": "送道虔上人游方",
        "author": "戴叔伦",
        "content": "律仪通外学，诗思入禅关。\n烟景随缘到，风姿与道闲。\n贯花留静室，咒水度空山。\n谁识浮云意，悠悠天地间。",
        "dynasty": "唐",
        "collection_info": null
    },
    {
        "title": "送嵩律师头陁寺",
        "author": "戴叔伦",
        "content": "相传五部学，更有一人成。\n此日灵山去，何方半座迎。\n麻衣逢雪暖，草履蹑云轻。\n若见中林石，应知第四生。",
        "dynasty": "唐",
        "collection_info": null
    },
    {
        "title": "舟中见雨",
        "author": "戴叔伦",
        "content": "今夜初听雨，江南杜若青。\n功名何卤莽，兄弟总雕零。\n梦远愁蝴蝶，情深愧鹡鸰。\n抚孤终日意，身世尚流萍。",
        "dynasty": "唐",
        "collection_info": null
    },
    {
        "title": "送僧南归",
        "author": "戴叔伦",
        "content": "兵尘犹澒洞，僧舍亦征求。\n师向江南去，予方毂下留。\n风霜两足白，宇宙一身浮。\n归及梅花发，题诗寄陇头。",
        "dynasty": "唐",
        "collection_info": null
    },
    {
        "title": "江干",
        "author": "戴叔伦",
        "content": "江干望不极，楼阁影缤纷。\n水气多为雨，人烟远是云。\n予生何濩落，客路转辛勤。\n杨柳牵愁思，和春上翠帬。",
        "dynasty": "唐",
        "collection_info": null
    },
    {
        "title": "过友人隐居",
        "author": "戴叔伦",
        "content": "潇洒绝尘喧，清溪流遶门。\n水声鸣石濑，萝影到林轩。\n地静留眠鹿，庭虚下饮猨。\n春花正夹岸，何必问桃源。",
        "dynasty": "唐",
        "collection_info": null
    },
    {
        "title": "宿天竺寺晓发罗源",
        "author": "戴叔伦",
        "content": "黄昏投古寺，深院一灯明。\n水砌长杉列，风廊败叶鸣。\n山云留别偈，王事速归程。\n迢遰罗源路，轻舆候晓行。",
        "dynasty": "唐",
        "collection_info": null
    },
    {
        "title": "留宿罗源西峰寺示辉上人",
        "author": "戴叔伦",
        "content": "一宿西峰寺，尘烦暂觉清。\n远林生夕籁，高阁起钟声。\n山寂僧初定，廊深火自明。\n虽云殊出处，聊与说无生。",
        "dynasty": "唐",
        "collection_info": null
    },
    {
        "title": "题横山寺",
        "author": "戴叔伦",
        "content": "偶入横山寺，湖山景最幽。\n露涵松翠湿，风涌浪花浮。\n老衲供茶盌，斜阳送客舟。\n自缘归思促，不得更迟留。",
        "dynasty": "唐",
        "collection_info": null
    },
    {
        "title": "泛舟",
        "author": "戴叔伦",
        "content": "风软扁舟稳，行依绿水堤。\n孤尊秋露滑，短棹晚烟迷。\n夜静月初上，江空天更低。\n飘飘信流去，悞过子猷溪。",
        "dynasty": "唐",
        "collection_info": null
    },
    {
        "title": "宿灵岩寺",
        "author": "戴叔伦",
        "content": "马疲盘道峻，投宿入招提。\n雨急山溪涨，云迷岭树低。\n凉风来殿角，赤日下天西。\n偃腹虚檐外，林空鸟恣啼。",
        "dynasty": "唐",
        "collection_info": null
    },
    {
        "title": "江上别刘驾",
        "author": "戴叔伦",
        "content": "天涯芳草遍，江路又逢春。\n海月留人醉，山花笑客贫。\n离杯倾祖帐，征骑逐行尘。\n回首风流地，登临少一人。",
        "dynasty": "唐",
        "collection_info": null
    },
    {
        "title": "南轩",
        "author": "戴叔伦",
        "content": "野居何处是，轩外一横塘。\n座纳熏风细，帘垂白日长。\n面山如对画，临水坐流觞。\n更爱闲花木，欣欣得向阳。",
        "dynasty": "唐",
        "collection_info": null
    },
    {
        "title": "泊鴈",
        "author": "戴叔伦",
        "content": "泊鴈鸣深渚，收霞落晚川。\n柝随风敛阵，楼映月低弦。\n漠漠汀帆转，幽幽岸火然。\n壑危通细路，沟曲绕平田。",
        "dynasty": "唐",
        "collection_info": null
    },
    {
        "title": "巡诸州渐次空灵戍",
        "author": "戴叔伦",
        "content": "寒尽鸿先至，春回客未归。\n蚤知名是病，不敢绣为衣。\n雾积川原暗，山多郡县稀。\n明朝下湘岸，更逐鹧鸪飞。",
        "dynasty": "唐",
        "collection_info": null
    },
    {
        "title": "潭州使院书情寄江夏贺兰副端",
        "author": "戴叔伦",
        "content": "云雨一萧散，悠悠关復河。\n俱从泛舟役，近隔洞庭波。\n楚水去不尽，秋风今又过。\n无因得相见，却恨寄书多。",
        "dynasty": "唐",
        "collection_info": null
    },
    {
        "title": "过柳州",
        "author": "戴叔伦",
        "content": "地尽江南戍，山分桂北林。\n火云三月合，石路九疑深。\n暗谷随风过，危桥共鸟寻。\n羁魂愁似绝，不復待猨吟。",
        "dynasty": "唐",
        "collection_info": null
    },
    {
        "title": "经巴东岭",
        "author": "戴叔伦",
        "content": "巴山不可上，徒驭亦裴回。\n旧栈歌难度，朝云湿未开。\n瀑泉飞雪雨，惊兽走风雷。\n此去无停候，征人几日回。",
        "dynasty": "唐",
        "collection_info": null
    },
    {
        "title": "过申州",
        "author": "戴叔伦",
        "content": "万人曾战死，几处见休兵。\n井邑初安堵，儿童未长成。\n凉风吹古木，野火入残营。\n牢落千余里，山空水復清。",
        "dynasty": "唐",
        "collection_info": null
    },
    {
        "title": "次下牢韵",
        "author": "戴叔伦",
        "content": "独立荒亭上，萧萧对晚风。\n天高吴塞阔，日落楚山空。\n猨叫三声断，江流一水通。\n前程千万里，一夕宿巴东。",
        "dynasty": "唐",
        "collection_info": null
    },
    {
        "title": "潘处士宅会别",
        "author": "戴叔伦",
        "content": "相邀寒影晚，惜别故山空。\n邻里疎林在，池塘野水通。\n十年难遇后，一醉几人同。\n復此悲行子，萧萧逐转蓬。",
        "dynasty": "唐",
        "collection_info": null
    },
    {
        "title": "暮春沐髮晦日书怀寄韦功曹沨李录事从训王少府纯",
        "author": "戴叔伦",
        "content": "朝沐敞南闱，盘跚待日晞。\n持梳髮更落，览镜意多违。\n吾友见尝少，春风去不归。\n登高取一醉，犹可及芳菲。",
        "dynasty": "唐",
        "collection_info": null
    },
    {
        "title": "长安早春赠万评事",
        "author": "戴叔伦",
        "content": "春风归戚里，晓日上花枝。\n清管新莺发，重门细柳垂。\n经过千骑客，调笑五陵儿。\n何事灵台客，狂歌自不知。",
        "dynasty": "唐",
        "collection_info": null
    },
    {
        "title": "留别宋处士",
        "author": "戴叔伦",
        "content": "留欢方继烛，此会岂他人。\n乡里游从旧，儿童内外亲。\n夜深愁不醉，老去别何频。\n莫折园中柳，相看惜暮春。",
        "dynasty": "唐",
        "collection_info": null
    },
    {
        "title": "留别道州李使君圻",
        "author": "戴叔伦",
        "content": "泷路下丹徼，邮童挥画桡。\n山回千骑隐，云断两乡遥。\n渔沪拥寒溜，畬田落远烧。\n维舟更相忆，惆怅坐空宵。",
        "dynasty": "唐",
        "collection_info": null
    },
    {
        "title": "将游东都留别包谏议",
        "author": "戴叔伦",
        "content": "衰客惭墨绶，素舸逐秋风。\n云雨恩难报，江湖意已终。\n县当仙洞口，路出故园东。\n唯有新离恨，长留梦寐中。",
        "dynasty": "唐",
        "collection_info": null
    },
    {
        "title": "灞岸别友",
        "author": "戴叔伦",
        "content": "车马去迟迟，离言未尽时。\n看花一醉别，会面几年期。\n樵路高山馆，渔洲楚帝祠。\n南登回首处，犹得望京师。",
        "dynasty": "唐",
        "collection_info": null
    },
    {
        "title": "临川从事还别崔法曹",
        "author": "戴叔伦",
        "content": "谬官辞获免，滥狱会平反。\n远与故人别，龙钟望所言。\n阴天寒不雨，古木夜多猨。\n老病北归去，余年学灌园。",
        "dynasty": "唐",
        "collection_info": null
    },
    {
        "title": "海上别薛舟",
        "author": "戴叔伦",
        "content": "行旅悲摇落，风波厌别离。\n客程秋草远，心事故人知。\n暮鸟翻江岸，征徒起路岐。\n自应无定所，还似欲相随。",
        "dynasty": "唐",
        "collection_info": null
    },
    {
        "title": "婺州路别录事",
        "author": "戴叔伦",
        "content": "府中相见少，江上独行遥。\n会日起离恨，新年别旧僚。\n春云犹伴雪，寒渚未通潮。\n回首羣山暝，思君转寂寥。",
        "dynasty": "唐",
        "collection_info": null
    },
    {
        "title": "建中癸亥岁奉天除夜宿武当山北茅平村",
        "author": "戴叔伦",
        "content": "岁除日又暮，山险路仍新。\n驱传迷深谷，瞻星记北辰。\n古亭聊假寐，中夜忽逢人。\n相问皆呜咽，伤心不待春。",
        "dynasty": "唐",
        "collection_info": null
    },
    {
        "title": "京口送皇甫司马副端曾舒州辞满归去东都",
        "author": "戴叔伦",
        "content": "潮水忽復过，云帆俨欲飞。\n故园双阙下，左宦十年归。\n晚景照华髮，凉风吹绣衣。\n淹留更一醉，老去莫相违。",
        "dynasty": "唐",
        "collection_info": null
    },
    {
        "title": "送李审之桂州谒中丞叔",
        "author": "戴叔伦",
        "content": "知音不可遇，才子向天涯。\n远水下山急，孤舟上路赊。\n乱云收暮雨，杂树落疎花。\n到日应文会，风流胜阮家。",
        "dynasty": "唐",
        "collection_info": null
    },
    {
        "title": "送王翁信及第归江东旧隐",
        "author": "戴叔伦",
        "content": "南行无俗侣，秋鴈与寒云。\n野趣自多惬，名香日总闻。\n吴山中路断，浙水半江分。\n此地登临惯，含情一送君。",
        "dynasty": "唐",
        "collection_info": null
    },
    {
        "title": "送李明府之任",
        "author": "戴叔伦",
        "content": "身为百里长，家宠五诸侯。\n含笑听猨狖，摇鞭望斗牛。\n梅花堪比雪，芳草不知秋。\n别后南风起，相思梦岭头。",
        "dynasty": "唐",
        "collection_info": null
    },
    {
        "title": "送郭太祝中孚归江东",
        "author": "戴叔伦",
        "content": "乡人去欲尽，北鴈又南飞。\n京洛风尘久，江湖音信稀。\n旧山知独往，一醉莫相违。\n未得辞羁旅，无劳问是非。",
        "dynasty": "唐",
        "collection_info": null
    },
    {
        "title": "新秋夜寄江右友人",
        "author": "戴叔伦",
        "content": "遥夜独不寐，寂寥蓬户中。\n河明五陵上，月满九门东。\n旧知亲友散，故园江海空。\n怀归正南望，此夕起秋风。",
        "dynasty": "唐",
        "collection_info": null
    },
    {
        "title": "清明日送邓芮二子还乡",
        "author": "戴叔伦",
        "content": "钟鼓喧离日，车徒促夜装。\n晓厨新变火，轻柳暗翻霜。\n传镜看华髮，持杯话故乡。\n每嫌儿女泪，今日自霑裳。",
        "dynasty": "唐",
        "collection_info": null
    },
    {
        "title": "送谢夷甫宰余姚县",
        "author": "戴叔伦",
        "content": "君去方为宰，干戈尚未销。\n邑中残老小，乱后少官僚。\n廨宇经兵火，公田没海潮。\n到时应变俗，新政满余姚。",
        "dynasty": "唐",
        "collection_info": null
    },
    {
        "title": "送柳道时余北还",
        "author": "戴叔伦",
        "content": "征役各异路，烟波同旅愁。\n轻桡上桂水，大艑下扬州。\n何处成后会，今朝分旧游。\n离心比杨柳，萧飒不胜秋。",
        "dynasty": "唐",
        "collection_info": null
    },
    {
        "title": "送万户曹之任扬州便归旧隐",
        "author": "戴叔伦",
        "content": "拟归云壑去，聊寄宦名中。\n俸禄资生事，文章实国风。\n听潮回楚浪，看月照隋宫。\n傥有登楼望，还应伴庾公。",
        "dynasty": "唐",
        "collection_info": null
    },
    {
        "title": "送李长史纵之任常州",
        "author": "戴叔伦",
        "content": "不与名利隔，且为江汉游。\n吴山本佳丽，谢客旧淹留。\n狭道通陵口，贫家住蒋州。\n思归復怨别，寥落讵关秋。",
        "dynasty": "唐",
        "collection_info": null
    },
    {
        "title": "南宾送蔡侍御游蜀",
        "author": "戴叔伦",
        "content": "巴江秋欲尽，远别更凄然。\n月照高唐峡，人随贾客船。\n积云藏崄路，流水促行年。\n不料相逢日，空悲尊酒前。",
        "dynasty": "唐",
        "collection_info": null
    },
    {
        "title": "送崔拾遗峒江淮访图书",
        "author": "戴叔伦",
        "content": "九门思谏议，万里采风谣。\n关外逢秋月，天涯过晚潮。\n鴈来云杳杳，木落浦萧萧。\n空怨他乡别，迴舟暮寂寥。",
        "dynasty": "唐",
        "collection_info": null
    },
    {
        "title": "九日送洛阳李丞之任",
        "author": "戴叔伦",
        "content": "为文通绝境，从宦及良辰。\n洛下知名早，腰边结绶新。\n且倾浮菊酒，聊拂染衣尘。\n独恨沧波侣，秋来别故人。",
        "dynasty": "唐",
        "collection_info": null
    },
    {
        "title": "奉陪李大夫九日宴龙沙",
        "author": "戴叔伦",
        "content": "邦君采菊地，近接旅人居。\n一命招衰疾，清光照里闾。\n去官惭比谢，下榻贵同徐。\n莫怪沙边倒，偏霑杯酌余。",
        "dynasty": "唐",
        "collection_info": null
    },
    {
        "title": "送车参军江陵",
        "author": "戴叔伦",
        "content": "槐花落尽柳阴清，萧索凉天楚客情。\n海上旧山无的信，东门归路不堪行。\n身随幻境劳多事，迹学禅心厌有名。\n公子道存知不弃，欲依刘表住南荆。",
        "dynasty": "唐",
        "collection_info": null
    },
    {
        "title": "游清溪兰若",
        "author": "戴叔伦",
        "content": "西看迭嶂几千重，秀色孤标此一峰。\n丹竈久闲荒宿草，碧溪深处有潜龙。\n灵仙已去空岩室，到客唯闻古寺钟。\n远对白云幽隐在，年年不离旧杉松。",
        "dynasty": "唐",
        "collection_info": null
    },
    {
        "title": "赠史开府",
        "author": "戴叔伦",
        "content": "南天胡马独悲嘶，白首相逢话鼓鼙。\n野战频年沙朔外，旌竿高与雪峰齐。\n扁舟远泛轻全楚，落日愁看旧紫泥。\n早晚瑶阶归伏奏，独能画地取关西。",
        "dynasty": "唐",
        "collection_info": null
    },
    {
        "title": "登楼望月寄凤翔李少尹",
        "author": "戴叔伦",
        "content": "陌上凉风槐叶凋，夕阳清露湿寒条。\n登楼望月楚山迥，月到南楼山独遥。\n心送情人趋凤阙，目随阳鴈极烟霄。\n轩辕不重无名客，此地还能访寂寥。",
        "dynasty": "唐",
        "collection_info": null
    },
    {
        "title": "和汴州李相公勉人日喜春",
        "author": "戴叔伦",
        "content": "年来日日春光好，今日春光好更新。\n独献菜羹怜应节，遍传金胜喜逢人。\n烟添柳色看犹浅，鸟踏梅花落已频。\n东閤此时闻一曲，翻令和者不胜春。",
        "dynasty": "唐",
        "collection_info": null
    },
    {
        "title": "奉酬卢端公饮后赠诸公见示之作",
        "author": "戴叔伦",
        "content": "佐幕临戎旌斾间，五营无事万家闲。\n风吹杨柳渐拂地，日映楼台欲下山。\n绮席昼开留上客，朱门半掩拟重关。\n当时不敢辞先醉，误逐羣公倒载还。",
        "dynasty": "唐",
        "collection_info": null
    },
    {
        "title": "赠司空拾遗",
        "author": "戴叔伦",
        "content": "侍臣何事辞云陛，江上弹冠见雪花。\n望阙未承丹凤诏，开门空对楚人家。\n陈琳草奏才还在，王粲登楼兴不赊。\n高馆更容尘外客，仍令归去待琼华。",
        "dynasty": "唐",
        "collection_info": null
    },
    {
        "title": "越溪村居",
        "author": "戴叔伦",
        "content": "年来桡客寄禅扉，多话贫居在翠微。\n黄雀数声催柳变，清溪一路踏花归。\n空林野寺经过少，落日深山伴侣稀。\n负米到家春未尽，风萝闲扫钓鱼矶。",
        "dynasty": "唐",
        "collection_info": null
    },
    {
        "title": "赠韩道士",
        "author": "戴叔伦",
        "content": "日暮秋风吹野花，上清归客意无涯。\n桃源寂寂烟霞闭，天路悠悠星汉斜。\n还似世人生白髮，定知仙骨变黄芽。\n东城南陌频相见，应是壶中别有家。",
        "dynasty": "唐",
        "collection_info": null
    },
    {
        "title": "寄万德躬故居",
        "author": "戴叔伦",
        "content": "日暮山风吹女萝，故人舟楫定如何。\n吕仙祠下寒砧急，帝子阁前秋水多。\n闽海风尘鸣戍鼓，江湖烟雨暗渔蓑。\n何时醉把黄花酒，听尔南征长短歌。",
        "dynasty": "唐",
        "collection_info": null
    },
    {
        "title": "寄司空曙",
        "author": "戴叔伦",
        "content": "细雨柴门生远愁，向来诗句若为酬。\n林花落处频中酒，海燕飞时独倚楼。\n北郭晚晴山更远，南塘春尽水争流。\n可能相别还相忆，莫遣杨花笑白头。",
        "dynasty": "唐",
        "collection_info": null
    },
    {
        "title": "过故人陈羽山居",
        "author": "戴叔伦",
        "content": "向来携酒共追攀，此日看云独未还。\n不见山中人半载，依然松下屋三间。\n峰攒仙境丹霞上，水遶渔矶绿玉湾。\n却望夏洋怀二妙，满崖霜树晓斑斑。",
        "dynasty": "唐",
        "collection_info": null
    },
    {
        "title": "弔畅当",
        "author": "戴叔伦",
        "content": "万里江南一布衣，早将佳句动京畿。\n徒闻子敬遗琴在，不见相如驷马归。\n朔雪恐迷新冢草，秋风愁老故山薇。\n玉堂知己能铭述，犹得精魂慰所依。",
        "dynasty": "唐",
        "collection_info": null
    },
    {
        "title": "寄刘禹锡",
        "author": "戴叔伦",
        "content": "谢相园西石径斜，知君习隐暂为家。\n有时出郭行芳草，长日临池看落花。\n春去能忘诗共赋，客来应是酒频赊。\n五年不见西山色，怅望浮云隐落霞。",
        "dynasty": "唐",
        "collection_info": null
    },
    {
        "title": "寄孟郊",
        "author": "戴叔伦",
        "content": "乱余城郭怕经过，到处闲门长薜萝。\n用世空悲闻道浅，入山偏喜识僧多。\n醉归花径云生履，樵罢松岩雪满蓑。\n石上幽期春又暮，何时载酒听高歌。",
        "dynasty": "唐",
        "collection_info": null
    },
    {
        "title": "赠徐山人",
        "author": "戴叔伦",
        "content": "乱余山水半凋残，江上逢君春正阑。\n针自指南天窅窅，星犹拱北夜漫漫。\n汉陵帝子黄金盌，晋代神仙白玉棺。\n回首风尘千里外，故园烟雨五峰寒。",
        "dynasty": "唐",
        "collection_info": null
    },
    {
        "title": "过贾谊旧居",
        "author": "戴叔伦",
        "content": "楚乡卑湿叹殊方，鵩赋人非宅已荒。\n谩有长书忧汉室，空将哀些弔沅湘。\n雨余古井生秋草，叶尽疎林见夕阳。\n过客不须频太息，咸阳宫殿亦凄凉。",
        "dynasty": "唐",
        "collection_info": null
    },
    {
        "title": "宫词",
        "author": "戴叔伦",
        "content": "紫禁迢迢宫漏鸣，夜深无语独含情。\n春风鸾镜愁中影，明月羊车梦裏声。\n尘暗玉阶綦迹断，香飘金屋篆烟清。\n贞心一任蛾眉妒，买赋何须问马卿。",
        "dynasty": "唐",
        "collection_info": null
    },
    {
        "title": "汉宫人入道",
        "author": "戴叔伦",
        "content": "萧萧白髮出宫门，羽服星冠道意存。\n霄汉九重辞凤阙，云山何处访桃源。\n瑶池醉月劳仙梦，玉辇乘春却帝恩。\n回首吹箫天上伴，上阳花落共谁言。",
        "dynasty": "唐",
        "collection_info": null
    },
    {
        "title": "二灵寺守岁",
        "author": "戴叔伦",
        "content": "守岁山房迥绝缘，灯光香灺共萧然。\n无人更献椒花颂，有客同参栢子禅。\n已悟化城非乐界，不知今夕是何年。\n忧心悄悄浑忘寐，坐待扶桑日丽天。",
        "dynasty": "唐",
        "collection_info": null
    },
    {
        "title": "暮春感怀 一",
        "author": "戴叔伦",
        "content": "杜宇声声唤客愁，故园何处此登楼。\n落花飞絮成春梦，剩水残山异昔游。\n歌扇多情明月在，舞衣无意綵云收。\n东皇去后韶华尽，老圃寒香别有秋。",
        "dynasty": "唐",
        "collection_info": null
    },
    {
        "title": "暮春感怀 二",
        "author": "戴叔伦",
        "content": "四十无闻懒慢身，放情丘壑任天真。\n悠悠往事杯中物，赫赫时名扇外尘。\n短策看云松寺晚，疎帘听雨草堂春。\n山花水鸟皆知己，百遍相过不厌贫。",
        "dynasty": "唐",
        "collection_info": null
    },
    {
        "title": "哭朱放",
        "author": "戴叔伦",
        "content": "几年湖海挹余芳，岂料兰摧一夜霜。\n人世空传名耿耿，泉台杳隔路茫茫。\n碧窗月落琴声断，华表云深鹤梦长。\n最是不堪回首处，九泉烟冷树苍苍。",
        "dynasty": "唐",
        "collection_info": null
    },
    {
        "title": "酬盩厔耿少府湋见寄",
        "author": "戴叔伦",
        "content": "方丈萧萧落叶中，暮天深巷起悲风。\n流年不尽人自老，外事无端心已空。\n家近小山当海畔，身留环衞荫墙东。\n遥闻相访频逢雪，一醉寒宵谁与同。",
        "dynasty": "唐",
        "collection_info": null
    },
    {
        "title": "赠慧上人",
        "author": "戴叔伦",
        "content": "仙槎江口槎溪寺，几度停舟访未能。\n自恨频年为远客，喜从异郡识高僧。\n云霞色酽禅房衲，星月光涵古殿灯。\n何日却飞真锡返，故人丘木翳寒藤。",
        "dynasty": "唐",
        "collection_info": null
    },
    {
        "title": "渐至涪州先寄王员外使君纵",
        "author": "戴叔伦",
        "content": "文教通夷俗，均输问火田。\n江分巴字水，树入夜郎烟。\n毒瘴含秋气，阴崖蔽曙天。\n路难空计日，身老不由年。\n将命宁知远，归心讵可传。\n星郎復何意，出守五溪边。",
        "dynasty": "唐",
        "collection_info": null
    },
    {
        "title": "和河南罗主簿送校书兄归江南",
        "author": "戴叔伦",
        "content": "兄弟泣殊方，天涯指故乡。\n断云无定处，归鴈不成行。\n草莽人烟少，风波水驿长。\n上虞亲渤澥，东楚隔潇湘。\n古戍阴传火，寒芜晓带霜。\n海门潮滟滟，沙岸荻苍苍。\n京辇辞芸阁，蘅芳忆草堂。\n知君始宁隐，还缉旧荷裳。",
        "dynasty": "唐",
        "collection_info": null
    },
    {
        "title": "晓闻长乐钟声",
        "author": "戴叔伦",
        "content": "汉苑钟声早，秦郊曙色分。\n霜凌万户彻，风散一城闻。\n已启蓬莱殿，初朝鸳鹭羣。\n虚心方应物，大扣欲干云。\n近杂鸡人唱，新传凫氏文。\n能令翰苑客，流听思氛氲。",
        "dynasty": "唐",
        "collection_info": null
    },
    {
        "title": "听霜钟",
        "author": "戴叔伦",
        "content": "渺渺飞霜夜，寥寥远岫钟。\n出云疑断续，入户乍舂容。\n度枕频惊梦，随风几韵松。\n悠扬来不已，杳霭去何从。\n髣髴烟岚隔，依稀岩峤重。\n此时聊一听，余响绕千峰。",
        "dynasty": "唐",
        "collection_info": null
    },
    {
        "title": "听霜钟",
        "author": "戴叔伦",
        "content": "寥亮来丰岭，分明辨古钟。\n应霜如自击，中节每相从。\n静听非闲扣，潜应蕴圣踪。\n风间时断续，云外更舂容。\n虚警和清籁，雄鸣隔乱峰。\n因知谕知己，感激更难逢。",
        "dynasty": "唐",
        "collection_info": null
    },
    {
        "title": "酬崔法曹遗劒",
        "author": "戴叔伦",
        "content": "临风脱佩劒，相劝静胡尘。\n自料无筋力，何由荅故人。",
        "dynasty": "唐",
        "collection_info": null
    },
    {
        "title": "敬报孙常州二首 一",
        "author": "戴叔伦",
        "content": "衰病苦奔走，未尝追旧游。\n何言问憔悴，此日驻方舟。",
        "dynasty": "唐",
        "collection_info": null
    },
    {
        "title": "敬报孙常州二首 二",
        "author": "戴叔伦",
        "content": "远道曳故屐，余春会高斋。\n因言别离久，得尽平生怀。",
        "dynasty": "唐",
        "collection_info": null
    },
    {
        "title": "将赴东阳留上包谏议",
        "author": "戴叔伦",
        "content": "敝邑连山远，仙舟数刻同。\n多惭屡回首，前路在泥中。",
        "dynasty": "唐",
        "collection_info": null
    },
    {
        "title": "荅崔法曹",
        "author": "戴叔伦",
        "content": "后会知不远，今欢亦愿留。\n江天梅雨散，况在月中楼。",
        "dynasty": "唐",
        "collection_info": null
    },
    {
        "title": "问严居士易",
        "author": "戴叔伦",
        "content": "自公来问易，不復待加年。\n更有垂帘会，遥知续草玄。",
        "dynasty": "唐",
        "collection_info": null
    },
    {
        "title": "新年第二夜荅处上人宿玉芝观见寄",
        "author": "戴叔伦",
        "content": "阳春已三日，会友闻昨夜。\n可爱剡溪僧，独寻陶景舍。",
        "dynasty": "唐",
        "collection_info": null
    },
    {
        "title": "赴抚州对酬崔法曹夜雨滴空阶五首 一",
        "author": "戴叔伦",
        "content": "雨落湿孤客，心惊比栖鸟。\n空阶夜滴繁，相乱应到晓。",
        "dynasty": "唐",
        "collection_info": null
    },
    {
        "title": "赴抚州对酬崔法曹夜雨滴空阶五首 二",
        "author": "戴叔伦",
        "content": "高会枣树宅，清言莲社僧。\n两乡同夜雨，旅馆又无灯。",
        "dynasty": "唐",
        "collection_info": null
    },
    {
        "title": "赴抚州对酬崔法曹夜雨滴空阶五首 三",
        "author": "戴叔伦",
        "content": "谤议不自辨，亲朋那得知。\n雨中驱马去，非是独伤离。",
        "dynasty": "唐",
        "collection_info": null
    },
    {
        "title": "赴抚州对酬崔法曹夜雨滴空阶五首 四",
        "author": "戴叔伦",
        "content": "离室雨初晦，客程云陡暗。\n方为对吏人，敢望邮童探。",
        "dynasty": "唐",
        "collection_info": null
    },
    {
        "title": "赴抚州对酬崔法曹夜雨滴空阶五首 五",
        "author": "戴叔伦",
        "content": "纵酒常掷盏，狂歌时入室。\n离羣怨雨声，幽抑方成疾。",
        "dynasty": "唐",
        "collection_info": null
    },
    {
        "title": "又酬晓灯[离暗]室五首 一",
        "author": "戴叔伦",
        "content": "知疑姦叟谤，闲与情人话。\n犹是别时灯，不眠同此夜。",
        "dynasty": "唐",
        "collection_info": null
    },
    {
        "title": "又酬晓灯[离暗]室五首 二",
        "author": "戴叔伦",
        "content": "寒灯扬晓焰，重屋惊春雨。\n应想远行人，路逢泥泞阻。",
        "dynasty": "唐",
        "collection_info": null
    },
    {
        "title": "又酬晓灯[离暗]室五首 三",
        "author": "戴叔伦",
        "content": "灯光照虚屋，雨影悬空壁。\n一向檐下声，远来愁处滴。",
        "dynasty": "唐",
        "collection_info": null
    },
    {
        "title": "又酬晓灯[离暗]室五首 四",
        "author": "戴叔伦",
        "content": "楚僧话寂灭，俗虑比虚空。\n赖有残灯喻，相传昏暗中。",
        "dynasty": "唐",
        "collection_info": null
    },
    {
        "title": "又酬晓灯[离暗]室五首 五",
        "author": "戴叔伦",
        "content": "雨声乱灯影，明灭在空阶。\n併枉五言赠，知同万里怀。",
        "dynasty": "唐",
        "collection_info": null
    },
    {
        "title": "同赋龙沙墅",
        "author": "戴叔伦",
        "content": "回转沙岸近，欹斜林岭重。\n因君访遗迹，此日见真龙。",
        "dynasty": "唐",
        "collection_info": null
    },
    {
        "title": "昭君词",
        "author": "戴叔伦",
        "content": "汉宫若远近，路在寒沙上。\n到死不得归，何人共南望。",
        "dynasty": "唐",
        "collection_info": null
    },
    {
        "title": "劝陆三饮酒",
        "author": "戴叔伦",
        "content": "寒郊好天气，劝酒莫辞频。\n扰扰钟陵市，无穷不醉人。",
        "dynasty": "唐",
        "collection_info": null
    },
    {
        "title": "关山月二首 一",
        "author": "戴叔伦",
        "content": "月出照关山，秋风人未还。\n清光无远近，乡泪半书间。",
        "dynasty": "唐",
        "collection_info": null
    },
    {
        "title": "关山月二首 二",
        "author": "戴叔伦",
        "content": "一鴈过连营，繁霜覆古城。\n胡笳在何处，半夜起边声。",
        "dynasty": "唐",
        "collection_info": null
    },
    {
        "title": "送王司直",
        "author": "戴叔伦",
        "content": "西塞云山远，东风道路长。\n人心胜潮水，相送过浔阳。",
        "dynasty": "唐",
        "collection_info": null
    },
    {
        "title": "宿无可上人房",
        "author": "戴叔伦",
        "content": "偶来人境外，何处染嚣尘。\n倘许栖林下，僧中老此身。",
        "dynasty": "唐",
        "collection_info": null
    },
    {
        "title": "山居",
        "author": "戴叔伦",
        "content": "麋鹿自成羣，何人到白云。\n山中无外事，终日醉醺醺。",
        "dynasty": "唐",
        "collection_info": null
    },
    {
        "title": "口号",
        "author": "戴叔伦",
        "content": "白髮千茎雪，寒窗懒着书。\n最怜吟苜蓿，不及向桑榆。",
        "dynasty": "唐",
        "collection_info": null
    },
    {
        "title": "夜坐",
        "author": "戴叔伦",
        "content": "夜静河汉高，独坐庭前月。\n忽起故园思，动作经年别。",
        "dynasty": "唐",
        "collection_info": null
    },
    {
        "title": "堤上柳",
        "author": "戴叔伦",
        "content": "垂柳万条丝，春来织别离。\n行人攀折处，闺妾断肠时。",
        "dynasty": "唐",
        "collection_info": null
    },
    {
        "title": "遣兴",
        "author": "戴叔伦",
        "content": "明月临沧海，闲云恋故山。\n诗名满天下，终日掩柴关。",
        "dynasty": "唐",
        "collection_info": null
    },
    {
        "title": "赠张挥使",
        "author": "戴叔伦",
        "content": "谪戍孤城小，思家万里遥。\n汉廷求衞霍，劒佩上青霄。",
        "dynasty": "唐",
        "collection_info": null
    },
    {
        "title": "偶成",
        "author": "戴叔伦",
        "content": "野水连天碧，峯峦入海青。\n沧浪者谁子，一曲醉中听。",
        "dynasty": "唐",
        "collection_info": null
    },
    {
        "title": "画蝉",
        "author": "戴叔伦",
        "content": "饮露身何洁，吟风韵更长。\n斜阳千万树，无处避螳螂。",
        "dynasty": "唐",
        "collection_info": null
    },
    {
        "title": "题天柱山图",
        "author": "戴叔伦",
        "content": "拔翠五云中，擎天不计功。\n谁能凌绝顶，看取日升东。",
        "dynasty": "唐",
        "collection_info": null
    },
    {
        "title": "松鹤",
        "author": "戴叔伦",
        "content": "雨湿松阴凉，风落松花细。\n独鹤爱清幽，飞来不飞去。",
        "dynasty": "唐",
        "collection_info": null
    },
    {
        "title": "草堂一上人",
        "author": "戴叔伦",
        "content": "一公持一钵，相復度遥岑。\n地瘦无黄独，春来草更深。",
        "dynasty": "唐",
        "collection_info": null
    },
    {
        "title": "题黄司直园",
        "author": "戴叔伦",
        "content": "为忆去年梅，凌寒特地来。\n门前空腊尽，浑未有花开。",
        "dynasty": "唐",
        "collection_info": null
    },
    {
        "title": "北山游亭",
        "author": "戴叔伦",
        "content": "西崦水泠泠，沿冈有游亭。\n自从春草长，遥见祗青青。",
        "dynasty": "唐",
        "collection_info": null
    },
    {
        "title": "赠李唐山人",
        "author": "戴叔伦",
        "content": "此意无所欲，闭门风景迟。\n柳条将白髮，相对共垂丝。",
        "dynasty": "唐",
        "collection_info": null
    },
    {
        "title": "题秦隐君丽句亭",
        "author": "戴叔伦",
        "content": "北人归欲尽，犹自住萧山。\n闭户不曾出，诗名满世间。",
        "dynasty": "唐",
        "collection_info": null
    },
    {
        "title": "荅孙常州见忆",
        "author": "戴叔伦",
        "content": "画鹢春风裏，迢遥去若飞。\n那能寄相忆，不并子猷归。",
        "dynasty": "唐",
        "collection_info": null
    },
    {
        "title": "送裴明州效南朝体",
        "author": "戴叔伦",
        "content": "沅水连湘水，千波万浪中。\n知郎未得去，惭愧石尤风。",
        "dynasty": "唐",
        "collection_info": null
    },
    {
        "title": "戏留顾十一明府",
        "author": "戴叔伦",
        "content": "江明雨初歇，山暗云犹湿。\n未可动归桡，前程风浪急。",
        "dynasty": "唐",
        "collection_info": null
    },
    {
        "title": "荅崔载华",
        "author": "戴叔伦",
        "content": "文案日成堆，愁眉拽不开。\n偷归瓮间卧，逢箇楚狂来。",
        "dynasty": "唐",
        "collection_info": null
    },
    {
        "title": "将赴行营劝客同醉",
        "author": "戴叔伦",
        "content": "丝管霜天夜，烟尘淮水西。\n明朝上征去，相伴醉如泥。",
        "dynasty": "唐",
        "collection_info": null
    },
    {
        "title": "夏夜江楼会别",
        "author": "戴叔伦",
        "content": "不作十日别，烦君此相留。\n雨余江上月，好醉竹间楼。",
        "dynasty": "唐",
        "collection_info": null
    },
    {
        "title": "岁除日奉推事使牒追赴抚州辨对留别崔法曹陆大祝处士上人同赋人字口号",
        "author": "戴叔伦",
        "content": "上国杳未到，流年忽復新。\n回车不自识，君定送何人。",
        "dynasty": "唐",
        "collection_info": null
    },
    {
        "title": "江馆会别",
        "author": "戴叔伦",
        "content": "离亭一会宿，能有几人同。\n莫以回车泣，前途不尽穷。",
        "dynasty": "唐",
        "collection_info": null
    },
    {
        "title": "容州回逢陆三别",
        "author": "戴叔伦",
        "content": "西南积水远，老病喜生归。\n此地故人别，空余泪满衣。",
        "dynasty": "唐",
        "collection_info": null
    },
    {
        "title": "古意寄呈王侍郎",
        "author": "戴叔伦",
        "content": "夜光贮怀袖，待报一顾恩。\n日向江湖老，此心谁为论。",
        "dynasty": "唐",
        "collection_info": null
    },
    {
        "title": "送李大夫渡口阻风",
        "author": "戴叔伦",
        "content": "浪息定何时，龙门到恐迟。\n轻舟不敢渡，空立望旌旗。",
        "dynasty": "唐",
        "collection_info": null
    },
    {
        "title": "过三闾庙",
        "author": "戴叔伦",
        "content": "沅湘流不尽，屈宋怨何深。\n日暮秋烟起，萧萧枫树林。",
        "dynasty": "唐",
        "collection_info": null
    },
    {
        "title": "泊湘口",
        "author": "戴叔伦",
        "content": "湘山千岭树，桂水九秋波。\n露重猨声绝，风清月色多。",
        "dynasty": "唐",
        "collection_info": null
    },
    {
        "title": "游道林寺",
        "author": "戴叔伦",
        "content": "佳山路不远，俗侣到常稀。\n及此烟霞暮，相看復欲归。",
        "dynasty": "唐",
        "collection_info": null
    },
    {
        "title": "后宫曲",
        "author": "戴叔伦",
        "content": "初入长门宫，谓言君戏妾。\n宁知秋风至，吹尽庭前叶。",
        "dynasty": "唐",
        "collection_info": null
    },
    {
        "title": "新别离",
        "author": "戴叔伦",
        "content": "手把杏花枝，未曾经别离。\n黄昏掩闺后，寂寞心自知。",
        "dynasty": "唐",
        "collection_info": null
    },
    {
        "title": "夏日登鹤岩偶成",
        "author": "戴叔伦",
        "content": "天风吹我上层冈，露洒长松六月凉。\n愿借老僧双白鹤，碧云深处共翱翔。",
        "dynasty": "唐",
        "collection_info": null
    },
    {
        "title": "题净居寺",
        "author": "戴叔伦",
        "content": "玉壶山下云居寺，六百年来选佛场。\n满地白云关不住，石泉流出落花香。",
        "dynasty": "唐",
        "collection_info": null
    },
    {
        "title": "昭君词",
        "author": "戴叔伦",
        "content": "汉家宫阙梦中归，几度毡房泪湿衣。\n惆怅不如边鴈影，秋风犹得向南飞。",
        "dynasty": "唐",
        "collection_info": null
    },
    {
        "title": "织女词",
        "author": "戴叔伦",
        "content": "凤梭停织鹊无音，梦忆仙郎夜夜心。\n难得相逢容易别，银河争似妾愁深。",
        "dynasty": "唐",
        "collection_info": null
    },
    {
        "title": "塞上曲二首 一",
        "author": "戴叔伦",
        "content": "军门频纳受降书，一劒横行万里余。\n汉祖谩夸娄敬策，却将公主嫁单于。",
        "dynasty": "唐",
        "collection_info": null
    },
    {
        "title": "塞上曲二首 二",
        "author": "戴叔伦",
        "content": "汉家旌帜满阴山，不遣胡儿匹马还。\n愿得此身长报国，何须生入玉门关。",
        "dynasty": "唐",
        "collection_info": null
    },
    {
        "title": "闺怨",
        "author": "戴叔伦",
        "content": "看花无语泪如倾，多少春风怨别情。\n不识玉门关外路，梦中昨夜到边城。",
        "dynasty": "唐",
        "collection_info": null
    },
    {
        "title": "春怨",
        "author": "戴叔伦",
        "content": "金鸭香消欲断魂，棃花春雨掩重门。\n欲知别后相思意，回看罗衣积泪痕。",
        "dynasty": "唐",
        "collection_info": null
    },
    {
        "title": "旅次寄湖南张郎中",
        "author": "戴叔伦",
        "content": "闭门茅底偶为邻，北阮那怜南阮贫。\n却是梅花无世态，隔墙分送一枝春。",
        "dynasty": "唐",
        "collection_info": null
    },
    {
        "title": "题友人山居",
        "author": "戴叔伦",
        "content": "四郭青山处处同，客怀无计荅秋风。\n数家茅屋清溪上，千树蝉声落日中。",
        "dynasty": "唐",
        "collection_info": null
    },
    {
        "title": "别郑谷",
        "author": "戴叔伦",
        "content": "朝阳斋前桃李树，手栽清荫接比邻。\n明年此地看花发，愁向东风忆故人。",
        "dynasty": "唐",
        "collection_info": null
    },
    {
        "title": "赠鹤林上人",
        "author": "戴叔伦",
        "content": "日日涧边寻茯苓，岩扉常掩凤山青。\n归来挂衲高林下，自翦芭蕉写佛经。",
        "dynasty": "唐",
        "collection_info": null
    },
    {
        "title": "题稚川山水",
        "author": "戴叔伦",
        "content": "松下茅亭五月凉，汀沙云树晚苍苍。\n行人无限秋风思，隔水青山似故乡。",
        "dynasty": "唐",
        "collection_info": null
    },
    {
        "title": "过柳溪道院",
        "author": "戴叔伦",
        "content": "溪上谁家掩竹扉，鸟啼浑似惜春晖。\n日斜深巷无人迹，时见棃花片片飞。",
        "dynasty": "唐",
        "collection_info": null
    },
    {
        "title": "荔枝",
        "author": "戴叔伦",
        "content": "红颗真珠诚可爱，白鬚太守亦何痴。\n十年结子知谁在，自向中庭种荔枝。",
        "dynasty": "唐",
        "collection_info": null
    },
    {
        "title": "忆原上人",
        "author": "戴叔伦",
        "content": "一两棕鞋八尺藤，广陵行遍又金陵。\n不知竹雨竹风夜，吟对秋山那寺灯。",
        "dynasty": "唐",
        "collection_info": null
    },
    {
        "title": "闲思",
        "author": "戴叔伦",
        "content": "伯劳东去鹤西还，云总无心亦度山。\n何似严陵滩上客，一竿长伴白鸥闲。",
        "dynasty": "唐",
        "collection_info": null
    },
    {
        "title": "兰溪棹歌",
        "author": "戴叔伦",
        "content": "凉月如眉挂柳湾，越中山色镜中看。\n兰溪三日桃花雨，半夜鲤鱼来上滩。",
        "dynasty": "唐",
        "collection_info": null
    },
    {
        "title": "苏溪亭",
        "author": "戴叔伦",
        "content": "苏溪亭上草漫漫，谁倚东风十二阑。\n燕子不归春事晚，一汀烟雨杏花寒。",
        "dynasty": "唐",
        "collection_info": null
    },
    {
        "title": "敬酬陆山人二首 一",
        "author": "戴叔伦",
        "content": "党议连诛不可闻，直臣高士去纷纷。\n当时漏夺无人问，出宰东阳笑杀君。",
        "dynasty": "唐",
        "collection_info": null
    },
    {
        "title": "敬酬陆山人二首 二",
        "author": "戴叔伦",
        "content": "由来海畔逐樵渔，奉诏因乘使者车。\n却掌山中子男印，自看犹是旧潜夫。",
        "dynasty": "唐",
        "collection_info": null
    },
    {
        "title": "荅崔法曹赋四雪",
        "author": "戴叔伦",
        "content": "楚僧蹑雪来招隐，先访高人积雪中。\n已别剡溪逢雪去，雪山修道与师同。",
        "dynasty": "唐",
        "collection_info": null
    },
    {
        "title": "抚州被推昭雪荅陆太祝三首 一",
        "author": "戴叔伦",
        "content": "求理由来许便宜，汉朝龚遂不为疵。\n如今谤起翻成累，唯有新人子细知。",
        "dynasty": "唐",
        "collection_info": null
    },
    {
        "title": "抚州被推昭雪荅陆太祝三首 二",
        "author": "戴叔伦",
        "content": "贫交相爱果无疑，共向人间听直词。\n从古以来何限枉，惭知暗室不曾欺。",
        "dynasty": "唐",
        "collection_info": null
    },
    {
        "title": "抚州被推昭雪荅陆太祝三首 三",
        "author": "戴叔伦",
        "content": "春风旅馆长庭芜，俯首低眉一老夫。\n已对铁冠穷事本，不知廷尉念冤无。",
        "dynasty": "唐",
        "collection_info": null
    },
    {
        "title": "送独孤𢘽还京",
        "author": "戴叔伦",
        "content": "举家相逐还乡去，不向秋风怨别时。\n湖水两重山万里，定知行尽到京师。",
        "dynasty": "唐",
        "collection_info": null
    },
    {
        "title": "临流送顾东阳",
        "author": "戴叔伦",
        "content": "海上独归惭不及，邑中遗爱定无双。\n兰桡起唱逐流去，却恨山溪通外江。",
        "dynasty": "唐",
        "collection_info": null
    },
    {
        "title": "行营送马侍御",
        "author": "戴叔伦",
        "content": "万里羽书来未绝，五关烽火昼仍传。\n故人多病尽归去，唯有刘桢不得眠。",
        "dynasty": "唐",
        "collection_info": null
    },
    {
        "title": "送秦系",
        "author": "戴叔伦",
        "content": "五都来往无旧业，一代公卿尽故人。\n不肯低头受羁束，远师溪上拂缨尘。",
        "dynasty": "唐",
        "collection_info": null
    },
    {
        "title": "送裴判官回湖南",
        "author": "戴叔伦",
        "content": "莫怕南风且尽欢，湘山多雨夏中寒。\n送君万里不觉远，此地曾为心铁官。",
        "dynasty": "唐",
        "collection_info": null
    },
    {
        "title": "再巡道永留别",
        "author": "戴叔伦",
        "content": "鬓下初惊白髮时，更逢离别助秋悲。\n从今不学四方事，已共家人海上期。",
        "dynasty": "唐",
        "collection_info": null
    },
    {
        "title": "别崔法曹",
        "author": "戴叔伦",
        "content": "欲作别离西入秦，芝田枣径往来频。\n东湖此夕更留醉，逢着庐山学道人。",
        "dynasty": "唐",
        "collection_info": null
    },
    {
        "title": "送萧二",
        "author": "戴叔伦",
        "content": "拟向田间老此身，寒郊怨别甚于春。\n又闻故里朋游尽，到日知逢何处人。",
        "dynasty": "唐",
        "collection_info": null
    },
    {
        "title": "湘川野望",
        "author": "戴叔伦",
        "content": "怀王独与佞人谋，闻道忠臣入乱流。\n今日登高望不见，楚云湘水各悠悠。",
        "dynasty": "唐",
        "collection_info": null
    },
    {
        "title": "将至道州寄李使君",
        "author": "戴叔伦",
        "content": "九疑深路遶山回，木落天清猨昼哀。\n犹隔箫韶一峯在，遥传五马向东来。",
        "dynasty": "唐",
        "collection_info": null
    },
    {
        "title": "与虞沔州谒藏真上人",
        "author": "戴叔伦",
        "content": "故侯将我到山中，更上西峯见远公。\n共问置心何处好，主人挥手指虚空。",
        "dynasty": "唐",
        "collection_info": null
    },
    {
        "title": "题招隐寺",
        "author": "戴叔伦",
        "content": "昨日临川谢病还，求田问舍独相关。\n宋时有井如今在，却种胡麻不买山。",
        "dynasty": "唐",
        "collection_info": null
    },
    {
        "title": "过珥渎单老",
        "author": "戴叔伦",
        "content": "毫末成围海变田，单家依旧住溪边。\n比来已向人间老，今日相过却少年。",
        "dynasty": "唐",
        "collection_info": null
    },
    {
        "title": "族兄各年八十余见招游洞",
        "author": "戴叔伦",
        "content": "鹤髮婆娑乡里亲，相邀共看往年春。\n拟将儿女归来住，且是茅山见老人。",
        "dynasty": "唐",
        "collection_info": null
    },
    {
        "title": "登高回乘月寻僧",
        "author": "戴叔伦",
        "content": "插鬓茱萸来未尽，共随明月下沙堆。\n高缁寂寂不相问，醉客无端入定来。",
        "dynasty": "唐",
        "collection_info": null
    },
    {
        "title": "赠殷亮",
        "author": "戴叔伦",
        "content": "日日河边见水流，伤春未已復悲秋。\n山中旧宅无人住，来往风尘共白头。",
        "dynasty": "唐",
        "collection_info": null
    },
    {
        "title": "夜发袁江寄李颍川刘侍御",
        "author": "戴叔伦",
        "content": "半夜回舟入楚乡，月明山水共苍苍。\n孤猨更叫秋风裏，不是愁人亦断肠。",
        "dynasty": "唐",
        "collection_info": null
    },
    {
        "title": "对酒示申屠学士",
        "author": "戴叔伦",
        "content": "三重江水万重山，山裏春风度日闲。\n且向白云求一醉，莫教愁梦到乡关。",
        "dynasty": "唐",
        "collection_info": null
    },
    {
        "title": "对月荅袁明府",
        "author": "戴叔伦",
        "content": "山下孤城月上迟，相留一醉本无期。\n明年此夕游何处，纵有清光知对谁。",
        "dynasty": "唐",
        "collection_info": null
    },
    {
        "title": "送前上饶严明府摄玉山",
        "author": "戴叔伦",
        "content": "家在故林吴楚间，冰为溪水玉为山。\n更将旧政化邻邑，遥见逋人相逐还。",
        "dynasty": "唐",
        "collection_info": null
    },
    {
        "title": "听歌回马上赠崔法曹",
        "author": "戴叔伦",
        "content": "秋风裏许杏花开，杏树傍边醉客来。\n共待夜深听一曲，醒人骑马断肠迴。",
        "dynasty": "唐",
        "collection_info": null
    },
    {
        "title": "酬骆侍御荅诗",
        "author": "戴叔伦",
        "content": "风传画阁空知晓，雨湿江城不见春。\n堆案遶床君莫怪，已经愁思古时人。",
        "dynasty": "唐",
        "collection_info": null
    },
    {
        "title": "送孙直游郴州",
        "author": "戴叔伦",
        "content": "孤舟上水过湘沅，桂岭南枝花正繁。\n行客自知心有托，不闻惊浪与啼猨。",
        "dynasty": "唐",
        "collection_info": null
    },
    {
        "title": "麓山寺会送尹秀才",
        "author": "戴叔伦",
        "content": "湖上逢君亦不闲，暂将离别到深山。\n飘蓬惊鸟那自定，强欲相留云树间。",
        "dynasty": "唐",
        "collection_info": null
    },
    {
        "title": "送董颋",
        "author": "戴叔伦",
        "content": "霜鴈羣飞下楚田，羁人掩泪望秦天。\n君行江海无定所，别后相思何处边。",
        "dynasty": "唐",
        "collection_info": null
    },
    {
        "title": "别张员外",
        "author": "戴叔伦",
        "content": "木叶纷纷湘水滨，此中何事往频频。\n临风自笑归时晚，更送浮云逐故人。",
        "dynasty": "唐",
        "collection_info": null
    },
    {
        "title": "送张评事",
        "author": "戴叔伦",
        "content": "城郭喧喧争送远，危梁褭褭渡东津。\n杨花展转引征骑，莫怪山中多看人。",
        "dynasty": "唐",
        "collection_info": null
    },
    {
        "title": "送吕少府",
        "author": "戴叔伦",
        "content": "共醉流芳独归去，故园高士日相亲。\n深山古路无杨柳，折取桐花寄远人。",
        "dynasty": "唐",
        "collection_info": null
    },
    {
        "title": "送人游岭南",
        "author": "戴叔伦",
        "content": "少别华阳万里游，近南风景不曾秋。\n红芳绿笋是行路，纵有啼猨听却幽。",
        "dynasty": "唐",
        "collection_info": null
    },
    {
        "title": "妻亡后别妻弟",
        "author": "戴叔伦",
        "content": "杨柳青青满路垂，赠行惟折古松枝。\n停舟一对湘江哭，哭罢无言君自知。",
        "dynasty": "唐",
        "collection_info": null
    },
    {
        "title": "和崔法曹建溪闻猨",
        "author": "戴叔伦",
        "content": "曾向巫山峡裏行，羁猨一叫一回惊。\n闻道建溪肠欲断，的知断着第三声。",
        "dynasty": "唐",
        "collection_info": null
    },
    {
        "title": "湘南即事",
        "author": "戴叔伦",
        "content": "卢橘花开枫叶衰，出门何处望京师。\n沅湘日夜东流去，不为愁人住少时。",
        "dynasty": "唐",
        "collection_info": null
    },
    {
        "title": "代书寄京洛旧游",
        "author": "戴叔伦",
        "content": "今年十月温风起，湘水悠悠生白苹。\n欲寄远书还不敢，却愁惊动故乡人。",
        "dynasty": "唐",
        "collection_info": null
    },
    {
        "title": "蕲州行营作",
        "author": "戴叔伦",
        "content": "蕲水城西向北看，桃花落尽柳花残。\n朱旗半捲山川小，白马连嘶草树寒。",
        "dynasty": "唐",
        "collection_info": null
    },
    {
        "title": "题武当逸禅师兰若",
        "author": "戴叔伦",
        "content": "我身本似远行客，况是乱时多病身。\n经山涉水向何处，羞见竹林禅定人。",
        "dynasty": "唐",
        "collection_info": null
    },
    {
        "title": "谷城逢杨评事",
        "author": "戴叔伦",
        "content": "远自五陵独窜身，筑阳山中归路新。\n横流夜长不得渡，驻马荒亭逢故人。",
        "dynasty": "唐",
        "collection_info": null
    },
    {
        "title": "听韩使君美人歌",
        "author": "戴叔伦",
        "content": "仙人此夜忽凌波，更唱瑶台一遍歌。\n嫁与将军天上住，人间可得再相过。",
        "dynasty": "唐",
        "collection_info": null
    },
    {
        "title": "转应词",
        "author": "戴叔伦",
        "content": "边草，边草，边草尽来共老。\n山南山北雪晴，千里万里月明。\n明月，明月，胡笳一声愁绝。",
        "dynasty": "唐",
        "collection_info": null
    },
    {
        "title": "精舍对雨",
        "author": "戴叔伦",
        "content": "空门寂寂澹吾身，溪雨微微洗客尘。\n卧向白云晴未尽，任他黄鸟醉芳春。",
        "dynasty": "唐",
        "collection_info": null
    },
    {
        "title": "宿灌阳滩",
        "author": "戴叔伦",
        "content": "十月江边芦叶飞，灌阳滩冷上舟迟。\n今朝未遇高风便，还与沙鸥宿水湄。",
        "dynasty": "唐",
        "collection_info": null
    },
    {
        "title": "酬赠张众甫",
        "author": "戴叔伦",
        "content": "野人无本意，散木任天材。\n分向空山老，何言上苑来。\n迢遥千里道，依倚九层台。\n出处宁知命，轮辕岂自媒。\n更惭张处士，相与别蒿莱。",
        "dynasty": "唐",
        "collection_info": null
    },
    {
        "title": "客舍秋怀呈骆正字士则",
        "author": "戴叔伦",
        "content": "无言堪自喩，偶坐更相悲。\n木落惊年长，门闲惜草衰。\n买山犹未得，谏猎又非时。\n设被浮名繫，归休渐欲迟。",
        "dynasty": "唐",
        "collection_info": null
    },
    {
        "title": "寄中书李舍人纾",
        "author": "戴叔伦",
        "content": "萍翻蓬自卷，不共本心期。\n復入重城裏，频看百草滋。\n水流归思远，花发长年悲。\n尽日春风起，无人见此时。",
        "dynasty": "唐",
        "collection_info": null
    },
    {
        "title": "赠康老人洽",
        "author": "戴叔伦",
        "content": "酒泉布衣旧才子，少小知名帝城裏。\n一篇飞入九重门，乐府喧喧闻至尊。\n宫中美人皆唱得，七贵因之尽相识。\n南邻北里日经过，处处淹留乐事多。\n不脱弊裘轻锦绮，长吟佳句掩笙歌。\n贤王贵主于我厚，骏马苍头如己有。\n暗将心事隔风尘，尽掷年光逐杯酒。\n青门几度见春归，折柳寻花送落晖。\n杜陵往往逢秋暮，望月临风攀古树。\n繁霜入鬓何足论，旧国连天不知处。\n尔来倏忽五十年，却忆当时思眇然。\n多识故侯悲宿草，曾看流水没桑田。\n百人会中一身在，被褐饮瓢终不改。\n陌头车马共营营，不解如君任此生。",
        "dynasty": "唐",
        "collection_info": null
    },
    {
        "title": "暮春游长沙东湖赠辛兖州巢父二首 一",
        "author": "戴叔伦",
        "content": "湘流分曲浦，缭绕古城东。\n岸转千家合，林开一镜空。\n人生无事少，心赏几回同。\n且復忘羁束，悠悠落照中。",
        "dynasty": "唐",
        "collection_info": null
    },
    {
        "title": "暮春游长沙东湖赠辛兖州巢父二首 二",
        "author": "戴叔伦",
        "content": "回环路不尽，历览意弥新。\n古木畬田火，澄江荡桨人。\n缓歌寻极浦，一醉送残春。\n莫恨长沙远，他年忆此辰。",
        "dynasty": "唐",
        "collection_info": null
    },
    {
        "title": "同兖州张秀才过王侍御参谋宅赋十韵",
        "author": "戴叔伦",
        "content": "十年官不进，敛迹无怨咎。\n漂荡海内游，淹留楚乡久。\n因参戎幕下，寄宅湘川口。\n翦竹开广庭，瞻山敞虚牖。\n闲门早春至，陋巷新晴后。\n覆地落残梅，和风褭轻柳。\n逢迎车马客，邀结风尘友。\n意惬时会文，夜长聊饮酒。\n秉心转孤直，沈照随可否。\n岂学屈大夫，忧惭对渔叟。",
        "dynasty": "唐",
        "collection_info": null
    },
    {
        "title": "同辛兖州巢父卢副端岳相思献酬之作因抒归怀兼呈辛魏二院长杨长宁",
        "author": "戴叔伦",
        "content": "暮角发高城，情人坐中起。\n临觞不及醉，分散秋风裏。\n虽有明日期，离心若千里。\n前欢反惆怅，后会还如此。\n焉得夜淹留，一回终宴喜。\n羁游復牵役，皆去重湖水。\n早晚泛归舟，吾从数君子。",
        "dynasty": "唐",
        "collection_info": null
    },
    {
        "title": "酬袁太祝长卿小湖村山居书怀见寄",
        "author": "戴叔伦",
        "content": "背江居隙地，辞职作遗人。\n耕凿资余力，樵渔逐四邻。\n麦秋桑叶大，梅雨稻田新。\n篱落栽山果，池塘养海鳞。\n放歌聊自足，幽思忽相亲。\n余亦归休者，依君老此身。",
        "dynasty": "唐",
        "collection_info": null
    },
    {
        "title": "送汶水王明府",
        "author": "戴叔伦",
        "content": "何时别故乡，归去佩铜章。\n亲族移家尽，闾阎百战场。\n背关余古木，近塞足风霜。\n遗老应相贺，知君不下堂。",
        "dynasty": "唐",
        "collection_info": null
    },
    {
        "title": "奉同汴州李相公勉送郭布殿中出巡",
        "author": "戴叔伦",
        "content": "轩车出东阁，都邑遶南河。\n马首先春至，人心比岁和。\n省风传隐恤，持法去烦苛。\n却想埋轮者，论功此日多。",
        "dynasty": "唐",
        "collection_info": null
    },
    {
        "title": "送东阳顾明府罢归",
        "author": "戴叔伦",
        "content": "祖帐临鲛室，黎人拥鹢舟。\n坐蓝高士去，继组鄙夫留。\n白日落寒水，青枫遶曲洲。\n相看作离别，一倍不禁愁。",
        "dynasty": "唐",
        "collection_info": null
    },
    {
        "title": "抚州对事后送外生宋垓归饶州觐侍呈上姊夫",
        "author": "戴叔伦",
        "content": "淮汴初丧乱，蒋山烽火起。\n与君随亲族，奔迸辞故里。\n京口附商客，海门正狂风。\n忧心不敢住，夜发惊浪中。\n云开方见日，潮尽炉峯出。\n石壁转棠阴，鄱阳寄茅室。\n淹留三十年，分种越人田。\n骨肉无半在，乡园犹未旋。\n尔家习文艺，旁究天人际。\n父子自相传，优游聊卒岁。\n学成不求达，道胜那厌贫。\n时入闾巷醉，好是羲皇人。\n顷因物役牵，偶逐簪组辈。\n谤书喧朝市，抚己惭浅昧。\n世业大小礼，近通颜谢诗。\n念渠还领会，非敢独为师。",
        "dynasty": "唐",
        "collection_info": null
    },
    {
        "title": "永康孙明府颋秩满将归枉路访别",
        "author": "戴叔伦",
        "content": "门前水流咽，城下乱山多。\n非是还家路，宁知枉骑过。\n风烟復欲隔，悲笑屡相和。\n不学陶公醉，无因奈别何。",
        "dynasty": "唐",
        "collection_info": null
    },
    {
        "title": "将赴湖南留别东阳旧僚兼示吏人",
        "author": "戴叔伦",
        "content": "智力苦不足，黎甿殊未安。\n忽从新命去，復隔旧寮欢。\n晓路整车马，离亭会衣冠。\n冰坚细流咽，烧尽乱峯寒。\n耆老相饯送，儿童亦悲酸。\n桐乡寄生怨，欲话此情难。",
        "dynasty": "唐",
        "collection_info": null
    },
    {
        "title": "抚州处士胡泛见送北迴两馆至南昌县界查溪兰若别",
        "author": "戴叔伦",
        "content": "移罇铺山曲，祖帐查溪阴。\n铺山即远道，查溪非故林。\n凄然诵新诗，落泪霑素襟。\n郡政我何有，别情君独深。\n禅庭古树秋，宿雨清沈沈。\n挥袂千里远，悲伤去住心。",
        "dynasty": "唐",
        "collection_info": null
    },
    {
        "title": "将巡郴永途中作",
        "author": "戴叔伦",
        "content": "行役留三楚，思归又一春。\n自疑冠下髮，聊此镜中人。\n机息知名误，形衰恨道贫。\n空将旧泉石，长与梦相亲。",
        "dynasty": "唐",
        "collection_info": null
    },
    {
        "title": "桂阳北岭偶过野人所居聊书即事呈王永州邕李道州圻",
        "author": "戴叔伦",
        "content": "犬吠空山响，林深一径存。\n隔云寻板屋，渡水到柴门。\n日昼风烟静，花明草树繁。\n乍疑秦世客，渐识楚人言。\n不记逃乡里，居然长子孙。\n种田烧险谷，汲井凿高原。\n畦叶藏春雉，庭柯宿旅猨。\n岭阴无瘴疠，地隙有兰荪。\n内户均皮席，枯瓢沃野餐。\n远心知自负，幽赏讵能论。\n转步重崖合，瞻途落照昏。\n他时愿携手，莫比武陵源。",
        "dynasty": "唐",
        "collection_info": null
    },
    {
        "title": "下鼻亭泷行八十里聊状艰险寄青苗郑副端朔阳",
        "author": "戴叔伦",
        "content": "泷水天际来，鼻山地中坼。\n盘涡几十处，迭溜皆千尺。\n直写卷沈沙，惊翻衝绝壁。\n淙淙振崖谷，汹汹竟朝夕。\n人语不自闻，日光乱相射。\n舣舟始摇漾，举棹旋奔激。\n既下同建瓴，半空方避石。\n前危苦未尽，后险何其迫。\n倏闪疾风雷，苍皇荡魂魄。\n因随伏流出，忽与跳波隔。\n远想欲回轩，岂兹还泛鹢。\n云涯多候馆，努力勤登历。",
        "dynasty": "唐",
        "collection_info": null
    },
    {
        "title": "少女生日感怀",
        "author": "戴叔伦",
        "content": "五逢晬日今方见，置尔怀中自惘然。\n乍喜老身辞远役，翻悲一笑隔重泉。\n欲教针线娇难解，暂弄琴书性已便。\n还有蔡家残史籍，可能分与外人传。",
        "dynasty": "唐",
        "collection_info": null
    },
    {
        "title": "张评事涉秦居士系见访郡斋即同赋中字",
        "author": "戴叔伦",
        "content": "轺车忽枉辙，郡府自生风。\n遣吏山禽在，开罇野客同。\n古墙抽腊笋，乔木扬春鸿。\n能赋传幽思，清言尽至公。\n城欹残照入，池曲大江通。\n此地人来少，相欢一醉中。",
        "dynasty": "唐",
        "collection_info": null
    },
    {
        "title": "小雪",
        "author": "戴叔伦",
        "content": "花雪随风不厌看，更多还肯失林峦。\n愁人正在书窗下，一片飞来一片寒。",
        "dynasty": "唐",
        "collection_info": null
    },
    {
        "title": "句",
        "author": "戴叔伦",
        "content": "邻里龙沙北。\n麦秋桑叶大，梅雨稻田新。\n篱落栽山果，池塘养锦鳞。",
        "dynasty": "唐",
        "collection_info": null
    },
    {
        "title": "杂曲歌辞 转应词",
        "author": "戴叔伦",
        "content": "边草，边草，边草尽来兵老。\n山南山北雪晴，千里万里月明。\n明月，明月，胡笳一声愁绝。",
        "dynasty": "唐",
        "collection_info": null
    },
    {
        "title": "调笑令",
        "author": "戴叔伦",
        "content": "边草，边草，边草尽来兵老。\n山南山北雪晴，千里万里月明。\n明月，明月，胡笳一声愁绝。",
        "dynasty": "唐",
        "collection_info": null
    },
    {
        "title": "酬秦征君徐少府春日见集",
        "author": "戴叔伦",
        "content": "终日愧无政，与君聊散（《剡录》作「放」）襟。\n城根山半腹，亭影水中心。\n朗咏竹窗静，野情花径深。\n那能有余兴，不作剡溪寻。\n（见《文苑英华》卷二三○、卷三一六、高似孙《剡录》卷六、卷十。\n）（按：《全唐诗》卷一九○收作韦应物诗，误。\n宋本《韦集》无此诗。\n明刻《文苑英华》卷二三○此诗前为应物诗，此诗失署作者，后人因此致误。\n《文苑英华》卷二三○周必大等校该诗云：「集作《奉酬秦征君系春日抚州西亭野望兼寄徐少府》。\n」叔伦曾任抚州刺史。\n卷三一六即题作《抚州西亭》，署「戴叔伦」作。\n中华书局影印本新编目录已纠正明刻本之误。\n）。",
        "dynasty": "唐",
        "collection_info": null
    },
    {
        "title": "诗",
        "author": "戴叔伦",
        "content": "云开方见日，潮尽炉峰出。\n石壁转棠阴，鄱阳寄茅室。\n（《舆地纪胜》卷二三《饶州》）。",
        "dynasty": "唐",
        "collection_info": null
    },
    {
        "title": "新池",
        "author": "戴叔伦",
        "content": "邻僧犹未起，明月早先知。\n（见《吟窗杂录》卷十四正字王玄《诗中旨格》）。",
        "dynasty": "唐",
        "collection_info": null
    },
    {
        "title": "喜严侍御蜀还赠严秘书",
        "author": "戴叔伦",
        "content": "（按：以上三诗，《文苑英华》卷二五五收作戴叔伦诗，卷二五六復收作清江诗。\n尚难遽定谁作，姑存目俟考。\n）空。",
        "dynasty": "唐",
        "collection_info": null
    },
    {
        "title": "赠淮西贾兵马使",
        "author": "戴叔伦",
        "content": "（按：《文苑英华》卷三○○收作戴叔伦诗，卷二五七收作清江诗。\n尚难遽定谁作，姑存目。\n以上四首，《全唐诗》卷八一二均收清江名下。\n）空。",
        "dynasty": "唐",
        "collection_info": null
    },
    {
        "title": "横吹曲辞：关山月二首",
        "author": "戴叔伦",
        "content": "月出照关山，秋风人未还。清光无远近，乡泪半书间。\n一雁过连营，繁霜覆古城。胡笳在何处，半夜起边声。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "相和歌辞：昭君词",
        "author": "戴叔伦",
        "content": "汉宫若远近，路在沙塞上。到死不得归，何人共南望。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：长门怨",
        "author": "戴叔伦",
        "content": "自忆专房宠，曾居第一流。移恩向何处，暂妒不容收。\n夜久丝管绝，月明宫殿秋。空将旧时意，长望凤凰楼。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "杂曲歌辞：新别离",
        "author": "戴叔伦",
        "content": "手把杏花枝，未曾经别离。黄昏掩闺后，寂寞自心知。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：独不见",
        "author": "戴叔伦",
        "content": "前宫路非远，旧苑春将遍。玉户看早梅，雕梁数归燕。\n身轻逐舞袖，香暖传歌扇。自和秋风词，长侍昭阳殿。\n谁信后庭人，年年独不见。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：转应词",
        "author": "戴叔伦",
        "content": "边草，边草，边草尽来兵老。山南山北雪晴，",
        "dynasty": "唐",
        "collection_info": {
            "collection": "御定全唐诗",
            "volume": "卷二十八"
        }
    },
    {
        "title": "独不见",
        "author": "戴叔伦",
        "content": "前宫路非远，旧苑春将遍。玉户看早梅，雕梁数飞燕。\n身轻逐舞袖，香暖传歌扇。自和秋风词，长侍昭阳殿。\n谁信后庭人，年年独不见。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "去妇怨",
        "author": "戴叔伦",
        "content": "出户不敢啼，风悲日凄凄。心知恩义绝，谁忍分明别。\n下阪车辚辚，畏逢乡里亲。空持床前幔，却寄家中人。\n忽辞王吉去，为是秋胡死。若比今日情，烦冤不相似。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "古意",
        "author": "戴叔伦",
        "content": "悠悠南山云，濯濯东流水。念我平生欢，托居在东裏。\n失既不足忧，得亦不为喜。安贫固其然，处贱宁独耻。\n云闲虚我心，水清澹吾味。云水俱无心，斯可长伉俪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "南野",
        "author": "戴叔伦",
        "content": "治田长山下，引流坦溪曲。东山有遗茔，南野起新筑。\n家世素业儒，子孙鄙食禄。披云朝出耕，带月夜归读。\n身勚竟亡疲，团团欣在目。野芳绿可采，泉美清可掬。\n茂树延晚凉，早田候秋熟。茶烹松火红，酒吸荷杯绿。\n解佩临清池，抚琴看修竹。此怀谁与同，此乐君所独。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "曾游",
        "author": "戴叔伦",
        "content": "泊舟古城下，高阁快登眺。大江会彭蠡，群峰豁玄峤。\n清影涵空明，黛色凝远照。碑留太史书，词刻长公调。\n绝粒感楚囚，丹衷犹照耀。怀哉不可招，凭阑一悲啸。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "江行",
        "author": "戴叔伦",
        "content": "漾舟晴川裏，挂席候风生。临泛何容与，爱此江水清。\n芦洲隐遥嶂，露日映孤城。自顾疏野性，屡忘鸥鸟情。\n聊复于时顾，暂欲解尘缨。驱驰非吾愿，虚怀浩已盈。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "孤鸿篇",
        "author": "戴叔伦",
        "content": "江上双飞鸿，饮啄行相随。翔风一何厉，中道伤其雌。\n顾影明月下，哀鸣声正悲。已无矰缴患，岂乏稻粱资。\n嗈嗈慕俦匹，远集清江湄。中有孤文鹓，翩翩好容仪。\n共欣相知遇，毕志同栖迟。野田鸱鸮鸟，相妒复相疑。\n鸿志不汝较，奋翼起高飞。焉随腐鼠欲，负此云霄期。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "感怀二首",
        "author": "戴叔伦",
        "content": "尺帛无长裁，浅水无长流。水浅易成枯，帛短谁人收。\n人生取舍间，趋竞固非优。旧交迹虽疏，中心自云稠。\n新交意虽密，中道生怨尤。踟蹰复踟蹰，世路今悠悠。\n主人饮君酒，劝君弗相违。但当尽弘量，觞至无复辞。\n人生百年中，会合能几时。不见枝上花，昨满今渐稀。\n花落还再开，人老无少期。古来贤达士，饮酒不復疑。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "喜雨",
        "author": "戴叔伦",
        "content": "閒居倦时燠，开轩俯平林。雷声殷遥空，云气布层阴。\n川上风雨来，洒然涤烦襟。田家共欢笑，沟浍亦已深。\n团团聚邻曲，斗酒相与斟。樵歌野田中，渔钓沧江浔。\n苍天暨有念，悠悠终我心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "叹葵花",
        "author": "戴叔伦",
        "content": "今日见花落，明日见花开。花开能向日，花落委苍苔。\n自不同凡卉，看时几日回。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "从军行",
        "author": "戴叔伦",
        "content": "丈夫四方志，结髮事远游。远游历燕蓟，独戍边城陬。\n西风垄水寒，明月关山悠。酬恩仗孤剑，十年弊貂裘。\n封侯属何人，蹉跎雪盈头。老马思故枥，穷鳞忆深流。\n弹铗动深慨，浩歌气横秋。报国期努力，功名良见收。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "九日与敬处士左学士同赋采菊上东山便为首句",
        "author": "戴叔伦",
        "content": "采菊上东山，山高路非远。江湖乍辽夐，城郭亦在眼。\n昼日市井喧，闰年禾稼晚。开尊会佳客，长啸临绝巘。\n戏鹤唳且闲，断云轻不卷。乡心各万里，醉话时一展。\n乔木列遥天，残阳贯平阪。徒忧征车重，自笑谋虑浅。\n却顾郡斋中，寄傲与君同。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "奉天酬别郑谏议云逵、卢拾遗景亮见别之作",
        "author": "戴叔伦",
        "content": "巨孽盗都城，传闻天下惊。陪臣九江畔，走马来赴难。\n伏奏见龙颜，旋持手诏还。单车不可驻，朱槛未遑攀。\n故人出相饯，共悲行路难。临岐荷赠言，对酒独伤魂。\n世故山川险，忧多思虑昏。重阴蔽芳月，迭岭明旧雪。\n泥积辙更深，木冰花不发。郑君间世贤，忠孝乃双全。\n大义弃妻子，至淳易生死。知心三四人，越境千余裏。\n骏马帐前发，惊尘路傍起。楼头俯首看，莫敢相留止。\n拜阙奏良图，留中沃圣谟。洗兵救卫郡，诱敌讨幽都。\n名亚典属国，良选谏大夫。从容九霄上，谈笑授阴符。\n卢生富才术，特立居近密。采掇献吾君，朝廷视听新。\n宽饶狂自比，汲黯直为邻。就列继三事，主文当七人。\n可怜长守道，不觉五逢春。昔去城南陌，各为天际客。\n关河烟雾深，寸步音尘隔。羁旅忽相遇，别离又兹夕。\n前悲涕未干，后喜心已戚。而我方老大，颇为风眩迫。\n夫君并少年，何尔鬓须白。惆怅语不尽，裴回情转剧。\n一尊自共持，以慰长相忆。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "梧桐",
        "author": "戴叔伦",
        "content": "亭亭南轩外，贞干修且直。广叶结青阴，繁花连素色。\n天资韶雅性，不愧知音识。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "孤石",
        "author": "戴叔伦",
        "content": "迥若千仞峰，孤危不盈尺。早晚他山来，犹带烟雨迹。\n贞坚自有分，不乱和氏璧。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "花",
        "author": "戴叔伦",
        "content": "花发炎景中，芳春独能久。因风任开落，向日无先后。\n若待秋霜来，兰荪共何有。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "竹",
        "author": "戴叔伦",
        "content": "卷箨正离披，新枝复蒙密。翛翛月下闻，褭褭林际出。\n岂独对芳菲，终年色如一。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "怀素上人草书歌",
        "author": "戴叔伦",
        "content": "楚僧怀素工草书，古法尽能新有余。神清骨竦意真率，\n忽为壮丽就枯涩，龙蛇腾盘兽屹立。驰毫骤墨剧奔驷，\n人人细问此中妙，怀素自言初不知。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "女耕田行",
        "author": "戴叔伦",
        "content": "乳燕入巢笋成竹，谁家二女种新谷。无人无牛不及犁，\n去年灾疫牛囤空，截绢买刀都市中。头巾掩面畏人识，\n疏通畦陇防乱苗，整顿沟塍待时雨。日正南冈下饷归，",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "柳花歌送客往桂阳",
        "author": "戴叔伦",
        "content": "沧浪渡头柳花发，断续因风飞不绝。摇烟拂水积翠间，\n移家深入桂水源，种柳新成花更繁。定知别后消散尽，",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "边城曲",
        "author": "戴叔伦",
        "content": "人生莫作远行客，远行莫戍黄沙碛。黄沙碛下八月时，\n胡笳听彻双泪流，羁魂惨惨生边愁。原头猎火夜相向，",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "屯田词",
        "author": "戴叔伦",
        "content": "春来耕田遍沙碛，老稚欣欣种禾麦。麦苗渐长天苦晴，\n捕蝗归来守空屋，囊无寸帛瓶无粟。十月移屯来向城，\n艰辛历尽谁得知，望断天南泪如雨。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "巫山高",
        "author": "戴叔伦",
        "content": "巫山峨峨高插天，危峰十二凌紫烟。瞿塘嘈嘈急如弦，\n陆行巉岩水不前。洒泪向流水，泪归东海边。含愁对明月，",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "早春曲",
        "author": "戴叔伦",
        "content": "青楼昨夜东风转，锦帐凝寒觉春浅。垂杨摇丝莺乱啼，\n玉颊啼红梦初醒，羞见青鸾镜中影。侬家少年爱游逸，",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "白苎词",
        "author": "戴叔伦",
        "content": "馆娃宫中露华冷，月落啼鸦散金井。吴王扶头酒初醒，\n新裁白苎胜红绡，玉佩珠缨金步摇。回鸾转凤意自娇，\n东风吹花落庭树，春色催人等閒去。大家为欢莫延伫，",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "行路难",
        "author": "戴叔伦",
        "content": "出门行路难，富贵安可期。淮阴不免恶少辱，\n长安车马随轻肥，青云宾从纷交驰。白眼向人多意气，\n扬雄闭门空读书，门前碧草春离离。不如拂衣且归去，",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "相思曲",
        "author": "戴叔伦",
        "content": "高楼重重闭明月，肠断仙郎来年别。紫萧横笛寂无声，\n恨满牙床翡翠衾，怨折金钗凤凰股。井深辘轳嗟绠短，\n落红乱逐东流水，一点芳心为君死。妾身愿作巫山云，",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送别钱起",
        "author": "戴叔伦",
        "content": "阳关多古调，无奈醉中闻。归梦吴山远，离情楚水分。\n孤舟经暮雨，征路入秋云。后夜同明月，山窗定忆君。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送张南史",
        "author": "戴叔伦",
        "content": "陋巷无车辙，烟萝总是春。贾生独未达，原宪竟忘贫。\n草座留山月，荷衣远洛尘。最怜知己在，林下访閒人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "春日早朝应制",
        "author": "戴叔伦",
        "content": "仙仗肃朝官，承平圣主欢。月沈宫漏静，雨湿禁花寒。\n丹荔来金阙，朱樱贡玉盘。六龙扶御日，只许近臣看。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "早行寄朱山人放",
        "author": "戴叔伦",
        "content": "山晓旅人去，天高秋气悲。明河川上没，芳草露中衰。\n此别又千里，少年能几时。心知剡溪路，聊且寄前期。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "除夜宿石头驿",
        "author": "戴叔伦",
        "content": "旅馆谁相问，寒灯独可亲。一年将尽夜，万里未归人。\n寥落悲前事，支离笑此身。愁颜与衰鬓，明日又逢春。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "吴明府自远而来留宿",
        "author": "戴叔伦",
        "content": "出门逢故友，衣服满尘埃。岁月不可问，山川何处来。\n绮城容弊宅，散职寄灵台。自此留君醉，相欢得几回。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "客夜与故人偶集",
        "author": "戴叔伦",
        "content": "天秋月又满，城阙夜千重。还作江南会，翻疑梦裏逢。\n风枝惊暗鹊，露草覆寒蛩。羁旅长堪醉，相留畏晓钟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送友人东归",
        "author": "戴叔伦",
        "content": "万里杨柳色，出关送故人。轻烟拂流水，落日照行尘。\n积梦江湖阔，忆家兄弟贫。裴回灞亭上，不语自伤春。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "江上别张欢",
        "author": "戴叔伦",
        "content": "年年五湖上，厌见五湖春。长醉非关酒，多愁不为贫。\n山川迷道路，伊洛困风尘。今日扁舟别，俱为沧海人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "广陵送赵主簿自蜀归绛州宁觐",
        "author": "戴叔伦",
        "content": "将归汾水上，远省锦城来。已泛西江尽，仍随北雁回。\n暮云征马速，晓月故关开。渐向庭闱近，留君醉一杯。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "别友人",
        "author": "戴叔伦",
        "content": "扰扰倦行役，相逢陈蔡间。如何百年内，不见一人闲。\n对酒惜余景，问程愁乱山。秋风万里道，又出穆陵关。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "宿城南盛本道怀皇甫冉",
        "author": "戴叔伦",
        "content": "暑夜宿南城，怀人梦不成。高楼邀落月，迭鼓送残更。\n隔浦云林近，满川风露清。东碕不可见，矫首若为情。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "晖上人独坐亭",
        "author": "戴叔伦",
        "content": "萧条心境外，兀坐独参禅。萝月明盘石，松风落涧泉。\n性空长入定，心悟自通玄。去住浑无迹，青山谢世缘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送崔融",
        "author": "戴叔伦",
        "content": "王者应无敌，天兵动远征。建牙连朔漠，飞骑入胡城。\n夜月边尘影，秋风陇水声。陈琳能草檄，含笑出长平。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "游少林寺",
        "author": "戴叔伦",
        "content": "步入招提路，因之访道林。石龛苔藓积，香径白云深。\n双树含秋色，孤峰起夕阴。屟廊行欲遍，回首一长吟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "崇德道中",
        "author": "戴叔伦",
        "content": "暖日菜心稠，晴烟麦穗抽。客心双去翼，归梦一扁舟。\n废塔巢双鹤，长波漾白鸥。关山明月到，怆恻十年游。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "雨",
        "author": "戴叔伦",
        "content": "历历愁心乱，迢迢独夜长。春帆江上雨，晓镜鬓边霜。\n啼鸟云山静，落花溪水香。家人亦念我，与汝黯相忘。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "过贾谊宅",
        "author": "戴叔伦",
        "content": "一谪长沙地，三年叹逐臣。上书忧汉室，作赋吊灵均。\n旧宅秋荒草，西风客荐苹。凄凉回首处，不见洛阳人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "冬日有怀李贺长吉",
        "author": "戴叔伦",
        "content": "岁晚斋居寂，情人动我思。每因一尊酒，重和百篇诗。\n月冷猿啼惨，天高雁去迟。夜郎流落久，何日是归期。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送郎士元",
        "author": "戴叔伦",
        "content": "白髮金陵客，怀归不暂留。交情分两地，行色载孤舟。\n黄叶蝉吟晚，沧江雁送秋。何年重会此，诗酒复追游。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "春江独钓",
        "author": "戴叔伦",
        "content": "独钓春江上，春江引趣长。断烟栖草碧，流水带花香。\n心事同沙鸟，浮生寄野航。荷衣尘不染，何用濯沧浪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "山居即事",
        "author": "戴叔伦",
        "content": "岩云掩竹扉，去鸟带余晖。地僻生涯薄，山深俗事稀。\n养花分宿雨，剪叶补秋衣。野渡逢渔子，同舟荡月归。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "赋得长亭柳",
        "author": "戴叔伦",
        "content": "濯濯长亭柳，阴连灞水流。雨搓金缕细，烟褭翠丝柔。\n送客添新恨，听莺忆旧游。赠行多折取，那得到深秋。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "客中言怀",
        "author": "戴叔伦",
        "content": "白髮照乌纱，逢人只自嗟。官闲如致仕，客久似无家。\n夜雨孤灯梦，春风几度花。故园归有日，诗酒老生涯。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "山行",
        "author": "戴叔伦",
        "content": "山行分曙色，一路见人稀。野鸟啼还歇，林花堕不飞。\n云迷栖鹤寺，水涩钓鱼矶。回首天将暝，逢僧话未归。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "春日访山人",
        "author": "戴叔伦",
        "content": "远访山中客，分泉谩煮茶。相携林下坐，共惜鬓边华。\n归路逢残雨，沿溪见落花。候门童子问，游乐到谁家。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "卧病",
        "author": "戴叔伦",
        "content": "门掩青山卧，莓苔积雨深。病多知药性，客久见人心。\n众鸟趋林健，孤蝉抱叶吟。沧洲诗社散，无梦盍朋簪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "赠月溪羽士",
        "author": "戴叔伦",
        "content": "月明溪水上，谁识步虚声。夜静金波冷，风微玉练平。\n自知尘梦远，一洗道心清。更弄瑶笙罢，秋空鹤又鸣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "赠行脚僧",
        "author": "戴叔伦",
        "content": "补衲随缘住，难违尘外踪。木杯能渡水，铁钵肯降龙。\n到处栖云榻，何年卧雪峰。知师归日近，应偃旧房松。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "重游长真寺",
        "author": "戴叔伦",
        "content": "同到长真寺，青山四面同。鸟啼花竹暗，人散户庭空。\n蒲涧千年雨，松门午夜风。旧游悲往日，回首各西东。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "晚望",
        "author": "戴叔伦",
        "content": "山气碧氤氲，深林带夕曛。人归孤嶂晚，犬吠隔溪云。\n杉竹何年种，烟尘此地分。桃源宁异此，犹恐世间闻。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "寄赠翠岩奉上人",
        "author": "戴叔伦",
        "content": "兰若倚西冈，年深松桂长。似闻葛洪井，还近赞公房。\n挂衲云林净，翻经石榻凉。下方一回首，烟露日苍苍。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "过龙湾五王阁访友人不遇",
        "author": "戴叔伦",
        "content": "野桥秋水落，江阁暝烟微。白日又欲午，高人犹未归。\n青林依古塔，虚馆静柴扉。坐久思题字，翻怜柿叶稀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "与友人过山寺",
        "author": "戴叔伦",
        "content": "共有春山兴，幽寻此日同。谈诗访灵彻，入社愧陶公。\n竹暗閒房雨，茶香别院风。谁知尘境外，路与白云通。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "赋得古井送王明府",
        "author": "戴叔伦",
        "content": "古井庇幽亭，涓涓一窦明。仙源通海水，灵液孕山精。\n久旱宁同涸，长年只自清。欲彰贞白操，酌献使君行。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送耿十三湋复往辽海",
        "author": "戴叔伦",
        "content": "仗剑万里去，孤城辽海东。旌旗愁落日，鼓角壮悲风。\n野迥边尘息，烽消戍垒空。辕门正休暇，投策拜元戎。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "寄禅师寺华上人次韵三首",
        "author": "戴叔伦",
        "content": "百年浑是客，白髮总盈颠。佛国三秋别，云台五色连。\n朝盘香积饭，夜瓮落花泉。遥忆谈玄地，月高人未眠。\n禅心如落叶，不逐晓风颠。猊坐翻萧瑟，皋比喜接连。\n芙蓉开紫雾，湘玉映清泉。白昼谈经罢，闲从石上眠。\n德士名难避，风流学济颠。礼罗加璧至，荐鹗与云连。\n尘世休飞锡，松林且枕泉。近闻离讲席，听雨半山眠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "独坐",
        "author": "戴叔伦",
        "content": "白髮怀闽峤，丹心恋蓟门。官闲胜道院，宅远类荒村。\n二月霜花薄，群山雨气昏。东菑春事及，好向野人论。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "李大夫见赠因之有呈",
        "author": "戴叔伦",
        "content": "何言访衰疾，旌旆重淹留。谢礼诚难答，裁诗岂易酬。\n江清寒照动，山迥野云秋。一醉龙沙上，终欢胜旧游。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "长沙送梁副端归京",
        "author": "戴叔伦",
        "content": "奏书归阙下，祖帐出湘东。满座他乡别，何年此会同。\n藉芳怜岸草，闻笛怨江风。且莫乘流去，心期在醉中。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "和尉迟侍郎夏杪闻蝉",
        "author": "戴叔伦",
        "content": "楚人方苦热，柱史独闻蝉。晴日暮江上，惊风一叶前。\n荡摇清管杂，幽咽野风传。旅舍闻君听，无由更昼眠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "和李相公勉晦日蓬池游宴",
        "author": "戴叔伦",
        "content": "高会吹台中，新年月桂空。貂蝉临野水，旌旆引春风。\n细草萦斜岸，纤条出故丛。微文复看猎，宁与解神同。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "彭婆馆逢韦判官使还",
        "author": "戴叔伦",
        "content": "受辞分路远，会府见君稀。雨雪经年去，轩车此日归。\n暮春愁见别，久客顺相依。寂寞伊川上，杨花空自飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "酬别刘九郎评事传经同泉字",
        "author": "戴叔伦",
        "content": "举袂掩离弦，枉君愁思篇。忽惊池上鹭，下嚥陇头泉。\n对牖墙阴满，临扉日影圆。赖闻黄太守，章句此中传。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "汉南遇方评事",
        "author": "戴叔伦",
        "content": "移家住汉阴，不復问华簪。贳酒宜城近，烧田梦泽深。\n暮山逢鸟入，寒水见鱼沈。与物皆无累，终年惬本心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "湘中怀古",
        "author": "戴叔伦",
        "content": "昔人从逝水，有客吊秋风。何意千年隔，论心一日同。\n楚亭方作乱，汉律正酬功。倏忽桑田变，谗言亦已空。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "京口怀古",
        "author": "戴叔伦",
        "content": "大江横万里，古渡渺千秋。浩浩波声险，苍苍天色愁。\n三方归汉鼎，一水限吴州。霸国今何在，清泉长自流。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "逢友生言怀",
        "author": "戴叔伦",
        "content": "安亲非避地，羁旅十余年。道长时流许，家贫故旧怜。\n相逢今岁暮，远别一方偏。去住俱难说，江湖正渺然。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "长门怨",
        "author": "戴叔伦",
        "content": "自忆专房宠，曾居第一流。移恩向他处，暂妒不容收。\n夜静管弦绝，月明宫殿秋。空将旧时意，长望凤凰楼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "郊园即事寄萧侍郎",
        "author": "戴叔伦",
        "content": "衰鬓辞余秩，秋风入故园。结茅成暖室，汲井及清源。\n邻里桑麻接，儿童笑语喧。终朝非役役，聊寄远人言。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "赠韦评事攒",
        "author": "戴叔伦",
        "content": "与道共浮沈，人间岁月深。是非园吏梦，忧喜塞翁心。\n细草谁开径，芳条自结阴。由来居物外，无事可抽簪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送少微上人入蜀",
        "author": "戴叔伦",
        "content": "十方俱是梦，一念偶寻山。望刹经巴寺，持瓶向蜀关。\n乱猿心本定，流水性长闲。世俗多离别，王城几日还。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送道虔上人游方",
        "author": "戴叔伦",
        "content": "律仪通外学，诗思入禅关。烟景随缘到，风姿与道闲。\n贯花留静室，咒水度空山。谁识浮云意，悠悠天地间。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送嵩律师头陀寺",
        "author": "戴叔伦",
        "content": "相传五部学，更有一人成。此日灵山去，何方半座迎。\n麻衣逢雪暖，草履蹑云轻。若见中林石，应知第四生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "舟中见雨",
        "author": "戴叔伦",
        "content": "今夜初听雨，江南杜若青。功名何卤莽，兄弟总凋零。\n梦远愁蝴蝶，情深愧鹡鸰。抚孤终日意，身世尚流萍。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送僧南归",
        "author": "戴叔伦",
        "content": "兵尘犹澒洞，僧舍亦征求。师向江南去，予方毂下留。\n风霜两足白，宇宙一身浮。归及梅花发，题诗寄陇头。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "江干",
        "author": "戴叔伦",
        "content": "江干望不极，楼阁影缤纷。水气多为雨，人烟远是云。\n予生何濩落，客路转辛勤。杨柳牵愁思，和春上翠裙。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "过友人隐居",
        "author": "戴叔伦",
        "content": "潇洒绝尘喧，清溪流绕门。水声鸣石濑，萝影到林轩。\n地静留眠鹿，庭虚下饮猿。春花正夹岸，何必问桃源。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "宿天竺寺晓发罗源",
        "author": "戴叔伦",
        "content": "黄昏投古寺，深院一灯明。水砌长杉列，风廊败叶鸣。\n山云留别偈，王事速归程。迢递罗源路，轻舆候晓行。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "留宿罗源西峰寺示辉上人",
        "author": "戴叔伦",
        "content": "一宿西峰寺，尘烦暂觉清。远林生夕籁，高阁起钟声。\n山寂僧初定，廊深火自明。虽云殊出处，聊与说无生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "题横山寺",
        "author": "戴叔伦",
        "content": "偶入横山寺，湖山景最幽。露涵松翠湿，风涌浪花浮。\n老衲供茶碗，斜阳送客舟。自缘归思促，不得更迟留。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "泛舟",
        "author": "戴叔伦",
        "content": "风软扁舟稳，行依绿水堤。孤尊秋露滑，短棹晚烟迷。\n夜静月初上，江空天更低。飘飘信流去，误过子猷溪。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "宿灵岩寺",
        "author": "戴叔伦",
        "content": "马疲盘道峻，投宿入招提。雨急山溪涨，云迷岭树低。\n凉风来殿角，赤日下天西。偃腹虚檐外，林空鸟恣啼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "江上别刘驾",
        "author": "戴叔伦",
        "content": "天涯芳草遍，江路又逢春。海月留人醉，山花笑客贫。\n离杯倾祖帐，征骑逐行尘。回首风流地，登临少一人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "南轩",
        "author": "戴叔伦",
        "content": "野居何处是，轩外一横塘。座纳熏风细，帘垂白日长。\n面山如对画，临水坐流觞。更爱闲花木，欣欣得向阳。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "泊雁",
        "author": "戴叔伦",
        "content": "泊雁鸣深渚，收霞落晚川。柝随风敛阵，楼映月低弦。\n漠漠汀帆转，幽幽岸火然。壑危通细路，沟曲绕平田。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "巡诸州渐次空灵戍",
        "author": "戴叔伦",
        "content": "寒尽鸿先至，春回客未归。蚤知名是病，不敢绣为衣。\n雾积川原暗，山多郡县稀。明朝下湘岸，更逐鹧鸪飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "潭州使院书情寄江夏贺兰副端",
        "author": "戴叔伦",
        "content": "云雨一萧散，悠悠关复河。俱从泛舟役，近隔洞庭波。\n楚水去不尽，秋风今又过。无因得相见，却恨寄书多。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "过柳州",
        "author": "戴叔伦",
        "content": "地尽江南戍，山分桂北林。火云三月合，石路九疑深。\n暗谷随风过，危桥共鸟寻。羁魂愁似绝，不復待猿吟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "经巴东岭",
        "author": "戴叔伦",
        "content": "巴山不可上，徒驭亦裴回。旧栈歌难度，朝云湿未开。\n瀑泉飞雪雨，惊兽走风雷。此去无停候，征人几日回。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "过申州",
        "author": "戴叔伦",
        "content": "万人曾战死，几处见休兵。井邑初安堵，儿童未长成。\n凉风吹古木，野火入残营。牢落千余裏，山空水复清。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "次下牢韵",
        "author": "戴叔伦",
        "content": "独立荒亭上，萧萧对晚风。天高吴塞阔，日落楚山空。\n猿叫三声断，江流一水通。前程千万里，一夕宿巴东。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "潘处士宅会别",
        "author": "戴叔伦",
        "content": "相邀寒影晚，惜别故山空。邻里疏林在，池塘野水通。\n十年难遇后，一醉几人同。复此悲行子，萧萧逐转蓬。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "暮春沐发晦日书怀寄韦功曹沨李录事从训王少府纯",
        "author": "戴叔伦",
        "content": "朝沐敞南闱，盘跚待日晞。持梳发更落，览镜意多违。\n吾友见尝少，春风去不归。登高取一醉，犹可及芳菲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "长安早春赠万评事",
        "author": "戴叔伦",
        "content": "春风归戚裏，晓日上花枝。清管新莺发，重门细柳垂。\n经过千骑客，调笑五陵儿。何事灵台客，狂歌自不知。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "留别宋处士",
        "author": "戴叔伦",
        "content": "留欢方继烛，此会岂他人。乡里游从旧，儿童内外亲。\n夜深愁不醉，老去别何频。莫折园中柳，相看惜暮春。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "留别道州李使君圻",
        "author": "戴叔伦",
        "content": "泷路下丹徼，邮童挥画桡。山回千骑隐，云断两乡遥。\n渔沪拥寒溜，畲田落远烧。维舟更相忆，惆怅坐空宵。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "将游东都留别包谏议",
        "author": "戴叔伦",
        "content": "衰客惭墨绶，素舸逐秋风。云雨恩难报，江湖意已终。\n县当仙洞口，路出故园东。唯有新离恨，长留梦寐中。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "灞岸别友",
        "author": "戴叔伦",
        "content": "车马去迟迟，离言未尽时。看花一醉别，会面几年期。\n樵路高山馆，渔洲楚帝祠。南登回首处，犹得望京师。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "临川从事还别崔法曹",
        "author": "戴叔伦",
        "content": "谬官辞获免，滥狱会平反。远与故人别，龙钟望所言。\n阴天寒不雨，古木夜多猿。老病北归去，余年学灌园。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "海上别薛舟",
        "author": "戴叔伦",
        "content": "行旅悲摇落，风波厌别离。客程秋草远，心事故人知。\n暮鸟翻江岸，征徒起路岐。自应无定所，还似欲相随。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "婺州路别录事",
        "author": "戴叔伦",
        "content": "府中相见少，江上独行遥。会日起离恨，新年别旧僚。\n春云犹伴雪，寒渚未通潮。回首群山暝，思君转寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "建中癸亥岁奉天除夜宿武当山北茅平村",
        "author": "戴叔伦",
        "content": "岁除日又暮，山险路仍新。驱传迷深谷，瞻星记北辰。\n古亭聊假寐，中夜忽逢人。相问皆呜咽，伤心不待春。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "京口送皇甫司马副端曾舒州辞满归去东都",
        "author": "戴叔伦",
        "content": "潮水忽复过，云帆俨欲飞。故园双阙下，左宦十年归。\n晚景照华髮，凉风吹绣衣。淹留更一醉，老去莫相违。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送李审之桂州谒中丞叔",
        "author": "戴叔伦",
        "content": "知音不可遇，才子向天涯。远水下山急，孤舟上路赊。\n乱云收暮雨，杂树落疏花。到日应文会，风流胜阮家。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送王翁信及第归江东旧隐",
        "author": "戴叔伦",
        "content": "南行无俗侣，秋雁与寒云。野趣自多惬，名香日总闻。\n吴山中路断，浙水半江分。此地登临惯，含情一送君。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送李明府之任",
        "author": "戴叔伦",
        "content": "身为百里长，家宠五诸侯。含笑听猿狖，摇鞭望斗牛。\n梅花堪比雪，芳草不知秋。别后南风起，相思梦岭头。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送郭太祝中孚归江东",
        "author": "戴叔伦",
        "content": "乡人去欲尽，北雁又南飞。京洛风尘久，江湖音信稀。\n旧山知独往，一醉莫相违。未得辞羁旅，无劳问是非。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "新秋夜寄江右友人",
        "author": "戴叔伦",
        "content": "遥夜独不寐，寂寥蓬户中。河明五陵上，月满九门东。\n旧知亲友散，故园江海空。怀归正南望，此夕起秋风。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "清明日送邓芮二子还乡",
        "author": "戴叔伦",
        "content": "钟鼓喧离日，车徒促夜装。晓厨新变火，轻柳暗翻霜。\n传镜看华髮，持杯话故乡。每嫌儿女泪，今日自沾裳。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送谢夷甫宰余姚县",
        "author": "戴叔伦",
        "content": "君去方为宰，干戈尚未销。邑中残老小，乱后少官僚。\n廨宇经兵火，公田没海潮。到时应变俗，新政满余姚。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送柳道时余北还",
        "author": "戴叔伦",
        "content": "征役各异路，烟波同旅愁。轻桡上桂水，大艑下扬州。\n何处成后会，今朝分旧游。离心比杨柳，萧飒不胜秋。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送万户曹之任扬州便归旧隐",
        "author": "戴叔伦",
        "content": "拟归云壑去，聊寄宦名中。俸禄资生事，文章实国风。\n听潮回楚浪，看月照隋宫。傥有登楼望，还应伴庾公。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送李长史纵之任常州",
        "author": "戴叔伦",
        "content": "不与名利隔，且为江汉游。吴山本佳丽，谢客旧淹留。\n狭道通陵口，贫家住蒋州。思归复怨别，寥落讵关秋。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "南宾送蔡侍御游蜀",
        "author": "戴叔伦",
        "content": "巴江秋欲尽，远别更凄然。月照高唐峡，人随贾客船。\n积云藏崄路，流水促行年。不料相逢日，空悲尊酒前。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送崔拾遗峒江淮访图书",
        "author": "戴叔伦",
        "content": "九门思谏议，万里采风谣。关外逢秋月，天涯过晚潮。\n雁来云杳杳，木落浦萧萧。空怨他乡别，回舟暮寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "九日送洛阳李丞之任",
        "author": "戴叔伦",
        "content": "为文通绝境，从宦及良辰。洛下知名早，腰边结绶新。\n且倾浮菊酒，聊拂染衣尘。独恨沧波侣，秋来别故人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "奉陪李大夫九日宴龙沙",
        "author": "戴叔伦",
        "content": "邦君采菊地，近接旅人居。一命招衰疾，清光照裏闾。\n去官惭比谢，下榻贵同徐。莫怪沙边倒，偏沾杯酌余。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "送车参军江陵",
        "author": "戴叔伦",
        "content": "槐花落尽柳阴清，萧索凉天楚客情。海上旧山无的信，\n公子道存知不弃，欲依刘表住南荆。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "游清溪兰若",
        "author": "戴叔伦",
        "content": "西看迭嶂几千重，秀色孤标此一峰。丹灶久闲荒宿草，\n远对白云幽隐在，年年不离旧杉松。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "赠史开府",
        "author": "戴叔伦",
        "content": "南天胡马独悲嘶，白首相逢话鼓鼙。野战频年沙朔外，\n早晚瑶阶归伏奏，独能画地取关西。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "登楼望月寄凤翔李少尹",
        "author": "戴叔伦",
        "content": "陌上凉风槐叶凋，夕阳清露湿寒条。登楼望月楚山迥，\n轩辕不重无名客，此地还能访寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "和汴州李相公勉人日喜春",
        "author": "戴叔伦",
        "content": "年来日日春光好，今日春光好更新。独献菜羹怜应节，\n东合此时闻一曲，翻令和者不胜春。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "奉酬卢端公饮后赠诸公见示之作",
        "author": "戴叔伦",
        "content": "佐幕临戎旌旆间，五营无事万家闲。风吹杨柳渐拂地，\n当时不敢辞先醉，误逐群公倒载还。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "赠司空拾遗",
        "author": "戴叔伦",
        "content": "侍臣何事辞云陛，江上弹冠见雪花。望阙未承丹凤诏，\n高馆更容尘外客，仍令归去待琼华。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "越溪村居",
        "author": "戴叔伦",
        "content": "年来桡客寄禅扉，多话贫居在翠微。黄雀数声催柳变，\n负米到家春未尽，风萝闲扫钓鱼矶。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "赠韩道士",
        "author": "戴叔伦",
        "content": "日暮秋风吹野花，上清归客意无涯。桃源寂寂烟霞闭，\n东城南陌频相见，应是壶中别有家。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "寄万德躬故居",
        "author": "戴叔伦",
        "content": "日暮山风吹女萝，故人舟楫定如何。吕仙祠下寒砧急，\n何时醉把黄花酒，听尔南征长短歌。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "寄司空曙",
        "author": "戴叔伦",
        "content": "细雨柴门生远愁，向来诗句若为酬。林花落处频中酒，\n可能相别还相忆，莫遣杨花笑白头。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "过故人陈羽山居",
        "author": "戴叔伦",
        "content": "向来携酒共追攀，此日看云独未还。不见山中人半载，\n却望夏洋怀二妙，满崖霜树晓斑斑。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "吊畅当",
        "author": "戴叔伦",
        "content": "万里江南一布衣，早将佳句动京畿。徒闻子敬遗琴在，\n玉堂知己能铭述，犹得精魂慰所依。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "寄刘禹锡",
        "author": "戴叔伦",
        "content": "谢相园西石径斜，知君习隐暂为家。有时出郭行芳草，\n五年不见西山色，怅望浮云隐落霞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "寄孟郊",
        "author": "戴叔伦",
        "content": "乱余城郭怕经过，到处闲门长薜萝。用世空悲闻道浅，\n石上幽期春又暮，何时载酒听高歌。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "赠徐山人",
        "author": "戴叔伦",
        "content": "乱余山水半凋残，江上逢君春正阑。针自指南天窅窅，\n回首风尘千裏外，故园烟雨五峰寒。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "过贾谊旧居",
        "author": "戴叔伦",
        "content": "楚乡卑湿叹殊方，鵩赋人非宅已荒。谩有长书忧汉室，\n过客不须频太息，咸阳宫殿亦凄凉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "宫词",
        "author": "戴叔伦",
        "content": "紫禁迢迢宫漏鸣，夜深无语独含情。春风鸾镜愁中影，\n贞心一任蛾眉妒，买赋何须问马卿。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "汉宫人入道",
        "author": "戴叔伦",
        "content": "萧萧白髮出宫门，羽服星冠道意存。霄汉九重辞凤阙，\n回首吹箫天上伴，上阳花落共谁言。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "二灵寺守岁",
        "author": "戴叔伦",
        "content": "守岁山房迥绝缘，灯光香灺共萧然。无人更献椒花颂，\n忧心悄悄浑忘寐，坐待扶桑日丽天。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "暮春感怀",
        "author": "戴叔伦",
        "content": "杜宇声声唤客愁，故园何处此登楼。落花飞絮成春梦，\n东皇去后韶华尽，老圃寒香别有秋。\n四十无闻懒慢身，放情丘壑任天真。悠悠往事杯中物，\n山花水鸟皆知己，百遍相过不厌贫。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "哭朱放",
        "author": "戴叔伦",
        "content": "几年湖海挹余芳，岂料兰摧一夜霜。人世空传名耿耿，\n最是不堪回首处，九泉烟冷树苍苍。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "酬盩厔耿少府湋见寄",
        "author": "戴叔伦",
        "content": "方丈萧萧落叶中，暮天深巷起悲风。流年不尽人自老，\n遥闻相访频逢雪，一醉寒宵谁与同。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "赠慧上人",
        "author": "戴叔伦",
        "content": "仙槎江口槎溪寺，几度停舟访未能。自恨频年为远客，\n何日却飞真锡返，故人丘木翳寒藤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "渐至涪州先寄王员外使君纵",
        "author": "戴叔伦",
        "content": "文教通夷俗，均输问火田。江分巴字水，树入夜郎烟。\n毒瘴含秋气，阴崖蔽曙天。路难空计日，身老不由年。\n将命宁知远，归心讵可传。星郎复何意，出守五溪边。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "和河南罗主簿送校书兄归江南",
        "author": "戴叔伦",
        "content": "兄弟泣殊方，天涯指故乡。断云无定处，归雁不成行。\n草莽人烟少，风波水驿长。上虞亲渤澥，东楚隔潇湘。\n古戍阴传火，寒芜晓带霜。海门潮滟滟，沙岸荻苍苍。\n京辇辞芸阁，蘅芳忆草堂。知君始宁隐，还缉旧荷裳。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "晓闻长乐钟声",
        "author": "戴叔伦",
        "content": "汉苑钟声早，秦郊曙色分。霜凌万户彻，风散一城闻。\n已启蓬莱殿，初朝鸳鹭群。虚心方应物，大扣欲干云。\n近杂鸡人唱，新传凫氏文。能令翰苑客，流听思氛氲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "听霜钟",
        "author": "戴叔伦",
        "content": "渺渺飞霜夜，寥寥远岫钟。出云疑断续，入户乍舂容。\n度枕频惊梦，随风几韵松。悠扬来不已，杳霭去何从。\n仿佛烟岚隔，依稀岩峤重。此时聊一听，余响绕千峰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "同前",
        "author": "戴叔伦",
        "content": "寥亮来丰岭，分明辨古钟。应霜如自击，中节每相从。\n静听非闲扣，潜应蕴圣踪。风间时断续，云外更舂容。\n虚警和清籁，雄鸣隔乱峰。因知谕知己，感激更难逢。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十三"
        }
    },
    {
        "title": "酬崔法曹遗剑",
        "author": "戴叔伦",
        "content": "临风脱佩剑，相劝静胡尘。自料无筋力，何由答故人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "敬报孙常州二首",
        "author": "戴叔伦",
        "content": "衰病苦奔走，未尝追旧游。何言问憔悴，此日驻方舟。\n远道曳故屐，余春会高斋。因言别离久，得尽平生怀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "将赴东阳留上包谏议",
        "author": "戴叔伦",
        "content": "敝邑连山远，仙舟数刻同。多惭屡回首，前路在泥中。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "答崔法曹",
        "author": "戴叔伦",
        "content": "后会知不远，今欢亦愿留。江天梅雨散，况在月中楼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "问严居士易",
        "author": "戴叔伦",
        "content": "自公来问易，不復待加年。更有垂帘会，遥知续草玄。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "新年第二夜答处上人宿玉芝观见寄",
        "author": "戴叔伦",
        "content": "阳春已三日，会友闻昨夜。可爱剡溪僧，独寻陶景舍。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "赴抚州对酬崔法曹夜雨滴空阶五首",
        "author": "戴叔伦",
        "content": "雨落湿孤客，心惊比栖鸟。空阶夜滴繁，相乱应到晓。\n高会枣树宅，清言莲社僧。两乡同夜雨，旅馆又无灯。\n谤议不自辨，亲朋那得知。雨中驱马去，非是独伤离。\n离室雨初晦，客程云陡暗。方为对吏人，敢望邮童探。\n纵酒常掷盏，狂歌时入室。离群怨雨声，幽抑方成疾。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "又酬晓灯离暗室五首",
        "author": "戴叔伦",
        "content": "知疑奸叟谤，闲与情人话。犹是别时灯，不眠同此夜。\n寒灯扬晓焰，重屋惊春雨。应想远行人，路逢泥泞阻。\n灯光照虚屋，雨影悬空壁。一向檐下声，远来愁处滴。\n楚僧话寂灭，俗虑比虚空。赖有残灯喻，相传昏暗中。\n雨声乱灯影，明灭在空阶。并枉五言赠，知同万里怀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "同赋龙沙墅",
        "author": "戴叔伦",
        "content": "回转沙岸近，欹斜林岭重。因君访遗迹，此日见真龙。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "昭君词",
        "author": "戴叔伦",
        "content": "汉宫若远近，路在寒沙上。到死不得归，何人共南望。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "劝陆三饮酒",
        "author": "戴叔伦",
        "content": "寒郊好天气，劝酒莫辞频。扰扰钟陵市，无穷不醉人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "关山月二首",
        "author": "戴叔伦",
        "content": "月出照关山，秋风人未还。清光无远近，乡泪半书间。\n一雁过连营，繁霜覆古城。胡笳在何处，半夜起边声。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "送王司直",
        "author": "戴叔伦",
        "content": "西塞云山远，东风道路长。人心胜潮水，相送过浔阳。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "宿无可上人房",
        "author": "戴叔伦",
        "content": "偶来人境外，何处染嚣尘。倘许栖林下，僧中老此身。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "山居",
        "author": "戴叔伦",
        "content": "麋鹿自成群，何人到白云。山中无外事，终日醉醺醺。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "口号",
        "author": "戴叔伦",
        "content": "白髮千茎雪，寒窗懒着书。最怜吟苜蓿，不及向桑榆。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "夜坐",
        "author": "戴叔伦",
        "content": "夜静河汉高，独坐庭前月。忽起故园思，动作经年别。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "堤上柳",
        "author": "戴叔伦",
        "content": "垂柳万条丝，春来织别离。行人攀折处，闺妾断肠时。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "遣兴",
        "author": "戴叔伦",
        "content": "明月临沧海，闲云恋故山。诗名满天下，终日掩柴关。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "赠张挥使",
        "author": "戴叔伦",
        "content": "谪戍孤城小，思家万里遥。汉廷求卫霍，剑佩上青霄。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "偶成",
        "author": "戴叔伦",
        "content": "野水连天碧，峰峦入海青。沧浪者谁子，一曲醉中听。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "画蝉",
        "author": "戴叔伦",
        "content": "饮露身何洁，吟风韵更长。斜阳千万树，无处避螳螂。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "题天柱山图",
        "author": "戴叔伦",
        "content": "拔翠五云中，擎天不计功。谁能凌绝顶，看取日升东。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "松鹤",
        "author": "戴叔伦",
        "content": "雨湿松阴凉，风落松花细。独鹤爱清幽，飞来不飞去。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "草堂一上人",
        "author": "戴叔伦",
        "content": "一公持一钵，相复度遥岑。地瘦无黄独，春来草更深。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "题黄司直园",
        "author": "戴叔伦",
        "content": "为忆去年梅，凌寒特地来。门前空腊尽，浑未有花开。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "北山游亭",
        "author": "戴叔伦",
        "content": "西崦水泠泠，沿冈有游亭。自从春草长，遥见只青青。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "赠李唐山人",
        "author": "戴叔伦",
        "content": "此意无所欲，闭门风景迟。柳条将白髮，相对共垂丝。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "题秦隐君丽句亭",
        "author": "戴叔伦",
        "content": "北人归欲尽，犹自住萧山。闭户不曾出，诗名满世间。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "答孙常州见忆",
        "author": "戴叔伦",
        "content": "画鹢春风裏，迢遥去若飞。那能寄相忆，不并子猷归。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "送裴明州效南朝体",
        "author": "戴叔伦",
        "content": "沅水连湘水，千波万浪中。知郎未得去，惭愧石尤风。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "戏留顾十一明府",
        "author": "戴叔伦",
        "content": "江明雨初歇，山暗云犹湿。未可动归桡，前程风浪急。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "答崔载华",
        "author": "戴叔伦",
        "content": "文案日成堆，愁眉拽不开。偷归瓮间卧，逢个楚狂来。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "将赴行营劝客同醉",
        "author": "戴叔伦",
        "content": "丝管霜天夜，烟尘淮水西。明朝上征去，相伴醉如泥。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "夏夜江楼会别",
        "author": "戴叔伦",
        "content": "不作十日别，烦君此相留。雨余江上月，好醉竹间楼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "岁除日奉推事使牒追赴抚州辨对留别崔法曹陆大祝处士上人同赋人字口号",
        "author": "戴叔伦",
        "content": "上国杳未到，流年忽复新。回车不自识，君定送何人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "江馆会别",
        "author": "戴叔伦",
        "content": "离亭一会宿，能有几人同。莫以回车泣，前途不尽穷。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "容州回逢陆三别",
        "author": "戴叔伦",
        "content": "西南积水远，老病喜生归。此地故人别，空余泪满衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "古意寄呈王侍郎",
        "author": "戴叔伦",
        "content": "夜光贮怀袖，待报一顾恩。日向江湖老，此心谁为论。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "送李大夫渡口阻风",
        "author": "戴叔伦",
        "content": "浪息定何时，龙门到恐迟。轻舟不敢渡，空立望旌旗。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "过三闾庙",
        "author": "戴叔伦",
        "content": "沅湘流不尽，屈宋怨何深。日暮秋烟起，萧萧枫树林。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "泊湘口",
        "author": "戴叔伦",
        "content": "湘山千岭树，桂水九秋波。露重猿声绝，风清月色多。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "游道林寺",
        "author": "戴叔伦",
        "content": "佳山路不远，俗侣到常稀。及此烟霞暮，相看复欲归。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "后宫曲",
        "author": "戴叔伦",
        "content": "初入长门宫，谓言君戏妾。宁知秋风至，吹尽庭前叶。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "新别离",
        "author": "戴叔伦",
        "content": "手把杏花枝，未曾经别离。黄昏掩闺后，寂寞心自知。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "昭君词",
        "author": "戴叔伦",
        "content": "汉家宫阙梦中归，几度毡房泪湿衣。\n惆怅不如边雁影，秋风犹得向南飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "塞上曲二首",
        "author": "戴叔伦",
        "content": "军门频纳受降书，一剑横行万里余。\n汉祖谩夸娄敬策，却将公主嫁单于。\n汉家旌帜满阴山，不遣胡儿匹马还。\n愿得此身长报国，何须生入玉门关。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "春怨",
        "author": "戴叔伦",
        "content": "金鸭香消欲断魂，梨花春雨掩重门。\n欲知别后相思意，回看罗衣积泪痕。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "题友人山居",
        "author": "戴叔伦",
        "content": "四郭青山处处同，客怀无计答秋风。\n数家茅屋清溪上，千树蝉声落日中。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "赠鹤林上人",
        "author": "戴叔伦",
        "content": "日日涧边寻茯芩，岩扉常掩凤山青。\n归来挂衲高林下，自剪芭蕉写佛经。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "过柳溪道院",
        "author": "戴叔伦",
        "content": "溪上谁家掩竹扉，鸟啼浑似惜春晖。\n日斜深巷无人迹，时见梨花片片飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "荔枝",
        "author": "戴叔伦",
        "content": "红颗真珠诚可爱，白须太守亦何痴。\n十年结子知谁在，自向中庭种荔枝。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "敬酬陆山人二首",
        "author": "戴叔伦",
        "content": "党议连诛不可闻，直臣高士去纷纷。\n当时漏夺无人问，出宰东阳笑杀君。\n由来海畔逐樵渔，奉诏因乘使者车。\n却掌山中子男印，自看犹是旧潜夫。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "答崔法曹赋四雪",
        "author": "戴叔伦",
        "content": "楚僧蹑雪来招隐，先访高人积雪中。\n已别剡溪逢雪去，雪山修道与师同。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "抚州被推昭雪答陆太祝三首",
        "author": "戴叔伦",
        "content": "求理由来许便宜，汉朝龚遂不为疵。\n如今谤起翻成累，唯有新人子细知。\n贫交相爱果无疑，共向人间听直词。\n从古以来何限枉，惭知暗室不曾欺。\n春风旅馆长庭芜，俯首低眉一老夫。\n已对铁冠穷事本，不知廷尉念冤无。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "送独孤cl还京",
        "author": "戴叔伦",
        "content": "举家相逐还乡去，不向秋风怨别时。\n湖水两重山万里，定知行尽到京师。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "将至道州寄李使君",
        "author": "戴叔伦",
        "content": "九疑深路绕山回，木落天清猿昼哀。\n犹隔箫韶一峰在，遥传五马向东来。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "与虞沔州谒藏真上人",
        "author": "戴叔伦",
        "content": "故侯将我到山中，更上西峰见远公。\n共问置心何处好，主人挥手指虚空。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "族兄各年八十余见招游洞",
        "author": "戴叔伦",
        "content": "鹤发婆娑乡里亲，相邀共看往年春。\n拟将儿女归来住，且是茅山见老人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "赠殷亮",
        "author": "戴叔伦",
        "content": "日日河边见水流，伤春未已复悲秋。\n山中旧宅无人住，来往风尘共白头。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "夜发袁江寄李颍川刘侍御",
        "author": "戴叔伦",
        "content": "半夜回舟入楚乡，月明山水共苍苍。\n孤猿更叫秋风裏，不是愁人亦断肠。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "对月答袁明府",
        "author": "戴叔伦",
        "content": "山下孤城月上迟，相留一醉本无期。\n明年此夕游何处，纵有清光知对谁。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "听歌回马上赠崔法曹",
        "author": "戴叔伦",
        "content": "秋风裏许杏花开，杏树傍边醉客来。\n共待夜深听一曲，醒人骑马断肠回。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "酬骆侍御答诗",
        "author": "戴叔伦",
        "content": "风传画阁空知晓，雨湿江城不见春。\n堆案绕床君莫怪，已经愁思古时人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "送孙直游郴州",
        "author": "戴叔伦",
        "content": "孤舟上水过湘沅，桂岭南枝花正繁。\n行客自知心有托，不闻惊浪与啼猿。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "送董颋",
        "author": "戴叔伦",
        "content": "霜雁群飞下楚田，羁人掩泪望秦天。\n君行江海无定所，别后相思何处边。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "送张评事",
        "author": "戴叔伦",
        "content": "城郭喧喧争送远，危梁袅袅渡东津。\n杨花辗转引征骑，莫怪山中多看人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "送人游岭南",
        "author": "戴叔伦",
        "content": "少别华阳万里游，近南风景不曾秋。\n红芳绿笋是行路，纵有啼猿听却幽。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "和崔法曹建溪闻猿",
        "author": "戴叔伦",
        "content": "曾向巫山峡裏行，羁猿一叫一回惊。\n闻道建溪肠欲断，的知断着第三声。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "代书寄京洛旧游",
        "author": "戴叔伦",
        "content": "今年十月温风起，湘水悠悠生白苹。欲寄远书还不敢，却愁惊动故乡人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "蕲州行营作",
        "author": "戴叔伦",
        "content": "蕲水城西向北看，桃花落尽柳花残。\n朱旗半卷山川小，白马连嘶草树寒。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "转应词",
        "author": "戴叔伦",
        "content": "边草，边草，边草尽来共老。山南山北雪晴，",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "酬赠张众甫",
        "author": "戴叔伦",
        "content": "野人无本意，散木任天材。分向空山老，何言上苑来。\n迢遥千里道，依倚九层台。出处宁知命，轮辕岂自媒。\n更惭张处士，相与别蒿莱。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "客舍秋怀呈骆正字士则",
        "author": "戴叔伦",
        "content": "无言堪自喻，偶坐更相悲。木落惊年长，门闲惜草衰。\n买山犹未得，谏猎又非时。设被浮名系，归休渐欲迟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "寄中书李舍人纾",
        "author": "戴叔伦",
        "content": "萍翻蓬自卷，不共本心期。复入重城裏，频看百草滋。\n水流归思远，花发长年悲。尽日春风起，无人见此时。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "赠康老人洽",
        "author": "戴叔伦",
        "content": "酒泉布衣旧才子，少小知名帝城裏。一篇飞入九重门，\n南邻北裏日经过，处处淹留乐事多。不脱弊裘轻锦绮，\n暗将心事隔风尘，尽掷年光逐杯酒。青门几度见春归，\n繁霜入鬓何足论，旧国连天不知处。尔来倏忽五十年，\n百人会中一身在，被褐饮瓢终不改。陌头车马共营营，",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "暮春游长沙东湖赠辛兖州巢父二首",
        "author": "戴叔伦",
        "content": "湘流分曲浦，缭绕古城东。岸转千家合，林开一镜空。\n人生无事少，心赏几回同。且复忘羁束，悠悠落照中。\n回环路不尽，历览意弥新。古木畲田火，澄江荡桨人。\n缓歌寻极浦，一醉送残春。莫恨长沙远，他年忆此辰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "同兖州张秀才过王侍御参谋宅赋十韵",
        "author": "戴叔伦",
        "content": "十年官不进，敛迹无怨咎。漂荡海内游，淹留楚乡久。\n因参戎幕下，寄宅湘川口。翦竹开广庭，瞻山敞虚牖。\n闲门早春至，陋巷新晴后。覆地落残梅，和风袅轻柳。\n逢迎车马客，邀结风尘友。意惬时会文，夜长聊饮酒。\n秉心转孤直，沈照随可否。岂学屈大夫，忧惭对渔叟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "同辛兖州巢父虚副端岳相思献酬之作因纾归怀兼呈辛魏二院长杨长宁",
        "author": "戴叔伦",
        "content": "暮角发高城，情人坐中起。临觞不及醉，分散秋风裏。\n虽有明日期，离心若千里。前欢反惆怅，后会还如此。\n焉得夜淹留，一回终宴喜。羁游复牵役，皆去重湖水。\n早晚泛归舟，吾从数君子。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "酬袁太祝长卿小湖村山居书怀见寄",
        "author": "戴叔伦",
        "content": "背江居隙地，辞职作遗人。耕凿资余力，樵渔逐四邻。\n麦秋桑叶大，梅雨稻田新。篱落栽山果，池塘养海鳞。\n放歌聊自足，幽思忽相亲。余亦归休者，依君老此身。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "送汶水王明府",
        "author": "戴叔伦",
        "content": "何时别故乡，归去佩铜章。亲族移家尽，闾阎百战场。\n背关余古木，近塞足风霜。遗老应相贺，知君不下堂。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "奉同汴州李相公勉送郭布殿中出巡",
        "author": "戴叔伦",
        "content": "轩车出东阁，都邑绕南河。马首先春至，人心比岁和。\n省风传隐恤，持法去烦苛。却想埋轮者，论功此日多。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "送东阳顾明府罢归",
        "author": "戴叔伦",
        "content": "祖帐临鲛室，黎人拥鹢舟。坐蓝高士去，继组鄙夫留。\n白日落寒水，青枫绕曲洲。相看作离别，一倍不禁愁。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "抚州对事后送外生宋垓归饶州觐侍呈上姊夫",
        "author": "戴叔伦",
        "content": "淮汴初丧乱，蒋山烽火起。与君随亲族，奔迸辞故里。\n京口附商客，海门正狂风。忧心不敢住，夜发惊浪中。\n云开方见日，潮尽炉峰出。石壁转棠阴，鄱阳寄茅室。\n淹留三十年，分种越人田。骨肉无半在，乡园犹未旋。\n尔家习文艺，旁究天人际。父子自相传，优游聊卒岁。\n学成不求达，道胜那厌贫。时入闾巷醉，好是羲皇人。\n顷因物役牵，偶逐簪组辈。谤书喧朝市，抚己惭浅昧。\n世业大小礼，近通颜谢诗。念渠还领会，非敢独为师。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "永康孙明府颋秩满将归枉路访别",
        "author": "戴叔伦",
        "content": "门前水流咽，城下乱山多。非是还家路，宁知枉骑过。\n风烟复欲隔，悲笑屡相和。不学陶公醉，无因奈别何。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "将赴湖南留别东阳旧僚兼示吏人",
        "author": "戴叔伦",
        "content": "智力苦不足，黎甿殊未安。忽从新命去，复隔旧僚欢。\n晓路整车马，离亭会衣冠。冰坚细流咽，烧尽乱峰寒。\n耆老相饯送，儿童亦悲酸。桐乡寄生怨，欲话此情难。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "抚州处士胡泛见送北回两馆至南昌县界查溪兰若别",
        "author": "戴叔伦",
        "content": "移樽铺山曲，祖帐查溪阴。铺山即远道，查溪非故林。\n凄然诵新诗，落泪沾素襟。郡政我何有，别情君独深。\n禅庭古树秋，宿雨清沉沉。挥袂千里远，悲伤去住心。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "将巡郴永途中作",
        "author": "戴叔伦",
        "content": "行役留三楚，思归又一春。自疑冠下发，聊此镜中人。\n机息知名误，形衰恨道贫。空将旧泉石，长与梦相亲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "桂阳北岭偶过野人所居，聊书即事呈王永州邕李道州圻",
        "author": "戴叔伦",
        "content": "犬吠空山响，林深一径存。隔云寻板屋，渡水到柴门。\n日昼风烟静，花明草树繁。乍疑秦世客，渐识楚人言。\n不记逃乡里，居然长子孙。种田烧险谷，汲井凿高原。\n畦叶藏春雉，庭柯宿旅猿。岭阴无瘴疠，地隙有兰荪。\n内户均皮席，枯瓢沃野餐。远心知自负，幽赏讵能论。\n转步重崖合，瞻途落照昏。他时愿携手，莫比武陵源。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "下鼻亭泷行八十裏聊状艰险，寄青苗郑副端朔阳",
        "author": "戴叔伦",
        "content": "泷水天际来，鼻山地中坼。盘涡几十处，迭溜皆千尺。\n直写卷沈沙，惊翻冲绝壁。淙淙振崖谷，汹汹竟朝夕。\n人语不自闻，日光乱相射。舣舟始摇漾，举棹旋奔激。\n既下同建瓴，半空方避石。前危苦未尽，后险何其迫。\n倏闪疾风雷，苍皇荡魂魄。因随伏流出，忽与跳波隔。\n远想欲回轩，岂兹还泛鹢。云涯多候馆，努力勤登历。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "少女生日感怀",
        "author": "戴叔伦",
        "content": "五逢晬日今方见，置尔怀中自惘然。乍喜老身辞远役，\n还有蔡家残史籍，可能分与外人传。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "张评事涉秦居士系见访郡斋，即同赋中字",
        "author": "戴叔伦",
        "content": "轺车忽枉辙，郡府自生风。遣吏山禽在，开樽野客同。\n古墙抽腊笋，乔木扬春鸿。能赋传幽思，清言尽至公。\n城欹残照入，池曲大江通。此地人来少，相欢一醉中。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "句",
        "author": "戴叔伦",
        "content": "邻里龙沙北。。\n麦秋桑叶大，梅雨稻田新。篱落栽山果，池塘养锦鳞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百七十四"
        }
    },
    {
        "title": "调笑令",
        "author": "戴叔伦",
        "content": "边草，边草，边草尽来兵老。山南山北雪晴，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十"
        }
    }
]