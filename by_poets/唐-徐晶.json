[
    {
        "uuid": "7e43a8d7def2731806457bacbad845b6",
        "title": "阮公体",
        "author": "徐晶",
        "content": "秦王按劒怒，发卒戍龙沙。\n雄图尚未毕，海内已纷拏。\n黄尘暗天起，白日敛精华。\n唯见长城外，僵尸如乱麻。",
        "dynasty": "唐",
        "collection_info": null
    },
    {
        "uuid": "2f96f3d19a59e6314d46435c5278276e",
        "title": "同蔡孚五亭咏",
        "author": "徐晶",
        "content": "章奏中京罢，云泉别业归。\n拂琴铺野席，牵柳挂朝衣。\n翡翠巢书幌，鸳鸯立钓矶。\n幽栖可怜处，春事满林扉。",
        "dynasty": "唐",
        "collection_info": null
    },
    {
        "uuid": "d0eac1082bca3461ef431de40200e1f0",
        "title": "蔡起居山亭",
        "author": "徐晶",
        "content": "文史归休日，栖闲卧草亭。\n蔷薇一架紫，石竹数重青。\n垂露和仙药，烧香诵道经。\n莫将山水弄，持与世人听。",
        "dynasty": "唐",
        "collection_info": null
    },
    {
        "uuid": "e8be9f979471d94315b6942dae1ff10d",
        "title": "送友人尉蜀中",
        "author": "徐晶",
        "content": "故友汉中尉，请为西蜀吟。\n人家多种橘，风土爱弹琴。\n水向昆明阔，山连大夏深。\n理闲无别事，时寄一登临。",
        "dynasty": "唐",
        "collection_info": null
    },
    {
        "uuid": "74e709983426bdc22a8d92ad4eb2dfa3",
        "title": "赠温驸马汝阳王",
        "author": "徐晶",
        "content": "畴昔承余论，文章幸滥推。\n夜陪银汉赏，朝奉桂山词。\n梁邸调歌日，秦楼按舞时。\n登高频作赋，体物屡为诗。\n连骑长楸下，浮觞曲水湄。\n北堂留上客，南陌送佳期。\n忆昨陪临泛，于今阻宴私。\n再看冬雪满，三见夏花滋。\n都尉朝青阁，淮王侍紫墀。\n宁知倦游者，华髪老京师。",
        "dynasty": "唐",
        "collection_info": null
    },
    {
        "uuid": "c122b06d18f4b54248a449caa3d72611",
        "title": "阮公体",
        "author": "徐晶",
        "content": "秦王按剑怒，发卒戍龙沙。\n雄图尚未毕，海内已纷拏。\n黄尘暗天起，白日敛精华。\n唯见长城外，僵尸如乱麻。",
        "dynasty": "唐",
        "collection_info": {
            "collection": "御定全唐诗",
            "volume": "卷七十五"
        }
    },
    {
        "uuid": "e10cc27f48eddb04494fe35d2c4aa2e6",
        "title": "赠温驸马汝阳王",
        "author": "徐晶",
        "content": "畴昔承余论，文章幸滥推。\n夜陪银汉赏，朝奉桂山词。\n梁邸调歌日，秦楼按舞时。\n登高频作赋，体物屡为诗。\n连骑长楸下，浮觞曲水湄。\n北堂留上客，南陌送佳期。\n忆昨陪临泛，于今阻宴私。\n再看冬雪满，三见夏花滋。\n都尉朝青阁，淮王侍紫墀。\n宁知倦游者，华髮老京师。",
        "dynasty": "唐",
        "collection_info": {
            "collection": "御定全唐诗",
            "volume": "卷七十五"
        }
    }
]