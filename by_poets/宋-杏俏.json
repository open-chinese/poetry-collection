[
    {
        "uuid": "e5621ce8280855a01be25f02aa4f0450",
        "title": "满庭芳 景傍清明",
        "author": "杏俏",
        "content": "景傍清明，日和风暖，数枝浓淡胭脂。\n春来早起，惟我独芳菲。\n门外几番雨过，似佳人、细腻香肌。\n堪赏处，玉楼人醉，斜插满头归。\n梅花何太早，消疏骨肉，叶密花稀。\n不逢媚景，开后甚孤栖。\n恐怕百花笑你，甘心受、雪压霜欺。\n争如我，年年得意，占断踏青时。",
        "dynasty": "宋",
        "collection_info": null
    }
]