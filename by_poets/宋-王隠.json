[
    {
        "title": "谢竹堂先生见过",
        "author": "王隠",
        "content": "学稼古寺侧，结庐高柳阴。\n音书故交绝，岁月杜门深。\n新雪添衰鬓，寒灰死壮心。\n西州贤别驾，连日肯相寻。",
        "dynasty": "宋",
        "collection_info": null
    },
    {
        "title": "次韵之秋日雨后韵",
        "author": "王隠",
        "content": "洺州秋雨后，幽胜可供閒。\n白首留他县，归心绕故山。\n野泉来竹底，危磴入云间。\n尚记登高会，重岩细菊斑。",
        "dynasty": "宋",
        "collection_info": null
    }
]