[
    {
        "uuid": "eb374eacb9b84c063b54227f1dab15c6",
        "title": "送吕郎中赴沧州",
        "author": "无可",
        "content": "出守沧州去，西风送斾旌。\n路遥经几郡，地尽到孤城。\n拜庙千山绿，登楼遍海清。\n何人共东望，日向积涛生。",
        "dynasty": "唐",
        "collection_info": null
    },
    {
        "uuid": "8067760e7de605da0877bc1449f98a3f",
        "title": "书马如文石门居",
        "author": "无可",
        "content": "别业逸高情，暮泉喧客亭。\n林迴天阙近，雨过石门青。\n野果谁来拾，山禽独卧听。\n要迎文会友，时復扫柴扃。",
        "dynasty": "唐",
        "collection_info": null
    },
    {
        "uuid": "f3e727152b5fc881a002ac22627063b7",
        "title": "送章正字秩满东归",
        "author": "无可",
        "content": "朝衣登别席，春色满秦关。\n芸阁吏谁替，海门身又还。\n寻僧流水僻，见月远林闲。\n虽是忘机者，难齐去住间。",
        "dynasty": "唐",
        "collection_info": null
    },
    {
        "uuid": "cba586bc3759ab8ee263c7cc251d35ff",
        "title": "赋得望远山送客归",
        "author": "无可",
        "content": "遥山寒雨过，正向暮天横。\n隐隐凌云出，苍苍与水平。\n何时凝厚地，几处映孤城。\n归客秋风裏，迴看伤别情。",
        "dynasty": "唐",
        "collection_info": null
    },
    {
        "uuid": "d7b78fb73864a6706187c5691ba3c17c",
        "title": "送宜春裴宰是将军旻之孙",
        "author": "无可",
        "content": "垂白方为县，徒知大父雄。\n山春南去棹，楚夜北飞鸿。\n迭嶂和云灭，孤城与岭通。\n谁知持惠花，一境动清风。",
        "dynasty": "唐",
        "collection_info": null
    },
    {
        "uuid": "edf6151571f8362f0ada2f2b9d48bac8",
        "title": "送朴山人归日本",
        "author": "无可",
        "content": "海霁晚帆开，应无乡信催。\n水从荒外积，人指日边迴。\n望国乘风久，浮天绝岛来。\n傥因华夏使，书札转悠哉。",
        "dynasty": "唐",
        "collection_info": null
    },
    {
        "uuid": "ee595cb0671c6ab89cbdf17af45ae1b3",
        "title": "送姚宰任吉州安福县",
        "author": "无可",
        "content": "落絮满衣裳，携琴问酒乡。\n挂帆南入楚，到县半浮湘。\n吏散翠禽下，庭闲斑竹长。\n人安宜远泛，沙上蕙兰香。",
        "dynasty": "唐",
        "collection_info": null
    },
    {
        "uuid": "c0a16eed571ccf5437df55ce0f38980a",
        "title": "送李少府之任临邛",
        "author": "无可",
        "content": "邛南方作尉，调补一何卑。\n发论唯公干，承家乃帝枝。\n山长风褭栈，江荫石和澌。\n旧井王孙宅，还寻独有期。",
        "dynasty": "唐",
        "collection_info": null
    },
    {
        "uuid": "7c548954657b043dd4f918756809bf30",
        "title": "游山寺",
        "author": "无可",
        "content": "千峰路盘尽，林寺昔何名。\n步步入山影，房房闻水声。\n多年人迹断，残照石阴清。\n自可求居止，安闲过此生。",
        "dynasty": "唐",
        "collection_info": null
    },
    {
        "uuid": "e0509d423c9175e79fee932ce6f906f4",
        "title": "酬姚员外见过林下",
        "author": "无可",
        "content": "扫苔迎五马，莳药过申钟。\n鹤共林僧见，云随野客逢。\n入楼山隔水，滴斾露垂松。\n日暮题诗去，空知雅调重。",
        "dynasty": "唐",
        "collection_info": null
    },
    {
        "uuid": "10d17cd5723932ff66caea97c788891a",
        "title": "寄华州马戴",
        "author": "无可",
        "content": "三峰待秋上，鸟外挂衣巾。\n犹见无穷景，应非暂往身。\n水寒仙掌路，山远华阳人。\n欲问坛边月，寻思阙復新。",
        "dynasty": "唐",
        "collection_info": null
    },
    {
        "uuid": "0e522af19676417d604b92500c10f6a9",
        "title": "秋夜寄青龙寺空贞二上人",
        "author": "无可",
        "content": "夜来思道侣，木叶向人飘。\n精舍池边古，秋山树下遥。\n磬寒彻几里，云白已经宵。\n未得同居止，萧然自寂寥。",
        "dynasty": "唐",
        "collection_info": null
    },
    {
        "uuid": "5c8023b736dbe000a6092128278d241b",
        "title": "过杏溪寺寄姚员外",
        "author": "无可",
        "content": "门径众峰头，盘岩復转沟。\n云僧随树老，杏水落江流。\n峡狖有时到，秦人今日游。\n谢公多晚眺，此景在南楼。",
        "dynasty": "唐",
        "collection_info": null
    },
    {
        "uuid": "b0b692095a174244565e27e71c764173",
        "title": "送僧归中条",
        "author": "无可",
        "content": "夜叶动飘飘，寒来话数宵。\n卷经归鸟外，转雪过山椒。\n旧长松杉大，难行水石遥。\n元戎宗内学，应就白云招。",
        "dynasty": "唐",
        "collection_info": null
    },
    {
        "uuid": "899cdd529e4e06203bc00adad20f436c",
        "title": "送人罢举东游",
        "author": "无可",
        "content": "东堂今已负，况此远行难。\n兼雨风声过，连天草色干。\n鸿嘶荒垒闭，兵烧广川寒。\n若向龙门宿，悬知拭泪看。",
        "dynasty": "唐",
        "collection_info": null
    },
    {
        "uuid": "fe2094b4be77d469717a38125e41dc9d",
        "title": "金州冬月陪太宗游池",
        "author": "无可",
        "content": "残腊雪纷纷，林间起送君。\n苦吟行迥野，投迹向寒云。\n绝顶晴多去，幽泉冻不闻。\n唯应草堂寺，高枕脱人羣。",
        "dynasty": "唐",
        "collection_info": null
    },
    {
        "uuid": "351a6d07c5c30d11f505c5cfadfddd07",
        "title": "寄青龙寺原上人",
        "author": "无可",
        "content": "敛屦入寒竹，安禅过漏声。\n高杉残子落，深井冻痕生。\n罢磬风枝动，悬灯雪屋明。\n何当招我宿，乘月上方行。",
        "dynasty": "唐",
        "collection_info": null
    },
    {
        "uuid": "99301983b33fd78941594362f852327f",
        "title": "秋寄从兄贾岛",
        "author": "无可",
        "content": "暝虫喧暮色，默思坐西林。\n听雨寒更彻，开门落叶深。\n昔因京邑病，併起洞庭心。\n亦是吾兄事，迟迴共至今。",
        "dynasty": "唐",
        "collection_info": null
    },
    {
        "uuid": "8955bae6b8ae6476b9c4493160f4936e",
        "title": "新年",
        "author": "无可",
        "content": "燃灯朝復夕，渐作长年身。\n紫阁未归日，青门又见春。\n掩关寒过尽，开定草生新。\n自有林中趣，谁惊岁去频。",
        "dynasty": "唐",
        "collection_info": null
    },
    {
        "uuid": "bf01bd70aa65a4412717bb1fd03dfe1a",
        "title": "夏日送崔秀才游南",
        "author": "无可",
        "content": "南方山水地，念子为贫游。\n纵是逢佳景，那能缓旅愁。\n夕阳行远道，烦暑在孤舟。\n莫向巴江过，猨啼促泪流。",
        "dynasty": "唐",
        "collection_info": null
    },
    {
        "uuid": "6c3147c041daba6264e0ba851c90a3de",
        "title": "晚秋酬姚合见寄",
        "author": "无可",
        "content": "新命起高眠，江湖空浩然。\n木衰犹有菊，燕去即无蝉。\n分察千官内，孤怀远岳边。\n萧条人外寺，暌阻又经年。",
        "dynasty": "唐",
        "collection_info": null
    },
    {
        "uuid": "133d92e493552da2893eb9b57c877ebf",
        "title": "暮秋宿友人居",
        "author": "无可",
        "content": "招我郊居宿，开门但苦吟。\n秋眠山烧尽，暮歇竹园深。\n寒浦鸿相呌，风窗月欲沈。\n翻嫌坐禅石，不在此松阴。",
        "dynasty": "唐",
        "collection_info": null
    },
    {
        "uuid": "eb66f38373285b05dd5278215beb910a",
        "title": "送李骑曹之武宁",
        "author": "无可",
        "content": "一岁一归宁，凉天数骑行。\n河来当塞曲，山远与沙平。\n纵猎旗风卷，听笳帐月生。\n新鸿引寒色，迴日满京城。",
        "dynasty": "唐",
        "collection_info": null
    },
    {
        "uuid": "ed38617c3850644023988bb65f7acfdc",
        "title": "秋日寄厉玄先辈",
        "author": "无可",
        "content": "杨柳起秋色，故人犹未还。\n别离俱自苦，少壮岂能闲。\n夜雨吟残烛，秋城忆远山。\n何当一相见，语默此林间。",
        "dynasty": "唐",
        "collection_info": null
    },
    {
        "uuid": "3f090f99cf652d715b4b43a4a50d727f",
        "title": "冬晚与诸文士会太仆田卿宅",
        "author": "无可",
        "content": "从容启华馆，馔玉復烧兰。\n是岁兹旬尽，良宵几刻残。\n风迴松竹动，人息斗牛寒。\n此后思良集，须期月再圆。",
        "dynasty": "唐",
        "collection_info": null
    },
    {
        "uuid": "a9e91fe0a93cee93d4b537c80a4828e2",
        "title": "赠诗僧",
        "author": "无可",
        "content": "寒山对水塘，竹叶影侵堂。\n洗药冰生岸，开门月满床。\n病多身又老，枕倦夜兼长。\n来谒吾曹者，呈诗问否臧。",
        "dynasty": "唐",
        "collection_info": null
    },
    {
        "uuid": "a962d3887424da795e8756f3f77c8e44",
        "title": "寒夜过叡川师院",
        "author": "无可",
        "content": "长生推献寿，法坐四朝登。\n问难无[彊]敌，声名掩古僧。\n绝尘苔积地，栖竹鸟惊灯。\n语默俱忘寐，残窗半月棱。",
        "dynasty": "唐",
        "collection_info": null
    },
    {
        "uuid": "10480a3b44730cb3577f5ed5679f7a0e",
        "title": "送颢法师往太原讲兼呈李司徒",
        "author": "无可",
        "content": "近腊辞精舍，幷州谒尚公。\n路长山忽尽，塞广雪无穷。\n讲席开晴垒，禅衣涉远风。\n闻经诸弟子，应满此门中。",
        "dynasty": "唐",
        "collection_info": null
    },
    {
        "uuid": "1ec2383f5f0918ac902a38b527c57711",
        "title": "冬日诸禅自商山礼正师真塔迴见访",
        "author": "无可",
        "content": "久思今忽来，双屦汚青苔。\n拂雪从山起，过房礼塔迴。\n偈留闲夜作，禅请暂时开。\n欲作孤云去，赋诗余不才。",
        "dynasty": "唐",
        "collection_info": null
    },
    {
        "uuid": "1adbe5685dfdacab721a63b54b9af1ad",
        "title": "题青龙寺纵公房",
        "author": "无可",
        "content": "从谁得法印，不离上方传。\n夕磬城霜下，寒房竹月圆。\n烟残衰木畔，客住积云边。\n未隐沧洲去，时来于此禅。",
        "dynasty": "唐",
        "collection_info": null
    },
    {
        "uuid": "4e4366821532a541759d185f990f0237",
        "title": "赠圭峰禅师",
        "author": "无可",
        "content": "绝壑禅林底，泉分落石层。\n雾交高顶草，云隐下方灯。\n朝满倾心客，溪连学道僧。\n半旬持一食，此事有谁能。",
        "dynasty": "唐",
        "collection_info": null
    },
    {
        "uuid": "11c89042b6844ce4f88110da6612ca69",
        "title": "陪姚合游金州南池",
        "author": "无可",
        "content": "柳暗清波涨，衝萍復漱苔。\n张筵白鸟起，扫岸使君来。\n洲岛秋应没，荷花晚尽开。\n高城吹角绝，驺驭尚裴回。",
        "dynasty": "唐",
        "collection_info": null
    },
    {
        "uuid": "68e656100a9dec79b3cff12be22f50a8",
        "title": "金州别姚合",
        "author": "无可",
        "content": "日日西亭上，春留到夏残。\n言之离别易，勉以道途难。\n山出一千里，溪行三百滩。\n松间楼裏月，秋入五陵看。",
        "dynasty": "唐",
        "collection_info": null
    },
    {
        "uuid": "ca55598027101ddf811c956135a8be33",
        "title": "夏日送田中丞赴蔡州",
        "author": "无可",
        "content": "出守汝南城，应多恋阙情。\n地遥人久望，风起斾初行。\n楚庙繁蝉断，淮田细雨生。\n赏心知有处，蒋宅古津平。",
        "dynasty": "唐",
        "collection_info": null
    },
    {
        "uuid": "1af03e32e4b4c80c19e1341610df62c1",
        "title": "菊",
        "author": "无可",
        "content": "东篱摇落后，密艳被寒催。\n夹雨惊新拆，经霜忽尽开。\n野香盈客袖，禁蘂泛天杯。\n不共春兰并，悠扬远蝶来。",
        "dynasty": "唐",
        "collection_info": null
    },
    {
        "uuid": "40bd792cbb6bdadd3bee43255152965b",
        "title": "松",
        "author": "无可",
        "content": "枝干怪鳞皴，烟梢出涧新。\n屈盘高极目，苍翠远惊人。\n待鹤移阴过，听风落子频。\n青青寒木外，自与九霄邻。",
        "dynasty": "唐",
        "collection_info": null
    },
    {
        "uuid": "d7570900a8c6f8ca282e2961771c1dcb",
        "title": "兰",
        "author": "无可",
        "content": "兰色结春光，氛氲掩众芳。\n过门阶露叶，寻泽径连香。\n畹静风吹乱，亭秋雨引长。\n灵钧曾采撷，纫佩挂荷裳。",
        "dynasty": "唐",
        "collection_info": null
    },
    {
        "uuid": "2ca5ae322beb9ffedf4c8c4e76f6a814",
        "title": "陨叶",
        "author": "无可",
        "content": "遶巷夹溪红，萧条逐北风。\n别林遗宿鸟，浮水载鸣虫。\n石小埋初尽，枝长落未终。\n带霜书丽什，闲读白云中。",
        "dynasty": "唐",
        "collection_info": null
    },
    {
        "uuid": "fe76548c862595ca5558a9544c55e814",
        "title": "李常侍书堂",
        "author": "无可",
        "content": "结构因坟籍，檐前竹未生。\n涂油窗日早，阅椠幌风轻。\n息架蛩惊客，垂灯雨过城。\n已应穷古史，师律孰齐名。",
        "dynasty": "唐",
        "collection_info": null
    },
    {
        "uuid": "7cb646b268d9b02f2a47dde0e39e4c09",
        "title": "寄和蔡州田郎中",
        "author": "无可",
        "content": "遗迹仍留蔡，幽人出汉朝。\n门深荒径在，台迥数峰遥。\n岸石欹相倚，窗松偃未凋。\n寻思方一去，岂待使君招。",
        "dynasty": "唐",
        "collection_info": null
    },
    {
        "uuid": "23c856d402c7a301a66d7cf671e02ab0",
        "title": "经贞女祠",
        "author": "无可",
        "content": "朝赛暮还祈，开唐復历隋。\n精诚山雨至，岁月庙松衰。\n窥穴龙潭黑，过门鸟道危。\n不同巫峡女，来往楚王祠。",
        "dynasty": "唐",
        "collection_info": null
    },
    {
        "uuid": "be28ab329d2492b718756a41880adbe6",
        "title": "行汉水晚次神滩阻风",
        "author": "无可",
        "content": "惊风山半起，舟子忽停桡。\n岸荻吹先乱，滩声落更跳。\n听松今欲暮，过岛或明朝。\n若尽平生趣，东浮看石桥。",
        "dynasty": "唐",
        "collection_info": null
    },
    {
        "uuid": "84ead3183a82891534fda39d01e04e94",
        "title": "送田中丞使西戎",
        "author": "无可",
        "content": "朝元下赤墀，玉节使西夷。\n关陇风迴首，河湟雪洒旗。\n碛砂行几月，戎帐到何时。\n应尽平生志，高全大国仪。",
        "dynasty": "唐",
        "collection_info": null
    },
    {
        "uuid": "39d8147da54876ea253c80415a1f0a16",
        "title": "送董正字归觐毘陵",
        "author": "无可",
        "content": "暂辞讐校去，未发见新鸿。\n路入江波上，人归楚邑东。\n山遥晴出树，野极暮连空。\n何以念兄弟，应思洁膳同。",
        "dynasty": "唐",
        "collection_info": null
    },
    {
        "uuid": "b79080cb1e57d51d4c1deee67863def9",
        "title": "送邵锡及第归湖州",
        "author": "无可",
        "content": "春关鸟罢啼，归庆浙烟西。\n郡守招延重，乡人慕仰齐。\n橘青逃暑寺，茶长隔湖溪。\n乘暇知高眺，微应辨会稽。",
        "dynasty": "唐",
        "collection_info": null
    },
    {
        "uuid": "788963ad536eec24781671ab42d457c9",
        "title": "送薛重中丞充太原副使",
        "author": "无可",
        "content": "中司出华省，副相晋阳行。\n书答偏州启，筹参上将营。\n踏沙夜马细，吹雨晓笳清。\n正报胡尘灭，桃花汾水生。",
        "dynasty": "唐",
        "collection_info": null
    },
    {
        "uuid": "09b27ef4ccc5d87100ae125c3e944bdb",
        "title": "送灵武李侍御",
        "author": "无可",
        "content": "灵州天一涯，幕客似还家。\n地得江南壤，程分碛裏砂。\n禁盐调上味，麦穗结秋花。\n前席因筹画，清吟塞日斜。",
        "dynasty": "唐",
        "collection_info": null
    },
    {
        "uuid": "4f5f6588ba85d4a9280250c76e5fdf87",
        "title": "冬夜姚侍御宅送李廓少府",
        "author": "无可",
        "content": "王事圭峰下，将还禁漏余。\n偶欢新岁近，惜别后期疎。\n雪罢见来吏，川昏聊整车。\n独吟多暇日，应寄柏台书。",
        "dynasty": "唐",
        "collection_info": null
    },
    {
        "uuid": "ed5c0c3b8767a57662846719aab3addf",
        "title": "送喻凫及第归阳羡",
        "author": "无可",
        "content": "姓字载科名，无过子最荣。\n宗中初及第，江上觐难兄。\n月向波涛没，茶连洞壑生。\n石桥高思在，且为看东坑。",
        "dynasty": "唐",
        "collection_info": null
    },
    {
        "uuid": "5a2bda869cac521cf49c296b2bfaf6cc",
        "title": "送沅江宋明府即开府璟之孙",
        "author": "无可",
        "content": "初闻从事日，鄂渚动芳菲。\n一遂钧衡荐，今为长吏归。\n人临沅水望，鴈映楚山飞。\n唯有传声政，家风重发挥。",
        "dynasty": "唐",
        "collection_info": null
    },
    {
        "uuid": "8bc70305b28318f1d3f29a3062e54785",
        "title": "送薛秀才游河中兼投任郎中留后",
        "author": "无可",
        "content": "诗古赋纵横，令人畏后生。\n驾言游禹迹，知己在蒲城。\n日射云烟散，风吹草木荣。\n孤吟临寇境，莫问请长缨。",
        "dynasty": "唐",
        "collection_info": null
    },
    {
        "uuid": "70d5c201a9c3be7caf7f53503ded3760",
        "title": "寄姚谏议",
        "author": "无可",
        "content": "鸣鞭静路尘，籍籍谏垣臣。\n函疏辞专密，炉香立独亲。\n箧多临水作，窗宿卧云人。\n危坐开寒纸，灯前起草频。",
        "dynasty": "唐",
        "collection_info": null
    },
    {
        "uuid": "52561f0b1a01ae0bb92c4374addbfb41",
        "title": "大理正任二十和江淹拟古诗二十章寄示",
        "author": "无可",
        "content": "不啻迴青眼，应疑似碧云。\n古风真往哲，雅道滥朝闻。\n活狱威豪右，销时赖典坟。\n如何经济意，未克致吾君。",
        "dynasty": "唐",
        "collection_info": null
    },
    {
        "uuid": "a0987358369cd4c503293fb206a8dc20",
        "title": "寄殿院薛侍御",
        "author": "无可",
        "content": "名高意本闲，浮俗自难攀。\n佐蜀连钱出，朝天獬豸还。\n迴翔历清院，弹奏迥离班。\n休澣通玄旨，留僧昼掩关。",
        "dynasty": "唐",
        "collection_info": null
    },
    {
        "uuid": "f68ceb8dbcbca9a44fc831459c7aaa9f",
        "title": "禅林寺",
        "author": "无可",
        "content": "台山朝佛陇，胜地绝埃氛。\n冷色石桥月，素光华顶云。\n远泉和雪溜，幽磬带松闻。\n终断游方念，炉香继此焚。",
        "dynasty": "唐",
        "collection_info": null
    },
    {
        "uuid": "8711cc0a7a79ad613065e544163bf018",
        "title": "奉和裴舍人春日杜城旧事",
        "author": "无可",
        "content": "早晚辞纶綍，观农下杜西。\n草新池似镜，麦暖土如泥。\n鹓鹭依川宿，骅骝向野嘶。\n春来诗更苦，松韵亦含凄。",
        "dynasty": "唐",
        "collection_info": null
    },
    {
        "uuid": "092305dc0f40c10c47794d14dd3fc420",
        "title": "酬厉侍御秋中思归树石所居见寄",
        "author": "无可",
        "content": "三峰居接近，数里蹑云行。\n深去通仙境，思归厌宦名。\n月从高掌出，泉向乱松鸣。\n坐石眠霞侣，秋来短褐成。",
        "dynasty": "唐",
        "collection_info": null
    },
    {
        "uuid": "2a0902b657d1eea1b8e5e9912fb092e7",
        "title": "奉和段着作山居呈诸同志三首次本韵 一",
        "author": "无可",
        "content": "香花怀道侣，巾舃立双童。\n解印鸳鸿内，抽毫水石中。\n履温行烧地，衣赤动霞风。\n又似朝天去，诸僧不可同。",
        "dynasty": "唐",
        "collection_info": null
    },
    {
        "uuid": "f48c35a1f061151532d95e62037f8a1d",
        "title": "奉和段着作山居呈诸同志三首次本韵 二",
        "author": "无可",
        "content": "官辞中秘府，疎放野麋齐。\n偃仰青霄近，登临白日低。\n折腰窥乳窦，定足涉冰溪。\n染翰挥岚翠，僧名几处题。",
        "dynasty": "唐",
        "collection_info": null
    },
    {
        "uuid": "c455cf67ef994aa7966bf3f695090050",
        "title": "奉和段着作山居呈诸同志三首次本韵 三",
        "author": "无可",
        "content": "蹔收丹陛迹，独往乱山居。\n入雪知人远，眠云觉俗虚。\n足垂岩顶石，缨濯洞中渠。\n只见僧酬答，新归绝壑书。",
        "dynasty": "唐",
        "collection_info": null
    },
    {
        "uuid": "9747381807102785f00b06f1af073429",
        "title": "春日送丽处士归龙山",
        "author": "无可",
        "content": "爱弟直霜台，家山羡独迴。\n出门时返顾，何日更西来。\n柳亦临关发，花应到越开。\n渔舟谁伴上，依旧恣沿洄。",
        "dynasty": "唐",
        "collection_info": null
    },
    {
        "uuid": "569ffa37ee59605789f05198f6df8f84",
        "title": "寄兴善寺崔律师",
        "author": "无可",
        "content": "沐浴前朝像，深秋白髮师。\n从来居此寺，未省有东池。\n幽石丛圭片，孤松动雪枝。\n顷曾听道话，别起远山思。",
        "dynasty": "唐",
        "collection_info": null
    },
    {
        "uuid": "3317043de29f11f45a9ff650511974ef",
        "title": "送清散游太白山",
        "author": "无可",
        "content": "卷经归太白，蹑藓别萝龛。\n若履浮云上，须看积翠南。\n倚身松入汉，瞑目月离潭。\n此境堪长往，尘中事可谙。",
        "dynasty": "唐",
        "collection_info": null
    },
    {
        "uuid": "6bf62fc3e4843981920a40daee79d370",
        "title": "冬晚姚谏议宅会送元绪上人归南山",
        "author": "无可",
        "content": "禅客诗家见，凝寒忽告还。\n分题迴谏笔，留偈在商关。\n盘径缘高雪，闲房在半山。\n自知麋鹿性，亦欲离人间。",
        "dynasty": "唐",
        "collection_info": null
    },
    {
        "uuid": "ca58d76732f637fb14f043ecc4856a83",
        "title": "送契公自桂阳赴南海",
        "author": "无可",
        "content": "南行登岭首，与俗洗烦埃。\n磬罢孤舟发，禅移积瘴开。\n中餐湘鸟下，朝讲海人来。\n莫便将经卷，炎方去不迴。",
        "dynasty": "唐",
        "collection_info": null
    },
    {
        "uuid": "8fff2c8c93f75d0750cd2c428aaa2ee4",
        "title": "冬中与诸公会宿姚端公宅怀永乐殷侍御",
        "author": "无可",
        "content": "柱史静开筵，所思何地偏。\n故人为县吏，五老远峰前。\n宾榻寒侵树，公庭夜落泉。\n会当随假务，一就白云禅。",
        "dynasty": "唐",
        "collection_info": null
    },
    {
        "uuid": "9e23371b414ada72b601be9a76422739",
        "title": "同刘秀才宿见赠",
        "author": "无可",
        "content": "浮云流水心，只是爱山林。\n共恨多年别，相逢一夜吟。\n既能持苦节，勿谓少知音。\n忆就西池宿，月圆松竹深。",
        "dynasty": "唐",
        "collection_info": null
    },
    {
        "uuid": "1267c44a139a24e98df55607995b8293",
        "title": "官池上",
        "author": "无可",
        "content": "迥疏城阙内，寒泻出云波。\n岸广山鱼到，汀闲海鹭过。\n泛沟侵道急，流叶入宫多。\n移舸浮中沚，清宵彻晓河。",
        "dynasty": "唐",
        "collection_info": null
    },
    {
        "uuid": "bcde29b22a59c47e52529e641159fe6f",
        "title": "中秋月",
        "author": "无可",
        "content": "蟾宜天地静，三五对阶蓂。\n照耀超诸夜，光芒掩众星。\n影寒池更澈，露冷树销青。\n枉值中秋半，长乖宿洞庭。",
        "dynasty": "唐",
        "collection_info": null
    },
    {
        "uuid": "081522b83ba6af92854cb2f7fc971f6f",
        "title": "雪",
        "author": "无可",
        "content": "松亚竹珊珊，心知万井欢。\n山明迷旧径，溪满涨新澜。\n客醉瑶台曙，兵防玉塞寒。\n红楼知有酒，谁肯学袁安。",
        "dynasty": "唐",
        "collection_info": null
    },
    {
        "uuid": "795b1e0e9855eccd5279765c67cc837d",
        "title": "宿西岳白石院",
        "author": "无可",
        "content": "白石上嵌空，寒云西復东。\n瀑流悬住处，雏鹤失禅中。\n岳壁松多古，坛基雪不通。\n未能亲近去，拥褐媿相同。",
        "dynasty": "唐",
        "collection_info": null
    },
    {
        "uuid": "1698cd3f43ce0d9b3d040d05a138c9da",
        "title": "送僧",
        "author": "无可",
        "content": "四海无拘繫，行心兴自浓。\n百年三事衲，万里一枝筇。\n夜减当晴影，春消过雪踪。\n白云深处去，知宿在何峰。",
        "dynasty": "唐",
        "collection_info": null
    },
    {
        "uuid": "c877d274c167472fa955d55212ff90f8",
        "title": "送赞律师归嵩山",
        "author": "无可",
        "content": "禅意归心急，山深定易安。\n清贫修道苦，孝友别家难。\n雪路寻溪转，花宫映岳看。\n到时孤塔暮，松月向人寒。",
        "dynasty": "唐",
        "collection_info": null
    },
    {
        "uuid": "2b34af5d8f76eb1cf317f33df2733672",
        "title": "春晚喜悟禅师自琉璃上方见过",
        "author": "无可",
        "content": "琉璃师到城，谈性外诸经。\n下岭雪霜在，近人林木清。\n苔痕深草履，瀑布滴铜瓶。\n乐问山中事，宵言彻晓星。",
        "dynasty": "唐",
        "collection_info": null
    },
    {
        "uuid": "061a1ca042d165b28e85df6c4dfc082b",
        "title": "秋暮与诸文士集宿姚端公所居",
        "author": "无可",
        "content": "宵清月復圆，共集侍臣筵。\n独寡区中学，空论树下禅。\n风多秋晚竹，云尽夜深天。\n此会东西去，堪愁又隔年。",
        "dynasty": "唐",
        "collection_info": null
    },
    {
        "uuid": "cf6e8689d8f48a80f35dbce8f1fd1d57",
        "title": "客中闻从兄岛游蒲绛因寄",
        "author": "无可",
        "content": "遥遥行李心，苍野入寒深。\n吟待黄河雪，眠听绛郡砧。\n差期逢缺月，访信出空林。\n何处孤灯下，只闻嘹唳禽。",
        "dynasty": "唐",
        "collection_info": null
    },
    {
        "uuid": "6b5f26a95b49d41c412e3c9ca707e9c4",
        "title": "送李长吉之任东井",
        "author": "无可",
        "content": "江盘栈转虚，候吏拜行车。\n家世维城后，官资宰邑初。\n市饶黄犊卖，田蹑白云鉏。\n万里千山路，何因欲寄书。",
        "dynasty": "唐",
        "collection_info": null
    },
    {
        "uuid": "92b40eec2b4d0fa6d3ca934acf24c5f4",
        "title": "宿安国简公院",
        "author": "无可",
        "content": "雨后清凉境，因还欲不回。\n井甘桐有露，竹迸地多苔。\n幡映宫墙动，香从御苑来。\n青龙旧经疏，寥落有谁开。",
        "dynasty": "唐",
        "collection_info": null
    },
    {
        "uuid": "dec52be9cd65ecd459fea53df5320d2e",
        "title": "京中别崔固",
        "author": "无可",
        "content": "积雨晴时近，西风叶满泉。\n相逢嵩岳客，共听楚城蝉。\n宿馆横秋岛，归帆张远田。\n别君还寂寞，不似剡中年。",
        "dynasty": "唐",
        "collection_info": null
    },
    {
        "uuid": "dfaec90a1365d8451987609500d5d6b8",
        "title": "中秋夜陇州徐常侍座中咏月",
        "author": "无可",
        "content": "陇城秋月满，太守待停歌。\n与鹤来松杪，开烟出海波。\n气笼星欲尽，光满露初多。\n若遣山僧说，高明不可过。",
        "dynasty": "唐",
        "collection_info": null
    },
    {
        "uuid": "784abad6cc9d195730625803015770ba",
        "title": "中秋江驿示韦益",
        "author": "无可",
        "content": "莫惜三更坐，难销万里情。\n同看一片月，俱在广州城。\n泪逐金波满，魂随夜鹊惊。\n支颐乡思断，无语到鸡鸣。",
        "dynasty": "唐",
        "collection_info": null
    },
    {
        "uuid": "dd67dd0dc2572b5d3c4d23a5d9b2a242",
        "title": "中秋台看月",
        "author": "无可",
        "content": "海雨洗烟埃，月从空碧来。\n水光笼草树，练影挂楼台。\n皓耀迷鲸口，晶荧失蚌胎。\n宵分凭栏望，应合见蓬莱。",
        "dynasty": "唐",
        "collection_info": null
    },
    {
        "uuid": "f0a1d237e425fc1d3755ef81e176a717",
        "title": "中秋夜南楼寄友人",
        "author": "无可",
        "content": "海月出白浪，湖光射高楼。\n朗吟无绿酒，贱价买清秋。\n气冷鱼龙寂，轮高星汉幽。\n他乡此夜客，对酌经多愁。",
        "dynasty": "唐",
        "collection_info": null
    },
    {
        "uuid": "233a99073839d2594ef0bc7f4db5c5db",
        "title": "弔从兄岛",
        "author": "无可",
        "content": "尽日叹沉沦，孤高碣石人。\n诗名从盖代，谪宦竟终身。\n蜀集重编否，巴仪薄葬新。\n青门临旧卷，欲见永无因。",
        "dynasty": "唐",
        "collection_info": null
    },
    {
        "uuid": "02b6ee075ad321f21a01bdd6bb4a3b12",
        "title": "题崔驸马林亭",
        "author": "无可",
        "content": "宫花野药半相和，藤蔓参差惜不科。\n纤草连门留径细，高楼出树见山多。\n洞中避暑青苔满，池上吟诗白鸟过。\n更买太湖千片石，迭成云顶绿㠁峨。",
        "dynasty": "唐",
        "collection_info": null
    },
    {
        "uuid": "dbd17347f0281a83ef8a5be842e852aa",
        "title": "送韩校书赴江西",
        "author": "无可",
        "content": "车马东门别，扬帆过楚津。\n花繁期到幕，雪在已离秦。\n吟落江沙月，行飞驿骑尘。\n猨声孤岛雨，草色五湖春。\n折苇鸣风岸，遥烟起暮苹。\n鄱江连郡府，高兴寄何人。",
        "dynasty": "唐",
        "collection_info": null
    },
    {
        "uuid": "cb1cfa0338110ef94988712922787a65",
        "title": "送姚中丞赴陕州",
        "author": "无可",
        "content": "二陕周分地，恩除左掖臣。\n门阑开幕重，枪甲下天新。\n夹道行霜骑，迎风满草人。\n河流银汉水，城赛铁牛神。\n意气思高谢，依违许上陈。\n何妨向红斾，自与白云亲。",
        "dynasty": "唐",
        "collection_info": null
    },
    {
        "uuid": "e56857a1cc816e13e5fa7f45ed55c4f3",
        "title": "送李使君赴琼州兼五州招讨使",
        "author": "无可",
        "content": "分竹雄兼使，南方到海行。\n临门双斾引，隔岭五州迎。\n猨鹤同枝宿，兰蕉夹道生。\n云垂前骑失，山豁去帆轻。\n雨雾蒸秋岸，浪涛震夜城。\n政闲开迥阁，欹枕岛风清。",
        "dynasty": "唐",
        "collection_info": null
    },
    {
        "uuid": "b1ad8a5fcbb772c3c630671a76c15e01",
        "title": "送姚明府赴招义县",
        "author": "无可",
        "content": "濠梁古县城，结束赴王程。\n道路携家去，波涛隔月行。\n车临芳草下，吏踏落花迎。\n暮郭山遥见，春洲鸟不惊。\n风烟谯国远，桑柘楚田平。\n何以书能化，长淮彻海清。",
        "dynasty": "唐",
        "collection_info": null
    },
    {
        "uuid": "11f8df987253d3153921c48503d213c5",
        "title": "送杜司马再游蜀中",
        "author": "无可",
        "content": "为客应非愿，愁成欲别时。\n还游蜀国去，不惜杜陵期。\n剑水啼猨在，关林转栈迟。\n日光低峡口，雨势出蛾眉。\n山迥逢残角，云开识远夷。\n勿令双鬓髮，併向锦城衰。",
        "dynasty": "唐",
        "collection_info": null
    },
    {
        "uuid": "00c98cff270a2ca7dc83b5855d60ebba",
        "title": "赠王将军",
        "author": "无可",
        "content": "勋高绝少年，分卫玉阶前。\n雄勇明王重，温恭执友贤。\n功书唐史满，名到虏庭偏。\n劒彩浮龙影，衣香袭御烟。\n搜书秋霁阁，走马夕阳田。\n急兔投深草，瞋鹰下半天。\n野人盈邸第，朝客醉盘筵。\n位在将军列，官随宪府迁。\n刻心思报国，吁气欲开边。\n选帅如公议，须知少比肩。",
        "dynasty": "唐",
        "collection_info": null
    },
    {
        "uuid": "6e32980fec48e67b27e7a2d16d4b117a",
        "title": "寄羽林卢大夫将军",
        "author": "无可",
        "content": "将军直禁闱，绣服耀金羁。\n羽卫九天静，英豪四塞知。\n望云回朔鴈，隔水射宫麋。\n旧国无归思，秋堂梦战时。\n门风荀氏敌，劒艺霍家推。\n计日旌旄下，萧萧万马随。",
        "dynasty": "唐",
        "collection_info": null
    },
    {
        "uuid": "feeac5453a31588eb45ba4cfb9a490d7",
        "title": "书事寄万年厉员外",
        "author": "无可",
        "content": "帝城皆剧县，令尹美居东。\n遂拜赵张下，暂离星象中。\n拥归从北阙，送上动南宫。\n举起盆中日，驱行草上风。\n不惊卢犬吠，渐见夏台空。\n紫禁黄山遶，沧溟素浐通。\n封疆亲日月，邑里出王公。\n逐盗千门启，兴祥五稼丰。\n胥徒迎晓集，赋税共秋终。\n条教关天道，歌谣入圣聪。\n土膏寒麦覆，人海昼尘蒙。\n廨宇松连翠，朝街日散红。\n文塲新桂茂，粉署旧兰崇。\n留客把盈爵，抽毫咏早鸿。\n前驺潘岳贵，故里邵平穷。\n劝隐莲峰久，期耕树谷同。\n凫飞将去叶，劒气尚埋丰。\n何必华阴土，方垂拂拭功。",
        "dynasty": "唐",
        "collection_info": null
    },
    {
        "uuid": "0fe4e0bf92f61bfe15c8d1ceb4c91475",
        "title": "小雪",
        "author": "无可",
        "content": "片片互玲珑，飞扬玉漏终。\n乍微全满地，渐密更无风。\n集物圆方别，连云远近同。\n作膏凝瘠土，呈瑞下深宫。\n气射重衣透，花窥小隙通。\n飘秦增旧岭，发汉揽长空。\n迥冒巢松鹤，孤鸣穴岛虫。\n过三知腊尽，盈尺贺年丰。\n委积休闻竹，稀疎渐见鸿。\n盖沙资澶漫，洒海助冲融。\n草木潜加润，山河更益雄。\n因知天地力，覆育有全功。",
        "dynasty": "唐",
        "collection_info": null
    },
    {
        "uuid": "98d9048a650f5970dac5908b5fd75f1a",
        "title": "和宾客相国咏雪诗",
        "author": "无可",
        "content": "近腊千岩白，迎春四气催。\n云阴连海起，风急度山来。\n尽日隋堤絮，经冬越岭梅。\n艳疑歌处散，轻似舞时迴。\n道蕴诗传丽，相如赋骋才。\n霁添松篠媚，寒积蕙兰猜。\n暗涨宫池水，平封辇路埃。\n烛龙初照耀，巢鹤乍裴回。\n檐日琼先挂，墙风粉旋摧。\n五门环玉垒，双阙封瑶台。\n绮席陵寒坐，珠帘远曙开。\n灵芝霜下秀，仙桂月中栽。\n卷幌书千帙，援琴酒百杯。\n垂休编太史，呈瑞表中台。\n皓夜迷三径，浮光彻九垓。\n兹辰是丰岁，歌咏属良哉。",
        "dynasty": "唐",
        "collection_info": null
    },
    {
        "uuid": "a19a5cbc7a96f37f29bab64302f91a1a",
        "title": "中秋夜君山脚下看月",
        "author": "无可",
        "content": "汹涌吹苍雾，朦朣吐玉盘。\n雨师清滓秽，川后扫波澜。\n气射繁星灭，光笼八表寒。\n来驱云涨晚，路上碧霄宽。\n熠耀游何在，蟾蜍食渐难。\n棹飞银电碎，林映白虹攒。\n水魄连空合，霜辉压树干。\n夜深高不动，天下仰头看。",
        "dynasty": "唐",
        "collection_info": null
    },
    {
        "uuid": "9aacece578a735e9c7bbf2d124d7ab9b",
        "title": "哭张籍司业",
        "author": "无可",
        "content": "先生抱衰疾，不起茂陵间。\n夕临诸孤少，荒居弔客还。\n遗文禅东岳，留语葬乡山。\n多雨铭旌故，残灯素帐闲。\n乐章谁与集，壠树即堪攀。\n神理今难问，予将呌帝关。",
        "dynasty": "唐",
        "collection_info": null
    },
    {
        "uuid": "4dc2bcb3343945e8eadf02d8a64fbe74",
        "title": "寄题庐山二林寺",
        "author": "无可",
        "content": "庐岳东南秀，香花惠远踪。\n名齐松岭峻，气比沃州浓。\n积岫连何处，幽崖越几重。\n双流湓隐隐，九派棹憧憧。\n山限东西寺，林交旦暮钟。\n半天倾瀑溜，数郡见鑪峰。\n岩并金绳道，潭分玉像容。\n江微匡俗路，日杲晋朝松。\n椶径新苞拆，梅篱故叶壅。\n岚光生迭砌，霞焰发高墉。\n窗籁虚闻狖，庭烟黑过龙。\n定僧仙峤起，逋客虎溪逢。\n濩落垂杨户，荒凉种杏封。\n塔留红舍利，池吐白芙蓉。\n画壁披云见，禅衣对鹤缝。\n喧经泉滴沥，没履草丰茸。\n翠窦欹攀乳，苔桥侧杖筇。\n探奇盈梦想，搜峭涤心胸。\n冥奥终难尽，登临惜未从。\n上方薇蕨满，归去养乖慵。",
        "dynasty": "唐",
        "collection_info": null
    },
    {
        "uuid": "8a5928a561b033853ee1dfa193bb9156",
        "title": "御沟水",
        "author": "无可",
        "content": "凿禁疏云数道开，垂风岸柳拂青苔。\n银波玉沫空池去，曾历千岩万壑来。",
        "dynasty": "唐",
        "collection_info": null
    },
    {
        "uuid": "7cca075632b98ca48439a25f9d69a726",
        "title": "中秋月彩如昼寄上南海从翁侍御",
        "author": "无可",
        "content": "海静天高景气殊，鲸睛失彩蚌潜珠。\n不知今夜越台上，望见瀛洲方丈无。",
        "dynasty": "唐",
        "collection_info": null
    },
    {
        "uuid": "6946022cf4ec9530114fc193fb667b6e",
        "title": "赠敬睦助教",
        "author": "无可",
        "content": "禁掖人知连状荐，国庠官满一家贫。\n清仪都道蓬瀛客，直气堪为谏诤臣。\n（见宋谢维新《古今合璧事类备要后集》卷四十、宋潘自牧《记纂渊海》卷三二）。",
        "dynasty": "唐",
        "collection_info": null
    },
    {
        "uuid": "c90af701d8439e7f758c1c1ffd39d23e",
        "title": "江宁咏雪",
        "author": "无可",
        "content": "常持皎洁性，终恰艷阳年。\n（见《吟窗杂录》卷三六《续句图》）。",
        "dynasty": "唐",
        "collection_info": null
    },
    {
        "uuid": "e4a853eb9591d31a0e244e0537328a06",
        "title": "送吕郎中赴沧州",
        "author": "无可",
        "content": "出守沧州去，西风送旆旌。\n路遥经几郡，地尽到孤城。\n拜庙千山绿，登楼遍海清。\n何人共东望，日向积涛生。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "0a38e88a2b2775a794e0122a97b06a7f",
        "title": "书马如文石门居",
        "author": "无可",
        "content": "别业逸高情，暮泉喧客亭。\n林回天阙近，雨过石门青。\n野果谁来拾，山禽独卧听。\n要迎文会友，时复扫柴扃。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "60fd195aa8a85d3075d9569a2f59ac48",
        "title": "赋得望远山送客归",
        "author": "无可",
        "content": "遥山寒雨过，正向暮天横。\n隐隐凌云出，苍苍与水准。\n何时凝厚地，几处映孤城。\n归客秋风裏，回看伤别情。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "986b88ee6aeaa49e4f0685033aefef89",
        "title": "送宜春裴宰是将军旻之孙",
        "author": "无可",
        "content": "垂白方为县，徒知大父雄。\n山春南去棹，楚夜北飞鸿。\n迭嶂和云灭，孤城与岭通。\n谁知持惠化，一境动清风。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "8a4f9e66ae348887cb7834df48e188be",
        "title": "送朴山人归日本",
        "author": "无可",
        "content": "海霁晚帆开，应无乡信催。\n水从荒外积，人指日边回。\n望国乘风久，浮天绝岛来。\n傥因华夏使，书札转悠哉。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "0940d2e750515e32066afb7af78e2733",
        "title": "送李少府之任临邛",
        "author": "无可",
        "content": "邛南方作尉，调补一何卑。\n发论唯公干，承家乃帝枝。\n山长风袅栈，江荫石和澌。\n旧井王孙宅，还寻独有期。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "02cca6d46674be72aacffd844c3c3901",
        "title": "游山寺",
        "author": "无可",
        "content": "千峰路盘尽，林寺昔何名。\n步步入山影，房房闻水声。\n多年人迹断，残照石阴清。\n自可求居止，安閒过此生。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "de3ebb918cf0e8ce5d24fc48424eaa9f",
        "title": "酬姚员外见过林下",
        "author": "无可",
        "content": "扫苔迎五马，莳药过申钟。\n鹤共林僧见，云随野客逢。\n入楼山隔水，滴旆露垂松。\n日暮题诗去，空知雅调重。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "8f0c2acbbb1aca2eeec4d5b53d94340f",
        "title": "寄华州马戴",
        "author": "无可",
        "content": "三峰待秋上，鸟外挂衣巾。\n犹见无穷景，应非暂往身。\n水寒仙掌路，山远华阳人。\n欲问坛边月，寻思阙复新。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "e69d01a4d4394f9637f86abad9810a3c",
        "title": "秋夜寄青龙寺空贞二上人",
        "author": "无可",
        "content": "夜来思道侣，木叶向人飘。\n精舍池边古，秋山树下遥。\n磬寒彻几裏，云白已经宵。\n未得同居止，萧然自寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "871058be3626e8760963958d2d8decc8",
        "title": "过杏溪寺寄姚员外",
        "author": "无可",
        "content": "门径众峰头，盘岩复转沟。\n云僧随树老，杏水落江流。\n峡狖有时到，秦人今日游。\n谢公多晚眺，此景在南楼。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "5458c1601c9a9ade07cec68d68a55fe8",
        "title": "金州冬月陪太守游池",
        "author": "无可",
        "content": "残腊雪纷纷，林间起送君。\n苦吟行迥野，投迹向寒云。\n绝顶晴多去，幽泉冻不闻。\n唯应草堂寺，高枕脱人群。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "553d79141aa420a6f09ba91f165aecbe",
        "title": "秋寄从兄贾岛",
        "author": "无可",
        "content": "暝虫喧暮色，默思坐西林。\n听雨寒更彻，开门落叶深。\n昔因京邑病，并起洞庭心。\n亦是吾兄事，迟回共至今。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "06e1feb64edc831ec8729986584bf61d",
        "title": "新年",
        "author": "无可",
        "content": "燃灯朝复夕，渐作长年身。\n紫阁未归日，青门又见春。\n掩关寒过尽，开定草生新。\n自有林中趣，谁惊岁去频。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "0a072add9e14d0b82c5b4d7551fb05a1",
        "title": "夏日送崔秀才游南",
        "author": "无可",
        "content": "南方山水地，念子为贫游。\n纵是逢佳景，那能缓旅愁。\n夕阳行远道，烦暑在孤舟。\n莫向巴江过，猿啼促泪流。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "c6817588944b0b7102bfca6ea174b5a1",
        "title": "暮秋宿友人居",
        "author": "无可",
        "content": "招我郊居宿，开门但苦吟。\n秋眠山烧尽，暮歇竹园深。\n寒浦鸿相叫，风窗月欲沈。\n翻嫌坐禅石，不在此松阴。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "47a24c5b58489f3bd9f4ef4c4c62b17d",
        "title": "送李骑曹之武宁",
        "author": "无可",
        "content": "一岁一归宁，凉天数骑行。\n河来当塞曲，山远与沙平。\n纵猎旗风卷，听笳帐月生。\n新鸿引寒色，回日满京城。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "569ee09de5ba4fe6c45e260e37bde962",
        "title": "冬晚与诸文士会太仆田卿宅",
        "author": "无可",
        "content": "从容启华馆，馔玉复烧兰。\n是岁兹旬尽，良宵几刻残。\n风回松竹动，人息斗牛寒。\n此后思良集，须期月再圆。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "40506f1c2609b18fc46028af747f55e6",
        "title": "寒夜过睿川师院",
        "author": "无可",
        "content": "长生推献寿，法坐四朝登。\n问难无强敌，声名掩古僧。\n绝尘苔积地，栖竹鸟惊灯。\n语默俱忘寐，残窗半月棱。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "36ef13578b85e389bcc9022a2dcaae2e",
        "title": "送颢法师往太原讲兼呈李司徒",
        "author": "无可",
        "content": "近腊辞精舍，并州谒尚公。\n路长山忽尽，塞广雪无穷。\n讲席开晴垒，禅衣涉远风。\n闻经诸弟子，应满此门中。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "530d442f70d01b8a1d915407cf6ff667",
        "title": "冬日诸禅自商山礼正师真塔回见访",
        "author": "无可",
        "content": "久思今忽来，双屦污青苔。\n拂雪从山起，过房礼塔回。\n偈留闲夜作，禅请暂时开。\n欲作孤云去，赋诗余不才。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "7fee96f3548d1d7f277de3494023f5cc",
        "title": "赠圭峰禅师",
        "author": "无可",
        "content": "绝壑禅床底，泉分落石层。\n雾交高顶草，云隐下方灯。\n朝满倾心客，溪连学道僧。\n半旬持一食，此事有谁能。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "40bd55afb2027052f31a9ddf4a7e99fd",
        "title": "陪姚合游金州南池",
        "author": "无可",
        "content": "柳暗清波涨，冲萍复漱苔。\n张筵白鸟起，扫岸使君来。\n洲岛秋应没，荷花晚尽开。\n高城吹角绝，驺驭尚裴回。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "f2ce9e014ccf264e04ea3592a7c5afb9",
        "title": "夏日送田中丞赴蔡州",
        "author": "无可",
        "content": "出守汝南城，应多恋阙情。\n地遥人久望，风起旆初行。\n楚庙繁蝉断，淮田细雨生。\n赏心知有处，蒋宅古津平。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "251c6e6e677f565e9e40a7ae4e41f1f5",
        "title": "菊",
        "author": "无可",
        "content": "东篱摇落后，密艳被寒催。\n夹雨惊新拆，经霜忽尽开。\n野香盈客袖，禁蕊泛天杯。\n不共春兰并，悠扬远蝶来。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "cd373b9e93ef8155979a17723bbcff04",
        "title": "兰",
        "author": "无可",
        "content": "兰色结春光，氛氲掩众芳。\n过门阶露叶，寻泽径连香。\n畹静风吹乱，亭秋雨引长。\n灵均曾采撷，纫佩挂荷裳。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "c042610097d9c4360425b8e9a098c8eb",
        "title": "陨叶",
        "author": "无可",
        "content": "绕巷夹溪红，萧条逐北风。\n别林遗宿鸟，浮水载鸣虫。\n石小埋初尽，枝长落未终。\n带霜书丽什，闲读白云中。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "0376d587fda07afc5fbd43b184255761",
        "title": "经贞女祠",
        "author": "无可",
        "content": "朝赛暮还祈，开唐复历隋。\n精诚山雨至，岁月庙松衰。\n窥穴龙潭黑，过门鸟道危。\n不同巫峡女，来往楚王祠。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "d5139038735a0c5c644a0e5a8a7f4a3b",
        "title": "送田中丞使西戎",
        "author": "无可",
        "content": "朝元下赤墀，玉节使西夷。\n关陇风回首，河湟雪洒旗。\n碛砂行几月，戎帐到何时。\n应尽平生志，高全大国仪。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "7ad0b63bc38107fa372523d94866a363",
        "title": "送董正字归觐毗陵",
        "author": "无可",
        "content": "暂辞雠校去，未发见新鸿。\n路入江波上，人归楚邑东。\n山遥晴出树，野极暮连空。\n何以念兄弟，应思洁膳同。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "026c631e706bf098add0413250f7a8b7",
        "title": "冬夜姚侍御宅送李廓少府",
        "author": "无可",
        "content": "王事圭峰下，将还禁漏余。\n偶欢新岁近，惜别后期疏。\n雪罢见来吏，川昏聊整车。\n独吟多暇日，应寄柏台书。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "235d8a881b16eb6473459e1045d6bbbe",
        "title": "送沅江宋明府即开府璟之孙",
        "author": "无可",
        "content": "初闻从事日，鄂渚动芳菲。\n一遂钧衡荐，今为长吏归。\n人临沅水望，雁映楚山飞。\n唯有传声政，家风重发挥。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "0f9c575d6531c62af142eefa25a92114",
        "title": "大理正任二十和江淹拟古诗二十章寄示",
        "author": "无可",
        "content": "不啻回青眼，应疑似碧云。\n古风真往哲，雅道滥朝闻。\n活狱威豪右，销时赖典坟。\n如何经济意，未克致吾君。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "280adb161e1865bae59244507327f6e2",
        "title": "寄殿院薛侍御",
        "author": "无可",
        "content": "名高意本闲，浮俗自难攀。\n佐蜀连钱出，朝天獬豸还。\n回翔历清院，弹奏迥离班。\n休浣通玄旨，留僧昼掩关。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十三"
        }
    },
    {
        "uuid": "bfaf98d48c77ac198b52f003770ffa5f",
        "title": "酬厉侍御秋中思归树石所居见寄",
        "author": "无可",
        "content": "三峰居接近，数裏蹑云行。\n深去通仙境，思归厌宦名。\n月从高掌出，泉向乱松鸣。\n坐石眠霞侣，秋来短褐成。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "05a2fba64ef955295ca5064729051c7c",
        "title": "奉和段着作山居呈诸同志三首次本韵",
        "author": "无可",
        "content": "香花怀道侣，巾舄立双童。\n解印鸳鸿内，抽毫水石中。\n履温行烧地，衣赤动霞风。\n又似朝天去，诸僧不可同。\n官辞中秘府，疏放野麋齐。\n偃仰青霄近，登临白日低。\n折腰窥乳窦，定足涉冰溪。\n染翰挥岚翠，僧名几处题。\n暂收丹陛迹，独往乱山居。\n入雪知人远，眠云觉俗虚。\n足垂岩顶石，缨濯洞中渠。\n只见僧酬答，新归绝壑书。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "79eb317cb800b9d7be95a3df287e768b",
        "title": "春日送丽处士归龙山",
        "author": "无可",
        "content": "爱弟直霜台，家山羡独回。\n出门时返顾，何日更西来。\n柳亦临关发，花应到越开。\n渔舟谁伴上，依旧恣沿洄。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "3c4943003eaa9226a5dc1e06220edf5e",
        "title": "冬晚姚谏议宅会送元绪上人归南山",
        "author": "无可",
        "content": "禅客诗家见，凝寒忽告还。\n分题回谏笔，留偈在商关。\n盘径缘高雪，閒房在半山。\n自知麋鹿性，亦欲离人间。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "30cdb3324db779041dfd2b8b23eff4e6",
        "title": "送契公自桂阳赴南海",
        "author": "无可",
        "content": "南行登岭首，与俗洗烦埃。\n磬罢孤舟发，禅移积瘴开。\n中餐湘鸟下，朝讲海人来。\n莫便将经卷，炎方去不回。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "4028e037d03d17fd6b4f35f79f408c31",
        "title": "冬中与诸公会宿姚端公宅，怀永乐殷侍御",
        "author": "无可",
        "content": "柱史静开筵，所思何地偏。\n故人为县吏，五老远峰前。\n宾榻寒侵树，公庭夜落泉。\n会当随假务，一就白云禅。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "d8582b52c01ca2f9ec9bf0eac901a6f8",
        "title": "宿西岳白石院",
        "author": "无可",
        "content": "白石上嵌空，寒云西复东。\n瀑流悬住处，雏鹤失禅中。\n岳壁松多古，坛基雪不通。\n未能亲近去，拥褐愧相同。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "8ad3030cc37425c7d2a656c7b50e72af",
        "title": "送僧",
        "author": "无可",
        "content": "四海无拘系，行心兴自浓。\n百年三事衲，万里一枝筇。\n夜减当晴影，春消过雪踪。\n白云深处去，知宿在何峰。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "7f26ef8fa2d5c7de06777d845a093df1",
        "title": "秋暮与诸文士集宿姚端公所居",
        "author": "无可",
        "content": "宵清月复圆，共集侍臣筵。\n独寡区中学，空论树下禅。\n风多秋晚竹，云尽夜深天。\n此会东西去，堪愁又来年。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "dcbbd59f754a6fcb8ca90ff96b08494e",
        "title": "京口别崔固",
        "author": "无可",
        "content": "积雨晴时近，西风叶满泉。\n相逢嵩岳客，共听楚城蝉。\n宿馆横秋岛，归帆张远田。\n别君还寂寞，不似剡中年。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "49ee0fa00221e54e61bd768092a31060",
        "title": "吊从兄岛",
        "author": "无可",
        "content": "尽日叹沉沦，孤高碣石人。\n诗名从盖代，谪宦竟终身。\n蜀集重编否，巴仪薄葬新。\n青门临旧卷，欲见永无因。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "2b627944cf5735c62b45217124e564a5",
        "title": "题崔驸马林亭",
        "author": "无可",
        "content": "宫花野药半相和，藤蔓参差惜不科。\n纤草连门留径细，更买太湖千片石，迭成云顶绿嵾峨。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "6dc8319cc89a2d7f53669357340424f5",
        "title": "送韩校书赴江西",
        "author": "无可",
        "content": "车马东门别，扬帆过楚津。\n花繁期到幕，雪在已离秦。\n吟落江沙月，行飞驿骑尘。\n猿声孤岛雨，草色五湖春。\n折苇鸣风岸，遥烟起暮苹。\n鄱江连郡府，高兴寄何人。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "1d095a09fdea3cab481837b7adbb019c",
        "title": "送姚中丞赴陕州",
        "author": "无可",
        "content": "二陕周分地，恩除左掖臣。\n门阑开幕重，枪甲下天新。\n夹道行霜骑，迎风满草人。\n河流银汉水，城赛铁牛神。\n意气思高谢，依违许上陈。\n何妨向红旆，自与白云亲。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "4bf39a690cc9e1a8f306b3728bba3361",
        "title": "送李使君赴琼州兼五州招讨使",
        "author": "无可",
        "content": "分竹雄兼使，南方到海行。\n临门双旆引，隔岭五州迎。\n猿鹤同枝宿，兰蕉夹道生。\n云垂前骑失，山豁去帆轻。\n雨雾蒸秋岸，浪涛震夜城。\n政闲开迥阁，欹枕岛风清。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "aae850f139c8e0015101ae513974e72c",
        "title": "送杜司马再游蜀中",
        "author": "无可",
        "content": "为客应非愿，愁成欲别时。\n还游蜀国去，不惜杜陵期。\n剑水啼猿在，关林转栈迟。\n日光低峡口，雨势出蛾眉。\n山迥逢残角，云开识远夷。\n勿令双鬓髮，并向锦城衰。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "071024276310e05747126cd183b1bdf4",
        "title": "赠王将军",
        "author": "无可",
        "content": "勋高绝少年，分卫玉阶前。\n雄勇明王重，温恭执友贤。\n功书唐史满，名到虏庭偏。\n剑彩浮龙影，衣香袭御烟。\n搜书秋霁阁，走马夕阳田。\n急兔投深草，瞋鹰下半天。\n野人盈邸第，朝客醉盘筵。\n位在将军列，官随宪府迁。\n刻心思报国，吁气欲开边。\n选帅如公议，须知少比肩。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "26ef24c857a3fb68e9092b1f423c65bd",
        "title": "寄羽林卢大夫将军",
        "author": "无可",
        "content": "将军直禁闱，绣服耀金羁。\n羽卫九天静，英豪四塞知。\n望云回朔雁，隔水射宫麋。\n旧国无归思，秋堂梦战时。\n门风荀氏敌，剑艺霍家推。\n计日旌旄下，萧萧万马随。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "8ae3d541b28a76e8006c804ede99d636",
        "title": "书事寄万年厉员外",
        "author": "无可",
        "content": "帝城皆剧县，令尹美居东。\n遂拜赵张下，暂离星象中。\n拥归从北阙，送上动南宫。\n举起盆中日，驱行草上风。\n不惊卢犬吠，渐见夏台空。\n紫禁黄山绕，沧溟素浐通。\n封疆亲日月，邑裏出王公。\n逐盗千门启，兴祥五稼丰。\n胥徒迎晓集，赋税共秋终。\n条教关天道，歌谣入圣聪。\n土膏寒麦覆，人海昼尘蒙。\n廨宇松连翠，朝街日散红。\n文场新桂茂，粉署旧兰崇。\n留客把盈爵，抽毫咏早鸿。\n前驺潘岳贵，故里邵平穷。\n劝隐莲峰久，期耕树谷同。\n凫飞将去叶，剑气尚埋丰。\n何必华阴土，方垂拂拭功。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "2c0de0b8a80d76ac119bbf807f5566f6",
        "title": "小雪",
        "author": "无可",
        "content": "片片互玲珑，飞扬玉漏终。\n乍微全满地，渐密更无风。\n集物圆方别，连云远近同。\n作膏凝瘠土，呈瑞下深宫。\n气射重衣透，花窥小隙通。\n飘秦增旧岭，发汉揽长空。\n迥冒巢松鹤，孤鸣穴岛虫。\n过三知腊尽，盈尺贺年丰。\n委积休闻竹，稀疏渐见鸿。\n盖沙资澶漫，洒海助冲融。\n草木潜加润，山河更益雄。\n因知天地力，覆育有全功。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "5a8e1b4bbee584b4c7c137d4037b8148",
        "title": "和宾客相国咏雪诗",
        "author": "无可",
        "content": "近腊千岩白，迎春四气催。\n云阴连海起，风急度山来。\n尽日隋堤絮，经冬越岭梅。\n艳疑歌处散，轻似舞时回。\n道蕴诗传丽，相如赋骋才。\n霁添松筱媚，寒积蕙兰猜。\n暗涨宫池水，平封辇路埃。\n烛龙初照耀，巢鹤乍裴回。\n檐日琼先挂，墙风粉旋摧。\n五门环玉垒，双阙对瑶台。\n绮席陵寒坐，珠帘远曙开。\n灵芝霜下秀，仙桂月中栽。\n卷幌书千帙，援琴酒百杯。\n垂休编太史，呈瑞表中台。\n皓夜迷三径，浮光彻九垓。\n兹辰是丰岁，歌咏属良哉。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "1aaf7883f34167183686f9af71c81bc5",
        "title": "哭张籍司业",
        "author": "无可",
        "content": "先生抱衰疾，不起茂陵间。\n夕临诸孤少，荒居吊客还。\n遗文禅东岳，留语葬乡山。\n多雨铭旌故，残灯素帐闲。\n乐章谁与集，垄树即堪攀。\n神理今难问，予将叫帝关。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "4e61b8a9c976335bd35902921398e444",
        "title": "寄题庐山二林寺",
        "author": "无可",
        "content": "庐岳东南秀，香花惠远踪。\n名齐松岭峻，气比沃州浓。\n积岫连何处，幽崖越几重。\n双流湓隐隐，九派棹憧憧。\n山限东西寺，林交旦暮钟。\n半天倾瀑溜，数郡见炉峰。\n岩并金绳道，潭分玉像容。\n江微匡俗路，日杲晋朝松。\n棕径新苞拆，梅篱故叶壅。\n岚光生迭砌，霞焰发高墉。\n窗籁虚闻狖，庭烟黑过龙。\n定僧仙峤起，逋客虎溪逢。\n濩落垂杨户，荒凉种杏封。\n塔留红舍利，池吐白芙蓉。\n画壁披云见，禅衣对鹤缝。\n喧经泉滴沥，没履草丰茸。\n翠窦欹攀乳，苔桥侧杖筇。\n探奇盈梦想，搜峭涤心胸。\n冥奥终难尽，登临惜未从。\n上方薇蕨满，归去养乖慵。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "ec4f33fdea1a94d184e8263582eaa4a5",
        "title": "御沟水",
        "author": "无可",
        "content": "鉴禁疏云数道开，垂风岸柳拂青苔。\n银波玉沫空池去，曾历千岩万壑来。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    },
    {
        "uuid": "aa41a3661afa733141c8e15caafd15c7",
        "title": "中秋月彩如昼，寄上南海从翁侍御",
        "author": "无可",
        "content": "海静天高景气殊，鲸睛失彩蚌潜珠。\n不知今夜越台上，望见瀛洲方丈无。",
        "dynasty": "唐",
        "collection_info": {
            "collection": "御定全唐诗",
            "volume": "卷八百一十四"
        }
    }
]