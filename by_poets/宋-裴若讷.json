[
    {
        "title": "书怀呈江阴军",
        "author": "裴若讷",
        "content": "男儿忧道不忧贫，匣有焦桐箧有文。\n却访姑苏台下隐，满船明月一溪云。",
        "dynasty": "宋",
        "collection_info": null
    },
    {
        "title": "江阴绝句",
        "author": "裴若讷",
        "content": "紫莼江上是吾家，一叶扁舟一钓车。\n何必陶公种鱼法，雨汀烟渚尽生涯。",
        "dynasty": "宋",
        "collection_info": null
    },
    {
        "title": "句",
        "author": "裴若讷",
        "content": "渔人借问去何处，白酒香甜紫蟹肥。",
        "dynasty": "宋",
        "collection_info": null
    }
]