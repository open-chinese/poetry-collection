[
    {
        "title": "寒食",
        "author": "陈元老",
        "content": "至后百五日，春光无火晨。\n金钿沽酒妾，罗袜弄毬人。\n鶑语如留意，花枝不卖贫。\n东园旧桃李，红白尽成尘。",
        "dynasty": "宋",
        "collection_info": null
    },
    {
        "title": "登科",
        "author": "陈元老",
        "content": "引领羣仙上紫微，云间相逐步相随。\n桃花直透三层浪，桂子高攀第一枝。\n阆苑更无前骤马，杏园都是后题诗。\n男儿显达当如此，满袖馨香天下知。",
        "dynasty": "宋",
        "collection_info": null
    },
    {
        "title": "道士",
        "author": "陈元老",
        "content": "头戴鹿胎皮，身披鹤氅衣。\n月寒丹井立，霜白醮坛归。",
        "dynasty": "宋",
        "collection_info": null
    }
]