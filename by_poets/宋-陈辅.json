[
    {
        "uuid": "ea580b704d1c3a6a94a46fcbc490576f",
        "title": "访杨湖阴不遇因题其门",
        "author": "陈辅",
        "content": "北山松枌未飘花，白下风轻麦脚斜。\n身似旧时王谢燕，一年一度到君家。",
        "dynasty": "宋",
        "collection_info": null
    },
    {
        "uuid": "cecd65fe399db2f5eb5a8c655d0bba1b",
        "title": "上荆公生辰",
        "author": "陈辅",
        "content": "十月江南已得霜，相君门客小山房。\n冬深柏子和香扫，准备生辰作好香。",
        "dynasty": "宋",
        "collection_info": null
    },
    {
        "uuid": "48f08239579625f058767a656d4bf3d1",
        "title": "题所居",
        "author": "陈辅",
        "content": "湖水山云绕县斜，茂林修竹野人家。\n宿酲过午无人问，卧听东风扫落花。",
        "dynasty": "宋",
        "collection_info": null
    },
    {
        "uuid": "e87883e7d22ef11fe3b1b3164896a26d",
        "title": "梁父吟",
        "author": "陈辅",
        "content": "梁父吟，泰山之顶可埋金。\n噫嘻蜀道徒崎嵚，南风来舜琴。\n梁父吟，佳人未偶频伤心。\n四时有恨秋偏深，绿丝空满簪。",
        "dynasty": "宋",
        "collection_info": null
    },
    {
        "uuid": "66ca5e1304da1a3e7292e29f490ebbcf",
        "title": "湖上有作",
        "author": "陈辅",
        "content": "平湖共天远，浸月坐寒光。\n乘流溯荃璧，掉舟寻药房。\n佳人折轻荷，随风来珍香。\n顾盼但微笑，眉宇何清扬。\n日暮共携手，遥指烟中湘。",
        "dynasty": "宋",
        "collection_info": null
    },
    {
        "uuid": "c0ba71ac8e12894349c2e25397bcc608",
        "title": "题茅山",
        "author": "陈辅",
        "content": "积金峰顶作屏遮，宝阁横空迭彩霞。\n鹤驾往来茅许宅，龙軿交会郭杨家。\n洞天有望人如玉，尘世休观事若麻。\n我是方台旧僚友，盍寻归路种云芽。",
        "dynasty": "宋",
        "collection_info": null
    },
    {
        "uuid": "75aa8e40c5589d2485336ef125b16dee",
        "title": "下泊宫",
        "author": "陈辅",
        "content": "咸阳龙虎此飞昇，二弟东山道亦成。\n不见棠梨司命宅，空余丹井一泓清。",
        "dynasty": "宋",
        "collection_info": null
    },
    {
        "uuid": "0970ff787898cb05e23e12746a9bb52e",
        "title": "玉兰",
        "author": "陈辅",
        "content": "内史北轩多种竹，隠居南洞少栽花。\n蓝桥西路青青处，拾得璚儿似虎牙。",
        "dynasty": "宋",
        "collection_info": null
    },
    {
        "uuid": "1a3a7a72d102815cd194ac2f39863dc9",
        "title": "送曾公衮赴宣幕",
        "author": "陈辅",
        "content": "当年枳棘藴飞凰，遗爱犹存蔽芾棠。\n秋水红蕖新幕府，春风绿草旧池塘。\n芝生瑶圃三重秀，玉出蓝田一尺长。\n去去宣城勿留滞，谢家勋业待诸郎。",
        "dynasty": "宋",
        "collection_info": null
    },
    {
        "uuid": "4fc7433dc86f24406ac0daad7b50ba7d",
        "title": "牛角歌",
        "author": "陈辅",
        "content": "牛角歌，牛角歌，日暮寒云满碧陂。\n骑牛下山归曲阿，湖烟湿我蓑。\n牛角歌，牛角歌，浩浩者水鱼弗过。\n夷吾向说不我和，呜呼夷吾奈若何。",
        "dynasty": "宋",
        "collection_info": null
    },
    {
        "uuid": "16185fb16ff9eefc5fbe6e0a8e6a165f",
        "title": "悲昔游",
        "author": "陈辅",
        "content": "昔吟梁父思泰山，又歌牛角悲其寒。\n鲍徐英魄今何在，岭云关月何漫漫。\n少强眼为伤时切，老大昏花心易急。\n石岩题墨几秋风，人世功名杳无迹。\n君不见汉千秋，唐马周，玄谈徒步皆公侯。\n贾生竟止梁王傅，三世郎官虚白头。\n风云自古虽伤偶，用舍何尝繫能否。\n但知信足任平生，计度不如多饮酒。\n愿将梁父吟，变作杜宇之声音。\n愿将牛角歌，转调紫芝絃玉琴。\n五陵石马散黎轴，惟有箕山青到今。",
        "dynasty": "宋",
        "collection_info": null
    },
    {
        "uuid": "d44bea2386b42a4a585457b7cfef979c",
        "title": "登北固山",
        "author": "陈辅",
        "content": "古城龙顶直，孤角雁行稀。\n海月天悬镜，江云地作衣。\n楚封山或是，秦凿事还非。\n千古英雄恨，渔人一笑微。",
        "dynasty": "宋",
        "collection_info": null
    },
    {
        "uuid": "293bf312f6778c5004110dc5268d8d6f",
        "title": "过延陵",
        "author": "陈辅",
        "content": "两年一剑为谁留，古邑重来四十秋。\n不是过辞元亮酒，知公偏爱赤松游。",
        "dynasty": "宋",
        "collection_info": null
    },
    {
        "uuid": "5ca3779ff24ac3c33cbf389303d92134",
        "title": "山居  其一",
        "author": "陈辅",
        "content": "山居老树秋还青，山下渔舟傍晚汀。\n一笛月明人不识，自家吹与自家听。",
        "dynasty": "宋",
        "collection_info": null
    },
    {
        "uuid": "c4c3b3dfc5608a704c0ac5a0b5969fe6",
        "title": "山居  其二",
        "author": "陈辅",
        "content": "山腰石有千年古，海眼泉无一日干。\n天下苍生望霖雨，不知龙在此中蟠。",
        "dynasty": "宋",
        "collection_info": null
    },
    {
        "uuid": "32d9d0d7606d72a9817f7a7833965216",
        "title": "诗二首  其一",
        "author": "陈辅",
        "content": "牛斗东边窄，三吴西角深。\n山能醒客酒，江会冷人心。",
        "dynasty": "宋",
        "collection_info": null
    },
    {
        "uuid": "aeca2311b15bf8dde6fe8f910f82b7e0",
        "title": "诗二首  其二",
        "author": "陈辅",
        "content": "山悲秦凿迷徙浦，柳怨隋奢失故宫。\n六代兴亡明舍火，五州松竹渡瓯风。",
        "dynasty": "宋",
        "collection_info": null
    },
    {
        "uuid": "1a26ac0ecb2737e1faab20e74eb0f52e",
        "title": "句  其一",
        "author": "陈辅",
        "content": "渌水桥边驻短篷。",
        "dynasty": "宋",
        "collection_info": null
    },
    {
        "uuid": "27d7770596e1ee7e07ef0accd525544a",
        "title": "句  其二",
        "author": "陈辅",
        "content": "云树天低楚，烟汀地失吴。",
        "dynasty": "宋",
        "collection_info": null
    },
    {
        "uuid": "e5352939b3a03a5538017617ea66fbed",
        "title": "句  其三",
        "author": "陈辅",
        "content": "含识应为狮子去，却来重载法王身。",
        "dynasty": "宋",
        "collection_info": null
    }
]