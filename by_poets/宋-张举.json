[
    {
        "title": "吕子进知睦州予追送累日别后寄之",
        "author": "张举",
        "content": "篱鷃云鹏各有程，匆匆相别未忘情。\n恨君不在篷笼底，共听萧萧夜雨声。",
        "dynasty": "宋",
        "collection_info": null
    },
    {
        "title": "梦中作",
        "author": "张举",
        "content": "楚峡云娇宋玉愁，月明溪浄印银鈎。\n襄王定是思前梦，又抱霞衾上玉楼。",
        "dynasty": "宋",
        "collection_info": null
    },
    {
        "title": "游山寺",
        "author": "张举",
        "content": "冻仆堆堆依竈燎，山僧草草具盘飧。\n井丹已厌尝葱叶，庾亮何劳借薤根。",
        "dynasty": "宋",
        "collection_info": null
    },
    {
        "title": "句  其一",
        "author": "张举",
        "content": "无限寒鸦冒雨飞，红树高高出粉墙。",
        "dynasty": "宋",
        "collection_info": null
    },
    {
        "title": "句  其二",
        "author": "张举",
        "content": "苦厌尘沙随马足，却思风浪拍船头。",
        "dynasty": "宋",
        "collection_info": null
    }
]