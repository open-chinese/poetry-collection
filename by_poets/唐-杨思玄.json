[
    {
        "uuid": "4d5bf1e7a4d756d31eb9772804bf47b5",
        "title": "奉和圣制过温汤",
        "author": "杨思玄",
        "content": "丰城观汉迹，温谷幸秦余。\n地接幽王垒，涂分郑国渠。\n风威肃文卫，日彩镜雕舆。\n远岫凝氛重，寒丛对影疎。\n迴瞻汉章阙，佳气满宸居。",
        "dynasty": "唐",
        "collection_info": null
    },
    {
        "uuid": "e13e80e5e61af3b02381fad086d030f8",
        "title": "奉和别鲁王",
        "author": "杨思玄",
        "content": "元王诗传博，文后宠灵优。\n鹤盖动宸眷，龙章送远游。\n函关疏别道，灞岸引行舟。\n北林分苑树，东流溢御沟。\n鸟声含羽碎，骑影曳花浮。\n圣泽九垓普，天文七曜周。\n方图献雅乐，簪带奉鸣球。",
        "dynasty": "唐",
        "collection_info": null
    },
    {
        "uuid": "15a48e383faabad27e2850abbb6f6d26",
        "title": "奉和圣制过温汤",
        "author": "杨思玄",
        "content": "丰城观汉迹，温谷幸秦余。\n地接幽王垒，涂分郑国渠。\n风威肃文卫，日彩镜雕舆。\n远岫凝氛重，寒丛对影疏。\n回瞻汉章阙，佳气满宸居。",
        "dynasty": "唐",
        "collection_info": {
            "collection": "御定全唐诗",
            "volume": "卷四十四"
        }
    }
]