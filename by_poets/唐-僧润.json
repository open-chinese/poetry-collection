[
    {
        "uuid": "1faf19c0158a1e405a02f4c7175a4864",
        "title": "因览《宝林传》",
        "author": "僧润",
        "content": "祖月禅风集《宝林》，二千余载道堪寻。\n虽分西国与东国，不隔人心到佛心。\n迦叶最初传去盛，慧能末后得来深。\n览期顿悟超凡众，嗟彼常迷古与今。",
        "dynasty": "唐",
        "collection_info": null
    },
    {
        "uuid": "060fcafa48e97cb57a08b165680b4415",
        "title": "赠道者",
        "author": "僧润",
        "content": "一语真空出世间，可怜迷者蚁循环。\n此生胜坐三禅乐，好句常吟万事闲。\n秋月圆来看尽夜，野云散去落何山？到头自了方为了，休执他经扣祖关。",
        "dynasty": "唐",
        "collection_info": null
    },
    {
        "uuid": "d903b7fc4dba20b23a14c564bd808024",
        "title": "赠禅客",
        "author": "僧润",
        "content": "了妄归真万虑空，河沙凡圣体通同。\n迷来尽似蛾投焰，悟去皆如鹤出笼。\n片月影分千涧水，孤松声任四时风。\n直须密契心心地，休苦劳生睡梦中。\n（见影宋本《景德传灯录》卷二九）（按：《宝林传》为贞元十七年释智炬作。\n僧润时代在智炬以后。\n）。",
        "dynasty": "唐",
        "collection_info": null
    }
]