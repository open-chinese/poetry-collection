[
    {
        "uuid": "886fd8cf374b62c81328133a01e4c367",
        "title": "相和歌辞：江南曲",
        "author": "刘昚虚",
        "content": "美人何荡漾，湖上风月长。\n玉手欲有赠，裴回双鸣珰。\n歌声随渌水，怨色起朝阳。\n日暮还家望，云波横洞房。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "a5638f6ca92130aa37b8963e1a9b0ca8",
        "title": "江南曲",
        "author": "刘昚虚",
        "content": "美人何荡漾，湖上风日长。\n玉手欲有赠，裴回双明珰。\n歌声随绿水，怨色起青阳。\n日暮还家望，云波横洞房。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    },
    {
        "uuid": "dc2858565b8e08414a58acbd2f8a4c81",
        "title": "九日送人",
        "author": "刘昚虚",
        "content": "海上正摇落，客中还别离。\n同舟去未已，远送新相知。\n流水意何极，满尊徒尔为。\n从来菊花节，早已醉东篱。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    },
    {
        "uuid": "8f1d002e0e5c6e218a766207f0d61963",
        "title": "暮秋扬子江寄孟浩然",
        "author": "刘昚虚",
        "content": "木叶纷纷下，东南日烟霜。\n林山相晚暮，天海空青苍。\n暝色况复久，秋声亦何长。\n孤舟兼微月，独夜仍越乡。\n寒笛对京口，故人在襄阳。\n咏思劳今夕，江汉遥相望。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    },
    {
        "uuid": "44dc658c717dcfd5486872f2d2966cf1",
        "title": "浔阳陶氏别业",
        "author": "刘昚虚",
        "content": "陶家习先隐，种柳长江边。\n朝夕浔阳郭，白衣来几年。\n霁云明孤岭，秋水澄寒天。\n物象自清旷，野情何绵联。\n萧萧丘中赏，明宰非徒然。\n愿守黍稷税，归耕东山田。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    },
    {
        "uuid": "458bd86df47cc7ce462912f64f6cfbe3",
        "title": "登庐山峰顶寺",
        "author": "刘昚虚",
        "content": "孤峰临万象，秋气何高清。\n天际南郡出，林端西江明。\n山门二缁叟，振锡闻幽声。\n心照有无界，业悬前后生。\n虽知真机静，尚与爱网并。\n方首金门路，未遑参道情。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    },
    {
        "uuid": "393df185d99d66edfa33681a7c7a98b2",
        "title": "寻东溪还湖中作",
        "author": "刘昚虚",
        "content": "出山更回首，日暮清溪深。\n东岭新别处，数猿叫空林。\n昔游有初迹，此路还独寻。\n幽兴方在往，归怀复为今。\n云峰劳前意，湖水成远心。\n望望已超越，坐鸣舟中琴。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    },
    {
        "uuid": "8ff4bfa2e3b37f9f3292886fb7ae9c0e",
        "title": "送韩平兼寄郭微",
        "author": "刘昚虚",
        "content": "上客夜相过，小童能酤酒。\n即为临水处，正值归雁后。\n前路望乡山，近家见门柳。\n到时春未暮，风景自应有。\n余忆东州人，经年别来久。\n殷勤为传语，日夕念携手。\n兼问前寄书，书中复达否。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    },
    {
        "uuid": "9dd227656b07db86d97fb1b7fb0a50c7",
        "title": "寄阎防",
        "author": "刘昚虚",
        "content": "青冥南山口，君与缁锡邻。\n深路入古寺，乱花随暮春。\n纷纷对寂寞，往往落衣巾。\n松色空照水，经声时有人。\n晚心复南望，山远情独亲。\n应以修往业，亦惟立此身。\n深林度空夜，烟月资清真。\n莫叹文明日，弥年徒隐沦。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    },
    {
        "uuid": "c74198d3e7dfc87b7c7f974156a1b4dc",
        "title": "海上诗送薛文学归海东",
        "author": "刘昚虚",
        "content": "何处归且远，送君东悠悠。\n沧溟千万里，日夜一孤舟。\n旷望绝国所，微茫天际愁。\n有时近仙境，不定若梦游。\n或见青色古，孤山百里秋。\n前心方杳眇，后路劳夷犹。\n离别惜吾道，风波敬皇休。\n春浮花气远，思逐海水流。\n日暮骊歌后，永怀空沧洲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    },
    {
        "uuid": "fe374a73d81dfa0b60e82042e2819736",
        "title": "越中问海客",
        "author": "刘昚虚",
        "content": "风雨沧洲暮，一帆今始归。\n自云发南海，万里速如飞。\n初谓落何处，永将无所依。\n冥茫渐西见，山色越中微。\n谁念去时远，人经此路稀。\n泊舟悲且泣，使我亦沾衣。\n浮海焉用说，忆乡难久违。\n纵为鲁连子，山路有柴扉。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    },
    {
        "uuid": "287f1c8afd94993bd9c3533820dbe6fb",
        "title": "阙题",
        "author": "刘昚虚",
        "content": "道由白云尽，春与青溪长。\n时有落花至，远随流水香。\n闲门向山路，深柳读书堂。\n幽映每白日，清辉照衣裳。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    },
    {
        "uuid": "2d3d12273ce16923eecdbe1435e41fce",
        "title": "寄江滔求孟六遗文",
        "author": "刘昚虚",
        "content": "南望襄阳路，思君情转亲。\n偏知汉水广，应与孟家邻。\n在日贪为善，昨来闻更贫。\n相如有遗草，一为问家人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    },
    {
        "uuid": "9dd8965b2831e19fa035980d1a437a67",
        "title": "积雪为小山",
        "author": "刘昚虚",
        "content": "飞雪伴春还，春庭晓自闲。\n虚心应任道，遇赏遂成山。\n峰小形全秀，岩虚势莫攀。\n以幽能皎洁，谓近可迴圈。\n孤影临冰镜，寒光对玉颜。\n不随迟日尽，留顾岁华间。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    },
    {
        "uuid": "7893192c9525b1e764939b8613cd3c90",
        "title": "赠乔琳",
        "author": "刘昚虚",
        "content": "去年上策不见收，今年寄食仍淹留。\n羡君有酒能共醉，如今七贵方自尊，羡君不过七贵门。\n丈夫会应有知己，",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    },
    {
        "uuid": "c8c12c6cf795bf96aa631ebb93135eb4",
        "title": "茙葵花歌",
        "author": "刘昚虚",
        "content": "昨日一花开，今日一花开；今日花正好，昨日花已老。\n人生不得长少年，莫惜床头酤酒钱；请君有钱向酒家，",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    },
    {
        "uuid": "4a6060fd37e70dfb7868f49cae0a1316",
        "title": "句",
        "author": "刘昚虚",
        "content": "归梦如春水，悠悠绕故乡。\n驻马渡江处，望乡待归舟。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十六"
        }
    }
]