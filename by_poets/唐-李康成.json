[
    {
        "uuid": "f4433cfb093af57af5559b91ecab124b",
        "title": "杂曲歌辞 自君之出矣",
        "author": "李康成",
        "content": "自君之出矣，弦吹绝无声。\n思君如百草，撩乱逐春生。",
        "dynasty": "唐",
        "collection_info": null
    },
    {
        "uuid": "9db46b1cad1d3fd0c0c5e5eb655dc7a3",
        "title": "江南行",
        "author": "李康成",
        "content": "杨柳青青莺欲啼，风光摇荡绿苹齐，金阴城头日色低。\n日色低，情难极，水中凫鹥双比翼。",
        "dynasty": "唐",
        "collection_info": null
    },
    {
        "uuid": "a8213d99e82253644a95f55283cce09f",
        "title": "采莲曲",
        "author": "李康成",
        "content": "采莲去，月没春江曙。\n翠钿红袖水中央，青荷莲子杂衣香，云起风生归路长。\n归路长，那得久。\n各迴船，两摇手。",
        "dynasty": "唐",
        "collection_info": null
    },
    {
        "uuid": "4acd31df25507a5ad213664fe1446890",
        "title": "玉华仙子歌",
        "author": "李康成",
        "content": "紫阳仙子名玉华，珠盘承露饵丹砂。\n转态凝情五云裏，娇颜千岁芙蓉花。\n紫阳綵女矜无数，遥见玉华皆掩嫭。\n高堂初日不成妍，洛渚流风徒自怜。\n璇阶霓绮阁，碧题霜罗幕。\n仙娥桂树长自春，王母桃花未尝落。\n上元夫人宾上清，深宫寂历厌层城。\n解佩空怜郑交甫，吹箫不逐许飞琼。\n溶溶紫庭步，渺渺瀛台路。\n兰陵贵士谢相逢，济北风生尚迴顾。\n沧洲傲吏爱金丹，清心迴望云之端。\n羽盖霓裳一相识，传情写念长无极。\n长无极，永相随。\n攀霄历金阙，弄影下瑶池。\n夕宿紫府云母帐，朝餐玄圃昆崙芝。\n不学兰香中道绝，却教青鸟报相思。",
        "dynasty": "唐",
        "collection_info": null
    },
    {
        "uuid": "9d7499065ac7e5dff43ab134a13fd11a",
        "title": "句",
        "author": "李康成",
        "content": "因缘苟会合，万里犹同乡。\n运命尚不谐，隔壁无津梁。",
        "dynasty": "唐",
        "collection_info": null
    },
    {
        "uuid": "6793bfa37eca60a2cc3dcd0f923df048",
        "title": "河阳店家女（仅存六句）",
        "author": "李康成",
        "content": "因缘苟合会（《适园丛书》本及《文献通考·经籍考》皆作「会合」），万里犹同乡。\n运命倘不谐，隔壁无津梁。\n传语王家子，何为不自量？（见宋刘克庄《后邨先生大全集》卷一七七《诗话续集》引康成辑《玉台后集》）（〖1〗刘克庄云：《玉台后集》「中间自载其诗八首，……如《河阳店家女》长篇一首，押五十二韵，若欲与《木兰》及『孔雀东南飞』之作方驾者。\n末云：『因缘……津梁。\n』亦佳。\n但木兰始代父征伐，终洁身来归；仲卿妻死不事二夫，二篇庶几发乎情性，止乎礼义。\n店家女则异是。\n王妪儿虽蓬头历齿，母许婿之矣，女慕郑家郎裘马之盛，背母而奔之，康成卒章都无讥贬，反云：『传语王家子，何为不自量？』岂诗人之义哉！」按：《文献通考·经籍考》摘录后村语，仅至「亦佳」止，《全唐诗》卷二百三据以收入，缺末二句，本事亦未详。\n今具录之，以供治盛唐诗者参详。\n）。",
        "dynasty": "唐",
        "collection_info": null
    },
    {
        "uuid": "3d026d223f0e208fb4f2dc237c98b654",
        "title": "采莲曲",
        "author": "李康成",
        "content": "采莲去，月没春江曙。\n翠钿红袖水中央，各回船，两摇手。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零三"
        }
    },
    {
        "uuid": "bcbb48be7ba3fd2d02160b1f3b622c1d",
        "title": "玉华仙子歌",
        "author": "李康成",
        "content": "紫阳仙子名玉华，珠盘承露饵丹砂。\n转态凝情五云裏，高堂初日不成妍，洛渚流风徒自怜。\n璇阶霓绮阁，上元夫人宾上清，深宫寂历厌层城。\n解佩空怜郑交甫，兰陵贵士谢相逢，济北风生尚回顾。\n沧洲傲吏爱金丹，长无极，永相随。\n攀霄历金阙，弄影下瑶池。\n夕宿紫府云母帐，朝餐玄圃昆仑芝。\n不学兰香中道绝，",
        "dynasty": "唐",
        "collection_info": {
            "collection": "御定全唐诗",
            "volume": "卷二百零三"
        }
    },
    {
        "uuid": "cd0a1098cec350b6af278ed7a79be915",
        "title": "句",
        "author": "李康成",
        "content": "因缘苟会合，万里犹同乡。\n运命倘不谐，隔壁无津梁。\n（《经籍考》云：康成编《玉台后集》，中间自载其诗八首，如《河阳居家女》长篇一首，押五十二韵，",
        "dynasty": "唐",
        "collection_info": {
            "collection": "御定全唐诗",
            "volume": "卷二百零三"
        }
    }
]