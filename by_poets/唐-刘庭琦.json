[
    {
        "title": "从军",
        "author": "刘庭琦",
        "content": "朔风吹寒塞，胡沙千万里。\n阵云出岱山，孤月生海水。\n决胜方求敌，衔恩本轻死。\n萧萧牧马鸣，中夜拔劒起。",
        "dynasty": "唐",
        "collection_info": null
    },
    {
        "title": "奉和圣制瑞雪篇",
        "author": "刘庭琦",
        "content": "紫宸飞雪晓裴回，层阁重门雪照开。\n九衢皛耀浮埃尽，千品差池贽帛来。\n何处田中非种玉，谁家院裏不生梅？\n埋云翳景无穷已，因风落地吹还起。\n先过翡翠宝房中，转入鸳鸯金殿裏。\n美人含笑出联翩，艳逸相轻鬬容止。\n罗衣点着浑是花，玉手抟来半成水。\n奕奕纷纷何所如，顿忆杨园二月初。\n羞同班女高秋扇，欲照明王乙夜书。\n姑射山中符圣寿，芙蓉阙下降神车。\n愿随睿泽流无限，长报丰年贵有余。",
        "dynasty": "唐",
        "collection_info": null
    },
    {
        "title": "咏木槿树题武进文明府厅",
        "author": "刘庭琦",
        "content": "物情良可见，人事不胜悲。\n莫恃朝荣好，君看暮落时。",
        "dynasty": "唐",
        "collection_info": null
    },
    {
        "title": "铜雀台",
        "author": "刘庭琦",
        "content": "铜台宫观委灰尘，魏主园林漳水滨。\n即今西望犹堪思，况復当时歌舞人。",
        "dynasty": "唐",
        "collection_info": null
    },
    {
        "title": "从军",
        "author": "刘庭琦",
        "content": "朔风吹寒塞，胡沙千万里。陈云出岱山，孤月生海水。\n决胜方求敌，衔恩本轻死。萧萧牧马鸣，中夜拔剑起。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十"
        }
    },
    {
        "title": "奉和圣制瑞雪篇",
        "author": "刘庭琦",
        "content": "紫宸飞雪晓裴回，层阁重门雪照开。九衢皛耀浮埃尽，\n埋云翳景无穷已，因风落地吹还起。先过翡翠宝房中，\n罗衣点着浑是花，玉手抟来半成水。奕奕纷纷何所如，\n姑射山中符圣寿，芙蓉阙下降神车。愿随睿泽流无限，",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十"
        }
    },
    {
        "title": "咏木槿树题武进文明府厅",
        "author": "刘庭琦",
        "content": "物情良可见，人事不胜悲。莫恃朝荣好，君看暮落时。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十"
        }
    },
    {
        "title": "铜雀台",
        "author": "刘庭琦",
        "content": "铜台宫观委灰尘，魏主园林漳水滨。\n即今西望犹堪思，况复当时歌舞人。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十"
        }
    }
]