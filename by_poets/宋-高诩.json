[
    {
        "uuid": "397d4f84ba0f1516ae86102ed5f4db93",
        "title": "谒阙里  其一",
        "author": "高诩",
        "content": "帝王而下几兴亡，销尽繁华作战场。\n惟有东家诗礼在，子孙万古读书堂。",
        "dynasty": "宋",
        "collection_info": null
    },
    {
        "uuid": "bbccf3f3502b6fb6d0c3a434164cc6fe",
        "title": "谒阙里  其二",
        "author": "高诩",
        "content": "六经不幸火于秦，日月曾何碍片云。\n用舍从来关治乱，皇天本不丧斯文。",
        "dynasty": "宋",
        "collection_info": null
    }
]