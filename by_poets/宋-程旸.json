[
    {
        "uuid": "051e76f483790b43556c18be91a93b76",
        "title": "团练统制程公全哀輓  其一",
        "author": "程旸",
        "content": "江蹟留空垒，牙枭谶异征。\n报君忠贯日，吞虏气填膺。\n死战悲杨业，生降唾李陵。\n哀荣褒典厚，主上已中兴。",
        "dynasty": "宋",
        "collection_info": null
    },
    {
        "uuid": "2c661a5d9c5b50a676fa83f67fe0fe28",
        "title": "团练统制程公全哀輓  其二",
        "author": "程旸",
        "content": "举宗南渡日，相恃得元戎。\n谱系通江左，家声愧洛中。\n一抔埋宝剑，三锡负彤弓。\n谁念辕门士，哀歌彻昊穹。",
        "dynasty": "宋",
        "collection_info": null
    }
]