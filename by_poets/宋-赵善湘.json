[
    {
        "uuid": "2a452bce877501e44a99957185cf0dd0",
        "title": "锦绣谷亭",
        "author": "赵善湘",
        "content": "神仙楼观倚空欹，飞上金鰲背上骑。\n万里江山成独立，一天云雨欲低垂。\n人间安得如斯地，事外方知有此奇。\n唤取谪仙来共话，从教习日醉题诗。",
        "dynasty": "宋",
        "collection_info": null
    },
    {
        "uuid": "066988e5e8f807e97947989f61614679",
        "title": "句",
        "author": "赵善湘",
        "content": "正是澄清秋雨夜，空传玉蕊发春晴。",
        "dynasty": "宋",
        "collection_info": null
    }
]