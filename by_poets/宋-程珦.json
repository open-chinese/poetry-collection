[
    {
        "uuid": "6a4e67a866ebc7351aae696cb7335b61",
        "title": "咏濯缨亭",
        "author": "程珦",
        "content": "西园胜迹名天下，唐相经营用意工。\n岛屿回环压湖面，楼台重复倚云空。\n濯缨泉洁存遗迹，促轸亭空想旧风。\n公暇未应无客会，春游更喜与民同。",
        "dynasty": "宋",
        "collection_info": null
    },
    {
        "uuid": "0eba07dcb3a1173c0092f743c33e4944",
        "title": "游寿安山示二子颐颢",
        "author": "程珦",
        "content": "藏拙归来已十年，身心世事不相关。\n洛阳山水寻须遍，更有何人似我閒。",
        "dynasty": "宋",
        "collection_info": null
    }
]