[
    {
        "title": "喜迁莺 腊天初晓",
        "author": "杨再可",
        "content": "腊天初晓，庆五色瑞云，华轩呈绕。\n紫府真人，丹台仙伯，合降世间荣耀。\n彩笔素题，篇翰未减，家声词藻。\n秀眉宇，俊丰标阀阅，声名都好。\n富贵长欢笑。\n此际锦堂，移下蓬莱岛。\n妙舞蹁跹，清歌宛转，两行翠娥燕赵。\n劝饮百千锺酒，岁岁朱颜不老。\n春近也，看香红又怕，小桃开了。",
        "dynasty": "宋",
        "collection_info": null
    }
]