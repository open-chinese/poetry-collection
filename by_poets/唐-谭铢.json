[
    {
        "uuid": "fece21a394c3e09d2b9d95359b8429d4",
        "title": "题九华山",
        "author": "谭铢",
        "content": "忆闻九华山，尚在童稚年。\n浮沈任名路，窥仰会无缘。\n罢职池阳时，復遭迎送牵。\n因兹契诚愿，瞩望枕席前。\n况值春正浓，气色无不全。\n或如碧玉静，或似青霭鲜。\n或接白云堆，或暎红霞天。\n呈姿既不一，变态何啻千。\n巍峩本无动，崇峻性岂偏。\n外景自隐隐，潜虚固幽玄。\n我来暗凝情，务道志更坚。\n色与山异性，性併山亦然。\n境变山不动，性存形自迁。\n自迁不阻俗，自定不失贤。\n浮华与朱紫，安可迷心田。",
        "dynasty": "唐",
        "collection_info": null
    },
    {
        "uuid": "9aa6ec50b053a63a15cd14ecfddf508a",
        "title": "真娘墓",
        "author": "谭铢",
        "content": "武丘山下冢纍纍，松柏萧条尽可悲。\n何事世人偏重色，真娘墓上独题诗。",
        "dynasty": "唐",
        "collection_info": null
    },
    {
        "uuid": "c38b2b9bb5837ff354c29f56e5f39886",
        "title": "题九华山",
        "author": "谭铢",
        "content": "忆闻九华山，尚在童稚年。\n浮沉任名路，窥仰会无缘。\n罢职池阳时，复遭迎送牵。\n因兹契诚愿，瞩望枕席前。\n况值春正浓，气色无不全。\n或如碧玉静，或似青霭鲜。\n或接白云堆，或映红霞天。\n呈姿既不一，变态何啻千。\n巍峨本无动，崇峻性岂偏。\n外景自隐隐，潜虚固幽玄。\n我来暗凝情，务道志更坚。\n色与山异性，性并山亦然。\n境变山不动，性存形自迁。\n自迁不阻俗，自定不失贤。\n浮华与朱紫，安可迷心田。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十七"
        }
    },
    {
        "uuid": "09ab43aeb255312222d62ab43943ebc2",
        "title": "真娘墓",
        "author": "谭铢",
        "content": "武丘山下冢累累，松柏萧条尽可悲。\n何事世人偏重色，真娘墓上独题诗。",
        "dynasty": "唐",
        "collection_info": {
            "collection": "御定全唐诗",
            "volume": "卷五百五十七"
        }
    }
]