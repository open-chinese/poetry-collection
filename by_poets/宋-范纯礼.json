[
    {
        "uuid": "209257d201d159ef7460bf430737b50b",
        "title": "送中济侍郎帅庆得行字",
        "author": "范纯礼",
        "content": "为国虽以德，御戎难去兵。\n夏人久犯顺，边氓常废耕。\n遣师杨我武，谋帅直非轻。\n辍自金谷寄，倚以关塞行。\n壮怀吞猖狂，沈机足经营。\n新伤乃民力，未振亦军声。\n既膺阃外寄，当思千里清。\n吾家世此官，所得蕃汉情。\n未尝任杀戮，接以信与诚。\n方略固多在，惟公守其成。",
        "dynasty": "宋",
        "collection_info": null
    },
    {
        "uuid": "1df295b0d9fa024e2caa6b515c2478d9",
        "title": "幸太学倡和",
        "author": "范纯礼",
        "content": "四十余年旧典章，圣君今復幸虞庠。\n虎贲万骑森罗列，雁序诸生俨缀行。\n已见重准同舜帝，不须无逸戒成王。\n祖宗基构隆三代，统业相承是肯堂。",
        "dynasty": "宋",
        "collection_info": null
    }
]