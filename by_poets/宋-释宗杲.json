[
    {
        "uuid": "c380d2607b2084c73a1ea16b48f58be6",
        "title": "偈颂一百六十首  其一",
        "author": "释宗杲",
        "content": "世出世间希有事，显发须凭过量人。\n只将补衮调羹手，拨转如来正法轮。",
        "dynasty": "宋",
        "collection_info": null
    },
    {
        "uuid": "f5b6badca1fa61d1f4942cc09b9910b1",
        "title": "偈颂一百六十首  其三",
        "author": "释宗杲",
        "content": "这箇川藞直，自来好打鬨。\n闹处便入头，恶静而喜动。\n前年今日始归家，今日前年路不差。\n一回饮水一回噎，一瓣栴檀一碗茶。",
        "dynasty": "宋",
        "collection_info": null
    },
    {
        "uuid": "ce1cc297b23c20ae912ddcd7476bc739",
        "title": "偈颂一百六十首  其四",
        "author": "释宗杲",
        "content": "水底泥牛嚼生铁，憍梵钵提咬着舌。\n海神怒把珊瑚鞭，须弥山王痛不彻。",
        "dynasty": "宋",
        "collection_info": null
    },
    {
        "uuid": "612a14359059cda29f8b8578630d9628",
        "title": "偈颂一百六十首  其五",
        "author": "释宗杲",
        "content": "衝开碧落松千尺，截断红尘水一溪。\n不识本来真面目，将谓人题德峤诗。",
        "dynasty": "宋",
        "collection_info": null
    },
    {
        "uuid": "9ed2abc3ec2f2ab65217124cb3a42cad",
        "title": "偈颂一百六十首  其六",
        "author": "释宗杲",
        "content": "今朝八月十有五，顾兔天边谁不睹。\n若非东土小释迦，放过长沙这老虎。",
        "dynasty": "宋",
        "collection_info": null
    },
    {
        "uuid": "297b7229d4a2d1619ac1b01e02359cfb",
        "title": "偈颂一百六十首  其七",
        "author": "释宗杲",
        "content": "眼不自见，刀不自割。\n吃饭济饥，饮水定渴。\n临济德山特地迷，枉费精神施棒喝。\n除却棒，拈却喝，孟八郎汉，如何止遏。",
        "dynasty": "宋",
        "collection_info": null
    },
    {
        "uuid": "4f7f4001764c0b578dd8cedc96ac5d9f",
        "title": "偈颂一百六十首  其八",
        "author": "释宗杲",
        "content": "文彩未彰，消息已露。\n文彩既彰，难为盖覆。",
        "dynasty": "宋",
        "collection_info": null
    },
    {
        "uuid": "da773607661435fd4f563d7f51b1bbb5",
        "title": "偈颂一百六十首  其九",
        "author": "释宗杲",
        "content": "不用安排，切莫造作。\n造作安排，无绳自缚。\n不安排，不造作，善财弹指登楼阁。\n秘魔放下手中叉，普化入市摇铃铎。",
        "dynasty": "宋",
        "collection_info": null
    },
    {
        "uuid": "483d56ad0a6781cdc12fd6dce0b8e71c",
        "title": "偈颂一百六十首  其一○",
        "author": "释宗杲",
        "content": "出队半箇月，眼不见鼻孔。\n失却祖师禅，拾得箇骨董。",
        "dynasty": "宋",
        "collection_info": null
    },
    {
        "uuid": "ac798e4208dc346e5e9b2deda3c0062a",
        "title": "偈颂一百六十首  其一一",
        "author": "释宗杲",
        "content": "正朝把笔，万事皆吉。\n应时纳祜，庆无不宜。\n若作世谛，流布平地。\n吃交更在佛法，商量眉鬚堕落。",
        "dynasty": "宋",
        "collection_info": null
    },
    {
        "uuid": "e96149fe86ba192156578f2d3e7593e8",
        "title": "偈颂一百六十首  其一二",
        "author": "释宗杲",
        "content": "买铁得真金，求雨得瑞雪。\n五峰玉琢成，千树银华结。\n龙王降吉祥，普贤呈丑拙。\n三世如来秘密门，今日一时都漏泄。",
        "dynasty": "宋",
        "collection_info": null
    },
    {
        "uuid": "425a939795000fe0c07a558a65f52d6a",
        "title": "偈颂一百六十首  其一三",
        "author": "释宗杲",
        "content": "元宵佳节同欢乐，处处咸然无尽灯。\n火光烁破胜热面，夜神忽患冷头疼。",
        "dynasty": "宋",
        "collection_info": null
    },
    {
        "uuid": "80d43bc01ad0eac7a0e660533e9a10e8",
        "title": "偈颂一百六十首  其一四",
        "author": "释宗杲",
        "content": "转山河大地归自己则易，转自己归山河大地则难。\n有人道得不难不易句，却来径山手裏请捧吃。",
        "dynasty": "宋",
        "collection_info": null
    },
    {
        "uuid": "5a2b94755887501368bc147f7aabff94",
        "title": "偈颂一百六十首  其一五",
        "author": "释宗杲",
        "content": "二月仲春，久雨不晴。\n云门一札，德非有邻。",
        "dynasty": "宋",
        "collection_info": null
    },
    {
        "uuid": "1bbedfbd90f46d784f6b74668972e486",
        "title": "偈颂一百六十首  其一六",
        "author": "释宗杲",
        "content": "眼空宇宙浑无物，大坐当轩孰敢窥。\n选佛追官俱已了，同途把手不同归。",
        "dynasty": "宋",
        "collection_info": null
    },
    {
        "uuid": "a6c204dd8805068fc5027202e00af0e7",
        "title": "偈颂一百六十首  其一七",
        "author": "释宗杲",
        "content": "一不成隻，两不在双。\n剑号巨阙，珠称夜光。",
        "dynasty": "宋",
        "collection_info": null
    },
    {
        "uuid": "9078fc9c0975d0a820ceeff260b13e84",
        "title": "偈颂一百六十首  其一八",
        "author": "释宗杲",
        "content": "今朝又是四月一，那事全然没消息。\n衲僧皮草久不干，且喜日头东畔出。",
        "dynasty": "宋",
        "collection_info": null
    },
    {
        "uuid": "81831ef8d46331ae9a90f7722a164b6d",
        "title": "偈颂一百六十首  其一九",
        "author": "释宗杲",
        "content": "今朝正是四月八，凈饭王宫生悉达。\n吐水九龙天外来，捧足七莲从地发。\n点胸点肋独称尊，大口开张自矜伐。\n都卢往世七旬余，四十九年恣忉怛。\n赖有云门老跛师，一棒当时要打杀。\n人人尽道报佛恩，将此深心奉尘剎。",
        "dynasty": "宋",
        "collection_info": null
    },
    {
        "uuid": "db5d7e92083749ccf05e641b435d112c",
        "title": "偈颂一百六十首  其二○",
        "author": "释宗杲",
        "content": "径山无寸土庄田，今夏随宜结众缘。\n慵论道，懒谈禅，拄杖挑来箇箇圆。\n不用息心除妄想。\n大家吃饭了瞳眠。",
        "dynasty": "宋",
        "collection_info": null
    },
    {
        "uuid": "e50fa1d1fe8d344153812e8e463f5aea",
        "title": "偈颂一百六十首  其二一",
        "author": "释宗杲",
        "content": "稽首能度诸世间，无量殊胜福德聚。\n金轮统御四天下，普施群生安隐乐。",
        "dynasty": "宋",
        "collection_info": null
    },
    {
        "uuid": "009c090199d75aabe4b273b1cab84049",
        "title": "偈颂一百六十首  其二二",
        "author": "释宗杲",
        "content": "颠倒想生生死续，颠倒想灭生死绝。\n生死绝处涅槃空，涅槃空处眼中屑。",
        "dynasty": "宋",
        "collection_info": null
    },
    {
        "uuid": "3f33f61cf2483cc9e025d356e3285a6a",
        "title": "偈颂一百六十首  其二三",
        "author": "释宗杲",
        "content": "德山棒，临济喝，今日为君重拈掇。\n天何高，地何阔，休向粪扫堆上更添搕掩。\n换却骨，洗却肠，径山退身三步，许尔诸人商量。\n红粉易成端正女，无钱难作好儿郎。",
        "dynasty": "宋",
        "collection_info": null
    },
    {
        "uuid": "2dd1049981c6af60359caf711ee4c273",
        "title": "偈颂一百六十首  其二四",
        "author": "释宗杲",
        "content": "月生一，铁轮天子寰中勅。\n月生二，丰干骑虎入闹市。\n月生三，蟭螟眼裏巨鳌翻。",
        "dynasty": "宋",
        "collection_info": null
    },
    {
        "uuid": "5f0a987a7238f4186b509d4bf40c1682",
        "title": "偈颂一百六十首  其二五",
        "author": "释宗杲",
        "content": "三转法轮于大千，其轮本来常清凈。\n天人得道此为证，三宝于是现世间。",
        "dynasty": "宋",
        "collection_info": null
    },
    {
        "uuid": "df90bf43a67878d5b9c01d5c85588b78",
        "title": "偈颂一百六十首  其二六",
        "author": "释宗杲",
        "content": "超然居士设粥，供养一堂龙象。\n吃了挂起钵盂，好箇西来榜样。",
        "dynasty": "宋",
        "collection_info": null
    },
    {
        "uuid": "99449fe51d05a8c04cf28b2c705791f0",
        "title": "偈颂一百六十首  其二七",
        "author": "释宗杲",
        "content": "去年人看中秋月，今年人看中秋月。\n今年人是去年人，去年月是今年月。",
        "dynasty": "宋",
        "collection_info": null
    },
    {
        "uuid": "1603661882175794acc4abb9d44b672d",
        "title": "偈颂一百六十首  其二八",
        "author": "释宗杲",
        "content": "今朝九月初五，天色半晴半雨。\n衲僧鼻孔眼睛，切忌和泥合土。\n惺惺直是惺惺，灵利不妨灵利。\n等闲问着十人，五双不知落处。",
        "dynasty": "宋",
        "collection_info": null
    },
    {
        "uuid": "32db0ce0f11e73971f21306742e9299f",
        "title": "偈颂一百六十首  其二九",
        "author": "释宗杲",
        "content": "腊月十五天降雪，为瑞为祥无空阙。\n文殊露出广长舌，普贤大士得一橛。",
        "dynasty": "宋",
        "collection_info": null
    },
    {
        "uuid": "597212fd6b98fb860c0218a77f97a55f",
        "title": "偈颂一百六十首  其三○",
        "author": "释宗杲",
        "content": "今朝腊月二十五，诸方尽唱云门曲。\n径山随例和一声，莫言楚石不当玉。",
        "dynasty": "宋",
        "collection_info": null
    },
    {
        "uuid": "93eaf4589d1a8f663b53cfc159c243b5",
        "title": "偈颂一百六十首  其三一",
        "author": "释宗杲",
        "content": "正月十四十五，双径椎锣打鼓。\n要识祖意西来，看取村歌社舞。",
        "dynasty": "宋",
        "collection_info": null
    },
    {
        "uuid": "b6d98404fcbfa58b4d8775fbf1c594a3",
        "title": "偈颂一百六十首  其三二",
        "author": "释宗杲",
        "content": "纔方改岁贺新年，今朝又是二月一。\n入所证处没商量，摩诃般若波罗蜜。",
        "dynasty": "宋",
        "collection_info": null
    },
    {
        "uuid": "9eeffadd47cfed2605da17a062e4148c",
        "title": "偈颂一百六十首  其三三",
        "author": "释宗杲",
        "content": "金佛不度鑪。\n木佛不度火。\n泥佛不度水，真佛屋裏坐。",
        "dynasty": "宋",
        "collection_info": null
    },
    {
        "uuid": "e68ada25ee09e52d9a4b6fadb398122a",
        "title": "偈颂一百六十首  其三四",
        "author": "释宗杲",
        "content": "毘蓝园裏不曾生，双林树下何曾灭。\n不生不灭见瞿昙，眼中又是重添屑。",
        "dynasty": "宋",
        "collection_info": null
    },
    {
        "uuid": "08f7830dd35ef52f3c03f5d281e971d2",
        "title": "偈颂一百六十首  其三五",
        "author": "释宗杲",
        "content": "身口意清凈，是名佛出世。\n身口意不凈，是名佛灭度。",
        "dynasty": "宋",
        "collection_info": null
    },
    {
        "uuid": "7d3d9a0f9f2fe38da97be5bcdde246b0",
        "title": "偈颂一百六十首  其三六",
        "author": "释宗杲",
        "content": "四月二十五，久晴忽尔雨。\n竺士大仙心，东西密相付。\n这箇犹是时节因缘，未是衲僧门下消息。\n北山老大虫，咬杀南山虎。",
        "dynasty": "宋",
        "collection_info": null
    },
    {
        "uuid": "34a831be115c5acb08f4748cfec68cca",
        "title": "偈颂一百六十首  其三七",
        "author": "释宗杲",
        "content": "何似生，莫妄想。\n直饶透出古今，也是猢狲伎俩。",
        "dynasty": "宋",
        "collection_info": null
    },
    {
        "uuid": "677fe2d806449ff81fec2e7ba2b90551",
        "title": "偈颂一百六十首  其三八",
        "author": "释宗杲",
        "content": "生是死之生，死是生之死。\n两路坦然平，无彼復无此。\n既无生死，又无彼此。\n明明百草头，明明祖师意。",
        "dynasty": "宋",
        "collection_info": null
    },
    {
        "uuid": "3ecc1f15f4df20f42761a3b1cd43d645",
        "title": "偈颂一百六十首  其三九",
        "author": "释宗杲",
        "content": "如天普盖，似地普擎。\n一念相应，一时清凈。",
        "dynasty": "宋",
        "collection_info": null
    },
    {
        "uuid": "4f6068c5175707e20d8eba88d1748d6b",
        "title": "偈颂一百六十首  其四○",
        "author": "释宗杲",
        "content": "法是常法，道是常道。\n拶破面门，点即不到。",
        "dynasty": "宋",
        "collection_info": null
    },
    {
        "uuid": "985f8d487b8e7b290258db21165d8ba7",
        "title": "偈颂一百六十首  其四一",
        "author": "释宗杲",
        "content": "四月十五这公案，七月十五方结绝。\n即今这裏许多人，人人有理难分雪。",
        "dynasty": "宋",
        "collection_info": null
    },
    {
        "uuid": "517460f55cfdc6a27e9dae4f1aba9f9a",
        "title": "偈颂一百六十首  其四二",
        "author": "释宗杲",
        "content": "拆去东篱，补起西壁。\n径山门下，全无准的。\n有店的，谁委悉。\n僧堂觑破香积厨，鸱吻咬杀佛殿脊。",
        "dynasty": "宋",
        "collection_info": null
    },
    {
        "uuid": "7d9447b4d26e02ab8cc589d041699920",
        "title": "偈颂一百六十首  其四三",
        "author": "释宗杲",
        "content": "秋江清浅时，白露和烟岛。\n良哉观世音，全身入荒草。",
        "dynasty": "宋",
        "collection_info": null
    },
    {
        "uuid": "8e1677673b42ab6a1d2f72d93b9318ea",
        "title": "偈颂一百六十首  其四四",
        "author": "释宗杲",
        "content": "处处真，处处真，尘尘尽是本来人。\n真实说时声不现，正体堂堂没却身。",
        "dynasty": "宋",
        "collection_info": null
    },
    {
        "uuid": "fa6567a2d087510b14f689a38d17b76b",
        "title": "偈颂一百六十首  其四五",
        "author": "释宗杲",
        "content": "三箇与四箇，七箇与八箇。\n数目甚分明，无人数得过。\n既是数目分明，为甚么无人数得过。\n道士着白襕，且非真措大。",
        "dynasty": "宋",
        "collection_info": null
    },
    {
        "uuid": "1869384d661b5e90a80bbbff6669c15e",
        "title": "偈颂一百六十首  其四六",
        "author": "释宗杲",
        "content": "一喝分宾主，照用一时行。\n要会箇中意，日午打三更。",
        "dynasty": "宋",
        "collection_info": null
    },
    {
        "uuid": "d5283155437d8e2d04a12692d6a09052",
        "title": "偈颂一百六十首  其四七",
        "author": "释宗杲",
        "content": "新岁击新鼓，普施新法雨。\n万物尽从新，一一就规矩。\n普贤大士欣欢，乘时打开门户。\n放出白象王，遍地无寻处。\n唯有这箇，不属故新。\n等闲开口，吞却法身。\n千年桃核裏，元是旧时仁。",
        "dynasty": "宋",
        "collection_info": null
    },
    {
        "uuid": "ee748db07d5d963b2f9b9ed28ab42dd7",
        "title": "偈颂一百六十首  其四八",
        "author": "释宗杲",
        "content": "今朝正月半，有则旧公案。\n点起数碗灯，打鼓普请看。",
        "dynasty": "宋",
        "collection_info": null
    },
    {
        "uuid": "a8ed43c1c3658b64b8729d9e6296fadd",
        "title": "偈颂一百六十首  其四九",
        "author": "释宗杲",
        "content": "投子下绳床，今朝为举扬。\n驴前马后汉，切忌乱承当。",
        "dynasty": "宋",
        "collection_info": null
    },
    {
        "uuid": "4c7c8d73dfb602d0e12f74502f1f3956",
        "title": "偈颂一百六十首  其五○",
        "author": "释宗杲",
        "content": "无边剎境，自他不隔于毫端。\n十世古今，始终不离于当念。\n丈夫自有衝天志，休向如来行处行。",
        "dynasty": "宋",
        "collection_info": null
    },
    {
        "uuid": "dad03387cf5b4b496c0b66059fb6f0e2",
        "title": "偈颂一百六十首  其五一",
        "author": "释宗杲",
        "content": "驱耕夫之牛，夺饥人之食。\n趯翻大海水，拳倒须弥卢。\n生擒虎兕，活捉狞龙，犹未是衲僧本分事。",
        "dynasty": "宋",
        "collection_info": null
    },
    {
        "uuid": "78fa0e7567a625d5d7f1088d6aee138d",
        "title": "偈颂一百六十首  其五二",
        "author": "释宗杲",
        "content": "观音妙智力，能救世间苦。\n百华开烂熳，觑见没可睹。",
        "dynasty": "宋",
        "collection_info": null
    },
    {
        "uuid": "962008f84282de6da9f11341f19458e6",
        "title": "偈颂一百六十首  其五三",
        "author": "释宗杲",
        "content": "大家泼一杓恶水，洗涤如来凈边垢。\n垢尽众生烦恼除，狐貍便作师子吼。",
        "dynasty": "宋",
        "collection_info": null
    },
    {
        "uuid": "5492af1f72d9b8046b586ad7dd8375f0",
        "title": "偈颂一百六十首  其五四",
        "author": "释宗杲",
        "content": "法身报身化身，咄哉魍魉妖精。\n三眼国中逢着，笑杀无位真人。",
        "dynasty": "宋",
        "collection_info": null
    },
    {
        "uuid": "91d7911afd464b7b89ab18950e8755f1",
        "title": "偈颂一百六十首  其五五",
        "author": "释宗杲",
        "content": "棒打石人头，曝曝论实事。\n不用作禅会，不用作道会。",
        "dynasty": "宋",
        "collection_info": null
    },
    {
        "uuid": "f40fe59badc5835d0f878a31bc0c0812",
        "title": "偈颂一百六十首  其五六",
        "author": "释宗杲",
        "content": "二尊宿，一人粗似丘山，一人细如米末。\n虽然粗细不同，称来轻重恰好。\n径山今日内实告报，汝等诸人切忌钻龟打瓦。",
        "dynasty": "宋",
        "collection_info": null
    },
    {
        "uuid": "d5b5a02c06f3f896e41fdde94db7ac9a",
        "title": "偈颂一百六十首  其五七",
        "author": "释宗杲",
        "content": "山前一片闲田地，元来记得在。\n叉手叮咛问祖翁，只为契券不分明。\n几度卖来还自买，难为牙保人，为怜松竹引清风。",
        "dynasty": "宋",
        "collection_info": null
    },
    {
        "uuid": "a37710039d5ff6abb86459bef6802a42",
        "title": "偈颂一百六十首  其五八",
        "author": "释宗杲",
        "content": "即念离念，觉与非觉。\n有心无心，若善若恶。\n搅成一块，将错就错。",
        "dynasty": "宋",
        "collection_info": null
    },
    {
        "uuid": "e348e275e6af458533d3868420b0f44b",
        "title": "偈颂一百六十首  其五九",
        "author": "释宗杲",
        "content": "摩竭提国犹在半途，少室峰前全无巴鼻。\n谈玄说妙好肉剜疮，举古明今抛沙撒土。",
        "dynasty": "宋",
        "collection_info": null
    },
    {
        "uuid": "3a9dab604562d448de41b29934a9b874",
        "title": "偈颂一百六十首  其六○",
        "author": "释宗杲",
        "content": "南泉无过，口能招祸。\n赵州礼拜，草贼大败。\n径山不管，结案据款。\n文殊普贤，且过一边。",
        "dynasty": "宋",
        "collection_info": null
    },
    {
        "uuid": "22f965b6a588b360009fc09b6942caa4",
        "title": "偈颂一百六十首  其六一",
        "author": "释宗杲",
        "content": "百二十日夏，日日无空缺。\n露柱逞神通，灯笼呈丑拙。\n彻不彻，却来棒头为汝决。",
        "dynasty": "宋",
        "collection_info": null
    },
    {
        "uuid": "aa507defa3952b4838ad40090a1e8469",
        "title": "偈颂一百六十首  其六二",
        "author": "释宗杲",
        "content": "国清才子贵，家富小儿娇。\n大家出隻手，彼此不相饶。",
        "dynasty": "宋",
        "collection_info": null
    },
    {
        "uuid": "7276d96454597bd1d2828196ec93e95f",
        "title": "偈颂一百六十首  其六三",
        "author": "释宗杲",
        "content": "镇州萝卜从来大，青州布衫斤两明。\n衲子聚头求的旨，却似蚊虻咬铁钉。",
        "dynasty": "宋",
        "collection_info": null
    },
    {
        "uuid": "54c42032c816ef1b038cf0813546fce9",
        "title": "偈颂一百六十首  其六四",
        "author": "释宗杲",
        "content": "今朝四月初一，衲僧放楖栗。\n虽然不许默照，须要人人面壁。",
        "dynasty": "宋",
        "collection_info": null
    },
    {
        "uuid": "e1bedac1e68935899d16213a73717fc7",
        "title": "偈颂一百六十首  其六五",
        "author": "释宗杲",
        "content": "芭蕉无耳闻雷开，葵华无眼随日转。\n释迦老子亦无生，每岁今朝浴一遍。",
        "dynasty": "宋",
        "collection_info": null
    },
    {
        "uuid": "0c8a990414f75465ed9322d46382a75b",
        "title": "偈颂一百六十首  其六六",
        "author": "释宗杲",
        "content": "文殊三处安居，志公不是闲和尚。\n迦叶欲行正令，未免眼前见鬼。",
        "dynasty": "宋",
        "collection_info": null
    },
    {
        "uuid": "232cca791c1373e00b117391f8ca520c",
        "title": "偈颂一百六十首  其六七",
        "author": "释宗杲",
        "content": "今朝又是端千节，文殊善财忙不彻。\n杀人活人药不灵，自添脑后三斤铁。\n观音妙智力，能救世间苦。\n是甚么，铁蛇钻入土。",
        "dynasty": "宋",
        "collection_info": null
    },
    {
        "uuid": "a40231625e9fb8abbdf819747ffb3916",
        "title": "偈颂一百六十首  其六八",
        "author": "释宗杲",
        "content": "马师仲冬严寒，国一孟夏渐热。\n虽然寒热不同，彼此不失时节。",
        "dynasty": "宋",
        "collection_info": null
    },
    {
        "uuid": "4165ee262dfaa8498bb00259a570dc0a",
        "title": "偈颂一百六十首  其六九",
        "author": "释宗杲",
        "content": "高在绝顶，富在福严。\n乐在天堂，苦在地狱。\n谁知席帽下，元是昔愁容的。",
        "dynasty": "宋",
        "collection_info": null
    },
    {
        "uuid": "c2e0c28021d9e3025411e0b5f3c753a9",
        "title": "偈颂一百六十首  其七○",
        "author": "释宗杲",
        "content": "相逢不拈出，举意便知有。\n巍巍不动尊，脚不离地走。\n依稀似曲纔堪听，又被风吹别调中。",
        "dynasty": "宋",
        "collection_info": null
    },
    {
        "uuid": "5feeb428517c2307395ed3a374637a85",
        "title": "偈颂一百六十首  其七一",
        "author": "释宗杲",
        "content": "丹霞烧木佛，院主眉鬚落。\n乌飞毛坠，鱼行水浊。\n要识真麒麟，只有一隻角。",
        "dynasty": "宋",
        "collection_info": null
    },
    {
        "uuid": "9edbcd1c8d815578b826c3faf5d083e0",
        "title": "偈颂一百六十首  其七二",
        "author": "释宗杲",
        "content": "一年三百六十日，今朝又是从头起。\n人人有箇主人公，水牛衔却老鼠尾。\n深沙欢，那咤喜。\n佛殿走出门去，僧堂撞入厨库裏。",
        "dynasty": "宋",
        "collection_info": null
    },
    {
        "uuid": "9815f712f6b8533a4303d6cded43e793",
        "title": "偈颂一百六十首  其七三",
        "author": "释宗杲",
        "content": "黄龙此语盖天地，从来缜密不通风。\n后昆随例承其响，总道猫儿解捉虫。",
        "dynasty": "宋",
        "collection_info": null
    },
    {
        "uuid": "7560aff8ddc59862f36096881d08ace6",
        "title": "偈颂一百六十首  其七四",
        "author": "释宗杲",
        "content": "平常无生句，妙玄无私句，体明无尽句。\n一镞破三关，他家有本据。",
        "dynasty": "宋",
        "collection_info": null
    },
    {
        "uuid": "b0957fb96244015846cec46c7ee0abc8",
        "title": "偈颂一百六十首  其七五",
        "author": "释宗杲",
        "content": "一人只知看雨，一人只知指雨。\n子细检点将来，大似钉椿摇橹。",
        "dynasty": "宋",
        "collection_info": null
    },
    {
        "uuid": "10b140e57108423339edf6b80b43d106",
        "title": "偈颂一百六十首  其七六",
        "author": "释宗杲",
        "content": "今朝二月二十，又是清明寒食。\n灵云不见桃华，争信曲中有直。\n是曲耶，是直耶，多虚不如少实。",
        "dynasty": "宋",
        "collection_info": null
    },
    {
        "uuid": "32bf7368c61906a540bd33d545fb3bbd",
        "title": "偈颂一百六十首  其七七",
        "author": "释宗杲",
        "content": "结夏方得五日，露柱却知端的。\n勃跳撞入灯笼，普为诸人入室。",
        "dynasty": "宋",
        "collection_info": null
    },
    {
        "uuid": "ce5d8f9c6545604412617ae7d051375c",
        "title": "偈颂一百六十首  其七八",
        "author": "释宗杲",
        "content": "如人持尺量虚空，復有随行计其数。\n虚空边际不可得，吾君寿量亦如是。",
        "dynasty": "宋",
        "collection_info": null
    },
    {
        "uuid": "2bb2a04caffa3f2dc45f122bf40e3ff8",
        "title": "偈颂一百六十首  其七九",
        "author": "释宗杲",
        "content": "今朝五月五，天降沛然雨。\n艾人与门神，聚头相耳语。\n雪窦禅师来，一口吞佛祖。",
        "dynasty": "宋",
        "collection_info": null
    },
    {
        "uuid": "0ef24fc1ac854835d693788bfbb23c88",
        "title": "偈颂一百六十首  其八○",
        "author": "释宗杲",
        "content": "一箇驴鸣两箇贼，堪与诸方为轨则。\n正贼草贼不须论，大施门开无壅塞。",
        "dynasty": "宋",
        "collection_info": null
    },
    {
        "uuid": "1b9ddf72ee34882fef66c3fc1134bd21",
        "title": "偈颂一百六十首  其八一",
        "author": "释宗杲",
        "content": "已着槽厂，将错就错。\n骑却圣僧，不妨快乐。\n龙象蹴蹋，非驴所作。\n堪笑诸方，妄生穿凿。\n休穿凿，祥麟只有一隻角。",
        "dynasty": "宋",
        "collection_info": null
    },
    {
        "uuid": "b8de79dd92b87bbfe35b8a36c3ece2f0",
        "title": "偈颂一百六十首  其八二",
        "author": "释宗杲",
        "content": "今朝七月五，打鼓普请看。\n万里无片云，犹欠一大半。",
        "dynasty": "宋",
        "collection_info": null
    },
    {
        "uuid": "9ff5d1d25f74f91afc65f2095dd98549",
        "title": "偈颂一百六十首  其八三",
        "author": "释宗杲",
        "content": "久雨不最，纔晴又雨。\n天道变化，万物得所。\n云门老汉，不在裏许。",
        "dynasty": "宋",
        "collection_info": null
    },
    {
        "uuid": "99b126541647fe73ffe0d077f5a4ade9",
        "title": "偈颂一百六十首  其八四",
        "author": "释宗杲",
        "content": "皎洁一轮，寒光万里。\n灵利者叶落知秋，傝䢆者忠言逆耳。\n休不休，已不已，小释迦有陷虎之机，老大虫却无牙齿。\n当时一蹋岂造次，蓦然倒地非偶尔。",
        "dynasty": "宋",
        "collection_info": null
    },
    {
        "uuid": "bfa1fb102637dc5e0adcab0952946a80",
        "title": "偈颂一百六十首  其八五",
        "author": "释宗杲",
        "content": "赵州东院西，密室烂如泥。\n窦八布衫穿，赤土画簸箕。\n檐头雨滴滴，鸡向五更啼。",
        "dynasty": "宋",
        "collection_info": null
    },
    {
        "uuid": "3d592a70105c834f89b576cc9f81ef0c",
        "title": "偈颂一百六十首  其八六",
        "author": "释宗杲",
        "content": "昨朝残腊尽，今日贺新年。\n虎逐牛方急，东君令已行。\n瑞雪已铺银世界，大家携手普贤门。",
        "dynasty": "宋",
        "collection_info": null
    },
    {
        "uuid": "d80d2bdc7754445cd27b298630ce2095",
        "title": "偈颂一百六十首  其八七",
        "author": "释宗杲",
        "content": "妙喜与师兄，俱是圜悟子。\n妙喜移住径山，师兄迁来在此。\n虽与师兄同条生，不与师兄同条死。\n八两与半斤，青红对碧紫。\n师兄解唱泥牛吼，师弟宁忘木马嘶。\n豁开顶上活人眼，鄮山山下是真归。",
        "dynasty": "宋",
        "collection_info": null
    },
    {
        "uuid": "cfd8d131661efaa12c5a966e0390cd5a",
        "title": "偈颂一百六十首  其八八",
        "author": "释宗杲",
        "content": "达磨不来东土，二祖不住西天。\n人人常光现前，箇箇壁立万仞。",
        "dynasty": "宋",
        "collection_info": null
    },
    {
        "uuid": "c16bdd359caa1448958f09d04ed3bd3c",
        "title": "偈颂一百六十首  其八九",
        "author": "释宗杲",
        "content": "善法堂前瑞气新，天书来自九重城。\n唯凭一句无私语，上祝吾皇亿万春。",
        "dynasty": "宋",
        "collection_info": null
    },
    {
        "uuid": "5c8749997e70d8d31a8ca4063379c9ec",
        "title": "偈颂一百六十首  其九○",
        "author": "释宗杲",
        "content": "今朝三月十五，已得如膏之雨。\n农夫鼓腹歌谣，万象森罗起舞。",
        "dynasty": "宋",
        "collection_info": null
    },
    {
        "uuid": "6211b5f215606f0e17f7ad532fd97de8",
        "title": "偈颂一百六十首  其九一",
        "author": "释宗杲",
        "content": "佛子住此地，则是佛受用。\n常在于其中，经行及坐卧。",
        "dynasty": "宋",
        "collection_info": null
    },
    {
        "uuid": "4c5f7372636237b684657270b92db988",
        "title": "偈颂一百六十首  其九二",
        "author": "释宗杲",
        "content": "文远在驴粪中过夏，面赤不如语直。\n赵州贪他小利，赢得箇餬饼。\n检点将来，也是普州人送贼。\n鹅王择乳，素非鸭类。",
        "dynasty": "宋",
        "collection_info": null
    },
    {
        "uuid": "f62e4af280368c43efc9f32e06498e26",
        "title": "偈颂一百六十首  其九三",
        "author": "释宗杲",
        "content": "正说知见时，知见即是心。\n当心即知见，知见即如今。",
        "dynasty": "宋",
        "collection_info": null
    },
    {
        "uuid": "25552f330c4d6aebc384abe15b0df5e5",
        "title": "偈颂一百六十首  其九四",
        "author": "释宗杲",
        "content": "万里无寸草，出门便是草，各自有公据。\n有公据，何拘束，清风月下守株人，凉兔渐遥春草绿。",
        "dynasty": "宋",
        "collection_info": null
    },
    {
        "uuid": "8beed6ee8dd19c5959a6d506424af233",
        "title": "偈颂一百六十首  其九五",
        "author": "释宗杲",
        "content": "人有心看月，月无心照人。\n有无成一片，方始得惺惺。",
        "dynasty": "宋",
        "collection_info": null
    },
    {
        "uuid": "4bba3c9826c41cf5e2777e19c071b36a",
        "title": "偈颂一百六十首  其九六",
        "author": "释宗杲",
        "content": "纔方八月中秋，又是九月十五。\n唯有这箇不迁，一众耳闻目睹。",
        "dynasty": "宋",
        "collection_info": null
    },
    {
        "uuid": "eea547a4d7a64fde651b6c42dbc3dd9d",
        "title": "偈颂一百六十首  其九七",
        "author": "释宗杲",
        "content": "一二三四五，五四三二一。\n返覆数千回，总不出今日。\n霜风刮地来，法身赤骨𩪸。",
        "dynasty": "宋",
        "collection_info": null
    },
    {
        "uuid": "f0c2ede3a392a6037b4a8b2c11279e00",
        "title": "偈颂一百六十首  其九八",
        "author": "释宗杲",
        "content": "去是住时因，住是去时果。\n去住与果因，无可无不可。",
        "dynasty": "宋",
        "collection_info": null
    },
    {
        "uuid": "11b49129046ec390db8b39d7875bb204",
        "title": "偈颂一百六十首  其一○○",
        "author": "释宗杲",
        "content": "今朝又是五月五，大鬼拍手小鬼舞。\n蓦然撞着桃符神，两手椎胸叫冤苦。\n艾人云：休叫苦，只有一处堪回互。\n回互不回互，回而更相涉，不尔依位住。",
        "dynasty": "宋",
        "collection_info": null
    },
    {
        "uuid": "ed2312d4274627c4141b554c2bffb14b",
        "title": "偈颂一百六十首  其一○一",
        "author": "释宗杲",
        "content": "今朝又是六月半，记得一则旧公案。\n拄杖子吞却法身，露柱在傍偷眼看。\n看不看，拈起秦时𨍏轹钻。\n万别与千差，吾道一以贯。",
        "dynasty": "宋",
        "collection_info": null
    },
    {
        "uuid": "8a1e8575e6ce548e531ad5d9228ab0ee",
        "title": "偈颂一百六十首  其一○二",
        "author": "释宗杲",
        "content": "一百二十日禁足，三十五日在外走。\n熨斗煎茶铫不同，泥牛解作师子吼。\n今朝法岁已周圆，拈得鼻孔失却口。\n以大圆觉为伽蓝，七七依前四十九。",
        "dynasty": "宋",
        "collection_info": null
    },
    {
        "uuid": "b9de055f170c5d3e306dfecdd3aad2e0",
        "title": "偈颂一百六十首  其一○三",
        "author": "释宗杲",
        "content": "秋江清浅时，白露和烟岛。\n良哉观世音，春身入荒草。\n在荒草，不须讨。\n不识大歌妻，元来是嫂嫂。",
        "dynasty": "宋",
        "collection_info": null
    },
    {
        "uuid": "6194260a10cf817a6eb0e4ed278526aa",
        "title": "偈颂一百六十首  其一○四",
        "author": "释宗杲",
        "content": "门外春将半，山房总不知。\n可怜拄杖子，暗裏自抽枝。",
        "dynasty": "宋",
        "collection_info": null
    },
    {
        "uuid": "dec29dab0e0dcf4b4b3236deda8a40da",
        "title": "偈颂一百六十首  其一○五",
        "author": "释宗杲",
        "content": "干峰洗面摸着鼻，云门吃饭咬着沙。\n二人蓦地相逢着，元来却是旧雠家。",
        "dynasty": "宋",
        "collection_info": null
    },
    {
        "uuid": "0306b9a8a82cf8d3464ed5206c915355",
        "title": "偈颂一百六十首  其一○八",
        "author": "释宗杲",
        "content": "十方法界至人口，法界所有即其舌。\n只凭此口与舌头，祝吾君寿无间歇。\n亿万斯年注福源，如海滉漾永不竭。\n师子窟内产狻猊，鸑鷟定出丹山穴。\n为瑞为祥遍九垓，草木昆虫尽欢悦。\n稽首不可思议事，喻若众星拱明月。\n故今宣畅妙伽陀，第一义中真实说。",
        "dynasty": "宋",
        "collection_info": null
    },
    {
        "uuid": "c648c04ef8ce50f2a48feff3378ad388",
        "title": "偈颂一百六十首  其一○九",
        "author": "释宗杲",
        "content": "一别二十年，蓦地又相见。\n如百炼精金，始终色不变。\n请我转法轮，增长菩提愿。\n直下绝狐疑，便悟本来面。",
        "dynasty": "宋",
        "collection_info": null
    },
    {
        "uuid": "cbdcdb6313b4c079de71acc7dbc09f67",
        "title": "偈颂一百六十首  其一一○",
        "author": "释宗杲",
        "content": "老胡九年话堕，可惜当时放过。\n致令默照之徒，鬼窟长年打坐。\n这一箇，那一箇，更一箇。\n虽然苦口叮咛，却似树头风过。",
        "dynasty": "宋",
        "collection_info": null
    },
    {
        "uuid": "32e66241396ed4339862d2ba6f91e0f4",
        "title": "偈颂一百六十首  其一一一",
        "author": "释宗杲",
        "content": "一年一度解，一年一度结。\n只是这箇事，何须更多说。\n不多说，蹋着秤锤硬似铁。",
        "dynasty": "宋",
        "collection_info": null
    },
    {
        "uuid": "9434859c505ac89ad27ff553e1f0c5d7",
        "title": "偈颂一百六十首  其一一二",
        "author": "释宗杲",
        "content": "有句无句，如藤倚树。\n孟八郎汉，便恁么去。\n机不到，语不副。\n眼裏着得百千万亿须弥山，耳裏着得无量无边香水海。\n机副语语投机，眼裏着沙不得，耳裏着水不得。",
        "dynasty": "宋",
        "collection_info": null
    },
    {
        "uuid": "823177dd4fe3653bfc1976d931ad094c",
        "title": "偈颂一百六十首  其一一三",
        "author": "释宗杲",
        "content": "南泉放倒，云门扶起。\n放倒扶起，有宾有主。\n明眼衲僧商量，切忌别作道理。",
        "dynasty": "宋",
        "collection_info": null
    },
    {
        "uuid": "30c95e017da8de4eadd3539b9a93f6b7",
        "title": "偈颂一百六十首  其一一四",
        "author": "释宗杲",
        "content": "诸法本来绝待，触目且拘碍。\n只因断臂觅心，便有人求忏罪。\n无文印子既成，付法传衣厮赖。\n致令卢老黄梅，坠石腰间舂碓。\n将谓有法与人，问着却言不会。\n引得后代儿孙，尽作韩獹逐块。\n虽欲扶竖宗乘，奈何东倒西傫。\n子细检点将来，直是令人叵耐。\n若也尽令而行，一击须教粉碎。\n有时静坐思量，就中也有可爱。\n深沙共修罗结亲，金刚与土地指背。",
        "dynasty": "宋",
        "collection_info": null
    },
    {
        "uuid": "25e34882abbd001f8649f82c7e17f82d",
        "title": "偈颂一百六十首  其一一五",
        "author": "释宗杲",
        "content": "细不通风，大通车马。\n突出当阳，孰辨真假。\n虚空有欛柄，无手人能把。\n跛驴蹋倒摘茶轮，草庵卸下瑠璃瓦。",
        "dynasty": "宋",
        "collection_info": null
    },
    {
        "uuid": "bea13f3022166950abd5f2cf377e1c06",
        "title": "偈颂一百六十首  其一一六",
        "author": "释宗杲",
        "content": "洞山万里一条铁，浏阳一击百杂碎。\n云门关字常现前，翠岩眉毛在不在。",
        "dynasty": "宋",
        "collection_info": null
    },
    {
        "uuid": "b053a3d41678f4d28e2c200c08a224bf",
        "title": "偈颂一百六十首  其一一八",
        "author": "释宗杲",
        "content": "或是或非人不识，逆行顺行天莫测。\n隔山人唱鹧鸪词，错认胡笳十八拍。",
        "dynasty": "宋",
        "collection_info": null
    },
    {
        "uuid": "91b62237785cabab7abe690d4c5b7296",
        "title": "偈颂一百六十首  其一一九",
        "author": "释宗杲",
        "content": "荆棘林中善卷舒，更于骊颔探神珠。\n南山鼈鼻活拈得，乘兴犹来捋虎鬚。",
        "dynasty": "宋",
        "collection_info": null
    },
    {
        "uuid": "add1407f6d3a4654a4f91b9d4f9f9fb6",
        "title": "偈颂一百六十首  其一二○",
        "author": "释宗杲",
        "content": "休夸棒下无生忍，拨置当阳掣电机。\n未屙已前蓦提得，一击自然亡所知。",
        "dynasty": "宋",
        "collection_info": null
    },
    {
        "uuid": "c20584434ef225f120c59efc7282f19c",
        "title": "偈颂一百六十首  其一二一",
        "author": "释宗杲",
        "content": "多时不说禅，口边生白醭。\n大众苦相煎，便登曲隶彔木。\n匪论五家宗，不引传灯录。\n纔开两片皮，业因招薄福。\n释迦干屎橛，达磨老臭秃。\n一人曲说直，一人直说曲。\n口裏水漉漉，似恁出家儿，定灭瞿昙族。\n腊月三十朝，大笑却成哭。",
        "dynasty": "宋",
        "collection_info": null
    },
    {
        "uuid": "d389ace72ccfc57a9b1a44986ff06acc",
        "title": "偈颂一百六十首  其一二二",
        "author": "释宗杲",
        "content": "香严透语渗漏，被语言缚杀。\n石霜透情渗漏，被情识使杀。\n曹山透见渗漏，被用闻觉知惑杀。",
        "dynasty": "宋",
        "collection_info": null
    },
    {
        "uuid": "2857d21e4be0453643f5c3b026999c5e",
        "title": "偈颂一百六十首  其一二三",
        "author": "释宗杲",
        "content": "这僧有头无尾，明招有尾无头。\n若人道得头尾圆全句，云门与尔拄杖子。",
        "dynasty": "宋",
        "collection_info": null
    },
    {
        "uuid": "e2926b1053515482558d1bea4293bc05",
        "title": "偈颂一百六十首  其一二四",
        "author": "释宗杲",
        "content": "三十年来弄马骑，今朝却被驴儿攧。\n就地拾得丽水金，拈起却是新罗铁。\n报诸人，别不别。\n夜来雪压云门，冻得乌龟成鼈。",
        "dynasty": "宋",
        "collection_info": null
    },
    {
        "uuid": "2914d36d9d673ea8024215fa21bde251",
        "title": "偈颂一百六十首  其一二五",
        "author": "释宗杲",
        "content": "今夜唤明朝作来年，明朝唤今夜作去岁。\n即称来年今夜合来，既号去岁明朝合去。\n来年今夜不见来，去岁明朝定不去。\n既不来，又不去，业识茫茫无本据。\n大圆镜裏绝纤尘，箇中岂着闲家具。\n是则是，别又别，烁迦晃破秋天月。\n庞公不昧本来身，大似飞龙成跛鼈。\n尔诸人，瞥不瞥，灵利汉须看时节。\n五九尽处又逢春，衲僧脑后三斤铁。",
        "dynasty": "宋",
        "collection_info": null
    },
    {
        "uuid": "a295feded7068e6ca74bb8baf044a03f",
        "title": "偈颂一百六十首  其一二六",
        "author": "释宗杲",
        "content": "夜来兔子赶大虫，天明走入无何有。\n月下珊瑚长数枝，万象森罗齐稽首。\n拄杖子，不唧𠺕，渠侬却善分妍丑。\n李公烂醉绝倒时，元是张公吃村酒。\n报诸人，急回首，切忌痴狂外边走。",
        "dynasty": "宋",
        "collection_info": null
    },
    {
        "uuid": "61120ef8bffa6f479cda78b5fcf6017d",
        "title": "偈颂一百六十首  其一二七",
        "author": "释宗杲",
        "content": "俊鹞不打篱边兔，猛虎终不食伏肉。\n毛头星现北斗前，把断天关幷地轴。",
        "dynasty": "宋",
        "collection_info": null
    },
    {
        "uuid": "4189b05a7aa709a4c162e4daf6c9a515",
        "title": "偈颂一百六十首  其一二八",
        "author": "释宗杲",
        "content": "福城东有大长者，居福城东海屿上。\n于不思议尘劫中，承事供养无数佛。\n善哉长者世希有，如优昙华时一现。\n发启广大真实心，创无佛处阿兰若。\n若昔智人建梵剎，折草插地即成就。\n此心坚固等须弥，或讚或毁不摇动。\n魔王军众数甚多，睹兹殊胜自摧伏。\n长者视身如浮云，变灭须臾不长久。\n当生佛国时节来，撒手便行不回顾。\n有子遵义起其家，志愿身心俱及第。\n仁者则寿语不诬，当知今亦未尝死。\n我来居是阿兰若，不见长者生遗恨。\n故说此偈聊发扬，同住如来寂灭海。",
        "dynasty": "宋",
        "collection_info": null
    },
    {
        "uuid": "7d9c2818bea4153ccfdbfac240356043",
        "title": "偈颂一百六十首  其一二九",
        "author": "释宗杲",
        "content": "以字不成八字非，烁迦罗眼不能窥。\n一毛头上重拈出，忿怒那咤失却威。",
        "dynasty": "宋",
        "collection_info": null
    },
    {
        "uuid": "41707e9ab18dfadf3960f2d4c974d7b4",
        "title": "偈颂一百六十首  其一三○",
        "author": "释宗杲",
        "content": "心空及第无阶级，直下忘怀罪性空。\n一念廓然三际断，千差万别尽圆通。",
        "dynasty": "宋",
        "collection_info": null
    },
    {
        "uuid": "111e25adccc62fda7095e9d6b4fb31df",
        "title": "偈颂一百六十首  其一三一",
        "author": "释宗杲",
        "content": "针锋头上透天关，着意忘怀两不堪。\n直下早踰千万劫，即今成佛未同参。",
        "dynasty": "宋",
        "collection_info": null
    },
    {
        "uuid": "d32b0e657a10b883be308d3c216aa0d8",
        "title": "偈颂一百六十首  其一三二",
        "author": "释宗杲",
        "content": "普贤身相无有二，八万四千毛孔剎。\n一一毛孔一如来，一一如来一塔庙。\n舍利坚固金刚身，虚空可坏此不朽。\n女子陈氏报劬劳，一一塔庙一瞻礼。\n满足八万四千拜，尽诸毛孔无有有遗。\n所获功德不可量，正与普贤行愿等。\n用严数父及慈母，遍及法界诸有情。\n永离苦海证菩提，悉得心空超彼岸。",
        "dynasty": "宋",
        "collection_info": null
    },
    {
        "uuid": "b8862e034f982b6ff87d5393ac205b0e",
        "title": "偈颂一百六十首  其一三三",
        "author": "释宗杲",
        "content": "插一枝草建梵剎，破妄想尘出经卷。\n饶益广大诸有情，成就无边希有事。",
        "dynasty": "宋",
        "collection_info": null
    },
    {
        "uuid": "aea1da40e094292266782db52acd4eeb",
        "title": "偈颂一百六十首  其一三四",
        "author": "释宗杲",
        "content": "昨日梦说禅，如今禅说梦。\n梦时梦如今说底，说时说昨日梦底。\n昨日合眼梦，如今开眼梦。\n诸人总在梦中听，云门復说梦中梦。\n驴唇先生开中笑，阿修罗王打勃跳。\n海神失却夜明珠，擘破弥卢穿七窍。\n三人上座请谈禅，平地无风浪拍天。\n禅禅，不用思量卜度，非干文字语言。\n仰之弥高，钻之弥坚。\n岩头刬之则曰是句非句，临济用之则曰三要三玄。\n禅禅，吞却栗棘蓬，透发金刚圆。\n梦裏明明有六趣，觉后空空无大千。",
        "dynasty": "宋",
        "collection_info": null
    },
    {
        "uuid": "37a9c19450b5d842a4f59fa23b42749b",
        "title": "偈颂一百六十首  其一三五",
        "author": "释宗杲",
        "content": "衲僧相见莫疑猜，布袋结头今日开。\n露柱着衫南岳去，灯笼脱帽上天台。\n只有云门木上座，终年无去亦无来。\n有时独靠古屏畔，觑破门前下马台。",
        "dynasty": "宋",
        "collection_info": null
    },
    {
        "uuid": "ab95d35ccbf56a9cd598d225e66477d2",
        "title": "偈颂一百六十首  其一三六",
        "author": "释宗杲",
        "content": "举一不得举二，放过一着落在第二。\n遇贵则贱，遇贱则贵。\n筑着磕着，没处回避。\n南岳天台去路通，君向西兮我向东，风从虎兮云从龙。\n拈起簸箕别处舂，熨斗煎茶铫不同。",
        "dynasty": "宋",
        "collection_info": null
    },
    {
        "uuid": "20e98fdb58413f7cf79074021410644a",
        "title": "偈颂一百六十首  其一三七",
        "author": "释宗杲",
        "content": "真生无可生，真灭无可灭。\n寂灭忽现前，虾蟆吞却月。",
        "dynasty": "宋",
        "collection_info": null
    },
    {
        "uuid": "35c4695a30106403adc608a8a8f18862",
        "title": "偈颂一百六十首  其一三八",
        "author": "释宗杲",
        "content": "今早又风起，闹处莫插觜。\n触着阎罗王，带累阴司鬼。",
        "dynasty": "宋",
        "collection_info": null
    },
    {
        "uuid": "2d7f413e585017acfadc3572120c47be",
        "title": "偈颂一百六十首  其一三九",
        "author": "释宗杲",
        "content": "俱札普，日轮午。\n李将军，射石虎。\n虽然透过那边，枉发千钧之弩。",
        "dynasty": "宋",
        "collection_info": null
    },
    {
        "uuid": "8d4433200179bf5f2c7d74d006579ae4",
        "title": "偈颂一百六十首  其一四○",
        "author": "释宗杲",
        "content": "无路是赵州，老将足机筹。\n关南幷塞北，当下一时收。",
        "dynasty": "宋",
        "collection_info": null
    },
    {
        "uuid": "a689ed4d08ae9e5cb49c91a755159cee",
        "title": "偈颂一百六十首  其一四一",
        "author": "释宗杲",
        "content": "庭前柏树子，今日重新举。\n打破赵州关，特地寻言语。",
        "dynasty": "宋",
        "collection_info": null
    },
    {
        "uuid": "cdd011bc496a324d922b897571508087",
        "title": "偈颂一百六十首  其一四二",
        "author": "释宗杲",
        "content": "聊闻举着便承当，好肉无端已剜疮。\n着眼机轮上头看，方知两两不成双。",
        "dynasty": "宋",
        "collection_info": null
    },
    {
        "uuid": "9de4936e82ff44dcaa3512c0cf39f24c",
        "title": "偈颂一百六十首  其一四三",
        "author": "释宗杲",
        "content": "彻骨彻髓道一句，三要三玄绝遮护。\n竺干四七例皆迷，震旦二三浑未悟。\n我说是言非正邪，当机觌面休回互。\n殷勤为报云台公，俊鹰不打篱边兔。",
        "dynasty": "宋",
        "collection_info": null
    },
    {
        "uuid": "0e4375d906ad10d17e67cf98ee67319b",
        "title": "偈颂一百六十首  其一四四",
        "author": "释宗杲",
        "content": "即心即佛莫妄求，非心非佛休别讨。\n红炉焰上雪华飞，一点清凉除热恼。",
        "dynasty": "宋",
        "collection_info": null
    },
    {
        "uuid": "8dd4bf630726cc903b7f3e131c598b28",
        "title": "偈颂一百六十首  其一四五",
        "author": "释宗杲",
        "content": "行不到处说不难，说不到处行不难。\n行说难到不难到，拈却门前大案山。",
        "dynasty": "宋",
        "collection_info": null
    },
    {
        "uuid": "01f26e0c0d8efc08ce484bc2da2f8815",
        "title": "偈颂一百六十首  其一四六",
        "author": "释宗杲",
        "content": "这僧问赵州，赵州答赵州。\n得人一马，还人一牛。\n人平不语，水平不流。\n受恩深处宜先退，得意浓时便好休。",
        "dynasty": "宋",
        "collection_info": null
    },
    {
        "uuid": "29c10020df64f22ed2e2103fd968b3e1",
        "title": "偈颂一百六十首  其一四七",
        "author": "释宗杲",
        "content": "冤有头，债有主。\n偶因失脚倒地，至今怨入骨髓。",
        "dynasty": "宋",
        "collection_info": null
    },
    {
        "uuid": "a30848baf6c3621744f189d0a699ecdf",
        "title": "偈颂一百六十首  其一四八",
        "author": "释宗杲",
        "content": "妄心颠倒造诸业，回趣真乘即忏摩。\n真妄两头俱透脱，海南东畔是新罗。",
        "dynasty": "宋",
        "collection_info": null
    },
    {
        "uuid": "f5ed4b38ec4193558c57f3670dfbab24",
        "title": "偈颂一百六十首  其一四九",
        "author": "释宗杲",
        "content": "不落与不昧，半明兼半晦。\n不昧与不落，两头空索索。\n五百生前箇野狐，而今冷地谩追呼。\n座中既有江南客，休向罇前唱鹧鸪。",
        "dynasty": "宋",
        "collection_info": null
    },
    {
        "uuid": "9c809c3b9346e86f640b625666605043",
        "title": "偈颂一百六十首  其一五○",
        "author": "释宗杲",
        "content": "生也不道，死也不道。\n公案两重，一状领到。\n露刃吹毛，截断纲要。\n脱却鹘臭衫，拈了炙腊脂帽，大坐当轩气浩浩。",
        "dynasty": "宋",
        "collection_info": null
    },
    {
        "uuid": "fa0fbcfd78fa96b93faa4c33234bea30",
        "title": "偈颂一百六十首  其一五一",
        "author": "释宗杲",
        "content": "丹霞烧却木佛，翠微供养罗汉。\n一人左手抬，一人右手按。\n宾主既历然，吾道一以贯。\n师子独游行，岂復求侣伴。\n团圞擘不开，打鼓普请看。\n虽不直分文，倾国不肯换。",
        "dynasty": "宋",
        "collection_info": null
    },
    {
        "uuid": "2eec4cfd22ff697344635040e9c049cf",
        "title": "偈颂一百六十首  其一五二",
        "author": "释宗杲",
        "content": "一二三四五，虚空阙处补。\n五四三二一，当门书大吉。\n好手挥斤去鼻泥，衲僧机妙安能识。\n蓦然识，百草头边露消息。",
        "dynasty": "宋",
        "collection_info": null
    },
    {
        "uuid": "08c7dd76e639651000ee02cb464773a1",
        "title": "偈颂一百六十首  其一五三",
        "author": "释宗杲",
        "content": "念七念七，全无消息。\n背看分明，正观难识。",
        "dynasty": "宋",
        "collection_info": null
    },
    {
        "uuid": "ad66fb3ca79a18d7698ceb5498821ba2",
        "title": "偈颂一百六十首  其一五四",
        "author": "释宗杲",
        "content": "白的的，清寥寥。\n水不能濡，火不能烧。",
        "dynasty": "宋",
        "collection_info": null
    },
    {
        "uuid": "95a991ad46c8cdd5a3b50266cef40d48",
        "title": "偈颂一百六十首  其一五五",
        "author": "释宗杲",
        "content": "千灵万圣，万圣千灵。\n莫顺人情，吉凶上卦。",
        "dynasty": "宋",
        "collection_info": null
    },
    {
        "uuid": "f9d860dece70704c4084bb9f6ddf0ba4",
        "title": "偈颂一百六十首  其一五六",
        "author": "释宗杲",
        "content": "大根大器大丈夫，不越一念了大事。\n三世诸佛立下风，此人堪作如来使。",
        "dynasty": "宋",
        "collection_info": null
    },
    {
        "uuid": "66551921c188853fa518f8b259a1f01d",
        "title": "偈颂一百六十首  其一五七",
        "author": "释宗杲",
        "content": "清凈慈门剎尘数，共生如来一妙相。\n一一诸相莫不然，是故见者无厌足。",
        "dynasty": "宋",
        "collection_info": null
    },
    {
        "uuid": "51e81a0485515d9fa2eb440b6d303528",
        "title": "偈颂一百六十首  其一五八",
        "author": "释宗杲",
        "content": "举头忽睹明星现，因兹眼病见空华。\n今日还渠旧光彩，碧眸炯炯照尘沙。",
        "dynasty": "宋",
        "collection_info": null
    },
    {
        "uuid": "b0e111631da085f40e8a880c80c32479",
        "title": "偈颂一百六十首  其一五九",
        "author": "释宗杲",
        "content": "夷门昔日呈家丑，拈出无边栗棘蓬。\n今日瓯峰孤顶上，幸然无事又相逢。",
        "dynasty": "宋",
        "collection_info": null
    },
    {
        "uuid": "d6215fc938c5faa9275f39dcf8864720",
        "title": "偈颂一百六十首  其一六○",
        "author": "释宗杲",
        "content": "差之毫釐，失之千里。\n孟春犹寒，终而復始。\n释迦老子是繫驴橛，一大藏教是破故纸。\n如我按指，海印发光。\n汝暂举心，尘劳先起。",
        "dynasty": "宋",
        "collection_info": null
    },
    {
        "uuid": "7fc20696ce75108292ee3457281c2616",
        "title": "偈颂一百六十首  其一六一",
        "author": "释宗杲",
        "content": "百杂碎，没缝罅。\n明眼衲僧，盲聋瘖哑。\n金刚水际藏身，非非想天走马。",
        "dynasty": "宋",
        "collection_info": null
    },
    {
        "uuid": "bda43f71353030cf52e53ee1e73931d2",
        "title": "颂古一百二十一首  其一",
        "author": "释宗杲",
        "content": "利刃有蜜不须舐，蛊毒之家水莫尝。\n不舐不尝俱不犯，端然衣锦自还乡。",
        "dynasty": "宋",
        "collection_info": null
    },
    {
        "uuid": "aa752ddc4d3f7f1b7a3b58caebd6fe9e",
        "title": "颂古一百二十一首  其二",
        "author": "释宗杲",
        "content": "老汉纔生便着忙，周行七步似颠狂。\n赚他无限痴男女，开眼堂堂入镬汤。",
        "dynasty": "宋",
        "collection_info": null
    },
    {
        "uuid": "834d7b502a92d4e93ad41ebc08a281cc",
        "title": "颂古一百二十一首  其三",
        "author": "释宗杲",
        "content": "拈起一枝华，风流出当家。\n若言付心法，天下事如麻。",
        "dynasty": "宋",
        "collection_info": null
    },
    {
        "uuid": "71a08b66a032f2978734b675c8ba868b",
        "title": "颂古一百二十一首  其四",
        "author": "释宗杲",
        "content": "两处牢关击不通，纤尘不动自乖宗。\n忽然业镜使杂碎，黄面矍昙失却踪。",
        "dynasty": "宋",
        "collection_info": null
    },
    {
        "uuid": "2ab28a65378e38f102adde8488197046",
        "title": "颂古一百二十一首  其五",
        "author": "释宗杲",
        "content": "金鳌一掣沧溟竭，徒自悠悠泛小舟。\n今日烟波无可钓，不须新月更为钩。",
        "dynasty": "宋",
        "collection_info": null
    },
    {
        "uuid": "2ebcf1bb556927600aa656d2b5d5f036",
        "title": "颂古一百二十一首  其六",
        "author": "释宗杲",
        "content": "觅心无处更何安，嚼啐通红铁一团。\n从使眼开张意气，争如不受老胡谩。",
        "dynasty": "宋",
        "collection_info": null
    },
    {
        "uuid": "9756734e897010fb070f196ef2202bd5",
        "title": "颂古一百二十一首  其七",
        "author": "释宗杲",
        "content": "出得出不得，是定非正定。\n罔明与文殊，丧却穷性命。",
        "dynasty": "宋",
        "collection_info": null
    },
    {
        "uuid": "7049453a41fec56be068e0380e348cac",
        "title": "颂古一百二十一首  其八",
        "author": "释宗杲",
        "content": "见得分明识得亲，举来犹自涉涂程。\n直饶不犯毫芒者，也是拈䭔舐指人。",
        "dynasty": "宋",
        "collection_info": null
    },
    {
        "uuid": "00aa5ab818e357c06ab1a5624dd9e784",
        "title": "颂古一百二十一首  其九",
        "author": "释宗杲",
        "content": "马驹喝丧家风，四海从兹信息通。\n烈火焰中捞得月，巍巍独坐大雄峰。",
        "dynasty": "宋",
        "collection_info": null
    },
    {
        "uuid": "ec72c4d3d8ccdae58b9557c576dd4c10",
        "title": "颂古一百二十一首  其一○",
        "author": "释宗杲",
        "content": "哑子得梦与谁说，起来相寻眼麻弥。\n已向人前输肺腑，从教他自觅便宜。",
        "dynasty": "宋",
        "collection_info": null
    },
    {
        "uuid": "ff78065a9bc29e8a95d9a60d876d9d50",
        "title": "颂古一百二十一首  其一一",
        "author": "释宗杲",
        "content": "若将此语定纲宗，孤负明招独眼龙。\n笑裏忽分泥水路，方知千里共同风。",
        "dynasty": "宋",
        "collection_info": null
    },
    {
        "uuid": "3e9486c3330639bf5bb240da9551b3eb",
        "title": "颂古一百二十一首  其一二",
        "author": "释宗杲",
        "content": "第七烟菟没尾巴，食牛之气已堪夸。\n丛林悱悱争唇吻，几箇行人得到家。",
        "dynasty": "宋",
        "collection_info": null
    },
    {
        "uuid": "bf19fd5daf876f574cd45860152c1e93",
        "title": "颂古一百二十一首  其一三",
        "author": "释宗杲",
        "content": "倒腹倾肠说向君，不知何物尚沈吟。\n而今便好猛提取，付与世间无事人。",
        "dynasty": "宋",
        "collection_info": null
    },
    {
        "uuid": "406d35a975ac45e17468777f1938de8f",
        "title": "颂古一百二十一首  其一四",
        "author": "释宗杲",
        "content": "雨散云收后，崔嵬数十峰。\n倚栏频顾望，回首与谁同。",
        "dynasty": "宋",
        "collection_info": null
    },
    {
        "uuid": "0d53650d10f3c68393767f7abec87b8c",
        "title": "颂古一百二十一首  其一五",
        "author": "释宗杲",
        "content": "身上着衣方免寒，口边说食终不饱。\n大唐国裏老婆禅，今日为君注破了。",
        "dynasty": "宋",
        "collection_info": null
    },
    {
        "uuid": "e4d5711cfb3341cf8cd84a78dab26ab0",
        "title": "颂古一百二十一首  其一六",
        "author": "释宗杲",
        "content": "入门便喝，全无巴鼻。\n引得儿孙，弄粥饭气。",
        "dynasty": "宋",
        "collection_info": null
    },
    {
        "uuid": "1d1b3885813a2fbd2477b86b099ac429",
        "title": "颂古一百二十一首  其一七",
        "author": "释宗杲",
        "content": "昧却当阳箇一着，牵来拽去互施呈。\n不知除却王维手，更有何人画得成。",
        "dynasty": "宋",
        "collection_info": null
    },
    {
        "uuid": "4404aed23df48ad24f39db0877a0a2af",
        "title": "颂古一百二十一首  其一八",
        "author": "释宗杲",
        "content": "五月五日午时书，赤口毒舌尽消除。\n更饶急急如律令，不须门上画蜘蛛。",
        "dynasty": "宋",
        "collection_info": null
    },
    {
        "uuid": "5bcbde9d270df05f19f918530d14e189",
        "title": "颂古一百二十一首  其一九",
        "author": "释宗杲",
        "content": "脑后见腮村僧，大开眼了作梦。\n虽然趁得老鼠，一棒打破油瓮。",
        "dynasty": "宋",
        "collection_info": null
    },
    {
        "uuid": "25177495b2350c20ce7a6d9c2f27dc76",
        "title": "颂古一百二十一首  其二○",
        "author": "释宗杲",
        "content": "一人眼似鼓槌，一人头如木杓。\n两箇老不识羞，至今无处安着。",
        "dynasty": "宋",
        "collection_info": null
    },
    {
        "uuid": "0ef5eeb9311e36b82c0ec13681791e52",
        "title": "颂古一百二十一首  其二一",
        "author": "释宗杲",
        "content": "劝君不用苦劳神，唤作平常转不亲。\n冷淡全然没滋味，一回举起一回新。",
        "dynasty": "宋",
        "collection_info": null
    },
    {
        "uuid": "5ee2a1e769b58b0ea7d928764e21fd6b",
        "title": "颂古一百二十一首  其二二",
        "author": "释宗杲",
        "content": "使得十二时辰，呼来却教且去。\n倚官挟势欺人，茫茫无本可据。",
        "dynasty": "宋",
        "collection_info": null
    },
    {
        "uuid": "d9311357b6bd5f2096ac6187ad9fd498",
        "title": "颂古一百二十一首  其二三",
        "author": "释宗杲",
        "content": "深浅聊将拄杖探，忽然平地起波澜。\n倾湫倒岳惊天地，到海方知彻底干。",
        "dynasty": "宋",
        "collection_info": null
    },
    {
        "uuid": "f3ac00f92513b8e4cb05419a491524c5",
        "title": "颂古一百二十一首  其二四",
        "author": "释宗杲",
        "content": "好一殿功德，总是过去佛。\n百福相严身，不使栴檀刻。\n日日香烟夜夜灯，看来当甚干萝葡。",
        "dynasty": "宋",
        "collection_info": null
    },
    {
        "uuid": "9ba8d6ae6fade58bf363a01d22c93ded",
        "title": "颂古一百二十一首  其二五",
        "author": "释宗杲",
        "content": "禾黎不阳艷，竞栽桃李春。\n翻令力耕者，半作卖华人。",
        "dynasty": "宋",
        "collection_info": null
    },
    {
        "uuid": "35a6063914226a35cb6e5ed8f6781350",
        "title": "颂古一百二十一首  其二六",
        "author": "释宗杲",
        "content": "天下禅和说勘破，争知赵州已话堕。\n引得儿孙不丈夫，人人点过冷地卧。",
        "dynasty": "宋",
        "collection_info": null
    },
    {
        "uuid": "f415cba14331ad406e15e6111fb29d5a",
        "title": "颂古一百二十一首  其二七",
        "author": "释宗杲",
        "content": "度体裁衣，量水打碓。\n毫髪差，且居门外。",
        "dynasty": "宋",
        "collection_info": null
    },
    {
        "uuid": "4925254ce81b10082aa71e8095c1c42e",
        "title": "颂古一百二十一首  其二八",
        "author": "释宗杲",
        "content": "飋飋风松，萧萧雨桧。\n师子咬人，韩獹逐瑰。",
        "dynasty": "宋",
        "collection_info": null
    },
    {
        "uuid": "21867af3375062cc9fff86dc17458227",
        "title": "颂古一百二十一首  其二九",
        "author": "释宗杲",
        "content": "赵州有密语，文远不覆藏。\n演出大藏教，功德实难量。",
        "dynasty": "宋",
        "collection_info": null
    },
    {
        "uuid": "a46a4fedb8c766043e510ceb5398e93b",
        "title": "颂古一百二十一首  其三○",
        "author": "释宗杲",
        "content": "一正一邪，一倒一起。\n文选赵州，靴裏动指。",
        "dynasty": "宋",
        "collection_info": null
    },
    {
        "uuid": "54df82ae5bf27b1b16c1d9ee8a3e8173",
        "title": "颂古一百二十一首  其三一",
        "author": "释宗杲",
        "content": "文远修行不落空，时时瞻礼紫金容。\n赵州拄杖虽然短，脑后圆光又一重。",
        "dynasty": "宋",
        "collection_info": null
    },
    {
        "uuid": "02c835a6b5bb8d4fe970c3b7cea19d40",
        "title": "颂古一百二十一首  其三二",
        "author": "释宗杲",
        "content": "有问狗佛性，赵州答曰无。\n言下灭胡族，犹为不丈夫。",
        "dynasty": "宋",
        "collection_info": null
    },
    {
        "uuid": "c517bff3d0b2ba430e6f20ff506b3ad1",
        "title": "颂古一百二十一首  其三三",
        "author": "释宗杲",
        "content": "九十七种妙相，顾陆笔端难状。\n赵州眼目精明，觑见心肝五藏。",
        "dynasty": "宋",
        "collection_info": null
    },
    {
        "uuid": "9d10fe82b7a2c37266625145fb1a91f9",
        "title": "颂古一百二十一首  其三四",
        "author": "释宗杲",
        "content": "青州七斤衫，尽力提不起。\n打破赵州关，总是自家底。",
        "dynasty": "宋",
        "collection_info": null
    },
    {
        "uuid": "350641fcb2e5da34f6fe1ed4dab6a953",
        "title": "颂古一百二十一首  其三五",
        "author": "释宗杲",
        "content": "参见南泉王老师，镇州萝卜更无私。\n拈来塞断是非口，雪曲阳春非楚词。",
        "dynasty": "宋",
        "collection_info": null
    },
    {
        "uuid": "38f684f6bc8fdffb2d1945a71495d815",
        "title": "颂古一百二十一首  其三六",
        "author": "释宗杲",
        "content": "有佛处不得住，生铁称锤被虫蛀。\n无佛处急走过，撞着嵩山破竈堕。\n三十里外莫错举，两箇石人相耳语。\n恁么则不去也，此语已行遍天下。\n摘杨华，摘杨华，唵嚤呢哒哩吽㗶咤。",
        "dynasty": "宋",
        "collection_info": null
    },
    {
        "uuid": "f359ea89418be3a0574e765e618f68f6",
        "title": "颂古一百二十一首  其三七",
        "author": "释宗杲",
        "content": "涂路波咤数十州，传言送语当风流。\n不知脚下泥生刺，蹋着锥人脚指头。",
        "dynasty": "宋",
        "collection_info": null
    },
    {
        "uuid": "7c7c1c5db728f84908762ee91e8c976d",
        "title": "颂古一百二十一首  其三八",
        "author": "释宗杲",
        "content": "直饶钉得遮一缝，点检将来非好手。\n可怜两箇禅翁，却向俗人说家丑。",
        "dynasty": "宋",
        "collection_info": null
    },
    {
        "uuid": "aba8c7a30c8e5a57dbd600af824097ca",
        "title": "颂古一百二十一首  其三九",
        "author": "释宗杲",
        "content": "凿坏十方常住地，三钱使尽露尸骸。\n罗山古佛虽灵验，未免将身一处埋。",
        "dynasty": "宋",
        "collection_info": null
    },
    {
        "uuid": "594e7b662b45b7723d8acaa956bbe13d",
        "title": "颂古一百二十一首  其四○",
        "author": "释宗杲",
        "content": "出门握手话分携，古路迢迢去莫追。\n却笑波心遗剑者，区区空记刻舟时。",
        "dynasty": "宋",
        "collection_info": null
    },
    {
        "uuid": "0c6f9c33aad046454ad89522a633b79b",
        "title": "颂古一百二十一首  其四一",
        "author": "释宗杲",
        "content": "一挝涂毒闻皆丧，身在其总不知。\n八十翁翁入场屋，真诚不是小儿嬉。",
        "dynasty": "宋",
        "collection_info": null
    },
    {
        "uuid": "ff6fbe65a10c772266a4c0f4fe15ebde",
        "title": "颂古一百二十一首  其四二",
        "author": "释宗杲",
        "content": "钟声披起鬰多罗，碧眼胡儿不奈何。\n一箭双雕随手落，拈来元是栅中鹅。",
        "dynasty": "宋",
        "collection_info": null
    },
    {
        "uuid": "89dbc9862d21258dc53ef4051c77b278",
        "title": "颂古一百二十一首  其四三",
        "author": "释宗杲",
        "content": "入门便棒，郎当不少。\n依而行之，胡麻厮缴。",
        "dynasty": "宋",
        "collection_info": null
    },
    {
        "uuid": "50a38de70269a772c81910bd98a4f6c8",
        "title": "颂古一百二十一首  其四四",
        "author": "释宗杲",
        "content": "不落不昧，石头土块。\n蓦路相逢，银山粉碎。\n拍手呵呵笑一场，明州有箇憨布袋。",
        "dynasty": "宋",
        "collection_info": null
    },
    {
        "uuid": "fca5dc900a63e0ae0178b51730298cf0",
        "title": "颂古一百二十一首  其四五",
        "author": "释宗杲",
        "content": "俊哉一跃透重渊，霹雳追之去不还。\n却笑龙门烧尾者，依前点额在波澜。",
        "dynasty": "宋",
        "collection_info": null
    },
    {
        "uuid": "31ff61ef5bdecdf2995cf547d4b92eb0",
        "title": "颂古一百二十一首  其四六",
        "author": "释宗杲",
        "content": "南泉打破闲家具，浩浩诸方作话看。\n今日为君重举过，明明历历不颟顸。",
        "dynasty": "宋",
        "collection_info": null
    },
    {
        "uuid": "d1dfa2fbd84b46a48206931fc5644550",
        "title": "颂古一百二十一首  其四七",
        "author": "释宗杲",
        "content": "背触非遮护，明明直举扬。\n吹毛虽不动，遍地是刀枪。",
        "dynasty": "宋",
        "collection_info": null
    },
    {
        "uuid": "74d29d27e54c0bcec6ac2a6b9e820612",
        "title": "颂古一百二十一首  其四八",
        "author": "释宗杲",
        "content": "瑞岩宸风，唤主人公。\n昨夜南山，虎咬大虫。",
        "dynasty": "宋",
        "collection_info": null
    },
    {
        "uuid": "6320037e9afaea153006b950b6106aef",
        "title": "颂古一百二十一首  其四九",
        "author": "释宗杲",
        "content": "镆铘在握，天魔胆落。\n明眼衲僧，休便卜度。",
        "dynasty": "宋",
        "collection_info": null
    },
    {
        "uuid": "d39c82abdff477e0e7e66c5f06b19315",
        "title": "颂古一百二十一首  其五○",
        "author": "释宗杲",
        "content": "丹山生鸑鷟，师子彦狻猊。\n棒下摩酰眼，徒夸第一机。",
        "dynasty": "宋",
        "collection_info": null
    },
    {
        "uuid": "83f5b9cba0a4befce57ad32baa829438",
        "title": "颂古一百二十一首  其五一",
        "author": "释宗杲",
        "content": "对众全提摩竭令，岂是闲开两片皮。\n喝下瞎驴成队走，梦中推倒五须弥。",
        "dynasty": "宋",
        "collection_info": null
    },
    {
        "uuid": "e0b1de622c483d1d7905537ecdc0146e",
        "title": "颂古一百二十一首  其五二",
        "author": "释宗杲",
        "content": "暗中携手上高山，及至天明各自行。\n无限中涂未归客，明明开眼堕深坑。",
        "dynasty": "宋",
        "collection_info": null
    },
    {
        "uuid": "f206f93fc72b97c50b339f235ff1afa6",
        "title": "颂古一百二十一首  其五三",
        "author": "释宗杲",
        "content": "阳焰何曾能止渴，画饼几时充得饥。\n劝君不用栽荆棘，后代儿孙惹着衣。",
        "dynasty": "宋",
        "collection_info": null
    },
    {
        "uuid": "cda09fb3ca14ae7ffbb0c17a12963c9c",
        "title": "颂古一百二十一首  其五四",
        "author": "释宗杲",
        "content": "眼中无翳休挑刮，镜上无尘不用磨。\n信脚出门行大路，横担拄杖唱山歌。",
        "dynasty": "宋",
        "collection_info": null
    },
    {
        "uuid": "fd298ecbdf2698f0abae195b8e27d8bc",
        "title": "颂古一百二十一首  其五五",
        "author": "释宗杲",
        "content": "好箇话端，阿谁解举。\n举得十分，未敢相许。",
        "dynasty": "宋",
        "collection_info": null
    },
    {
        "uuid": "9a659a25509b4ad0ef466f9bfe898e43",
        "title": "颂古一百二十一首  其五六",
        "author": "释宗杲",
        "content": "全死中全活，全活中全死。\n一箇讶郎当，一箇福建子。",
        "dynasty": "宋",
        "collection_info": null
    },
    {
        "uuid": "3b7b135288879f24895738b25d4a3ebc",
        "title": "颂古一百二十一首  其五七",
        "author": "释宗杲",
        "content": "境话会来虽未是，却问如今作么生。\n清凉元本鼻头直，夹山依旧两眉横。",
        "dynasty": "宋",
        "collection_info": null
    },
    {
        "uuid": "053cd40519a3c4cc913e4f601dcb581e",
        "title": "颂古一百二十一首  其五八",
        "author": "释宗杲",
        "content": "睦州担板，那容眨眼。\n阔狭短长，不须增减。",
        "dynasty": "宋",
        "collection_info": null
    },
    {
        "uuid": "e9e2a006f668929b7b8a9a74369eef6c",
        "title": "颂古一百二十一首  其五九",
        "author": "释宗杲",
        "content": "一气转一大藏教，顿渐偏圆权与实。\n无边妙义炳然彰，元来一字也不识。",
        "dynasty": "宋",
        "collection_info": null
    },
    {
        "uuid": "1408bd359d93582a630969a16e7c82ba",
        "title": "颂古一百二十一首  其六○",
        "author": "释宗杲",
        "content": "以平报不平，王法本无亲。\n临济虽明眼，也是黄龙精。",
        "dynasty": "宋",
        "collection_info": null
    },
    {
        "uuid": "e159a0338a0062c280551cdb2e83f955",
        "title": "颂古一百二十一首  其六一",
        "author": "释宗杲",
        "content": "先师会裏呈真处，临济堂前吃菜时。\n连此三回露拴索，咄这缘台盘乞儿。",
        "dynasty": "宋",
        "collection_info": null
    },
    {
        "uuid": "60e20f2e3bf5969dcd5cb0d1758aec71",
        "title": "颂古一百二十一首  其六二",
        "author": "释宗杲",
        "content": "夜半明星当午现，愚夫犹待晓鸡鸣。\n可怜自屎不知臭，又欲重新拈似人。",
        "dynasty": "宋",
        "collection_info": null
    },
    {
        "uuid": "bdd81e43781213abad4200f415f12eb5",
        "title": "颂古一百二十一首  其六三",
        "author": "释宗杲",
        "content": "提起须弥第一槌，电光石火太迟迟。\n象王行处狐踪绝，师子咆哮百兽危。",
        "dynasty": "宋",
        "collection_info": null
    },
    {
        "uuid": "2379b1f942d37fdf8e41c2af9ef6b56c",
        "title": "颂古一百二十一首  其六四",
        "author": "释宗杲",
        "content": "和尚不赴堂，庄主谢临屈。\n一字入公门，九牛撤不出。",
        "dynasty": "宋",
        "collection_info": null
    },
    {
        "uuid": "0e12cf6a8d49cd606d8a9934191663ed",
        "title": "颂古一百二十一首  其六五",
        "author": "释宗杲",
        "content": "祖父田园都卖了，四边界至不曾留。\n奈何犹有中心树，恼乱春风卒未休。",
        "dynasty": "宋",
        "collection_info": null
    },
    {
        "uuid": "dc3ae20528f944b38b551065bd6ac5c7",
        "title": "颂古一百二十一首  其六六",
        "author": "释宗杲",
        "content": "新妇骑驴阿家牵，步步相随不着鞭。\n归到画堂人不识，从今懒更出门前。",
        "dynasty": "宋",
        "collection_info": null
    },
    {
        "uuid": "8791cda784cc5f5b94d9486fa5170cb3",
        "title": "颂古一百二十一首  其六七",
        "author": "释宗杲",
        "content": "猛焰不容蚊蚋泊，大海那能宿死尸。\n任是三头幷六臂，望风无不竖降旗。",
        "dynasty": "宋",
        "collection_info": null
    },
    {
        "uuid": "dd7cbba96b6e65d4d324d1b374607a9b",
        "title": "颂古一百二十一首  其六八",
        "author": "释宗杲",
        "content": "云门干屎橛，全超法报化。\n无事出山游，百钱杖头挂。",
        "dynasty": "宋",
        "collection_info": null
    },
    {
        "uuid": "508daf759c2d3c211d0482f15a902b47",
        "title": "颂古一百二十一首  其六九",
        "author": "释宗杲",
        "content": "巍巍一座大弥卢，荷负非干气力粗。\n纵使不随言语会，却来当面受涂糊。",
        "dynasty": "宋",
        "collection_info": null
    },
    {
        "uuid": "612f1aa9e0b1f284f137611b4addcd53",
        "title": "颂古一百二十一首  其七○",
        "author": "释宗杲",
        "content": "问佛如何是，宗师即便酬。\n称锤将锯解，言外度迷流。",
        "dynasty": "宋",
        "collection_info": null
    },
    {
        "uuid": "1332e796dc61af7036a71812549fcd70",
        "title": "颂古一百二十一首  其七一",
        "author": "释宗杲",
        "content": "古庙裏头回避得，纸钱堆畔暗嗟吁。\n闲神野鬼皆惊怕，只为渠侬识梵书。",
        "dynasty": "宋",
        "collection_info": null
    },
    {
        "uuid": "349f79aed2d2c4f25a80c608b831ddea",
        "title": "颂古一百二十一首  其七二",
        "author": "释宗杲",
        "content": "望州乌石与僧堂，业识茫茫不可当。\n提起衲僧拄杖子，五湖四海沸如汤。",
        "dynasty": "宋",
        "collection_info": null
    },
    {
        "uuid": "3f0cb4618b0dd39767d5514eaeebb9be",
        "title": "颂古一百二十一首  其七三",
        "author": "释宗杲",
        "content": "痴人面前休说梦，生铁团上须寻缝。\n明明说与却佯聋，只管外边闲打鬨。",
        "dynasty": "宋",
        "collection_info": null
    },
    {
        "uuid": "09d7efcfd7464adbe23006443af09450",
        "title": "颂古一百二十一首  其七四",
        "author": "释宗杲",
        "content": "移身不移步，移步不移身。\n走却金师子，捉得玉麒麟。",
        "dynasty": "宋",
        "collection_info": null
    },
    {
        "uuid": "706518f0376d01a90a02f5eca6781c28",
        "title": "颂古一百二十一首  其七五",
        "author": "释宗杲",
        "content": "总道见桃华悟道，此语不知还是无。\n茫茫宇宙人无数，那箇男儿是丈夫。",
        "dynasty": "宋",
        "collection_info": null
    },
    {
        "uuid": "9e851a065b36c7f1dc96e5675e42b7ce",
        "title": "颂古一百二十一首  其七六",
        "author": "释宗杲",
        "content": "打破鬼门关，日轮正当午。\n一箭中红心，大地无寸土。",
        "dynasty": "宋",
        "collection_info": null
    },
    {
        "uuid": "c61ef761950751f840d44259dd770c6e",
        "title": "颂古一百二十一首  其七七",
        "author": "释宗杲",
        "content": "言无展事，语不投机。\n承言者丧，滞句者迷。\n逢人不得错举。",
        "dynasty": "宋",
        "collection_info": null
    },
    {
        "uuid": "13bd0d230acca1df002c3ff8db34b19d",
        "title": "颂古一百二十一首  其七八",
        "author": "释宗杲",
        "content": "夺得骊珠即便回，小根魔子尽疑猜。\n拈来抛向洪波裏，撒手大家空去来。",
        "dynasty": "宋",
        "collection_info": null
    },
    {
        "uuid": "055fff8a9312ace6f64d55b8b078d2a3",
        "title": "颂古一百二十一首  其七九",
        "author": "释宗杲",
        "content": "忽尔出门先见路，纔方洗脚便登船。\n神仙秘诀真堪惜，父子虽亲不可传。",
        "dynasty": "宋",
        "collection_info": null
    },
    {
        "uuid": "26a9ee103bf3fad8c9be0b66ac088bee",
        "title": "颂古一百二十一首  其八○",
        "author": "释宗杲",
        "content": "有礼有乐，有唱有酬。\n人平不语，水平不流。",
        "dynasty": "宋",
        "collection_info": null
    },
    {
        "uuid": "aba5e34c2d51d73d5d2e04f53dc6a846",
        "title": "颂古一百二十一首  其八一",
        "author": "释宗杲",
        "content": "瞎驴一跳众皆惊，正法那堪付与人。\n三要三玄俱丧尽，堂堂摆手出重城。",
        "dynasty": "宋",
        "collection_info": null
    },
    {
        "uuid": "1c5b54ebaea0b29528c9934a146a9211",
        "title": "颂古一百二十一首  其八二",
        "author": "释宗杲",
        "content": "撦破云门一柄扇，拗折干峰一条棒。\n二三千处管絃楼，四五百条华柳巷。",
        "dynasty": "宋",
        "collection_info": null
    },
    {
        "uuid": "ac53555470f1c7174c6fa05866ea94f8",
        "title": "颂古一百二十一首  其八三",
        "author": "释宗杲",
        "content": "见色明心事已差，闻声悟道更交加。\n观音妙智慈悲力，荆棘林生优钵化。",
        "dynasty": "宋",
        "collection_info": null
    },
    {
        "uuid": "5a9c61d426fa85709734afc230502abd",
        "title": "颂古一百二十一首  其八四",
        "author": "释宗杲",
        "content": "剔开金殿锁，撞动玉楼钟。\n泣露千般草，吟风一样松。",
        "dynasty": "宋",
        "collection_info": null
    },
    {
        "uuid": "58c588145f2c8a4f53021463192b39e3",
        "title": "颂古一百二十一首  其八五",
        "author": "释宗杲",
        "content": "天地同根伸一问，未曾抬步已亡家。\n无阴阳处华重发，玉本无瑕却有瑕。",
        "dynasty": "宋",
        "collection_info": null
    },
    {
        "uuid": "d68a52671bf2ba3956fea17440e52c73",
        "title": "颂古一百二十一首  其八六",
        "author": "释宗杲",
        "content": "玄沙三种病人话，透出云门六不收。\n莫待是非来入耳，从前知己返为雠。",
        "dynasty": "宋",
        "collection_info": null
    },
    {
        "uuid": "0c5ce4342ca4b0562156fbea61a33cc1",
        "title": "颂古一百二十一首  其八七",
        "author": "释宗杲",
        "content": "夫子不识字，达磨不会禅。\n玄沙无此语，切莫妄流传。",
        "dynasty": "宋",
        "collection_info": null
    },
    {
        "uuid": "f35352f9865fab01a8ef1d0a85585e36",
        "title": "颂古一百二十一首  其八八",
        "author": "释宗杲",
        "content": "赤肉团边用得亲，主宾有理各难伸。\n两箇驼子相逢着，世上如今无直人。",
        "dynasty": "宋",
        "collection_info": null
    },
    {
        "uuid": "7686ea830038d1b2c13bd5e49845cf3e",
        "title": "颂古一百二十一首  其八九",
        "author": "释宗杲",
        "content": "有时笑兮有时哭，悲喜交幷暗催促。\n此理如何举同人，断絃须得鸾胶续。",
        "dynasty": "宋",
        "collection_info": null
    },
    {
        "uuid": "4bfdf817a3059b4b182cd0fcad9e7881",
        "title": "颂古一百二十一首  其九○",
        "author": "释宗杲",
        "content": "金刚圈，栗棘蓬。\n玄沙三种病，石巩一张弓。\n直截为君说，新罗在海东。",
        "dynasty": "宋",
        "collection_info": null
    },
    {
        "uuid": "2f76c3ec4a794079669b26ace479ee4e",
        "title": "颂古一百二十一首  其九一",
        "author": "释宗杲",
        "content": "杨岐一头驴，只有三隻脚。\n潘阆倒骑归，攧杀黄幡绰。",
        "dynasty": "宋",
        "collection_info": null
    },
    {
        "uuid": "03a31000e0d343ac58d09aaf118e469d",
        "title": "颂古一百二十一首  其九二",
        "author": "释宗杲",
        "content": "老青原，没缝罅。\n问佛法，酬米价。\n差毫釐，成话欛。\n无面目，得人怕。",
        "dynasty": "宋",
        "collection_info": null
    },
    {
        "uuid": "f5e072dcb0feaf9cafedf5c9d89d1ff7",
        "title": "颂古一百二十一首  其九三",
        "author": "释宗杲",
        "content": "后园驴吃草，一老一不老。\n蓦地撞出来。\n鬬凑得恰好。",
        "dynasty": "宋",
        "collection_info": null
    },
    {
        "uuid": "d5591b7c41aa16b81ffb09968ef38e71",
        "title": "颂古一百二十一首  其九四",
        "author": "释宗杲",
        "content": "小鱼吞大鱼，直路太萦纡。\n古帆休更问，处处得逢渠。",
        "dynasty": "宋",
        "collection_info": null
    },
    {
        "uuid": "cc94d90b9392ef77e1138c19e290b1af",
        "title": "颂古一百二十一首  其九五",
        "author": "释宗杲",
        "content": "五逆闻雷，曾参颜回。\n一粒豆子，爆出冷灰。",
        "dynasty": "宋",
        "collection_info": null
    },
    {
        "uuid": "bd20cb7a86f388b055ad79c367ce4c34",
        "title": "颂古一百二十一首  其九六",
        "author": "释宗杲",
        "content": "口是祸门，电激雷奔。\n娑竭出海，震动干坤。",
        "dynasty": "宋",
        "collection_info": null
    },
    {
        "uuid": "1adaa2663850e49394ae4ba8d280bc4b",
        "title": "颂古一百二十一首  其九七",
        "author": "释宗杲",
        "content": "日日日日，时时时时。\n违时失候，箇老古锥。",
        "dynasty": "宋",
        "collection_info": null
    },
    {
        "uuid": "72f428c9a03fbe0dc73754a971c566fa",
        "title": "颂古一百二十一首  其九八",
        "author": "释宗杲",
        "content": "直出直入，当面不识。\n更拟如何，着甚死急。",
        "dynasty": "宋",
        "collection_info": null
    },
    {
        "uuid": "ce9fc04abb35c77677719f48f1a1661e",
        "title": "颂古一百二十一首  其九九",
        "author": "释宗杲",
        "content": "杀人须是杀人汉，当下一刀成两段。\n头臂虽亏剑刃锋，何似秦时𨍏轹钻。",
        "dynasty": "宋",
        "collection_info": null
    },
    {
        "uuid": "2c6e8355a89e3ba3e736d7c4a52b6f85",
        "title": "颂古一百二十一首  其一○○",
        "author": "释宗杲",
        "content": "十字街头，现成行货。\n拟欲商量，漆桶蹉过。",
        "dynasty": "宋",
        "collection_info": null
    },
    {
        "uuid": "2e0ca7b7fedaea48cb25f07532d7eb6b",
        "title": "颂古一百二十一首  其一○一",
        "author": "释宗杲",
        "content": "兔角龟毛眼裏栽，铁山当面势崔嵬。\n东西南北无门入，旷劫无明当下灰。",
        "dynasty": "宋",
        "collection_info": null
    },
    {
        "uuid": "bb185f43fe842f311c937303037699ff",
        "title": "颂古一百二十一首  其一○二",
        "author": "释宗杲",
        "content": "云门鉴咦，少有人知。\n咄，无孔铁锤。",
        "dynasty": "宋",
        "collection_info": null
    },
    {
        "uuid": "6bbbe80e4186ae4c756a54f914902c18",
        "title": "颂古一百二十一首  其一○三",
        "author": "释宗杲",
        "content": "一口吸尽西江水，甲乙丙丁庚戊己。\n咄咄咄，啰啰哩。",
        "dynasty": "宋",
        "collection_info": null
    },
    {
        "uuid": "30c470e3add4dcb3fb6fb21937e99899",
        "title": "颂古一百二十一首  其一○四",
        "author": "释宗杲",
        "content": "燕坐道场经十劫，一一从头俱漏泄。\n世间多少守株人，掉棒拟打天边月。",
        "dynasty": "宋",
        "collection_info": null
    },
    {
        "uuid": "12333aedcf8eaaf8efeca1e3c48bb3d0",
        "title": "颂古一百二十一首  其一○五",
        "author": "释宗杲",
        "content": "独坐许谁知，青山对落晖。\n华须连夜发，莫待晓风吹。",
        "dynasty": "宋",
        "collection_info": null
    },
    {
        "uuid": "38428c3b2692ef7b229e8ddc7587a6a2",
        "title": "颂古一百二十一首  其一○七",
        "author": "释宗杲",
        "content": "春至自开华，秋来还落叶。\n黄面老瞿昙，休摇三寸舌。",
        "dynasty": "宋",
        "collection_info": null
    },
    {
        "uuid": "30dd557b78e5ad7b61224e5f3e9eca76",
        "title": "颂古一百二十一首  其一○八",
        "author": "释宗杲",
        "content": "壁上安灯盏，堂前置酒台。\n闷来打三盏，何处得愁来。",
        "dynasty": "宋",
        "collection_info": null
    },
    {
        "uuid": "5b494a4e533b07c54909152544eb2fa8",
        "title": "颂古一百二十一首  其一○九",
        "author": "释宗杲",
        "content": "陕府铁牛白癞，嘉州大像耳聩。\n两箇病痛一般，咄哉漆桶不快。",
        "dynasty": "宋",
        "collection_info": null
    },
    {
        "uuid": "5c06f71e313bd813c9713ae003a455fe",
        "title": "颂古一百二十一首  其一一一",
        "author": "释宗杲",
        "content": "掌内摩尼曾不顾，谁能护惜孃生袴。\n浮杯不会老婆禅，直至如今遭点污。",
        "dynasty": "宋",
        "collection_info": null
    },
    {
        "uuid": "f1a1ec1af08d6bd4aeeb45a276d9fb6d",
        "title": "颂古一百二十一首  其一一二",
        "author": "释宗杲",
        "content": "电光石火尚犹迟，猗死禅和那得知。\n转面回头拟寻讨，夕阳已过绿梢西。",
        "dynasty": "宋",
        "collection_info": null
    },
    {
        "uuid": "4ce87dbfdd23f2229aa00c1a125bf06e",
        "title": "颂古一百二十一首  其一一三",
        "author": "释宗杲",
        "content": "眼光烁破四天下，婆子拳头没缝罅。\n当机觌面事如何，猛虎脊梁谁解跨。",
        "dynasty": "宋",
        "collection_info": null
    },
    {
        "uuid": "c5aa8b74f8c675953dbdbe86a4a0d5f0",
        "title": "颂古一百二十一首  其一一四",
        "author": "释宗杲",
        "content": "三世诸佛不知有，老老大在外边走。\n眼皮盖尽五须弥，大洋海裏翻筋斗。\n狸奴白牯却知有，瀑布不溜青山走。\n堪笑无端王老师，错认簸箕作熨斗。",
        "dynasty": "宋",
        "collection_info": null
    },
    {
        "uuid": "6e17445eef0640f717470f80dc34577c",
        "title": "颂古一百二十一首  其一一五",
        "author": "释宗杲",
        "content": "一堆红焰亘晴空，不问金鍮铁锡铜。\n入裏尽教成水去，那容蚊蚋泊其中。",
        "dynasty": "宋",
        "collection_info": null
    },
    {
        "uuid": "a88609076c79b6430bd17a777ea2ec61",
        "title": "颂古一百二十一首  其一一六",
        "author": "释宗杲",
        "content": "崎崎岖岖平坦坦，平坦坦处甚崎岖。\n蓦地跛驴能蹴蹋，抹过追风天马驹。",
        "dynasty": "宋",
        "collection_info": null
    },
    {
        "uuid": "a4591b067457185fcc2ac245a30542a4",
        "title": "颂古一百二十一首  其一一七",
        "author": "释宗杲",
        "content": "云门举起竹篦，开口知君话堕。\n上方香积不餐，甘伏食人涕唾。",
        "dynasty": "宋",
        "collection_info": null
    },
    {
        "uuid": "a47902fcc5cdbc2d28a03b40b6f3e792",
        "title": "颂古一百二十一首  其一一八",
        "author": "释宗杲",
        "content": "云门举起竹篦，禅和切忌针锥。\n鸾凤不栖荆棘，𮭗𮭗偏守空池。",
        "dynasty": "宋",
        "collection_info": null
    },
    {
        "uuid": "b2eeaa503f223eec6ba2fe3939c7249d",
        "title": "颂古一百二十一首  其一一九",
        "author": "释宗杲",
        "content": "云门举起竹篦，通身带水拕泥。\n奉报参玄上士，撒手悬崖勿迟。",
        "dynasty": "宋",
        "collection_info": null
    },
    {
        "uuid": "0284a8b791e9f8a5d7e629664c30be9e",
        "title": "颂古一百二十一首  其一二○",
        "author": "释宗杲",
        "content": "云门举起竹篦，拟议知君乱统。\n直饶救得眼睛，当下失却鼻孔。",
        "dynasty": "宋",
        "collection_info": null
    },
    {
        "uuid": "8e1ef559532e235885334ecd3af24555",
        "title": "颂古一百二十一首  其一二一",
        "author": "释宗杲",
        "content": "云门举起竹篦，露出心肝五臓。\n可怜猗死禅和，犹自魂飞胆丧。",
        "dynasty": "宋",
        "collection_info": null
    },
    {
        "uuid": "e8118b92ff03cf3d04210f9c49260a2d",
        "title": "皇帝在建邸请升堂偈",
        "author": "释宗杲",
        "content": "豁开顶门眼，照彻大千界。\n既作法中王，于法得自在。",
        "dynasty": "宋",
        "collection_info": null
    },
    {
        "uuid": "0ad950ba04f237ab0b5e9572afe47802",
        "title": "又作偈",
        "author": "释宗杲",
        "content": "大根大器大力量，荷担大事不寻常。\n一毛头上通消息，遍界明明不覆藏。",
        "dynasty": "宋",
        "collection_info": null
    },
    {
        "uuid": "e30abcd787eb8102353669ff88fc1949",
        "title": "御赐真赞师演成四偈  其一",
        "author": "释宗杲",
        "content": "生灭不灭，如水中月。\n不可揽触，妙在甄别。",
        "dynasty": "宋",
        "collection_info": null
    },
    {
        "uuid": "dbaee91352dd912783b8072431132e6b",
        "title": "御赐真赞师演成四偈  其二",
        "author": "释宗杲",
        "content": "常住不住，是真实义。\n一幅丹青，辉天鑑地。",
        "dynasty": "宋",
        "collection_info": null
    },
    {
        "uuid": "7c840cbf25056f0f950a9a71b081c4d2",
        "title": "御赐真赞师演成四偈  其三",
        "author": "释宗杲",
        "content": "圆觉空明，胡来汉现。\n一点灵光，万化千变。",
        "dynasty": "宋",
        "collection_info": null
    },
    {
        "uuid": "70507cf230c06c253439b19374c0395d",
        "title": "御赐真赞师演成四偈  其四",
        "author": "释宗杲",
        "content": "随物现处，廓清寰宇。\n不动神情，气吞项羽。",
        "dynasty": "宋",
        "collection_info": null
    },
    {
        "uuid": "574976a6dd8e6a93f925bd40d91e2731",
        "title": "泉州惠安县迎藏经请小参偈",
        "author": "释宗杲",
        "content": "稽首十力大导师，三界独尊无比况。\n示现成佛转法轮，广演无边契经海。\n众生心想念念殊，所转法轮亦差别。\n法轮功德不可量，尽思竭力无能测。\n有大经卷在一尘，量等三千大千界。\n世有聪慧明达人，具足天眼悉知见。\n破尘出经作佛事，不作实与非实想。\n又以无边法界空，纳在佛身一毛孔。\n须弥铁围及大海，一一包容无迫隘。\n一毛既尔余悉然，导师方便亦如是。\n念念普遍诸毛孔，念念克证金刚慧。\n念念成就佛菩提，念念满足普贤愿。\n而不生于戏论心，亦不住于深境界。\n如梦如幻如水月，如优昙华出世间。\n如是常转大经卷，了无能转所转者。\n三世诸佛诸菩萨，声闻独觉及天人。\n地狱修罗鬼畜等，一一皆承此经力。\n我今復与诸佛子，各生殊胜难遇心。\n还摄此经一归尘，安住毘卢法宝藏。",
        "dynasty": "宋",
        "collection_info": null
    },
    {
        "uuid": "277686862d14ea11d0b6b1f6016ee25e",
        "title": "庄泉伯检察为先安抚请升堂偈",
        "author": "释宗杲",
        "content": "近来学佛人，少见不颠倒。\n唯务资谈柄，弃大而就小。\n昧却直截事，外边打之遶。\n毕竟那一着，何曾得分晓。\n独有庄居士，真实没虚矫。\n断除烦恼根，烈火烧干草。\n心地既安然，魔境岂能扰。\n任尔闹浩浩，我常静悄悄。\n末后示真归，如脱破布袄。\n加趺入禅定，皓月临清沼。\n透过生死关，击碎无价宝。\n刚正大丈夫，一了一切了。",
        "dynasty": "宋",
        "collection_info": null
    },
    {
        "uuid": "d230c919ded0b114c1ef66c35e0c1db5",
        "title": "方敷文请升堂举那咤太子因缘",
        "author": "释宗杲",
        "content": "骨肉都还父母了，不知那箇是那咤。\n一毛头上翻身转，一一毛头浑不差。",
        "dynasty": "宋",
        "collection_info": null
    },
    {
        "uuid": "ebcd0c39c9430a14b5e6ee0f474628dc",
        "title": "赵提宫请升堂偈",
        "author": "释宗杲",
        "content": "言前荐得已天涯，句后承当路转赊。\n一击铁关如粉碎，水天空阔雁行斜。",
        "dynasty": "宋",
        "collection_info": null
    },
    {
        "uuid": "2267a7f3292abb6504c07ba06a730df7",
        "title": "李参政转物庵",
        "author": "释宗杲",
        "content": "若能转物，即同如来。\n咄哉瞿昙，诳諕痴獃。\n物无自性，我亦非有。\n转者为谁，徒劳心手。\n知无自性，復是何物。\n瞥起情尘，扪空揣骨。\n此庵无作，住者何人。\n具顶门眼，试辨疏亲。",
        "dynasty": "宋",
        "collection_info": null
    },
    {
        "uuid": "342ac13e65fc6490e22ab3909468a9c4",
        "title": "富枢密妙高堂",
        "author": "释宗杲",
        "content": "妙高堂，随所至。\n牓未悬，落第二。\n似猛焰，藏蚊蚋。\n拟承当，生妄计。\n德云师，安有作。\n在别峰，亦宽廓。\n住佛地，何所旋转。\n我作铭，任图度。",
        "dynasty": "宋",
        "collection_info": null
    },
    {
        "uuid": "30e372335a1349415efa91d64863e431",
        "title": "魏侍郎凈心阁",
        "author": "释宗杲",
        "content": "伟哉广大寂灭心，譬如虚空不分别。\n拟心求凈即染污，况復比伦诸佛土。\n又如梦中所见物，所见虽有不可取。\n如是通达无有疑，凈心心义炳然现。\n是义现矣难测量，超诸色相离言说。\n过去未来现在世，佛及菩萨与声闻。\n一切含识有情类，平等于义如实了。\n善哉奇特过量人，只以此阁演是义。\n演已便息随所缘，亦与梦中无差别。\n我以父母所生口，说此无上妙伽陀。\n庄严广大寂灭心，为诸来者作饶益。",
        "dynasty": "宋",
        "collection_info": null
    },
    {
        "uuid": "b6e82585aac3f38a141915bc8a3877bf",
        "title": "向侍郎无热轩",
        "author": "释宗杲",
        "content": "勇猛精进过量人，号曰芗林大居士。\n住无变易真实处，而常顺行诸佛法。\n不作世间颠倒业，成办出世胜方便。\n而能于此方便中，幻出难思诸境界。\n復于难思境界中，而现种种殊胜事。\n华林宝树咸放光，接影连辉相鉴彻。\n光色清凈如金刚，世间无有能坏者。\n又如无热宝池，四面分流入于海。\n是海广大无边际，不出居士一毛孔。\n于一毛孔放光明，八万四千同时发。\n不劳居士转舌相，只以此光宣妙法。\n是法即是此光明，不离是光说此法。\n大海毛孔亦復尔，此是芗林无热义。\n是义如空不可量，一一包罗世间相。\n我今以此无义语，略为居士出隻手。\n佛子来登无热轩，众宝妙沙开户牖。",
        "dynasty": "宋",
        "collection_info": null
    },
    {
        "uuid": "2632f2017b113a983a412642c0931ee0",
        "title": "蔡知县小庵",
        "author": "释宗杲",
        "content": "此庵非小亦非大，堪笑石头空捏怪。\n不知法界即此庵，彊谓此庵含法界。\n而今欲识住庵人，万象之中独露身。\n妙喜为写此庵牓，要与太虚为近邻。",
        "dynasty": "宋",
        "collection_info": null
    },
    {
        "uuid": "edb9dc2f2246f30f3e4bde553eefd5ea",
        "title": "汪状元燕坐轩",
        "author": "释宗杲",
        "content": "不于三界现身意，棹举何如愦愦时。\n寄语轩中燕坐者，好看新月下前溪。",
        "dynasty": "宋",
        "collection_info": null
    },
    {
        "uuid": "b3c71d3433b6c5099274ddeb69b4a826",
        "title": "韩司谏乐谷",
        "author": "释宗杲",
        "content": "人言至乐在此谷，孰信乐为谷所移。\n以乐均施不乐者，方名真乐丈夫儿。",
        "dynasty": "宋",
        "collection_info": null
    },
    {
        "uuid": "5c5b261344248c0b8cba852d2b85806d",
        "title": "又同尘庵",
        "author": "释宗杲",
        "content": "尘无自性，揽真成立。\n拟和其光，同亦俱失。\n外既匪宽，内亦不窒。\n是义非虚，亦復非实。\n庵中主人，如玉处石。\n作如是观，千载一息。",
        "dynasty": "宋",
        "collection_info": null
    },
    {
        "uuid": "f2e15d9a4769e6a452185d6026f8652e",
        "title": "喻郎中观我庵",
        "author": "释宗杲",
        "content": "万物备于我，我观卒未休。\n智者返观我，纵横得自由。",
        "dynasty": "宋",
        "collection_info": null
    },
    {
        "uuid": "688ee9e1f6deda08a5f5949c514f7c64",
        "title": "黄智通居士善住庵",
        "author": "释宗杲",
        "content": "善住庵中人，从来无所住。\n只这无住心，便是安身处。",
        "dynasty": "宋",
        "collection_info": null
    },
    {
        "uuid": "9d267b965c3a66e78349fb4d7c11d172",
        "title": "谢紫岩居士",
        "author": "释宗杲",
        "content": "紫岩分惠建溪茗，妙喜答以青州衫。\n得人一牛还一马，前三三与后三三。",
        "dynasty": "宋",
        "collection_info": null
    },
    {
        "uuid": "352b15de5f70adb3823b5157c906599f",
        "title": "答刘安抚",
        "author": "释宗杲",
        "content": "毛锥子上通消息，争似亡言绝见知。\n后夜一轮空界月，清光千里共依依。",
        "dynasty": "宋",
        "collection_info": null
    },
    {
        "uuid": "f84c3f58b0422a6a40557173b459e258",
        "title": "寄无垢居士",
        "author": "释宗杲",
        "content": "上苑玉池方解冻，人间杨柳又垂春。\n山堂尽日焚香坐，长忆毘耶多口人。",
        "dynasty": "宋",
        "collection_info": null
    },
    {
        "uuid": "acce31f6aebd20929bbc815b33092458",
        "title": "示汪居士",
        "author": "释宗杲",
        "content": "一毛头上无边剎，决定识情难测量。\n直下不生邪险见，壶中日月自然长。",
        "dynasty": "宋",
        "collection_info": null
    },
    {
        "uuid": "68b68f46c99fa77374c8ee113f2db4b7",
        "title": "示周子充写华严经",
        "author": "释宗杲",
        "content": "总别同异，成坏行布。\n圆融无碍，尘人众剎。\n非宽剎入，众尘非隘。\n居士笔端，宣畅果海。\n因源自在，我今说偈。\n赞扬同证，一真法界。",
        "dynasty": "宋",
        "collection_info": null
    },
    {
        "uuid": "41bb69e67e9dfadf1487028a7941c0c3",
        "title": "示了然居士",
        "author": "释宗杲",
        "content": "长乐沙坑郑了然，不依本分要参禅。\n自言已到无参处，哥罗管尔米疆年。",
        "dynasty": "宋",
        "collection_info": null
    },
    {
        "uuid": "69ca5dde3c1ba9b5e39b2fb2104de6f7",
        "title": "示韩令人",
        "author": "释宗杲",
        "content": "说不到处着一句，风前截断千差路。\n超佛越祖只如今，壁立万仞无回互。",
        "dynasty": "宋",
        "collection_info": null
    },
    {
        "uuid": "f691a4c8c6ed8b38f55b912596f2c394",
        "title": "示大悲长老",
        "author": "释宗杲",
        "content": "一棒打破生死窟，当时凡圣绝行踪。\n返笑赵州心不歇，老来犹自走西东。",
        "dynasty": "宋",
        "collection_info": null
    },
    {
        "uuid": "6c40e93205d6893cc1ae67005b433c58",
        "title": "示祥云懿长老",
        "author": "释宗杲",
        "content": "夺却衲僧拄杖，当下便无伎俩。\n喝下铁眼忽开，直据千峰顶上。",
        "dynasty": "宋",
        "collection_info": null
    },
    {
        "uuid": "c524922313bf9a2415bbf32d8d95f85e",
        "title": "示鼎需禅人",
        "author": "释宗杲",
        "content": "面门竖亚摩酰眼，肘后斜悬夺命符。\n瞎却眼，解却符，赵州东壁挂葫芦。",
        "dynasty": "宋",
        "collection_info": null
    },
    {
        "uuid": "c04208c5b17b46c09c85c332a7b9d51d",
        "title": "示弥光禅人",
        "author": "释宗杲",
        "content": "龟毛拈得笑咍咍，一击万重关锁开。\n庆快平生在今日，孰云千里赚吾来。",
        "dynasty": "宋",
        "collection_info": null
    },
    {
        "uuid": "133ca7d0e76c311fa09f7ae3969000e5",
        "title": "示祖元禅人",
        "author": "释宗杲",
        "content": "万仞崖头解放身，起来依旧却惺惺。\n饥餐渴饮浑无事，那论昔人非昔人。",
        "dynasty": "宋",
        "collection_info": null
    },
    {
        "uuid": "a325825c94ee467ad2a92b614527e659",
        "title": "示遵璞禅人",
        "author": "释宗杲",
        "content": "一口吞尽三世佛，正是吾家客作儿。\n争似璞禅无用处，一毛头上便忘机。",
        "dynasty": "宋",
        "collection_info": null
    },
    {
        "uuid": "60216f874262284486c94a82915d56c9",
        "title": "示法泉侍者",
        "author": "释宗杲",
        "content": "言前超佛祖，日轮正当午。\n豁开三要关，一击涂毒鼓。\n既发上头机，莫问千钧弩。\n放去绝遮拦，捏聚非回互。\n咄哉老瞿昙，住住住住住。",
        "dynasty": "宋",
        "collection_info": null
    },
    {
        "uuid": "ec2ab288923b1801d3b64bfd1f473740",
        "title": "示用禅人",
        "author": "释宗杲",
        "content": "未点先行不唧溜，不拨自转已出丑。\n那堪更鼓两片皮，岂止凿空开户牖。\n火中木马空嘶鸣，水底泥牛谩哮吼。\n用禅用禅听我言，拶到悬崖须放手。",
        "dynasty": "宋",
        "collection_info": null
    },
    {
        "uuid": "130e5ceeea6d1da5b96c40de4b0638af",
        "title": "送直禅人",
        "author": "释宗杲",
        "content": "直出直入，直行直坐。\n直禅上人，直须恁么。\n本自圆成，不立功课。\n饥来吃饭，寒来向火。\n不在瞿昙，非干达磨。\n拟心思量，返遭殃祸。\n我说是言，已招口过。\n明眼人前，一场话堕。\n请事斯语，无忘骨剉。",
        "dynasty": "宋",
        "collection_info": null
    },
    {
        "uuid": "011e31276af62e5a33084b7559b655a5",
        "title": "送法轮思藏主化钟",
        "author": "释宗杲",
        "content": "覆为钟，仰为鼎。\n自是法轮家风，妙喜争取驰骋。\n思禅人，固相请。\n援毫临纸忽猛省，一声直透须弥顶。",
        "dynasty": "宋",
        "collection_info": null
    },
    {
        "uuid": "d179a8940e8db17b437b2563fef3917d",
        "title": "送超僧鑑",
        "author": "释宗杲",
        "content": "桶底脱时大地阔，命根断处碧潭清。\n好将一点红炉雪，散作人间照夜灯。",
        "dynasty": "宋",
        "collection_info": null
    },
    {
        "uuid": "d1bba16b7025b3ac50ba74c4852c5b51",
        "title": "寄福胜长老",
        "author": "释宗杲",
        "content": "真人十八界元空，三十一人同姓吕。\n分散游山各占山，三十一又同处。",
        "dynasty": "宋",
        "collection_info": null
    },
    {
        "uuid": "7b19b8b404a96bee34d183c806860b57",
        "title": "寄归宗华侄禅师",
        "author": "释宗杲",
        "content": "坐断金轮第一峰，千妖百怪自潜踪。\n年来又得真消息，说道杨岐正脉通。",
        "dynasty": "宋",
        "collection_info": null
    },
    {
        "uuid": "20cc374c610794accac76b1a8acbd1c2",
        "title": "送了明长老归长芦",
        "author": "释宗杲",
        "content": "人言棒头出孝子，我道怜儿不觉丑。\n长芦长老恁么来，妙喜空费一张口。\n从教四海妄流传，野干能作师子吼。\n孰云无物赠伊行，喝下铁围山倒走。",
        "dynasty": "宋",
        "collection_info": null
    },
    {
        "uuid": "387ec0ec942213d227aa4aebc090d1cb",
        "title": "释迦出山相讚",
        "author": "释宗杲",
        "content": "正觉山前折却本，三七日内心头闷。\n却来鹿苑讨便宜，好与拽翻椎一顿。",
        "dynasty": "宋",
        "collection_info": null
    },
    {
        "uuid": "44a7da8be813cc62ea3abfc736a18ca6",
        "title": "文殊问疾讚",
        "author": "释宗杲",
        "content": "居士何曾病，是病因问有。\n两眼对两眼，世医咸拱手。",
        "dynasty": "宋",
        "collection_info": null
    },
    {
        "uuid": "abe709898ba821b53ec155e491ad7c60",
        "title": "观音大士讚",
        "author": "释宗杲",
        "content": "过去正法明，现前观自在。\n眼观诸音声，耳听众妙色。\n二义俱寂灭，谁受此说者。\n是说亦寂灭，谁为此说者。\n能观及所观，能听洎所听。\n返观观听者，是亦无所有。\n大哉观世音，快说如是法。\n是法不思议，听者亦希有。\n我今以一毛，遍量法界空。\n作此如幻言，讚是真实要。",
        "dynasty": "宋",
        "collection_info": null
    },
    {
        "uuid": "6f261769485ab0eb6b681008c377d3cc",
        "title": "入定观音讚",
        "author": "释宗杲",
        "content": "世间种种音声相，众以耳听非目睹。\n唯此大士眼能观，瞑目谛观为佛事。\n于眼境界无所取，耳鼻舌身意亦然。\n善哉心洞十方空，六根互显如是义。\n眼色耳声鼻嗅香，身触意思无差别。\n当以此观如是观，取此为实成妄想。\n若离妄想取实法，展转惑乱失本心。\n本心既失随颠倒，不见大士妙色身。\n无眼耳鼻舌身意，互显这义亦寂灭。\n亦无在土妙色身，亦无种种音声相。\n佛子能作如是观，永离世间生死苦。",
        "dynasty": "宋",
        "collection_info": null
    },
    {
        "uuid": "8dc54be5d89c6c6f50467d625d8fd253",
        "title": "维摩居士讚",
        "author": "释宗杲",
        "content": "冷坐毘耶城，百病一时发。\n不得文殊来，几乎无合杀。",
        "dynasty": "宋",
        "collection_info": null
    },
    {
        "uuid": "98e2dcdb9aa130b93cf34bf906d3451f",
        "title": "九祖伏驮密多尊者讚",
        "author": "释宗杲",
        "content": "默坐半百春，无喜亦无瞋。\n东西行七步，抖擞旧精神。",
        "dynasty": "宋",
        "collection_info": null
    },
    {
        "uuid": "a0de31c61e438e9b5fa559ca9a124511",
        "title": "初祖达磨大师讚",
        "author": "释宗杲",
        "content": "来时已没当门齿，去时唯有一隻履。\n葱岭那边逢宋云，十分彰露丑举止。",
        "dynasty": "宋",
        "collection_info": null
    },
    {
        "uuid": "24459cdf3636e4fb90242e97697031a1",
        "title": "傅大士讚",
        "author": "释宗杲",
        "content": "天上无弥勒，地下无弥勒。\n拍版与门槌，毕竟是何物。",
        "dynasty": "宋",
        "collection_info": null
    },
    {
        "uuid": "ea8bdbbd81a924e51337c1aab6fe61ef",
        "title": "六祖大鑑禅师讚",
        "author": "释宗杲",
        "content": "担柴卖火村裏汉，舌本澜翻不奈何。\n自道来时元没口，却能平地起风波。",
        "dynasty": "宋",
        "collection_info": null
    },
    {
        "uuid": "fe12f406a6c2504965ba06eb22ad4a26",
        "title": "李长者讚",
        "author": "释宗杲",
        "content": "以一毛端智，遍量法界空。\n智空无自性，空智在其中。",
        "dynasty": "宋",
        "collection_info": null
    },
    {
        "uuid": "7513a39b4d154cb50ad903fd8ee7f0f0",
        "title": "庞居士讚",
        "author": "释宗杲",
        "content": "男女不婚嫁，随缘卖笊篱。\n这般滋味子，岂与外人知。",
        "dynasty": "宋",
        "collection_info": null
    },
    {
        "uuid": "2a821d29495112ee6df6839fa962781c",
        "title": "赵州和尚讚",
        "author": "释宗杲",
        "content": "庭柏无根，虚空有骨。\n十分鲁钝，似辽天鹘。\n热至乘凉，寒烧榾柮。\n夫是之谓，赵州古佛。",
        "dynasty": "宋",
        "collection_info": null
    },
    {
        "uuid": "ab70033d502eda47a64bafa280aa45f1",
        "title": "船子和尚讚",
        "author": "释宗杲",
        "content": "蓦口一桡玄路绝，药山之道始流传。\n离钩三寸无消息，觉海方乘般若船。",
        "dynasty": "宋",
        "collection_info": null
    },
    {
        "uuid": "4211cc8730c39438d333da909c7bc007",
        "title": "临济和尚讚",
        "author": "释宗杲",
        "content": "称锤上捏出汁，枯骨裏敲出髓。\n全无些子藴藉，一味卖弄口嘴。\n更说甚么三要三玄，四种料拣。\n大似青天白日，十字街头，见神见鬼。\n咄。",
        "dynasty": "宋",
        "collection_info": null
    },
    {
        "uuid": "ccfd54373e280b0804cc069d8ca5085f",
        "title": "云门和尚讚",
        "author": "释宗杲",
        "content": "开雪峰口，出睦州气。\n袖手俨然，眈眈虎视。\n我说是言，有语无义。\n石火电光，咄哉钝滞。\n伽梨勃窣知是谁，有人续得末后句，许尔亲见渠侬。",
        "dynasty": "宋",
        "collection_info": null
    },
    {
        "uuid": "9c76b8d26b4068a030c43364a002a9ff",
        "title": "布袋和尚讚二首  其一",
        "author": "释宗杲",
        "content": "三千威仪都不修，八万细行浑不顾。\n只因闹市等箇人，被人唤作破落户。\n兜率内院久抛离，纵归迷却来时路。\n稽首弥勒世尊，得恁宽肠大肚。",
        "dynasty": "宋",
        "collection_info": null
    },
    {
        "uuid": "b0cfa171e2ad1d889f140884ac558d98",
        "title": "布袋和尚讚二首  其二",
        "author": "释宗杲",
        "content": "肩担一条吉撩棒，棒头挂双破木履。\n尽力撮却布袋口，不知裏许有甚底。\n落落魄魄闹市行，藞藞苴苴没羞耻。\n龙华会上若逢渠，定与椎落当门齿。",
        "dynasty": "宋",
        "collection_info": null
    },
    {
        "uuid": "22b3bd46fb5cb7287e147be21a90ea4c",
        "title": "金华圣者讚",
        "author": "释宗杲",
        "content": "金华圣者谁识，撞着猪头便吃。\n虽然无爱无憎，其奈有损有益。\n使得破落僧徒，也道逆行顺行天莫测。\n若无末后一着，至今有口难分析。",
        "dynasty": "宋",
        "collection_info": null
    },
    {
        "uuid": "da2e194748bc7da3df7d87f059cb51dc",
        "title": "南安岩主讚",
        "author": "释宗杲",
        "content": "赠以之中语，咸云秘密言。\n谁知此老子，非妙亦非玄。\n直截不藏覆，当机火裏莲。\n谁人明此意，端坐自擎拳。",
        "dynasty": "宋",
        "collection_info": null
    },
    {
        "uuid": "c2fedeb84ccc44494c4e9113a74551dd",
        "title": "言法华讚",
        "author": "释宗杲",
        "content": "旋陀罗尼三昧，语默元无罣碍。\n揽衣着屐走街，刚被时人笑怪。\n问伊住止何处，向道我侬弗会。\n进前拟议思量，咄哉漆桶不快。",
        "dynasty": "宋",
        "collection_info": null
    },
    {
        "uuid": "dcc915e3fe23f353bff93d1e3ae16a2a",
        "title": "杨岐和尚讚",
        "author": "释宗杲",
        "content": "异类中行，拕犁拽耙。\n栗棘金圈，是何言话。",
        "dynasty": "宋",
        "collection_info": null
    },
    {
        "uuid": "71549f07ed519312e0f7100633d0fa58",
        "title": "白云端和尚讚二首  其一",
        "author": "释宗杲",
        "content": "少处更减，多处又添。\n达磨不会，却反西天。",
        "dynasty": "宋",
        "collection_info": null
    },
    {
        "uuid": "5de57ee6a94ff34a5f71440d44750d7f",
        "title": "白云端和尚讚二首  其二",
        "author": "释宗杲",
        "content": "饥餐渴饮，闲坐困眠。\n赤手杀人，血溅梵天。",
        "dynasty": "宋",
        "collection_info": null
    },
    {
        "uuid": "2ce7bb2e674b2ca692eb2a9bd3949b3e",
        "title": "五祖演和尚讚二首  其一",
        "author": "释宗杲",
        "content": "赤骨力地，有𪛌无袴。\n敢与海神，争先鬬富。",
        "dynasty": "宋",
        "collection_info": null
    },
    {
        "uuid": "7cef00568f8be871887ec1930cf3a5e8",
        "title": "五祖演和尚讚二首  其二",
        "author": "释宗杲",
        "content": "说大脱空，荷担佛祖。\n七八圆全，不成三五。\n村歌社舞可怜生，引得儿孙弄泥土。",
        "dynasty": "宋",
        "collection_info": null
    },
    {
        "uuid": "6683b6d63495d7755287612df431bea4",
        "title": "西余端和尚讚",
        "author": "释宗杲",
        "content": "被底礼寅朝，去住随风扫。\n名呼章相公，侮嫚圆照老。\n不托和尚，两拳打翻。\n回头妖僧，一句骂倒。\n只看这几着子，不必问他禅道。\n箇是金毛师子儿，狐貍野干徒叫譟。",
        "dynasty": "宋",
        "collection_info": null
    },
    {
        "uuid": "73ace515c82edb0738e222f1b44d16db",
        "title": "慧日雅和尚讚",
        "author": "释宗杲",
        "content": "嵌嵌枯枯，磊磊落落。\n喑呜叱咤，万人气索。\n宴坐胡床，倾湫倒岳。\n秉杀活剑，解生死缚。\n不堕尘缘，宁居寂寞。\n豁开济北，三要三玄。\n提持关西，末后一着。\n慧日之影沈姑溪，泥牛触折祥麟角。",
        "dynasty": "宋",
        "collection_info": null
    },
    {
        "uuid": "27e120dacf2305fae56b7fd1caf8f2a3",
        "title": "寂音尊者讚",
        "author": "释宗杲",
        "content": "头如杓，面如楪。\n口无舌，说无竭。\n是而非，同而别。\n种空华，抽暗楔。\n死木蛇，活如蝎。\n击涂毒，脑门裂。\n是阿谁，甘露灭。",
        "dynasty": "宋",
        "collection_info": null
    },
    {
        "uuid": "ad61a14f77c87f2008e690fb5a6a56e0",
        "title": "草堂清和尚讚",
        "author": "释宗杲",
        "content": "凛凛孤风世所稀，碧眸炯炯电光辉。\n贫儿示与衣中宝，富者教伊赤体归。\n毒手惯曾烹佛祖，洪鑪常用大钳锤。\n小根魔子还知否，此是吾家真白眉。",
        "dynasty": "宋",
        "collection_info": null
    },
    {
        "uuid": "3f50931cb0d9fb15a82849b57965d7cb",
        "title": "圜悟和尚讚三首  其一",
        "author": "释宗杲",
        "content": "道大德备之词，讚师之真。\n此处无金二两，俗人酤酒三升。\n超佛越祖之谈，讚师之禅。\n削圆方竹杖，鞔却紫茸毡。\n无可论，无可说，正是守着繫驴橛。\n那堪更言七坐道场三奉诏旨，大似郑州出曹门，且喜没交涉。\n降此之外，毕竟如何。\n江南两浙，春寒秋热。\n寄语诸方，不要饶舌。",
        "dynasty": "宋",
        "collection_info": null
    },
    {
        "uuid": "5a12937ab5a73c794a0b4c90fe64c867",
        "title": "圜悟和尚讚三首  其二",
        "author": "释宗杲",
        "content": "风雷为舌，虚空为口。\n应群生机，作师子吼。\n眼光烁破四天下，惊起法身藏北斗。\n箇是杨岐嫡孙，喝下须弥倒走。",
        "dynasty": "宋",
        "collection_info": null
    },
    {
        "uuid": "70ddd1887d31517a167369e43f6fe5fe",
        "title": "圜悟和尚讚三首  其三",
        "author": "释宗杲",
        "content": "这老汉无置锥之地而不贫，有无价之宝而不富。\n睹众善而不欣，遇诸恶而不怖。\n一着当阳全提，要且秋毫不露。\n有时石火裏藏身，却向电影中回互。\n塞却临济三玄门，截断岩头末后句。",
        "dynasty": "宋",
        "collection_info": null
    },
    {
        "uuid": "db804c70d9e8e8681949121bd989efd7",
        "title": "普融平和尚讚",
        "author": "释宗杲",
        "content": "示无作相，击涂毒鼓。\n行无缘恶，诛佛诛祖。\n如是见得普融，妙喜未敢相许。\n直下来也，如龙似虎。\n一槌打破太虚空，至今一缺无人补。",
        "dynasty": "宋",
        "collection_info": null
    },
    {
        "uuid": "a37d01820903b3268e9581f30ce0aef5",
        "title": "长灵卓如和尚讚",
        "author": "释宗杲",
        "content": "厚重如山，严冷似铁。\n破毘卢印，坐衲僧舌。\n派出灵源，源清流彻。\n指曜灵寒，呼顾兔热。\n谓此是长灵眼中重着屑，谓此非长灵知君犹未瞥。\n是耶非耶，俱为剩说。\n真耶妄耶，水中捉月。\n而今要见这老人，剔起眉毛须辨别。\n嘉州大像吃一槌，陕府铁牛流出血。",
        "dynasty": "宋",
        "collection_info": null
    },
    {
        "uuid": "f55b0dc7ccf089cfce9fa958410fd496",
        "title": "佛性泰和尚讚",
        "author": "释宗杲",
        "content": "惯说五家宗派禅，不将玄妙与人传。\n晚年一处真奇特，食罢长伸两脚眠。",
        "dynasty": "宋",
        "collection_info": null
    },
    {
        "uuid": "032907db2f028ebc408e91e2ea666052",
        "title": "佛灯珣和尚讚",
        "author": "释宗杲",
        "content": "天姿出格萧洒，胸次过人惺惺。\n临济顶中髓，杨岐眼裏睛。\n棒头明杀活，喝下显疏亲。\n孤鸾无伴侣，师子不同群。\n钟山佛鑑这嫡子，双径山僧之法兄。",
        "dynasty": "宋",
        "collection_info": null
    },
    {
        "uuid": "e6bb732335e56c5b68e5967ee46a1db3",
        "title": "竹庵珪和尚讚",
        "author": "释宗杲",
        "content": "讚嘆竹庵也是妙喜，骂詈竹庵也是妙喜，讚之骂之各有所以。\n讚之者为渠具衲僧正眼，骂之者为渠浸在醋瓮裏。\n或曰如竹庵之为宗师也，不可讚不可骂。\n精金美玉自有定价，讚之骂之徒增话欛。\n妙喜闻之笑而不答，但拊掌叩齿三下，从教渠讚龟打瓦。",
        "dynasty": "宋",
        "collection_info": null
    },
    {
        "uuid": "038e5b118741bdc6bbb23d1056570695",
        "title": "天童和尚讚",
        "author": "释宗杲",
        "content": "烹佛烹祖大鑪鞴，锻凡锻圣恶钳锤。\n起曹洞于已坠之际，针膏肓于必死之时。\n善说法要，罔涉离微。\n不起于座，而变荆棘林为梵释龙天之宫而无作无为。\n神澄定灵，雪顶庞眉。\n良工幻出兮，不许僧繇知。\n虚堂张挂兮，梁宝公犹迷。\n箇是天童老古锥，妙喜知音更有谁。",
        "dynasty": "宋",
        "collection_info": null
    },
    {
        "uuid": "704560e4e9d905a47ae59c6c42c50c0f",
        "title": "普明琳和尚讚",
        "author": "释宗杲",
        "content": "触处无碍，得大自在。\n达磨脊梁，释迦脑盖。\n夫是之谓普明老人，敢与诸尘作对者也。",
        "dynasty": "宋",
        "collection_info": null
    },
    {
        "uuid": "64591a03cee96d0283e4cd4590b56f47",
        "title": "李参政请讚",
        "author": "释宗杲",
        "content": "这汉没量罪过，不合引惹措大。\n被渠笑裏藏刀，杀却吾祖达磨。\n不知有底冤雠，一向兴灾作祸，杲上座诺，惺惺着，莫教话堕。",
        "dynasty": "宋",
        "collection_info": null
    },
    {
        "uuid": "7716d628c338b88c83a59b8f87d34506",
        "title": "吴提刑请讚",
        "author": "释宗杲",
        "content": "这箇村和尚，少人能近傍。\n黑漆粗竹篦，佛来也一棒。\n没秋毫人情，有万千无状。\n慈悲时观音菩萨之所不如，瞋恚时阿修罗王亦难比况。\n世上可憎可恶者是这般底阿师，如何，也有人画渠供食。",
        "dynasty": "宋",
        "collection_info": null
    },
    {
        "uuid": "05d2a393d84f66555785ff7a22065ff8",
        "title": "郑学士请讚",
        "author": "释宗杲",
        "content": "参得圜悟禅，担起睦州版。\n透过祖师关，瞎却顶门眼。\n肚裏黑漫漫，这中平坦坦。\n性气得人憎，发时浑不管。\n巩县茶瓶吃一槌，击碎饶州白瓷碗。",
        "dynasty": "宋",
        "collection_info": null
    },
    {
        "uuid": "edf446637d6dec0e7e6fb77ab12000dc",
        "title": "蔡郎中请讚",
        "author": "释宗杲",
        "content": "赋性暴，举止傲，说甚禅，谈甚道。\n有箇没意智獃郎，随例妄想颠倒。\n蔡郎中还见么，若也当面讳却，便是监主自盗。",
        "dynasty": "宋",
        "collection_info": null
    },
    {
        "uuid": "cc64f5f1ec6bb14bbc2de1932d1be5d4",
        "title": "蔡宣教请讚",
        "author": "释宗杲",
        "content": "手裏指东画西，口中胡说乱道。\n一生惯打葛藤，天真不属做造。\n有箇蔡正卿，时时来着到。\n水流湿，火就燥，马面团圞随人所好。",
        "dynasty": "宋",
        "collection_info": null
    },
    {
        "uuid": "73112e98148151841a3c30a0f1074ecb",
        "title": "蔡宣教请讚",
        "author": "释宗杲",
        "content": "咄哉无知，半憨半痴。\n黑豆换人眼睛，十分爱讨便宜。\n一朝死入地狱，定堕镬汤泥犁。\n佛也救尔不得，任尔凤林咤之。",
        "dynasty": "宋",
        "collection_info": null
    },
    {
        "uuid": "8291c60ca16760d4f8991ebbd1ad0139",
        "title": "储大夫请讚",
        "author": "释宗杲",
        "content": "云门妙喜真，云台居士画。\n利钝不相资，展向虚堂挂。\n妙利中钝，钝得颟顸。\n云台钝中利，利得脱酒。\n如今利钝都挂壁，师子翻身绝踪迹。\n踪迹无，便涂糊，一时分付诸大夫。\n唵摩尼达里悉利苏卢。",
        "dynasty": "宋",
        "collection_info": null
    },
    {
        "uuid": "cab43006382192ab71b41051c25bbe7b",
        "title": "赵通判请讚",
        "author": "释宗杲",
        "content": "渭汝是善人耶，嫉恶之太甚。\n谓汝是恶人耶，好贤而乐善。\n而于善恶两涂之间了无遗恨。\n咦，好箇自是汉，高谈无畔岸，成佛作祖且缓缓。\n这一则公案，分付赵通判。",
        "dynasty": "宋",
        "collection_info": null
    },
    {
        "uuid": "674ab56b258e0342793661168241292c",
        "title": "许司理请讚",
        "author": "释宗杲",
        "content": "湛不摇处，正好着力。\n欲识吾真，出阴界入。\n一毛端头，师子返掷。\n赤肉团上，万仞壁立。\n冲密湛然知不知，铁牛生得玉猫儿。",
        "dynasty": "宋",
        "collection_info": null
    },
    {
        "uuid": "986416d2db7c7fa2a8afb5ee2fc08499",
        "title": "廖知县请讚",
        "author": "释宗杲",
        "content": "我讚我真，孰能委悉。\n火风煗动，地水坚湿。\n俱属现量，拟心则失。\n就而明之，是妄非实。\n背而捐之，土木瓦石。\n吾说是言，如箭射的。\n离此别求，幻惑无识。",
        "dynasty": "宋",
        "collection_info": null
    },
    {
        "uuid": "32ebe9d1dd9e0492f764aaee95ee5287",
        "title": "朱主簿请讚",
        "author": "释宗杲",
        "content": "庞老曾升马祖堂，西江吸尽更无双。\n而今妙喜朱居士，觌面分明不覆藏。",
        "dynasty": "宋",
        "collection_info": null
    },
    {
        "uuid": "50a9f86207ef7689f470e175e6131c30",
        "title": "闻监务请讚",
        "author": "释宗杲",
        "content": "谓汝太惺惺，时復放淈𣸩。\n谓汝太褊急，间或又容物。\n既作人天师，开口便轻忽。\n庄严贤劫中，且无如此佛。\n寄语闻子清，莫信这箇贼。",
        "dynasty": "宋",
        "collection_info": null
    },
    {
        "uuid": "1f3836c2c93699e1a92b503f7348eb6f",
        "title": "唐道人请讚",
        "author": "释宗杲",
        "content": "这尊慈，无摸索。\n忽地喜，忽地恶。\n喜也，和气如春百华开萼，怒也，雷电风云一时俱作。\n似恁么做处，若非阿修罗王，即是金僊大觉。\n唐道人，紧收却。\n逢人不用展开，卷来送在壁角。",
        "dynasty": "宋",
        "collection_info": null
    },
    {
        "uuid": "19a6e9e540038d30a3f631861e967b41",
        "title": "江令请讚",
        "author": "释宗杲",
        "content": "渠本宣州人，生缘在宁国。\n前不尊释迦，后不敬弥勒。\n家贫无饭噇，出家去投佛。\n行脚走诸方，江南遍江北。\n纔参临济禅，便作白拈贼。\n眼裏有瞳人，肚中无点墨。\n还如跛阿师，说得行不得。",
        "dynasty": "宋",
        "collection_info": null
    },
    {
        "uuid": "4685a0cbd7ca9d6d88a4910402a4e00b",
        "title": "无着道人请讚",
        "author": "释宗杲",
        "content": "汝求吾之讚，復讚吾之真。\n大海绝涓滴，须弥无一尘。\n以讦为直而非直，以察为明而非明。\n象王回旋，师子嚬呻。\n性不可会，瞥喜瞥瞋。\n与佛祖为冤敌，与魔外为亲姻。\n自是其是，而人不汝是。\n自神其神，而人不汝神。\n如此为人善知识，少吃酸醋三五升。",
        "dynasty": "宋",
        "collection_info": null
    },
    {
        "uuid": "e094f4e708b3eb27f4b5395e884fc850",
        "title": "超宗道人请讚",
        "author": "释宗杲",
        "content": "一条白棒，佛祖俱打。\n超宗禅人，大胆不怕。\n画我来乞讚，鬼门上帖卦。\n三十年后此话大行，任一切人钻龟打瓦。",
        "dynasty": "宋",
        "collection_info": null
    },
    {
        "uuid": "c98d50d9e4656a4314b98566f6f39719",
        "title": "舟峰长老求讚",
        "author": "释宗杲",
        "content": "萧萧洒洒，有取有舍。\n藞藞苴苴，无真无假。\n客来须看，贼来须打。\n一条竹篦，天上天下。\n背触当锋，任人酬价。\n咄哉村僧，少说大话。\n龟年收取挂高堂，从他讚嘆从他骂。",
        "dynasty": "宋",
        "collection_info": null
    },
    {
        "uuid": "211c56cedca2d66a35c363ccfa4ac0d4",
        "title": "鼎需禅人求讚",
        "author": "释宗杲",
        "content": "身心一如，身外无余。\n咄这瞎驴，付与鼎需。",
        "dynasty": "宋",
        "collection_info": null
    },
    {
        "uuid": "c6c07dc1fdad33af95f0830956f2aee7",
        "title": "藴闻禅人求讚",
        "author": "释宗杲",
        "content": "藴闻闻自性，自性离闻藴。\n吾真亦復然，迥超千圣顶。",
        "dynasty": "宋",
        "collection_info": null
    },
    {
        "uuid": "83e1b769b31745ef803b8de55b38721c",
        "title": "用宣禅人求讚",
        "author": "释宗杲",
        "content": "宣传吾真，吾为宣说。\n眨上眉毛，大巧若拙。",
        "dynasty": "宋",
        "collection_info": null
    },
    {
        "uuid": "91604f46521b79260ee40b472e0ccc06",
        "title": "思岳禅人求讚",
        "author": "释宗杲",
        "content": "两耳卓朔口门窄，两眼皮薄鼻露窍。\n一生舌本谩澜翻，何曾唱得胡家调。",
        "dynasty": "宋",
        "collection_info": null
    },
    {
        "uuid": "0b64ac63c6e1d387fa25f66c3b423ba7",
        "title": "悟本禅人求讚",
        "author": "释宗杲",
        "content": "一千七百痴衲子，围遶这箇无明叟。\n细腻浑没一星儿，粗糙却有七八斗。\n未尝寂寂入禅定，终日波波廊下走。\n为人巴鼻亦好笑，更不容人谩开口。\n盲枷瞎棒当慈悲，是与不是劈脊娄。\n如斯主法作宗师，枉续牟尼子孙后。\n本禅千万莫学伊，学伊和尔不唧溜。",
        "dynasty": "宋",
        "collection_info": null
    },
    {
        "uuid": "e6099df0a2530217b8a5f31c4f970d06",
        "title": "法宝禅人求讚",
        "author": "释宗杲",
        "content": "这无状，世间稀。\n住佛屋，着佛衣。\n噇佛饭，说佛非。\n多忿怒，少慈悲。\n画得似差毫牦，宝禅者应自知。",
        "dynasty": "宋",
        "collection_info": null
    },
    {
        "uuid": "69c152b461b78a0f2566dc98475a21d1",
        "title": "守凈禅人求讚",
        "author": "释宗杲",
        "content": "瞋恚痴未除，心意识颠倒。\n谈禅信口开，舌头胡乱扫。\n其施汝者不名福田，供养汝者堕三恶道。\n箇是云门村僧，即非杜撰长老。",
        "dynasty": "宋",
        "collection_info": null
    },
    {
        "uuid": "bbe4d7008980f58597d93c1be2ed8bf3",
        "title": "遵璞禅人求讚",
        "author": "释宗杲",
        "content": "临济烧黄檗禅版，香严哭沩山拄杖。\n云门村叟效颦，颦也作这般伎俩。\n咄。\n传来铁钵盛猫饭，磨衲袈裟入墨盆。\n祖翁活计那坏了，不知将底付儿孙。",
        "dynasty": "宋",
        "collection_info": null
    },
    {
        "uuid": "e10d3da7c786c87c8d3da17183413949",
        "title": "僧鹗禅人求讚",
        "author": "释宗杲",
        "content": "这汉一生空倔彊，偏向人前放软顽。\n涅槃路上栽荆棘，解脱门前紧着关。\n不别法身三种病，岂识楞严义八还。\n谩把少林在孔笛，等闲吹过汩罗湾。",
        "dynasty": "宋",
        "collection_info": null
    },
    {
        "uuid": "eeb787a1f93d0c04ee0067538a53170b",
        "title": "晋言禅人求讚",
        "author": "释宗杲",
        "content": "虚空裏揣出骨，闪电中作窼窟。\n有问妙喜家风，此外更无别物。",
        "dynasty": "宋",
        "collection_info": null
    },
    {
        "uuid": "7d00f0f1c659a08e9505f654f51cbf61",
        "title": "祖传禅人求讚",
        "author": "释宗杲",
        "content": "藞苴全似川僧，萧洒浑如浙客。\n偏向情未生时，拈出报慈一隔。\n尊性不定，莫可窥测。\n见小时嫌蟭螟眼太宽，见大时谓太虚空忒窄。\n似这般底阿师，如何受人天供养，好与劈腮一掴。",
        "dynasty": "宋",
        "collection_info": null
    },
    {
        "uuid": "81745168077ffdb7db1674a03660162f",
        "title": "妙道禅人求讚",
        "author": "释宗杲",
        "content": "这村僧，无明大。\n少柔和，多褊隘。\n爱骂人，舌头快。\n受佛荫，破佛戒。\n不精进，常懈怠。\n谤般若，弥天罪。\n入地狱，永不悔。\n闻者憎，见者怪。\n撹丛林，尤叵耐。\n虚销信施三十年，异世出头偿夙债。\n就中只有一处长，解道鸡屿洋无盖。",
        "dynasty": "宋",
        "collection_info": null
    },
    {
        "uuid": "aed838b529e3e6096480da332163542c",
        "title": "冲密禅人求讚",
        "author": "释宗杲",
        "content": "佛祖有密语，有说即不密。\n密禅画吾真，密意已漏泄。\n如析栴檀香，片片体非别。\n密意在其中，密亦如是说。",
        "dynasty": "宋",
        "collection_info": null
    },
    {
        "uuid": "027210a40db3307fd68fb9b00ed2dc34",
        "title": "文俊禅人求讚",
        "author": "释宗杲",
        "content": "咄这担版汉，从来无所知。\n曾经一顿饱，忘却累年饥。\n动便触人讳，拍盲不识时。\n平生没活计，赤手讨便宜。",
        "dynasty": "宋",
        "collection_info": null
    },
    {
        "uuid": "4a1e40aa0723a4b8cae40e892e6e45b1",
        "title": "如本禅人求讚",
        "author": "释宗杲",
        "content": "真兮妄兮两孤，作对待兮偏枯。\n水凌虚而风静兮月非无，即妄即真兮毒药与醍醐。\n到此谁人识得渠。",
        "dynasty": "宋",
        "collection_info": null
    },
    {
        "uuid": "a6ce3ce1281fbb614794cb9068e50d6a",
        "title": "法宏禅人求讚",
        "author": "释宗杲",
        "content": "不曾动着舌头，葛藤已遍天下。\n等闲一击虚空，随手便成缝罅。\n法宏貌得吾真，仿佛镇州普化。\n我今写讚上头，要作丛林佳话。",
        "dynasty": "宋",
        "collection_info": null
    },
    {
        "uuid": "e220e370698d72d49d66ee3dc2a867cc",
        "title": "德光禅人求讚",
        "author": "释宗杲",
        "content": "有德必有光，其光无间隔。\n名实要相称，非青黄赤白。\n参彻佛祖顶𩕳禅，不是等闲相诳吓。\n我所参得底只要涅槃堂裏用，且不听杜撰禅师三千八百画。\n吾为作证明，他年将作轨格。",
        "dynasty": "宋",
        "collection_info": null
    },
    {
        "uuid": "c960d39f2f8c7c013cbcdf42592afbfe",
        "title": "若怀首座求讚归洋屿庵",
        "author": "释宗杲",
        "content": "吾于闽有大因缘，夜梦昼思无间然。\n他日定归洋屿去，楞伽室内作终焉。",
        "dynasty": "宋",
        "collection_info": null
    },
    {
        "uuid": "f37007e8e08b6b45709de631b59e74a1",
        "title": "雪峰空长老求讚",
        "author": "释宗杲",
        "content": "慧空抓着吾痒处，吾尝札着伊痛处。\n痛处痒，痒处痛，不与千圣同途，岂与衲僧共用。\n莫言扫帚竹裏无钱筒，蒿枝丛林无梁栋。\n虽然家丑不可外扬，也要诸方眼目定动。\n而今各自不得已，一任画出这般不唧溜底老冻{鼻|鸟/瓜}。\n但将悬向壁角落头，使来者瞻之仰之。\n昼夜六时烧兜楼婆毕力迦沈水栴檀之香，作七代祖翁之供。",
        "dynasty": "宋",
        "collection_info": null
    },
    {
        "uuid": "584aae742e9fbf9581730bc049bb1815",
        "title": "师玿长老求讚",
        "author": "释宗杲",
        "content": "画得百千本，都卢祇这是。\n师玿好承当，杨岐第七世。",
        "dynasty": "宋",
        "collection_info": null
    },
    {
        "uuid": "4c8578f51312ec53972bf7e8b03d3fd6",
        "title": "禅人求讚  其一",
        "author": "释宗杲",
        "content": "咄哉灭胡种，面目真可恶。\n过桥便拆桥，得路便塞路。\n虽欲彊柔和，毕竟触人怒。\n万事类如此，谁敢相亲附。\n乞儿囊本空，常夸敌国富。\n闻说阎罗王，未免生怕怖。\n休更放大言，嫌佛不肯做。",
        "dynasty": "宋",
        "collection_info": null
    },
    {
        "uuid": "a68f0a7af417c4c8cd1e43cf17ad4766",
        "title": "禅人求讚  其二",
        "author": "释宗杲",
        "content": "邹搜敛似天烝枣，轻轻触着便烦恼。\n身着如来三事衣，口中谤佛法僧宝。\n从来纤芥不与人，一毫不就他人讨。\n蓦然合眼入黄泉，定须聒噪阎罗老。",
        "dynasty": "宋",
        "collection_info": null
    },
    {
        "uuid": "355843f403f19da44f4ece8a50666e53",
        "title": "禅人求讚  其三",
        "author": "释宗杲",
        "content": "上无片瓦盖头，下无卓锥之地。\n赤骨𩪸箇浑身，与人争甚闲气。\n些子无明不奈何，说甚祖师西来意。",
        "dynasty": "宋",
        "collection_info": null
    },
    {
        "uuid": "3b3e6309b4f90032d60fe3bde6b6f3c2",
        "title": "禅人求讚  其四",
        "author": "释宗杲",
        "content": "铁蛇在握，毒气烁烁。\n拟议不来，劈口便着。",
        "dynasty": "宋",
        "collection_info": null
    },
    {
        "uuid": "dc4f03ea78b27f0760b93b5d45c728df",
        "title": "临寂颂",
        "author": "释宗杲",
        "content": "生也只恁么，死也只恁么。\n有偈与无偈，是甚么热大。",
        "dynasty": "宋",
        "collection_info": null
    },
    {
        "uuid": "9b2323b73e8e48f4dcb5c41a78419451",
        "title": "偈颂十四首  其一",
        "author": "释宗杲",
        "content": "普提宿将坐重围，劫外时闻木马嘶。\n寸刃不施魔胆碎，望风先已竖降旗。",
        "dynasty": "宋",
        "collection_info": null
    },
    {
        "uuid": "3f7bbf505c8e58d5a55d83c51544bf22",
        "title": "偈颂十四首  其二",
        "author": "释宗杲",
        "content": "开人眼，闭人眼。\n一手推，一手挽。\n不是三要三玄，亦作四种料拣。\n毕竟是箇甚么，云峰辊毬，睦州担板。",
        "dynasty": "宋",
        "collection_info": null
    },
    {
        "uuid": "d059dffe366d6ddc6314d17bf3119734",
        "title": "偈颂十四首  其三",
        "author": "释宗杲",
        "content": "一刀截断生死路，摩酰正眼顶门开。\n无边业障俱锁殒，寒山拾得在天台。",
        "dynasty": "宋",
        "collection_info": null
    },
    {
        "uuid": "825303ddd93a762cdfc96d1356859d08",
        "title": "偈颂十四首  其四",
        "author": "释宗杲",
        "content": "女流中有大丈夫，示现其身化其类。\n以戒定慧解脱法，摄彼贪欲瞋恚痴。\n虽处于中作佛事，如风行空无所依。\n过去未来及现在，尘沙诸佛及菩萨。\n异口同音发是言，善哉奇特世希有。\n心源清凈无忧喜，不作无喜无忧想。\n逢场作戏随世缘，而于世缘无所着。\n六月火云烧碧空，雷声忽震三千界。\n销除热恼获清凉，是彼丈夫诞时节。\n我说此偈助光明，普施法界诸女人。",
        "dynasty": "宋",
        "collection_info": null
    },
    {
        "uuid": "0f640a940f1abb3167185ce04af2cb8b",
        "title": "偈颂十四首  其五",
        "author": "释宗杲",
        "content": "佛之一字尚不喜，有何生死可相关。\n当机觌面难回互，说甚楞严义八还。",
        "dynasty": "宋",
        "collection_info": null
    },
    {
        "uuid": "1b5adf61faea45c829db7323f80780f9",
        "title": "偈颂十四首  其六",
        "author": "释宗杲",
        "content": "无诸比丘名近悦，为母王氏请普说。\n妙喜便登曲收彔床，忉忉怛怛恣饶舌。\n从来法本离言诠，不假思量与分别。\n说甚地狱及天堂，四圣六凡俱泯绝。\n纵有魔王欲作难，金刚宝剑当头截。\n王氏养子要参禅，只这一念永不灭。\n弹指顿明诸法门，释迦弥勒齐超越。\n还如涂毒鼓当轩，一击闻之皆脑裂。\n无边烦恼悉蠲除，夙业旧殃汤沃雪。\n末后一句为重宣，凝然万里一条铁。",
        "dynasty": "宋",
        "collection_info": null
    },
    {
        "uuid": "f302598f96aec16e1d1d90607d111fed",
        "title": "偈颂十四首  其七",
        "author": "释宗杲",
        "content": "荒田无人耕，耕着有人争。\n无风荷叶动，决定有鱼行。",
        "dynasty": "宋",
        "collection_info": null
    },
    {
        "uuid": "78823ae160e4e9ab16bbafa02eb69920",
        "title": "偈颂十四首  其八",
        "author": "释宗杲",
        "content": "青毡本是吾家物，今日重还旧日僧。\n珍重圣恩何以报，万年松上一枝藤。",
        "dynasty": "宋",
        "collection_info": null
    },
    {
        "uuid": "5741f4fb579e11d39a0413b438f403f0",
        "title": "偈颂十四首  其九",
        "author": "释宗杲",
        "content": "恶念既不生，善念常相续。\n诸波罗密门，一切自具足。",
        "dynasty": "宋",
        "collection_info": null
    },
    {
        "uuid": "9f1802e67918a74ad36af53b10e843f4",
        "title": "偈颂十四首  其一○",
        "author": "释宗杲",
        "content": "觉空空，觉空空。\n觉觉觉空，空空亦空。\n欲识无穷好消息，都卢只在此轩中。",
        "dynasty": "宋",
        "collection_info": null
    },
    {
        "uuid": "2a0c5026f5996b4c9ad322297098360d",
        "title": "偈颂十四首  其一一",
        "author": "释宗杲",
        "content": "盖天盖地那一着，无今无古绝承当。\n谩将分付密禅者，一任诸方乱度量。",
        "dynasty": "宋",
        "collection_info": null
    },
    {
        "uuid": "7dd7d407316afcc6e072ab496c7ef15f",
        "title": "偈颂十四首  其一二",
        "author": "释宗杲",
        "content": "瞎驴灭却正法眼，临济宗风始大张。\n可怜裨贩如来者，尽将盖覆错商量。",
        "dynasty": "宋",
        "collection_info": null
    },
    {
        "uuid": "2c179d94785ed17f2be4d175ed0914e2",
        "title": "偈颂十四首  其一三",
        "author": "释宗杲",
        "content": "无上大涅槃，圆明常寂照。\n凡愚谓之死，外道执为断。\n诸求一乘入，目以为无作。\n尽属情所计，六十二见本。\n妄立虚假名，何为真实义。\n唯有过量人，通达无取舍。\n以知五藴法，及以藴中我。\n外现众色像，一一音声相。\n平等如梦幻，不起凡圣见。\n不作涅槃解，二边三际断。\n常应诸根用，而不起用想。\n分别一切法，不起分别想。\n劫火烧海底，风鼓山相击。\n真常寂灭乐，涅槃相如是。\n吾今彊言说，令汝舍邪见。\n汝勿随言解，许汝知少分。",
        "dynasty": "宋",
        "collection_info": null
    },
    {
        "uuid": "9dc17152fa726d085d5de2f1990590e2",
        "title": "偈颂十四首  其一四",
        "author": "释宗杲",
        "content": "只欠{囗九}地一下尔，若得{囗九}地一下了。\n儒即释，释即儒。\n僧即俗，俗即僧。\n凡即圣，圣即凡。\n我即尔，尔即我。\n天即地，地即天。\n波即水，水即波。\n酥酪醍醐搅成一味，瓶盘钗钏镕成一金。",
        "dynasty": "宋",
        "collection_info": null
    },
    {
        "uuid": "2b9e9b6c4d7155fddde7390a78ef14e0",
        "title": "偈颂十四首  其一五",
        "author": "释宗杲",
        "content": "莫恋凈洁处，凈处使人困。\n莫恋快活卜，快活使人狂。\n如水之任器，随方圆短长。\n放下不放下，更请细思量。\n三界与万法，匪归何有乡。\n若只便恁么，此事大乖张。\n为报许居士，家亲作祸殃。\n豁开千圣眼，不须频祷禳。",
        "dynasty": "宋",
        "collection_info": null
    },
    {
        "uuid": "86042ba343674428c78c215613da0ac4",
        "title": "画髑髅颂",
        "author": "释宗杲",
        "content": "即此形骸，便是其人。\n一灵皮袋，皮袋一灵。",
        "dynasty": "宋",
        "collection_info": null
    },
    {
        "uuid": "5c826736496f28df911abf817f9cdab9",
        "title": "讚法海真",
        "author": "释宗杲",
        "content": "廓圆通门，续云门派。\n燕坐胡床，虎视百怪。\n佩毘卢印，摧伏魔外。\n一句当阳，电光非快。\n不动道场，而入三昧。\n赞之毁之，俱遭白癞。",
        "dynasty": "宋",
        "collection_info": null
    },
    {
        "uuid": "dab3ffc82d1aa91d20679b2a8be2159e",
        "title": "颂古六首  其一",
        "author": "释宗杲",
        "content": "三千威仪都不修，八万细行全不顾。\n只因闹市裏等人，被人唤作破落户。\n兜率内院久抛离，纵归忘却来时路。\n稽首弥勒世尊，得与么宽肠大肚。",
        "dynasty": "宋",
        "collection_info": null
    },
    {
        "uuid": "d04aa52bd2a0bdd02f5b0696bb2fa5b0",
        "title": "颂古六首  其三",
        "author": "释宗杲",
        "content": "即心即佛莫妄求，非心非佛休别讨。\n红炉燄上雪花飞，一点清凉除热恼。",
        "dynasty": "宋",
        "collection_info": null
    },
    {
        "uuid": "33bf8161c9d7983511d63ba8228d32b4",
        "title": "颂古六首  其四",
        "author": "释宗杲",
        "content": "蓦口一桡玄路绝，药山之道始流传。\n离鈎三寸无消息，觉海说乘般若船。",
        "dynasty": "宋",
        "collection_info": null
    },
    {
        "uuid": "fcb9be550f1fb12b96e6a0b6d5850bd5",
        "title": "颂古六首  其五",
        "author": "释宗杲",
        "content": "俱胝一指头，吃饭饱方休。\n腰缠十万贯，骑鹤下扬州。",
        "dynasty": "宋",
        "collection_info": null
    },
    {
        "uuid": "89eb94a746abf180e05308719c4643a3",
        "title": "颂古六首  其六",
        "author": "释宗杲",
        "content": "何必不必，绵绵密密，觌面当机。\n有人续得末后句，许你亲见二尊宿。",
        "dynasty": "宋",
        "collection_info": null
    },
    {
        "uuid": "42febb06115c7df7e7c68cbdc6481cd6",
        "title": "澄冯楫居士会药山问石头见性成佛公案偈",
        "author": "释宗杲",
        "content": "梵语唐言，打成一块。\n咄哉俗人，得此三昧。",
        "dynasty": "宋",
        "collection_info": null
    },
    {
        "uuid": "1353d2cf65d73baa2e467e8de80e0d40",
        "title": "证通身一具金锁骨偈",
        "author": "释宗杲",
        "content": "通身一具金锁骨，堪与人天为规则。\n要识临济小厮儿，便是当年白拈贼。",
        "dynasty": "宋",
        "collection_info": null
    },
    {
        "uuid": "f50f164b9cd449748f10af0c7b95cf35",
        "title": "阅藏后题智证庵壁",
        "author": "释宗杲",
        "content": "柏子拈来香满庐，蒲团静裏结跏呋。\n三年过眼千千卷，此际分明一字无。",
        "dynasty": "宋",
        "collection_info": null
    }
]