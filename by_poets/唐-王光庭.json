[
    {
        "uuid": "f44c44ae8808c370adc9bc8e02e1fb4b",
        "title": "奉和圣制荅张说扈从南出雀鼠谷",
        "author": "王光庭",
        "content": "省俗恩将遍，巡方路稍迴。\n寒随汾谷尽，春逐晋郊来。\n云骑传行漏，烟旄引从台。\n惠风初应律，和气正调梅。\n雅颂通宸咏，天文接曙台。\n灞陵桃李色，应待日华开。",
        "dynasty": "唐",
        "collection_info": null
    },
    {
        "uuid": "5fd9b09d147b50843517c6584a98c288",
        "title": "奉和圣制送张说巡边",
        "author": "王光庭",
        "content": "贤相德符充，朝推文武雄。\n海波先若镜，关草豫从风。\n钺助将军勇，威成天子功。\n琼章九霄发，锡宴五衢通。\n玉辗龙盘带，金装凤勒骢。\n虎貔纷儗儗，河洛振熊熊。\n戈剑千霜白，旌旗万火红。\n示刑夷夏变，流惠鬼方同。\n寇息军容偃，尘销朔野空。\n用师敷礼乐，非是为獯戎。",
        "dynasty": "唐",
        "collection_info": null
    },
    {
        "uuid": "80f0535e74e1de1ca42dd2600539ce2c",
        "title": "奉和圣制答张说扈从南出雀鼠谷",
        "author": "王光庭",
        "content": "省俗恩将遍，巡方路稍回。\n寒随汾谷尽，春逐晋郊来。\n云骑传行漏，烟旄引从台。\n惠风初应律，和气正调梅。\n雅颂通宸咏，天文接曙台。\n灞陵桃李色，应待日华开。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十一"
        }
    }
]