[
    {
        "uuid": "515c29274d3587e1284c5dc641445b75",
        "title": "韩木",
        "author": "黄补",
        "content": "先生来潮南，先生一时屋。\n潮南得先生，潮南千载足。\n呜呼潮南俗亦淳，先生遗树今犹存。\n春山二月春鸟响，游人树底罗酒尊。\n尊残倚树初不语，暗觉山翁泪如雨。\n山翁之泪良可怜，我生不及元和前。\n元和万事已尘土，惟有岩边留此树。\n树本于人果何识，为是先生手亲植。\n先生一去今几秋，岩头满树春风浮。\n风从昨夜何懰慓，俨似当年祛鰐色。\n鰐鱼东遁不回头，一带寒江遶郡流。\n郡人向晚争归舟，树与江波相对愁。",
        "dynasty": "宋",
        "collection_info": null
    }
]