[
    {
        "uuid": "c1bb37ef4f399c9bfe155b45a2a62422",
        "title": "至道初元六月不雨为民冒暑乞灵龙湫投辞未竟云气已作雷雨继之",
        "author": "王挺之",
        "content": "欲呼云雨沃焦田，袅袅篮舆入翠烟。\n万仞孤高随鸟道，一潭澄碧快龙眠。\n浮丘黄帝真成道，汉武秦皇谩学僊。\n但愿甘霖慰枯槁，岂知衰朽得神怜。",
        "dynasty": "宋",
        "collection_info": null
    },
    {
        "uuid": "8b6fe9b0335041dfcce0c22935b5a83a",
        "title": "题黄山二首  其一",
        "author": "王挺之",
        "content": "迭巘障南国，攒峰顶半空。\n朝昏长见日，晴晦预知风。\n树枿千年在，岚光四面通。\n名山今日睹，奇秀两无穷。",
        "dynasty": "宋",
        "collection_info": null
    },
    {
        "uuid": "e603ec1c03620424093f408805b58ace",
        "title": "题黄山二首  其二",
        "author": "王挺之",
        "content": "地灵通十洞，山邃宅诸僊。\n怪似龙逢霹，高疑剑倚天。\n岩端锁丹竈，石罅逗温泉。\n却忆登楼堞，徒能见巨然。",
        "dynasty": "宋",
        "collection_info": null
    }
]