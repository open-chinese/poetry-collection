[
    {
        "title": "罗丛岩",
        "author": "陈中",
        "content": "矗矗山光映，团团树影重。\n断猿啼午夜，孤鹤唳秋风。",
        "dynasty": "宋",
        "collection_info": null
    },
    {
        "title": "壶公山",
        "author": "陈中",
        "content": "深涧无人草自斑，独随流水入深山。\n隔林岚气青烟润，满地松阴白昼闲。\n野鸟听经当户入，洞龙带雨自天还。\n登高试望莆城景，一骑斜阳晚度关。",
        "dynasty": "宋",
        "collection_info": null
    }
]