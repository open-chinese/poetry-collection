[
    {
        "uuid": "9afd1f1c8518bac4199718733eb72b4d",
        "title": "和陈正言谠题尊贤堂二首  其一",
        "author": "谭景先",
        "content": "孰识东坡第一仙，谪来儋耳久悠然。\n潜心学易忘忧患，筑屋闲居度岁年。\n兴遣不为哀屈事，情高尝见和陶篇。\n拜公遗像浑如在，曾与乡人恭敬贤。",
        "dynasty": "宋",
        "collection_info": null
    },
    {
        "uuid": "562b0b4d381a43d3e4209d692a7c94b1",
        "title": "和陈正言谠题尊贤堂二首  其二",
        "author": "谭景先",
        "content": "公已归为玉局仙，茂林乔木自苍然。\n乡时寓客共千载，今日新堂恰百年。\n铁画银鈎三大字，金章玉局一佳篇。\n远烦几似真双美，后世应知两并贤。",
        "dynasty": "宋",
        "collection_info": null
    },
    {
        "uuid": "6d058a9f60b080cc9d571640a2578f49",
        "title": "白马井",
        "author": "谭景先",
        "content": "玉踠神跑井，崇祠汉伏波。\n海涛如许近，地脉不同科。\n德泽甘泉美，人资惠利多。\n灵踪传万古，苍石有谁磨。",
        "dynasty": "宋",
        "collection_info": null
    }
]