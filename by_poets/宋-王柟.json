[
    {
        "uuid": "f206f5923ba263c7520605d7d585546c",
        "title": "登浮光四望亭",
        "author": "王柟",
        "content": "长年忍泪说中原，望彻中原隔戍垣。\n谁遣江淮限南北，从来宇宙一干坤。\n功名纸上徒虚语，岁月谁边恐断魂。\n老矣叫阍无处所，倚空长剑与谁论。",
        "dynasty": "宋",
        "collection_info": null
    },
    {
        "uuid": "7fb6eb427cac933603cecb7584cd3658",
        "title": "观梅",
        "author": "王柟",
        "content": "谁见梅花正发时，江天雪意欲垂垂。\n疏枝冷蕊春无几，断水残云意自奇。\n疏影偶因明月见，暗香惟有好风知。\n何人更起调羹手，莫道功成结子迟。",
        "dynasty": "宋",
        "collection_info": null
    },
    {
        "uuid": "bbd962fd7b27b99d3cbf56ab9b8b2b53",
        "title": "南康泊舟欲游庐山值雪",
        "author": "王柟",
        "content": "春风浩荡江湖客，咫尺庐山风雨急。\n门前老树最关情，一夜相思头尽白。",
        "dynasty": "宋",
        "collection_info": null
    }
]