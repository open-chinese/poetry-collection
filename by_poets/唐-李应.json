[
    {
        "uuid": "471f0c397e19c6d36441e279f3ef5d91",
        "title": "立春日晓望三素云",
        "author": "李应",
        "content": "玄鸟初来日，灵仙望裏分。\n冰容朝上界，玉辇拥朝云。\n碧落流轻艳，红霓间綵文。\n带烟时缥缈，向斗更氤氲。\n髣髴随风驭，迢遥出晓雰。\n兹辰三见后，希得从元君。",
        "dynasty": "唐",
        "collection_info": null
    },
    {
        "uuid": "b55103fc7febb3ffa4d087017a97a409",
        "title": "立春日晓望三素云",
        "author": "李应",
        "content": "玄鸟初来日，灵仙望裏分。\n冰容朝上界，玉辇拥朝云。\n碧落流轻艳，红霓间彩文。\n带烟时缥缈，向斗更氤氲。\n仿佛随风驭，迢遥出晓雰。\n兹辰三见后，希得从元君。",
        "dynasty": "唐",
        "collection_info": {
            "collection": "御定全唐诗",
            "volume": "卷三百六十八"
        }
    }
]