[
    {
        "uuid": "72a67187942dcbbda4dfcf6b70b705c7",
        "title": "杂曲歌辞 妾薄命",
        "author": "武平一",
        "content": "有女妖且丽，裴回湘水湄。\n水湄兰杜芳，采之将寄谁。\n瓠犀发皓齿，双蛾嚬翠眉。\n红脸如开莲，素肤若凝脂。\n绰约多逸态，轻盈不自持。\n常矜绝代色，復恃倾城姿。\n子夫前入侍，飞燕復当时。\n正悦掌中舞，宁哀团扇诗。\n洛川昔云遇，高唐今尚违。\n幽閤禽雀噪，闲阶草露滋。\n流景一何速，年华不可追。\n解佩安何赠，怨咽空自悲。",
        "dynasty": "唐",
        "collection_info": null
    },
    {
        "uuid": "f3e919431930c99ecdf8153689ce6d8d",
        "title": "妾薄命",
        "author": "武平一",
        "content": "有女妖且丽，裴回湘水湄。\n水湄兰杜芳，采之将寄谁。\n瓠犀发皓齿，双蛾颦翠眉。\n红脸如开莲，素肤若凝脂。\n绰约多逸态，轻盈不自持。\n尝矜绝代色，復恃倾城姿。\n子夫前入侍，飞燕復当时。\n正悦掌中舞，宁哀团扇诗。\n洛川昔云遇，高唐今尚违。\n幽閤禽雀噪，闲阶草露滋。\n流景一何速，年华不可追。\n解佩安所赠，怨咽空自悲。",
        "dynasty": "唐",
        "collection_info": null
    },
    {
        "uuid": "433baed8dc0d35a77fb1dbb734389d19",
        "title": "奉和登骊山高顶寓目应制",
        "author": "武平一",
        "content": "銮舆上碧天，翠帟拖晴烟。\n绝崿纡仙径，层岩敞御筵。\n云披丹凤阙，日下黑龙川。\n更覩南熏奏，流声入管弦。",
        "dynasty": "唐",
        "collection_info": null
    },
    {
        "uuid": "b1ad972c5368ea21861123c750186ca6",
        "title": "幸梨园观打毬应制",
        "author": "武平一",
        "content": "令节重遨游，分镳应綵毬。\n骖驔回上苑，蹀躞绕通沟。\n影就红尘没，光随赭汗流。\n赏阑清景暮，歌舞乐时休。",
        "dynasty": "唐",
        "collection_info": null
    },
    {
        "uuid": "f1b14773545cc3face1d37989f4a0866",
        "title": "奉和幸白鹿观应制",
        "author": "武平一",
        "content": "玉府凌三曜，金坛驻六龙。\n綵旒悬倒景，羽盖偃乔松。\n玄圃灵芝秀，华池瑞液浓。\n谬因沾舜渥，长愿奉尧封。",
        "dynasty": "唐",
        "collection_info": null
    },
    {
        "uuid": "9e933f114a933ce174d343abfd08ed01",
        "title": "侍宴安乐公主新宅应制",
        "author": "武平一",
        "content": "紫汉秦楼敞，黄山鲁馆开。\n簪裾分上席，歌舞列平台。\n马既如龙至，人疑学凤来。\n幸兹联棣萼，何以接邹枚。",
        "dynasty": "唐",
        "collection_info": null
    },
    {
        "uuid": "2ba6580914854edb487a59ce82aa59a3",
        "title": "送金城公主适西蕃",
        "author": "武平一",
        "content": "广化三边静，通烟四海安。\n还将膝下爱，特副域中欢。\n圣念飞玄藻，仙仪下白兰。\n日斜征盖没，归骑动鸣鸾。",
        "dynasty": "唐",
        "collection_info": null
    },
    {
        "uuid": "e65f950d67b7ceab95258021c2272020",
        "title": "奉和幸新丰温泉宫应制",
        "author": "武平一",
        "content": "秦王登碣石，周后袭昆崙。\n何必在遐远，方称万宇尊。\n我皇顺时豫，星驾动轩辕。\n雄戟交驰道，清笳度国门。\n回舆长乐观，校猎上林园。\n行漏移三象，连营总八屯。\n旌摇鹦鹉谷，骑转凤皇原。\n绝壁苍苔古，灵泉碧溜温。\n参差开水殿，䆗窱敞岩轩。\n丰邑模犹在，骊宫迹尚存。\n烟松衔翠幄，雪径遶花源。\n侍从推玄草，文章召虎贲。\n深仁浃夷夏，洪造溢干坤。\n谬忝王枚列，多惭雨露恩。",
        "dynasty": "唐",
        "collection_info": null
    },
    {
        "uuid": "f0ff60fb8215d5a82b186e3ddb459c46",
        "title": "奉和幸韦嗣立山庄侍宴应制",
        "author": "武平一",
        "content": "三光回斗极，万骑肃钩陈。\n地若游汾水，畋疑历渭滨。\n圆塘冰写镜，遥树露成春。\n弦奏鱼听曲，机忘鸟狎人。\n筑岩思感梦，磻石想垂纶。\n落景摇红壁，层阴结翠筠。\n素风纷可尚，玄泽蔼无垠。\n薄暮清笳动，天文焕紫宸。",
        "dynasty": "唐",
        "collection_info": null
    },
    {
        "uuid": "6216b9dff1a1b85377b60190060fe57e",
        "title": "兴庆池侍宴应制",
        "author": "武平一",
        "content": "銮舆羽驾直城隈，帐殿旌门此地开。\n皎洁灵潭图日月，参差画舸结楼台。\n波摇岸影随桡转，风送荷香逐酒来。\n愿奉圣情欢不极，长游云汉几昭回。",
        "dynasty": "唐",
        "collection_info": null
    },
    {
        "uuid": "7e22c01896065ff658236bd6c6ceb550",
        "title": "奉和立春内出綵花树应制",
        "author": "武平一",
        "content": "銮辂青旗下帝台，东郊上苑望春来。\n黄莺未解林间啭，红蘂先从殿裏开。\n画阁条风初变柳，银塘曲水半含苔。\n欣逢睿藻光韶律，更促霞觞畏景催。",
        "dynasty": "唐",
        "collection_info": null
    },
    {
        "uuid": "2feb54099b8d924b6ca91d97e5965247",
        "title": "奉和正旦赐宰臣栢叶应制",
        "author": "武平一",
        "content": "绿叶迎春绿，寒枝历岁寒。\n愿持柏叶寿，长奉万年欢。",
        "dynasty": "唐",
        "collection_info": null
    },
    {
        "uuid": "82dc96eaaab3f46f874a94dbf47bf85d",
        "title": "游泾川琴溪",
        "author": "武平一",
        "content": "环潭澄晓色，迭嶂照秋影。\n幽致欣所逢，纷虑自兹屏。",
        "dynasty": "唐",
        "collection_info": null
    },
    {
        "uuid": "60d58d5f9366886389983f2d62b460cd",
        "title": "夜宴安乐公主宅",
        "author": "武平一",
        "content": "王孙帝女下仙台，金牓珠帘入夜开。\n遽惜琼筵欢正洽，唯愁银箭晓相催。",
        "dynasty": "唐",
        "collection_info": null
    },
    {
        "uuid": "05c263d349f2ac64aecec677f2c46177",
        "title": "奉和圣制幸韦嗣立山庄应制",
        "author": "武平一",
        "content": "鸣銮赫奕下重楼，羽盖逍遥向一丘。\n汉日唯闻白衣宠，唐年更覩赤松游。",
        "dynasty": "唐",
        "collection_info": null
    },
    {
        "uuid": "68e433393a74990ab7a9d0d99cc2dd46",
        "title": "饯唐永昌",
        "author": "武平一",
        "content": "闻君墨绶出丹墀，双舃飞来伫有期。\n寄谢铜街攀柳日，无忘粉署握兰时。",
        "dynasty": "唐",
        "collection_info": null
    },
    {
        "uuid": "9c7cbafdc9216318ee44d58d99108cc0",
        "title": "杂曲歌辞：妾薄命",
        "author": "武平一",
        "content": "有女妖且丽，裴回湘水湄。\n水湄兰杜芳，采之将寄谁。\n瓠犀发皓齿，双蛾嚬翠眉。\n红脸如开莲，素肤若凝脂。\n绰约多逸态，轻盈不自持。\n常矜绝代色，复恃倾城姿。\n子夫前入侍，飞燕复当时。\n正悦掌中舞，宁哀团扇诗。\n洛川昔云遇，高唐今尚违。\n幽阁禽雀噪，闲阶草露滋。\n流景一何速，年华不可追。\n解佩安所赠，怨咽空自悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "uuid": "928d2f9f02843e8223011382fd6197f6",
        "title": "妾薄命",
        "author": "武平一",
        "content": "有女妖且丽，裴回湘水湄。\n水湄兰杜芳，采之将寄谁。\n瓠犀发皓齿，双蛾颦翠眉。\n红脸如开莲，素肤若凝脂。\n绰约多逸态，轻盈不自持。\n尝矜绝代色，复恃倾城姿。\n子夫前入侍，飞燕复当时。\n正悦掌中舞，宁哀团扇诗。\n洛川昔云遇，高唐今尚违。\n幽阁禽雀噪，闲阶草露滋。\n流景一何速，年华不可追。\n解佩安所赠，怨咽空自悲。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零二"
        }
    },
    {
        "uuid": "ccebdc00691bccb6038d20f0b5e1080f",
        "title": "奉和登骊山高顶寓目应制",
        "author": "武平一",
        "content": "銮舆上碧天，翠帟拖晴烟。\n绝崿纡仙径，层岩敞御筵。\n云披丹凤阙，日下黑龙川。\n更睹南熏奏，流声入管弦。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零二"
        }
    },
    {
        "uuid": "8f3c05165a872a4da949ea9994069c9e",
        "title": "幸梨园观打球应制",
        "author": "武平一",
        "content": "令节重遨游，分镳应彩球。\n骖驔回上苑，蹀躞绕通沟。\n影就红尘没，光随赭汗流。\n赏阑清景暮，歌舞乐时休。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零二"
        }
    },
    {
        "uuid": "394f34fb8d97bc95ce42da46addc1755",
        "title": "奉和幸白鹿观应制",
        "author": "武平一",
        "content": "玉府凌三曜，金坛驻六龙。\n彩旒悬倒景，羽盖偃乔松。\n玄圃灵芝秀，华池瑞液浓。\n谬因沾舜渥，长愿奉尧封。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零二"
        }
    },
    {
        "uuid": "48e9dd01aca8d5395248dda99bc76079",
        "title": "奉和幸新丰温泉宫应制",
        "author": "武平一",
        "content": "秦王登碣石，周后袭昆仑。\n何必在遐远，方称万宇尊。\n我皇顺时豫，星驾动轩辕。\n雄戟交驰道，清笳度国门。\n回舆长乐观，校猎上林园。\n行漏移三象，连营总八屯。\n旌摇鹦鹉谷，骑转凤凰原。\n绝壁苍苔古，灵泉碧溜温。\n参差开水殿，窈窕敞岩轩。\n丰邑模犹在，骊宫迹尚存。\n烟松衔翠幄，雪径绕花源。\n侍从推玄草，文章召虎贲。\n深仁浃夷夏，洪造溢干坤。\n谬忝王枚列，多惭雨露恩。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零二"
        }
    },
    {
        "uuid": "c28f3ec69cbf81194ea70b679605421e",
        "title": "兴庆池侍宴应制",
        "author": "武平一",
        "content": "銮舆羽驾直城隈，帐殿旌门此地开。\n皎洁灵潭图日月，愿奉圣情欢不极，长游云汉几昭回。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零二"
        }
    },
    {
        "uuid": "717769735dec03ec662dfbc1e2c1f1a2",
        "title": "奉和立春内出彩花树应制",
        "author": "武平一",
        "content": "銮辂青旗下帝台，东郊上苑望春来。\n黄莺未解林间啭，欣逢睿藻光韶律，更促霞觞畏景催。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零二"
        }
    },
    {
        "uuid": "cf3dbdb82a3b8c916c0c2f1934bdbecb",
        "title": "奉和正旦赐宰臣柏叶应制",
        "author": "武平一",
        "content": "绿叶迎春绿，寒枝历岁寒。\n愿持柏叶寿，长奉万年欢。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零二"
        }
    },
    {
        "uuid": "d90020a086f0edd20cab0013169cf72c",
        "title": "夜宴安乐公主宅",
        "author": "武平一",
        "content": "王孙帝女下仙台，金榜珠帘入夜开。\n遽惜琼筵欢正洽，唯愁银箭晓相催。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零二"
        }
    },
    {
        "uuid": "bd3eda0d116b464cab31ec18568e51af",
        "title": "奉和圣制幸韦嗣立山庄应制",
        "author": "武平一",
        "content": "鸣銮赫奕下重楼，羽盖逍遥向一丘。\n汉日唯闻白衣宠，唐年更睹赤松游。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零二"
        }
    },
    {
        "uuid": "98d9f6f304f8efefe8306f92fcbefa4f",
        "title": "饯唐永昌",
        "author": "武平一",
        "content": "闻君墨绶出丹墀，双舄飞来伫有期。\n寄谢铜街攀柳日，无忘粉署握兰时。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零二"
        }
    }
]