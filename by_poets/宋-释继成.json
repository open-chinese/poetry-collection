[
    {
        "uuid": "c76e57c9cef1204ed750b96d5721d868",
        "title": "偈七首  其一",
        "author": "释继成",
        "content": "茫茫尽是觅佛汉，举世难寻闲道人。\n棒喝交驰成药忌，了亡药忌未天真。",
        "dynasty": "宋",
        "collection_info": null
    },
    {
        "uuid": "59af1eed75beaa7a8fd45e1da01d57d5",
        "title": "偈七首  其二",
        "author": "释继成",
        "content": "昆崙奴着铁袴，打一棒行一步。\n争似火中钓鼈，日裏藏冰。\n阴影间翻魍魉，虚空缚杀麻绳。",
        "dynasty": "宋",
        "collection_info": null
    },
    {
        "uuid": "8b64d0bd5714489ab482e1737b861858",
        "title": "偈七首  其三",
        "author": "释继成",
        "content": "狭路相逢且莫疑，电光石火已迟迟。\n若教直下三心彻，祇在如今一饷时。",
        "dynasty": "宋",
        "collection_info": null
    },
    {
        "uuid": "9d4127956e53cd79381feb7771fee0b7",
        "title": "偈七首  其四",
        "author": "释继成",
        "content": "举不顾，即差互。\n拟思量，何劫悟。\n兔角杖头挑法界，龟毛拂子舞三台。",
        "dynasty": "宋",
        "collection_info": null
    },
    {
        "uuid": "5e759fe04ad685703208b65570cca51b",
        "title": "偈七首  其五",
        "author": "释继成",
        "content": "鼻裏音声耳裏香，眼中咸淡舌玄黄。\n意能觉触身分别，冰室如春九夏凉。",
        "dynasty": "宋",
        "collection_info": null
    },
    {
        "uuid": "d1616062c1ea4352e989945fc01a2610",
        "title": "偈七首  其六",
        "author": "释继成",
        "content": "葵花随日转，犀纹玩月生。\n香枫化老人，螟𧕅成蜾{虫嬴}。",
        "dynasty": "宋",
        "collection_info": null
    },
    {
        "uuid": "5676233c8738fa5c5fdf4834c2deac52",
        "title": "偈七首  其七",
        "author": "释继成",
        "content": "一念心清浄，佛居魔王殿。\n一念恶心生，魔王居佛殿。",
        "dynasty": "宋",
        "collection_info": null
    },
    {
        "uuid": "06f4b9b1b408d802fdc255166039a8a8",
        "title": "偈二首  其一",
        "author": "释继成",
        "content": "太阳门下，日日三秋，从东过西。\n明月堂前，时时九夏，指鹿为马。",
        "dynasty": "宋",
        "collection_info": null
    },
    {
        "uuid": "2e4f5a3d8cb022f85dcd6ac014c7e6c9",
        "title": "偈二首  其二",
        "author": "释继成",
        "content": "擒虎兕，剉于菟。\n坐断千圣路头，打破群魔境界。",
        "dynasty": "宋",
        "collection_info": null
    },
    {
        "uuid": "f6d07f56372495308ac72ec47c172558",
        "title": "颂古四首 夹山境话。",
        "author": "释继成",
        "content": "古路雪深覆，好山云更遮。\n雁声天外急，游子夜还家。",
        "dynasty": "宋",
        "collection_info": null
    },
    {
        "uuid": "84697b23290876043fb1756890b40645",
        "title": "颂古四首 德山托钵。",
        "author": "释继成",
        "content": "巫峡山头窈窕女，朝为行云暮为雨。\n王孙一见空断肠，便作红霞隠身去。",
        "dynasty": "宋",
        "collection_info": null
    },
    {
        "uuid": "28b44378f58cdb9c52b6d2fd441e0c27",
        "title": "颂古四首 女子出定。",
        "author": "释继成",
        "content": "文殊头白，罔明头黑。\n女子冶容，瞿昙是贼。\n山僧不犯锋芒，直下并赃捉获。",
        "dynasty": "宋",
        "collection_info": null
    },
    {
        "uuid": "bfbf50b32945caacb8b986a1816cd979",
        "title": "颂古四首 龙牙问翠微临济佛法大意。",
        "author": "释继成",
        "content": "驾与青龙不解骑，人人尽道阿师痴。\n烂泥中有伤人刺，三度曾施陷虎机。",
        "dynasty": "宋",
        "collection_info": null
    }
]