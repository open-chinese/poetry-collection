[
    {
        "uuid": "decbdbd6dad1d22c9d4ff43b2f4a3b2b",
        "title": "题清芬阁二首  其一",
        "author": "陶迁",
        "content": "卢茨源上风烟好，结架遥怜云水湄。\n曾是先生亲卜筑，不妨相国细吟诗。\n山开两峡云来暝，滩急一江帆到迟。\n作意云孙真好事，清芬高继昔人□。",
        "dynasty": "宋",
        "collection_info": null
    },
    {
        "uuid": "31fd78e0337ef99370ef9f3a888f1a76",
        "title": "题清芬阁二首  其二",
        "author": "陶迁",
        "content": "平生无梦到班行，留得清名与世长。\n此老风流胜此谢，诸郎佳句似池塘。\n挂云出屋须临赋，卓笔名题信似狂。\n小泊便思安石渚，他年容我听鸣羯。",
        "dynasty": "宋",
        "collection_info": null
    }
]