[
    {
        "uuid": "dcac564377d477b9d44ddbc1ea4f0278",
        "title": "杏花",
        "author": "厉文翁",
        "content": "杏花菖叶渐烂斑，率属劭农入祖关。\n昔日郎君方彩袖，今朝太守已苍颜。",
        "dynasty": "宋",
        "collection_info": null
    },
    {
        "uuid": "dbc2c774bcdcef93ea2abfe0d6c1e986",
        "title": "庭竹",
        "author": "厉文翁",
        "content": "渭川未暇栽千亩，庭槛聊须种数根。\n敢爱深秋群木脱，独欺风雨战黄昏。",
        "dynasty": "宋",
        "collection_info": null
    },
    {
        "uuid": "2332506b9bcb46288d489a9136a6b6bb",
        "title": "茶",
        "author": "厉文翁",
        "content": "海滨鱼盐胜耕稼，尝呼父老采丁宁。\n江乡鱼茗尤逐末，为分利害别重轻。\n拔茶种桑何苦口，崇阳因得良吏名。",
        "dynasty": "宋",
        "collection_info": null
    },
    {
        "uuid": "3ad3db1d01cec4b4be0789a832420f5b",
        "title": "无题",
        "author": "厉文翁",
        "content": "滟滪拓瞿唐，二孤障澜蠡。\n大哉神禹功，天地相终始。",
        "dynasty": "宋",
        "collection_info": null
    },
    {
        "uuid": "302583203e6c230e58ff6c969524b8eb",
        "title": "句  其一",
        "author": "厉文翁",
        "content": "暮云春雪江南北，回首人生嘆路歧。",
        "dynasty": "宋",
        "collection_info": null
    },
    {
        "uuid": "3bae1f4b11ac1b335608144b2b5e342b",
        "title": "句  其二",
        "author": "厉文翁",
        "content": "翠草庭前生意足，甘棠堤上去思多。",
        "dynasty": "宋",
        "collection_info": null
    },
    {
        "uuid": "6f86735b54641aca0cb27335963ec9c9",
        "title": "句  其三",
        "author": "厉文翁",
        "content": "苍芜万顷渺无边，鞭石飞梁接市廛。",
        "dynasty": "宋",
        "collection_info": null
    },
    {
        "uuid": "c1428617574403ae9ef50266d46b81c4",
        "title": "句  其四",
        "author": "厉文翁",
        "content": "且喜卧龙常自在，新诗特地报平安。",
        "dynasty": "宋",
        "collection_info": null
    },
    {
        "uuid": "6233336b22a199ce21d2bdef04114aaa",
        "title": "句  其五",
        "author": "厉文翁",
        "content": "若见集英门外柳，为言曾惹御炉香。",
        "dynasty": "宋",
        "collection_info": null
    }
]