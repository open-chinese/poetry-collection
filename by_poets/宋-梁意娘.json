[
    {
        "uuid": "d68cb2dd55c60c7d6094217fbd8b68a4",
        "title": "秦楼月・忆秦娥 春宵短",
        "author": "梁意娘",
        "content": "春宵短。\n香闺寂寞愁无限。\n愁无限。\n一声窗外，晓莺新啭。\n起来无语成娇懒。\n柔肠易断人难见。\n人难见。\n这些心绪，如何消遣。",
        "dynasty": "宋",
        "collection_info": null
    },
    {
        "uuid": "4a88b3e11e4655b4ae9a3fa3d1769571",
        "title": "茶瓶儿 满地落花铺绣",
        "author": "梁意娘",
        "content": "满地落花铺绣。\n春色着人如酒。\n晓莺窗外啼杨柳。\n愁不奈、两眉频皱。\n关山杳。\n音尘悄。\n那堪是、昔年时候。\n盟言辜负知多少。\n对好景、顿成消瘦。",
        "dynasty": "宋",
        "collection_info": null
    },
    {
        "uuid": "61c81e9fca060c0f2f50e5e032ba08c2",
        "title": "述怀",
        "author": "梁意娘",
        "content": "踪迹浮萍落五湖，一番相别一番疏。\n不知此去从何处，还许春风得见无。",
        "dynasty": "宋",
        "collection_info": null
    }
]