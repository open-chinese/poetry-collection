[
    {
        "title": "示居士张戒二首  其一",
        "author": "释系南",
        "content": "汝到庐山山到汝，更谁别我庐山去。\n出门问取岭头风，大道腾腾无本据。",
        "dynasty": "宋",
        "collection_info": null
    },
    {
        "title": "示居士张戒二首  其二",
        "author": "释系南",
        "content": "头戴乌巾着白襕，山房借汝一年閒。\n出门为说来时路，家在黄陂翠霭间。",
        "dynasty": "宋",
        "collection_info": null
    },
    {
        "title": "偈",
        "author": "释系南",
        "content": "禅不禅，道不道，三寸舌头胡乱扫。\n昨夜日轮飘桂花，今朝月窟生芝草。\n呵呵呵，万两黄金无处讨。\n一句绝思量，诸法不相到。",
        "dynasty": "宋",
        "collection_info": null
    },
    {
        "title": "临终偈",
        "author": "释系南",
        "content": "罗汉今日，倒骑铁马，逆上须弥。\n踏破虚空，不留朕迹。",
        "dynasty": "宋",
        "collection_info": null
    }
]