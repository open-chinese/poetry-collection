[
    {
        "uuid": "037e2022f15e7d1f3d0fec9c47b65009",
        "title": "满江红 细数班行",
        "author": "曾寓轩",
        "content": "细数班行，阿谁是、调元手段。\n君不见、当涂往岁，饥民流散。\n天幸立庵来歇马，留心济粜无遗算。\n未须臾、千里复安居，无愁叹。\n公与相，天皆愿。\n天施报，如符券。\n看青州阴骘，富公公案。\n已筑新堤旌异数，便膺虚席非常眷。\n待明年、弧失再垂门，蒙宣劝。",
        "dynasty": "宋",
        "collection_info": null
    },
    {
        "uuid": "15707397060d086aa50c7a3000f110e2",
        "title": "沁园春 运在东南",
        "author": "曾寓轩",
        "content": "运在东南，千古金陵，帝王旧州。\n看地雄江左，蟠龙踞虎，事专阃外，缓带轻裘。\n惟断乃成，非贤罔任，真是富韩文范俦。\n难兄弟，久齐名天壤，谁劣谁优。\n冕旒。\n似欲兼收。\n命四辈传宣难借留。\n记适遵昆季，迭行沙路，育充伯仲，并在金瓯。\n或后或先，相推相逊，等是延陵德泽流。\n称觞了，便促装西上，同奉宸游。",
        "dynasty": "宋",
        "collection_info": null
    }
]