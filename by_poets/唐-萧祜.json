[
    {
        "uuid": "4caf928b46999642fb35ea88ace728d3",
        "title": "奉陪武相公西亭夜[宴]陆郎中",
        "author": "萧祜",
        "content": "弘阁陈芳宴，佳宾此会难。\n交逢贵日重，醉得少时欢。\n舒黛凝歌思，求音足笔端。\n一闻清佩动，珠玉夜珊珊。",
        "dynasty": "唐",
        "collection_info": null
    },
    {
        "uuid": "8ce9803fe143f41641dfbf2e76f6ad1a",
        "title": "游石堂观",
        "author": "萧祜",
        "content": "西山高高何所如，上有古昔真人居。\n嵚崖巨石自成室，其下磅礴含清虚。\n我来斯邑访遗迹，乃遇沈生躭载籍。\n沈生为政哀惸[嫠]，又能索隐探灵奇。\n欣然向我话佳境，与我崎岖到山顶。\n甘瓜剖绿出寒泉，碧瓯浮花酌春茗。\n嚼瓜啜茗身清凉，汗消絺绤如迎霜。\n胡为空山百草花，倏尔笾豆肆我旁。\n始惊知周无小大，力寡多方验斯在。\n妙用腾声冠盖间，胜游恣意烟霞外。\n故碑石像凡几年，云郁雨霏生绿烟。\n我知游此多灵仙，缥缈月中飞下天。\n天风微微夕露委，松梢飕飕晓声起。\n凤去空遗箫管音，星翻寥落银河水。\n劝君学道此时来，结茅独宿何辽哉。\n斋心玄默感灵卫，必见鸾鹤相裴回。\n我爱崇山双劒北，峰如人首拄天黑。\n羣仙伛偻势奔走，壮若归尊趋有德。\n半岩有洞顶有池，出入灵怪潜蛟螭。\n我去不得昼夜思，梦游曾信南风吹。\n南风吹我到林岭，故国不见秦天逈。\n山花名药扑地香，月色泉声洞心冷。\n荫松散髮逢异人，寂寞旷然口不言。\n道陵公远莫能识，髮短耳长谁独存。\n司农惊觉忽惆怅，可惜所游俱是妄。\n蕴怀耿耿谁与言，直至今来意通形神开。\n拥传又恨斜阳催，一丘人境尚堪恋，何况海上金银台。",
        "dynasty": "唐",
        "collection_info": null
    },
    {
        "uuid": "58fbdca9f6e6ea9b1c60c73bd6f5b32d",
        "title": "游石堂观",
        "author": "萧祜",
        "content": "西山高高何所如，上有古昔真人居。\n嵌崖巨石自成室，沈生为政哀茕嫠，又能索隐探灵奇。\n欣然向我话佳境，嚼瓜啜茗身清凉，汗消絺绤如迎霜。\n胡为空山百草花，妙用腾声冠盖间，胜游恣意烟霞外。\n故碑石像凡几年，天风微微夕露委，松梢飕飕晓声起。\n凤去空遗箫管音，斋心玄默感灵卫，必见鸾鹤相裴回。\n我爱崇山双剑北，半岩有洞顶有池，出入灵怪潜蛟螭。\n我去不得昼夜思，山花名药扑地香，月色泉声洞心冷。\n荫松散发逢异人，司农惊觉忽惆怅，可惜所游俱是妄。\n蕴怀耿耿谁与言，一丘人境尚堪恋，何况海上金银台。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十八"
        }
    }
]