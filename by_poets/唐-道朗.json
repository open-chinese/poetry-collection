[
    {
        "uuid": "1316874236421f2a195a810bf003b589",
        "title": "白鹿山人李端符舍书奉报四恩三有永充供奉善众君子建尊胜幢因书长句",
        "author": "道朗",
        "content": "善往因来诣法王，七生丛累获销亡。\n还居忉利持章句，不遂天人恋色香。\n波利一心瞻佛祖，文殊再遣往西方。\n今朝国土云幢立，□智巍巍天地长。\n（见《江苏通志稿金石略》卷六《李端符经幢》附）（按：此经幢今在无锡市锡惠公园内，为八面刻石，先刻《佛顶尊胜陁罗尼经》幷序，后刻此诗，署「兴宁沙门道朗」，诗后题记云：「大唐干符三年岁次丙申十一月甲戌朔廿二日乙未建。\n都维那僧宏益，上座僧全从，寺主僧行忠，老宿杜谏，都料郁□，直僧岁智宗。\n」）。",
        "dynasty": "唐",
        "collection_info": null
    }
]