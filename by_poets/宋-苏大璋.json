[
    {
        "title": "瑞香花",
        "author": "苏大璋",
        "content": "芳蕤何蒨绚，尤物真旖旎。\n五叶映雕阑，三桠骈粉蕊。\n妍分春月魂，香彻肌骨髓。",
        "dynasty": "宋",
        "collection_info": null
    },
    {
        "title": "蘼芜",
        "author": "苏大璋",
        "content": "叶叶秋声中，霏霏蚤英蔌。\n分持有如松，繁华匪惭菊。\n勃蔚袭轩墀，熏沾满衣服。\n情人擢纤指，拾蕊动盈掬。\n蘼芜见离骚，苓藿入语录。",
        "dynasty": "宋",
        "collection_info": null
    },
    {
        "title": "凤翀峰",
        "author": "苏大璋",
        "content": "早起联镳上翠微，瞰虚历级步嵚𡼭。\n昔闻华顶莲生藕，今见南山菊满篱。\n纵眼横看天地阔，壮怀唯有鬼神知。\n安期引我丹霄路，十里云烟特地披。",
        "dynasty": "宋",
        "collection_info": null
    }
]