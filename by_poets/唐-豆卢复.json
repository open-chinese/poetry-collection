[
    {
        "title": "昌年宫之作",
        "author": "豆卢复",
        "content": "但有离宫处，君王每不居。旗门芳草合，辇路小槐疏。\n殿闭山烟满，窗凝野霭虚。丰年多望幸，春色待銮舆。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零三"
        }
    },
    {
        "title": "落第归乡留别长安主人",
        "author": "豆卢复",
        "content": "客裏愁多不记春，闻莺始叹柳条新。\n年年下第东归去，羞见长安旧主人。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零三"
        }
    }
]