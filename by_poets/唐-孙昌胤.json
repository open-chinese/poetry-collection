[
    {
        "title": "遇旅鹤",
        "author": "孙昌胤",
        "content": "灵鹤产绝境，昂昂无与俦。\n羣飞沧海曙，一叫云山秋。\n野性方自得，人寰何所求。\n时因戏祥风，偶尔来中州。\n中州帝王宅，园沼深且幽。\n希君惠稻粱，欲幷离丹丘。\n不然奋飞去，将适汗漫游。\n肯作池上鹜，年年空沈浮。",
        "dynasty": "唐",
        "collection_info": null
    },
    {
        "title": "清明",
        "author": "孙昌胤",
        "content": "清明暮春裏，怅望北山陲。\n燧火开新焰，桐花发故枝。\n沈冥惭岁物，欢宴阻朋知。\n不及林间鸟，迁乔并羽仪。",
        "dynasty": "唐",
        "collection_info": null
    },
    {
        "title": "和司空曙刘眘虚九日送人",
        "author": "孙昌胤",
        "content": "京邑叹离羣，江楼喜遇君。\n开筵当九日，泛菊外浮云。\n朗咏山川霁，酣歌物色新。\n君看酒中意，未肯丧斯文。",
        "dynasty": "唐",
        "collection_info": null
    },
    {
        "title": "越裳献白翟",
        "author": "孙昌胤",
        "content": "圣哲符休运，伊皋列上台。\n覃恩丹徼远，入贡素翚来。\n北阙欣初见，南枝顾未迴。\n敛容残雪净，矫翼片云开。\n驯扰将无惧，翻飞幸莫猜。\n甘从上苑裏，饮啄自裴回。",
        "dynasty": "唐",
        "collection_info": null
    },
    {
        "title": "遇旅鹤",
        "author": "孙昌胤",
        "content": "灵鹤产绝境，昂昂无与俦。群飞沧海曙，一叫云山秋。\n野性方自得，人寰何所求。时因戏祥风，偶尔来中州。\n中州帝王宅，园沼深且幽。希君惠稻粱，欲并离丹丘。\n不然奋飞去，将适汗漫游。肯作池上鹜，年年空沉浮。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十六"
        }
    },
    {
        "title": "清明",
        "author": "孙昌胤",
        "content": "清明暮春裏，怅望北山陲。燧火开新焰，桐花发故枝。\n沈冥惭岁物，欢宴阻朋知。不及林间鸟，迁乔并羽仪。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十六"
        }
    },
    {
        "title": "和司空曙、刘昚虚九日送人",
        "author": "孙昌胤",
        "content": "京邑叹离群，江楼喜遇君。开筵当九日，泛菊外浮云。\n朗咏山川霁，酣歌物色新。君看酒中意，未肯丧斯文。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十六"
        }
    },
    {
        "title": "越裳献白翟",
        "author": "孙昌胤",
        "content": "圣哲符休运，伊皋列上台。覃恩丹徼远，入贡素翚来。\n北阙欣初见，南枝顾未回。敛容残雪净，矫翼片云开。\n驯扰将无惧，翻飞幸莫猜。甘从上苑裏，饮啄自裴回。",
        "dynasty": "唐",
        "collection_info": {
            "collection": "御定全唐诗",
            "volume": "卷一百九十六"
        }
    }
]