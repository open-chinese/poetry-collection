[
    {
        "uuid": "5f172c6bcd655da80a006f8f6e2196c8",
        "title": "赋得郎官上应列宿",
        "author": "公乘亿",
        "content": "北极伫文昌，南宫晓拜郎。\n紫泥乘帝泽，银印佩天光。\n纬结三台侧，钩连四辅傍。\n佐商依傅说，仕汉笑冯唐。\n委佩摇秋色，峨冠带晚霜。\n自然符列象，千古耀岩廊。",
        "dynasty": "唐",
        "collection_info": null
    },
    {
        "uuid": "082c218e793ed887cdfb1cf06433cdbb",
        "title": "春风扇微和",
        "author": "公乘亿",
        "content": "丽日催迟景，和风扇早春。\n暖浮丹凤阙，韶媚黑龙津。\n澹荡迎仙仗，霏微送画轮。\n绿摇宫柳散，红待禁花新。\n舞席潜迴雪，歌筵暗起尘。\n幸当阳候律，一顾及佳晨。",
        "dynasty": "唐",
        "collection_info": null
    },
    {
        "uuid": "c9f87cc679199cc814aaed83418798f2",
        "title": "赋得秋菊有佳色",
        "author": "公乘亿",
        "content": "陶令篱边菊，秋来色转佳。\n翠攒千片叶，金剪一枝花。\n蘂逐蜂鬚乱，英随蝶翅斜。\n带香飘绿绮，和酒上乌纱。\n散漫摇霜彩，娇妍漏日华。\n芳菲彭泽见，更称在谁家。",
        "dynasty": "唐",
        "collection_info": null
    },
    {
        "uuid": "1dae8d9d24eb9b9fbaf93651098b8ea4",
        "title": "赋得临江迟来客",
        "author": "公乘亿",
        "content": "江上晚沈沈，烟波一望深。\n向来殊未至，何处拟相寻。\n柳结重重眼，萍翻寸寸心。\n暮山期共眺，寒渚待同临。\n北去鱼无信，南飞雁绝音。\n思君不可见，使我独愁吟。",
        "dynasty": "唐",
        "collection_info": null
    },
    {
        "uuid": "8f80ff6bbaf12700fcd4e95a619d7916",
        "title": "句",
        "author": "公乘亿",
        "content": "十上十年皆落第，一家一半已成尘。",
        "dynasty": "唐",
        "collection_info": null
    },
    {
        "uuid": "74263bfefcc268b9b00ae0398e29fb9b",
        "title": "赋得郎官上应列宿",
        "author": "公乘亿",
        "content": "北极伫文昌，南宫晓拜郎。\n紫泥乘帝泽，银印佩天光。\n纬结三台侧，钩连四辅旁。\n佐商依傅说，仕汉笑冯唐。\n委佩摇秋色，峨冠带晚霜。\n自然符列象，千古耀岩廊。",
        "dynasty": "唐",
        "collection_info": {
            "collection": "御定全唐诗",
            "volume": "卷六百"
        }
    },
    {
        "uuid": "4a2306fa0f97dbd789ca8a8e58da8a14",
        "title": "春风扇微和",
        "author": "公乘亿",
        "content": "丽日催迟景，和风扇早春。\n暖浮丹凤阙，韶媚黑龙津。\n澹荡迎仙杖，霏微送画轮。\n绿摇宫柳散，红待禁花新。\n舞席潜回雪，歌筵暗起尘。\n幸当阳候律，一顾及佳晨。",
        "dynasty": "唐",
        "collection_info": {
            "collection": "御定全唐诗",
            "volume": "卷六百"
        }
    },
    {
        "uuid": "8c4c7a1db3d5dd40ee9c92ee50a3c1ec",
        "title": "赋得秋菊有佳色",
        "author": "公乘亿",
        "content": "陶令篱边菊，秋来色转佳。\n翠攒千片叶，金剪一枝花。\n蕊逐蜂须乱，英随蝶翅斜。\n带香飘绿绮，和酒上乌纱。\n散漫摇霜彩，娇妍漏日华。\n芳菲彭泽见，更称在谁家。",
        "dynasty": "唐",
        "collection_info": {
            "collection": "御定全唐诗",
            "volume": "卷六百"
        }
    },
    {
        "uuid": "366989e4b683aff973b29e97bd13de76",
        "title": "赋得临江迟来客",
        "author": "公乘亿",
        "content": "江上晚沉沉，烟波一望深。\n向来殊未至，何处拟相寻。\n柳结重重眼，萍翻寸寸心。\n暮山期共眺，寒渚待同临。\n北去鱼无信，南飞雁绝音。\n思君不可见，使我独愁吟。",
        "dynasty": "唐",
        "collection_info": {
            "collection": "御定全唐诗",
            "volume": "卷六百"
        }
    }
]