[
    {
        "uuid": "15f223bcfd5f0a9959efacd4c22cebbc",
        "title": "仙吕・一半儿手帕",
        "author": "王举之",
        "content": "藕丝纤腻织春愁，粉线轻盈惹暮秋，银叶拭残香脸羞。\n玉温柔，一半儿啼痕一半儿酒。\n开书泪痕香沁污鲛绡，墨迹淋漓损兔毫，心事渺茫云路遥。\n念奴娇，一半儿行书一半儿草。",
        "dynasty": "元",
        "collection_info": null
    },
    {
        "uuid": "28fad3d12654c33033c78b729abc8daa",
        "title": "南吕・金字经春日湖上",
        "author": "王举之",
        "content": "山色涂青黛，波光漾画舸，小小仙鬟〔金缕歌〕。\n他，宝钗轻翠娥。\n花阴过，暧香吹绮罗。",
        "dynasty": "元",
        "collection_info": null
    },
    {
        "uuid": "4c6bbbb34b4856983fbc6cf8d4133f92",
        "title": "中吕・迎仙客戏题",
        "author": "王举之",
        "content": "双解元，恶姻缘，豫章城月明秋满天。\n贩茶船，买命钱。\n占得春先，到称了冯魁愿。",
        "dynasty": "元",
        "collection_info": null
    },
    {
        "uuid": "25f0cc63984405fbab1e1e82ca5b8623",
        "title": "中吕・满庭芳春夜",
        "author": "王举之",
        "content": "梨花月明，秋千露冷，杨柳烟澄。\n海棠病酒风吹醒，不用银灯。\n阑干外闲花有影，柳梢头宿鸟无声。\n罗帏静，香销玉鼎，禁鼓报初更。",
        "dynasty": "元",
        "collection_info": null
    },
    {
        "uuid": "85189604ec60265f6bcb44c00442c255",
        "title": "中吕・红绣鞋秋日湖上",
        "author": "王举之",
        "content": "红叶荒林酒兴，黄花老圃诗情，柳塘新雁两三声。\n湖光扶不定，山色画难成，六桥风露冷。\n栖云吊贯酸斋芦花被西风香梦，玉楼才夜月云空。\n栖云山上小崆峒。\n蟠桃仙露种，诗句古苔封。\n教清名天地中。",
        "dynasty": "元",
        "collection_info": null
    },
    {
        "uuid": "ecfbf52f93d97c6c5d8ebe2b79bc9b04",
        "title": "越调・天净沙过长春宫",
        "author": "王举之",
        "content": "壶中霞养丹砂，窗前云覆桃花，尘外谁分岁华？客来闲话，呼童扫叶烹茶。",
        "dynasty": "元",
        "collection_info": null
    },
    {
        "uuid": "e7e3dc74fc3b4fdfb5d941d17c422a4d",
        "title": "双调・水仙子春日即事",
        "author": "王举之",
        "content": "鱼鳞玉尺戏睛波，燕嘴芹泥补旧窝，兔毫香墨闲工课。\n饮琼浆卷玉螺，柳丝长忙煞莺梭。\n云娥低和，娇羞谩歌，不醉如何？。",
        "dynasty": "元",
        "collection_info": null
    }
]