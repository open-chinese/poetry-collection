[
    {
        "uuid": "1df32ec79add29874fbcd8a0b70e9821",
        "title": "八声甘州 问梅边消息有还无",
        "author": "杨守",
        "content": "问梅边消息有还无，似微笑应人。\n道近来别有，相家一种，叶叶都新。\n趁得嫩寒轻暖，七日小阳春。\n一点和羹意，来做生辰。\n锦绣香中开国，向绮霞洞里，暂寄闲身。\n欠朝家多少，未了底经纶。\n便如何、偷闲去得，也须烦、妙手略调钧。\n归来也，恨寻棋局，点检园椿。",
        "dynasty": "宋",
        "collection_info": null
    }
]