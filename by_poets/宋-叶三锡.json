[
    {
        "uuid": "27507dd2e396e48aedddfec0f686ec28",
        "title": "盛氏衔翠轩",
        "author": "叶三锡",
        "content": "平生丘壑心，漫浪不覊束。\n青山亦解意，四时共追逐。\n朝翠空蒙时，北窗梦清熟。\n昼寂庭户凉，坐课黄卷读。\n此心与山违，对面若掩目。\n孱颜俨如故，心境两不触。\n宴坐收万象，剖璞出苍玉。\n木末流夕晖，窗户影摇绿。\n相对两青眼，悠然一笑足。\n此意陶潜知，不然问玉局。",
        "dynasty": "宋",
        "collection_info": null
    }
]