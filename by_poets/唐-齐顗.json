[
    {
        "uuid": "5629a8a28175ef606f23ac8ad6d3c883",
        "title": "宿南岩寺感兴",
        "author": "齐顗",
        "content": "南岩寺，本沧海，任子钓台今尚在。\n见说垂钓于此中，犗牛钓饵庄书载。\n沧海竭，任子殁，波涛打处为岩窟。\n不知任子何所之，唯见钓台空㟮屼。\n（见《会稽掇英总集》卷九。\n）（〖1〗《嘉泰会稽志》卷十一云：新昌县「齐公井，在县南五里南明山东麓，俗云齐相井。\n唐齐顗所居山中有十五题，井其一也。\n」原注：「案齐顗不为相，俗传误也。\n」）。",
        "dynasty": "唐",
        "collection_info": null
    }
]