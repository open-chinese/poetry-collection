[
    {
        "title": "与客登山",
        "author": "徐觐",
        "content": "与客登山去，山阴路未干。\n就暄分石坐，随处带书看。\n宿雨添溪阔，春风入袖寒。\n却因樵客引，寻得一丛兰。",
        "dynasty": "宋",
        "collection_info": null
    },
    {
        "title": "秣陵秋望",
        "author": "徐觐",
        "content": "诸史六朝事，同为望远空。\n几年无王气，今日但西风。\n客舍秦淮上，行宫夕照中。\n数株霜后叶，犹傍坏陵红。",
        "dynasty": "宋",
        "collection_info": null
    },
    {
        "title": "送友人",
        "author": "徐觐",
        "content": "高帆且莫张，月色满离觞。\n此夕一何短，去程如许长。\n落梅吹怨笛，微雪洒行装。\n去去深山裏，因高莫望乡。",
        "dynasty": "宋",
        "collection_info": null
    }
]