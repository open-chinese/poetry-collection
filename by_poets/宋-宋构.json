[
    {
        "uuid": "b7d9a12f93c4d0b1bd3e8638afd5994f",
        "title": "关山月",
        "author": "宋构",
        "content": "关山月，关山月，千里寒光射冰雪。\n一声羌管裂青云，陇上行人肠断绝。\n肠断绝兮将奈何，为君把酒问常娥。\n冰轮桂魄圆时少，应似人间离别多。",
        "dynasty": "宋",
        "collection_info": null
    },
    {
        "uuid": "7bfd36401b46a5d40bcb164bd099264e",
        "title": "关山雪",
        "author": "宋构",
        "content": "关山雪，关山雪，远接洮西千里白。\n试登陇首瞰八荒，表裏高低都一色。\n日高融液流车辙，冻作坚冰敲不裂。\n早晚春风动地来，消尽寒威百花发。",
        "dynasty": "宋",
        "collection_info": null
    }
]