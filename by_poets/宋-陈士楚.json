[
    {
        "title": "和林艾轩城山国清塘韵",
        "author": "陈士楚",
        "content": "山光一洗红尘眼，长松夹道摇青伞。\n回头下瞰百川溶，亭皋小立凌刚风。\n杰阁玲珑朱绿户，何年蓬莱移左股。\n山僧见客不敛眉，梵呗琅琅应鱼鼓。\n欲携三尺弹龟山，淳风一去不復还。\n仞墙草长章逢少，几百年来风月闲。\n嗟哉贤圣远復远，天高地下日易晚。",
        "dynasty": "宋",
        "collection_info": null
    }
]