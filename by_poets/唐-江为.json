[
    {
        "uuid": "1f60b9ee10cd77a19a588ad54548dda7",
        "title": "旅怀",
        "author": "江为",
        "content": "迢迢江汉路，秋色又堪惊。\n半夜闻鸿雁，多年别弟兄。\n高风云影断，微雨菊花明。\n欲寄东归信，裴回无限情。",
        "dynasty": "唐",
        "collection_info": null
    },
    {
        "uuid": "2316e57fd6947681f73f2b992124bd6a",
        "title": "江行",
        "author": "江为",
        "content": "越信隔年稀，孤舟几梦归。\n月寒花露重，江晚水烟微。\n峰直帆相望，沙空鸟自飞。\n何时洞庭上，春雨满蓑衣。",
        "dynasty": "唐",
        "collection_info": null
    },
    {
        "uuid": "94132323984a050c809b6a839d4662f8",
        "title": "登润州城",
        "author": "江为",
        "content": "天末江城晚，登临客望迷。\n春潮平岛屿，残雨隔虹霓。\n鸟与孤帆远，烟和独树低。\n乡山何处是，目断广陵西。",
        "dynasty": "唐",
        "collection_info": null
    },
    {
        "uuid": "ef253876b54be0742d1c781230a741ae",
        "title": "岳阳楼",
        "author": "江为",
        "content": "倚楼高望极，展转念前途。\n晚叶红残楚，秋江碧入吴。\n云中来雁急，天末去帆孤。\n明月谁同我，悠悠上帝都。",
        "dynasty": "唐",
        "collection_info": null
    },
    {
        "uuid": "104cdec19302c4719bd76f835ca8eb65",
        "title": "送客",
        "author": "江为",
        "content": "明月孤舟远，吟髭镊更华。\n天形围泽国，秋色露人家。\n水馆萤交影，霜洲橘委花。\n何当寻旧隐，泉石好生涯。",
        "dynasty": "唐",
        "collection_info": null
    },
    {
        "uuid": "6ab65409d160189d00871a28437e4106",
        "title": "临刑诗",
        "author": "江为",
        "content": "街鼓侵人急，西倾日欲斜。\n黄泉无旅店，今夜宿谁家。",
        "dynasty": "唐",
        "collection_info": null
    },
    {
        "uuid": "425422982cb2021612385578847bfaf5",
        "title": "塞下曲",
        "author": "江为",
        "content": "万里黄云冻不飞，碛烟烽火夜深微。\n胡儿移帐寒笳绝，雪路时闻探马归。",
        "dynasty": "唐",
        "collection_info": null
    },
    {
        "uuid": "b9b93792ac1bf56f437cc34cd46452df",
        "title": "隋堤柳",
        "author": "江为",
        "content": "锦缆龙舟万里来，醉乡繁盛忽尘埃。\n空余两岸千株柳，雨叶风花作恨媒。",
        "dynasty": "唐",
        "collection_info": null
    },
    {
        "uuid": "7e788641426d3f3023281edafe1fb1aa",
        "title": "句",
        "author": "江为",
        "content": "吟登萧寺旃檀阁，醉倚王家玳瑁筵。\n远远朝宗出白云，方圆随处性长存。",
        "dynasty": "唐",
        "collection_info": null
    },
    {
        "uuid": "273bd2bc0850891f79b2ffdc3702d230",
        "title": "观山水障歌",
        "author": "江为",
        "content": "适来一观山水障，万里江山在其上。\n远近犹如二月春，咫尺分成百般像。\n一岩嵯峨入云际，七贤镇在青松裏。\n潭水澄泓不见波，孤帆滉漾张风势。\n钓鱼老翁无伴侣，孑然此地轻寒暑。\n滩头坐久髩丝垂，手把鱼竿不曾举。\n树婀娜，山崔嵬，片云似去又不去，双鹤如飞又不飞。\n良工巧匠多分布，笔头写出江山[路]（头）。\n垂柳风吹不动条，樵人负重难移步。\n（《全五代诗》三九）（〖1〗见宋孙绍远《声画集》卷四。\n）。",
        "dynasty": "唐",
        "collection_info": null
    },
    {
        "uuid": "f8c1810b2a8adbc6098f2b8d85da5392",
        "title": "句",
        "author": "江为",
        "content": "竹影横斜水清浅，桂香浮动月黄昏。\n（《紫桃轩杂缀》）（〖1〗明李日华《紫桃轩杂缀》谓林逋名句「疎影横斜水清浅，暗香浮动月黄昏」二句为改江为二句而成。\n所据不详。\n）。",
        "dynasty": "唐",
        "collection_info": null
    },
    {
        "uuid": "7a310249c3554f533149f0e9f02ae0e2",
        "title": "瀑布",
        "author": "江为",
        "content": "庐山正南面，瀑布古来闻。\n万里朝沧海，千寻出白云。\n寒声终自远，灵派孰为分。\n除却天台后，平流莫可羣。\n（录自《吉石盦丛书》本宋陈舜俞《庐山记》卷四。\n）。",
        "dynasty": "唐",
        "collection_info": null
    },
    {
        "uuid": "c7f0eec2fe79f90d4a52cf79c0a96f2e",
        "title": "简寂观",
        "author": "江为",
        "content": "纔入玄都解郁陶，羽人相伴遍游遨。\n溪横洞口红尘断，岳耸天心紫气高。\n金井泉秋光潋滟，石坛松古韵萧骚。\n吟余却叹浮生事，尽[□□□□□□]。\n（同前书卷四。\n影抄本仅抄至「尽」字，空框从罗振玉《殷礼在斯堂丛书》校排本《庐山记》补。\n）。",
        "dynasty": "唐",
        "collection_info": null
    },
    {
        "uuid": "4e816311ccde804d191b860ef9168dfe",
        "title": "简寂观",
        "author": "江为",
        "content": "钱烬满庭人醮罢，西峰凉影月沉沉。\n到来往事碑中说，坛畔徘徊秋正深。\n（同前书卷四。\n）。",
        "dynasty": "唐",
        "collection_info": null
    },
    {
        "uuid": "5919302391e4cd28e8ceea9847523869",
        "title": "赠天台僧",
        "author": "江为",
        "content": "白髮经年復白眉，斋身多病已无机。\n曾来越客留诗板，旧识蕃人送衲衣。\n岩窦夜禅云树湿，石桥秋望海山微。\n结庵更拟寻华顶，晚岁应容叩竹扉。\n（见《四库珍本初集》本宋林师蒧《天台续集》卷下。\n）（按：《天台续集》二卷，为林师蒧据宋李庚原本编成，所收「皆宋初迄宣、政间人之诗」〖《四库全书总目》卷一八七〗，清陆心源《宋诗纪事补遗》卷四因据以录入。\n其实，江为幷未入宋。\n陶岳《五代史补》卷五、龙衮《江南野录》卷八、马令《南唐书》卷十四、陆游《南唐书》卷十二、吴任臣《十国春秋》卷九七所载为传，均云为于南唐元宗时因事被诛。\n其时宋尚未立国，作宋诗未当。\n）。",
        "dynasty": "唐",
        "collection_info": null
    },
    {
        "uuid": "5e049d8edb417bbc66f5d97805990bec",
        "title": "句 一",
        "author": "江为",
        "content": "亦同元亮旧生涯。\n（史铸《百菊集谱》卷六集句引。\n）。",
        "dynasty": "唐",
        "collection_info": null
    },
    {
        "uuid": "89a53270e7ce7d9ce595b22cd9c03899",
        "title": "句 二",
        "author": "江为",
        "content": "城头初角送残晖。\n（《江湖小集》卷六绍嵩《江浙纪行集句诗》引）。",
        "dynasty": "唐",
        "collection_info": null
    },
    {
        "uuid": "628ff5a95d74e872b0cb57e2a604c192",
        "title": "江行",
        "author": "江为",
        "content": "越信来年稀，孤舟几梦归。\n月寒花露重，江晚水烟微。\n峰直帆相望，沙空鸟自飞。\n何时洞庭上，春雨满蓑衣。",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十一"
        }
    },
    {
        "uuid": "ac4565991f459337c54a9e2570cf76d5",
        "title": "句",
        "author": "江为",
        "content": "吟登萧寺旃檀阁，醉倚王家玳瑁筵。\n远远朝宗出白云，方圆随处性长存。\n（《水》，",
        "dynasty": "唐",
        "collection_info": {
            "collection": "御定全唐诗",
            "volume": "卷七百四十一"
        }
    }
]