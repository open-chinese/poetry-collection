[
    {
        "title": "别李季友",
        "author": "王季友1",
        "content": "栖鸟不恋枝，喈喈在同声。行子驰出户，依依主人情。\n昔时霜台镜，丑妇羞尔形。闭匣二十年，皎洁常独明。\n今日照离别，前途白髮生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "寄韦子春",
        "author": "王季友1",
        "content": "出山秋云曙，山木已再春。食我山中药，不忆山中人。\n山中谁余密，白髮日相亲。雀鼠昼夜无，知我厨廪贫。\n依依北舍松，不厌吾南邻。有情尽弃捐，土石为同身。\n夫子质千寻，天泽枝叶新。余以不材寿，非智免斧斤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "杂诗",
        "author": "王季友1",
        "content": "采山仍采隐，在山不在深。持斧事远游，固非匠者心。\n翳翳青桐枝，樵爨日所侵。斧声出岩壑，四听无知音。\n岂为鼎下薪，当复堂上琴。凤鸟久不栖，且与枳棘林。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "滑中赠崔高士瑾",
        "author": "王季友1",
        "content": "夫子保药命，外身得无咎。日月不能老，化肠为筋否。\n十年前见君，甲子过我寿。于何今相逢，华髮在我后。\n近而知其远，少见今白首。遥信蓬莱宫，不死世世有。\n玄石采盈担，神方秘其肘。问家惟指云，爱气常言酒。\n摄生固如此，履道当不朽。未能太玄同，愿亦天地久。\n实腹以芝朮，贱形乃刍狗。自勉将勉余，良药在苦口。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "还山留别长安知己",
        "author": "王季友1",
        "content": "出山不见家，还山见家在。山门是门前，此去长樵采。\n青溪谁招隐，白髮自相待。惟余涧底松，依依色不改。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "代贺若令誉赠沈千运",
        "author": "王季友1",
        "content": "相逢问姓名亦存，别时无子今有孙。山上双松长不改，\n涧中磊磊十裏石，河上淤泥种桑麦。平坡冢墓皆我亲，\n分手如何更此地，回头不语泪潸然。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "酬李十六岐",
        "author": "王季友1",
        "content": "炼丹文武火未成，卖药贩履俱逃名。出谷迷行洛阳道，\n朝饮杖悬沽酒钱，暮餐囊有松花饭。于何车马日憧憧，\n下笔新诗行满壁，立谈古人坐在席。问我草堂有卧云，\n亦知世上公卿贵，且养丘中草木年。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "宿东溪李十五山亭",
        "author": "王季友1",
        "content": "上山下山入山谷，溪中落日留我宿。松石依依当主人，\n本意由来是山水，何用相逢语旧怀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "观于舍人壁画山水",
        "author": "王季友1",
        "content": "野人宿在人家少，朝见此山谓山晓。半壁仍栖岭上云，\n于公大笑向予说，小弟丹青能尔为。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "玉壶冰",
        "author": "王季友1",
        "content": "玉壶知素结，止水复中澄。坚白能虚受，清寒得自凝。\n分形同晓镜，照物掩宵灯。壁映圆光入，人惊爽气凌。\n金罍何足贵，瑶席几回升。正值求珪瓒，提携共饮冰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "古塞曲",
        "author": "王季友1",
        "content": "进军飞狐北，穷寇势将变。日落沙尘昏，背河更一战。\n骍马黄金勒，雕弓白羽箭。射杀左贤王，归奏未央殿。\n欲言塞下事，天子不召见。东出咸阳门，哀哀泪如霰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "title": "青出蓝",
        "author": "王季友1",
        "content": "芳蓝滋匹帛，人力半天经。浸润加新气，光辉胜本清。\n还同冰出水，不共草为萤。翻覆衣襟上，偏知造化灵。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十三"
        }
    },
    {
        "title": "皇帝移晦日为中和节",
        "author": "王季友1",
        "content": "皇心不向晦，改节号中和。淑气同风景，嘉名别咏歌。\n湔裙移旧俗，赐尺下新科。历象千年正，酺醵四海多。\n花随春令发，鸿度岁阳过。天地齐休庆，欢声欲荡波。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十三"
        }
    }
]