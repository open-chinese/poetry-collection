[
    {
        "uuid": "364f3551a9e096a29a65f9faf313c9cc",
        "title": "别李季友",
        "author": "王季友1",
        "content": "栖鸟不恋枝，喈喈在同声。\n行子驰出户，依依主人情。\n昔时霜台镜，丑妇羞尔形。\n闭匣二十年，皎洁常独明。\n今日照离别，前途白髮生。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "uuid": "07ef28100111a8ff32c095151ce01ad2",
        "title": "寄韦子春",
        "author": "王季友1",
        "content": "出山秋云曙，山木已再春。\n食我山中药，不忆山中人。\n山中谁余密，白髮日相亲。\n雀鼠昼夜无，知我厨廪贫。\n依依北舍松，不厌吾南邻。\n有情尽弃捐，土石为同身。\n夫子质千寻，天泽枝叶新。\n余以不材寿，非智免斧斤。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "uuid": "14672ed0b6f3b1e7faf0c4e1fcb2e2e0",
        "title": "杂诗",
        "author": "王季友1",
        "content": "采山仍采隐，在山不在深。\n持斧事远游，固非匠者心。\n翳翳青桐枝，樵爨日所侵。\n斧声出岩壑，四听无知音。\n岂为鼎下薪，当复堂上琴。\n凤鸟久不栖，且与枳棘林。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "uuid": "574d0f55dbf5b9aaaa76ef6584f61204",
        "title": "滑中赠崔高士瑾",
        "author": "王季友1",
        "content": "夫子保药命，外身得无咎。\n日月不能老，化肠为筋否。\n十年前见君，甲子过我寿。\n于何今相逢，华髮在我后。\n近而知其远，少见今白首。\n遥信蓬莱宫，不死世世有。\n玄石采盈担，神方秘其肘。\n问家惟指云，爱气常言酒。\n摄生固如此，履道当不朽。\n未能太玄同，愿亦天地久。\n实腹以芝朮，贱形乃刍狗。\n自勉将勉余，良药在苦口。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "uuid": "0b69f8d2ed8a9ffb072c93ec7f7f1e3f",
        "title": "还山留别长安知己",
        "author": "王季友1",
        "content": "出山不见家，还山见家在。\n山门是门前，此去长樵采。\n青溪谁招隐，白髮自相待。\n惟余涧底松，依依色不改。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "uuid": "5e1d278b423d507b215322e339a1b1ce",
        "title": "代贺若令誉赠沈千运",
        "author": "王季友1",
        "content": "相逢问姓名亦存，别时无子今有孙。\n山上双松长不改，涧中磊磊十裏石，河上淤泥种桑麦。\n平坡冢墓皆我亲，分手如何更此地，回头不语泪潸然。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "uuid": "244e5762f9cf403b0d7553cef3417c42",
        "title": "酬李十六岐",
        "author": "王季友1",
        "content": "炼丹文武火未成，卖药贩履俱逃名。\n出谷迷行洛阳道，朝饮杖悬沽酒钱，暮餐囊有松花饭。\n于何车马日憧憧，下笔新诗行满壁，立谈古人坐在席。\n问我草堂有卧云，亦知世上公卿贵，且养丘中草木年。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "uuid": "7393e0b8abb6628a57884225eba95457",
        "title": "宿东溪李十五山亭",
        "author": "王季友1",
        "content": "上山下山入山谷，溪中落日留我宿。\n松石依依当主人，本意由来是山水，何用相逢语旧怀。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "uuid": "934c2875520bd99733d32ef136b2f5ba",
        "title": "观于舍人壁画山水",
        "author": "王季友1",
        "content": "野人宿在人家少，朝见此山谓山晓。\n半壁仍栖岭上云，于公大笑向予说，小弟丹青能尔为。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "uuid": "f8c8c96586fdfb4c152e25202279d188",
        "title": "玉壶冰",
        "author": "王季友1",
        "content": "玉壶知素结，止水复中澄。\n坚白能虚受，清寒得自凝。\n分形同晓镜，照物掩宵灯。\n壁映圆光入，人惊爽气凌。\n金罍何足贵，瑶席几回升。\n正值求珪瓒，提携共饮冰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "uuid": "47355f464ba9aa2aebb543e1e660ded7",
        "title": "古塞曲",
        "author": "王季友1",
        "content": "进军飞狐北，穷寇势将变。\n日落沙尘昏，背河更一战。\n骍马黄金勒，雕弓白羽箭。\n射杀左贤王，归奏未央殿。\n欲言塞下事，天子不召见。\n东出咸阳门，哀哀泪如霰。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十九"
        }
    },
    {
        "uuid": "43b8dd16d2087b4b6d2b739fc6d9cd8d",
        "title": "青出蓝",
        "author": "王季友1",
        "content": "芳蓝滋匹帛，人力半天经。\n浸润加新气，光辉胜本清。\n还同冰出水，不共草为萤。\n翻覆衣襟上，偏知造化灵。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十三"
        }
    },
    {
        "uuid": "cd369898a683ade3c02e6c33ae2a62b5",
        "title": "皇帝移晦日为中和节",
        "author": "王季友1",
        "content": "皇心不向晦，改节号中和。\n淑气同风景，嘉名别咏歌。\n湔裙移旧俗，赐尺下新科。\n历象千年正，酺醵四海多。\n花随春令发，鸿度岁阳过。\n天地齐休庆，欢声欲荡波。",
        "dynasty": "唐",
        "collection_info": {
            "collection": "御定全唐诗",
            "volume": "卷八百八十三"
        }
    }
]