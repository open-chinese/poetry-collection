[
    {
        "title": "南吕・阅金经春游",
        "author": "鲜于必仁",
        "content": "飞絮粘蜂蜜，落花香燕泥，腻叶蟠云护锦机。\n宜，笙歌一派随。\n游人醉，半竿红日低。",
        "dynasty": "元",
        "collection_info": null
    },
    {
        "title": "越调・寨儿令",
        "author": "鲜于必仁",
        "content": "汉子陵，晋渊明，二人到今香汗青。\n钓叟谁称？农父谁名？去就一般轻。\n五柳庄月朗风清，七里滩浪稳潮平。\n折腰时心已愧，伸脚处梦先惊。\n听，千万古圣贤评。",
        "dynasty": "元",
        "collection_info": null
    }
]