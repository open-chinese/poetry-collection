[
    {
        "uuid": "d7a93d3d6db4ce00dba0ed918c867ebf",
        "title": "偈二首  其一",
        "author": "释德週",
        "content": "举体露堂堂，十分无罣碍。\n千圣不能传，万灵咸顶戴。\n拟欲共商量，开口百杂碎。",
        "dynasty": "宋",
        "collection_info": null
    },
    {
        "uuid": "e536505dd6b30b885142ab5e9f4f632a",
        "title": "偈二首  其二",
        "author": "释德週",
        "content": "回互不回互，觑见没可睹。\n透出祖师关，踏断人天路。\n呵呵呵，悟不悟，落花流水知何处。",
        "dynasty": "宋",
        "collection_info": null
    }
]