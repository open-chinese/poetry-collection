[
    {
        "uuid": "ebf3c6feac070977008133ae2c108718",
        "title": "送贺监归四明应制",
        "author": "李林甫",
        "content": "挂冠知止足，岂独汉疏贤。\n入道求真侣，辞恩访列仙。\n睿文含日月，宸翰动云烟。\n鹤驾吴乡远，遥遥南斗边。",
        "dynasty": "唐",
        "collection_info": null
    },
    {
        "uuid": "792fadab91ceeccaa53df3c261c13021",
        "title": "奉和圣制次琼岳应制",
        "author": "李林甫",
        "content": "东幸从人望，西巡顺物回。\n云收二华出，天转五星来。\n十月农初罢，三驱礼復开。\n更看琼岳上，佳气接神台。",
        "dynasty": "唐",
        "collection_info": null
    },
    {
        "uuid": "97a48be953c189e388a6f9e6109f0ab9",
        "title": "秋夜望月忆韩席等诸侍郎因以投赠",
        "author": "李林甫",
        "content": "秋天碧云夜，明月悬东方。\n皓皓庭际色，稍稍林下光。\n桂华澄远近，璧彩散池塘。\n鸿雁飞难度，关山曲易长。\n揆予秉孤直，虚薄忝文昌。\n握镜惭先照，持衡媿后行。\n多才众君子，载笔久词场。\n作赋推潘岳，题诗许谢康。\n当时陪宴语，今夕恨相望。\n愿欲接高论，清晨朝建章。",
        "dynasty": "唐",
        "collection_info": null
    },
    {
        "uuid": "49fddf14e31a56c71ac379bacca286ac",
        "title": "中书壁画山水",
        "author": "李林甫",
        "content": "八载忝司存。\n（见《全唐诗》卷一一八孙逖《奉和李右相中书壁画山水》注引）。",
        "dynasty": "唐",
        "collection_info": null
    },
    {
        "uuid": "005e3ef12c4e2939d991600d3086820b",
        "title": "奉和圣制次琼岳应制",
        "author": "李林甫",
        "content": "东幸从人望，西巡顺物回。\n云收二华出，天转五星来。\n十月农初罢，三驱礼复开。\n更看琼岳上，佳气接神台。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十一"
        }
    },
    {
        "uuid": "e6ad82e3004906afb57059de40e5cd6e",
        "title": "秋夜望月忆韩席等诸侍郎因以投赠",
        "author": "李林甫",
        "content": "秋天碧云夜，明月悬东方。\n皓皓庭际色，稍稍林下光。\n桂华澄远近，璧彩散池塘。\n鸿雁飞难度，关山曲易长。\n揆予秉孤直，虚薄忝文昌。\n握镜惭先照，持衡愧后行。\n多才众君子，载笔久词场。\n作赋推潘岳，题诗许谢康。\n当时陪宴语，今夕恨相望。\n愿欲接高论，清晨朝建章。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十一"
        }
    }
]