[
    {
        "title": "题福唐津亭",
        "author": "陈烈",
        "content": "溪山龙虎蟠，溪水鼓角喧。\n中宵乡梦破，六月夜衾寒。\n风雨生残树，蛟螭喜怒澜。\n殷勤祝舟子，移棹过前滩。",
        "dynasty": "宋",
        "collection_info": null
    },
    {
        "title": "题鼓门大灯笼",
        "author": "陈烈",
        "content": "富家一盏灯，太仓一粒粟。\n贫家一盏灯，父子相聚哭。\n风流太守知不知，惟恨笙歌无妙曲。",
        "dynasty": "宋",
        "collection_info": null
    }
]