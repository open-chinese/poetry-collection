[
    {
        "uuid": "41faaee08d5be8aacdc2addcaf7a79a5",
        "title": "送杨谏议赴河西节度判官兼呈韩王二侍御",
        "author": "熊曜",
        "content": "贤哉征西将，幕府多俊人。\n筹议秉刀尺，话言在经纶。\n先鞭羡之子，走马辞咸秦。\n庭论许名实，数公当即真。\n行行弄文翰，婉婉光使臣。\n今者所从谁，不闻歌苦辛。\n黄云萧关道，白日惊沙尘。\n虏寇有时猎，汉兵行復巡。\n王师已无战，传檄奉良臣。",
        "dynasty": "唐",
        "collection_info": null
    },
    {
        "uuid": "6903cf7af025cbf3f1a771e9118c4292",
        "title": "送杨谏议赴河西节度判官兼呈韩王二侍御",
        "author": "熊曜",
        "content": "贤哉征西将，幕府多俊人。\n筹议秉刀尺，话言在经纶。\n先鞭羡之子，走马辞咸秦。\n庭论许名实，数公当即真。\n行行弄文翰，婉婉光使臣。\n今者所从谁，不闻歌苦辛。\n黄云萧关道，白日惊沙尘。\n虏寇有时猎，汉兵行复巡。\n王师已无战，传檄奉良臣。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十六"
        }
    }
]