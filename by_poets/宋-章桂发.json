[
    {
        "uuid": "822ae730b92756cdbe2c414d28be649a",
        "title": "游栖真洞归舟带月泊市桥  其一",
        "author": "章桂发",
        "content": "携手清苕去，高枫丹叶森。\n渔樵九锁外，风雨一窗深。\n索酒贪山月，添衣怯洞阴。\n凤归天柱晓，楼阁有鸣琴。",
        "dynasty": "宋",
        "collection_info": null
    },
    {
        "uuid": "611cb09325e4ddbafa21a573e79e2a63",
        "title": "游栖真洞归舟带月泊市桥  其二",
        "author": "章桂发",
        "content": "山岚来夹案，泉急自穿渠。\n密记东阳诀，高题上帝居。\n牙儿藏宝箧，山子走篮舆。\n曲折玑衡转，溪坳可结庐。",
        "dynasty": "宋",
        "collection_info": null
    }
]