[
    {
        "uuid": "7afadd326191e67fcb86df920501db1f",
        "title": "水仙操",
        "author": "李咸用",
        "content": "大波相拍流水鸣，蓬山鸟兽多奇形。\n琴心不喜亦不惊，安弦缓爪何泠泠。\n水仙缥缈来相迎，伯牙从此留嘉名。\n峄阳散木虚且轻，重华斧下知其声。\n檿丝相糺成凄清，调和引得熏风生。\n指底先王长养情，曲终天下称太平。\n后人好事传其曲，有时声足意不足。\n始峩峩兮復洋洋，但见山青兼水绿。\n成连入海移人情，岂是本来无嗜慾。\n琴兮琴兮在自然，不在徽金将轸玉。",
        "dynasty": "唐",
        "collection_info": null
    },
    {
        "uuid": "65242de0ea54cab091389016a475161b",
        "title": "鸡鸣曲",
        "author": "李咸用",
        "content": "海树相扶乌影翘，戴红拍翠声胶胶。\n鸳瓦冻危金距趫，夸雄鬬气争相高。\n漏残雨急风萧萧，患乱忠臣欺宝刀。\n霜浓月薄星昭昭，太平才子能歌谣。\n山翁梦断出衡茅，谷口雾中饥虎号，离人枕上心忉忉。",
        "dynasty": "唐",
        "collection_info": null
    },
    {
        "uuid": "ded4436ac146a11c5bdbb09e3e2703b5",
        "title": "西门行",
        "author": "李咸用",
        "content": "劳禽不择枝，饥虎不畏槛。\n君子当固穷，无为仲由滥。\n尔奋空拳彼击剑，水纵长澜火飞焰。\n汉高偶试神蛇验，武王龟筮惊人险。\n四龙或跃犹依泉，小狐勿恃衝波胆。",
        "dynasty": "唐",
        "collection_info": null
    },
    {
        "uuid": "8bd8bb845854e4c45072d177f2281443",
        "title": "轻薄怨",
        "author": "李咸用",
        "content": "花骢躞蹀游龙骄，连连宝节挥长鞘。\n凤雏麟子皆至交，春风相逐垂杨桥。\n捻笙软玉开素苞，画楼闪闪红裙摇。\n碧蹄偃蹇连金镳，狂情十里飞相烧。\n西母青禽轻飘飘，分环破璧来往劳。\n黄金千镒新一宵，少年心事风中毛。\n明朝何处逢娇饶，门前桃树空夭夭。",
        "dynasty": "唐",
        "collection_info": null
    },
    {
        "uuid": "24e003e39b32de2ec99f9c170085d9cd",
        "title": "长歌行",
        "author": "李咸用",
        "content": "要衣须破束，欲炙须解牛。\n当年不快意，徒为他人留。\n百岁之约何悠悠，华髪星星稀满头。\n蛾眉螓首聊我仇，圆红阙白令人愁，何不夕引清奏？朝登翠楼，逢花便折，闻胜即游。\n鼓腕腾棍晴雷收，舞腰困褭垂杨柔。\n象筯击折歌勿休，玉山未倒非风流。\n眼前有物俱是梦，莫将身作黄金讐。\n死生同域不用惧，富贵在天何足忧。",
        "dynasty": "唐",
        "collection_info": null
    },
    {
        "uuid": "22e91a0d3099200c447ed1b4510c62ce",
        "title": "巫山高",
        "author": "李咸用",
        "content": "通蜀连秦山十二，中有妖灵会人意。\n鬬艳传情世不知，楚王魂梦春风裏。\n雨态云容多似是，色荒见物皆成媚。\n露泫烟愁岩上花，至今犹滴相思泪。\n西眉南脸人中美，或者皆闻无所利。\n忍听凭虚巧佞言，不求万寿翻求死。",
        "dynasty": "唐",
        "collection_info": null
    },
    {
        "uuid": "b369c8b6bac1d03215ce62da84faf103",
        "title": "公无渡河",
        "author": "李咸用",
        "content": "有叟有叟何清狂，行搔短髪提壶浆。\n乱流直涉神洋洋，妻止不听追沈湘。\n偕老不偕死，箜篌遗凄凉。\n刳松轻稳琅玕长，连呼急榜庸何妨。\n见溺不援能语狼，忍听丽玉传悲伤。",
        "dynasty": "唐",
        "collection_info": null
    },
    {
        "uuid": "cea2c833ad890caf4598eb14b16ba114",
        "title": "春雨",
        "author": "李咸用",
        "content": "大帝闲吹破冻风，青云融液流长空。\n天人醉引玄酒注，倾香旋入花根土。\n湿尘轻舞唐唐春，神娥无迹莓苔新。\n老农私与牧童论，纷纷便是仓箱本。",
        "dynasty": "唐",
        "collection_info": null
    },
    {
        "uuid": "6c46917494c11e739f605458d54ab7fa",
        "title": "石版歌",
        "author": "李咸用",
        "content": "云根劈裂雷斧痕，龙泉切璞青皮皴。\n直方挺质贞且真，当庭卓立凝顽神。\n春雨流膏成立文，主人性静看长新。\n明月夜来迴短影，何如照冷太湖滨。",
        "dynasty": "唐",
        "collection_info": null
    },
    {
        "uuid": "77c5b0d78f7b044458c2ff1f9110a506",
        "title": "春宫词",
        "author": "李咸用",
        "content": "风和气淑宫殿春，感阳体解思君恩。\n眼光滴滴心振振，重瞳不转忧生民，女当为妾男当臣。\n男力百岁在，女色片时新。\n用不用，唯一人。\n敢放天宠私微身，六宫万国教谁宾。",
        "dynasty": "唐",
        "collection_info": null
    },
    {
        "uuid": "5cc6dc1d88b4d9dbac8c990b198f111a",
        "title": "富贵曲",
        "author": "李咸用",
        "content": "画藻雕山金碧彩，鸳鸯叠翠眠晴霭。\n编珠影裏醉春庭，团红片下攒歌黛。\n革咽丝烦欢不改，缴绛垂缇忽如晦。\n活花起舞夜春来，蜡焰煌煌天日在。\n雪暖瑶杯凤髓融，红拖象筯猩唇细。\n空中汉转星移盖，火城拥出随朝会。\n车如雷兮马如龙，鬼神辟易不敢害。\n冠峩剑重锵环佩，步入天门相真宰。\n开口长为爵禄筌，迴眸便是公卿罪。\n珍珠索得龙宫贫，膏腴刮下苍生背。\n九野干戈指着心，威福满拳犹未快。\n我闻周公贵为天子弟，富有半四海。\n蔑有骄奢贻后悔，红锦障收。\n珊瑚树碎，至今笑石崇王恺。",
        "dynasty": "唐",
        "collection_info": null
    },
    {
        "uuid": "284b0db34e0daa94c3f3df873d56de7d",
        "title": "独鹄吟",
        "author": "李咸用",
        "content": "碧玉喙长丹顶圆，亭亭危立风松间。\n啄萍吞鳞意已阑，举头咫尺轻重天。\n黑翎白本排云烟，离羣脱侣孤如仙。\n披霜唳月惊婵娟，逍游忘却还青田。\n鸢寒鸦晚空相喧，时时侧耳清冷泉。",
        "dynasty": "唐",
        "collection_info": null
    },
    {
        "uuid": "cdb525199f8f918f8beb310dd8765388",
        "title": "煌煌京洛行",
        "author": "李咸用",
        "content": "长安近甸巡游遍，洛阳寻有黄龙见。\n千乘万骑如雷转，差差清跸祥云卷。\n百司旧分当玉殿，太平官属无遗彦。\n歌钟沸激香尘散，晨旗隐隐罗轩冕。\n周公旧迹生红藓，瀍涧波光春照晚。\n但听嵩山万岁声，将军旗鼓何时偃。",
        "dynasty": "唐",
        "collection_info": null
    },
    {
        "uuid": "67aafd8ec0f00901c566948d0620b1fd",
        "title": "昇天行",
        "author": "李咸用",
        "content": "堂堂削玉青蝇喧，寒鸦啄鼠愁飞鸾。\n梳玄洗白逡巡间，兰言花笑俄衰残。\n盘金束紫身属官，强仁小德终无端。\n不如服取长流丹，潜神却入黄庭闲。\n志定功成飞九关，逍遥长揖辞人寰。\n空中龙驾时迴旋，左云右鹤翔翩联。\n双童树节当风翻，常娥倚桂开朱颜。\n河边牛子星郎牵，三清宫殿浮晴烟。\n玉皇据案方凝然，仙官立仗森幢幡。\n引余再拜归仙班，清声妙色视听安。\n飡和饮顺中肠宽，虚无之乐不可言。",
        "dynasty": "唐",
        "collection_info": null
    },
    {
        "uuid": "faf5e453c6a43351a5c33276f60c8e2f",
        "title": "绯桃花歌",
        "author": "李咸用",
        "content": "上帝春宫思丽绝，夭桃变态求新悦。\n便是花中倾国容，牡丹露泣长门月。\n野树滴残龙战血，曦车碾下朝霞屑。\n惆怅东风未解狂，争教此物芳菲歇。",
        "dynasty": "唐",
        "collection_info": null
    },
    {
        "uuid": "f89db35f2f58ac69887bd20a8990b0d3",
        "title": "短歌行",
        "author": "李咸用",
        "content": "一罇绿酒绿于染，拍手高歌天地险。\n上得青云下不难，下在黄埃上须渐。\n少年欢乐须及时，莫学懦夫长泣岐。\n白日欲沈犹未沈，片月已来天半垂。\n坎鼓锵钟杀愁贼，挼碎是非佯不识。\n长短高卑不可求，莫叹人生头雪色。",
        "dynasty": "唐",
        "collection_info": null
    },
    {
        "uuid": "cadefc6f72fb3b65acee1eba2259fd90",
        "title": "小松歌",
        "author": "李咸用",
        "content": "幽人不喜凡草生，秋锄斸得寒青青。\n庭闲土瘦根脚狞，风摇雨拂精神醒。\n短影月斜不满尺，清声细入鸣蛩翼。\n天人戏剪苍龙髯，参差簇在瑶阶侧。\n金精水鬼欺不得，长与东皇逞颜色。\n劲节暂因君子移，贞心不为麻中直。",
        "dynasty": "唐",
        "collection_info": null
    },
    {
        "uuid": "114f77363dac7fafd12a9fc9f7aaa19d",
        "title": "大雪歌",
        "author": "李咸用",
        "content": "同云惨惨如天怒，寒龙振鬣飞干雨。\n玉圃花飘朵不匀，银河风急惊砂度。\n谢客凭轩吟未住，望中顿失纵横路。\n应是羲和倦晓昏，暂反元元归太素。",
        "dynasty": "唐",
        "collection_info": null
    },
    {
        "uuid": "c711b5f2d30bd2de777c69aa94e4718c",
        "title": "塘上行",
        "author": "李咸用",
        "content": "横塘日澹秋云隔，浪织轻飔罗幂幂。\n红绡撇水荡舟人，画桡掺掺柔荑白。\n鲤鱼虚掷无消息，花老莲疎愁未摘。\n却把金钗打绿荷，懊恼露珠穿不得。",
        "dynasty": "唐",
        "collection_info": null
    },
    {
        "uuid": "b78fc6db9daa7c3ac79f4b6d806e55bf",
        "title": "寓意",
        "author": "李咸用",
        "content": "直道荆棘生，斜径红尘起。\n苍苍杳无言，麒麟迴瑞趾。\n东风如未来，飞雪终不已。",
        "dynasty": "唐",
        "collection_info": null
    },
    {
        "uuid": "70602286238cf2400ca1f32e73cc7027",
        "title": "剑喻",
        "author": "李咸用",
        "content": "黯黯秋水寒，至刚非可缺。\n风胡不出来，摄履人相蔑。\n纵挺倚天形，谁是躬提挈。\n愿将百炼身，助我王臣节。",
        "dynasty": "唐",
        "collection_info": null
    },
    {
        "uuid": "bf306de20e929793babf24b229a90f6f",
        "title": "苍颉台",
        "author": "李咸用",
        "content": "先贤忧民诈，观迹成纲纪。\n自有书契来，争及结绳理。",
        "dynasty": "唐",
        "collection_info": null
    },
    {
        "uuid": "19d47320492546d2612bdb6a66f546be",
        "title": "荆山",
        "author": "李咸用",
        "content": "良工指君疑，真玉却非玉。\n寄言怀宝人，不须伤手足。",
        "dynasty": "唐",
        "collection_info": null
    },
    {
        "uuid": "173299d934c45e5feb13302b4fecc8d8",
        "title": "自君之出矣",
        "author": "李咸用",
        "content": "自君之出矣，鸾镜空尘生。\n思君如明月，明月逐君行。",
        "dynasty": "唐",
        "collection_info": null
    },
    {
        "uuid": "36d15ae1877abae2ddcf08e4d8c505aa",
        "title": "妾薄命",
        "author": "李咸用",
        "content": "妾命何太薄，不及宫中水。\n时时对天颜，声声入君耳。",
        "dynasty": "唐",
        "collection_info": null
    },
    {
        "uuid": "b083d1f51c8fd38dbeac5f9c91c9f016",
        "title": "君子行",
        "author": "李咸用",
        "content": "君子慎所履，小人多所疑。\n尼甫至圣贤，犹为匡所縻。",
        "dynasty": "唐",
        "collection_info": null
    },
    {
        "uuid": "4beee9071c105b6773b1a2835bb9a5f1",
        "title": "铜雀台",
        "author": "李咸用",
        "content": "但见西陵惨明月，女妓无因更相悦。\n有虞曾不有遗言，滴尽湘妃眼中血。",
        "dynasty": "唐",
        "collection_info": null
    },
    {
        "uuid": "215f2b27d77d1453a6516f8778ddc40b",
        "title": "倢伃怨",
        "author": "李咸用",
        "content": "莫恃芙蓉开满面，更有身轻似飞燕。\n不得团圆长近君，珪月鈋时泣秋扇。",
        "dynasty": "唐",
        "collection_info": null
    },
    {
        "uuid": "a3e2245ba17f8144aea2221ad5130aea",
        "title": "悲哉行",
        "author": "李咸用",
        "content": "云色阴沈弄秋气，危叶高枝恨深翠。\n用却春风力几多，微霜逼迫何容易。",
        "dynasty": "唐",
        "collection_info": null
    },
    {
        "uuid": "26d1a7ffca64db08aa4d92a4d7c7d644",
        "title": "携手曲",
        "author": "李咸用",
        "content": "携手春復春，未尝渐离别。\n夭夭风前花，纤纤日中雪。\n不敢怨于天，唯惊添岁月。\n不敢怨于君，秪怕芳菲歇。\n芳菲若长然，君恩应不绝。",
        "dynasty": "唐",
        "collection_info": null
    },
    {
        "uuid": "4a7503365e4177aa4423041836e8910c",
        "title": "空城雀",
        "author": "李咸用",
        "content": "啾啾空城雀，一啄数跳跃。\n宁寻覆辙余，岂比巢危幕。\n茫茫九万鹏，百雉且为乐。",
        "dynasty": "唐",
        "collection_info": null
    },
    {
        "uuid": "ee701d292459c9219d4ee66ffe0b5ca2",
        "title": "放歌行",
        "author": "李咸用",
        "content": "蠢蠢荼蓼虫，薨薨避葵荠。\n悠悠狷者心，寂寂厌清世。\n如何不食甘，命合苦其噬。\n如何不趣时，分合辱其体。\n至哉先哲言，于物不凝滞。",
        "dynasty": "唐",
        "collection_info": null
    },
    {
        "uuid": "b693f3786e816fcc853228d05b235ae2",
        "title": "猛虎行",
        "author": "李咸用",
        "content": "猛虎不怯敌，烈士无虚言。\n怯敌辱其班，虚言负其恩。\n爪牙欺白刃，果敢无前阵。\n须知易水歌，至死无悔恡。",
        "dynasty": "唐",
        "collection_info": null
    },
    {
        "uuid": "0f01e26c1f3b36faffda8fb364d56fd1",
        "title": "陇头行",
        "author": "李咸用",
        "content": "行人何彷徨，陇头水呜咽。\n寒沙战鬼愁，白骨风霜切。\n薄日曚昽秋，怨气阴云结。\n杀成边将名，名着生灵灭。",
        "dynasty": "唐",
        "collection_info": null
    },
    {
        "uuid": "dedf2ec9b3bab23cb3e255df2164aef9",
        "title": "关山月",
        "author": "李咸用",
        "content": "离离天际云，皎皎关山月。\n羌笛一声来，白尽征人髪。\n嘹唳孤鸿高，萧索悲风发。\n雪压塞尘清，鵰落沙场阔。\n何当胡无人，荷戈朝凤阙。",
        "dynasty": "唐",
        "collection_info": null
    },
    {
        "uuid": "6ad15c914e02beb8222b031721af80d0",
        "title": "览友生古风",
        "author": "李咸用",
        "content": "伯牙鸣玉琴，幽音随指发。\n不是钟期听，俗耳安能别。\n高山闲巍峩，流水声呜咽。\n一卷冰雪言，清泠冷心骨。\n分明古雅声，讽谕成凄切。\n皴皵老松根，晃朗骊龙窟。\n荆璞且深藏，珉石方如雪。\n金多丑女妍，木朽良工拙。\n姦宄欺雷霆，魑魅嫌日月。\n蝶迷桃李香，鲋惘江湖阔。\n不寐孤灯前，舒卷忘饥渴。",
        "dynasty": "唐",
        "collection_info": null
    },
    {
        "uuid": "f8a7a75381482177f80eb69256bc0472",
        "title": "题友生丛竹",
        "author": "李咸用",
        "content": "菊华寒露浓，兰愁晓霜重。\n指佞不长生，蒲萐今无种。\n安如植丛篁，他年待栖凤。\n大则化龙骑，小可钓璜用。\n留烟伴独醒，迴阴冷闲梦。\n何妨积雪凌，但为清风动。\n乃知子猷心，不与常人共。",
        "dynasty": "唐",
        "collection_info": null
    },
    {
        "uuid": "fc1e5aa455fe3243e9512cd9bdf9746b",
        "title": "石版",
        "author": "李咸用",
        "content": "高人好自然，移得它山碧。\n不磨如版平，大巧非因力。\n古藓小青钱，尘中看野色。\n冷倚砌花春，静伴疎篁直。\n山僧若转头，如逢旧相识。",
        "dynasty": "唐",
        "collection_info": null
    },
    {
        "uuid": "c544481d673653b46d2ba00a109a549a",
        "title": "江南曲",
        "author": "李咸用",
        "content": "江南四月熏风低，江南女儿芳步齐。\n晚云接水共渺瀰，远沙叠草空萋萋。\n白苎不堪论古意，数花犹可醉前溪。\n孤舟有客归未得，乡梦欲成山鸟啼。",
        "dynasty": "唐",
        "collection_info": null
    },
    {
        "uuid": "cfd2ee0576484af1c1212e3e4c6f01c6",
        "title": "临川逢陈百年",
        "author": "李咸用",
        "content": "麻姑山下逢真士，玄肤碧眼方瞳子。\n自言混沌凿不死，大笑老彭非久视。\n强争龙虎是狂人，不保元和虚叩齿。\n桃花雨过春光腻，劝我一杯灵液味。\n教我无为礼乐拘，利路名场多忌讳。\n不如含德反婴儿，金玉满堂真可贵。",
        "dynasty": "唐",
        "collection_info": null
    },
    {
        "uuid": "f47eeef69182f784a0e11fb2b81ea8fd",
        "title": "寄修睦上人",
        "author": "李咸用",
        "content": "衣服田方无内客，一入庐云断消息。\n应为山中胜概偏，惠持惠远多踪迹。\n寻阳有箇虚舟子，相忆由来无一事。\n江边月色到岩前，此际心情必相似。\n似不似，寄数字。",
        "dynasty": "唐",
        "collection_info": null
    },
    {
        "uuid": "e24b2ee00be6efe3aa616ec4a74546a7",
        "title": "读修睦上人歌篇",
        "author": "李咸用",
        "content": "李白亡，李贺死。\n陈陶赵睦寻相次，须知代不乏骚人。\n贯休之后，惟修睦而已矣。\n睦公睦公真可畏，开口向人无所忌。\n才似烟霞生则媚，直如屈轶佞则指。\n意下纷纷造化机，笔头滴滴文章髓。\n明月清风三十年，被君驱使如奴婢。\n劝君休，莫容易，世俗由来稀则贵。\n珊瑚高架五云毫，小小不须烦藻思。",
        "dynasty": "唐",
        "collection_info": null
    },
    {
        "uuid": "d33a73d5e9b8a4a00db92d6f7d4b0428",
        "title": "远公亭牡丹",
        "author": "李咸用",
        "content": "雁门禅客吟春亭，牡丹独逞花中英。\n双成腻脸偎云屏，百般姿态因风生。\n延年不敢歌倾城，朝云暮雨愁娉婷。\n蘂繁蚁脚黏不行，甜迷蜂醉飞无声。\n庐山根脚含精灵，发妍吐秀丛君庭。\n湓江太守多闲情，栏朱绕绛留轻盈。\n潺潺绿醴当风倾，平头奴子啾银笙。\n红葩艳艳交童星，左文右武怜君荣，白铜鞮上惭清明。",
        "dynasty": "唐",
        "collection_info": null
    },
    {
        "uuid": "5ffeb6ac7e4290b3d44330ba68be1b25",
        "title": "谢僧寄茶",
        "author": "李咸用",
        "content": "空门少年初志坚，摘芳为药除睡眠。\n匡山茗树朝阳偏，暖萌如爪拏飞鸢。\n枝枝膏露凝滴圆，参差失向兜罗锦。\n倾筐短甑蒸新鲜，白纻眼细匀于研。\n砖排古砌春苔干，殷勤寄我清明前。\n金槽无声飞碧烟，赤兽呵冰急铁喧。\n林风夕和真珠泉，半匙清粉搅潺湲。\n绿云轻绾湘娥鬟，尝来纵使重支枕，胡蝶寂寥空掩关。",
        "dynasty": "唐",
        "collection_info": null
    },
    {
        "uuid": "0986cb3e07e2ba1a46a86125b6be0ca3",
        "title": "送人",
        "author": "李咸用",
        "content": "少皥开宫行帝业，无刃金风剪红叶。\n雁别边沙入暖云，蛩辞败草鸣香閤。\n有客为儒二十霜，酣歌郢雪时飘扬。\n不甘长在诸生下，束书携劒离家乡。\n利爪鞴上鹰，雄文雾中豹。\n可堪长与乌鸢噪，是宜摩碧汉以遐飞。\n出南山而远蹈，况今大朝公道。\n天子文明，团团月树悬青青。\n燕中有马如龙行，不换黄金无骏名。\n荆山有玉犹在璞，未遇良工虚掷鹊。\n一壶清酒酌离情，休向嵩中随雀跃。",
        "dynasty": "唐",
        "collection_info": null
    },
    {
        "uuid": "e6c90afc59fec4501034565fbbfe6472",
        "title": "古意论交",
        "author": "李咸用",
        "content": "择友如淘金，沙尽不得宝。\n结交如干银，产竭不成道。\n我生四十年，相识苦草草。\n多为势利朋，少有岁寒操。\n通财能几何，闻善宁相告。\n茫然同夜行，中路自不保。\n常恐管鲍情，参差忽终老。\n今来既见君，青天无片云。\n语直瑟弦急，行高山桂芬。\n约我为交友，不觉心醺醺。\n见义必许死，临危当指囷。\n无令后世士，重广孝标文。",
        "dynasty": "唐",
        "collection_info": null
    },
    {
        "uuid": "68a8aef6f3370b8ca67eff339a63dde9",
        "title": "春风",
        "author": "李咸用",
        "content": "青帝使和气，吹嘘万国中。\n发生宁有异，先后自难同。\n辇草不消力，岩花应费功。\n年年三十骑，飘入玉蟾宫。",
        "dynasty": "唐",
        "collection_info": null
    },
    {
        "uuid": "0d18c9cef7c403c97caa196d9526fa90",
        "title": "自愧",
        "author": "李咸用",
        "content": "多负悬弧礼，危时隐薜萝。\n有心明俎豆，无力执干戈。\n壮士难移节，贞松不改柯。\n缨尘徒自满，欲濯待清波。",
        "dynasty": "唐",
        "collection_info": null
    },
    {
        "uuid": "7701449f304c675a4b26259e5332784b",
        "title": "夜吟",
        "author": "李咸用",
        "content": "白兔轮当午，儒家业敢慵。\n竹轩吟未已，锦帐梦应重。\n落笔思成虎，悬梭待化龙。\n景清神自爽，风逓远楼钟。",
        "dynasty": "唐",
        "collection_info": null
    },
    {
        "uuid": "e015708a092aeaa4dabbe9c8e96935fb",
        "title": "昭君",
        "author": "李咸用",
        "content": "古帝修文德，蛮夷莫敢侵。\n不知桃李貌，能转虎狼心。\n日暮边风急，程遥碛雪深。\n千秋青冢骨，留怨在胡琴。",
        "dynasty": "唐",
        "collection_info": null
    },
    {
        "uuid": "209e472809679e12c0979d2ad16871be",
        "title": "秋夕",
        "author": "李咸用",
        "content": "寥廓秋云薄，空庭月影微。\n树寒栖鸟密，砌冷夜蛩稀。\n晓鼓军容肃，疎钟客梦归。\n吟余何所忆，圣主尚宵衣。",
        "dynasty": "唐",
        "collection_info": null
    },
    {
        "uuid": "0b0a5845858aad61701ec1f78b69d654",
        "title": "秋日与友生言别",
        "author": "李咸用",
        "content": "利名心未已，离别恨难休。\n为箇文儒业，致多岐路愁。\n数花篱菊晚，片叶井梧秋。\n又决出门计，一尊期少留。",
        "dynasty": "唐",
        "collection_info": null
    },
    {
        "uuid": "e4cf61ee0ee178db9ac8e8375d102544",
        "title": "边城听角",
        "author": "李咸用",
        "content": "戍楼鸣画角，寒露滴金枪。\n细引云成阵，高催雁着行。\n唤迴边将梦，吹薄晓蟾光。\n未遂终军志，何劳思故乡。",
        "dynasty": "唐",
        "collection_info": null
    },
    {
        "uuid": "6aca03adeae5eef874ca5c5fdbea4a95",
        "title": "秋日访同人",
        "author": "李咸用",
        "content": "忽忆金兰友，携琴去自由。\n远寻寒涧碧，深入乱山秋。\n见后却无语，别来长独愁。\n幸逢三五夕，露坐对冥搜。",
        "dynasty": "唐",
        "collection_info": null
    },
    {
        "uuid": "e38fbf99843db6adbb1a8b6a8e54e881",
        "title": "寄楚琼上人",
        "author": "李咸用",
        "content": "遥知无事日，静对五峰秋。\n鸟隔寒烟语，泉和夕照流。\n凭栏疎磬尽，瞑目远云收。\n几句出人意，风高白雪浮。",
        "dynasty": "唐",
        "collection_info": null
    },
    {
        "uuid": "f7d4ecaa3f28ce9086b6d99dd012de27",
        "title": "游寺",
        "author": "李咸用",
        "content": "无家身自在，时得到莲宫。\n秋觉暑衣薄，老知尘世空。\n幽情怜水石，野性任萍蓬。\n是处堪闲坐，与僧行止同。",
        "dynasty": "唐",
        "collection_info": null
    },
    {
        "uuid": "f87530ae6e0da1dd244808a0cb5af856",
        "title": "春日",
        "author": "李咸用",
        "content": "浩荡东风裏，裴回无所亲。\n危城三面水，古树一边春。\n衰世难修道，花时不称贫。",
        "dynasty": "唐",
        "collection_info": null
    },
    {
        "uuid": "7263737b8f7f51ed7ded431d1650af76",
        "title": "论交",
        "author": "李咸用",
        "content": "行亏何必富，节在不妨贫。\n易得笑言友，难逢终始人。\n松篁贞管鲍，桃李艳张陈。\n少见岁寒后，免为霜雪尘。",
        "dynasty": "唐",
        "collection_info": null
    },
    {
        "uuid": "8992031c1853eac3a82a51f14b682b91",
        "title": "秋兴",
        "author": "李咸用",
        "content": "木叶乱飞尽，故人犹未还。\n心虽游紫阙，时合在青山。\n近寺僧邻静，临池鹤对闲。\n兵戈如未息，名位莫相关。",
        "dynasty": "唐",
        "collection_info": null
    },
    {
        "uuid": "7ed90d72478891485d5952638c12042c",
        "title": "山居",
        "author": "李咸用",
        "content": "草堂书一架，苔径竹千竿。\n难世投谁是，清贫且自安。\n邻居皆学稼，客至亦无官。\n焦尾何人听，凉宵对月弹。",
        "dynasty": "唐",
        "collection_info": null
    },
    {
        "uuid": "6b69cbb56c6e7ea388fb27a3605e52f4",
        "title": "遣兴",
        "author": "李咸用",
        "content": "风细酒初醒，凭栏别有情。\n蝉稀秋树瘦，雨尽晚云轻。\n旅鬓一丝出，乡心寸火生。\n子牟魂欲断，何日是升平。",
        "dynasty": "唐",
        "collection_info": null
    },
    {
        "uuid": "56b0be994fdbc14809f0f1a7d529b959",
        "title": "待旦",
        "author": "李咸用",
        "content": "檐静燕雏语，窗虚蟾影过。\n时情因客老，归梦入秋多。\n蔽日羣山雾，滔天四海波。\n吾皇思壮士，谁应大风歌。",
        "dynasty": "唐",
        "collection_info": null
    },
    {
        "uuid": "490ecda5e88948752c90db1d049eace4",
        "title": "送从兄坤载",
        "author": "李咸用",
        "content": "忍泪不敢下，恐兄情更伤。\n别离当乱世，骨肉在他乡。\n语尽意不尽，路长愁更长。\n那堪回首处，残照满衣裳。",
        "dynasty": "唐",
        "collection_info": null
    },
    {
        "uuid": "778791fac0a3e860883e90d7294ec267",
        "title": "惜别",
        "author": "李咸用",
        "content": "细雨妆行色，霏霏入户来。\n须知相识喜，却是别愁媒。\n白刃方盈国，黄金不上台。",
        "dynasty": "唐",
        "collection_info": null
    },
    {
        "uuid": "53ead4b8e3756b9a46e4c12f24563091",
        "title": "早秋游山寺",
        "author": "李咸用",
        "content": "闲卧云岩稳，攀缘笑戏猱。\n静于诸境静，高却众山高。\n至理无言了，浮生一梦劳。\n清风朝復暮，四海自波涛。",
        "dynasty": "唐",
        "collection_info": null
    },
    {
        "uuid": "cf8884d564a44b642ac0691d01d47736",
        "title": "秋日疾中寄诸同志",
        "author": "李咸用",
        "content": "闲居无胜事，公干卧来心。\n门静秋风晚，人稀古巷深。\n花疎篱菊色，叶减井梧阴。\n赖有斯文在，时时得强寻。",
        "dynasty": "唐",
        "collection_info": null
    },
    {
        "uuid": "3666e4a12af9fde6420f2adba872a3f1",
        "title": "赠山僧",
        "author": "李咸用",
        "content": "荣枯虽在目，名利不关身。\n高出城隍寺，野为云鹤邻。\n松声寒后远，潭色雨余新。\n岂住空空裏，空空亦是尘。",
        "dynasty": "唐",
        "collection_info": null
    },
    {
        "uuid": "4ff2e277743a72140d58c4c1e3407c3a",
        "title": "宿隐者居",
        "author": "李咸用",
        "content": "永日连清夜，因君识躁君。\n竹扉难掩月，岩树易延云。\n曙鸟枕前起，寒泉梦裏闻。\n又须随计吏，鸡鹤迥然分。",
        "dynasty": "唐",
        "collection_info": null
    },
    {
        "uuid": "d5844cece2b0c6b367585ad888f8c77b",
        "title": "送钱契明尊师归庐山",
        "author": "李咸用",
        "content": "瘦倚青竹杖，鑪峰指欲归。\n霜黏行日屦，风暖到时衣。\n凭槛云还在，攀松鹤不飞。\n何曾有别恨，杨柳自依依。",
        "dynasty": "唐",
        "collection_info": null
    },
    {
        "uuid": "32cc0f4bb6791eb18464242ba9aad107",
        "title": "送进士刘松",
        "author": "李咸用",
        "content": "滔滔皆鲁客，难得是心知。\n到寺多同步，游山未失期。\n云低春雨后，风细暮钟时。\n忽别垂杨岸，遥遥望所之。",
        "dynasty": "唐",
        "collection_info": null
    },
    {
        "uuid": "aaaf70db54e0ec2b152945b09c48a108",
        "title": "赠任肃",
        "author": "李咸用",
        "content": "玄髪难姑息，青云有路岐。\n莫言多事日，虚掷少年时。\n松色雪中出，人情难后知。\n圣朝公道在，中鹄勿差池。",
        "dynasty": "唐",
        "collection_info": null
    },
    {
        "uuid": "4543b9430f3e13d473c7b549c89ff82e",
        "title": "题陈正字山居",
        "author": "李咸用",
        "content": "怪来忘禄位，习学近潇湘。\n见处云山好，吟中岁月长。\n花光笼晚雨，树映浸寒塘。\n几日凭栏望，归心自不忙。",
        "dynasty": "唐",
        "collection_info": null
    },
    {
        "uuid": "4c271b81ee157829f996191305d590aa",
        "title": "赠来进士鹏",
        "author": "李咸用",
        "content": "语玄人不到，星汉在灵空。\n若使无良遇，虚言有至公。\n月明千峤雪，滩急五更风。\n此际苦吟力，分将造化功。",
        "dynasty": "唐",
        "collection_info": null
    },
    {
        "uuid": "052c2973386976d63c1529aaa15e3847",
        "title": "送曹税",
        "author": "李咸用",
        "content": "掺袂向春风，何时约再逢。\n若教相见密，肯恨别离重。\n芳草渔家路，残阳水寺钟。\n落帆当此处，吟兴不应慵。",
        "dynasty": "唐",
        "collection_info": null
    },
    {
        "uuid": "cd45e9292a9ad2ce523d14ac4ddd39bc",
        "title": "赠来鹏",
        "author": "李咸用",
        "content": "默坐非关闷，凝情秪在诗。\n庭闲花落后，山静月明时。\n荅客言多简，寻僧步稍迟。\n既同和氏璧，终有玉人知。",
        "dynasty": "唐",
        "collection_info": null
    },
    {
        "uuid": "6b489736512234974f6ae4890a63cb1f",
        "title": "途中作",
        "author": "李咸用",
        "content": "瘦马倦行役，斜阳劝着鞭。\n野桥寒树亚，山店暮云连。\n退鹢风虽急，攀龙志已坚。\n路人休莫笑，百里有时贤。",
        "dynasty": "唐",
        "collection_info": null
    },
    {
        "uuid": "419fb75cf46dd069df69f48379530081",
        "title": "秋晚",
        "author": "李咸用",
        "content": "斜阳山雨外，秋色思无穷。\n柳叶飘干翠，枫枝撼碎红。\n鬓毛看似雪，生计尚如蓬。\n不及樵童乐，蒹葭一笛风。",
        "dynasty": "唐",
        "collection_info": null
    },
    {
        "uuid": "31ad3915202e56b605788e2a579979b1",
        "title": "晓望",
        "author": "李咸用",
        "content": "露惊松上鹤，晓色动扶桑。\n碧浪催人老，红轮照物忙。\n世情随日变，利路与天长。\n好驾觥船去，陶陶入醉乡。",
        "dynasty": "唐",
        "collection_info": null
    },
    {
        "uuid": "0f109dbb73d40ad564b50dd99abd01cb",
        "title": "寄友生",
        "author": "李咸用",
        "content": "交情应不变，何事久离羣。\n圆月思同步，寒泉忆共闻。\n雪霜松色在，风雨雁行分。\n每见人来说，窗前改旧文。",
        "dynasty": "唐",
        "collection_info": null
    },
    {
        "uuid": "4781f94c62e9a046ffc5eb15243c4b7e",
        "title": "江行",
        "author": "李咸用",
        "content": "潇湘无事后，征棹復呕哑。\n高岫留斜照，归鸿背落霞。\n鱼残沙岸草，蝶寄洑流槎。\n共说干戈苦，汀洲减钓家。",
        "dynasty": "唐",
        "collection_info": null
    },
    {
        "uuid": "d88c0907f31549ce78274c888e3e7683",
        "title": "题王氏山居",
        "author": "李咸用",
        "content": "檐有烟岚色，地多松竹风。\n自言离乱后，不到鼓鼙中。\n径柳拂云绿，山樱带雪红。\n南边青嶂下，时见采芝翁。",
        "dynasty": "唐",
        "collection_info": null
    },
    {
        "uuid": "8d699fd6496dfcef06f1ab8205c56341",
        "title": "送别",
        "author": "李咸用",
        "content": "别意说难尽，离杯深莫辞。\n长歌终此席，一笑又何时。\n棹入寒潭急，帆当落照迟。\n远书如不寄，无以慰相思。",
        "dynasty": "唐",
        "collection_info": null
    },
    {
        "uuid": "8bdf86f09778f535dec385d70a2fd1f0",
        "title": "览文僧卷",
        "author": "李咸用",
        "content": "虽无先圣耳，异代得闻昭。\n怪石难为古，奇花不敢妖。\n调高非郢雪，思静碍箕瓢。\n未可重吟过，云山兴转饶。",
        "dynasty": "唐",
        "collection_info": null
    },
    {
        "uuid": "59c26a9b08873139785a25a808f88260",
        "title": "望仰山忆玄泰上人",
        "author": "李咸用",
        "content": "晴岚凝片碧，知在此中禅。\n见面定何日，无书已一年。\n高秋关静梦，良夜入新篇。\n仰德心如是，清风不我传。",
        "dynasty": "唐",
        "collection_info": null
    },
    {
        "uuid": "3143200da596a97c4167808266606502",
        "title": "闻泉",
        "author": "李咸用",
        "content": "淅淅梦初惊，幽窗枕簟清。\n更无人共听，秪有月空明。\n急想穿岩曲，低应过石平。\n欲将琴强写，不是自然声。",
        "dynasty": "唐",
        "collection_info": null
    },
    {
        "uuid": "fc77fa49dca6535385d284b53d26db6f",
        "title": "酬郑进士九江新居见寄",
        "author": "李咸用",
        "content": "蹑屐扣柴关，因成尽日闲。\n独听黄鸟语，深似白云间。\n萍沼宽于井，莎城绿当山。\n前期招我作，此景得吟还。",
        "dynasty": "唐",
        "collection_info": null
    },
    {
        "uuid": "f79184f356ae42beb234e01f7b65a6c4",
        "title": "九江和人赠陈生",
        "author": "李咸用",
        "content": "天畏斯文坠，凭君助素风。\n意深皆可补，句逸不因功。\n暮替云愁远，秋惊月占空。\n寄家当瀑布，时得笑言同。",
        "dynasty": "唐",
        "collection_info": null
    },
    {
        "uuid": "bf6e08b95477c8c47ab3c9030298dd96",
        "title": "登楼值雨二首 一",
        "author": "李咸用",
        "content": "共讶高楼望，匡庐色已空。\n白云横野阔，遮岳与天同。\n数点雨入酒，满襟香在风。\n远江吟得出，方下郡斋东。",
        "dynasty": "唐",
        "collection_info": null
    },
    {
        "uuid": "dcba5db25178dfe825099c7ca9ea56ca",
        "title": "登楼值雨二首 二",
        "author": "李咸用",
        "content": "江徼多佳景，秋吟兴未穷。\n送来松槛雨，半是蓼花风。\n浪猛惊翘鹭，烟昏叫断鸿。\n不知今夜客，几处卧鸣篷。",
        "dynasty": "唐",
        "collection_info": null
    },
    {
        "uuid": "cd886fef2e63a54ce07a23bc316ce14e",
        "title": "送赵舒处士归庐山",
        "author": "李咸用",
        "content": "归岫香鑪碧，行吟步益迟。\n诸侯师不得，樵客偶相随。\n思旧江云断，谈玄岳月移。\n秪应张野辈，异代作心知。",
        "dynasty": "唐",
        "collection_info": null
    },
    {
        "uuid": "9adcfd5e576be5ed5a07115f311fec4e",
        "title": "僧院蔷薇",
        "author": "李咸用",
        "content": "客引擎茶看，离披晒锦红。\n不缘开净域，争忍负春风。\n小片当吟落，清香入定空。\n何人来此植，应固恼休公。",
        "dynasty": "唐",
        "collection_info": null
    },
    {
        "uuid": "b50bb08524b69d83556345a2c2e4c89e",
        "title": "友生携修睦上人诗见访",
        "author": "李咸用",
        "content": "雪中敲竹户，袖出岳僧诗。\n语尽景皆活，吟阑角独吹。\n意如将俗背，业必少人知。\n共约冰销日，云边访所思。",
        "dynasty": "唐",
        "collection_info": null
    },
    {
        "uuid": "c78f5dad9d44a2b69e4875cfe29fb418",
        "title": "冬夕喜友生至",
        "author": "李咸用",
        "content": "天涯行欲遍，此夜故人情。\n乡国别来久，干戈还未平。\n灯残偏有焰，雪甚却无声。\n多少新闻见，应须语到明。",
        "dynasty": "唐",
        "collection_info": null
    },
    {
        "uuid": "83d9de1571ecc4b0a97eabdfaf023645",
        "title": "牡丹",
        "author": "李咸用",
        "content": "少见南人识，识来嗟復惊。\n始知春有色，不信尔无情。\n恐是天地媚，暂随云雨生。\n缘何绝尤物，更可比妍明。",
        "dynasty": "唐",
        "collection_info": null
    },
    {
        "uuid": "51de2d160c4154a91f74e45d909e84da",
        "title": "送春",
        "author": "李咸用",
        "content": "四时为第一，一岁一重来。\n好景应难胜，余花虚自开。\n相思九箇月，得信数枝梅。\n不向东门送，还成负酒杯。",
        "dynasty": "唐",
        "collection_info": null
    },
    {
        "uuid": "77999ce53945e5b6f27680cf7801e7a6",
        "title": "送边将",
        "author": "李咸用",
        "content": "天骄频犯塞，铁骑又征西。\n臣节轻乡土，雄心生鼓鼙。\n地寒花不艳，沙远日难低。\n渐喜秋弓健，鵰翻白草齐。",
        "dynasty": "唐",
        "collection_info": null
    },
    {
        "uuid": "67c5e8a2f7d2422b6c52cdafb610297f",
        "title": "春晴",
        "author": "李咸用",
        "content": "檐滴春膏绝，凭栏晚吹生。\n良朋在何处，高树忽流莺。\n游寺期应定，寻芳步已轻。\n新诗吟未稳，迟日又西倾。",
        "dynasty": "唐",
        "collection_info": null
    },
    {
        "uuid": "20c83761af920b1187eba81981fb1787",
        "title": "冬夜与修睦上人宿远公亭寄南岳玄泰禅师",
        "author": "李咸用",
        "content": "丈室掩孤灯，更深霰雹增。\n相看云梦客，共忆祝融僧。\n语合茶忘味，吟欹卷有棱。\n楚南山水秀，行止岂无凭。",
        "dynasty": "唐",
        "collection_info": null
    },
    {
        "uuid": "4de8a82e1822c4e6907188751a5f50a4",
        "title": "落花",
        "author": "李咸用",
        "content": "拾得移时看，重思造化功。\n如何飘丽景，不似遇春风。\n满地余香在，繁枝一夜空。\n秪应公子见，先忆坠楼红。",
        "dynasty": "唐",
        "collection_info": null
    },
    {
        "uuid": "970c540e744d32156c137afa253ab690",
        "title": "寄嵩阳隐者",
        "author": "李咸用",
        "content": "昔年江上别，初入乱离中。\n我住匡山北，君之少室东。\n信来经险道，诗半忆皇风。\n何事犹高卧，岩边梦未通。",
        "dynasty": "唐",
        "collection_info": null
    },
    {
        "uuid": "fc0a8fcb6868ec9b2059014abfd88527",
        "title": "早蝉",
        "author": "李咸用",
        "content": "门柳不连野，乍闻为早蝉。\n游人无定处，入耳更应先。\n暂默斜阳雨，重吟远岸烟。\n前年湘竹裏，风激遶离筵。",
        "dynasty": "唐",
        "collection_info": null
    },
    {
        "uuid": "9042c37d12de54047145aafb79257998",
        "title": "酬蕴微",
        "author": "李咸用",
        "content": "白衣经乱世，相遇一开颜。\n得句禅思外，论交野步间。\n举朝无旧识，入眼秪青山。\n几度斜阳寺，访君还独还。",
        "dynasty": "唐",
        "collection_info": null
    },
    {
        "uuid": "a87c3b5cd17f607517be4d7f1229cdfd",
        "title": "萱草",
        "author": "李咸用",
        "content": "芳草比君子，诗人情有由。\n秪应怜雅态，未必解忘忧。\n积雨莎庭小，微风藓砌幽。\n莫言开太晚，犹胜菊花秋。",
        "dynasty": "唐",
        "collection_info": null
    },
    {
        "uuid": "42ed26efe055b8e53c1a2288d0c7665d",
        "title": "访友人不遇",
        "author": "李咸用",
        "content": "出门无至友，动即到君家。\n空掩一庭竹，去看何寺花。\n短童应捧杖，稚女学擎茶。\n吟罢留题处，苔阶日影斜。",
        "dynasty": "唐",
        "collection_info": null
    },
    {
        "uuid": "02a8760d8189d3fb5ad6b143638f899b",
        "title": "苔",
        "author": "李咸用",
        "content": "几年风雨迹，叠在石孱颜。\n生处景长静，看来情尽闲。\n吟亭侵坏壁，药院掩空关。\n每忆东行径，移筇独自还。",
        "dynasty": "唐",
        "collection_info": null
    },
    {
        "uuid": "0d282cb6e72e4ff492d67dee80be8ed1",
        "title": "红薇",
        "author": "李咸用",
        "content": "春雨有五色，洒来花旋成。\n欲留池上景，别染草中英。\n画出看还欠，蓪为插未轻。\n王孙多好事，携酒寄吟倾。",
        "dynasty": "唐",
        "collection_info": null
    },
    {
        "uuid": "3de3ab25bf64e258685936d7421fa4a5",
        "title": "别所知",
        "author": "李咸用",
        "content": "有路有西东，天涯自恨同。\n却须深酌酒，况不比飘蓬。\n帆冒新秋雨，鼓传微浪风。\n闰牵寒气早，何浦值宾鸿。",
        "dynasty": "唐",
        "collection_info": null
    },
    {
        "uuid": "3e3edf4c164f40749d81c151cb2ebf05",
        "title": "小雪",
        "author": "李咸用",
        "content": "散漫阴风裏，天涯不可收。\n压松犹未得，扑石暂能留。\n阁静萦吟思，途长拂旅愁。\n崆峒山北面，早想玉成丘。",
        "dynasty": "唐",
        "collection_info": null
    },
    {
        "uuid": "0a18b20b89eb7ca468baa03c65fee6e0",
        "title": "和修睦上人听猿",
        "author": "李咸用",
        "content": "禅客闻犹苦，是声应是啼。\n自然无稳梦，何必到巴溪。\n疎雨洒不歇，迴风吹暂低。\n此宵秋欲半，山在二林西。",
        "dynasty": "唐",
        "collection_info": null
    },
    {
        "uuid": "01e28427fe23ac37a94106b0c2e50713",
        "title": "庭竹",
        "author": "李咸用",
        "content": "嫩绿与老碧，森然庭砌中。\n坐销三伏景，吟起数竿风。\n叶影重还密，梢声远或通。\n更期春共看，桃映小花红。",
        "dynasty": "唐",
        "collection_info": null
    },
    {
        "uuid": "4084218394fb79f746df2840f60b7a3a",
        "title": "早行",
        "author": "李咸用",
        "content": "家国三千里，中宵算去程。\n困纔成蝶梦，行不待鸡鸣。\n马首摇残月，鸦羣起古城。\n发来经几堠，村寺远钟声。",
        "dynasty": "唐",
        "collection_info": null
    },
    {
        "uuid": "91581561294b554b6432cf2066a7d035",
        "title": "哭所知",
        "author": "李咸用",
        "content": "朝作青云士，暮为玄夜人。\n风灯无定度，露薤亦逡巡。\n乘马惊新冢，书帷摆旧尘。\n秪应从此去，何处福生民。",
        "dynasty": "唐",
        "collection_info": null
    },
    {
        "uuid": "07bb4582376fccb29316e14355a6d190",
        "title": "分题雪霁望炉峰",
        "author": "李咸用",
        "content": "雪霁上庭除，炉峰势转孤。\n略无烟作带，独有影沈湖。\n冷触归鸿急，明凝落照俱。\n□□□□□，□□□□□。",
        "dynasty": "唐",
        "collection_info": null
    },
    {
        "uuid": "00eecf5ad493a93e93868138c99e2da2",
        "title": "雪十二韵",
        "author": "李咸用",
        "content": "六出凝阴气，同云指上天。\n结时风乍急，集处霰长先。\n草穗翘祥燕，陂桩吐白莲。\n犬狂南陌上，竹醉小池前。\n樵径花黏履，渔舟玉帖舷。\n阵经旸谷薄，势想朔方偏。\n楼面光摇锡，篱头晓列钱。\n石苔青鹿卧，殿网素蛾穿。\n嘶马应思塞，蹲乌似为燕。\n童痴为兽揑，僧爱用茶煎。\n念物希周穆，含毫愧惠连。\n吟阑余兴逸，还忆剡溪船。",
        "dynasty": "唐",
        "collection_info": null
    },
    {
        "uuid": "6c91d6b8d7d174f5b4fcfd8b1a7d32d3",
        "title": "庐山",
        "author": "李咸用",
        "content": "非岳不言岳，此山通岳言。\n高人居乱世，几处满前轩。\n秀作神仙宅，灵为风雨根。\n余阴铺楚甸，一柱表吴门。\n静得八公侣，雄临九子尊。\n对犹青熨眼，到必冷凝魂。\n势受重湖让，形难七泽吞。\n黑岩藏昼电，紫雾泛朝暾。\n莲堕宁唯华，玉焚堪小昆。\n倒松微发罅，飞瀑远成痕。\n叠见云容衬，棱收雪气昏。\n裁诗曾困谢，作赋偶无孙。\n流碍星光撇，惊衝雁阵翻。\n峰奇寒倚剑，泉曲旋如盆。\n草短分雏雉，林明露掷猿。\n秋枫红叶散，春石谷雷奔。\n月好虎溪路，烟深栗里源。\n醉吟长易醒，梦去亦销烦。\n有觉南方重，无疑厚地掀。\n轻扬闻旧俗，端用镇元元。",
        "dynasty": "唐",
        "collection_info": null
    },
    {
        "uuid": "10f0471f0dba0c8aafc11644550127b4",
        "title": "和吴处士题村叟壁",
        "author": "李咸用",
        "content": "因阅乡居景，归心寸火然。\n吾家依碧嶂，小槛枕清川。\n远雨笼孤戍，斜阳隔断烟。\n沙虚遗虎迹，水洑聚蛟涎。\n粝曲芟汀蓼，甘茶挈石泉。\n霜朝巡栗树，风夜探渔船。\n戏日鱼呈腹，翘滩鹭并肩。\n碁寻盘石净，酒傍野花妍。\n器以锄为利，家惟竹直钱。\n饭香同豆熟，汤暖摘松煎。\n睡岛凫藏足，攀藤狖冻拳。\n浅茅鸣鬬雉，曲枿啸寒鸢。\n秋果𣙁梨涩，晨羞笋蕨鲜。\n衣蓑留冷阁，席草种闲田。\n椎髻担餔饷，庞眉识稔年。\n吓鹰刍戴笠，驱犊篠充鞭。\n不重官于社，常尊食作天。\n谷深青霭蔽，峰迥白云缠。\n每忆关魂梦，长夸表爱怜。\n览君书壁句，诱我率成篇。",
        "dynasty": "唐",
        "collection_info": null
    },
    {
        "uuid": "14aae5b5cfc546076c4520b5984932e2",
        "title": "谢友生遗端溪砚瓦",
        "author": "李咸用",
        "content": "寻常濡翰次，恨不到端溪。\n得自新知己，如逢旧解携。\n翫余轻照乘，谢欲等悬黎。\n静对胜凡客，闲窥忆好题。\n娲天补剩石，昆剑切来泥。\n着指痕犹湿，停旬水未低。\n呵云润柱础，笔彩饮虹霓。\n鹆眼工谙谬，羊肝士乍刲。\n连澌光比镜，囚墨腻于䃜。\n书信成池黑，吟须到日西。\n正夸忧盗窃，将隐怯攀跻。\n捧受同交印，矜持过秉珪。\n草颠终近旭，懒癖必无嵇。\n用合缘鹦鹉，珍应负会稽。\n贞姿还落落，寒韵或凄凄。\n风月情相半，烟花思岂迷。\n宜从方袋挈，枉把短行批。\n浅小金为斗，泓澄玉作堤。\n遇人依我惜，想尔与天齐。\n□□□□□，行时秪独赍。",
        "dynasty": "唐",
        "collection_info": null
    },
    {
        "uuid": "7f80e168e3a9ed270bae989b4668a8a5",
        "title": "和殷衙推春霖即事",
        "author": "李咸用",
        "content": "东风吹暖雨，润下不能休。\n古道云横白，移时客共愁。\n绿沈莎似藻，红泛叶为舟。\n忽起江湖兴，疑邻畎浍流。\n此时无胜会，何处滞奇游？阵急如酣战，点麤成乱沤。\n竹因添洒落，松得长飕飗。\n花惨闲庭晚，兰深曲径幽。\n丝牵汀鸟足，线挂岳猿头。\n天地昏同醉，寰区浩欲浮。\n柳眉低带泣，蒲剑锐初抽。\n石燕飜空重，虫罗缀滴稠。\n荷倾蛟泪尽，岩拆电鞭收。\n岂直望尧喜，却怀微禹忧。\n树滋堪采菌，矶没懒垂鈎。\n腥觉闻龙气，寒宜拥豹裘。\n名膏那作沴，思稔必通侯。\n蚌鹬徒喧竞，笙歌罢献酬。\n山川藏秀媚，草木逞调柔。\n极目非吾意，行吟独下楼。",
        "dynasty": "唐",
        "collection_info": null
    },
    {
        "uuid": "ec22e6b2ea6c4b3c4798a4e2135770fa",
        "title": "题陈将军别墅",
        "author": "李咸用",
        "content": "明王猎士犹疎在，岩谷安居最有才。\n高虎壮言知鬼伏，葛龙闲卧待时来。\n云藏山色晴还媚，风约溪声静又迴。\n不独春光堪醉客，庭除长见好花开。",
        "dynasty": "唐",
        "collection_info": null
    },
    {
        "uuid": "1507f542e9fd58c2ef5c6dcf8b988ad2",
        "title": "湘浦有怀",
        "author": "李咸用",
        "content": "鸿雁哀哀背朔方，余霞倒影画潇湘。\n长汀细草愁春浪，古渡寒花倚夕阳。\n鬼树夜分千炬火，渔舟朝巷一蓬霜。\n侬家本是持竿者，为爱明时入帝乡。",
        "dynasty": "唐",
        "collection_info": null
    },
    {
        "uuid": "3b670ba20887eaff8ab39c27fe34e326",
        "title": "题陈处士山居",
        "author": "李咸用",
        "content": "莲遶闲停柳遶池，蝉吟暮色一枝枝。\n未逢皇泽搜遗逸，赢得青山避乱离。\n花圃春风邀客醉，茅檐秋雨对僧碁。\n樵童牧竖劳相问，岩穴从来出帝师。",
        "dynasty": "唐",
        "collection_info": null
    },
    {
        "uuid": "b33e50df381038b56a388d9c06dc68a1",
        "title": "和蒋进士秋日",
        "author": "李咸用",
        "content": "晚雨霏微思杪秋，不堪才子尚羇游。\n尘随别骑东西急，波促年华日夜流。\n凉月云开光自远，古松风在韵难休。\n男儿但得功名立，纵是深恩亦易酬。",
        "dynasty": "唐",
        "collection_info": null
    },
    {
        "uuid": "f570f74ce9aa425a30aee4a213f2bcd8",
        "title": "陈正字山居",
        "author": "李咸用",
        "content": "一叶闲飞斜照裏，江南仲蔚在蓬蒿。\n天衢云险驽骀蹇，月桂风和梦想劳。\n遶枕泉声秋雨细，对门山色古屏高。\n此中即是神仙地，引手何妨一钓鳌。",
        "dynasty": "唐",
        "collection_info": null
    },
    {
        "uuid": "5e2b05ebbee5bd7d477e579270f2ef33",
        "title": "与刘三礼陈孝廉言志",
        "author": "李咸用",
        "content": "真宰无私造化均，年年分散月中春。\n皆期早蹑青云路，谁肯长为白社人。\n宋国高风休敛翼，圣朝公道易酬身。\n大须审固穿杨箭，莫遣参差鬓雪新。",
        "dynasty": "唐",
        "collection_info": null
    },
    {
        "uuid": "6856a481b801811aca7be79e75678b0a",
        "title": "秋日送严湘侍御归京",
        "author": "李咸用",
        "content": "蟾影珪圆湖始波，楚人相别恨偏多。\n知君有路昇霄汉，独我无由出薜萝。\n虽道危时难进取，到逢清世又如何。\n谁听宁戚敲牛角，月落星稀一曲歌。",
        "dynasty": "唐",
        "collection_info": null
    },
    {
        "uuid": "fa316c115e3900a181777d6564e670ce",
        "title": "题王处士山居",
        "author": "李咸用",
        "content": "云木沈沈夏亦寒，此中幽隐几经年。\n无多别业供王税，大半生涯在钓船。\n蜀魄呌迴芳草色，鹭鸶飞破夕阳烟。\n干戈猬起能高卧，只箇逍遥是谪仙。",
        "dynasty": "唐",
        "collection_info": null
    },
    {
        "uuid": "c4f5986bc602558f1348c38fb1371d74",
        "title": "谢所知",
        "author": "李咸用",
        "content": "狂歌狂舞慰风尘，心下多端亦懒言。\n早是乱离轻岁月，谁能愁悴过朝昏。\n圣朝公道如长在，贱子谋身自有门。\n却愧此时叨厚遇，他年何以报深恩。",
        "dynasty": "唐",
        "collection_info": null
    },
    {
        "uuid": "27eea26a26fc2766bd64746072f61612",
        "title": "秋望",
        "author": "李咸用",
        "content": "云阴惨澹柳阴稀，游子天涯一望时。\n风闪雁行疎又密，地迴江势急还迟。\n荣枯物理终难测，贵贱人生自不知。\n未达谁能多叹息，尘埃争损得男儿。",
        "dynasty": "唐",
        "collection_info": null
    },
    {
        "uuid": "e6fb1a81bf3618f028f550bc34a237e5",
        "title": "送谭孝廉赴举",
        "author": "李咸用",
        "content": "鼓鼙声裏寻诗礼，戈戟林间入镐京。\n好事尽从难处得，少年无向易中轻。\n也知贵贱皆前定，未见疎慵遂有成。\n吾道近来稀后进，善开金口荅公卿。",
        "dynasty": "唐",
        "collection_info": null
    },
    {
        "uuid": "63b5e521d69f73fa4a53048d5a6a238f",
        "title": "途中逢友人",
        "author": "李咸用",
        "content": "大道将穷阮籍哀，红尘深翳步迟迴。\n皇天有意自寒暑，白日无情空往来。\n霄汉何年征赋客，烟花随处作愁媒。\n相逢且快眼前事，莫厌狂歌酒百杯。",
        "dynasty": "唐",
        "collection_info": null
    },
    {
        "uuid": "d5243c34dcbfd91ea20232d250c26794",
        "title": "和人湘中作",
        "author": "李咸用",
        "content": "湘川湘岸两荒凉，孤雁号空动旅肠。\n一棹寒波思范蠡，满尊醇酒忆陶唐。\n年华蒲柳凋衰鬓，身迹萍蓬滞别乡。\n不及东流趋广汉，臣心日夜与天长。",
        "dynasty": "唐",
        "collection_info": null
    },
    {
        "uuid": "a4381246ee9439691f2b4dd6a5076793",
        "title": "赠陈望尧",
        "author": "李咸用",
        "content": "若说精通事艺长，词人争及孝廉郎。\n秋萤短焰难盈案，邻烛余光不满行。\n鹄箭亲疎虽异的，桂花高下一般香。\n明时公道还堪信，莫遣锥锋久在囊。",
        "dynasty": "唐",
        "collection_info": null
    },
    {
        "uuid": "2eed5bdcd2efe849e686399ff89e5973",
        "title": "宿渔家",
        "author": "李咸用",
        "content": "促杼声繁萤影多，江边秋兴独难过。\n云遮月桂几枝恨，烟罩渔舟一曲歌。\n难世斯人虽隐遁，明时公道復如何。\n陶家壁上精灵物，风雨未来终是梭。",
        "dynasty": "唐",
        "collection_info": null
    },
    {
        "uuid": "c51fb9df7ae3b160e55a7dae16687781",
        "title": "旅馆秋夕",
        "author": "李咸用",
        "content": "牢落生涯在水乡，只思归去泛沧浪。\n秋风萤影随高柳，夜雨蛬声上短墙。\n百岁易为成荏苒，丹霄谁肯借梯航。\n若教名路无知己，匹马尘中是自忙。",
        "dynasty": "唐",
        "collection_info": null
    },
    {
        "uuid": "f4674e39ee2eebf5b8a63cfd29942c7f",
        "title": "悼范摅处士",
        "author": "李咸用",
        "content": "家在五云溪畔住，身游巫峡作闲人。\n安车未至柴关外，片玉已藏坟土新。\n虽有公卿闻姓字，惜无知己脱风尘。\n到头积善成何事，天地茫茫秋又春。",
        "dynasty": "唐",
        "collection_info": null
    },
    {
        "uuid": "e629e22b80be65b2a286fd30ad505e99",
        "title": "送人",
        "author": "李咸用",
        "content": "一轴烟花满口香，诸侯相见肯相忘。\n未闻珪璧为人弃，莫倦江山去路长。\n盈耳暮蝉催别骑，数杯浮蚁咽离肠。\n眼前多少难甘事，自古男儿当自强。",
        "dynasty": "唐",
        "collection_info": null
    },
    {
        "uuid": "cea7bd6d69f57849c7b2b60854723bf4",
        "title": "春暮途中",
        "author": "李咸用",
        "content": "细雨如尘散暖空，数峰春色在云中。\n须知触目皆成恨，纵道多文争那穷。\n飞燕有情依旧阁，垂杨无力受东风。\n谁能会得干坤意，九土枯荣自不同。",
        "dynasty": "唐",
        "collection_info": null
    },
    {
        "uuid": "e1277b6b4f470ee1f616c9ab5dcf060c",
        "title": "题陈正字林亭",
        "author": "李咸用",
        "content": "晓烟轻翠拂帘飞，黄叶飘零弄所思。\n正是低摧吾道日，不堪惆怅异乡时。\n家林蛇豕方羣起，宫沼龟龙未有期。\n赖有平原怜贱子，满亭山色借吟诗。",
        "dynasty": "唐",
        "collection_info": null
    },
    {
        "uuid": "86d538e006e6056ba5ba32a802a3d59b",
        "title": "送从兄入京",
        "author": "李咸用",
        "content": "柳转春心梅艳香，相看江上恨何长。\n多情流水引归思，无赖严风促别觞。\n大抵男儿须振奋，近来时事懒思量。\n云帆高挂一挥手，目送烟霄雁断行。",
        "dynasty": "唐",
        "collection_info": null
    },
    {
        "uuid": "7eafc7577afae368888f5aee712ff2f5",
        "title": "秋夕书怀寄所知",
        "author": "李咸用",
        "content": "秋萤一点雨中飞，独立黄昏思所知。\n三岛路遥身汩没，九天风急羽差池。\n年华逐浪催霜髪，旅恨和云拂桂知。\n不向故人言此事，异乡谁更念栖迟。",
        "dynasty": "唐",
        "collection_info": null
    },
    {
        "uuid": "600ced71390a88d6fb8bc80bb07558d5",
        "title": "酬进士秦颙若",
        "author": "李咸用",
        "content": "莺默平林燕别轩，相逢相笑话生前。\n低飞旅恨看霜叶，曲写归情向暮川。\n在野孤云终捧日，朝宗高浪本蒙泉。\n何劳怅望风雷便，且混鱼龙黩武年。",
        "dynasty": "唐",
        "collection_info": null
    },
    {
        "uuid": "fa467cad20f2a6c1a9a8f0cb1d9f593f",
        "title": "山中夜坐寄故里友生",
        "author": "李咸用",
        "content": "展转檐前睡不成，一床山月竹风清。\n虫声促促催乡梦，桂影高高挂旅情。\n祸福既能知倚伏，行藏争不要分明。\n可怜任永真坚白，净洗双眸看太平。",
        "dynasty": "唐",
        "collection_info": null
    },
    {
        "uuid": "3d010a9bbf0b97904850a12b6844a63e",
        "title": "物情",
        "author": "李咸用",
        "content": "谁分万类二仪间，禀性高卑各自然。\n野鹤不栖葱蒨树，流莺长喜艳阳天。\n李斯溷鼠心应动，庄叟泥龟意已坚。",
        "dynasty": "唐",
        "collection_info": null
    },
    {
        "uuid": "844a05b7cb3543873cec20fc9049622e",
        "title": "金谷园",
        "author": "李咸用",
        "content": "石家旧地聊登望，宠辱从兹信可惊。\n鸟度野花迷锦障，蝉吟古树想歌声。\n虽将玉貌同时死，却羡苍头此日生。\n多积黄金买刑戮，千秋成得绿珠名。",
        "dynasty": "唐",
        "collection_info": null
    },
    {
        "uuid": "a0324930e815fd1fafd1427459491aaa",
        "title": "投所知",
        "author": "李咸用",
        "content": "手欠东堂桂一枝，家书不敢便言归。\n挂檐晚雨思山阁，拂岸烟岚忆钓矶。\n公道甚平才自薄，丹霄好上力犹微。\n谁能借与抟扶势，万里飘飘试一飞。",
        "dynasty": "唐",
        "collection_info": null
    },
    {
        "uuid": "6b813b142d9d9553c2f7dac6da79847b",
        "title": "赠友弟",
        "author": "李咸用",
        "content": "萤焰烧心雪眼劳，未逢佳梦见三刀。\n他时讵有盐梅味，今日犹疑腹背毛。\n金埒晓羇千里骏，玉轮寒养一枝高。\n谁能终岁摇頳尾，唯唯洋洋向碧涛。",
        "dynasty": "唐",
        "collection_info": null
    },
    {
        "uuid": "79ce1ad88a0b0a00c33e18889658f740",
        "title": "春日喜逢乡人刘松",
        "author": "李咸用",
        "content": "故人不见五春风，异地相逢岳影中。\n旧业久抛耕钓侣，新闻多说战争功。\n生民有恨将谁诉，花木无情秪自红。\n莫把少年愁过日，一尊须对夕阳空。",
        "dynasty": "唐",
        "collection_info": null
    },
    {
        "uuid": "bc8560a0d8147cf40389fef8a7e30ecd",
        "title": "夏日别余秀才",
        "author": "李咸用",
        "content": "岳麓云深麦雨秋，满倾杯酒对湘流。\n沙边细柳牵行色，水面轻烟画别愁。\n敢待傅岩成好梦，任从磻石挂纤鈎。\n镜机冲漠非吾事，自要青云识五侯。",
        "dynasty": "唐",
        "collection_info": null
    },
    {
        "uuid": "d5f8541f995de2d7fb406acf33e386b8",
        "title": "庐陵九日",
        "author": "李咸用",
        "content": "菊花山在碧江东，冷酒清吟兴莫穷。\n四十三年秋裏过，几多般事乱来空。\n虽惊故国音书绝，犹喜新知语笑同。\n竟日开门无客至，笛声迢逓夕阳中。",
        "dynasty": "唐",
        "collection_info": null
    },
    {
        "uuid": "4d6739d1cb34e7d96c0295ba1121f44c",
        "title": "和人游东林",
        "author": "李咸用",
        "content": "一从张野卧云林，胜概谁人更解寻。\n黄鸟不能言往事，白莲虚发至如今。\n年年上国荣华梦，世世高流水石心。\n始欲共君重怅望，紫霄峰外日沈沈。",
        "dynasty": "唐",
        "collection_info": null
    },
    {
        "uuid": "0d40fc3c6609a71bb0fd211fc3f3394d",
        "title": "和彭进士秋日游靖居山寺",
        "author": "李咸用",
        "content": "秋山入望已无尘，况得闲游谢事频。\n问着尽能言祖祖，见时应不是真真。\n添瓶野水遮还急，伴塔幽花落又新。\n自笑未曾同逸步，终非宗炳社中人。",
        "dynasty": "唐",
        "collection_info": null
    },
    {
        "uuid": "55c3f76881c7f3b2bd93f8483086f174",
        "title": "和彭进士感怀",
        "author": "李咸用",
        "content": "人生谁肯便甘休，遇酒逢花且共游。\n若向云衢陪骥尾，直须天畔落旄头。\n三编大雅曾关兴，一册南华旋解忧。\n四海英雄多独断，不知何者是长筹。",
        "dynasty": "唐",
        "collection_info": null
    },
    {
        "uuid": "d26a78e95cd12bedccf8fc92d5e73ac4",
        "title": "寄题从兄坤载村居",
        "author": "李咸用",
        "content": "邻并无非樵钓者，庄生物论宛然齐。\n雨中寒树愁鸱立，江上残阳瘦马嘶。\n说与众佣同版筑，吕将羣叟共磻溪。\n覆巢破卵方堪惧，取次梧桐凤且栖。",
        "dynasty": "唐",
        "collection_info": null
    },
    {
        "uuid": "be7ed45fad31d8343269cccf672beb9b",
        "title": "送黄宾于赴举",
        "author": "李咸用",
        "content": "秋风昨夜满潇湘，衰柳残蝉思客肠。\n早是乱来无胜事，更堪江上揖离觞。\n澄潭跃鲤摇轻浪，落日飞凫趁远樯。\n渔父不须探去意，一枝春褭月中央。",
        "dynasty": "唐",
        "collection_info": null
    },
    {
        "uuid": "525858beeab2358158c5ded2a1aabc32",
        "title": "冬日喜逢吴价",
        "author": "李咸用",
        "content": "垂杨烟薄井梧空，千里游人驻断蓬。\n志意不因多事改，鬓毛难与别时同。\n莺迁犹待销冰日，鹏起还思动海风。\n穷达他年如赋命，且陶真性一杯中。",
        "dynasty": "唐",
        "collection_info": null
    },
    {
        "uuid": "6316d241a59d48fd3437e0ef8e987aaf",
        "title": "题刘处士居",
        "author": "李咸用",
        "content": "压破岚光半亩余，竹轩兰砌共清虚。\n泉经小槛声长急，月过修篁影旋疎。\n溪鸟时时窥户牖，山云往往宿庭除。\n干戈谩道因天意，渭水高人自钓鱼。",
        "dynasty": "唐",
        "collection_info": null
    },
    {
        "uuid": "67c288d89a43eee47e68854f4038f738",
        "title": "送李尊师归临川",
        "author": "李咸用",
        "content": "蟠桃一别几千春，谪下人间作至人。\n尘外烟霞吟不尽，鼎中龙虎伏初驯。\n除存紫府无他意，终向青冥举此身。\n辞我麻姑山畔去，蔡经踪迹必相亲。",
        "dynasty": "唐",
        "collection_info": null
    },
    {
        "uuid": "a4422bf59b37b022030e6f8d19c9833e",
        "title": "投知",
        "author": "李咸用",
        "content": "西望长安路几千，迟回不为别家难。\n酌量才地心虽动，点检囊装意又阑。\n自是远人多蹇滞，近来仙牓半孤寒。\n嘶风重诉牵盐耻，伯乐何妨转眼看。",
        "dynasty": "唐",
        "collection_info": null
    },
    {
        "uuid": "188fdf3e95e14641def63ae6e93611e5",
        "title": "吴处士寄香兼劝入道",
        "author": "李咸用",
        "content": "谢寄精专一捻香，劝予朝礼仕虚皇。\n须知十极皆臣妾，岂止遗生奉混茫。\n空挂黄衣宁续寿，曾闻玄教在知常。\n但居平易俟天命，便是长生不死乡。",
        "dynasty": "唐",
        "collection_info": null
    },
    {
        "uuid": "9faacbb90d1c61f0c02a147b0dca7152",
        "title": "草虫",
        "author": "李咸用",
        "content": "如缲如织暮㗀㗀，应节催年使我愁。\n行客语停孤店月，高人梦断一床秋。\n风低藓径疑偏急，雨咽槐亭得暂休。\n须付画堂兰烛畔，歌怀醉耳两悠悠。",
        "dynasty": "唐",
        "collection_info": null
    },
    {
        "uuid": "29c2b573e48a06b4288a28ce40cbd715",
        "title": "咏柳",
        "author": "李咸用",
        "content": "日近烟饶还有意，东垣西掖几千株。\n牵仍别恨知难尽，夸衒春光恐更无。\n解引人情长婉约，巧随风势强盘纡。\n天应绣出繁华景，处处茸丝惹路衢。",
        "dynasty": "唐",
        "collection_info": null
    },
    {
        "uuid": "303b7f2504a69ba6669687c80a9f1c87",
        "title": "寄所知",
        "author": "李咸用",
        "content": "曾将俎豆为儿戏，争奈干戈阻素心。\n遁去不同秦客逐，病来还作越人吟。\n名流古集典衣买，僻寺奇花贳酒寻。\n从道趣时身计拙，如非所好肯开襟。",
        "dynasty": "唐",
        "collection_info": null
    },
    {
        "uuid": "580e1349164b8e6e5e6d845fc88fd8cc",
        "title": "雪",
        "author": "李咸用",
        "content": "上帝无私意甚微，欲教霖雨更光辉。\n也知出处花相似，可到贫家影便稀。\n云汉风多银浪溅，昆山火后玉灰飞。\n高楼四望吟魂敛，却忆明皇月殿归。",
        "dynasty": "唐",
        "collection_info": null
    },
    {
        "uuid": "8ae3ad21b50cfe0e43ca153af2433d69",
        "title": "绯桃花",
        "author": "李咸用",
        "content": "茫茫天意为谁留，深染夭桃备胜游。\n未醉已知醒后忆，欲开先为落时愁。\n痴蛾乱扑灯难灭，跃鲤傍惊电不收。\n何事梨花空似雪，也称春色是悠悠。",
        "dynasty": "唐",
        "collection_info": null
    },
    {
        "uuid": "564d41d658f1ebe10e0b978e6af273ad",
        "title": "同友人秋日登庾楼",
        "author": "李咸用",
        "content": "兰摧菊暗不胜秋，倚着高楼思莫收。\n六代风光无问处，九条烟水但凝愁。\n谁能百岁长闲去，秪箇孤帆岂自由。\n欲学仲宣知是否，臂弓腰剑逐时流。",
        "dynasty": "唐",
        "collection_info": null
    },
    {
        "uuid": "fd89b5cf42701273098b76cd44f0a427",
        "title": "和人咏雪",
        "author": "李咸用",
        "content": "轻轻玉迭向风加，襟袖谁能认六葩。\n高岫人迷千尺布，平林天与一般花。\n横空络绎云遗屑，扑浪翩联蝶寄槎。",
        "dynasty": "唐",
        "collection_info": null
    },
    {
        "uuid": "096cee50051f357191f1303f800074e6",
        "title": "和友人喜相遇十首 一",
        "author": "李咸用",
        "content": "为儒自愧已多年，文赋歌诗路不专。\n肯信披沙难见宝，只怜苫草易成编。\n燕昭寤寐常求骏，郭隗寻思未是贤。\n且固初心希一试，箭穿正鹄岂无缘。",
        "dynasty": "唐",
        "collection_info": null
    },
    {
        "uuid": "1038a4131cb5ae6479f39d6b6352e685",
        "title": "和友人喜相遇十首 二",
        "author": "李咸用",
        "content": "揣情摩意已无功，只把篇章助国风。\n宋玉谩夸云雨会，谢连宁许梦魂通。\n愁成旅鬓千丝乱，吟得寒缸短焰终。\n难世好居郊野地，出门常喜与人同。",
        "dynasty": "唐",
        "collection_info": null
    },
    {
        "uuid": "f22790998d98290e04ee3871ff81d100",
        "title": "和友人喜相遇十首 三",
        "author": "李咸用",
        "content": "惠子休惊学五车，沛公方起斩长蛇。\n六雄互欲吞诸国，四海终须作一家。\n自古经纶成世务，暂时朱绿比朝霞。\n人生心口宜相副，莫使尧阶草势斜。",
        "dynasty": "唐",
        "collection_info": null
    },
    {
        "uuid": "7e52e96bb5c65b52871c4cac32045eb0",
        "title": "和友人喜相遇十首 四",
        "author": "李咸用",
        "content": "不傍江烟访所思，更应无处展愁眉。\n数杯竹阁花残酒，一局松窗日午碁。\n多病却疑天与便，自愚潜喜众相欺。\n非穷非达非高尚，冷笑行藏秪独知。",
        "dynasty": "唐",
        "collection_info": null
    },
    {
        "uuid": "71af014caa33ff0c6010a352b8941bdc",
        "title": "和友人喜相遇十首 五",
        "author": "李咸用",
        "content": "闲吟闲坐道相应，远想南华亦自矜。\n抛掷家乡轻似梦，寻常心地冷于僧。\n和羹使用非胥靡，忆鲙言词小季鹰。\n唯仗十篇金玉韵，此中高旨莫阶升。",
        "dynasty": "唐",
        "collection_info": null
    },
    {
        "uuid": "0b8febde875007fe709bc739109906e6",
        "title": "和友人喜相遇十首 六",
        "author": "李咸用",
        "content": "已向丘门老此躯，可堪空作小人儒。\n吟中景象千般有，书外囊装一物无。\n润屋必能知早散，辉山应是不轻沽。\n短衣宁倦重修谒，谁识高阳旧酒徒。",
        "dynasty": "唐",
        "collection_info": null
    },
    {
        "uuid": "632f6636e0894a8d54bd7fac86edfe8d",
        "title": "和友人喜相遇十首 七",
        "author": "李咸用",
        "content": "松桂寒多众木分，轻浮如叶自纷纭。\n韶咸古曲教谁爱，山水清音喜独闻。\n上国共知传大宝，旧交宁復在青云。\n相逢莫厌杯中酒，同醉同醒秪有君。",
        "dynasty": "唐",
        "collection_info": null
    },
    {
        "uuid": "96b0b052e1850f1ee67e5f93214c6a52",
        "title": "和友人喜相遇十首 八",
        "author": "李咸用",
        "content": "还淳反朴已难期，依德依仁敢暂违。\n寡欲自应刚正立，无私翻觉友朋稀。\n旄头影莫侵黄道，傅说星终近紫微。\n年纪少他蘧伯玉，幸因多难早知非。",
        "dynasty": "唐",
        "collection_info": null
    },
    {
        "uuid": "d8ae90392597799ba6b871de03faedcb",
        "title": "和友人喜相遇十首 九",
        "author": "李咸用",
        "content": "麻衣未识帝城尘，四十为儒是病身。\n有恨不关衔国耻，无愁直为倚家贫。\n齐轻东海二高士，汉重商山四老人。\n一种爱闲闲不得，混时行止却应真。",
        "dynasty": "唐",
        "collection_info": null
    },
    {
        "uuid": "53b034efef2c7a33ec0f367e8453c8a5",
        "title": "和友人喜相遇十首 十",
        "author": "李咸用",
        "content": "任说天长海影沈，友朋情比未为深。\n唯应乐处无虚日，大半危时得道心。\n命达夭殇同白首，价高砖瓦即黄金。\n他年有要玄珠者，赤水萦纡试一寻。",
        "dynasty": "唐",
        "collection_info": null
    },
    {
        "uuid": "bfce4db8d6972ab858cc47b87cd4d2b7",
        "title": "依韵修睦上人山居十首 一",
        "author": "李咸用",
        "content": "生身便在乱离间，遇柳寻花作么看。\n老去转谙无是事，本来何处有多般。\n长怜蠛蠓能随暖，独笑梧桐不耐寒。\n覆载我徒争会得，大鹏飞尚未知宽。",
        "dynasty": "唐",
        "collection_info": null
    },
    {
        "uuid": "779be8301ce2be1adfd2cd2e648060b5",
        "title": "依韵修睦上人山居十首 二",
        "author": "李咸用",
        "content": "云泉日日长松寺，丝管年年细柳营。\n静躁殊途知自识，荣枯一贯亦何争。\n道傍病树人从老，溪上新苔我独行。\n若见净名居士语，逍遥全不让庄生。",
        "dynasty": "唐",
        "collection_info": null
    },
    {
        "uuid": "5474d3a4adbb7e9b0b4e9206fcea21a6",
        "title": "依韵修睦上人山居十首 三",
        "author": "李咸用",
        "content": "莫言天道终难定，须信人心尽自轻。\n宣室三千虽有恨，成周八百岂无情。\n栢缘执性长时瘦，梅为多知两番生。\n不是不同明主意，懒将唇舌与齐烹。",
        "dynasty": "唐",
        "collection_info": null
    },
    {
        "uuid": "9aaff435b1718891c8e50c3996997e56",
        "title": "依韵修睦上人山居十首 四",
        "author": "李咸用",
        "content": "不论轩冕及渔樵，性与情违渐渐遥。\n季子祸从怜富贵，颜生道在乐箪瓢。\n清闲自可齐三寿，忿恨还须戒一朝。\n好学尧民偎舜日，短裁孤竹理云韶。",
        "dynasty": "唐",
        "collection_info": null
    },
    {
        "uuid": "3f726ad3727ac72fdfa741db197361e6",
        "title": "依韵修睦上人山居十首 五",
        "author": "李咸用",
        "content": "春风春雨一何频，望极空江觉损神。\n莺有来由重入谷，柳无情绪强依人。\n汉庭谒者休言事，鲁国诸生莫问津。\n赖是水乡樗栎贱，满炉红焰且相亲。",
        "dynasty": "唐",
        "collection_info": null
    },
    {
        "uuid": "5fd3c5b2079aac0a76ae104c4f86600c",
        "title": "依韵修睦上人山居十首 六",
        "author": "李咸用",
        "content": "三十年来要自观，履春冰恐未为难。\n自于南国同埋剑，谁向东门便挂冠。\n早是人情飞絮薄，可堪时令太行寒。\n多惭幸住匡山下，偷得秾岚坐卧看。",
        "dynasty": "唐",
        "collection_info": null
    },
    {
        "uuid": "8258504bde77c5df39d7f6d7dd8c7c28",
        "title": "依韵修睦上人山居十首 七",
        "author": "李咸用",
        "content": "畹兰未必因香折，湖象多应为齿焚。\n兼济直饶同巨楫，自由何似学孤云。\n秋深栎菌樵来得，木末山鼯梦断闻。\n闲凭竹轩游子过，替他愁见日西曛。",
        "dynasty": "唐",
        "collection_info": null
    },
    {
        "uuid": "5c385d7c1d3f5db592d0b2d289b03276",
        "title": "依韵修睦上人山居十首 八",
        "author": "李咸用",
        "content": "何事深山啸復歌，短弓长剑不如他。\n且图青史垂名稳，从道前贤自滞多。\n𩿪鷃敢辞栖短棘，凤凰犹解怯高罗。\n人生若得逢尧舜，便是巢由亦易过。",
        "dynasty": "唐",
        "collection_info": null
    },
    {
        "uuid": "180eb3509d0f048d63a05c0f1c0a472a",
        "title": "依韵修睦上人山居十首 九",
        "author": "李咸用",
        "content": "太玄太易小窗明，古义寻来醉復醒。\n西伯纵逢头已白，步兵如在眼应青。\n寒猿断后云为槛，宿鸟惊时月满庭。\n此景得闲闲去得，人间无事不曾经。",
        "dynasty": "唐",
        "collection_info": null
    },
    {
        "uuid": "1fc31aa98eeb644ba28803bf07b6a9da",
        "title": "依韵修睦上人山居十首 十",
        "author": "李咸用",
        "content": "壮气虽同德不同，项王何似王江东。\n乡歌寂寂荒丘月，渔艇年年古渡风。\n难世斯人犹不达，此时吾道岂能通。\n吟君十首山中作，方觉多端总是空。",
        "dynasty": "唐",
        "collection_info": null
    },
    {
        "uuid": "eba4466c577b73fdc6a4c8aeb00f25da",
        "title": "同友生春夜闻雨",
        "author": "李咸用",
        "content": "春雨三更洗物华，乱和丝竹响豪家。\n滴繁知在长条柳，点重愁看破朵花。\n檐静尚疑兼雾细，灯摇应是逐风斜。\n此时童叟浑无梦，为喜流膏润谷芽。",
        "dynasty": "唐",
        "collection_info": null
    },
    {
        "uuid": "2357bfe5da2b7df2fecd382855c832eb",
        "title": "同友生题僧院杜鹃花",
        "author": "李咸用",
        "content": "若比众芳应有在，难同上品是中春。\n牡丹为性疎南国，朱槿操心不满旬。\n留得却缘真达者，见来宁作独醒人。\n鹤林太盛今空地，莫放枝条出四邻。",
        "dynasty": "唐",
        "collection_info": null
    },
    {
        "uuid": "e196e349424f640773dc1a4a44075136",
        "title": "春日题陈正字林亭",
        "author": "李咸用",
        "content": "周迴胜异似仙乡，稍减愁人日月长。\n幕绕虚檐高岫色，镜临危槛小池光。\n丝垂杨柳当风软，玉折含桃倚径香。\n南北近来多少事，数声横笛怨斜阳。",
        "dynasty": "唐",
        "collection_info": null
    },
    {
        "uuid": "67d9f5a8d08ae19df7849de79f97078f",
        "title": "送河南韦主簿归京",
        "author": "李咸用",
        "content": "岩风爱日泪阑干，去住情途各万端。\n世乱敢言离别易，时清犹道路行难。\n舟维晚雨湘川暗，袖拂晴岚岘首寒。\n见说满朝亲友在，肯教憔悴出长安。",
        "dynasty": "唐",
        "collection_info": null
    },
    {
        "uuid": "1365c5ce07171410fbe452092dd4c296",
        "title": "喻道",
        "author": "李咸用",
        "content": "汉武秦皇漫苦辛，那思俗骨本含真。\n不知流水潜催老，未悟三山也是尘。\n牢落沙丘终古恨，寂寥函谷万年春。\n长生客待仙桃饵，月裏婵娟笑煞人。",
        "dynasty": "唐",
        "collection_info": null
    },
    {
        "uuid": "82b11f307fbdbe122a8e969c365c505f",
        "title": "山中",
        "author": "李咸用",
        "content": "一簇烟霞荣辱外，秋山留得傍檐楹。\n朝钟暮鼓不到耳，明月孤云长挂情。\n世上路岐何缭绕，水边蓑笠称平生。\n寻思阮籍当时意，岂是途穷泣利名。",
        "dynasty": "唐",
        "collection_info": null
    },
    {
        "uuid": "af1de40c477b18432e327699d1585f52",
        "title": "同玄昶上人观山榴",
        "author": "李咸用",
        "content": "病随支遁偶行行，正见榴花独满庭。\n瘦竹成林人不看，却应着得强青青。",
        "dynasty": "唐",
        "collection_info": null
    },
    {
        "uuid": "f6b27cd0b84432dc2f44797aa3d3e663",
        "title": "别李将军",
        "author": "李咸用",
        "content": "一拜虬髭便受恩，宫门细柳五摇春。\n男儿自古多离别，懒对英雄泪满巾。",
        "dynasty": "唐",
        "collection_info": null
    },
    {
        "uuid": "1181a7c15a6367a1dc159468df59bd7a",
        "title": "早鸡",
        "author": "李咸用",
        "content": "锦翅朱冠惊四邻，稻粱恩重职司晨。\n不知下土兵难戢，但报明时向国人。",
        "dynasty": "唐",
        "collection_info": null
    },
    {
        "uuid": "c50245052cf44575e6fc2d259960f619",
        "title": "别友",
        "author": "李咸用",
        "content": "北吹微微动旅情，不堪分手在平明。\n寒鸡不待东方曙，唤起征人蹋月行。",
        "dynasty": "唐",
        "collection_info": null
    },
    {
        "uuid": "053aee8e68e9d7654619f2bfef527f9b",
        "title": "水仙操",
        "author": "李咸用",
        "content": "大波相拍流水鸣，蓬山鸟兽多奇形。\n琴心不喜亦不惊，峄阳散木虚且轻，重华斧下知其声。\n檿丝相纠成凄清，后人好事传其曲，有时声足意不足。\n始峨峨兮复洋洋，琴兮琴兮在自然，不在徽金将轸玉。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "d78e287abfed7a9facfba51a49a126d1",
        "title": "鸡鸣曲",
        "author": "李咸用",
        "content": "海树相扶乌影翘，戴红拍翠声胶胶。\n鸳瓦冻危金距趫，霜浓月薄星昭昭，太平才子能歌谣。\n山翁梦断出衡茅，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "24e1d5a558db257326529bf46618ef2f",
        "title": "西门行",
        "author": "李咸用",
        "content": "劳禽不择枝，饥虎不畏槛。\n君子当固穷，无为仲由滥。\n尔奋空拳彼击剑，水纵长澜火飞焰。\n汉高偶试神蛇验，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "6e4227cd2990106124d62985ccd405e4",
        "title": "轻薄怨",
        "author": "李咸用",
        "content": "花骢躞蹀游龙骄，连连宝节挥长鞘。\n凤雏麟子皆至交，碧蹄偃蹇连金镳，狂情十裏飞相烧。\n西母青禽轻飘飘，明朝何处逢娇饶，门前桃树空夭夭。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "2595ca63c10ab8095c0c91a656c667f6",
        "title": "长歌行",
        "author": "李咸用",
        "content": "要衣须破束，欲炙须解牛。\n当年不快意，徒为他人留。\n百岁之约何悠悠，华髮星星稀满头。\n峨眉螓首聊我仇，象箸击折歌勿休，玉山未到非风流。\n眼前有物俱是梦，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "7116a0ff8c8c5b02509f38e9c2469252",
        "title": "巫山高",
        "author": "李咸用",
        "content": "通蜀连秦山十二，中有妖灵会人意。\n斗艳传情世不知，露泫烟愁岩上花，至今犹滴相思泪。\n西眉南脸人中美，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "f99189167cb4ed14dc43599beb4909c0",
        "title": "公无渡河",
        "author": "李咸用",
        "content": "有叟有叟何清狂，行搔短髮提壶浆。\n乱流直涉神洋洋，刳松轻稳琅玕长，连呼急榜庸何妨。\n见溺不援能语狼，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "1b2ed7ab15fa774f33028cfb4fd4609c",
        "title": "春雨",
        "author": "李咸用",
        "content": "大帝闲吹破冻风，青云融液流长空。\n天人醉引玄酒注，老农私与牧童论，纷纷便是仓箱本。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "067b3aefac2c2a21218945ad06250ad0",
        "title": "石版歌",
        "author": "李咸用",
        "content": "云根劈裂雷斧痕，龙泉切璞青皮皴。\n直方挺质贞且真，明月夜来回短影，何如照冷太湖滨。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "bc25ab27f0e8fa855fd3f9321d01510d",
        "title": "春宫词",
        "author": "李咸用",
        "content": "风和气淑宫殿春，感阳体解思君恩。\n眼光滴滴心振振，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "a6dfc7684c469f7e70bbd1ba4e80f672",
        "title": "富贵曲",
        "author": "李咸用",
        "content": "画藻雕山金碧彩，鸳鸯迭翠眠晴霭。\n编珠影裏醉春庭，活花起舞夜春来，蜡焰煌煌天日在。\n雪暖瑶杯凤髓融，车如雷兮马如龙，鬼神辟易不敢害。\n冠峨剑重锵环佩，珍珠索得龙宫贫，膏腴刮下苍生背。\n九野干戈指着心，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "5bff5bf3d2166f38b6f62b0fa75b6245",
        "title": "独鹄吟",
        "author": "李咸用",
        "content": "碧玉喙长丹顶圆，亭亭危立风松间。\n啄萍吞鳞意已阑，披霜唳月惊婵娟，逍遥忘却还青田。\n鸢寒鸦晚空相喧，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "c094011d993ebe5950d8131f8fabf99c",
        "title": "煌煌京洛行",
        "author": "李咸用",
        "content": "长安近甸巡游遍，洛阳寻有黄龙见。\n千乘万骑如雷转，歌钟沸激香尘散，晨旗隐隐罗轩冕。\n周公旧迹生红藓，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "5685e6b4fe2be97e2e5b0f30dfbf47aa",
        "title": "升天行",
        "author": "李咸用",
        "content": "堂堂削玉青蝇喧，寒鸦啄鼠愁飞鸾。\n梳玄洗白逡巡间，不如服取长流丹，潜神却入黄庭闲。\n志定功成飞九关，双童树节当风翻，常娥倚桂开朱颜。\n河边牛子星郎牵，引余再拜归仙班，清声妙色视听安。\n餐和饮顺中肠宽，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "19c61d52db1d05fdc906457b9d6185ea",
        "title": "绯桃花歌",
        "author": "李咸用",
        "content": "上帝春宫思丽绝，夭桃变态求新悦。\n便是花中倾国容，惆怅东风未解狂，争教此物芳菲歇。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "78882d48b71aa89b1bc817afc9a6e131",
        "title": "短歌行",
        "author": "李咸用",
        "content": "一樽绿酒绿于染，拍手高歌天地险。\n上得青云下不难，白日欲沈犹未沈，片月已来天半垂。\n坎鼓铿钟杀愁贼，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "58cf5e8b41b2503d9ac9d37f19392c39",
        "title": "小松歌",
        "author": "李咸用",
        "content": "幽人不喜凡草生，秋锄劚得寒青青。\n庭闲土瘦根脚狞，天人戏剪苍龙髯，参差簇在瑶阶侧。\n金精水鬼欺不得，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "cbfb6c3313c34d209e1c960f689779b2",
        "title": "大雪歌",
        "author": "李咸用",
        "content": "同云惨惨如天怒，寒龙振鬣飞干雨。\n玉圃花飘朵不匀，应是羲和倦晓昏，暂反元元归太素。\n归太素，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "4e4eb122316b4e5bc2c4e5343043e998",
        "title": "塘上行",
        "author": "李咸用",
        "content": "横塘日澹秋云隔，浪织轻飔罗幂幂。\n红绡撇水荡舟人，却把金钗打绿荷，懊恼露珠穿不得。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "efaae6329a5b74bd6af80916bdad32da",
        "title": "寓意",
        "author": "李咸用",
        "content": "直道荆棘生，斜径红尘起。\n苍苍杳无言，麒麟回瑞趾。\n东风如未来，飞雪终不已。\n不知姜子牙，何处钓流水。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "bd82e7bb96ca50b649300c4adf21a32b",
        "title": "携手曲",
        "author": "李咸用",
        "content": "携手春复春，未尝渐离别。\n夭夭风前花，纤纤日中雪。\n不敢怨于天，唯惊添岁月。\n不敢怨于君，只怕芳菲歇。\n芳菲若长然，君恩应不绝。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "d2e79f7ac53f78eb0db4f7a6bc193b55",
        "title": "猛虎行",
        "author": "李咸用",
        "content": "猛虎不怯敌，烈士无虚言。\n怯敌辱其班，虚言负其恩。\n爪牙欺白刃，果敢无前阵。\n须知易水歌，至死无悔吝。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "162c3727c1f3f6f92c2a9ce0b84ef85c",
        "title": "关山月",
        "author": "李咸用",
        "content": "离离天际云，皎皎关山月。\n羌笛一声来，白尽征人发。\n嘹唳孤鸿高，萧索悲风发。\n雪压塞尘清，雕落沙场阔。\n何当胡无人，荷戈朝凤阙。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "9fb6e66c48111b245de1e374cd3db66d",
        "title": "览友生古风",
        "author": "李咸用",
        "content": "伯牙鸣玉琴，幽音随指发。\n不是钟期听，俗耳安能别。\n高山闲巍峨，流水声呜咽。\n一卷冰雪言，清泠冷心骨。\n分明古雅声，讽谕成凄切。\n皴bq老松根，晃朗骊龙窟。\n荆璞且深藏，珉石方如雪。\n金多丑女妍，木朽良工拙。\n奸宄欺雷霆，魑魅嫌日月。\n蝶迷桃李香，鲋惘江湖阔。\n不寐孤灯前，舒卷忘饥渴。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "25b643eb0b4efe59878ce42deeea9df4",
        "title": "题友生丛竹",
        "author": "李咸用",
        "content": "菊华寒露浓，兰愁晓霜重。\n指佞不长生，蒲萐今无种。\n安如植丛篁，他年待栖凤。\n大则化龙骑，小可钓璜用。\n留烟伴独醒，回阴冷闲梦。\n何妨积雪凌，但为清风动。\n乃知子猷心，不与常人共。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "037659a6579d730e79d72aab282f9277",
        "title": "石版",
        "author": "李咸用",
        "content": "高人好自然，移得它山碧。\n不磨如版平，大巧非因力。\n古藓小青钱，尘中看野色。\n冷倚砌花春，静伴疏篁直。\n山僧若转头，如逢旧相识。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "da3d72b7bd7ef136fd74b3dc11d52568",
        "title": "江南曲",
        "author": "李咸用",
        "content": "江南四月熏风低，江南女儿芳步齐。\n晚云接水共渺弥，孤舟有客归未得，乡梦欲成山鸟啼。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "c9339706cda1a8a9726b8e3cb6e05b42",
        "title": "临川逢陈百年",
        "author": "李咸用",
        "content": "麻姑山下逢真士，玄肤碧眼方瞳子。\n自言混沌凿不死，桃花雨过春光腻，劝我一杯灵液味。\n教我无为礼乐拘，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "13673a45a25df1423b5689b48560d6c3",
        "title": "寄修睦上人",
        "author": "李咸用",
        "content": "衣服田方无内客，一入庐云断消息。\n应为山中胜概偏，江边月色到岩前，此际心情必相似。\n似不似，寄数字。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "66506408a0f2b08294dedbb776f6c848",
        "title": "读修睦上人歌篇",
        "author": "李咸用",
        "content": "李白亡，李贺死，陈陶赵睦寻相次。\n须知代不乏骚人，意下纷纷造化机，笔头滴滴文章髓。\n明月清风三十年，珊瑚高架五云毫，小小不须烦藻思。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "27164bb2c0338a16f68db447f43790e0",
        "title": "远公亭牡丹",
        "author": "李咸用",
        "content": "雁门禅客吟春亭，牡丹独逞花中英。\n双成腻脸偎云屏，蕊繁蚁脚黏不行，甜迷蜂醉飞无声。\n庐山根脚含精灵，潺潺绿醴当风倾，平头奴子啾银笙。\n红葩艳艳交童星，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "a9c7ba21a7182c0f23ce16e6d1556d1e",
        "title": "谢僧寄茶",
        "author": "李咸用",
        "content": "空门少年初志坚，摘芳为药除睡眠。\n匡山茗树朝阳偏，倾筐短甑蒸新鲜，白纻眼细匀于研。\n砖排古砌春苔干，林风夕和真珠泉，半匙青粉搅潺湲。\n绿云轻绾湘娥鬟，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "a5814877e1e7dce78a7450ba536cc7cd",
        "title": "送人",
        "author": "李咸用",
        "content": "少皞开宫行帝业，无刃金风剪红叶。\n雁别边沙入暖云，不甘长在诸生下，束书携剑离家乡。\n利爪鞲上鹰，荆山有玉犹在璞，未遇良工虚掷鹊。\n一壶清酒酌离情，",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十四"
        }
    },
    {
        "uuid": "78463a291f738306ce1ccd525639f16a",
        "title": "夜吟",
        "author": "李咸用",
        "content": "白兔轮当午，儒家业敢慵。\n竹轩吟未已，锦帐梦应重。\n落笔思成虎，悬梭待化龙。\n景清神自爽，风递远楼钟。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "424d2d8078a88308db726f9674e63ff1",
        "title": "秋夕",
        "author": "李咸用",
        "content": "寥廓秋云薄，空庭月影微。\n树寒栖鸟密，砌冷夜蛩稀。\n晓鼓军容肃，疏钟客梦归。\n吟余何所忆，圣主尚宵衣。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "b06714b87036b0f3aa25e78633307530",
        "title": "秋日与友生言别",
        "author": "李咸用",
        "content": "利名心未已，离别恨难休。\n为个文儒业，致多岐路愁。\n数花篱菊晚，片叶井梧秋。\n又决出门计，一尊期少留。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "7a3cdca657d64867bafb8e7f7107a515",
        "title": "边城听角",
        "author": "李咸用",
        "content": "戍楼鸣画角，寒露滴金枪。\n细引云成阵，高催雁着行。\n唤回边将梦，吹薄晓蟾光。\n未遂终军志，何劳思故乡。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "0e3b48122bc3b991a529c30857078dd5",
        "title": "寄楚琼上人",
        "author": "李咸用",
        "content": "遥知无事日，静对五峰秋。\n鸟隔寒烟语，泉和夕照流。\n凭栏疏磬尽，瞑目远云收。\n几句出人意，风高白雪浮。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "ce04fe8d39fd0144b0d4b4b8b19c5bd8",
        "title": "游寺",
        "author": "李咸用",
        "content": "无家自身在，时得到莲宫。\n秋觉暑衣薄，老知尘世空。\n幽情怜水石，野性任萍蓬。\n是处堪闲坐，与僧行止同。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "a67cad54b362aee727e45add4049b256",
        "title": "春日",
        "author": "李咸用",
        "content": "浩荡东风裏，裴回无所亲。\n危城三面水，古树一边春。\n衰世难修道，花时不称贫。\n滔滔天下者，何处问通津。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "7dc851a7c18399857d22ad91fcd91ed7",
        "title": "待旦",
        "author": "李咸用",
        "content": "檐静燕雏语，窗虚蟾影过。\n时情因客老，归梦入秋多。\n蔽日群山雾，滔天四海波。\n吾皇思壮士，谁应大风歌。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "28033b91d0c6882927abbf45e28e7e04",
        "title": "惜别",
        "author": "李咸用",
        "content": "细雨妆行色，霏霏入户来。\n须知相识喜，却是别愁媒。\n白刃方盈国，黄金不上台。\n俱为邹鲁士，何处免尘埃。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "ffd45206f3365c2736227236edaef92d",
        "title": "早秋游山寺",
        "author": "李咸用",
        "content": "闲卧云岩稳，攀缘笑戏猱。\n静于诸境静，高却众山高。\n至理无言了，浮生一梦劳。\n清风朝复暮，四海自波涛。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "b723b91f6e9eca5c24772f83fb078cfe",
        "title": "秋日疾中寄诸同志",
        "author": "李咸用",
        "content": "閒居无胜事，公干卧来心。\n门静秋风晚，人稀古巷深。\n花疏篱菊色，叶减井梧阴。\n赖有斯文在，时时得强寻。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "5898c5bfe7fc1bf053109399c6705144",
        "title": "送钱契明尊师归庐山",
        "author": "李咸用",
        "content": "瘦倚青竹杖，炉峰指欲归。\n霜黏行日屦，风暖到时衣。\n凭槛云还在，攀松鹤不飞。\n何曾有别恨，杨柳自依依。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "22e27d2518d694e745e754325bcc67b7",
        "title": "赠任肃",
        "author": "李咸用",
        "content": "玄发难姑息，青云有路岐。\n莫言多事日，虚掷少年时。\n松色雪中出，人情难后知。\n圣朝公道在，中鹄勿差池。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "393b964f73b4433e87df5482ffca64b3",
        "title": "题陈正字山居",
        "author": "李咸用",
        "content": "怪来忘禄位，习学近潇湘。\n见处云山好，吟中岁月长。\n花光笼晚雨，树影浸寒塘。\n几日凭栏望，归心自不忙。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "fc92e5a11ba353b72240ae7ad5689f32",
        "title": "赠来进士鹏",
        "author": "李咸用",
        "content": "语玄人不到，星汉在灵空。\n若使无良遇，虚言有至公。\n月明千峤雪，滩急五更风。\n此际若吟力，分将造化功。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "dca539683f659c051b81e206f944e65f",
        "title": "赠来鹏",
        "author": "李咸用",
        "content": "默坐非关闷，凝情只在诗。\n庭闲花落后，山静月明时。\n答客言多简，寻僧步稍迟。\n既同和氏璧，终有玉人知。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "0d72d897f09bd0825d03c31b8a584c51",
        "title": "寄友生",
        "author": "李咸用",
        "content": "交情应不变，何事久离群。\n圆月思同步，寒泉忆共闻。\n雪霜松色在，风雨雁行分。\n每见人来说，窗前改旧文。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "aa33bdc240365c18f393d2c4b25792ae",
        "title": "江行",
        "author": "李咸用",
        "content": "潇湘无事后，征棹复呕哑。\n高岫留斜照，归鸿背落霞。\n鱼残沙岸草，蝶寄洑流槎。\n共说干戈苦，汀洲减钓家。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "92445397854753a55c868d1717a94f5a",
        "title": "览文僧卷",
        "author": "李咸用",
        "content": "虽无先圣耳，异代得闻韶。\n怪石难为古，奇花不敢妖。\n调高非郢雪，思静碍箕瓢。\n未可重吟过，云山兴转饶。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "8649e5974b20dca7d6f09df1497ae912",
        "title": "闻泉",
        "author": "李咸用",
        "content": "淅淅梦初惊，幽窗枕簟清。\n更无人共听，只有月空明。\n急想穿岩曲，低应过石平。\n欲将琴强写，不是自然声。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "6c42e1d368dabff0afcee40442224a19",
        "title": "登楼值雨二首",
        "author": "李咸用",
        "content": "共讶高楼望，匡庐色已空。\n白云横野阔，遮岳与天同。\n数点雨入酒，满襟香在风。\n远江吟得出，方下郡斋东。\n江徼多佳景，秋吟兴未穷。\n送来松槛雨，半是蓼花风。\n浪猛惊翘鹭，烟昏叫断鸿。\n不知今夜客，几处卧鸣篷。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "59ed68bb4237a0992b9d6c65d55bdb9d",
        "title": "送赵舒处士归庐山",
        "author": "李咸用",
        "content": "归岫香炉碧，行吟步益迟。\n诸侯师不得，樵客偶相随。\n思旧江云断，谈玄岳月移。\n只应张野辈，异代作心知。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "defaba94ceffe94a79596acb6e48f238",
        "title": "牡丹",
        "author": "李咸用",
        "content": "少见南人识，识来嗟复惊。\n始知春有色，不信尔无情。\n恐是天地媚，暂随云雨生。\n缘何绝尤物，更可比妍明。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "1d94019cc1d90e57a36e0a7e935f1171",
        "title": "送春",
        "author": "李咸用",
        "content": "四时为第一，一岁一重来。\n好景应难胜，余花虚自开。\n相思九个月，得信数枝梅。\n不向东门送，还成负酒杯。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "4aab637a0210065b4a130d44662f1002",
        "title": "送边将",
        "author": "李咸用",
        "content": "天骄频犯塞，铁骑又征西。\n臣节轻乡土，雄心生鼓鼙。\n地寒花不艳，沙远日难低。\n渐喜秋弓健，雕翻白草齐。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "ab8ae280d934ddb78a3467bd25424b4e",
        "title": "落花",
        "author": "李咸用",
        "content": "拾得移时看，重思造化功。\n如何飘丽景，不似遇春风。\n满地余香在，繁枝一夜空。\n只应公子见，先忆坠楼红。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "ff3808e45198abc6596845a9e1487004",
        "title": "早蝉",
        "author": "李咸用",
        "content": "门柳不连野，乍闻为早蝉。\n游人无定处，入耳更应先。\n暂默斜阳雨，重吟远岸烟。\n前年湘竹裏，风激绕离筵。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "32a45c356a78f603a0ffc45000656861",
        "title": "酬蕴微",
        "author": "李咸用",
        "content": "白衣经乱世，相遇一开颜。\n得句禅思外，论交野步间。\n举朝无旧识，入眼只青山。\n几度斜阳寺，访君还独还。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "d1ffb3861c0c6a1850cab46b95c7a5dc",
        "title": "萱草",
        "author": "李咸用",
        "content": "芳草比君子，诗人情有由。\n只应怜雅态，未必解忘忧。\n积雨莎庭小，微风藓砌幽。\n莫言开太晚，犹胜菊花秋。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "7ccb4ab6d74a72526911f96854bb3fb7",
        "title": "访友人不遇",
        "author": "李咸用",
        "content": "出门无至友，动即到君家。\n空掩一庭竹，去看何寺花。\n短僮应捧杖，稚女学擎茶。\n吟罢留题处，苔阶日影斜。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "3d8bfd344f6197f3148d9a8c2e653e6b",
        "title": "苔",
        "author": "李咸用",
        "content": "几年风雨迹，迭在石孱颜。\n生处景长静，看来情尽闲。\n吟亭侵坏壁，药院掩空关。\n每忆东行径，移筇独自还。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "85efef2223395f728bc92b19ea08a2ba",
        "title": "和修睦上人听猿",
        "author": "李咸用",
        "content": "禅客闻犹苦，是声应是啼。\n自然无稳梦，何必到巴溪。\n疏雨洒不歇，回风吹暂低。\n此宵秋欲半，山在二林西。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "6040fde1b1259bb13f861630dc4898af",
        "title": "早行",
        "author": "李咸用",
        "content": "家国三千里，中宵算去程。\n困才成蝶梦，行不待鸡鸣。\n马首摇残月，鸦群起古城。\n发来经几堠，村寺远钟声。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "a1635547796d9bb6009cd456830799a5",
        "title": "哭所知",
        "author": "李咸用",
        "content": "朝作青云士，暮为玄夜人。\n风灯无定度，露薤亦逡巡。\n乘马惊新冢，书帷摆旧尘。\n只应从此去，何处福生民。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "6aa35b6d8d50759d46d0220b9a407678",
        "title": "雪十二韵",
        "author": "李咸用",
        "content": "六出凝阴气，同云指上天。\n结时风乍急，集处霰长先。\n草穗翘祥燕，陂桩叶白莲。\n犬狂南陌上，竹醉小池前。\n樵径花黏屦，渔舟玉帖舷。\n阵经旸谷薄，势想朔方偏。\n楼面光摇锡，篱头晓列钱。\n石苔青鹿卧，殿网素蛾穿。\n嘶马应思塞，蹲乌似为燕。\n童痴为兽捏，僧爱用茶煎。\n念物希周穆，含毫愧惠连。\n吟阑余兴逸，还忆剡溪船。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "91a5d2aef5c8532069422ac74a3be2a7",
        "title": "庐山",
        "author": "李咸用",
        "content": "非岳不言岳，此山通岳言。\n高人居乱世，几处满前轩。\n秀作神仙宅，灵为风雨根。\n余阴铺楚甸，一柱表吴门。\n静得八公侣，雄临九子尊。\n对犹青熨眼，到必冷凝魂。\n势受重湖让，形难七泽吞。\n黑岩藏昼电，紫雾泛朝暾。\n莲堕宁唯华，玉焚堪小昆。\n倒松微发罅，飞瀑远成痕。\n迭见云容衬，棱收雪气昏。\n裁诗曾困谢，作赋偶无孙。\n流碍星光撇，惊冲雁阵翻。\n峰奇寒倚剑，泉曲旋如盆。\n草短分雏雉，林明露掷猿。\n秋枫红叶散，春石谷雷奔。\n月好虎溪路，烟深栗裏源。\n醉吟长易醒，梦去亦销烦。\n有觉南方重，无疑厚地掀。\n轻扬闻旧俗，端用镇元元。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "c7be0c2469ff48b81f34aed5704d7edc",
        "title": "和吴处士题村叟壁",
        "author": "李咸用",
        "content": "因阅乡居景，归心寸火然。\n吾家依碧嶂，小槛枕清川。\n远雨笼孤戍，斜阳隔断烟。\n沙虚遗虎迹，水洑聚蛟涎。\n粝曲芟汀蓼，甘茶挈石泉。\n霜朝巡栗树，风夜探渔船。\n戏日鱼呈腹，翘滩鹭并肩。\n棋寻盘石净，酒傍野花妍。\n器以锄为利，家惟竹直钱。\n饭香同豆熟，汤暖摘松煎。\n睡岛凫藏足，攀藤狖冻拳。\n浅茅鸣斗雉，曲枿啸寒鸢。\n秋果楂梨涩，晨羞笋蕨鲜。\n衣蓑留冷阁，席草种閒田。\n椎髻担铺饷，庞眉识稔年。\n吓鹰刍戴笠，驱犊筱充鞭。\n不重官于社，常尊食作天。\n谷深青霭蔽，峰迥白云缠。\n每忆关魂梦，长夸表爱怜。\n览君书壁句，诱我率成篇。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "096b9659b023adeef948dbb28addfb8f",
        "title": "谢友生遗端溪砚瓦",
        "author": "李咸用",
        "content": "寻常濡翰次，恨不到端溪。\n得自新知己，如逢旧解携。\n玩余轻照乘，谢欲等悬黎。\n静对胜凡客，闲窥忆好题。\n娲天补剩石，昆剑切来泥。\n着指痕犹湿，停旬水未低。\n呵云润柱础，笔彩饮虹霓。\n鹆眼工谙谬，羊肝士乍刲。\n连澌光比镜，囚墨腻于cD。\n书信成池黑，吟须到日西。\n正夸忧盗窃，将隐怯攀跻。\n捧受同交印，矜持过秉珪。\n草颠终近旭，懒癖必无嵇。\n用合缘鹦鹉，珍应负会稽。\n贞姿还落落，寒韵落凄凄。\n风月情相半，烟花思岂迷。\n宜从方袋挈，枉把短行批。\n浅小金为斗，泓澄玉作堤。\n遇人依我惜，想尔与天齐。\n□□□□□，行时只独赍。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "4793d5733c465dd72772e97a7cb127cc",
        "title": "和殷衙推春霖即事",
        "author": "李咸用",
        "content": "东风吹暖雨，润下不能休。\n古道云横白，移时客共愁。\n绿沈莎似藻，红泛叶为舟。\n忽起江湖兴，疑邻畎浍流。\n此时无胜会，何处滞奇游。\n阵急如酣战，点粗成乱沤。\n竹因添洒落，松得长飕飗。\n花惨閒庭晚，兰深曲径幽。\n丝牵汀鸟足，线挂岳猿头。\n天地昏同醉，寰区浩欲浮。\n柳眉低带泣，蒲剑锐初抽。\n石燕翻空重，虫罗缀滴稠。\n荷倾蛟泪尽，岩拆电鞭收。\n岂直望尧喜，却怀微禹忧。\n树滋堪采菌，矶没懒垂钩。\n腥觉闻龙气，寒宜拥豹裘。\n名膏那作沴，思稔必通侯。\n蚌鹬徒喧竞，笙歌罢献酬。\n山川藏秀媚，草木逞调柔。\n极目非吾意，行吟独下楼。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十五"
        }
    },
    {
        "uuid": "9e584233f272b43ead65d6eec470a52a",
        "title": "题陈将军别墅",
        "author": "李咸用",
        "content": "明王猎士犹疏在，岩谷安居最有才。\n高虎壮言知鬼伏，不独春光堪醉客，庭除长见好花开。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "070fe93e1ac4730595e95340d1bffd37",
        "title": "湘浦有怀",
        "author": "李咸用",
        "content": "鸿雁哀哀背朔方，余霞倒影画潇湘。\n长汀细草愁春浪，侬家本是持竿者，为爱明时入帝乡。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "905ef0430119befa15f72db208d5ec94",
        "title": "题陈处士山居",
        "author": "李咸用",
        "content": "莲绕闲亭柳绕池，蝉吟暮色一枝枝。\n未逢皇泽搜遗逸，樵童牧竖劳相问，岩穴从来出帝师。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "90e766e0283d35e20943ce1ec0ec252a",
        "title": "和蒋进士秋日",
        "author": "李咸用",
        "content": "晚雨霏微思杪秋，不堪才子尚羁游。\n尘随别骑东西急，男儿但得功名立，纵是深恩亦易酬。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "999a3681ce27d192b449410b3eabfa27",
        "title": "陈正字山居",
        "author": "李咸用",
        "content": "一叶闲飞斜照裏，江南仲蔚在蓬蒿。\n天衢云险驽骀蹇，此中即是神仙地，引手何妨一钓鳌。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "edde3d5be37f7e591301c1831e4aa46e",
        "title": "与刘三礼陈孝廉言志",
        "author": "李咸用",
        "content": "真宰无私造化均，年年分散月中春。\n皆期早蹑青云路，大须审固穿杨箭，莫遣参差鬓雪新。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "736a03e7eee27149f0cfc91d82313c97",
        "title": "秋日送严湘侍御归京",
        "author": "李咸用",
        "content": "蟾影珪圆湖始波，楚人相别恨偏多。\n知君有路升霄汉，谁听宁戚敲牛角，月落星稀一曲歌。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "294b8afe4ee2671a3f990543bb2052c9",
        "title": "题王处士山居",
        "author": "李咸用",
        "content": "云木沉沉夏亦寒，此中幽隐几经年。\n无多别业供王税，干戈猬起能高卧，只个逍遥是谪仙。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "b136c318d21a9f2faeb8cec43e8c7255",
        "title": "谢所知",
        "author": "李咸用",
        "content": "狂歌狂舞慰风尘，心下多端亦懒言。\n早是乱离轻岁月，却愧此时叨厚遇，他年何以报深恩。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "36c12b4a45add886f0b34697bb77d7c4",
        "title": "秋望",
        "author": "李咸用",
        "content": "云阴惨澹柳阴稀，游子天涯一望时。\n风闪雁行疏又密，未达谁能多叹息，尘埃争损得男儿。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "19275e8477af2a28807816b5a58de895",
        "title": "送谭孝廉赴举",
        "author": "李咸用",
        "content": "鼓鼙声裏寻诗礼，戈戟林间入镐京。\n好事尽从难处得，吾道近来稀后进，善开金口答公卿。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "083d0f7af39c35e68b885855a809f418",
        "title": "途中逢友人",
        "author": "李咸用",
        "content": "大道将穷阮籍哀，红尘深翳步迟回。\n皇天有意自寒暑，相逢且快眼前事，莫厌狂歌酒百杯。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "2d36c73784179a3ef0bec596f8a2985d",
        "title": "和人湘中作",
        "author": "李咸用",
        "content": "湘川湘岸两荒凉，孤雁号空动旅肠。\n一棹寒波思范蠡，不及东流趋广汉，臣心日夜与天长。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "85aa678f56c9a83dfdad4f7ce4f088e2",
        "title": "赠陈望尧",
        "author": "李咸用",
        "content": "若说精通事艺长，词人争及孝廉郎。\n秋萤短焰难盈案，明时公道还堪信，莫遣锥锋久在囊。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "6f92be918a7ef41b7291e42b2264f606",
        "title": "宿渔家",
        "author": "李咸用",
        "content": "促杼声繁萤影多，江边秋兴独难过。\n云遮月桂几枝恨，陶家壁上精灵物，风雨未来终是梭。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "28198fb5b52f7b4006fb80776ea7eaf5",
        "title": "旅馆秋夕",
        "author": "李咸用",
        "content": "牢落生涯在水乡，只思归去泛沧浪。\n秋风萤影随高柳，若教名路无知己，匹马尘中是自忙。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "4b64b1626abf75010a2ec54eff943d40",
        "title": "悼范摅处士",
        "author": "李咸用",
        "content": "家在五云溪畔住，身游巫峡作閒人。\n安车未至柴关外，到头积善成何事，天地茫茫秋又春。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "2f9c61669b65db7ed306819eff52433e",
        "title": "送人",
        "author": "李咸用",
        "content": "一轴烟花满口香，诸侯相见肯相忘。\n未闻珪璧为人弃，眼前多少难甘事，自古男儿当自强。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "2cab60217133ff3855ee1589ba55b55d",
        "title": "春暮途中",
        "author": "李咸用",
        "content": "细雨如尘散暖空，数峰春色在云中。\n须知触目皆成恨，谁能会得干坤意，九土枯荣自不同。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "0155bb02b6b15943b2bc1cf27901ddbc",
        "title": "题陈正字林亭",
        "author": "李咸用",
        "content": "晓烟轻翠拂帘飞，黄叶飘零弄所思。\n正是低摧吾道日，赖有平原怜贱子，满亭山色惜吟诗。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "176152d65c05b85bd0df06d6ca2ea6db",
        "title": "送从兄入京",
        "author": "李咸用",
        "content": "柳转春心梅艳香，相看江上恨何长。\n多情流水引归思，云帆高挂一挥手，目送烟霄雁断行。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "1bc37830e20404e130734eb9822ddb27",
        "title": "秋夕书怀寄所知",
        "author": "李咸用",
        "content": "秋萤一点雨中飞，独立黄昏思所知。\n三岛路遥身汩没，不向故人言此事，异乡谁更念栖迟。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "5675f9140643e91b6d5286d23da66ee1",
        "title": "酬进士秦颙若",
        "author": "李咸用",
        "content": "莺默平林燕别轩，相逢相笑话生前。\n低飞旅恨看霜叶，何劳怅望风雷便，且混鱼龙黩武年。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "6c3ccbfa777122c109ca592217d743ce",
        "title": "山中夜坐寄故里友生",
        "author": "李咸用",
        "content": "辗转檐前睡不成，一床山月竹风清。\n虫声促促催乡梦，可怜任永真坚白，净洗双眸看太平。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "2213cf78cf20d29704aba4978ae74b49",
        "title": "物情",
        "author": "李咸用",
        "content": "谁分万类二仪间，禀性高卑各自然。\n野鹤不栖葱蒨树，成是败非如赋命，更教何处认愚贤。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "fd273c25b6ddd1351a5ce87c8ed3a229",
        "title": "金谷园",
        "author": "李咸用",
        "content": "石家旧地聊登望，宠辱从兹信可惊。\n鸟度野花迷锦障，多积黄金买刑戮，千秋成得绿珠名。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "36189499479ce1879ce31ca446085157",
        "title": "投所知",
        "author": "李咸用",
        "content": "手欠东堂桂一枝，家书不敢便言归。\n挂檐晚雨思山阁，谁能借与抟扶势，万里飘飘试一飞。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "19a0c0d39e03e3b1fb2aa435040c474e",
        "title": "赠友弟",
        "author": "李咸用",
        "content": "萤焰烧心雪眼劳，未逢佳梦见三刀。\n他时讵有盐梅味，谁能终岁摇赪尾，唯唯洋洋向碧涛。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "ca8617e775b9fa1bd387ff018986679a",
        "title": "春日喜逢乡人刘松",
        "author": "李咸用",
        "content": "故人不见五春风，异地相逢岳影中。\n旧业久抛耕钓侣，莫把少年愁过日，一尊须对夕阳空。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "d90471c72edd79d18914ef3a68201e49",
        "title": "夏日别余秀才",
        "author": "李咸用",
        "content": "岳麓云深麦雨秋，满倾杯酒对湘流。\n沙边细柳牵行色，镜机冲漠非吾事，自要青云识五侯。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "7ba7b892d78b93631ef6f8c6f2ff29ff",
        "title": "庐陵九日",
        "author": "李咸用",
        "content": "菊花山在碧江东，冷酒清吟兴莫穷。\n四十三年秋裏过，竟日开门无客至，笛声迢递夕阳中。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "3cabf800c6bd5930f27522126ccca622",
        "title": "和人游东林",
        "author": "李咸用",
        "content": "一从张野卧云林，胜概谁人更解寻。\n黄鸟不能言往事，始欲共君重怅望，紫霄峰外日沉沉。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "f5556f5b1853bac9aa3e936e154a5ec4",
        "title": "和彭进士秋日游靖居山寺",
        "author": "李咸用",
        "content": "秋山入望已无尘，况得閒游谢事频。\n问着尽能言祖祖，自笑未曾同逸步，终非宗炳社中人。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "ed37e19758228c75a7f43ebab9548ce0",
        "title": "和彭进士感怀",
        "author": "李咸用",
        "content": "人生谁肯便甘休，遇酒逢花且共游。\n若向云衢陪骥尾，四海英雄多独断，不知何者是长筹。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "5a928aaa9154665c15fc2c768d6eaa15",
        "title": "寄题从兄坤载村居",
        "author": "李咸用",
        "content": "邻并无非樵钓者，庄生物论宛然齐。\n雨中寒树愁鸱立，覆巢破卵方堪惧，取次梧桐凤且栖。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "a04cab3708f5e6bde63dd1224434355e",
        "title": "送黄宾于赴举",
        "author": "李咸用",
        "content": "秋风昨夜满潇湘，衰柳残蝉思客肠。\n早是乱来无胜事，渔父不须探去意，一枝春褭月中央。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "be925c642905d2ea11df81dda676baf4",
        "title": "冬日喜逢吴价",
        "author": "李咸用",
        "content": "垂杨烟薄井梧空，千里游人驻断蓬。\n志意不因多事改，穷达他年如赋命，且陶真性一杯中。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "4c526d51e1f2448fb144cd3496a76063",
        "title": "题刘处士居",
        "author": "李咸用",
        "content": "压破岚光半亩余，竹轩兰砌共清虚。\n泉经小槛声长急，干戈谩道因天意，渭水高人自钓鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "fb5247c23fd3ac64b3c60f767068aaac",
        "title": "送李尊师归临川",
        "author": "李咸用",
        "content": "蟠桃一别几千春，谪下人间作至人。\n尘外烟霞吟不尽，辞我麻姑山畔去，蔡经踪迹必相亲。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "a3618b10c77ed89aa6f2d8a2473efbc4",
        "title": "投知",
        "author": "李咸用",
        "content": "西望长安路几千，迟回不为别家难。\n酌量才地心虽动，嘶风重诉牵盐耻，伯乐何妨转眼看。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "57c4acad3d65e25c64c4d3f7e6dc5283",
        "title": "吴处士寄香兼劝入道",
        "author": "李咸用",
        "content": "谢寄精专一捻香，劝予朝礼仕虚皇。\n须知十极皆臣妾，但居平易俟天命，便是长生不死乡。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "b3696a7a910379e6832a33e173a6ad9f",
        "title": "草虫",
        "author": "李咸用",
        "content": "如缲如织暮eV々，应节催年使我愁。\n行客语停孤店月，须付画堂兰烛畔，歌怀醉耳两悠悠。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "08043b1ea39ca830f36fbc7bb1ebbb23",
        "title": "咏柳",
        "author": "李咸用",
        "content": "日近烟饶还有意，东垣西掖几千株。\n牵仍别恨知难尽，天应绣出繁华景，处处茸丝惹路衢。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "96c12e3a77b7ca7f3301a86e00773ff1",
        "title": "寄所知",
        "author": "李咸用",
        "content": "曾将俎豆为儿戏，争奈干戈阻素心。\n遁去不同秦客逐，从道趣时身计拙，如非所好肯开襟。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "899ce48afe3775dc5d1cf3b2cfad9a5e",
        "title": "雪",
        "author": "李咸用",
        "content": "上帝无私意甚微，欲教霖雨更光辉。\n也知出处花相似，高楼四望吟魂敛，却忆明皇月殿归。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "54fd33fb4a652f9a0b17b1082a8645b8",
        "title": "绯桃花",
        "author": "李咸用",
        "content": "茫茫天意为谁留，深染夭桃备胜游。\n未醉已知醒后忆，何事梨花空似雪，也称春色是悠悠。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "a4c964b77fda48642ab796778a917699",
        "title": "同友人秋日登庾楼",
        "author": "李咸用",
        "content": "兰摧菊暗不胜秋，倚着高楼思莫收。\n六代风光无问处，欲学仲宣知是否，臂弓腰剑逐时流。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "cedba12305fbb864d3348d3ca0edb5dc",
        "title": "和人咏雪",
        "author": "李咸用",
        "content": "轻轻玉迭向风加，襟袖谁能认六葩。\n高岫人迷千尺布，公子樽前流远思，不知何处客程赊。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "01de5e4c1194ced36aaf62c02c182c56",
        "title": "和友人喜相遇十首",
        "author": "李咸用",
        "content": "为儒自愧已多年，文赋歌诗路不专。\n肯信披沙难见宝，且固初心希一试，箭穿正鹄岂无缘。\n揣情摩意已无功，只把篇章助国风。\n宋玉谩夸云雨会，难世好居郊野地，出门常喜与人同。\n惠子休惊学五车，沛公方起斩长蛇。\n六雄互欲吞诸国，人生心口宜相副，莫使尧阶草势斜。\n不傍江烟访所思，更应无处展愁眉。\n数杯竹阁花残酒，非穷非达非高尚，冷笑行藏只独知。\n闲吟闲坐道相应，远想南华亦自矜。\n抛掷家乡轻似梦，唯仗十篇金玉韵，此中高旨莫阶升。\n已向丘门老此躯，可堪空作小人儒。\n吟中景象千般有，短衣宁倦重修谒，谁识高阳旧酒徒。\n松桂寒多众木分，轻浮如叶自纷纭。\n韶咸古曲教谁爱，相逢莫厌杯中酒，同醉同醒只有君。\n还淳反朴已难期，依德依仁敢暂违。\n寡欲自应刚正立，年纪少他蘧伯玉，幸因多难早知非。\n麻衣未识帝城尘，四十为儒是病身。\n有恨不关衔国耻，一种爱闲闲不得，混时行止却应真。\n任说天长海影沈，友朋情比未为深。\n唯应乐处无虚日，他年有要玄珠者，赤水萦纡试一寻。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "7d6de473b04e49e0ff2b23e173ff8a1b",
        "title": "依韵修睦上人山居十首",
        "author": "李咸用",
        "content": "生身便在乱离间，遇柳寻花作么看。\n老去转谙无是事，覆载我徒争会得，大鹏飞尚未知宽。\n云泉日日长松寺，丝管年年细柳营。\n静躁殊途知自识，若见净名居士语，逍遥全不让庄生。\n莫言天道终难定，须信人心尽自轻。\n宣室三千虽有恨，不是不同明主意，懒将唇舌与齐烹。\n不论轩冕及渔樵，性与情违渐渐遥。\n季子祸从怜富贵，好学尧民偎舜日，短裁孤竹理云韶。\n春风春雨一何频，望极空江觉损神。\n莺有来由重入谷，赖是水乡樗栎贱，满炉红焰且相亲。\n三十年来要自观，履春冰恐未为难。\n自于南国同埋剑，多惭幸住匡山下，偷得秾岚坐卧看。\n畹兰未必因香折，湖象多应为齿焚。\n兼济直饶同巨楫，闲凭竹轩游子过，替他愁见日西曛。\n何事深山啸复歌，短弓长剑不如他。\n且图青史垂名稳，人生若得逢尧舜，便是巢由亦易过。\n太玄太易小窗明，古义寻来醉复醒。\n西伯纵逢头已白，此景得閒闲去得，人间无事不曾经。\n壮气虽同德不同，项王何似王江东。\n乡歌寂寂荒丘月，吟君十首山中作，方觉多端总是空。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "5c1af444c20115c4517f322f57ada947",
        "title": "同友生春夜闻雨",
        "author": "李咸用",
        "content": "春雨三更洗物华，乱和丝竹响豪家。\n滴繁知在长条柳，此时童叟浑无梦，为喜流膏润谷芽。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "fa281bfc8e307b62cd5d525dd62ad19a",
        "title": "同友生题僧院杜鹃花",
        "author": "李咸用",
        "content": "若比众芳应有在，难同上品是中春。\n牡丹为性疏南国，鹤林太盛今空地，莫放枝条出四邻。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "91781a96812fb1ee63520ab141de54cc",
        "title": "春日题陈正字林亭",
        "author": "李咸用",
        "content": "周回胜异似仙乡，稍减愁人日月长。\n幕绕虚檐高岫色，南北近来多少事，数声横笛怨斜阳。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "70fc4580924149fdb3566b74c91353bd",
        "title": "送河南韦主簿归京",
        "author": "李咸用",
        "content": "岩风爱日泪阑干，去住情途各万端。\n世乱敢言离别易，见说满朝亲友在，肯教憔悴出长安。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "b5eb108d305e2a6a9d3b1572bbac2ac8",
        "title": "喻道",
        "author": "李咸用",
        "content": "汉武秦皇漫苦辛，那思俗骨本含真。\n不知流水潜催老，长生客待仙桃饵，月裏婵娟笑煞人。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    },
    {
        "uuid": "b01a788be995eb5b76522414938845e3",
        "title": "山中",
        "author": "李咸用",
        "content": "一簇烟霞荣辱外，秋山留得傍檐楹。\n朝钟暮鼓不到耳，寻思阮籍当时意，岂是途穷泣利名。",
        "dynasty": "唐",
        "collection_info": {
            "collection": "御定全唐诗",
            "volume": "卷六百四十六"
        }
    }
]