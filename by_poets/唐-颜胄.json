[
    {
        "uuid": "8e23309e8fc0c4a18646974ecf947a22",
        "title": "适思",
        "author": "颜胄",
        "content": "芳岁不我与，飒然凉风生。\n繁华扫地歇，蟋蟀充堂鸣。\n感物增忧思，奋衣出游行。\n行值古墓林，白骨下纵横。\n田竖鞭髑髅，村童扫精灵。\n精灵无奈何，像设安所荣。\n石人徒瞑目，表柱烧无声。\n试读碑上文，乃是昔时英。\n位极君诏葬，勋高盈忠贞。\n宠终禁樵采，立嗣修坟茔。\n运否前政缺，羣盗多蚊䖟。\n即此丘壠坏，铁心为霑缨。\n当其崇树日，岂意侵夺併。\n冥漠生变故，凄凉结幽明。\n悲端岂自我，外物纷相萦。\n所适非所见，前登江上城。\n倚楼临绿水，一望解伤情。",
        "dynasty": "唐",
        "collection_info": null
    },
    {
        "uuid": "1fa3b205f06e092ee92be7d9b83c5051",
        "title": "适思",
        "author": "颜胄",
        "content": "芳岁不我与，飒然凉风生。\n繁华扫地歇，蟋蟀充堂鸣。\n感物增忧思，奋衣出游行。\n行值古墓林，白骨下纵横。\n田竖鞭髑髅，村童扫精灵。\n精灵无奈何，像设安所荣。\n石人徒瞑目，表柱烧无声。\n试读碑上文，乃是昔时英。\n位极君诏葬，勋高盈忠贞。\n宠终禁樵采，立嗣修坟茔。\n运否前政缺，群盗多蚊虻。\n即此丘垄坏，铁心为沾缨。\n当其崇树日，岂意侵夺并。\n冥漠生变故，凄凉结幽明。\n悲端岂自我，外物纷相萦。\n所适非所见，前登江上城。\n倚楼临绿水，一望解伤情。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十六"
        }
    }
]