[
    {
        "title": "八声甘州 有干坤、清气入诗脾",
        "author": "周济川",
        "content": "有干坤、清气入诗脾，随龙散神仙。\n蘸西湖和墨，长空为纸，几度诗圆。\n消得宫妃捧砚，夜烛照金莲。\n试问隔屏坐，谁后谁先。\n长是花香柳色，更风清月白，天入吟笺。\n自霞觞误覆，谪下玉皇边。\n笑随归、山中随隐，且醉拼、斗酒写新篇。\n天应笑，呼来时后，记上襟船。",
        "dynasty": "宋",
        "collection_info": null
    }
]