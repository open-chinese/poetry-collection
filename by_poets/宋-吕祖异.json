[
    {
        "uuid": "49381d166a4a76f2486ff6f5e07e6d38",
        "title": "呈孙元素",
        "author": "吕祖异",
        "content": "匹马先来破晓云，千章乔本翠缤纷。\n山围道院窗窗见，泉出丹池处处分。\n酒好便能浇磈磊，饭香何必御羶荤。\n明朝又踏红尘去，多羡烟霞总属君。",
        "dynasty": "宋",
        "collection_info": null
    },
    {
        "uuid": "38df8b6e087fa6cefa88f067ed5aecba",
        "title": "重游洞庭",
        "author": "吕祖异",
        "content": "重来洞庭野，往事付行云。\n乐奏思黄帝，珠寒讶鄂君。\n朝廷用儒术，兵甲洗妖氛。\n好在胸中策，堂堂整六军。",
        "dynasty": "宋",
        "collection_info": null
    }
]