[
    {
        "uuid": "a3035bf80a4703b6fb370a873598edd6",
        "title": "别弟",
        "author": "冯友仁",
        "content": "十里河桥蔓草青，片帆瞬息短长亭。\n不禁又作天涯客，愁覩郊原有鹡鸰。\n。",
        "dynasty": "唐",
        "collection_info": null
    },
    {
        "uuid": "2df2b092196eca8cb20615f2a1f3948f",
        "title": "题诗壁上",
        "author": "冯友仁",
        "content": "呼号三谏信言难，义利分明一念间。\n莫谓求名沽世誉，清风千古首阳山。",
        "dynasty": "唐",
        "collection_info": null
    },
    {
        "uuid": "eeab98699ae377809f8f056ab85251cb",
        "title": "寄弟",
        "author": "冯友仁",
        "content": "义心既重利心轻，分异何乖手足情。\n糗饭自饴虞舜乐，采薇独守伯夷清。\n析居不忍从亲令，退逊甘当矫世名。\n贤弟晨昏勤定省，莫因流落念而兄。\n（《坚瓠己集》卷四。\n）。",
        "dynasty": "唐",
        "collection_info": null
    }
]