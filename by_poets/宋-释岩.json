[
    {
        "uuid": "8a0ef66daf9ce0b53edf7c65d8a45d6c",
        "title": "偈",
        "author": "释岩",
        "content": "干坤肃静，海晏河清。\n风不鸣条，雨不破块。\n春生夏长，秋收冬藏。",
        "dynasty": "宋",
        "collection_info": null
    },
    {
        "uuid": "8b61468ffbeedcede95981489269a7e9",
        "title": "偈五首  其一",
        "author": "释岩",
        "content": "雨后鸠鸣，山前麦熟。\n何处牧儿，骑牛笑相逐。\n莫把短笛横吹，风前一曲两曲。",
        "dynasty": "宋",
        "collection_info": null
    },
    {
        "uuid": "bd0bec62fa2016787b3e94b10d8b1937",
        "title": "偈五首  其二",
        "author": "释岩",
        "content": "衲僧现前三昧，释迦老子不会。\n住世四十九年，说得天花乱坠。\n争似饥餐渴饮，展脚堂中打睡。",
        "dynasty": "宋",
        "collection_info": null
    },
    {
        "uuid": "f9782eca5d824322a25dae880d42dc6d",
        "title": "偈五首  其三",
        "author": "释岩",
        "content": "诸人知处，山僧尽知。\n山僧知处，诸人不知。\n头上是天，脚下是地。",
        "dynasty": "宋",
        "collection_info": null
    },
    {
        "uuid": "3b21077624a98181a2e66eafb549c20b",
        "title": "偈五首  其四",
        "author": "释岩",
        "content": "一境谁相到，翛然绝点尘。\n天花莫狼藉，吾匪解空人。",
        "dynasty": "宋",
        "collection_info": null
    },
    {
        "uuid": "684b8240ec1d8fbc3b5edfe54f2fc9ad",
        "title": "偈五首  其五",
        "author": "释岩",
        "content": "樵夫跣足下层峦，大笑渔翁溪上寒。\n山色横担鄽市去，家家门底透长安。",
        "dynasty": "宋",
        "collection_info": null
    }
]