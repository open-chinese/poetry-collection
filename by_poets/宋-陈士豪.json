[
    {
        "uuid": "965d372537e822bff627d15438080841",
        "title": "沁园春 把酒西湖",
        "author": "陈士豪",
        "content": "把酒西湖，问梅一笑，为谁试花。\n有淡庵人品，精忠许国，文昌地位，清白传家。\n鸾检封芝，麟符剖竹，立马嘶风催戍瓜。\n从今好，听夜郎江上，谯鼓喧歈。\n雌堂玉暖吴娃。\n向燕寝香中早放衙。\n但一麾十里，风清画戟，五溪六诏、云拥高牙。\n褒玺疏荣，锋车趣召，万寿杯中色翠霞。\n何须更，问武陵玉屑，勾漏丹砂。",
        "dynasty": "宋",
        "collection_info": null
    }
]