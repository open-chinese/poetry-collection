[
    {
        "uuid": "0c075ead32ac798faf2e43ef0d80f826",
        "title": "青玉案 烟浓水淡荷香浅",
        "author": "倪翼周",
        "content": "烟浓水淡荷香浅。\n近翠幕、闻弦管。\n逸气棱层冲碧汉。\n绝无风骨，炼成铅鼎，未许童颜换。\n长门深锁文君院。\n前度蛮笺泪痕满。\n为问乘槎人不远。\n只消丹桂，一枝分付，早早随伊愿。",
        "dynasty": "宋",
        "collection_info": null
    },
    {
        "uuid": "a8be174f4389618b34d61d0786c8f82f",
        "title": "青玉案 四时令节惟重九",
        "author": "倪翼周",
        "content": "四时令节惟重九。\n况此日、逢佳偶。\n金菊已花杯有酒。\n瑶池宴罢，一枝斜插，好作渊朋友。\n翠眉淡淡匀宫柳。\n比似年时更清瘦。\n双绾带儿新结就。\n长情恩爱，随家俭约，素与君同寿。",
        "dynasty": "宋",
        "collection_info": null
    },
    {
        "uuid": "70a6d7eaa9cd3ff1c5ac8d5c5ca80be9",
        "title": "青玉案 熏风解尽吾民愠",
        "author": "倪翼周",
        "content": "熏风解尽吾民愠。\n正蓬渚芳遍。\n昨夜商周生伊旦。\n从来仁者，仲尼称寿，更捧金杯劝。\n我有诗词三百卷。\n待留取、频频献。\n且看明年秋欲半。\n紫薇花下，绿槐阴外，天语颁新宴。",
        "dynasty": "宋",
        "collection_info": null
    },
    {
        "uuid": "04625a18931e06d2228d21cc8e60da7d",
        "title": "青玉案 熙春堂下花无数",
        "author": "倪翼周",
        "content": "熙春堂下花无数。\n红紫映、桃溪路。\n蝶往蜂来知几许。\n翠筠亭外，绿阳堤畔，时听娇莺语。\n绮筵罗列开樽俎。\n况总是、神仙侣。\n竞举笙歌持玉醑。\n介公眉寿，年年此日，常与花为主。",
        "dynasty": "宋",
        "collection_info": null
    }
]