[
    {
        "uuid": "c5fba87a5af24d8cff902aa752756ab4",
        "title": "吴王城",
        "author": "吴居厚",
        "content": "吴王宫殿作飞尘，野鸟幽花各自春。\n料得寒溪暄笑日，也曾惊动武昌人。",
        "dynasty": "宋",
        "collection_info": null
    },
    {
        "uuid": "9d57fd691f1982e448144285762f7670",
        "title": "九曲亭",
        "author": "吴居厚",
        "content": "山上盘旋九曲亭，春江满目与天平。\n青苹白鹭渔家屋，几幅轻绡画得成。",
        "dynasty": "宋",
        "collection_info": null
    },
    {
        "uuid": "9d29b7c6058971cbebf54c6bc06113b4",
        "title": "梅山二首  其一",
        "author": "吴居厚",
        "content": "寻溪小径多盘诘，车马初来路欲迷。\n千古英雄汉天子，桑麻今已遍标题。",
        "dynasty": "宋",
        "collection_info": null
    },
    {
        "uuid": "a62575a87943c1a8f71a9e6ed31e6594",
        "title": "梅山二首  其二",
        "author": "吴居厚",
        "content": "连云绝壁山无路，溅石潺湲水有花。\n试问昔时畬粟麦，何如今日种桑麻。",
        "dynasty": "宋",
        "collection_info": null
    },
    {
        "uuid": "9b1f4b1093363ac125798230bf7a3bb1",
        "title": "与部使同游司空山",
        "author": "吴居厚",
        "content": "王官身已达，所悦多纷华。\n区区朝与市，轻暖事穷奢。\n我公味冲澹，止乐山水嘉。\n肩舆靡厌寻，谢兴无津涯。\n杖藜适意游，野径穿迂斜。\n回忆挂冠时，息此避喧譁。\n骨相有神仙，得道成全家。\n遗蹟富览观，高步凌烟霞。\n静中白日长，玉宇清风赊。\n睹兹神圣蹟，喟然兴叹嗟。",
        "dynasty": "宋",
        "collection_info": null
    },
    {
        "uuid": "314f1c79554650c3aa88478467eb9901",
        "title": "句",
        "author": "吴居厚",
        "content": "步寻斜径到寒溪。",
        "dynasty": "宋",
        "collection_info": null
    }
]