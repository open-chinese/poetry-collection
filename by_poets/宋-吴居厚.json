[
    {
        "uuid": "eafb1acad8298e7c3c5d2f9a9ad5649a",
        "title": "吴王城",
        "author": "吴居厚",
        "content": "吴王宫殿作飞尘，野鸟幽花各自春。\n料得寒溪暄笑日，也曾惊动武昌人。",
        "dynasty": "宋",
        "collection_info": null
    },
    {
        "uuid": "c508e694c8ec68e422640d8352ce5b17",
        "title": "九曲亭",
        "author": "吴居厚",
        "content": "山上盘旋九曲亭，春江满目与天平。\n青苹白鹭渔家屋，几幅轻绡画得成。",
        "dynasty": "宋",
        "collection_info": null
    },
    {
        "uuid": "75c9721b62ca19e43cfbdb77a87105ec",
        "title": "梅山二首  其一",
        "author": "吴居厚",
        "content": "寻溪小径多盘诘，车马初来路欲迷。\n千古英雄汉天子，桑麻今已遍标题。",
        "dynasty": "宋",
        "collection_info": null
    },
    {
        "uuid": "7a5090f76249a44138b6ac5987427d65",
        "title": "梅山二首  其二",
        "author": "吴居厚",
        "content": "连云绝壁山无路，溅石潺湲水有花。\n试问昔时畬粟麦，何如今日种桑麻。",
        "dynasty": "宋",
        "collection_info": null
    },
    {
        "uuid": "29d672485539818419de258b3a0b6f8d",
        "title": "与部使同游司空山",
        "author": "吴居厚",
        "content": "王官身已达，所悦多纷华。\n区区朝与市，轻暖事穷奢。\n我公味冲澹，止乐山水嘉。\n肩舆靡厌寻，谢兴无津涯。\n杖藜适意游，野径穿迂斜。\n回忆挂冠时，息此避喧譁。\n骨相有神仙，得道成全家。\n遗蹟富览观，高步凌烟霞。\n静中白日长，玉宇清风赊。\n睹兹神圣蹟，喟然兴叹嗟。",
        "dynasty": "宋",
        "collection_info": null
    },
    {
        "uuid": "174b78f06d9a624ed1b5323a2113aef2",
        "title": "句",
        "author": "吴居厚",
        "content": "步寻斜径到寒溪。",
        "dynasty": "宋",
        "collection_info": null
    }
]