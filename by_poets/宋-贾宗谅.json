[
    {
        "title": "长安上元",
        "author": "贾宗谅",
        "content": "雍国唯今夜，通衢嘉致新。\n朱楼万家月，芳树一城春。\n远近笙簧韵，往来车马尘。\n星移天欲晓，犹有未归人。",
        "dynasty": "宋",
        "collection_info": null
    },
    {
        "title": "渝南寒食",
        "author": "贾宗谅",
        "content": "异地逢寒食，客情谁与俦。\n心摇陇云下，身寄楚江头。\n落絮丝丝恨，飞花片片愁。\n东风似相念，终日倚扁舟。",
        "dynasty": "宋",
        "collection_info": null
    },
    {
        "title": "除夜阳口舟中",
        "author": "贾宗谅",
        "content": "一年节律今还尽，犹向天涯寄客舟。\n巫舍箫竽喧竹坞，渔家灯火傍沙洲。\n殷勤共敬新桃醒，弃废堪嗟旧历头。\n守岁通宵欲无寐，煎茶几啜渌瓷瓯。",
        "dynasty": "宋",
        "collection_info": null
    },
    {
        "title": "存目",
        "author": "贾宗谅",
        "content": "诗题：上元日驾幸太乙宫烧香首句：金銮晨动暖风微。",
        "dynasty": "宋",
        "collection_info": null
    }
]