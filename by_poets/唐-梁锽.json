[
    {
        "uuid": "037af50d6c7b2c60e0fcaa3b361b0101",
        "title": "天长节",
        "author": "梁锽",
        "content": "日月生天久，年年庆一迴。\n时平祥不去，寿远节长来。\n连吹千家笛，同朝百郡杯。\n愿持金殿镜，处处照遗才。",
        "dynasty": "唐",
        "collection_info": null
    },
    {
        "uuid": "8ae2e99048e7e2a5f953ccff7ae68d2e",
        "title": "长门怨",
        "author": "梁锽",
        "content": "妾命何偏薄，君王去不归。\n欲令遥见悔，楼上试春衣。\n空殿看人入，深宫羡鸟飞。\n翻悲因买赋，索镜照空辉。",
        "dynasty": "唐",
        "collection_info": null
    },
    {
        "uuid": "8ab2c8cb55df2a4b2d6607d78be8fd92",
        "title": "美人春卧",
        "author": "梁锽",
        "content": "妾家巫峡阳，罗幌寝兰堂。\n晓日临窗久，春风引梦长。\n落钗仍挂鬓，微汗欲消黄。\n纵使朦胧觉，魂犹逐楚王。",
        "dynasty": "唐",
        "collection_info": null
    },
    {
        "uuid": "7f7ea2470d2715e3d1d7a968397ff5d1",
        "title": "名姝咏",
        "author": "梁锽",
        "content": "阿娇年未多，弱体性能和。\n怕重愁拈镜，怜轻喜曳罗。\n临津双洛浦，对月两嫦娥。\n独有荆王殿，时时暮雨过。",
        "dynasty": "唐",
        "collection_info": null
    },
    {
        "uuid": "c5344ccd6e3a3097b415904d432d5cf2",
        "title": "艳女词",
        "author": "梁锽",
        "content": "露井桃花发，双双燕并飞。\n美人姿态裏，春色上罗衣。\n自爱频开镜，时羞欲掩扉。\n不知行路客，遥惹五香归。",
        "dynasty": "唐",
        "collection_info": null
    },
    {
        "uuid": "db48d350b2193ef041df1ce6170666ca",
        "title": "狷氏子",
        "author": "梁锽",
        "content": "杏梁初照日，碧玉后堂开。\n忆事临妆笑，春娇满镜台。\n含声歌扉举，顾影舞腰迴。\n别有佳期处，青楼客夜来。",
        "dynasty": "唐",
        "collection_info": null
    },
    {
        "uuid": "9c08775224c763aa45809cafe44107eb",
        "title": "戏赠歌者",
        "author": "梁锽",
        "content": "白皙歌童子，哀音绝又连。\n楚妃临扇学，卢女隔帘传。\n晓燕喧喉裏，春莺啭舌边。\n若逢汉武帝，还是李延年。",
        "dynasty": "唐",
        "collection_info": null
    },
    {
        "uuid": "fde15fcc3b09d321c06a427d5cc1449c",
        "title": "七夕泛舟",
        "author": "梁锽",
        "content": "云端有灵匹，掩映拂妆台。\n夜久应摇佩，天高响不来。\n片欢秋始展，残梦晓翻催。\n却怨填河鹊，留桥又不迴。",
        "dynasty": "唐",
        "collection_info": null
    },
    {
        "uuid": "ad173a3cad888b02ec6ddb3292aba825",
        "title": "崔驸马宅咏画山水扇",
        "author": "梁锽",
        "content": "画扇出秦楼，谁家赠列侯。\n小含吴剡县，轻带楚扬州。\n揜作山云暮，摇成陇树秋。\n坐来传与客，汉水又迴流。",
        "dynasty": "唐",
        "collection_info": null
    },
    {
        "uuid": "4f53cf08b59791321de062873498cdd1",
        "title": "观王美人海图障子",
        "author": "梁锽",
        "content": "宋玉东家女，常怀物外多。\n自从图渤海，谁为觅湘娥。\n白鹭栖脂粉，赪鲂跃绮罗。\n仍怜转娇眼，别恨一横波。",
        "dynasty": "唐",
        "collection_info": null
    },
    {
        "uuid": "4a7a7151eb47fcd3deb38f7fc8ae3b7a",
        "title": "闻百舌鸟",
        "author": "梁锽",
        "content": "百舌闻他郡，间关媚物华。\n敛形藏一叶，分响出千花。\n坐爱时褰幌，行藏或驻车。\n不须应独感，三载已辞家。",
        "dynasty": "唐",
        "collection_info": null
    },
    {
        "uuid": "29e2dcc9b87ef795479a88a58a085669",
        "title": "省试方士进恆春草",
        "author": "梁锽",
        "content": "东吴有灵草，生彼剡溪傍。\n既乱莓苔色，仍连菡萏香。\n掇之称远士，持以奉明王。\n北阙颜弥驻，南山寿更长。\n金膏徒骋妙，石髓莫矜良。\n倘使霑涓滴，还游不死方。",
        "dynasty": "唐",
        "collection_info": null
    },
    {
        "uuid": "36a48116a963583bfe445f134f05625b",
        "title": "代征人妻喜夫还",
        "author": "梁锽",
        "content": "征夫走马发渔阳，少妇含娇开洞房。\n千日废台还挂镜，数年尘面再新妆。\n春风喜出今朝户，明日虚眠昨夜床。\n莫道幽闺书信隔，还衣总是旧时香。",
        "dynasty": "唐",
        "collection_info": null
    },
    {
        "uuid": "544c290077a53a205fb4af0c189e854f",
        "title": "赠李中华",
        "author": "梁锽",
        "content": "莫向嵩山去，神仙多误人。\n不如朝魏阙，天子重贤臣。",
        "dynasty": "唐",
        "collection_info": null
    },
    {
        "uuid": "45a5948b8f7671265a7b15f4defe0ab6",
        "title": "句",
        "author": "梁锽",
        "content": "堂高凭上望，宅广乘车行。",
        "dynasty": "唐",
        "collection_info": null
    },
    {
        "uuid": "9a108ca630b20480684b15a2c2bc3114",
        "title": "天长节",
        "author": "梁锽",
        "content": "日月生天久，年年庆一回。\n时平祥不去，寿远节长来。\n连吹千家笛，同朝百郡杯。\n愿持金殿镜，处处照遗才。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零二"
        }
    },
    {
        "uuid": "e21bacb0d52a5771e79abf605bc3fda1",
        "title": "狷氏子",
        "author": "梁锽",
        "content": "杏梁初照日，碧玉后堂开。\n忆事临妆笑，春娇满镜台。\n含声歌扇举，顾影舞腰回。\n别有佳期处，青楼客夜来。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零二"
        }
    },
    {
        "uuid": "e1c31ee424d88d199a30671d65427edb",
        "title": "七夕泛舟",
        "author": "梁锽",
        "content": "云端有灵匹，掩映拂妆台。\n夜久应摇佩，天高响不来。\n片欢秋始展，残梦晓翻催。\n却怨填河鹊，留桥又不回。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零二"
        }
    },
    {
        "uuid": "cfe86ab67736df459c31cb5ce9ae7af4",
        "title": "崔驸马宅咏画山水扇",
        "author": "梁锽",
        "content": "画扇出秦楼，谁家赠列侯。\n小含吴剡县，轻带楚扬州。\n掩作山云暮，摇成陇树秋。\n坐来传与客，汉水又回流。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零二"
        }
    },
    {
        "uuid": "694b4b3861eb0c0c32abfd7592f070bf",
        "title": "省试方士进恒春草",
        "author": "梁锽",
        "content": "东吴有灵草，生彼剡溪傍。\n既乱莓苔色，仍连菡萏香。\n掇之称远士，持以奉明王。\n北阙颜弥驻，南山寿更长。\n金膏徒骋妙，石髓莫矜良。\n倘使沾涓滴，还游不死方。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零二"
        }
    },
    {
        "uuid": "948225e43eac42e28584bb4691894e14",
        "title": "代征人妻喜夫还",
        "author": "梁锽",
        "content": "征夫走马发渔阳，少妇含娇开洞房。\n千日废台还挂镜，莫道幽闺书信隔，还衣总是旧时香。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零二"
        }
    },
    {
        "uuid": "d8ec9cd1423a9c7f161cc09afba55567",
        "title": "句",
        "author": "梁锽",
        "content": "堂高凭上望，宅广乘车行。\n（《咏郭令公宅》。\n见《封氏闻见记》）",
        "dynasty": "唐",
        "collection_info": {
            "collection": "御定全唐诗",
            "volume": "卷二百零二"
        }
    }
]