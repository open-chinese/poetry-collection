[
    {
        "uuid": "78721cdf3f9626ef69e2c2645b0f4f52",
        "title": "水调歌头 明月双溪上",
        "author": "陈敷",
        "content": "明月双溪上，胜景号金华。\n当年此夕，多少鸾凤杂云霞。\n共拥飘飖倦伯，来作人间英杰，王谢旧名家。\n纶绋妙文采，帷幄富忠嘉。\n圣天子，形梦寐。\n眷尤加。\n麒麟烟上早晚，丹陛听宣麻。\n鼎袖无穷勋业，岁岁熏风日永，萱秀北堂花。\n潋滟绮筵酒，寿算等胡沙。",
        "dynasty": "宋",
        "collection_info": null
    }
]