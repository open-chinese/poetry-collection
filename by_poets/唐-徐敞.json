[
    {
        "title": "月暎清淮流",
        "author": "徐敞",
        "content": "遥夜淮弥净，浮空月正明。\n虚无含气白，凝澹暎波清。\n见底深还浅，居高缺復盈。\n处柔知坎德，持洁表阴精。\n利物功难并，和光道已成。\n安流方利涉，应鉴此时情。",
        "dynasty": "唐",
        "collection_info": null
    },
    {
        "title": "圆灵水镜",
        "author": "徐敞",
        "content": "浮光上东洛，杨彩满圆灵。\n明灭沦江水，盈虚逐砌蓂。\n不分沙岸白，偏照海山清。\n练色临窗牖，蟾光霭户庭。\n成轮疑璧影，初魄类弓形。\n远近凝清质，娟娟出众星。",
        "dynasty": "唐",
        "collection_info": null
    },
    {
        "title": "虹藏不见",
        "author": "徐敞",
        "content": "迎冬小雪至，应节晚虹藏。\n玉气徒成象，星精不散光。\n美人初比色，飞鸟罢呈祥。\n石涧收晴影，天津失彩梁。\n霏霏空暮雨，杳杳暎残阳。\n舒卷应时令，因知圣历长。",
        "dynasty": "唐",
        "collection_info": null
    },
    {
        "title": "白露为霜",
        "author": "徐敞",
        "content": "早寒青女至，零露结为霜。\n入夜飞清景，凌晨积素光。\n驷星初皙皙，葭菼復苍苍。\n色冒沙滩白，威加木叶黄。\n鲜辉袭纨扇，杀气掩干将。\n葛屦那堪履，徒令君子伤。",
        "dynasty": "唐",
        "collection_info": null
    },
    {
        "title": "赋得金茎露",
        "author": "徐敞",
        "content": "武帝贵长生，延年饵玉英。\n铜盘贮珠露，仙掌抗金茎。\n拂曙氛埃敛，凌空沆瀣清。\n岧嶤捧瑞气，巃嵸出宫城。\n势入浮云耸，形标霁色明。\n大君当御宇，何必去蓬瀛。",
        "dynasty": "唐",
        "collection_info": null
    },
    {
        "title": "月映清淮流",
        "author": "徐敞",
        "content": "遥夜淮弥净，浮空月正明。虚无含气白，凝澹映波清。\n见底深还浅，居高缺复盈。处柔知坎德，持洁表阴精。\n利物功难并，和光道已成。安流方利涉，应鉴此时情。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十九"
        }
    },
    {
        "title": "圆灵水镜",
        "author": "徐敞",
        "content": "浮光上东洛，扬彩满圆灵。明灭沦江水，盈虚逐砌蓂。\n不分沙岸白，偏照海山清。练色临窗牖，蟾光霭户庭。\n成轮疑璧影，初魄类弓形。远近凝清质，娟娟出众星。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十九"
        }
    },
    {
        "title": "虹藏不见",
        "author": "徐敞",
        "content": "迎冬小雪至，应节晚虹藏。玉气徒成象，星精不散光。\n美人初比色，飞鸟罢呈祥。石涧收晴影，天津失彩梁。\n霏霏空暮雨，杳杳映残阳。舒卷应时令，因知圣历长。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十九"
        }
    },
    {
        "title": "白露为霜",
        "author": "徐敞",
        "content": "早寒青女至，零露结为霜。入夜飞清景，凌晨积素光。\n驷星初晰晰，葭菼复苍苍。色冒沙滩白，威加木叶黄。\n鲜辉袭纨扇，杀气掩干将。葛屦那堪履，徒令君子伤。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十九"
        }
    },
    {
        "title": "赋得金茎露",
        "author": "徐敞",
        "content": "武帝贵长生，延年饵玉英。铜盘贮珠露，仙掌抗金茎。\n拂曙氛埃敛，凌空沆瀣清。岧峣捧瑞气，巃嵸出宫城。\n势入浮云耸，形标霁色明。大君当御宇，何必去蓬瀛。",
        "dynasty": "唐",
        "collection_info": {
            "collection": "御定全唐诗",
            "volume": "卷三百一十九"
        }
    }
]