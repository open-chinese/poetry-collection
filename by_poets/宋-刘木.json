[
    {
        "title": "酬卧云",
        "author": "刘木",
        "content": "美人隔云水，广永几千里。\n白日有没时，相思无穷已。\n夜雨翳灯花，凉风折窗纸。\n披衣不能寐，讵待闻鸡起。\n从来志士肠，高若雪山峙。\n岂不念摧折，藉此可凭恃。\n蔓草委地滋，孤松插天起。\n咸若知我深，赠言故及此。",
        "dynasty": "宋",
        "collection_info": null
    },
    {
        "title": "感怀",
        "author": "刘木",
        "content": "几度言归未得归，归心常切故山薇。\n人于愁处酒难着，春正好时花已稀。\n残日明池蝌蚪集，绿阴满院伯劳飞。\n浮生衮衮只如此，未必今朝悟昨非。",
        "dynasty": "宋",
        "collection_info": null
    }
]