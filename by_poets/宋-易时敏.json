[
    {
        "uuid": "c96d00812c2f24a754778878671ea34f",
        "title": "顾王遗址",
        "author": "易时敏",
        "content": "远树芊芊暮霭平，顾王曾此保孤城。\n雷封已并田同井，烟爨犹疑竈满营。\n当代貔貅谁削迹，芳春杜宇自呼名。\n黍离行迈应相似，倍感诗家咏嘆情。",
        "dynasty": "宋",
        "collection_info": null
    },
    {
        "uuid": "232a873d0afaae43e7e860894cfe7fd2",
        "title": "阳乐故城",
        "author": "易时敏",
        "content": "典午河山尚有名，兴从阳乐故城生。\n夕阳门巷丘墟久，春草池塘野水平。\n废堞栖乌啼夜月，闲壕留雁叫寒更。\n人民非处桃花在，一度东风一度荣。",
        "dynasty": "宋",
        "collection_info": null
    }
]