[
    {
        "uuid": "51fd30e89f744cb63524248da7ecc5ce",
        "title": "白鹤岩",
        "author": "赵与槟",
        "content": "六丁开两壁，不知始何年。\n中间一崆峒，可为几客延。\n我来拂石坐，倾耳听潺湲。\n古榕蔽天罅，一瀑穿峡悬。\n四时宿雨露，亭午饮虹烟。\n神公忽震怒，想将潜蛟鞭。\n至今空山惊，莽草连飞泉。\n宜调松琴操，更闻铁笛传。\n山僧避侬赋，饮溜枕苔眠。\n兴怀内讧日，鼎鼎百余年。",
        "dynasty": "宋",
        "collection_info": null
    }
]