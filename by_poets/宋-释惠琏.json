[
    {
        "uuid": "3ce0a47fb32b3d9cc990bd41a8a6f848",
        "title": "客愁",
        "author": "释惠琏",
        "content": "向来春兴自不浅，老去客愁还復深。\n半夜蜀禽呼梦破，柳风桃雨总关心。",
        "dynasty": "宋",
        "collection_info": null
    },
    {
        "uuid": "27ae9b34c65c772496913869487fbcee",
        "title": "古意",
        "author": "释惠琏",
        "content": "杏花枝头蛱蝶飞，似郎游冶忘归时。\n杏花落尽蛱蝶去，郎不归来向底嬉。",
        "dynasty": "宋",
        "collection_info": null
    },
    {
        "uuid": "1e4b53047393c20dbc4e445a25754319",
        "title": "别赵莘老",
        "author": "释惠琏",
        "content": "十里青山照眼，一篷疏雨催诗。\n记取江边作别，烟村梅子黄时。",
        "dynasty": "宋",
        "collection_info": null
    },
    {
        "uuid": "857587afea9929229cb58f7ba84647ad",
        "title": "书楶上人庵",
        "author": "释惠琏",
        "content": "雨余野禽声断续，清阴碧流遶茅屋。\n道人乞食晚未归，独向残阳淡云木。",
        "dynasty": "宋",
        "collection_info": null
    },
    {
        "uuid": "efa393d3c04e9ea708a23c026881e77f",
        "title": "野月",
        "author": "释惠琏",
        "content": "野月今宵满，小庭人共瞻。\n却愁人去后，残魄独窥檐。",
        "dynasty": "宋",
        "collection_info": null
    },
    {
        "uuid": "6cacff638655935437fabee926d98e42",
        "title": "多雨",
        "author": "释惠琏",
        "content": "尽道春多雨，伤摧花易空。\n不知春态度，尤在雨阴中。",
        "dynasty": "宋",
        "collection_info": null
    },
    {
        "uuid": "2360ed6a49b832c221934f095c43147b",
        "title": "舟行寒江曲港",
        "author": "释惠琏",
        "content": "扬帆出浦又入浦，转盼顺风还逆风。\n芦叶萧萧两岸合，蓼花细细一川红。\n鸥兼野鹜衝行棹，浪挟汀沙打卧篷。\n行李向来吾自决，漫将晴雨问渔翁。",
        "dynasty": "宋",
        "collection_info": null
    },
    {
        "uuid": "7aaf81aa6f8f9b59bca43807c0a277ef",
        "title": "梅花",
        "author": "释惠琏",
        "content": "梦断笛悲风渚，吹阑月淡烟村。\n空想暗香靓色，难招□□□魂。",
        "dynasty": "宋",
        "collection_info": null
    },
    {
        "uuid": "999d7514cbd5acf2bb96b34517c46c6a",
        "title": "句",
        "author": "释惠琏",
        "content": "瘦倚疏篁半出墙。",
        "dynasty": "宋",
        "collection_info": null
    }
]