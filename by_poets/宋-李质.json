[
    {
        "uuid": "65ccf38a25d30a3a24a414fdc295959b",
        "title": "艮岳百咏 艮岳",
        "author": "李质",
        "content": "势连坤轴近干冈，地首东维镇八方。\n江不风波山不险，子孙千亿寿无疆。",
        "dynasty": "宋",
        "collection_info": null
    },
    {
        "uuid": "f0844e3ff0fd68440dd542bf2d1321d9",
        "title": "艮岳百咏 介亭",
        "author": "李质",
        "content": "云栈横空入翠烟，跻攀端可蹑飞仙。\n介然独出诸山上，磊磊排衙石满前。",
        "dynasty": "宋",
        "collection_info": null
    },
    {
        "uuid": "c76c68f8b5547ada5b90267e5418e013",
        "title": "艮岳百咏 极目亭",
        "author": "李质",
        "content": "千里飞鸿坐上看，山川风月在凭栏。\n不知地占最高处，但觉恢恢天宇寛。",
        "dynasty": "宋",
        "collection_info": null
    },
    {
        "uuid": "576eedd5d6b07b62d2db43ef1ca09cac",
        "title": "艮岳百咏 圌山亭",
        "author": "李质",
        "content": "轩楹正在翠微中，欲雪云生四面峰。\n璀璨地铺红玛瑙，巑岏山耸碧芙蓉。",
        "dynasty": "宋",
        "collection_info": null
    },
    {
        "uuid": "b745620f38b6636d5b3a092753e1bdf1",
        "title": "艮岳百咏 跨云亭",
        "author": "李质",
        "content": "地高天近怯凭栏，下视浮云咫尺间。\n只怪轻雷起岩际，不知飞雨过前山。",
        "dynasty": "宋",
        "collection_info": null
    },
    {
        "uuid": "f403aad23e13fa74900c64e761efec79",
        "title": "艮岳百咏 半山亭",
        "author": "李质",
        "content": "凭高玉辇每从容，中路尝闻憩六龙。\n尘外有人如到此，便须行彻最高峰。",
        "dynasty": "宋",
        "collection_info": null
    },
    {
        "uuid": "57b0e1769eed02990bbcaa914e42db0e",
        "title": "艮岳百咏 萧森亭",
        "author": "李质",
        "content": "晓日玲珑宿雾开，四檐时有好风来。\n不应班竹林中见，却似松根琥珀堆。",
        "dynasty": "宋",
        "collection_info": null
    },
    {
        "uuid": "645fde9e7f50cc0fb9c3ae16d39318d7",
        "title": "艮岳百咏 麓云亭",
        "author": "李质",
        "content": "山下深林起白云，白云飞处断红尘。\n伴行直到高峰上，舒卷纵横不碍人。",
        "dynasty": "宋",
        "collection_info": null
    },
    {
        "uuid": "b8a01807ae179fb487bd665610676bf2",
        "title": "艮岳百咏 清赋亭",
        "author": "李质",
        "content": "四海熙熙万物和，太平廊庙只赓歌。\n欲追林下骚人意，却是临流得句多。",
        "dynasty": "宋",
        "collection_info": null
    },
    {
        "uuid": "c576f010052769a57de349efbf0fd4cb",
        "title": "艮岳百咏 散绮亭",
        "author": "李质",
        "content": "断虹飞雨过天涯，碧落浮云不復遮。\n明日阴晴真可卜，倚栏来此看余霞。",
        "dynasty": "宋",
        "collection_info": null
    },
    {
        "uuid": "91364527b46176071e827e0b977496ed",
        "title": "艮岳百咏 清斯亭",
        "author": "李质",
        "content": "天波万斛泻镕银，跨水横桥丽构新。\n但取真堪濯缨意，玉阶金阙本无尘。",
        "dynasty": "宋",
        "collection_info": null
    },
    {
        "uuid": "e6bbce1482a4f3ffd1400bb3c6e986cd",
        "title": "艮岳百咏 炼丹亭",
        "author": "李质",
        "content": "药炉龙虎正交驰，五色云生固济泥。\n凡骨欲逃三万日，君王曾赐一刀圭。",
        "dynasty": "宋",
        "collection_info": null
    },
    {
        "uuid": "63dcbd9de9f8dc43508cefdc5a3e886b",
        "title": "艮岳百咏 璇波亭",
        "author": "李质",
        "content": "水影摇晖动碧虚，日华凌乱上金铺。\n安知不是鲛人宝，往往渊中得美珠。",
        "dynasty": "宋",
        "collection_info": null
    },
    {
        "uuid": "f548d82de6f0e4a045d605e7da2f6d69",
        "title": "艮岳百咏 小隐亭",
        "author": "李质",
        "content": "古木回环石路横，居山初不在峥嵘。\n圣人天下藏天下，小隐聊为戏事名。",
        "dynasty": "宋",
        "collection_info": null
    },
    {
        "uuid": "aa997901254b2578c639588487243add",
        "title": "艮岳百咏 飞岑亭",
        "author": "李质",
        "content": "微云将雨洗层峦，石磴莓苔路屈盘。\n正是江南最佳处，仰看苍翠俯澄澜。",
        "dynasty": "宋",
        "collection_info": null
    },
    {
        "uuid": "e1f3eecfab3061f056f7f97b49c9dcf3",
        "title": "艮岳百咏 草圣亭",
        "author": "李质",
        "content": "落笔纵横走电光，近臣时得赐云章。\n龙盘凤翥皆天纵，渴骥惊蛇不足方。",
        "dynasty": "宋",
        "collection_info": null
    },
    {
        "uuid": "d158493ffd9fceef74ea46f645a75648",
        "title": "艮岳百咏 书隐亭",
        "author": "李质",
        "content": "吾皇圣学自天衷，载籍源流一一通。\n宵旰万机营四海，更将心醉六经中。",
        "dynasty": "宋",
        "collection_info": null
    },
    {
        "uuid": "882f9cc6c5d0a65f761a91dcde2bc7a2",
        "title": "艮岳百咏 高阳亭",
        "author": "李质",
        "content": "仙舟时倚碧溪湾，花外青旗映浅山。\n不醉阆风缘底事，要看豪饮似人间。",
        "dynasty": "宋",
        "collection_info": null
    },
    {
        "uuid": "021ab35872c97b16aca228cbf96bbe10",
        "title": "艮岳百咏 噰噰亭",
        "author": "李质",
        "content": "圣主从来不射生，池边羣雁恣飞鸣。\n成行却入云霄去，全似人间好弟兄。",
        "dynasty": "宋",
        "collection_info": null
    },
    {
        "uuid": "f4dab3468dce3a8d17ac76d7f62c872a",
        "title": "艮岳百咏 忘归亭",
        "author": "李质",
        "content": "玉景金霞长不夜，松篁泉石更留人。\n广寒宫殿秋偏好，待看林梢月色新。",
        "dynasty": "宋",
        "collection_info": null
    },
    {
        "uuid": "ec67b6e07944e93a9afd9944f175ef1a",
        "title": "艮岳百咏 八仙馆",
        "author": "李质",
        "content": "蟠桃初熟玉京春，圆屋如规户牖新。\n尽是瑶池高会客，岂容尘世饮中人。",
        "dynasty": "宋",
        "collection_info": null
    },
    {
        "uuid": "16288b0eca658083e8013eedd48335d1",
        "title": "艮岳百咏 环山馆",
        "author": "李质",
        "content": "峰峦回合耸云屏，岩霭溪光面面横。\n开户忽惊千仞翠，凭高方见九重城。",
        "dynasty": "宋",
        "collection_info": null
    },
    {
        "uuid": "cd586fe3180cc60ef8d73b11ea22b437",
        "title": "艮岳百咏 芸馆",
        "author": "李质",
        "content": "玉堂金马尽名儒，黄本牙籤付石渠。\n向此别藏三万卷，不忧中有蠧书鱼。",
        "dynasty": "宋",
        "collection_info": null
    },
    {
        "uuid": "4222b3cb2a9c81bfc6a010ce348a6c13",
        "title": "艮岳百咏 书馆",
        "author": "李质",
        "content": "莲烛词臣在外庭，青钱学士已登瀛。\n回廊屈曲随岩阜，挟策何妨取次行。",
        "dynasty": "宋",
        "collection_info": null
    },
    {
        "uuid": "4e2b14b55ccfefe46b8b44c61c8312ae",
        "title": "艮岳百咏 萧闲馆",
        "author": "李质",
        "content": "书草吹来种种香，好风移韵入松篁。\n丹台紫府无尘事，倚觉壶中日月长。",
        "dynasty": "宋",
        "collection_info": null
    },
    {
        "uuid": "79c567b924dc3496913bb9b1b1fd2153",
        "title": "艮岳百咏 漱琼轩",
        "author": "李质",
        "content": "浅碧分江入众山，山深无处不潺潺。\n开轩最近寒溪口，喷薄松风响佩环。",
        "dynasty": "宋",
        "collection_info": null
    },
    {
        "uuid": "8c3bcc223068ba1478ee748de2348422",
        "title": "艮岳百咏 书林轩",
        "author": "李质",
        "content": "甲乙森然尽宝书，校雠曾授鲁中儒。\n万几多暇时来此，玉轴牙籤自卷舒。",
        "dynasty": "宋",
        "collection_info": null
    },
    {
        "uuid": "f2a4886535c004acb27913858ea156da",
        "title": "艮岳百咏 云岫轩",
        "author": "李质",
        "content": "山上飞云片片轻，云山相似倚空明。\n从龙本合封中去，触石光从望处生。",
        "dynasty": "宋",
        "collection_info": null
    },
    {
        "uuid": "8dfdbade59cedcbb31c4415b0eedc939",
        "title": "艮岳百咏 梅池",
        "author": "李质",
        "content": "玉钿匀点鑑新磨，香逐风来水上多。\n应为横斜诗句好，故教疏影泻平波。",
        "dynasty": "宋",
        "collection_info": null
    },
    {
        "uuid": "a09e32d8760a448016bc6128be8a6b60",
        "title": "艮岳百咏 雁池",
        "author": "李质",
        "content": "暮天飞下一行行，浅渚平沙足稻粱。\n有此恩波好游泳，何须辛苦去衡阳。",
        "dynasty": "宋",
        "collection_info": null
    },
    {
        "uuid": "8963873287c9a3a197dd0ae4eccc1057",
        "title": "艮岳百咏 砚池",
        "author": "李质",
        "content": "黑云凌乱晓光凝，气接昆崙冷不冰。\n龙饼麝元皆御墨，游鱼吞却化鲲鹏。",
        "dynasty": "宋",
        "collection_info": null
    },
    {
        "uuid": "1ae0b5e7727bd9a26df2640357831f27",
        "title": "艮岳百咏 林华苑",
        "author": "李质",
        "content": "连云复道映楼台，茂苑奇花日日开。\n但得如春天一笑，芳菲何必晓风吹。",
        "dynasty": "宋",
        "collection_info": null
    },
    {
        "uuid": "0445bdeb6a100e0bf5ca64024700e305",
        "title": "艮岳百咏 绛霄楼",
        "author": "李质",
        "content": "翼瓦飞甍跨阆风，捲帘沧海日曈昽。\n佳时自有羣仙到，笑语云霞缥缈中。",
        "dynasty": "宋",
        "collection_info": null
    },
    {
        "uuid": "975265b35a682c8ffb091118820aadbd",
        "title": "艮岳百咏 倚翠楼",
        "author": "李质",
        "content": "梯空窗户半山间，滴滴岚光照画栏。\n六月火云挥汗日，云来唯觉石屏寒。",
        "dynasty": "宋",
        "collection_info": null
    },
    {
        "uuid": "eb7308ff5f89e6e59ad67696e5370cf2",
        "title": "艮岳百咏 奎文楼",
        "author": "李质",
        "content": "龙蟠鳌负出风云，镂玉填金圣制新。\n自与六经垂日月，更令羣目仰星辰。",
        "dynasty": "宋",
        "collection_info": null
    },
    {
        "uuid": "8d00b74f0c5a343cc4411b3dfcd7e26f",
        "title": "艮岳百咏 巢凤阁",
        "author": "李质",
        "content": "朝阳鸣处有亭梧，争似珠帘映绮疏。\n丹穴来仪听九奏，不妨于此长鹓鶵。",
        "dynasty": "宋",
        "collection_info": null
    },
    {
        "uuid": "6505b0727ff5c045d46c04c55cdb4fe9",
        "title": "艮岳百咏 竹冈",
        "author": "李质",
        "content": "苍云蒙密竹森森，无数新篁出翠林。\n已有凤山调玉律，正随天籁作龙吟。",
        "dynasty": "宋",
        "collection_info": null
    },
    {
        "uuid": "346a2f069e60aa0244876257ce68371c",
        "title": "艮岳百咏 梅岗",
        "author": "李质",
        "content": "阔连峰岭玉崔嵬，春逐阳和动地来。\n不似前村深雪裏，夜寒唯有一枝开。",
        "dynasty": "宋",
        "collection_info": null
    },
    {
        "uuid": "660bf5cb78a6d0fa0f6acf08b9a6ce1f",
        "title": "艮岳百咏 万松岭",
        "author": "李质",
        "content": "苍苍森列万株松，终日无风亦自风。\n白鹤来时清露下，月明天籁满秋空。",
        "dynasty": "宋",
        "collection_info": null
    },
    {
        "uuid": "9e9f6749f94fc7eae1cdc17a363a1325",
        "title": "艮岳百咏 蟠桃岭",
        "author": "李质",
        "content": "不到瑶台白玉京，海中仙果但闻名。\n何人为报西王母，岭上如今种已成。",
        "dynasty": "宋",
        "collection_info": null
    },
    {
        "uuid": "208ac335b66a2a437967942a48e6a8ca",
        "title": "艮岳百咏 梅岭",
        "author": "李质",
        "content": "雪林横夜月交光，万壑风来处处香。\n圣主干坤为度量，包藏曾不限遐荒。",
        "dynasty": "宋",
        "collection_info": null
    },
    {
        "uuid": "b8e52d6c805dc534e0e9fdfce6add698",
        "title": "艮岳百咏 三秀堂",
        "author": "李质",
        "content": "窗户深沈昼不开，凤凰时下九层台。\n月明夜静闻环佩，知有霓旌羽扇来。",
        "dynasty": "宋",
        "collection_info": null
    },
    {
        "uuid": "2fdb502c37aefd1276db09c855501724",
        "title": "艮岳百咏 蕚绿华堂",
        "author": "李质",
        "content": "绿蕚承趺玉蘂轻，清香续续度檐楹。\n天教不杂开桃李，赐与神仙物外名。",
        "dynasty": "宋",
        "collection_info": null
    },
    {
        "uuid": "60c4dc9f6006d231750b11cae0332639",
        "title": "艮岳百咏 岩春堂",
        "author": "李质",
        "content": "桂影亭亭漾碧溪，寻芳曾被暗香迷。\n碧桃开后晴风暖，花外幽禽自在啼。",
        "dynasty": "宋",
        "collection_info": null
    },
    {
        "uuid": "2dca0ab18f28d3f5461bc20517399a47",
        "title": "艮岳百咏 蹑云台",
        "author": "李质",
        "content": "万本琅玕密不开，林深明碧锁高台。\n更无一点游尘到，但觉云随歩歩来。",
        "dynasty": "宋",
        "collection_info": null
    },
    {
        "uuid": "8117e767e46e1c7b815b1662e566a4e1",
        "title": "艮岳百咏 玉霄洞",
        "author": "李质",
        "content": "披香寻径百花中，蝶引蜂随路不穷。\n但见凌霄缠古木，洞天应与碧虚通。",
        "dynasty": "宋",
        "collection_info": null
    },
    {
        "uuid": "878f2c463f72c9b4e40bc158afa46699",
        "title": "艮岳百咏 清虚洞天",
        "author": "李质",
        "content": "玉关金锁一重重，只见桃源路暗通。\n行到水云空洞处，恍如身世在壶中。",
        "dynasty": "宋",
        "collection_info": null
    },
    {
        "uuid": "caed67514e80d62638372f3cc5dd85ea",
        "title": "艮岳百咏 和容厅",
        "author": "李质",
        "content": "白羽流星一点明，上林飞雁几回惊。\n弓开月到天心满，风外唯闻中的声。",
        "dynasty": "宋",
        "collection_info": null
    },
    {
        "uuid": "b20d1e87980fcae10d9aa6ffe782dd67",
        "title": "艮岳百咏 泉石厅",
        "author": "李质",
        "content": "萦迂流碧与环山，月地云阶在两间。\n有此清泠居物外，方知尘土属人寰。",
        "dynasty": "宋",
        "collection_info": null
    },
    {
        "uuid": "b4cab7d2333f81e82f7264aa1ede6afa",
        "title": "艮岳百咏 挥云亭",
        "author": "李质",
        "content": "天风吹作海涛声，挥斥浮云日更明。\n波上石鲸时吼雨，只知楼阁是蓬瀛。",
        "dynasty": "宋",
        "collection_info": null
    },
    {
        "uuid": "697793b3912b75c1bad91992cf4d28e2",
        "title": "艮岳百咏 泛雪厅",
        "author": "李质",
        "content": "月团携下九重天，来试人间第一泉。\n正在水声山色裏，六花浮动紫瓯圆。",
        "dynasty": "宋",
        "collection_info": null
    },
    {
        "uuid": "1dfe94eeef44638c22401629ac55821e",
        "title": "艮岳百咏 虚妙斋",
        "author": "李质",
        "content": "武王屈己尊箕子，黄帝斋心问广成。\n惟道集虚观众妙，超然将见不能名。",
        "dynasty": "宋",
        "collection_info": null
    },
    {
        "uuid": "2388a22e9a3978d870353e9844de7301",
        "title": "艮岳百咏 寿山",
        "author": "李质",
        "content": "结构崇高秀气连，清风不老月长圆。\n春游玉座时相对，花发莺啼亿万年。",
        "dynasty": "宋",
        "collection_info": null
    },
    {
        "uuid": "2ced9ba09a134d3d7575a85bad756888",
        "title": "艮岳百咏 杏岫",
        "author": "李质",
        "content": "山上晴霞兴綵云，芳菲时节避花繁。\n分明自有神仙种，不是青旗卖酒村。",
        "dynasty": "宋",
        "collection_info": null
    },
    {
        "uuid": "a49a5c0f6fd85008a7b1917f9d64f895",
        "title": "艮岳百咏 景龙江",
        "author": "李质",
        "content": "润通河汉碧涵空，影倒光山晓翠重。\n闻说巨鱼时骇浪，只应风雨是神龙。",
        "dynasty": "宋",
        "collection_info": null
    },
    {
        "uuid": "d3cfa1a10bc4454c6e71f323675a9370",
        "title": "艮岳百咏 鑑湖",
        "author": "李质",
        "content": "水天澄澈莹寒光，一片平波六月凉。\n移得会稽三百里，不教全属贺知章。",
        "dynasty": "宋",
        "collection_info": null
    },
    {
        "uuid": "21f08e92a61159c8a52f46e4027cedee",
        "title": "艮岳百咏 桃溪",
        "author": "李质",
        "content": "霏霏红雨落清浔，流出山中直至今。\n休道仙源在平地，空教人向武陵寻。",
        "dynasty": "宋",
        "collection_info": null
    },
    {
        "uuid": "e5a1f3deaa506be60bcc630b5cf66a28",
        "title": "艮岳百咏 回溪",
        "author": "李质",
        "content": "穿云透石落潺潺，恋浦余波尚绕山。\n只怪岚光迷向背，不知流水正回环。",
        "dynasty": "宋",
        "collection_info": null
    },
    {
        "uuid": "b6b48d8debdb3562f30862476789796f",
        "title": "艮岳百咏 滴滴岩",
        "author": "李质",
        "content": "苍苔青润石嶙皴，泉脉涓涓湿白云。\n疑有天仙深夜过，丁当环佩月中闻。",
        "dynasty": "宋",
        "collection_info": null
    },
    {
        "uuid": "9a82fa8f4aceae5e0a3938ab5a6b05c1",
        "title": "艮岳百咏 榴花岩",
        "author": "李质",
        "content": "绝域移根上苑栽，又分红绿向岩隈。\n纍纍子已枝间满，灼灼花犹叶底开。",
        "dynasty": "宋",
        "collection_info": null
    },
    {
        "uuid": "7977b3ecd5f2164d8645fa7b0aaa7696",
        "title": "艮岳百咏 枇杷岩",
        "author": "李质",
        "content": "结根常得近林峦，晚翠谁怜却岁寒。\n不见龙文横桿面，方知垂实作金丸。",
        "dynasty": "宋",
        "collection_info": null
    },
    {
        "uuid": "a7c86d45e58a0b74e6881001f1b876ad",
        "title": "艮岳百咏 日观岩",
        "author": "李质",
        "content": "朝阳初上海霞红，五色云生碧洞中。\n回首烂柯人自老，棋声犹在石门东。",
        "dynasty": "宋",
        "collection_info": null
    },
    {
        "uuid": "d031623f110d08b4077fd10b7ffbe4ac",
        "title": "艮岳百咏 雨花岩",
        "author": "李质",
        "content": "纷纷泊泊弄晴晖，曾逐春风上绣衣。\n不为胡僧飜贝叶，仙家长有碧桃飞。",
        "dynasty": "宋",
        "collection_info": null
    },
    {
        "uuid": "02bc7aaa57a0ad95a44f868dbc76e03b",
        "title": "艮岳百咏 芦渚",
        "author": "李质",
        "content": "万叶梢梢秋意初，斜风细雨忆江湖。\n谁知雪压波澄后，更与宫中作画图。",
        "dynasty": "宋",
        "collection_info": null
    },
    {
        "uuid": "0df6219bb7b700607a0f015a530ce931",
        "title": "艮岳百咏 梅渚",
        "author": "李质",
        "content": "只借晴波为晓鑑，不随花岛作江云。\n未须吹笛风中去，多得清香水际闻。",
        "dynasty": "宋",
        "collection_info": null
    },
    {
        "uuid": "14337fb9b8a48a7fdc977fbc4f07497b",
        "title": "艮岳百咏 榠查谷",
        "author": "李质",
        "content": "折花宜与酒相熏，结子难随酒入唇。\n一阵暗香无处觅，不知幽谷巧藏春。",
        "dynasty": "宋",
        "collection_info": null
    },
    {
        "uuid": "a9e0ecc4485247249e7e8624a420361e",
        "title": "艮岳百咏 秋香谷",
        "author": "李质",
        "content": "玉屑花繁淡淡黄，碧岩曾伴紫栏芳。\n月明露洗三秋叶，山迥风传七里香。",
        "dynasty": "宋",
        "collection_info": null
    },
    {
        "uuid": "16505ba2ecdb0db4987af8a023f96873",
        "title": "艮岳百咏 松谷",
        "author": "李质",
        "content": "云藏烟锁昼苍苍，得地何须作栋梁。\n闻道九龙扶辇过，一山风又作笙簧。",
        "dynasty": "宋",
        "collection_info": null
    },
    {
        "uuid": "d4275bf49316d14626178b18ea6470d7",
        "title": "艮岳百咏 长春谷",
        "author": "李质",
        "content": "洞天风物几人知，暗得阴阳造化机。\n不似寒乡待邹律，四时岩际有芳菲。",
        "dynasty": "宋",
        "collection_info": null
    },
    {
        "uuid": "d5c762933a5b1d3939b8838d1d641ca4",
        "title": "艮岳百咏 桐径",
        "author": "李质",
        "content": "不嫌春老花飞湿，要听秋来雨打声。\n一自移根来禁籞，朝阳常有凤凰鸣。",
        "dynasty": "宋",
        "collection_info": null
    },
    {
        "uuid": "8f1a153285600d8b430d90865c3b7771",
        "title": "艮岳百咏 松径",
        "author": "李质",
        "content": "夹路成行一様清，吟风筛月自亭亭。\n云章正写人间瑞，坐待云根长茯苓。",
        "dynasty": "宋",
        "collection_info": null
    },
    {
        "uuid": "f7c73fe40cde670f80d216e3e01c8af4",
        "title": "艮岳百咏 百花径",
        "author": "李质",
        "content": "红紫交加一径通，翠条柔蔓浴玲珑。\n日晴烟暖微风度，百和香熏锦绣中。",
        "dynasty": "宋",
        "collection_info": null
    },
    {
        "uuid": "27ab81395351fc6df8c4dfa85935241b",
        "title": "艮岳百咏 合欢径",
        "author": "李质",
        "content": "綵丝拂拂机中锦，绣缕茸茸马项缨。\n却似汉宫三十六，黄昏时节掩罗屏。",
        "dynasty": "宋",
        "collection_info": null
    },
    {
        "uuid": "2181ec3a5d96a1b7dc826770fa2a376b",
        "title": "艮岳百咏 竹径",
        "author": "李质",
        "content": "翠叶吟风长淅沥，寒梢擎露忽高低。\n有时杳杳穿云去，碧玉交加四望迷。",
        "dynasty": "宋",
        "collection_info": null
    },
    {
        "uuid": "4caf1c26cd211a1525dd3c9a0183953b",
        "title": "艮岳百咏 雪香径",
        "author": "李质",
        "content": "夹径梨花玉作英，年年寒食伴阴晴。\n要看雪色无边际，十二楼前月正明。",
        "dynasty": "宋",
        "collection_info": null
    },
    {
        "uuid": "9a44f8b7b26830a2ef862165aad775ff",
        "title": "艮岳百咏 海棠屏",
        "author": "李质",
        "content": "清明微雨欲开时，收拾狂香付整齐。\n但得浣花春在眼，不须枝上杜鹃啼。",
        "dynasty": "宋",
        "collection_info": null
    },
    {
        "uuid": "ca8aa750f61bebac0d60d63b533f89d5",
        "title": "艮岳百咏 百花屏",
        "author": "李质",
        "content": "众香芬馥着人衣，云母光寒露未晞。\n围得春风胜绣幕，纷纷红紫斗芳菲。",
        "dynasty": "宋",
        "collection_info": null
    },
    {
        "uuid": "94de6ab1094e1e8e089697be5b515894",
        "title": "艮岳百咏 蜡梅屏",
        "author": "李质",
        "content": "冶叶倡条不受羁，翠筠轻束最繁枝。\n未能隔绝蜂相见，一一花房似蜜脾。",
        "dynasty": "宋",
        "collection_info": null
    },
    {
        "uuid": "b66c77cf2369023f43124e8362085b88",
        "title": "艮岳百咏 飞来峰",
        "author": "李质",
        "content": "突兀初惊倚碧空，翠岚仍与瑞烟重。\n吴侬莫作西来认，真是蓬莱第一峰。",
        "dynasty": "宋",
        "collection_info": null
    },
    {
        "uuid": "4531477700349d848bf21bfe94bc69e3",
        "title": "艮岳百咏 留云石",
        "author": "李质",
        "content": "白云何事苦留连，中有嵌空小洞天。\n却恐商岩要霖雨，因风时到日华边。",
        "dynasty": "宋",
        "collection_info": null
    },
    {
        "uuid": "0239a1433caaff9ea387297353e7cf52",
        "title": "艮岳百咏 宿雾石",
        "author": "李质",
        "content": "飞烟自遶龙楼驻，瑞气长随海日开。\n独有春风花上露，夜深多伴月明来。",
        "dynasty": "宋",
        "collection_info": null
    },
    {
        "uuid": "0b325189de7b7ce4f94a4929823f6c1c",
        "title": "艮岳百咏 辛夷坞",
        "author": "李质",
        "content": "山中常压早梅开，不待暄风暖景催。\n似与东君书造化，笔头春色最先来。",
        "dynasty": "宋",
        "collection_info": null
    },
    {
        "uuid": "63bb9e2afb1b200e2fca1279a5f4df82",
        "title": "艮岳百咏 橙坞",
        "author": "李质",
        "content": "磊磊金丸画不如，空蒙香雾几千株。\n应怜绿橘秋江上，却被人间唤木奴。",
        "dynasty": "宋",
        "collection_info": null
    },
    {
        "uuid": "c6eefb26d9317d13af0b01918dced21c",
        "title": "艮岳百咏 海棠川",
        "author": "李质",
        "content": "清明时候暖风吹，叶暗花明满目开。\n石在剑门犹北向，锦江春色亦须来。",
        "dynasty": "宋",
        "collection_info": null
    },
    {
        "uuid": "09c8cde89084876cf73478b08d3eacbb",
        "title": "艮岳百咏 仙李园",
        "author": "李质",
        "content": "亳社灵踪亘古存，混元龙蜕出风尘。\n移根更接蟠桃岭，结子开花万万春。",
        "dynasty": "宋",
        "collection_info": null
    },
    {
        "uuid": "abedf5d8995d07bb8e0b30248283ec44",
        "title": "艮岳百咏 紫石壁",
        "author": "李质",
        "content": "没水攀萝琢马肝，赍持坚润出风湍。\n潜藩每恨端溪远，迭作山中峭绝看。",
        "dynasty": "宋",
        "collection_info": null
    },
    {
        "uuid": "bfb468575e1b93717faba684176ed54c",
        "title": "艮岳百咏 椒崖",
        "author": "李质",
        "content": "团枝红实见秋成，曾按方书合五行。\n不遣汉宫涂屋壁，此间吞饵得长生。",
        "dynasty": "宋",
        "collection_info": null
    },
    {
        "uuid": "1cfaa7a1a5c984229599ee1258239445",
        "title": "艮岳百咏 濯龙峡",
        "author": "李质",
        "content": "山束苍烟细路通，喷泉飞雨洒晴空。\n真龙岂许寻常见，故作云间饮涧虹。",
        "dynasty": "宋",
        "collection_info": null
    },
    {
        "uuid": "b8d1d24a7194a3293c81b4a59b8257ab",
        "title": "艮岳百咏 不老泉",
        "author": "李质",
        "content": "来从云窦不知远，涌出碧岩无暂停。\n花落莺啼春自晚，潺湲长得坐中听。",
        "dynasty": "宋",
        "collection_info": null
    },
    {
        "uuid": "3f5efa4089c7b262becdadcb36b349cf",
        "title": "艮岳百咏 柳岸",
        "author": "李质",
        "content": "牵风拂水弄春柔，三月花飞满御楼。\n不似津亭供怅望，一生长得繫龙舟。",
        "dynasty": "宋",
        "collection_info": null
    },
    {
        "uuid": "c856a428e9623c8085a26a542d825a57",
        "title": "艮岳百咏 栈路",
        "author": "李质",
        "content": "六丁开处只通秦，此地天临万国春。\n驻跸有时思叱驭，服劳王事爱忠臣。",
        "dynasty": "宋",
        "collection_info": null
    },
    {
        "uuid": "4b58b8fb4ccf10c9184aaed8b62eb9e8",
        "title": "艮岳百咏 药寮",
        "author": "李质",
        "content": "已闻颁朔向明堂，百草犹思一一尝。\n天意应怜民疾苦，欲跻仁寿佐平康。",
        "dynasty": "宋",
        "collection_info": null
    },
    {
        "uuid": "054bc3f4c8658b4f1f92afb84050bdbc",
        "title": "艮岳百咏 太素庵",
        "author": "李质",
        "content": "结草铺茅不用华，白云深处列仙家。\n萧骚风雨千竿竹，翠叶浓阴衬碧霞。",
        "dynasty": "宋",
        "collection_info": null
    },
    {
        "uuid": "1bedcb79b76216e5e71c6e180fecc387",
        "title": "艮岳百咏 祈真磴",
        "author": "李质",
        "content": "台上炉香袅翠烟，云间风驭已翩翩。\n吾皇奉道明灵降，惟德从来可动天。",
        "dynasty": "宋",
        "collection_info": null
    },
    {
        "uuid": "b9f4acf5d6bd826057313de89af1792e",
        "title": "艮岳百咏 踯躅岿",
        "author": "李质",
        "content": "春风晓日乱晴霞，艷艷初开一岿花。\n疑是仙琴红玉轸，醉归遗在紫皇家。",
        "dynasty": "宋",
        "collection_info": null
    },
    {
        "uuid": "740b8dbc5e7752f068623d9c2e83287d",
        "title": "艮岳百咏 山庄",
        "author": "李质",
        "content": "重崖置屋亦常关，下法龙眠小隐山。\n纵有青牛不耕稼，但闻犬吠白云间。",
        "dynasty": "宋",
        "collection_info": null
    },
    {
        "uuid": "df4d8515aa55351b839e91a36c71d56f",
        "title": "艮岳百咏 西庄",
        "author": "李质",
        "content": "低作柴扉短作篱，日晴鸡犬自熙熙。\n躬耕每以农为本，稼穑艰难旧亦知。",
        "dynasty": "宋",
        "collection_info": null
    },
    {
        "uuid": "f7697a36c72d0c8cfd0edbe9a9b57b66",
        "title": "艮岳百咏 东西关",
        "author": "李质",
        "content": "天上人间自不同，故留关钥限西东。\n姓名若在黄金籍，日日朝元路自通。",
        "dynasty": "宋",
        "collection_info": null
    },
    {
        "uuid": "dd39945980155c483f582946fc75151f",
        "title": "艮岳百咏 敷春门",
        "author": "李质",
        "content": "帝力无私万国通，尚思寒谷待春风。\n欲将和气均天下，都在熙熙造化中。",
        "dynasty": "宋",
        "collection_info": null
    },
    {
        "uuid": "6a1b8ffce1debee08ebd30d46f231e97",
        "title": "句",
        "author": "李质",
        "content": "古木愁撑月，危峰散堕江。",
        "dynasty": "宋",
        "collection_info": null
    }
]