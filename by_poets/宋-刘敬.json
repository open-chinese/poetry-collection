[
    {
        "uuid": "95490b8de2280e86a72dc3ed1593fe2b",
        "title": "观沧浪亭石感而有作",
        "author": "刘敬",
        "content": "苏君在朝人不知，苏君既没人悲之。\n流风遗书见称道，高文大句争提撕。\n壁间草隶亦不置，剥苔椎土无弃遗。\n乃知死不与人共利害，而后不为时所疑。\n沧浪亭空卉木老，古石苍苍颜色好。\n无胫犹能千里来，致身忽在都门道。\n帝都王侯好事多，相看自悔取不早。\n君不见吴兴长史春襕衫，闭门抱恨长枯槁。",
        "dynasty": "宋",
        "collection_info": null
    }
]