[
    {
        "title": "大涤洞天留题  其一",
        "author": "苏瀛",
        "content": "天作名山满世间，洞霄毕竟出尘寰。\n达翁不问长生药，高兴惟通九锁关。\n愿学坡仙游赤壁，肯如谢老陟东山。\n羽人能重来贤裔，杖屦相陪一日闲。",
        "dynasty": "宋",
        "collection_info": null
    },
    {
        "title": "大涤洞天留题  其二",
        "author": "苏瀛",
        "content": "冉冉云根手可采，天然泉石故相参。\n仙家永日元无夜，虚室冷风每自南。\n剩办芒鞋寻隠躅，更从羽士纵玄谈。\n真空不在多言论，学道何如啖蔗甘。",
        "dynasty": "宋",
        "collection_info": null
    }
]