[
    {
        "title": "泊舟",
        "author": "黄伯厚",
        "content": "片帆寂寞绕孤村，茅屋惊寒半掩门。\n行草不成风断雁，一江烟雨正黄昏。",
        "dynasty": "宋",
        "collection_info": null
    },
    {
        "title": "椒屯墟",
        "author": "黄伯厚",
        "content": "乔水村墟十里秋，渔盐微利竞蝇头。\n平坡浅草眠黄犊，小渚轻波泛白鸥。\n竹外客喧山市散，柳阴人醉酒旗收。\n清幽彷佛西湖上，惆怅归来独倚楼。",
        "dynasty": "宋",
        "collection_info": null
    }
]