[
    {
        "uuid": "70a65803a5846b89abe4a292dcf14433",
        "title": "香城寺",
        "author": "刘元刚",
        "content": "末行陶令里，早自惯舁篮。\n米市呼干许，香城访晋昙。\n神游青黛岳，诗到碧云庵。\n不管衝寒去，乘风破晓岚。",
        "dynasty": "宋",
        "collection_info": null
    },
    {
        "uuid": "ed89ab4bc1e91863208500b53c63c059",
        "title": "武夷九曲棹歌图  其一",
        "author": "刘元刚",
        "content": "一曲初篙上水船，翠岚苍壁挟洄川。\n綵幢幔屋今何在，空有丹炉石鼎烟。",
        "dynasty": "宋",
        "collection_info": null
    },
    {
        "uuid": "6fc65c27a3626dc13ef419ef152bf28f",
        "title": "武夷九曲棹歌图  其二",
        "author": "刘元刚",
        "content": "二曲崚嶒三石峰，当时秦女采芙蓉。\n至今汤沐临清泚，不作巫山十二重。",
        "dynasty": "宋",
        "collection_info": null
    },
    {
        "uuid": "7771e1eb0448ed0ac725e49f0a75980a",
        "title": "武夷九曲棹歌图  其五",
        "author": "刘元刚",
        "content": "七曲催船快上滩，好山留与漫郎看。\n经行雪瀑仙屏下，恍记斋堂夜帐寒。",
        "dynasty": "宋",
        "collection_info": null
    },
    {
        "uuid": "a66d3d03f6e5a0f171960a9eeb9447cc",
        "title": "武夷九曲棹歌图  其六",
        "author": "刘元刚",
        "content": "八曲云山敛復开，长年倚棹立裴徊。\n俄然听得林间语，知道新村贳酒来。",
        "dynasty": "宋",
        "collection_info": null
    }
]