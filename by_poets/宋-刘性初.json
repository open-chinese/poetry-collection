[
    {
        "uuid": "601363ea7932ff824bb5cd6564543b27",
        "title": "醉蓬莱 喜首夏清和",
        "author": "刘性初",
        "content": "喜首夏清和，槐绿成阴，榴红正朵。\n仙鹤翩跹，来致千秋贺。\n南极长明，后天不老，瑞霭浮青琐。\n满树蟠桃，瑶池捧献，一年一颗。\n好敞亭台，胜添花柳，时醉时歌，时行时坐。\n受用黄庭，宝熟丹田火。\n晓对青山，日吟白发，尽功名江左。\n戏彩亭边，陶陶自得，有何不可。",
        "dynasty": "宋",
        "collection_info": null
    }
]