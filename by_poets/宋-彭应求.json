[
    {
        "uuid": "002dc95fca7e1b2cdec060dbbd6f96ed",
        "title": "宿崇圣院",
        "author": "彭应求",
        "content": "公程无暇日，暂得宿清幽。\n始觉空门客，不生浮世愁。\n温泉喧古洞，寒磬度危楼。\n彻晓都忘寐，心疑在沃洲。",
        "dynasty": "宋",
        "collection_info": null
    },
    {
        "uuid": "4332b51acad8aafa55fe79c1d3091670",
        "title": "龙多山",
        "author": "彭应求",
        "content": "一望东川尽数州，依崖泉石更清幽。\n不辞挹月披云卧，揽取山房一夕秋。",
        "dynasty": "宋",
        "collection_info": null
    },
    {
        "uuid": "92867a7902778885849e8a4d92706a40",
        "title": "句",
        "author": "彭应求",
        "content": "松阴转处琴书润，花片飞来枕簟凉。",
        "dynasty": "宋",
        "collection_info": null
    }
]