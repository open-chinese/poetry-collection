[
    {
        "uuid": "5c64f99c29f7cd4e200ab82a903097ed",
        "title": "中秋月集句  其一",
        "author": "葛次仲",
        "content": "玉露中秋夜，亭亭月正圆。\n一霄当皎洁，万象共澄解。\n送别高台上，添愁野帐前。\n无因驻清景，歌舞入明年。",
        "dynasty": "宋",
        "collection_info": null
    },
    {
        "uuid": "f725476b8ac96365f19d8b5199a60897",
        "title": "中秋月集句  其二",
        "author": "葛次仲",
        "content": "凉夜清秋半，常娥照玉轮。\n九霄微有露，万里正无尘。\n气射繁星灭，明翻宿鸟频。\n寥寥天地内，风景一时新。",
        "dynasty": "宋",
        "collection_info": null
    },
    {
        "uuid": "4500abab28b4a5cad949b72da1bb9e83",
        "title": "昆山慧聚寺集句",
        "author": "葛次仲",
        "content": "全吴临巨溟，青山天一隅。\n静境林麓好，胜槩凌方壶。\n泓泓野泉洁，暧暧烟谷虚。\n攀云造禅扃，跻险筑幽居。\n道人刺猛虎，復来薙榛芜。\n咄嗟檀施开，以有此屋庐。\n侧迭万古石，功就岂斯须。\n磥砢成广殿，鬼工不可图。\n有穷者孟郊，过此亦踌躇。\n赋诗留岩屏，词律响琼琚。\n我访岑寂境，幸与高士俱。\n时升翠微上，凉阁对红蕖。\n岸帻偃东斋，果药杂纷敷。\n上方风景清，华敞绰有余。\n高窗瞰远郊，万壑明晴初。\n赏爱未能去，頳霞照桑榆。\n老僧道机熟，闲持贝叶书。\n秉心识本源，高谈出有无。\n茗酌待幽客，顿令烦抱舒。\n儒道虽异门，意合不为殊。\n抖擞垢秽衣，惟有牟尼珠。\n余生愿休止，投策谢归涂。",
        "dynasty": "宋",
        "collection_info": null
    },
    {
        "uuid": "c5145b8217388db0eaf586c00bfbee60",
        "title": "诗一首",
        "author": "葛次仲",
        "content": "万里清江万里天，一村桑柘一村烟。\n渔翁醉睡又醒睡，高唱夕阳孤岛边。",
        "dynasty": "宋",
        "collection_info": null
    },
    {
        "uuid": "9b8d692f2d2246a0177ebebb052ef7fd",
        "title": "句",
        "author": "葛次仲",
        "content": "荣枯不经意。",
        "dynasty": "宋",
        "collection_info": null
    }
]