[
    {
        "uuid": "add4bc6c79618543b04ada0a2b13ce2c",
        "title": "新亭  其一",
        "author": "史正志",
        "content": "龙盘虎踞阻江流，割据由来起仲谋。\n从此但夸佳丽地，不知西北有神州。",
        "dynasty": "宋",
        "collection_info": null
    },
    {
        "uuid": "b67f0c7d36d4d2da0a4663a1f7f11c96",
        "title": "新亭  其二",
        "author": "史正志",
        "content": "忽枉王人六辔驰，新亭有酒便同持。\n坐中不作南冠叹，江左夷吾是素期。",
        "dynasty": "宋",
        "collection_info": null
    },
    {
        "uuid": "516f8481d19472a6f2dfc26cffbb13f9",
        "title": "黄陵题咏  其一",
        "author": "史正志",
        "content": "玉驭苍梧去不还，泪痕泪竹尚斑斑。\n空传朱瑟流幽怨，谩许明珠解佩还。",
        "dynasty": "宋",
        "collection_info": null
    },
    {
        "uuid": "80c419280f1066ec0b9bcabd74aeac34",
        "title": "黄陵题咏  其二",
        "author": "史正志",
        "content": "庙塑湘妃少女容，谁知百岁奉重瞳。\n从今好事诗骚客，庄肃当存念虑中。",
        "dynasty": "宋",
        "collection_info": null
    },
    {
        "uuid": "50d13bc3e77e286180ec807e4386d652",
        "title": "黄陵题咏  其三",
        "author": "史正志",
        "content": "直方谁似退之贤，过庙当时祷亦虔。\n徼福乞灵旋有助，倾囊十万出私钱。",
        "dynasty": "宋",
        "collection_info": null
    }
]