[
    {
        "uuid": "aa7ff537b2a3ac7e5ee9f30c0d381284",
        "title": "新亭  其一",
        "author": "史正志",
        "content": "龙盘虎踞阻江流，割据由来起仲谋。\n从此但夸佳丽地，不知西北有神州。",
        "dynasty": "宋",
        "collection_info": null
    },
    {
        "uuid": "70d515ca5c0a6adf5fe766064bbdcc36",
        "title": "新亭  其二",
        "author": "史正志",
        "content": "忽枉王人六辔驰，新亭有酒便同持。\n坐中不作南冠叹，江左夷吾是素期。",
        "dynasty": "宋",
        "collection_info": null
    },
    {
        "uuid": "fcf59718620ac3e0d3bfbda5ee8cc051",
        "title": "黄陵题咏  其一",
        "author": "史正志",
        "content": "玉驭苍梧去不还，泪痕泪竹尚斑斑。\n空传朱瑟流幽怨，谩许明珠解佩还。",
        "dynasty": "宋",
        "collection_info": null
    },
    {
        "uuid": "10a9d681954e1a4a1190925dc5b9ae42",
        "title": "黄陵题咏  其二",
        "author": "史正志",
        "content": "庙塑湘妃少女容，谁知百岁奉重瞳。\n从今好事诗骚客，庄肃当存念虑中。",
        "dynasty": "宋",
        "collection_info": null
    },
    {
        "uuid": "1776e668b695c266b5ba2631b6d3b4eb",
        "title": "黄陵题咏  其三",
        "author": "史正志",
        "content": "直方谁似退之贤，过庙当时祷亦虔。\n徼福乞灵旋有助，倾囊十万出私钱。",
        "dynasty": "宋",
        "collection_info": null
    }
]