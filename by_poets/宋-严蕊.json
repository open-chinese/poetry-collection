[
    {
        "title": "卜算子 不是爱风尘",
        "author": "严蕊",
        "content": "不是爱风尘，似被前身误。\n花落花开自有时，总是东君主。\n去也终须去。\n住也如何住。\n若得山花插满头，莫问奴归处。",
        "dynasty": "宋",
        "collection_info": null
    },
    {
        "title": "如梦令 道是梨花不是",
        "author": "严蕊",
        "content": "道是梨花不是。\n道是杏花不是。\n白白与红红，别是东风情味。\n曾记。\n曾记。\n人在武陵微醉。",
        "dynasty": "宋",
        "collection_info": null
    },
    {
        "title": "鹊桥仙 碧梧初出",
        "author": "严蕊",
        "content": "碧梧初出，桂花才吐，池上水花微谢。\n穿针人在合欢楼，正月露、玉盘高泻。\n蛛忙鹊懒，耕慵织倦，空做古今佳话。\n人间刚道隔年期，指天上、方才隔夜。",
        "dynasty": "宋",
        "collection_info": null
    }
]