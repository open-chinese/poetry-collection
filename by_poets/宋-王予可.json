[
    {
        "uuid": "a2eb3ba3000d87f2ec0999581df549f2",
        "title": "题灵隐寺",
        "author": "王予可",
        "content": "游山无处浣尘埃，出郭寻幽入翠苔。\n众水尽从双涧去，一峰元自五天来。\n行春人散题名在，坐夏僧閒听讲回。\n清磬一声猿鸟寂，石楠花落满经台。",
        "dynasty": "宋",
        "collection_info": null
    },
    {
        "uuid": "0a92647eab065d91a0bc754c19f93b11",
        "title": "宫词",
        "author": "王予可",
        "content": "水曲朱门漪漾漫，一帘花雨月波寒。\n金闺背衬鸳鸯冷，春困秋千立画干。",
        "dynasty": "宋",
        "collection_info": null
    },
    {
        "uuid": "e2c45992ed1e7041cd2e7710b0223348",
        "title": "南园湖石",
        "author": "王予可",
        "content": "翠雀衔云堕翠芜，砥峰倒影卧平湖。\n飞花不到穿帘月，高倚晴天一剑孤。",
        "dynasty": "宋",
        "collection_info": null
    },
    {
        "uuid": "d0aee88b91a712a7e39046b6d022f5f7",
        "title": "驯鹤图",
        "author": "王予可",
        "content": "寝处粧铅未捲钗，孤云花带月边来。\n六宫帘幕金鸾冷，露湿晨烟啄翠苔。",
        "dynasty": "宋",
        "collection_info": null
    },
    {
        "uuid": "d6a78a3dfad199361d7b5fb5b2ef2e82",
        "title": "杂诗二首  其一",
        "author": "王予可",
        "content": "白露沙滩浸绿湄，小舟舣岸尚依稀。\n山回屏曲江连树，春锁人家深处归。",
        "dynasty": "宋",
        "collection_info": null
    },
    {
        "uuid": "8a88b9fdcb7c032c7b851fc14f73fde1",
        "title": "杂诗二首  其二",
        "author": "王予可",
        "content": "暗悲秋色素团团，一雨飘零飚霁寒。\n天浄长空烟敛处，彩虹金挂树头山。",
        "dynasty": "宋",
        "collection_info": null
    },
    {
        "uuid": "940e1fd1a8838299ea2a44a7e4b9953d",
        "title": "宫体  其一",
        "author": "王予可",
        "content": "红叶铺霜撼御阶，绣莲尘蹴衬罗鞋。\n袖沾莺翅调簧语，堕却衔翘入鬓钗。",
        "dynasty": "宋",
        "collection_info": null
    },
    {
        "uuid": "e1c1f850548ba1ae3abc17fef5a59238",
        "title": "宫体  其二",
        "author": "王予可",
        "content": "骄马金笼藉草归，翠鸾屏曲染红霏。\n凭栏山色春风裏，唤得莺儿燕子飞。",
        "dynasty": "宋",
        "collection_info": null
    },
    {
        "uuid": "7416886f1ca3e06542becc85276468d6",
        "title": "句  其一",
        "author": "王予可",
        "content": "石裂雯华渍月秋。",
        "dynasty": "宋",
        "collection_info": null
    },
    {
        "uuid": "5e7d3adabc98556c5f6532e416810162",
        "title": "句  其二",
        "author": "王予可",
        "content": "壶树苔波月渍皴。",
        "dynasty": "宋",
        "collection_info": null
    },
    {
        "uuid": "52b74362f1de6c5bb14fafed53d2472a",
        "title": "句  其三",
        "author": "王予可",
        "content": "一壶天地醒眠小。",
        "dynasty": "宋",
        "collection_info": null
    },
    {
        "uuid": "4a8d874f3cd2a11146abe4db0f7d0aec",
        "title": "句  其四",
        "author": "王予可",
        "content": "万迭云山飞小雁。",
        "dynasty": "宋",
        "collection_info": null
    },
    {
        "uuid": "0f83c0a32c8d6e67fedfc71c96eca207",
        "title": "句  其五",
        "author": "王予可",
        "content": "风色偃貂裘。",
        "dynasty": "宋",
        "collection_info": null
    },
    {
        "uuid": "14e8293f81055d8af9dbb279f14c09ee",
        "title": "句  其六",
        "author": "王予可",
        "content": "唾尖绒舌淡红甜。",
        "dynasty": "宋",
        "collection_info": null
    },
    {
        "uuid": "8943ab4cd3dcc60055e367ba78c4958c",
        "title": "句  其七",
        "author": "王予可",
        "content": "金盆水不暖，翠雀啄晴苔。",
        "dynasty": "宋",
        "collection_info": null
    },
    {
        "uuid": "790a3b748488c4e2435ea7839ff31c11",
        "title": "句  其八",
        "author": "王予可",
        "content": "凤蹴瑶华散，龙衔桂子香。",
        "dynasty": "宋",
        "collection_info": null
    },
    {
        "uuid": "adc41c196f0e7958ad26c1f9cb151a5e",
        "title": "句  其九",
        "author": "王予可",
        "content": "一片冷截潭底月，六弯斜卷陇头云。",
        "dynasty": "宋",
        "collection_info": null
    },
    {
        "uuid": "4792f7bff35d60ddef8c7202f585de88",
        "title": "句  其一○",
        "author": "王予可",
        "content": "帘捲绿阴花外月，玉山冰雪醉扶翁。",
        "dynasty": "宋",
        "collection_info": null
    },
    {
        "uuid": "0ab3fe6a2ebb3bf90b6d0c15efdffdff",
        "title": "句  其一一",
        "author": "王予可",
        "content": "啼鸟倒衔金羽舞，惊蛇斜傍玉帘飞。",
        "dynasty": "宋",
        "collection_info": null
    },
    {
        "uuid": "45f875e1a9bcecd9b6a9cee32468b5e1",
        "title": "句  其一二",
        "author": "王予可",
        "content": "凤环捧席带香屏，鲸杯倚伎和云捲。",
        "dynasty": "宋",
        "collection_info": null
    }
]