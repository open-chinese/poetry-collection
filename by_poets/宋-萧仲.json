[
    {
        "title": "沁园春 笑问鸥盟",
        "author": "萧仲",
        "content": "笑问鸥盟，所不同心，有如大江。\n念渊明漫仕，虽轻斗粟，弦歌有得，难慕柴桑。\n相业流芳，元枢新躅，拈作先生一瓣香。\n长生酒，仗西风桂子，吹到河阳。\n湘江。\n笑绾铜章。\n便好筑绵州六一堂。\n看千年辽鹤，重归故里，一般明月，又上潇湘。\n橐紫翻荷，官黄书诏，不待阴成蔽芾棠。\n中书考，更侯封酂国，汤沐宁乡。",
        "dynasty": "宋",
        "collection_info": null
    }
]