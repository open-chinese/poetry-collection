[
    {
        "uuid": "4d9e392f9b3cba1c69dc55e604979aeb",
        "title": "屏山草堂四咏 鹭洲钓月",
        "author": "周述",
        "content": "维扬乔木翰林家，底事投閒钓鹭沙。\n真隠每嫌劳物色，烟波深处足生涯。",
        "dynasty": "宋",
        "collection_info": null
    },
    {
        "uuid": "daa374ceb9df6125e4d5c937dc7223a2",
        "title": "屏山草堂四咏 天马樵云",
        "author": "周述",
        "content": "封事何如乐采薪，崚嶒石磴步堪驯。\n深林不识日昏晓，一任山隈卧白云。",
        "dynasty": "宋",
        "collection_info": null
    },
    {
        "uuid": "b5c96e580a10436e87e26fcface52bd4",
        "title": "屏山草堂四咏 吴皋东作",
        "author": "周述",
        "content": "天设名区拥翠屏，草堂风度晓鸡声。\n年来不作繁华梦，饭犊郊原学耦耕。",
        "dynasty": "宋",
        "collection_info": null
    },
    {
        "uuid": "00df7a635a7937cfb760b96ac27c656d",
        "title": "屏山草堂四咏 月岩夜读",
        "author": "周述",
        "content": "归来筑室月山傍，星斗长悬午夜光。\n清白流芳无别业，诗书堆满竹方床。",
        "dynasty": "宋",
        "collection_info": null
    }
]