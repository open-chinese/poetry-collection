[
    {
        "uuid": "72e8da234be75bd35073be63150e3afe",
        "title": "别惠山赠璋山主",
        "author": "萧渊",
        "content": "三年爱山来几回，携筇蹑履真悠哉。\n片石可枕云可偎，愆期不到萦吾怀。\n中藉高僧还有才，能与佳胜为良媒。\n汲泉煮茗何欢咍，松边竹下容琴杯。\n我嗟官满今还台，欲去不忍须重来。\n慇懃慇懃孰与偕，寒猿老鹤声相哀。\n山有情兮韫琼瑰，愿泉无穷兮滋九垓。\n它时再赏登崔嵬，约师把手忘形骸。",
        "dynasty": "宋",
        "collection_info": null
    }
]