[
    {
        "uuid": "1ab5459eb3bd372c1262cd009b09b8f7",
        "title": "满江红 愁满关山",
        "author": "彭芳远",
        "content": "愁满关山，又吹得、芦花雪深。\n西楼外、天低水涌，龙挟秋吟。\n回首人间无此曲，数峰江上落馀音。\n似断云、飞絮两悠悠，何处寻。\n江南路，晴又阴，声韵改，泪盈襟。\n自中郎去后，羽泛商沈。\n牛背斜阳添别恨，鸾胶秋月续琴心。\n待醉骑、黄鹤度苍寒，霜满林。",
        "dynasty": "宋",
        "collection_info": null
    }
]