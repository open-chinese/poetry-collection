[
    {
        "uuid": "f94c907fef07a9af89f8422fbf69adb6",
        "title": "秋日陕州道中作",
        "author": "顾非熊",
        "content": "孤客秋风裏，驱车入陕西。\n关河午时路，村落一声鸡。\n树势标秦远，天形到岳低。\n谁知我名姓，来往自栖栖。",
        "dynasty": "唐",
        "collection_info": null
    },
    {
        "uuid": "1bd1d118fd6b56b709113e0d79b2283b",
        "title": "经杭州",
        "author": "顾非熊",
        "content": "郡郭遶江濆，人家近白云。\n晚涛临槛看，夜艣隔城闻。\n浦转山初尽，虹斜雨未分。\n有谁知我意，心绪逐鸥羣。",
        "dynasty": "唐",
        "collection_info": null
    },
    {
        "uuid": "ced6f68a1ac2893bafdc2c20f94ab28d",
        "title": "经河中",
        "author": "顾非熊",
        "content": "一望蒲城路，关河气象雄。\n楼台山色裏，杨柳水声中。\n思起怀吴客，行斜向碛鸿。\n我来寻古迹，唯见舜祠风。",
        "dynasty": "唐",
        "collection_info": null
    },
    {
        "uuid": "742dd736e93e76e227711c92b43c1f0d",
        "title": "送僧归洞庭",
        "author": "顾非熊",
        "content": "江山万万重，归去指何峰。\n未入连云寺，先斋越浪钟。\n岛香回栈柏，秋荫出庵松。\n若救吴人病，须降震泽龙。",
        "dynasty": "唐",
        "collection_info": null
    },
    {
        "uuid": "c145b602d7258132d57369cff6392c9b",
        "title": "题觉真上人院",
        "author": "顾非熊",
        "content": "长安车马地，此院闭松声。\n新罢九天讲，旧曾诸岳行。\n能诗因作偈，好客岂关名。\n约我中秋夜，同来看月明。",
        "dynasty": "唐",
        "collection_info": null
    },
    {
        "uuid": "42067485a4c30d6407dfc1a38ec8d994",
        "title": "寄太白无能禅师",
        "author": "顾非熊",
        "content": "太白山中寺，师居最上方。\n猎人偷佛火，栎鼠戏禅床。\n定久衣尘积，行稀径草长。\n有谁来问法，林杪过残阳。",
        "dynasty": "唐",
        "collection_info": null
    },
    {
        "uuid": "c312d27049fb32cf79fca3ab1e913cd2",
        "title": "舒州酬别侍御",
        "author": "顾非熊",
        "content": "故交他郡见，下马失愁容。\n执手向残日，分襟在晚钟。\n乡心随皖水，客路过庐峰。\n众惜君材器，何为滞所从。",
        "dynasty": "唐",
        "collection_info": null
    },
    {
        "uuid": "41d50b05495e81735821ee9572c7711e",
        "title": "姚岩寺路怀友",
        "author": "顾非熊",
        "content": "路向姚岩寺，多行洞壑间。\n鹤声连坞静，溪色带村闲。\n疎叶秋前渚，斜阳雨外山。\n怜君不得见，诗思最相关。",
        "dynasty": "唐",
        "collection_info": null
    },
    {
        "uuid": "0fe673769be2f84a6ab0d6ba953cec23",
        "title": "天河阁到啼猿阁即事",
        "author": "顾非熊",
        "content": "万壑褒中路，何层不架虚。\n湿云和栈起，燋枿带畬余。\n岩狖牵垂果，湍禽接迸鱼。\n每逢维艇处，坞裏有人居。",
        "dynasty": "唐",
        "collection_info": null
    },
    {
        "uuid": "e3cfc46ae3522b4d1a511830fb2eec9f",
        "title": "夏日会修行段将军宅",
        "author": "顾非熊",
        "content": "爱君书院静，莎覆藓阶浓。\n连穗古藤暗，领雏幽鸟重。\n罇前迎远客，林杪见晴峰。\n谁谓朱门内，云山满座逢。",
        "dynasty": "唐",
        "collection_info": null
    },
    {
        "uuid": "ddc552fe788eef0f313b70b89e1b198f",
        "title": "送杭州姚员外",
        "author": "顾非熊",
        "content": "浙江江上郡，杨柳到时春。\n堑起背城雁，帆分向海人。\n峤云侵寺吐，汀月隔楼新。\n静理更何事，还应咏白苹。",
        "dynasty": "唐",
        "collection_info": null
    },
    {
        "uuid": "c4cf8107edac857b6a5191dc1812f538",
        "title": "送朴处士归新罗",
        "author": "顾非熊",
        "content": "少年离本国，今去已成翁。\n客梦孤舟裏，乡山积水东。\n鳌沈崩巨岸，龙鬬出遥空。\n学得中华语，将归谁与同。",
        "dynasty": "唐",
        "collection_info": null
    },
    {
        "uuid": "6e27043298c3b95c6a3dffb07651dc7a",
        "title": "送马戴入山",
        "author": "顾非熊",
        "content": "古木乱重重，何人识去踪。\n斜阳收万壑，圆月上三峰。\n云裏泉萦石，窗间鸟下松。\n唯应采药客，时与此相逢。",
        "dynasty": "唐",
        "collection_info": null
    },
    {
        "uuid": "9eeee3f2922c40981c5d98850f39e260",
        "title": "送喻凫春归江南",
        "author": "顾非熊",
        "content": "去年登第客，今日及春归。\n鸎影离秦马，莲香入楚衣。\n里闾争庆贺，亲戚共光辉。\n唯我门前浦，苔应满钓矶。",
        "dynasty": "唐",
        "collection_info": null
    },
    {
        "uuid": "e41c36cb0c351821034137b01daf0534",
        "title": "送友人及第归苏州",
        "author": "顾非熊",
        "content": "见君先得意，希我命还通。\n不道才堪并，多缘蹇共同。\n鹤鸣荒苑内，鱼跃夜潮中。\n若问家山路，知连震泽东。",
        "dynasty": "唐",
        "collection_info": null
    },
    {
        "uuid": "0b62ec59325eacd20836ea10db91360b",
        "title": "送皇甫司录赴黔南幕",
        "author": "顾非熊",
        "content": "黔南从事客，禄利先来饶。\n官受外台屈，家移一舸遥。\n夜猿声不断，寒木叶微凋。\n远别因多感，新郎倍寂寥。",
        "dynasty": "唐",
        "collection_info": null
    },
    {
        "uuid": "70cc7239e566be6726512835c9c44c01",
        "title": "寄九华山费拾遗",
        "author": "顾非熊",
        "content": "先生九华隐，鸟道隔尘埃。\n石室和云住，山田引烧开。\n久闲仙客降，高卧诏书来。\n一入深林去，人间更不回。",
        "dynasty": "唐",
        "collection_info": null
    },
    {
        "uuid": "0586ebc476557da8377650462e794ea4",
        "title": "雁",
        "author": "顾非熊",
        "content": "逐暖来南国，迎寒背朔云。\n下时波势出，起处阵形分。\n声急奔前侣，行低续后羣。\n何人寄书札，绝域可知闻。",
        "dynasty": "唐",
        "collection_info": null
    },
    {
        "uuid": "0398bcedcf2f4f4e8b3c32c67b02fc9a",
        "title": "铜雀妓",
        "author": "顾非熊",
        "content": "鸦散陵树晓，筵开繐帐空。\n婵娟宠休妬，歌舞怨来同。\n往事与尘化，新愁生曲终。\n回轩叶正落，寂寞听秋风。",
        "dynasty": "唐",
        "collection_info": null
    },
    {
        "uuid": "79d4a45de3e8c289f3768ef4269b46d3",
        "title": "早秋雨夕",
        "author": "顾非熊",
        "content": "贫居常寂寞，况復是秋天。\n黄叶如霜后，清风似水边。\n中宵疑有雁，当夕暂无蝉。\n就枕终难寐，残灯灭又然。",
        "dynasty": "唐",
        "collection_info": null
    },
    {
        "uuid": "deb95fed505b2de5376218aa43dba1bb",
        "title": "天津桥晚望",
        "author": "顾非熊",
        "content": "晴登洛桥望，寒色古槐稀。\n流水东不息，翠华西未归。\n云收中岳近，钟出后宫微。\n回首禁门路，羣鸦度落晖。",
        "dynasty": "唐",
        "collection_info": null
    },
    {
        "uuid": "b7aee401935b53be9d274a772e7759c2",
        "title": "月夜登王屋仙坛",
        "author": "顾非熊",
        "content": "月临峰顶坛，气爽觉天宽。\n身去银河近，衣霑玉露寒。\n云中日已赤，山外夜初残。\n即此是仙境，惟愁再上难。",
        "dynasty": "唐",
        "collection_info": null
    },
    {
        "uuid": "7f3529364d8a340f5ce1820ed649f2f1",
        "title": "下第后晓坐",
        "author": "顾非熊",
        "content": "远客滞都邑，老惊时节催。\n海边身梦觉，枕上鼓声来。\n起见银河没，坐知阊阖开。\n何为此生内，终夜泣尘埃。",
        "dynasty": "唐",
        "collection_info": null
    },
    {
        "uuid": "beae0dbe647eb76ae776296b2e833417",
        "title": "下第后送友人不及",
        "author": "顾非熊",
        "content": "失意经寒食，情偏感别离。\n来逢人已去，坐见柳空垂。\n细雨飞黄鸟，新蒲长绿池。\n自倾相送酒，终不展愁眉。",
        "dynasty": "唐",
        "collection_info": null
    },
    {
        "uuid": "b5f70e91102e4e003d32d5d37c153b42",
        "title": "与无可宿辉公院",
        "author": "顾非熊",
        "content": "夜僧同静语，秋寺近严城。\n世路虽多梗，玄心各自明。\n寒池清月彩，危阁听林声。\n傥许双摩顶，随缘万劫生。",
        "dynasty": "唐",
        "collection_info": null
    },
    {
        "uuid": "79175677a4c2dfe168dc2b704174d274",
        "title": "题平陆县亭",
        "author": "顾非熊",
        "content": "孤亭临峭岸，别有远泉来。\n山与中条合，河逢一曲回。\n夜声多鴈过，晚色乱云开。\n却自求僮仆，淹留莫谩催。",
        "dynasty": "唐",
        "collection_info": null
    },
    {
        "uuid": "4d240a2657780d072e44c2d43c758fee",
        "title": "题马儒乂石门山居",
        "author": "顾非熊",
        "content": "寻君石门隐，山近渐无青。\n鹿迹入柴户，树身穿草亭。\n云低收药径，苔惹取泉瓶。\n此地客难到，夜琴谁共听。",
        "dynasty": "唐",
        "collection_info": null
    },
    {
        "uuid": "644b8a071727fe21dbfe28f199dde6ad",
        "title": "题春明门外镇国禅院",
        "author": "顾非熊",
        "content": "空门临大道，师坐此中禅。\n过客自生敬，焚香惟默然。\n书灯明象外，古木覆檐前。\n不得如驯鸽，人间万虑牵。",
        "dynasty": "唐",
        "collection_info": null
    },
    {
        "uuid": "512ce193791a5f395eaaae4ed88dd593",
        "title": "夏夜汉渚归舟即事",
        "author": "顾非熊",
        "content": "扁舟江濑尽，归路海山青。\n巨浸分圆象，危樯入众星。\n雨遥明电影，蜃晓识楼形。\n不是长游客，那知造化灵。",
        "dynasty": "唐",
        "collection_info": null
    },
    {
        "uuid": "e37518098102c0157ef81c1fe556358d",
        "title": "酬均州郑使君见送归茅山",
        "author": "顾非熊",
        "content": "饯行诗意厚，惜别独筵重。\n解缆城边柳，还舟海上峰。\n饮猨当濑见，浴鸟带槎逢。\n吏隐应难逐，为霖是蛰龙。",
        "dynasty": "唐",
        "collection_info": null
    },
    {
        "uuid": "99b0177c6c5b76bd1e9b17ba4e766d6c",
        "title": "成名后将归茅山酬羣公见送",
        "author": "顾非熊",
        "content": "此名谁不得，人贺至公难。\n素业承家了，离筵去国欢。\n暮天行鴈断，晓渡落潮寒。\n旧隐茅峰下，松根石上盘。",
        "dynasty": "唐",
        "collection_info": null
    },
    {
        "uuid": "78ba4c828e2063b05462b4aa0ac54851",
        "title": "酬陈摽评事喜及第与段何共贻",
        "author": "顾非熊",
        "content": "至公平得意，自喜不因媒。\n榜入金门去，名从玉案来。\n欢情听鸟语，笑眼对花开。\n若拟华筵贺，当期醉百杯。",
        "dynasty": "唐",
        "collection_info": null
    },
    {
        "uuid": "1d73b34b6a9c33d8864a71d1d39e6555",
        "title": "关试后嘉会里闻蝉感怀呈主司",
        "author": "顾非熊",
        "content": "昔闻惊节换，常抱异乡愁。\n今听当命遂，方欢上国游。\n吟纔依树午，风已报庭秋。\n併觉声声好，怀恩忽泪流。",
        "dynasty": "唐",
        "collection_info": null
    },
    {
        "uuid": "627fb5285a5eda0b9a3b3a12bc968c8b",
        "title": "赠友人",
        "author": "顾非熊",
        "content": "吾友昔同道，唯予今独行。\n青云期未遂，白髮镊还生。\n旧隐连江色，新春闻鸟声。\n休明独不遇，何计可归耕。",
        "dynasty": "唐",
        "collection_info": null
    },
    {
        "uuid": "333249e05e5715ea87a6c6d2b459ec04",
        "title": "落第后赠同居友人",
        "author": "顾非熊",
        "content": "有情天地内，多感是诗人。\n见月长怜夜，看花又惜春。\n愁为终日客，闲过少年身。\n寂寞正相对，笙歌满四隣。",
        "dynasty": "唐",
        "collection_info": null
    },
    {
        "uuid": "8d7cd7676e78d4aedebdf9fceab37ffe",
        "title": "冬日寄蔡先辈校书京",
        "author": "顾非熊",
        "content": "弱冠下茅岭，中年道不行。\n旧交因贵绝，新月对愁生。\n旅思风飘叶，归心鴈过城。\n惟君知我苦，何异爨桐鸣。",
        "dynasty": "唐",
        "collection_info": null
    },
    {
        "uuid": "abc7370760b7d2eeaff580c7469e601f",
        "title": "行经褒城寄兴元姚从事",
        "author": "顾非熊",
        "content": "往岁客龟城，同时听鹿鸣。\n君兼莲幕贵，我得桂枝荣。\n栈阁危初尽，褒川路忽平。\n心期一壶酒，静话别离情。",
        "dynasty": "唐",
        "collection_info": null
    },
    {
        "uuid": "ed4cd8d7a9b95a0fadb970088acc4e82",
        "title": "下第后寄高山人",
        "author": "顾非熊",
        "content": "我家堂屋前，仰视大茅巅。\n潭静鸟声异，地寒松色鲜。\n人眠瓮牖月，鹿饮竹门泉。\n多愧隣高隐，无成又一年。",
        "dynasty": "唐",
        "collection_info": null
    },
    {
        "uuid": "e4048558c6e34da40934bdc9a7cd40f2",
        "title": "寄紫阁无名新罗头陁僧",
        "author": "顾非熊",
        "content": "椶床已自檠，野宿更何营。\n大海谁同过，空山虎共行。\n身心相外尽，鬓髮定中生。\n紫阁人来礼，无名便是名。",
        "dynasty": "唐",
        "collection_info": null
    },
    {
        "uuid": "f5b70f1074c63223eccbe60d153ab8b1",
        "title": "送信州卢员外兼寄薛员外",
        "author": "顾非熊",
        "content": "五马弋阳行，分忧出禁城。\n粉闱移席近，茜斾越疆行。\n德茂荣方渐，仁深瑞必呈。\n疲甿復何幸，前政已残声。",
        "dynasty": "唐",
        "collection_info": null
    },
    {
        "uuid": "81f9e76006b937f8c4ed0ccc9614ed50",
        "title": "送于中丞入回鹘",
        "author": "顾非熊",
        "content": "风沙万里行，边色看双旌。\n去展中华礼，将安外国情。\n朝衣惊异俗，牙帐见新正。\n料得归来路，春深草未生。",
        "dynasty": "唐",
        "collection_info": null
    },
    {
        "uuid": "44b546d1833c3d86a0c02f2c0929a354",
        "title": "送李廓侍御赴劒南",
        "author": "顾非熊",
        "content": "鸟道见狼烟，元戎正急贤。\n图书借朋友，吟咏入戈鋋。\n山色城池近，江声鼓角连。\n不应夸战胜，知在檄蛮篇。",
        "dynasty": "唐",
        "collection_info": null
    },
    {
        "uuid": "81cf5348548c24422cd5acf42664915d",
        "title": "送友人归汉阳",
        "author": "顾非熊",
        "content": "罇前别楚客，云水思萦回。\n秦野春将尽，商山花不开。\n鸥惊帆乍起，虹见雨初来。\n自有归期在，蝉声处处催。",
        "dynasty": "唐",
        "collection_info": null
    },
    {
        "uuid": "20aa8843d63db74c6484bd70b601756f",
        "title": "送造微上人归淮南觐兄",
        "author": "顾非熊",
        "content": "到家方坐夏，柳巷对兄禅。\n雨断芜城路，虹分建邺天。\n赴斋随野鹤，迎水上渔船。\n终拟归何处，三湘思渺然。",
        "dynasty": "唐",
        "collection_info": null
    },
    {
        "uuid": "233c62a591a43ebbecef936f62678a4b",
        "title": "赋得江边柳送陈许郭员外",
        "author": "顾非熊",
        "content": "拂水復含烟，行分古岸边。\n春风正摇落，客思共悠然。\n絮急频萦水，根灵復繫船。\n微阴覆离岸，祗此醉昏眠。",
        "dynasty": "唐",
        "collection_info": null
    },
    {
        "uuid": "bcacde2398bf6c4f403076df2276bb7e",
        "title": "武宗挽歌词二首 一",
        "author": "顾非熊",
        "content": "睿略皇威远，英风帝业开。\n竹林方受位，薤露忽兴哀。\n静塞妖星落，和戎贵主回。\n龙髯不可附，空见望仙台。",
        "dynasty": "唐",
        "collection_info": null
    },
    {
        "uuid": "a51f889e5d7c1cbfdf3a45fabcf2c80a",
        "title": "武宗挽歌词二首 二",
        "author": "顾非熊",
        "content": "苍生期渐泰，皇道欲中兴。\n国用销灵像，农功復冗僧。\n冕旒辞北阙，歌舞怨西陵。\n惟有金茎石，长宵对玉绳。",
        "dynasty": "唐",
        "collection_info": null
    },
    {
        "uuid": "7d99f5bc2c2955ebbb13574912c4e8cb",
        "title": "会中赋得新年",
        "author": "顾非熊",
        "content": "万古如昨日，一年加一晨。\n暗生无限事，潜老几多人。\n归路旧侣尽，故乡回鴈新。\n那堪独惆怅，犹是白衣身。",
        "dynasty": "唐",
        "collection_info": null
    },
    {
        "uuid": "795e57d80a8816dbd72c2286a0ba0766",
        "title": "斜谷邮亭翫海棠花",
        "author": "顾非熊",
        "content": "忽识海棠花，令人只嘆嗟。\n艳繁惟共笑，香近试堪夸。\n驻骑忘山险，持杯任日斜。\n何川是多处，应遶羽人家。",
        "dynasty": "唐",
        "collection_info": null
    },
    {
        "uuid": "ab138acf8bcdf22e4c76b88fdb51eedf",
        "title": "万年厉员外宅残菊",
        "author": "顾非熊",
        "content": "纔过重阳后，人心已为残。\n近霜须苦惜，带蝶更宜看。\n色减频经雨，香销恐渐寒。\n今朝陶令宅，不醉却应难。",
        "dynasty": "唐",
        "collection_info": null
    },
    {
        "uuid": "6a8b769e99dd757f498c6b31a013c639",
        "title": "题永福寺临淮亭",
        "author": "顾非熊",
        "content": "淮上前朝寺，因公始建亭。\n虽无山可望，多有鹤堪听。\n引客闲垂钓，看僧静灌瓶。\n带潮秋见月，隔竹晓闻经。\n水气侵衣冷，苹风入座馨。\n路逢沙獭上，船值海人停。\n砧杵鸣孤戍，乌鸢下远汀。\n连波芳草阔，极目暮天青。\n创置嗟心匠，幽栖得地形。\n常来劝农事，赖此近郊垧。",
        "dynasty": "唐",
        "collection_info": null
    },
    {
        "uuid": "053eff95687a4773e7901e87300b0544",
        "title": "陈情上郑主司",
        "author": "顾非熊",
        "content": "登第久无缘，归情思渺然。\n艺惭公道日，身贱太平年。\n未识笙歌乐，虚逢岁月迁。\n羁怀吟独苦，愁眼媿花妍。\n求达非荣己，修辞欲继先。\n秦城春十二，吴苑路三千。\n茅屋山岚入，柴门海浪连。\n遥心犹送鴈，归梦不离船。\n时节思家夜，风霜作客天。\n庭闱乖旦暮，兄弟阻团圆。\n朝乏新知己，邨荒旧业田。\n受恩期望外，效死誓生前。\n愿察为裘意，彷徉和角篇。\n恳情今吐尽，万一冀哀怜。",
        "dynasty": "唐",
        "collection_info": null
    },
    {
        "uuid": "ad9a898058760e0a032e52fdd19eadf8",
        "title": "长安清明言怀",
        "author": "顾非熊",
        "content": "明时帝里遇清明，还逐游人出禁城。\n九陌芳菲莺自啭，万家车马雨初晴。\n客中下第逢今日，愁裏看花厌此生。\n春色来年谁是主，不堪憔悴更无成。",
        "dynasty": "唐",
        "collection_info": null
    },
    {
        "uuid": "866d637f0ee75c23929373635a315e02",
        "title": "出塞即事二首 一",
        "author": "顾非熊",
        "content": "塞山行尽到乌延，万顷沙堆见极边。\n河上月沉鸿鴈起，碛中风度犬羊膻。\n席箕草断城池外，护柳花开帐幕前。\n此处游人堪下泪，更闻终日望狼烟。",
        "dynasty": "唐",
        "collection_info": null
    },
    {
        "uuid": "5a4d402b2683045319d905c866dd345a",
        "title": "出塞即事二首 二",
        "author": "顾非熊",
        "content": "贺兰山便是戎疆，此去萧关路几荒。\n无限城池非汉界，几多人物在胡乡。\n诸侯持节望吾土，男子生身负我唐。\n回望风光成异域，谁能献计復河湟。",
        "dynasty": "唐",
        "collection_info": null
    },
    {
        "uuid": "223369d43fa42f8fe6a80a11815524d7",
        "title": "送李相公昭义平復起彼宣慰员外副行",
        "author": "顾非熊",
        "content": "天井虽收寇未平，所司促战急王程。\n晓驰云骑穿花去，夜与星郎带月行。\n新咏尽题关外事，故乡因过洛阳城。\n时逢寒食游人识，竟说从来有大名。",
        "dynasty": "唐",
        "collection_info": null
    },
    {
        "uuid": "56b8f6b1fe3775b5fa8774c7fc003e02",
        "title": "送从叔尉渑池",
        "author": "顾非熊",
        "content": "同登科第皆清列，尚爱东畿一尉闲。\n虽有田园供海畔，且无宗党在朝班。\n甘贫只为心知道，晚达多缘性好山。\n白首青衫犹未换，又骑羸马出函关。",
        "dynasty": "唐",
        "collection_info": null
    },
    {
        "uuid": "0565128b4c952e0c206485a7da8c00b5",
        "title": "哭韩将军",
        "author": "顾非熊",
        "content": "将军不復见仪形，笑语随风入杳冥。\n战马旧骑嘶引葬，歌姬新嫁哭辞灵。\n功勋客问求为志，服玩僧收与转经。\n寂寞一家春色裏，百花开落满山庭。",
        "dynasty": "唐",
        "collection_info": null
    },
    {
        "uuid": "6494e2a7d933cb4ee397fcc33026196f",
        "title": "崔卿双白鹭",
        "author": "顾非熊",
        "content": "朝客高清爱水禽，绿波双鹭在园林。\n立当风裏丝摇急，步遶池边字印深。\n刷羽竞生堪画势，依泉各有取鱼心。\n我乡多傍门前见，坐觉烟波思不禁。",
        "dynasty": "唐",
        "collection_info": null
    },
    {
        "uuid": "ec90257031fce814eace9e1b61f00bef",
        "title": "子夜夏秋二曲 一",
        "author": "顾非熊",
        "content": "相持薄罗扇，绿树听鸣蜩。\n君筵呈妙舞，香汗湿鲛绡。",
        "dynasty": "唐",
        "collection_info": null
    },
    {
        "uuid": "73f1d2d85423c54b63ba186cc478902a",
        "title": "子夜夏秋二曲 二",
        "author": "顾非熊",
        "content": "银床梧叶下，便觉漏声长。\n露砌蛩吟切，那怜白苎凉。",
        "dynasty": "唐",
        "collection_info": null
    },
    {
        "uuid": "3cd6fd9e2f306b2ac3cd00e663cbf465",
        "title": "关山月",
        "author": "顾非熊",
        "content": "海上清光发，边营照转悽。\n深闺此宵梦，带月过辽西。",
        "dynasty": "唐",
        "collection_info": null
    },
    {
        "uuid": "c3fa65822a7661e91312314cf26183ff",
        "title": "采莲词",
        "author": "顾非熊",
        "content": "纤手折芙蕖，花洒罗衫湿。\n女伴唤回船，前溪风浪急。",
        "dynasty": "唐",
        "collection_info": null
    },
    {
        "uuid": "b1b23ae64c0dd021da526139ac5f8cda",
        "title": "秋月夜",
        "author": "顾非熊",
        "content": "旅鴈迎风度，阶翻月露华。\n砧声鸣夜永，江上几多家。",
        "dynasty": "唐",
        "collection_info": null
    },
    {
        "uuid": "9f60821595c4581858a92862f2d2cff8",
        "title": "登楼",
        "author": "顾非熊",
        "content": "登楼一南望，淮树楚山连。\n见鴈无书寄，归吴定此年。",
        "dynasty": "唐",
        "collection_info": null
    },
    {
        "uuid": "7ad8b5541deba8b429ba07365c6a0f48",
        "title": "阊门书感",
        "author": "顾非熊",
        "content": "凫鹥踏波舞，树色接横塘。\n远近蘼芜绿，吴宫总夕阳。",
        "dynasty": "唐",
        "collection_info": null
    },
    {
        "uuid": "afb7870b7e22b78aebe142fdc496e5db",
        "title": "送内乡张主簿赴任",
        "author": "顾非熊",
        "content": "松窗久是飡霞客，山县新为主印官。\n混俗故来分利禄，不教长作异人看。",
        "dynasty": "唐",
        "collection_info": null
    },
    {
        "uuid": "8aba9df98213dea821fef70387a6ba97",
        "title": "瓜洲送朱万言",
        "author": "顾非熊",
        "content": "渡头风晚叶飞频，君去还吴我入秦。\n双泪别家犹未断，不堪仍送故乡人。",
        "dynasty": "唐",
        "collection_info": null
    },
    {
        "uuid": "575c43c43dd42892bb449a81a4bcae60",
        "title": "秋夜长安病后作",
        "author": "顾非熊",
        "content": "秋中帝里经旬雨，晴后蝉声更不闻。\n牢落闲庭新病起，故乡南去雁成羣。",
        "dynasty": "唐",
        "collection_info": null
    },
    {
        "uuid": "9694010f2324062ae9cf460b8da10092",
        "title": "题王使君片石",
        "author": "顾非熊",
        "content": "势似孤峯一片成，坐来疑有白云生。\n主人莫怪殷勤看，远客长怀旧隐情。",
        "dynasty": "唐",
        "collection_info": null
    },
    {
        "uuid": "6c9efad47500b99f7b2be937d96d97b8",
        "title": "暮春早起",
        "author": "顾非熊",
        "content": "柳[梢]暗露滴清晨，帘下偏惊独起人。\n鶗鴂数声花渐落，园林是处总残春。",
        "dynasty": "唐",
        "collection_info": null
    },
    {
        "uuid": "9452dc8c5573516d4b1dae4b7ff72183",
        "title": "途次怀归",
        "author": "顾非熊",
        "content": "陇头禾偃乳乌飞，兀倚征鞍倍忆归。\n正值江南新酿熟，可容闲却老莱衣。",
        "dynasty": "唐",
        "collection_info": null
    },
    {
        "uuid": "9e0acc6a7d90532e23775b3f5877c230",
        "title": "寄陆隐君",
        "author": "顾非熊",
        "content": "相思迢递隔重城，鸟散阶前竹坞清。\n定拟秋凉过南崦，长松石上听泉声。",
        "dynasty": "唐",
        "collection_info": null
    },
    {
        "uuid": "99a82e29a0879a63e7b419816db76df2",
        "title": "寄吴山净上人",
        "author": "顾非熊",
        "content": "忆共蒲团话夜钟，别来落叶閟行踪。\n遥知黛色秋常翫，住向灵岩第几峯。",
        "dynasty": "唐",
        "collection_info": null
    },
    {
        "uuid": "a4cea21b8079335be204b8bfcea13e51",
        "title": "送徐五纶南行过吴",
        "author": "顾非熊",
        "content": "吴门东去路三千，到得阊门暂泊船。\n老父出迎应倒屣，贫居江上信谁传。",
        "dynasty": "唐",
        "collection_info": null
    },
    {
        "uuid": "b1a4e0840841c564435f90aedb3d4726",
        "title": "六言玉台体 一",
        "author": "顾非熊",
        "content": "梁间旧燕新归，塞外行人信稀。\n高树繁花漠漠，青楼细雨霏霏。\n妾伴待劝寒食，隣姑竞捣春衣。\n唯有妾颜憔悴，良时独怨芳菲。",
        "dynasty": "唐",
        "collection_info": null
    },
    {
        "uuid": "53ce1488c6520dfb4e9d19b7ed37ee1f",
        "title": "六言玉台体 二",
        "author": "顾非熊",
        "content": "未嫁谓如弄玉，嫁了却似淡容。\n小姑眠后飡饭，鵶舅鸣时起舂。\n对镜休梳堕马，照井暂掠盘龙。\n那以在家无事，浓粧闲趁游蜂。",
        "dynasty": "唐",
        "collection_info": null
    },
    {
        "uuid": "7af2a0b03808aba43f939ae56e40dbb3",
        "title": "六言玉台体 三",
        "author": "顾非熊",
        "content": "少妇未离本家，新夫已行辽水。\n闺中梦觉一身，枕上泪流双耳。\n岁岁长羡鸳鸯，日日虚怜蟢子。\n有女莫嫁将军，可惜蛾眉愁死。\n（影印本《诗渊》第六册第四一三九页）。",
        "dynasty": "唐",
        "collection_info": null
    },
    {
        "uuid": "a7e1048a0c88c7dfdbce55035d124bbb",
        "title": "入云门五云溪上作（六言）",
        "author": "顾非熊",
        "content": "舟泊有时垂钓，舟行不废闲吟。\n沿山寺寺花树，枕水家家竹林。\n鸳鸯昼飞溪静，鸜鹆夜转村深。\n忽闻风动莲叶，起见波间月沉。\n（《会稽掇英总集》卷八）（按：《会稽棳英总集》卷六收非熊《宿云门寺》，《全唐诗》卷五八二作温庭筠诗，卷五一○作张祜诗，题均作《题造微禅师院》。\n《茅山志》卷二八收非熊《赠茅山高拾遗》，《全唐诗》卷五○六作章孝标诗。\n孰作尚难确定，姑附识于此。\n）。",
        "dynasty": "唐",
        "collection_info": null
    },
    {
        "uuid": "1ffdc66dca72986d9d6571a32a7d2a40",
        "title": "西明寺合欢牡丹",
        "author": "顾非熊",
        "content": "绿茎同本两花莲，似证分身色相圆。\n黄药鬬香欺瑞麦，檀葩幷秀掩嘉莲。\n奏开祥瑞来天使，折去芳枝到御筵。\n想得六宫人尽爱，几多纤指递相传。\n（影印本《诗渊》第四册第二三八○页）。",
        "dynasty": "唐",
        "collection_info": null
    },
    {
        "uuid": "bd560021e5a00ea85232f81098d0b83f",
        "title": "经杭州",
        "author": "顾非熊",
        "content": "郡郭绕江濆，人家近白云。\n晚涛临槛看，夜橹隔城闻。\n浦转山初尽，虹斜雨未分。\n有谁知我意，心绪逐鸥群。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "2e4d73fdc2dab95ab3f434c148e0c625",
        "title": "姚岩寺路怀友",
        "author": "顾非熊",
        "content": "路向姚岩寺，多行洞壑间。\n鹤声连坞静，溪色带村闲。\n疏叶秋前渚，斜阳雨外山。\n怜君不得见，诗思最相关。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "cb2b2097ed3319f1c0cdd6f15232b071",
        "title": "天河阁到啼猿阁即事",
        "author": "顾非熊",
        "content": "万壑褒中路，何层不架虚。\n湿云和栈起，燋枿带畲余。\n岩狖牵垂果，湍禽接迸鱼。\n每逢维艇处，坞裏有人居。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "f1f349621518cc27c22e9c60835700d9",
        "title": "夏日会修行段将军宅",
        "author": "顾非熊",
        "content": "爱君书院静，莎覆藓阶浓。\n连穗古藤暗，领雏幽鸟重。\n樽前迎远客，林杪见晴峰。\n谁谓朱门内，云山满座逢。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "87af3f149d30915e197a1a76b6797400",
        "title": "送朴处士归新罗",
        "author": "顾非熊",
        "content": "少年离本国，今去已成翁。\n客梦孤舟裏，乡山积水东。\n鳌沈崩巨岸，龙斗出遥空。\n学得中华语，将归谁与同。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "931fd72004fcd4f8a60580458793f745",
        "title": "送喻凫春归江南",
        "author": "顾非熊",
        "content": "去年登第客，今日及春归。\n莺影离秦马，莲香入楚衣。\n裏闾争庆贺，亲戚共光辉。\n唯我门前浦，苔应满钓矶。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "ea48ec230aa3feb726787ab7251852aa",
        "title": "寄九华山费拾遗",
        "author": "顾非熊",
        "content": "先生九华隐，鸟道隔尘埃。\n石室和云住，山田引烧开。\n久闻仙客降，高卧诏书来。\n一入深林去，人间更不回。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "8de3a5d9b8cbe70afd4e5f83962d51e3",
        "title": "雁",
        "author": "顾非熊",
        "content": "逐暖来南国，迎寒背朔云。\n下时波势出，起处阵形分。\n声急奔前侣，行低续后群。\n何人寄书札，绝域可知闻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "12c3597b5adc501b99b8756f14df0418",
        "title": "铜雀妓",
        "author": "顾非熊",
        "content": "鸦散陵树晓，筵开繐帐空。\n婵娟宠休妒，歌舞怨来同。\n往事与尘化，新愁生曲终。\n回轩叶正落，寂寞听秋风。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "589eb7a3dea3d30f0649555428eb0e6f",
        "title": "早秋雨夕",
        "author": "顾非熊",
        "content": "贫居常寂寞，况复是秋天。\n黄叶如霜后，清风似水边。\n中宵疑有雁，当夕暂无蝉。\n就枕终难寐，残灯灭又然。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "f99dcfe9df18ee845967a48a75a3d3e0",
        "title": "天津桥晚望",
        "author": "顾非熊",
        "content": "晴登洛桥望，寒色古槐稀。\n流水东不息，翠华西未归。\n云收中岳近，钟出后宫微。\n回首禁门路，群鸦度落晖。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "a3bd953a01f48615f0c9f2158327402b",
        "title": "月夜登王屋仙坛",
        "author": "顾非熊",
        "content": "月临峰顶坛，气爽觉天宽。\n身去银河近，衣沾玉露寒。\n云中日已赤，山外夜初残。\n即此是仙境，惟愁再上难。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "3ce2660f59cc9889936dbb2b29e7919a",
        "title": "与无可宿辉公院",
        "author": "顾非熊",
        "content": "夜僧同静语，秋寺近严城。\n世路虽多梗，玄心各自明。\n寒池清月彩，危阁听林声。\n倘许双摩顶，随缘万劫生。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "0a6298f53d31b47a4e4705bc066368eb",
        "title": "题平陆县亭",
        "author": "顾非熊",
        "content": "孤亭临峭岸，别有远泉来。\n山与中条合，河逢一曲回。\n夜声多雁过，晚色乱云开。\n却自求僮仆，淹留莫谩催。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "fa17b845bb58273cd75f5d9d07a12c50",
        "title": "酬均州郑使君见送归茅山",
        "author": "顾非熊",
        "content": "饯行诗意厚，惜别独筵重。\n解缆城边柳，还舟海上峰。\n饮猿当濑见，浴鸟带槎逢。\n吏隐应难逐，为霖是蛰龙。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "0b41af31cf0ccacc13a410aac17fff92",
        "title": "成名后将归茅山酬群公见送",
        "author": "顾非熊",
        "content": "此名谁不得，人贺至公难。\n素业承家了，离筵去国欢。\n暮天行雁断，晓渡落潮寒。\n旧隐茅峰下，松根石上盘。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "015d4d3b9f7ebbae639e18678892269a",
        "title": "关试后嘉会裏闻蝉感怀呈主司",
        "author": "顾非熊",
        "content": "昔闻惊节换，常抱异乡愁。\n今听当名遂，方欢上国游。\n吟才依树午，风已报庭秋。\n并觉声声好，怀恩忽泪流。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "40b36355a0483962d300f960d70947ec",
        "title": "落第后赠同居友人",
        "author": "顾非熊",
        "content": "有情天地内，多感是诗人。\n见月长怜夜，看花又惜春。\n愁为终日客，闲过少年身。\n寂寞正相对，笙歌满四邻。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "2ff50cb7587c5e20ae07b689fa0da454",
        "title": "冬日寄蔡先辈校书京",
        "author": "顾非熊",
        "content": "弱冠下茅岭，中年道不行。\n旧交因贵绝，新月对愁生。\n旅思风飘叶，归心雁过城。\n惟君知我苦，何异爨桐鸣。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "aea61b0f8cf6bc85c3872d310c2c9547",
        "title": "下第后寄高山人",
        "author": "顾非熊",
        "content": "我家堂屋前，仰视大茅巅。\n潭静鸟声异，地寒松色鲜。\n人眠瓮牖月，鹿饮竹门泉。\n多愧邻高隐，无成又一年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "88d1f76abca9ccafcdcbddda8f79d27c",
        "title": "寄紫阁无名新罗头陀僧",
        "author": "顾非熊",
        "content": "棕床已自檠，野宿更何营。\n大海谁同过，空山虎共行。\n身心相外尽，鬓髮定中生。\n紫阁人来礼，无名便是名。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "7e59bb75203c813df8e22e4b70681e39",
        "title": "送信州卢员外兼寄薛员外",
        "author": "顾非熊",
        "content": "五马弋阳行，分忧出禁城。\n粉闱移席近，茜旆越疆行。\n德茂荣方渐，仁深瑞必呈。\n疲甿复何幸，前政已残声。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "e802f5b93e4d18bff9c75ad2ae161f25",
        "title": "送李廓侍御赴剑南",
        "author": "顾非熊",
        "content": "鸟道见狼烟，元戎正急贤。\n图书借朋友，吟咏入戈鋋。\n山色城池近，江声鼓角连。\n不应夸战胜，知在檄蛮篇。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "7b1e89909d1f37fc24bec8957da1c140",
        "title": "送友人归汉阳",
        "author": "顾非熊",
        "content": "樽前别楚客，云水思萦回。\n秦野春将尽，商山花不开。\n鸥惊帆乍起，虹见雨初来。\n自有归期在，蝉声处处催。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "50bbdf17219f2e4d0534ee184d048477",
        "title": "赋得江边柳送陈许郭员外",
        "author": "顾非熊",
        "content": "拂水复含烟，行分古岸边。\n春风正摇落，客思共悠然。\n絮急频萦水，根灵复系船。\n微阴覆离岸，只此醉昏眠。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "dc36e2e968227c2d925e3a28e6accd99",
        "title": "武宗挽歌词二首",
        "author": "顾非熊",
        "content": "睿略皇威远，英风帝业开。\n竹林方受位，薤露忽兴哀。\n静塞妖星落，和戎贵主回。\n龙髯不可附，空见望仙台。\n苍生期渐泰，皇道欲中兴。\n国用销灵像，农功复冗僧。\n冕旒辞北阙，歌舞怨西陵。\n惟有金茎石，长宵对玉绳。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "ae3d18c02728a3d88f99f6d0fb92251a",
        "title": "会中赋得新年",
        "author": "顾非熊",
        "content": "万古如昨日，一年加一晨。\n暗生无限事，潜老几多人。\n归路旧侣尽，故乡回雁新。\n那堪独惆怅，犹是白衣身。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "69fbcce8a9304362d443e4a7d183fa3a",
        "title": "斜谷邮亭玩海棠花",
        "author": "顾非熊",
        "content": "忽识海棠花，令人只叹嗟。\n艳繁惟共笑，香近试堪夸。\n驻骑忘山险，持杯任日斜。\n何川是多处，应绕羽人家。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "260c889c7b21a5953663750c6e67392c",
        "title": "万年厉员外宅残菊",
        "author": "顾非熊",
        "content": "才过重阳后，人心已为残。\n近霜须苦惜，带蝶更宜看。\n色减频经雨，香销恐渐寒。\n今朝陶令宅，不醉却应难。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "6fae38515178b981383c205c3f0366ce",
        "title": "陈情上郑主司",
        "author": "顾非熊",
        "content": "登第久无缘，归情思渺然。\n艺惭公道日，身贱太平年。\n未识笙歌乐，虚逢岁月迁。\n羁怀吟独苦，愁眼愧花妍。\n求达非荣己，修辞欲继先。\n秦城春十二，吴苑路三千。\n茅屋山岚入，柴门海浪连。\n遥心犹送雁，归梦不离船。\n时节思家夜，风霜作客天。\n庭闱乖旦暮，兄弟阻团圆。\n朝乏新知己，村荒旧业田。\n受恩期望外，效死誓生前。\n愿察为裘意，彷徉和角篇。\n恳情今吐尽，万一冀哀怜。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "e35a75b34b8a0dd5297f875b14746efa",
        "title": "长安清明言怀",
        "author": "顾非熊",
        "content": "明时帝裏遇清明，还逐游人出禁城。\n九陌芳菲莺自啭，春色来年谁是主，不堪憔悴更无成。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "7f2d6edab4ab62040697e7853b9b5aed",
        "title": "出塞即事二首",
        "author": "顾非熊",
        "content": "塞山行尽到乌延，万顷沙堆见极边。\n河上月沉鸿雁起，此处游人堪下泪，更闻终日望狼烟。\n贺兰山便是戎疆，此去萧关路几荒。\n无限城池非汉界，回望风光成异域，谁能献计复河湟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "d7cfa4a58ecfb00f6c00959a5682371e",
        "title": "送李相公昭义平復起彼宣慰员外副行",
        "author": "顾非熊",
        "content": "天井虽收寇未平，所司促战急王程。\n晓驰云骑穿花去，时逢寒食游人识，竟说从来有大名。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "f1a9e0d5654bbb642464d81f3d80f6cc",
        "title": "送从叔尉渑池",
        "author": "顾非熊",
        "content": "同登科第皆清列，尚爱东畿一尉闲。\n虽有田园供海畔，白首青衫犹未换，又骑羸马出函关。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "0acbdb4e7e07c062796b7d71ab131f87",
        "title": "哭韩将军",
        "author": "顾非熊",
        "content": "将军不復见仪形，笑语随风入杳冥。\n战马旧骑嘶引葬，寂寞一家春色裏，百花开落满山庭。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "55d770a836bb75ff6c39e69943ea9620",
        "title": "崔卿双白鹭",
        "author": "顾非熊",
        "content": "朝客高清爱水禽，绿波双鹭在园林。\n立当风裏丝摇急，我乡多傍门前见，坐觉烟波思不禁。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "677cba1bd632b444b052e948b1afd8c2",
        "title": "子夜夏秋二曲",
        "author": "顾非熊",
        "content": "相持薄罗扇，绿树听鸣蜩。\n君筵呈妙舞，香汗湿鲛绡。\n银床梧叶下，便觉漏声长。\n露砌蛩吟切，那怜白苎凉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "0ca0cb21f9c647484dd60c497d1692d4",
        "title": "关山月",
        "author": "顾非熊",
        "content": "海上清光发，边营照转凄。\n深闺此宵梦，带月过辽西。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "7391e35ad1036683bec9938a21d8d91a",
        "title": "秋月夜",
        "author": "顾非熊",
        "content": "旅雁迎风度，阶翻月露华。\n砧声鸣夜永，江上几多家。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "e8e40708cc4ec2a9d16d771ba6689a96",
        "title": "登楼",
        "author": "顾非熊",
        "content": "登楼一南望，淮树楚山连。\n见雁无书寄，归吴定此年。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "1834c92e0489f4b5d7c7ca1ce22537ed",
        "title": "送内乡张主簿赴任",
        "author": "顾非熊",
        "content": "松窗久是餐霞客，山县新为主印官。\n混俗故来分利禄，不教长作异人看。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "65788b107250782618bf7b72a9f638e2",
        "title": "秋夜长安病后作",
        "author": "顾非熊",
        "content": "秋中帝裏经旬雨，晴后蝉声更不闻。\n牢落閒庭新病起，故乡南去雁成群。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "c6d237eb25c1fa9e90c9670164ded7b0",
        "title": "题王使君片石",
        "author": "顾非熊",
        "content": "势似孤峰一片成，坐来疑有白云生。\n主人莫怪殷勤看，远客长怀旧隐情。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "6469121a5f67aee11227add470f55c04",
        "title": "暮春早起",
        "author": "顾非熊",
        "content": "柳梢暗露滴清晨，帘下偏惊独起人。\n鶗鴂数声花渐落，园林是处总残春。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    },
    {
        "uuid": "dec6cd1f24de467df27edd75d1cd722c",
        "title": "寄吴山净上人",
        "author": "顾非熊",
        "content": "忆共蒲团话夜钟，别来落叶閟行踪。\n遥知黛色秋常玩，住向灵岩第几峰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百零九"
        }
    }
]