[
    {
        "uuid": "5251ffec1249aa9de7740b4736056eaa",
        "title": "奉次文爵兄韵",
        "author": "郭贽",
        "content": "京国相逢意尽倾，不须池草梦中生。\n细将两地行藏语，消尽几番长短更。\n篱外黄花香共嗅，案头易传手中评。\n惭予才竭难为弟，况復输兄独秀名。",
        "dynasty": "宋",
        "collection_info": null
    },
    {
        "uuid": "5e7aba89234b342926d72b37aeb4e180",
        "title": "寄刘延叟",
        "author": "郭贽",
        "content": "弱龄志登涉，壮即远行游。\n名山忍偏历，书剑多迟留。\n我思在锦水，木落巴山秋。\n愿随蛾眉月，影入平羌流。\n孤飞何处鹤，清唳寒云愁。\n赏心隔欢爱，怅望烟峦稠。",
        "dynasty": "宋",
        "collection_info": null
    },
    {
        "uuid": "d4dbcf70a11a2c7e5bd5dd218bfd49dc",
        "title": "句",
        "author": "郭贽",
        "content": "高低草木芽争发，多少龙蛇眼未开。",
        "dynasty": "宋",
        "collection_info": null
    }
]