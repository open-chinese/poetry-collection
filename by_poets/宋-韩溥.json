[
    {
        "uuid": "c649e539b5a87c682f43a08e1384c46b",
        "title": "以蜀笺寄弟洎",
        "author": "韩溥",
        "content": "十样蛮笺出益州，寄来新自浣溪头。\n老兄得此全无用，助尔添修五凤楼。",
        "dynasty": "宋",
        "collection_info": null
    },
    {
        "uuid": "6c09f878e218127d7d2663083dd80f79",
        "title": "奉扬英公大师诗匠",
        "author": "韩溥",
        "content": "悟解真空始壮年，两朝供奉近炉烟。\n故乡梦断三湘远，应制诗高四海传。\n晴望野云生紫阁，夜吟兰烛滴花笺。\n应愁内殿征书至，恐向东林负昔缘。",
        "dynasty": "宋",
        "collection_info": null
    }
]