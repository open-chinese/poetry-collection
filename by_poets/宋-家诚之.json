[
    {
        "uuid": "1ec5e7925c518eadbce9e3b8ffa22f42",
        "title": "挽黄忠文公  其一",
        "author": "家诚之",
        "content": "自从朱邸翊元良，圣学磨砻日就将。\n嗜饱岂容登鼎俎，剪桐争肯戏圭璋。\n经筵犹有八图在，御座俄惊一鑑亡。\n恤典隆名虽宠渥，何如大政细平章。",
        "dynasty": "宋",
        "collection_info": null
    },
    {
        "uuid": "0de0a12701dc5403c34f4bd9204e054f",
        "title": "挽黄忠文公  其二",
        "author": "家诚之",
        "content": "棘闱尚记一窗邻，把酒论文情独亲。\n辙迹我犹循井络，履声公已上星辰。\n追思九鼎回天力，莫赎千金报国身。\n老去驱车隻剑道，忍看高冢卧麒麟。",
        "dynasty": "宋",
        "collection_info": null
    }
]