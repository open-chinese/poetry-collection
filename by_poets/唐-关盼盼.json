[
    {
        "uuid": "c4d84f038b3ee8870d41305d471daac7",
        "title": "燕子楼三首 二",
        "author": "关盼盼",
        "content": "北邙松柏锁愁烟，燕子楼中思悄然。\n自埋劒履歌尘散，红袖香销一十年。",
        "dynasty": "唐",
        "collection_info": null
    },
    {
        "uuid": "4ed0f972e0185a2ecf160b95a62e5ca0",
        "title": "燕子楼三首 三",
        "author": "关盼盼",
        "content": "适看鸿雁岳阳迴，又覩玄禽逼社来。\n瑶瑟玉箫无意绪，任从蛛网任从灰。",
        "dynasty": "唐",
        "collection_info": null
    },
    {
        "uuid": "4adbabe44ddf71e5487b40170da31f9e",
        "title": "和白公诗",
        "author": "关盼盼",
        "content": "自守空楼敛恨眉，形同春后牡丹枝。\n舍人不会人深意，讶道泉台不去随。",
        "dynasty": "唐",
        "collection_info": null
    },
    {
        "uuid": "cea456879482755d41023ac2ed7857e9",
        "title": "句",
        "author": "关盼盼",
        "content": "儿童不识冲天物，漫把青泥污雪毫。",
        "dynasty": "唐",
        "collection_info": null
    },
    {
        "uuid": "cbf5bfe8849d5ff7d4c5aa6a8e9e4caf",
        "title": "燕子楼三首",
        "author": "关盼盼",
        "content": "楼上残灯伴晓霜，独眠人起合欢床。\n相思一夜情多少，地角天涯不是长。\n北邙松柏锁愁烟，燕子楼中思悄然。\n自埋剑履歌尘散，红袖香销一十年。\n适看鸿雁岳阳回，又睹玄禽逼社来。\n瑶瑟玉箫无意绪，任从蛛网任从灰。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零二"
        }
    }
]