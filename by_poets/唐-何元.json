[
    {
        "title": "看花",
        "author": "何元",
        "content": "莫怪出门先骤马，暮年常怨看花迟。\n可怜尽日春山下，似雪如云一万枝。",
        "dynasty": "唐",
        "collection_info": null
    },
    {
        "title": "句",
        "author": "何元",
        "content": "一望白云千万断，筝声日暮出花林。\n门外夕阳寒映竹，洞中秋水暗连山。\n钟声半夜香山雨，散入前林枫叶秋。\n寺临飞鸟青山远，径转幽萝白日长。\n黄昏人到钟声裏，云起龙池不见山。\n客来惆怅僧禅后，月出松门满地霜。\n朔风寒日笳声急，万里辽城一段云。\n满山月色连溪下，林叶萧萧一夜霜。\n秦客访花惊出洞，庾公看月误登楼。",
        "dynasty": "唐",
        "collection_info": null
    }
]