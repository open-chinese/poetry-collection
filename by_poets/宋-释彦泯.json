[
    {
        "uuid": "a791daecdf5fbae3109cb49af9e2ff74",
        "title": "圆相观音菩萨瑞像颂",
        "author": "释彦泯",
        "content": "妙觉慈悲主，身云莹碧霞。\n光轮停夜月，璎珞缀千花。\n无畏全心普，分形应类差。\n圆通斯第一，名号遍恒沙。\n处处得消息，头头感嘆嗟。\n和风飞语燕，斜日噪寒鸦。\n昂首清尘眼，称名断苦芽。\n谛视观圆满相，砧杵落谁家。",
        "dynasty": "宋",
        "collection_info": null
    }
]