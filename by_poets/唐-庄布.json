[
    {
        "uuid": "fc761ef478712298cb958fe54a243df2",
        "title": "石榴歌",
        "author": "庄布",
        "content": "玳瑁殻皴枝婀娜，马牙硝骨绵敷裏。\n霜风击破锦香囊，鹦鹉啄残红豆颗。\n美人擎在金盘腹，错认海螺斑碌碌。\n满口含尝琼液甘，一堂齿冷敲寒玉。\n（《古今图书集成·草木典》二八二《石榴部》〖1〗）（〖1〗此诗见宋祝穆《事文类聚后集》卷二六、陈景沂《全芳备祖后集》卷六。\n）。",
        "dynasty": "唐",
        "collection_info": null
    }
]