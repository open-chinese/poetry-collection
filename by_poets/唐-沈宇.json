[
    {
        "uuid": "94b52f33fb736cc5f7a478606f4e44d2",
        "title": "武阳送别",
        "author": "沈宇",
        "content": "菊黄芦白雁初飞，羌笛胡笳泪满衣。\n送君肠断秋江水，一去东流何日归。",
        "dynasty": "唐",
        "collection_info": null
    },
    {
        "uuid": "8b191635cdaba0b66a52bf79670a9ebc",
        "title": "捣衣",
        "author": "沈宇",
        "content": "日暮远天青，霜风入后庭。\n洞房寒未掩，砧杵夜泠泠。",
        "dynasty": "唐",
        "collection_info": null
    },
    {
        "uuid": "4dc21e87658dfd0ac17cabc884ef19e6",
        "title": "代闺人",
        "author": "沈宇",
        "content": "杨柳青青鸟乱吟，春风香霭洞房深。\n百花帘下朝窥镜，明月窗前夜理琴。",
        "dynasty": "唐",
        "collection_info": null
    }
]