[
    {
        "uuid": "28ad2874e9058d711d85a0d87ceecc88",
        "title": "杂曲歌辞 妾薄命",
        "author": "刘元淑",
        "content": "自从离别守空闺，遥闻征战起云梯。\n夜夜愁君辽海外，年年弃妾渭桥西。\n阳春白日照空暖，紫燕衔花向庭满。\n綵鸾琴裏怨声多，飞鹊镜前妆梳断。\n谁家夫壻不从征，应是渔阳别有情。\n莫道红颜燕地少，家家还似洛阳城。\n且逐新人殊未归，还令秋至夜霜飞。\n北斗星前横度鴈，南楼月下捣寒衣。\n夜深闻鴈肠欲绝，独坐缝衣灯又灭。\n暗啼罗帐空自怜，梦度阳关向谁说。\n每怜容貌宛如神，如何薄命不胜人。\n愿君朝夕燕山至，好作明年杨柳春。",
        "dynasty": "唐",
        "collection_info": null
    },
    {
        "uuid": "99524b3e42b2f0ec63c435c37b5fbe2b",
        "title": "杂曲歌辞：妾薄命",
        "author": "刘元淑",
        "content": "自从离别守空闺，遥闻征战起云梯。\n夜夜愁君辽海外，彩鸾琴裏怨声多，飞鹊镜前妆梳断。\n谁家夫婿不从征，且逐新人殊未归，还令秋至夜霜飞。\n北斗星前横度雁，暗啼罗帐空自怜，梦度阳关向谁说。\n每怜容貌宛如神，",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    }
]