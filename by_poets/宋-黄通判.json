[
    {
        "uuid": "5c09c2bb39c3e2cffac3681d8813756e",
        "title": "满江红 太守风流",
        "author": "黄通判",
        "content": "太守风流，管领尽、十分春色。\n开藩了、万花妆就，舒长化国。\n太白方观宫锦样，老人又现端门侧。\n听螺州、千里沸观声，春无极。\n龙种贵，蟾宫客。\n熊轼彦，鱼书直。\n更精神天赋，寒光停碧。\n宝篆定膺铜狄数，金樽好按梁州拍。\n待予环、赤舄映貂蝉，头方黑。",
        "dynasty": "宋",
        "collection_info": null
    }
]