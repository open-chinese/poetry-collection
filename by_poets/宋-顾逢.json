[
    {
        "uuid": "7d11c1e7076d53de9014e2c97869e034",
        "title": "白髮",
        "author": "顾逢",
        "content": "一茎白一茎，两鬓忽然更。\n难把黄金买，从教青镜明。\n染来还似旧，镊去又重生。\n多少人无此，相看未可轻。",
        "dynasty": "宋",
        "collection_info": null
    },
    {
        "uuid": "426a6637f4d6cabc9c5f63bde85cda7d",
        "title": "无心",
        "author": "顾逢",
        "content": "世态真堪笑，机深祸亦深。\n多谋还损己，有寿必无心。\n呕肺因诗苦，开怀遇酒斟。\n平生随造物，不暇问升沉。",
        "dynasty": "宋",
        "collection_info": null
    },
    {
        "uuid": "8648cc2782a62811916a5de389de9ecf",
        "title": "息心",
        "author": "顾逢",
        "content": "诗酒无穷乐，功名陌上尘。\n息心长寿药，瞑目后生身。\n白日一回梦，青山万古春。\n不知天地裏，谁是悟空人。",
        "dynasty": "宋",
        "collection_info": null
    },
    {
        "uuid": "b79d46eb54931be5c7b229cbc4ffd520",
        "title": "劳心",
        "author": "顾逢",
        "content": "多少劳心者，青春已白髭。\n百年皆醉日，一死是醒时。\n天地蜉蝣化，江湖杜宇悲。\n此身元自赘，况復有妻儿。",
        "dynasty": "宋",
        "collection_info": null
    },
    {
        "uuid": "ff02962103ed61f4bd8a693b540695ed",
        "title": "儒巾",
        "author": "顾逢",
        "content": "儒冠同昔日，吾道未尝衰。\n毕竟犹存古，从教不入时。\n簪花何足逊，漉酒尚堪为。\n懒把青铜照，伤心两鬓丝。",
        "dynasty": "宋",
        "collection_info": null
    },
    {
        "uuid": "5d32817797af15714c5ecc2ee95dcbd5",
        "title": "谢人惠米",
        "author": "顾逢",
        "content": "今年俸米不曾收，五字田中自有秋。\n二十斛珠光灿烂，且无日籴太仓愁。",
        "dynasty": "宋",
        "collection_info": null
    },
    {
        "uuid": "fb3d3b1a9dc64c886b9372bb77c2ecd3",
        "title": "谢徐容斋送米",
        "author": "顾逢",
        "content": "米囊入户甑无尘，一室欢声四壁春。\n高廪如山堆积者，肯思白髮老人诗。",
        "dynasty": "宋",
        "collection_info": null
    },
    {
        "uuid": "ab4df65b310c864cb53c47528138438e",
        "title": "竹石园堂酒边即事",
        "author": "顾逢",
        "content": "到此须终日，相忘醉不成。\n一天惟有月，万籁绝无声。\n鱼口萍吞吐，萤光草晦明。\n夜阑重秉烛，犹对石棋枰。",
        "dynasty": "宋",
        "collection_info": null
    },
    {
        "uuid": "b8117b1dcc39399dffe75d194cd3b445",
        "title": "嚼菜根",
        "author": "顾逢",
        "content": "口体累人终不免，菜根能嚼乐无穷。\n吾儒食惯知真味，谁信犹便几富翁。",
        "dynasty": "宋",
        "collection_info": null
    },
    {
        "uuid": "b62d4995d591ea26983552bd55d733a2",
        "title": "谢叶诚斋金丹",
        "author": "顾逢",
        "content": "往岁因痰壅，几为病废人。\n金丹如不服，粉骨已成尘。\n去死仅一线，更生又五春。\n再深诗裏债，笔砚日相亲。",
        "dynasty": "宋",
        "collection_info": null
    },
    {
        "uuid": "5f27c5f77e0cb8b8b39afb9a8b53421c",
        "title": "枕上怀卢进斋",
        "author": "顾逢",
        "content": "三载吴庠住，何由再合并。\n老来情不舍，枕上梦频成。\n撼树风终夜，敲窗雨数声。\n每思湖上酒，无日不同倾。",
        "dynasty": "宋",
        "collection_info": null
    },
    {
        "uuid": "9d3437d033eb424c49a64555c03bbf71",
        "title": "雪夜怀赵存我碧澜潜心三昆仲",
        "author": "顾逢",
        "content": "坐久冰生砚，无聊捻白髭。\n友朋上心处，风雪打头时。\n夜永孤灯共，天寒一雁知。\n儿童来膝下，拨火觅蹲鸱。",
        "dynasty": "宋",
        "collection_info": null
    },
    {
        "uuid": "c6298fc0f4db11615f9a2b767aa2ac9e",
        "title": "病中怀邓觉非",
        "author": "顾逢",
        "content": "卧病寂寥中，浮生悟得空。\n半床清夜月，一枕破窗风。\n旅思闻孤笛，秋声过断鸿。\n可人常入梦，簪盍几时同。",
        "dynasty": "宋",
        "collection_info": null
    },
    {
        "uuid": "48309b0f5744395ce89f80e383fd38ad",
        "title": "月夜怀徐冰壑",
        "author": "顾逢",
        "content": "静掩书斋对短檠，夜深风露逼人清。\n遥思万壑千山裏，猿正啼时月正明。",
        "dynasty": "宋",
        "collection_info": null
    },
    {
        "uuid": "6705c64f58f2ca36576e888cb5f6c31f",
        "title": "赠广淳破衣  其一",
        "author": "顾逢",
        "content": "包笠皆为累，游方仅此身。\n从教粗褐碎，不用一丝纫。\n赴供无闲日，得钱回施人。\n生平甘忍辱，性地本来淳。",
        "dynasty": "宋",
        "collection_info": null
    },
    {
        "uuid": "cda8ebf096dd0b54f30e8ea55329bd79",
        "title": "赠广淳破衣  其二",
        "author": "顾逢",
        "content": "禅外亲文墨，年来更用情。\n三椽趺坐后，彻晓读书声。\n破砚雨窗润，孤灯雪屋明。\n更参诸大老，莫计万山程。",
        "dynasty": "宋",
        "collection_info": null
    },
    {
        "uuid": "2e62da71b55c56d5db811d736efb3910",
        "title": "赠僧足庵",
        "author": "顾逢",
        "content": "幽居不可寻，高卧白云深。\n举眼皆贪者，何人有止心。\n三衣了冬夏，一钵饱山林。\n此外无他事，听松生绿阴。",
        "dynasty": "宋",
        "collection_info": null
    },
    {
        "uuid": "0c48a0a8f685916366107e8e7074c92e",
        "title": "赠老僧",
        "author": "顾逢",
        "content": "众僧尊夏腊，灵岳遍曾登。\n渡水手中杖，行山溪畔藤。\n心空默是印，眉白雪为棱。\n自得巡方道，栖禅老未能。",
        "dynasty": "宋",
        "collection_info": null
    },
    {
        "uuid": "40904d80d9ad31f62618dfe6d8b2ff6e",
        "title": "赠僧庆云衲",
        "author": "顾逢",
        "content": "赴供归来后，跏趺对篆熏。\n三椽忘岁月，一衲老烟云。\n俗客无门入，闲情有砚分。\n山中高卧好，城市正纷纭。",
        "dynasty": "宋",
        "collection_info": null
    },
    {
        "uuid": "a5097788c0311b6498e47b2273d510c3",
        "title": "赠白云",
        "author": "顾逢",
        "content": "蒲团穿几箇，性地忽然开。\n禅向静中透，诗从悟处来。\n三椽青嶂裏，一榻白云堆。\n自说为僧后，浮生百念灰。",
        "dynasty": "宋",
        "collection_info": null
    },
    {
        "uuid": "a1961eb5f3d16862c4ff0b5b1a8a9a8b",
        "title": "赠四明月岩永昌上人",
        "author": "顾逢",
        "content": "杖锡游方外，丛林历几春。\n息心修道者，铁脊坐禅人。\n泉落岩千丈，天空月一轮。\n眼前清境界，不识世间尘。",
        "dynasty": "宋",
        "collection_info": null
    },
    {
        "uuid": "f1c3e25be89e90b7604199879d38cb13",
        "title": "赠灵殿僧道宁一洲上人",
        "author": "顾逢",
        "content": "高谊如师果是稀，寺中扶策病翁归。\n西风吹我肌生粟，便对西风解一衣。",
        "dynasty": "宋",
        "collection_info": null
    },
    {
        "uuid": "748285071d9262d210898e9068f2d310",
        "title": "赠不食姑",
        "author": "顾逢",
        "content": "绝粒非凡术，仙丹固得存。\n一龛常瞑目，长日不开门。\n浴水无冬夏，逢人少语言。\n飞来天际鹤，时见下庭轩。",
        "dynasty": "宋",
        "collection_info": null
    },
    {
        "uuid": "e03fe5b1e3f28df3f75e15efc7f807ce",
        "title": "赠护国寺山上宏道者",
        "author": "顾逢",
        "content": "三十年趺坐，何曾下此山。\n忘形超物外，无梦到人间。\n窗暗月来照，门开风自关。\n虎狼情亦狎，夜夜庙前还。",
        "dynasty": "宋",
        "collection_info": null
    },
    {
        "uuid": "83697dbd2df135d9ddb75dc93e515658",
        "title": "赠叶肖岩",
        "author": "顾逢",
        "content": "笔底妙如神，传来面目真。\n便教知本相，不必问何人。\n一幅元非画，百年留此身。\n山林樵穫者，只是旧衣巾。",
        "dynasty": "宋",
        "collection_info": null
    },
    {
        "uuid": "ef2afdd52ae4e63fbef1af6420c0c9d0",
        "title": "赠笔工",
        "author": "顾逢",
        "content": "科场久废不曾开，一扫千军谩有才。\n今日毛锥无用处，功名不自此中来。",
        "dynasty": "宋",
        "collection_info": null
    },
    {
        "uuid": "b3bd03bc9a4a1be1bce54419a992a824",
        "title": "赠僧隆古  其一",
        "author": "顾逢",
        "content": "一峰峻碧入云端，怪石苍松耐岁寒。\n天地奠形时便有，今人莫作等闲看。",
        "dynasty": "宋",
        "collection_info": null
    },
    {
        "uuid": "705212b756b00c99a183988d8acd8dfa",
        "title": "赠僧隆古  其二",
        "author": "顾逢",
        "content": "万山深处断人烟，溪水潺潺接涧泉。\n白髮老僧陵上住，晋朝松在屋头边。",
        "dynasty": "宋",
        "collection_info": null
    },
    {
        "uuid": "d19d0ca55008e0a89bd34ddb8b07adcd",
        "title": "赠天台徐秋岩",
        "author": "顾逢",
        "content": "马乳真堪摘，曾参日观师。\n云随笔落处，月上架来时。\n写意元非画，无声只是诗。\n寒藤吹不动，颗颗自攒枝。",
        "dynasty": "宋",
        "collection_info": null
    },
    {
        "uuid": "fcbaf789f624c6a3b45b535bdce9b834",
        "title": "赠峡山胡半村",
        "author": "顾逢",
        "content": "四邻鸡犬地，花竹自我阴。\n去郭不多远，入山犹未深。\n林峦常在望，樵牧久知心。\n他日如全隠，深居不可寻。",
        "dynasty": "宋",
        "collection_info": null
    },
    {
        "uuid": "b5b45637a2d7fa504568a062c94923bc",
        "title": "赠林东之",
        "author": "顾逢",
        "content": "往年曾赴召，万里涉修途。\n乐府师长吉，名家祖老逋。\n云烟生笔砚，风月乐江湖。\n金殿朝天日，宫衣宠渥殊。",
        "dynasty": "宋",
        "collection_info": null
    },
    {
        "uuid": "d332d612d089e14e94ae245ce2cb92ab",
        "title": "赠薛野鹤子继野",
        "author": "顾逢",
        "content": "老鹤传遗韵，君诗尽可观。\n江湖为客易，父子得名难。\n草色烟城暗，蛩声秋寺寒。\n自言乡仆至，束檐又长安。",
        "dynasty": "宋",
        "collection_info": null
    },
    {
        "uuid": "a39b603de480fa3d878f8dfed55d40d6",
        "title": "赠吾世衍",
        "author": "顾逢",
        "content": "士友多交接，惟君有敬心。\n少年精古篆，诸老喜新吟。\n箫品神仙曲，琴弹山水音。\n无人知此乐，只有竹房深。",
        "dynasty": "宋",
        "collection_info": null
    },
    {
        "uuid": "5393a19e4674ca0fa5896ff6b225bca7",
        "title": "寄王巨卿御史",
        "author": "顾逢",
        "content": "虽然居宪府，只似在家时。\n年老扶筇出，官清借马骑。\n布袍安素分，白髮结相知。\n长日关门坐，弹琴与赋诗。",
        "dynasty": "宋",
        "collection_info": null
    },
    {
        "uuid": "ac89ca5e246087af4ec077d5e450b5ea",
        "title": "寄赵西皋先生",
        "author": "顾逢",
        "content": "居官但欲归，每恨去官迟。\n天下苍生福，朝中宰相时。\n龙蛇三寸笔，风月百篇诗。\n此去除书至，难言以病辞。",
        "dynasty": "宋",
        "collection_info": null
    },
    {
        "uuid": "f07b505a08aa8c128cc90b52d3578385",
        "title": "寄黄直斋别驾",
        "author": "顾逢",
        "content": "不道还吴去，知心有故人。\n残灯时对榻，一室夜生春。\n天下襟怀士，诗家骨肉亲。\n槐阴多第宅，谁肯纳闲宾。",
        "dynasty": "宋",
        "collection_info": null
    },
    {
        "uuid": "c05f84305a5ee0057b00bd5a6ce97fa4",
        "title": "寄宁海诗社诸友",
        "author": "顾逢",
        "content": "旧有诗筒在，读来醒睡魂。\n绿林多事后，白社几家存。\n明月人千里，远山云一痕。\n书成无便寄，心事若为论。",
        "dynasty": "宋",
        "collection_info": null
    },
    {
        "uuid": "cd13ca45f7e4f0939b2d5d80f1d46b37",
        "title": "寄韩简斋老友",
        "author": "顾逢",
        "content": "曾问梅花开未开，拟扶短策步苍苔。\n可怜雨雪飘零尽，不得花边醉一回。",
        "dynasty": "宋",
        "collection_info": null
    },
    {
        "uuid": "bbf5d278fe1b5b518d1f58d93519042f",
        "title": "寄林石田老友",
        "author": "顾逢",
        "content": "西湖惟二老，乍别更伤情。\n诗与何人说，酒无知己倾。\n病躯添药债，夜影对灯檠。\n喜有僧相访，门前日送迎。",
        "dynasty": "宋",
        "collection_info": null
    },
    {
        "uuid": "eb5b3f25a5918bff07a41c0b4e38b35f",
        "title": "寄陈石窗林石田老友",
        "author": "顾逢",
        "content": "典刑惟二老，利禄等鸿毛。\n士行贫中见，诗名犯后高。\n苦心亲笔砚，冷眼看儿曹。\n肥马轻裘辈，多应笑弊袍。",
        "dynasty": "宋",
        "collection_info": null
    },
    {
        "uuid": "e16940123ccea91ad6b98ac9604e23f2",
        "title": "寄徐雪江温日观老友",
        "author": "顾逢",
        "content": "诗画琴三绝，干坤只一身。\n生前长聚首，死后更无人。\n材大身犹寿，名高分合贫。\n自怜传五字，造物亦相嗔。",
        "dynasty": "宋",
        "collection_info": null
    },
    {
        "uuid": "658fb1a7e7ceb85043bdd6849c331721",
        "title": "寄徐雪江珦潜山老友",
        "author": "顾逢",
        "content": "雪江连雪巘，天目一般清。\n三老真希有，几年能再生。\n琴中弹自谱，讲外着诗声。\n岂独笺庄老，犹于翰墨精。",
        "dynasty": "宋",
        "collection_info": null
    },
    {
        "uuid": "7f4aa0455e0449118af0ce1287aaf3f7",
        "title": "寄四明干月庭厉二友",
        "author": "顾逢",
        "content": "无言独倚楼，故人在心头。\n几作宵中梦，多生别后愁。\n溪声疏竹下，月色一庭秋。\n此景皆诗料，何时共唱酬。",
        "dynasty": "宋",
        "collection_info": null
    },
    {
        "uuid": "ec6d08493159d3a75cd05515cdee4339",
        "title": "寄邓山房高士",
        "author": "顾逢",
        "content": "老来骨相清如鹤，炼就红炉一大丹。\n只把古琴藏石匣，子期仙去不曾弹。",
        "dynasty": "宋",
        "collection_info": null
    },
    {
        "uuid": "9dfe8d061b4d0ca0166ec89999627066",
        "title": "寄八十僧宝月溪",
        "author": "顾逢",
        "content": "同庚同志又同师，湖海无人是旧知。\n百念俱灰惟一癖，死为鬼后亦吟诗。",
        "dynasty": "宋",
        "collection_info": null
    },
    {
        "uuid": "200e113ee7d4e5f6d03708b0d6fbafed",
        "title": "寄僧珦潜山",
        "author": "顾逢",
        "content": "讲道未凋零，犹堪续祖灯。\n谁知青嶂裏，自有白头僧。\n老貌松根石，闲心月下冰。\n往来车马者，应笑倚枯藤。",
        "dynasty": "宋",
        "collection_info": null
    },
    {
        "uuid": "d7ba74faf2eb3750a62745e4943db72c",
        "title": "寄僧钟山凈珏",
        "author": "顾逢",
        "content": "忘怀独有师，每恨会时稀。\n作别不得见，相寻闻已归。\n两鸡花下斗，一蝶雨中飞。\n想在陈湖寺，纫衣掩竹扉。",
        "dynasty": "宋",
        "collection_info": null
    },
    {
        "uuid": "acc4a7b6fdf9f37ffa7ec08694761e3a",
        "title": "寄宏叟恢上人",
        "author": "顾逢",
        "content": "留吴几两月，每见若亲知。\n却恨临行日，相寻不见师。\n黄花篱下酒，白髮坐中诗。\n别后频思忆，书成欲寄谁。",
        "dynasty": "宋",
        "collection_info": null
    },
    {
        "uuid": "c19f17bbd50d3aa5d0508f59955ba075",
        "title": "寄白莲寺隆虚岩",
        "author": "顾逢",
        "content": "人自菁山出，先须问老师。\n未痊张籍眼，不废贯休诗。\n课佛轮珠滑，翻经破帽欹。\n几年修浄业，喜近白莲池。",
        "dynasty": "宋",
        "collection_info": null
    },
    {
        "uuid": "a8ecd1287aacedd4e3f0441bf62d70c7",
        "title": "寄田润斋道录",
        "author": "顾逢",
        "content": "锐志休官去，皆缘道法灵。\n一符方落笔，万怪已潜形。\n柳下犬迎客，花边鹤听经。\n结交三十载，我醉独君醒。",
        "dynasty": "宋",
        "collection_info": null
    },
    {
        "uuid": "399f6e389e749e2b943ed7cf4e9f4aa5",
        "title": "寄张山居隠君",
        "author": "顾逢",
        "content": "卖卜山中去，逃名竟不闻。\n始终全一节，今古少如君。\n拨火烧黄叶，枕书眠白云。\n恨无薇可采，只食水中芹。",
        "dynasty": "宋",
        "collection_info": null
    },
    {
        "uuid": "e7757caad8a7dddd29075db440738724",
        "title": "寄蒋自庵",
        "author": "顾逢",
        "content": "破屋依萧寺，仅能容此身。\n无心长自笑，一语不言贫。\n议论思诸老，交游择好人。\n名门谁解识，帽破与衣鹑。",
        "dynasty": "宋",
        "collection_info": null
    },
    {
        "uuid": "883e7d49af0b79b0a3645e241c76e6af",
        "title": "寄俞半村",
        "author": "顾逢",
        "content": "他无事役心，祇是苦于吟。\n结屋能终隠，入山何必深。\n雨中看瀑布，月下听松琴。\n有此幽居乐，须当一访寻。",
        "dynasty": "宋",
        "collection_info": null
    },
    {
        "uuid": "31fd56c547856aedb214efa2076fda97",
        "title": "寄韩梅居",
        "author": "顾逢",
        "content": "去载书来日，曾回一卷诗。\n每当孤坐处，长忆共吟时。\n春酒花朝曲，秋灯雨夜棋。\n人间无聚散，安得有相思。",
        "dynasty": "宋",
        "collection_info": null
    },
    {
        "uuid": "39e87f7ab638ee6561342f4a8e734bcb",
        "title": "寄损益川",
        "author": "顾逢",
        "content": "休已灯难续，相传喜有师。\n好诗谁共语，妙趣自能知。\n步月频看影，听松无厌时。\n山中名已出，莫悔出山迟。",
        "dynasty": "宋",
        "collection_info": null
    },
    {
        "uuid": "2c39fd3535e495976caf9f9677dbe4b3",
        "title": "寄童梅岩",
        "author": "顾逢",
        "content": "数尽寒更六十点，钟声听了又鸡催。\n枕间展转不得睡，底事故人犹未来。",
        "dynasty": "宋",
        "collection_info": null
    },
    {
        "uuid": "11279ddee4f107e0556d6d2b282ec009",
        "title": "寄赵碧澜  其一",
        "author": "顾逢",
        "content": "窗下看书坐，挑灯庭欲分。\n秋声鸣处远，落叶静中闻。\n庭月一方雪，炉香数朵云。\n寄来诗在几，读着又思君。",
        "dynasty": "宋",
        "collection_info": null
    },
    {
        "uuid": "20c6fa2f5aef9d927256f02dcca1f90c",
        "title": "寄赵碧澜  其二",
        "author": "顾逢",
        "content": "琴诗山水乐，顿与世情疏。\n每到相思际，还看所寄书。\n春风肥野蕨，晓雨润园蔬。\n此地能容我，同君一处居。",
        "dynasty": "宋",
        "collection_info": null
    },
    {
        "uuid": "b7cb847e4f532f561647ecdd3d17f3e8",
        "title": "寄赵碧澜右之  其一",
        "author": "顾逢",
        "content": "二十年朋友，同吟五字诗。\n琴精毛敏仲，字逼晋羲之。\n多听诸公说，堪为后辈师。\n苕溪深隠好，不欲仕明时。",
        "dynasty": "宋",
        "collection_info": null
    },
    {
        "uuid": "d1e3caffc483641c9196298b5e387f76",
        "title": "寄赵碧澜右之  其二",
        "author": "顾逢",
        "content": "移家归故第，只在霅溪边。\n旧别无旬日，今回恰数年。\n鶑花晴暖际，风雨晦冥天。\n总是思君处，孤吟每日怜。",
        "dynasty": "宋",
        "collection_info": null
    },
    {
        "uuid": "8191944316a64a59937578cfcf522837",
        "title": "寄卢梅岩",
        "author": "顾逢",
        "content": "梅边灯下别，又见石榴开。\n人入多番梦，书无一字来。\n背风花下落，衝雨燕双回。\n却忆中秋夜，杯余醉讲台。",
        "dynasty": "宋",
        "collection_info": null
    },
    {
        "uuid": "3eda14dc8cb3f2b160f1e4d53a27db07",
        "title": "寄四明史雪汀",
        "author": "顾逢",
        "content": "每见江湖友，相逢说项斯。\n未能通去信，先得寄来诗。\n汀上雪晴日，山中梅放时。\n何当携手出，同谒老逋祠。",
        "dynasty": "宋",
        "collection_info": null
    },
    {
        "uuid": "90c0c80570314c4d26b8a11297022617",
        "title": "寄四明赵秋汀",
        "author": "顾逢",
        "content": "作别踰三纪，飘蓬更陆沉。\n一汀秋夜月，千里故人心。\n有梦长如昔，无书直至今。\n传闻辞禄后，教子老山林。",
        "dynasty": "宋",
        "collection_info": null
    },
    {
        "uuid": "04c2fc32e52d774307835471e556de9a",
        "title": "寄金华方养晦",
        "author": "顾逢",
        "content": "懒对青铜镜，羞看两鬓丝。\n自怜垂老日，多有未刊诗。\n短策山林裏，孤灯雨雪时。\n苦吟心欲呕，读着转伤悲。",
        "dynasty": "宋",
        "collection_info": null
    },
    {
        "uuid": "c2c24e22b56bb27b22c813dd7305e5ec",
        "title": "寄申屠雪矶",
        "author": "顾逢",
        "content": "病起何由慰所思，几回重读寄来诗。\n定应闭户敲推处，雪满渔矶未必知。",
        "dynasty": "宋",
        "collection_info": null
    },
    {
        "uuid": "9051d727921ed9c344e45563a5480f01",
        "title": "寄杜北山",
        "author": "顾逢",
        "content": "住与老逋邻，空湖隔市尘。\n布衣安破屋，白髮守清贫。\n引鹤风穿袖，听猿月满身。\n五言吟得苦，一字不投人。",
        "dynasty": "宋",
        "collection_info": null
    },
    {
        "uuid": "b305a57599955673b9bd5905d6832d4a",
        "title": "寄林平山",
        "author": "顾逢",
        "content": "登高先一日，扶病强相辞。\n几度怀君处，孤灯独坐时。\n炉温余篆在，鸡唱和声随。\n安得相同醉，狂歌别后诗。",
        "dynasty": "宋",
        "collection_info": null
    },
    {
        "uuid": "a347bb70cdd34ece10b53a7c8de829e9",
        "title": "寄光福老磻古溪",
        "author": "顾逢",
        "content": "藏一诸公相聚日，鬓毛尚黑齿牙坚。\n伤心流落江湖上，不见溪翁四十年。",
        "dynasty": "宋",
        "collection_info": null
    },
    {
        "uuid": "b4ab0e23a490811bc08ae3e40cc6c424",
        "title": "寄王修竹",
        "author": "顾逢",
        "content": "小楼分袂后，别久忆君多。\n逆境诗排遣，残躯病折磨。\n静闻花落几，闲看螘移窠。\n几夜窗前梦，携筇竹下过。",
        "dynasty": "宋",
        "collection_info": null
    },
    {
        "uuid": "a63cc0ee2d768657d59f1671abd91dae",
        "title": "寄韩简斋",
        "author": "顾逢",
        "content": "年来衰飒甚，伛偻较前增。\n顾影如枯木，梳头似老僧。\n酒杯辞满劝，山路怯先登。\n仅免愁风雨，欢颜得少陵。",
        "dynasty": "宋",
        "collection_info": null
    },
    {
        "uuid": "48971972ea290cfa1b064a8f3d6b4509",
        "title": "寄卢进斋",
        "author": "顾逢",
        "content": "酒边无日不团栾，独冷斋中忆旧欢。\n窗外一株红杏树，三年不得与君看。",
        "dynasty": "宋",
        "collection_info": null
    },
    {
        "uuid": "56b8af6eb80018d8090a1c7aab4991c8",
        "title": "寄集庆寺闻碧溪",
        "author": "顾逢",
        "content": "达者古来少，贪心竟莫医。\n尘中何了日，梦裏亦忙时。\n富贵人无足，膏肓病不知。\n黄金身外物，万事且随宜。",
        "dynasty": "宋",
        "collection_info": null
    },
    {
        "uuid": "e05fc46c0dfe9dfe12e35e301ff482b9",
        "title": "寄金坛汤进卿",
        "author": "顾逢",
        "content": "几度野窗下，看君所寄诗。\n识韩虽未遂，说项已先知。\n独鹤留晴影，残花怕雨时。\n苦无千里远，每恨纳交迟。",
        "dynasty": "宋",
        "collection_info": null
    },
    {
        "uuid": "831ee9c6e7ff69e4d9af7592a0b11757",
        "title": "寄平江薛梅坡",
        "author": "顾逢",
        "content": "别君五十载春冬，遥想年来亦老容。\n见说多番入城市，路中相觅不相逢。",
        "dynasty": "宋",
        "collection_info": null
    },
    {
        "uuid": "94936c5f7e894a2730d81c22313df5ba",
        "title": "寄秋江许端甫",
        "author": "顾逢",
        "content": "妙年亲雅道，诸老日从游。\n师法林和靖，家声许郢州。\n江湖千里志，风月一襟秋。\n好句人传志，诗名不待求。",
        "dynasty": "宋",
        "collection_info": null
    },
    {
        "uuid": "f3b49f181aed3ffade31d28447d9723c",
        "title": "寄径山首座",
        "author": "顾逢",
        "content": "双径平分席，丛林总下风。\n东西两班首，兄弟几人同。\n地涌溪云白，潮推海日红。\n不须思出世，只合老山中。",
        "dynasty": "宋",
        "collection_info": null
    },
    {
        "uuid": "ad92fa3ee6c8d3a8d8d9e48534bfb094",
        "title": "寄黄鹤山吕雪村",
        "author": "顾逢",
        "content": "君从庐墓我西东，数载惭无一字通。\n却喜梦游黄鹤寺，几番携手月明中。",
        "dynasty": "宋",
        "collection_info": null
    },
    {
        "uuid": "ba39ed44a809cc7936e9fee59f236ff0",
        "title": "寄碧澜赵右之",
        "author": "顾逢",
        "content": "交游岁月深，彼此各知音。\n佳句不离口，可人长在心。\n多愁悲白玉，一笑弃黄金。\n流水高山乐，床头自有琴。",
        "dynasty": "宋",
        "collection_info": null
    },
    {
        "uuid": "cc1700d7600e50902ff96e0940de8eb3",
        "title": "怀寄碧澜赵右之",
        "author": "顾逢",
        "content": "以诗相寄表殷勤，君信如何竟不闻。\n每向友朋门首过，有琴声处必思君。",
        "dynasty": "宋",
        "collection_info": null
    },
    {
        "uuid": "4df8a07bf766e65eec4f2c645843586a",
        "title": "怀寄周静得",
        "author": "顾逢",
        "content": "老尽黄花梅又开，故人不见入城来。\n武康县北三桥步，夜夜梦中行一回。",
        "dynasty": "宋",
        "collection_info": null
    },
    {
        "uuid": "6bc64390f8be02ed3a26a6039fe56b87",
        "title": "寄谢李雪林",
        "author": "顾逢",
        "content": "日本僧高谊，劳君序拙吟。\n名虽传海外，价不及鸡林。\n白髮消豪气，青灯见苦心。\n岂无钟子耳，但欠伯牙琴。",
        "dynasty": "宋",
        "collection_info": null
    },
    {
        "uuid": "566c63f1690131efd4942c841ba0b84f",
        "title": "和吴中友人见寄韵",
        "author": "顾逢",
        "content": "孤踪水上萍，岂料过希龄。\n药圣贫难疗，钱神祷不灵。\n行云风断续，蜕叶雨飘零。\n半世知心者，书灯一点青。",
        "dynasty": "宋",
        "collection_info": null
    },
    {
        "uuid": "01899e264d72f5c1a76e9b56af203968",
        "title": "和林平山见寄韵",
        "author": "顾逢",
        "content": "劳劳终日者，少见白头时。\n过去事皆梦，未来人不知。\n偷生贫是福，真病药难医。\n学得巢由隠，无愁可上眉。",
        "dynasty": "宋",
        "collection_info": null
    },
    {
        "uuid": "a1091fd70f4b52b50f1c95091e4c3402",
        "title": "申屠雪矶见寄韵",
        "author": "顾逢",
        "content": "潘阆祠前住，天教得此邻。\n百年传盛事，一巷两诗人。\n老境羞磻水，高风想富春。\n但教樽有酒，不必更言贫。",
        "dynasty": "宋",
        "collection_info": null
    },
    {
        "uuid": "4aeb044d5c165d2ae6e4309be5f5968b",
        "title": "谢陆梅磵曹靖庵见和拙稿",
        "author": "顾逢",
        "content": "梅磵先赓三体句，靖庵又和五言诗。\n不知二稿流传后，能续君诗更有谁。",
        "dynasty": "宋",
        "collection_info": null
    },
    {
        "uuid": "d91949e3131145796bd486d88b6d82bb",
        "title": "谢远方诸友下访",
        "author": "顾逢",
        "content": "远友相寻意极浓，尽言专访老吟翁。\n来从千里求诗去，愧我全无一句工。",
        "dynasty": "宋",
        "collection_info": null
    },
    {
        "uuid": "6f1869a8976640efe40e343ed1c78888",
        "title": "谢徐容斋见访",
        "author": "顾逢",
        "content": "问病来车马，穷檐非所宜。\n拘挛眠枕席，扶策唤妻儿。\n鹊信今朝报，灯花昨夜知。\n从前潘阆巷，无此宠荣时。",
        "dynasty": "宋",
        "collection_info": null
    },
    {
        "uuid": "862f33752252b55ba8420e76efaeb834",
        "title": "老桂",
        "author": "顾逢",
        "content": "分得蟾宫种，凡葩岂足论。\n古香吹不尽，生意至今存。\n秋晚花三色，年深树半根。\n更无攀折日，此恨向谁言。",
        "dynasty": "宋",
        "collection_info": null
    },
    {
        "uuid": "83824913832274763a7c2f35b178f62f",
        "title": "落花",
        "author": "顾逢",
        "content": "树底飞红雨，园林一望空。\n寂寥春去路，狼籍晓来风。\n乱影斜阳裏，余香流水中。\n可怜衰谢日，不与乍开同。",
        "dynasty": "宋",
        "collection_info": null
    },
    {
        "uuid": "d3f9f469cddc9c7500c24dfbd846eb92",
        "title": "落梅",
        "author": "顾逢",
        "content": "孤山花已老，片片受风吹。\n莫叹凋残去，曾夸烂熳时。\n香痕留宿雨，春色恋空枝。\n看取成青子，何尝生意衰。",
        "dynasty": "宋",
        "collection_info": null
    },
    {
        "uuid": "65b7b8b59ca6ca9067c70ba9453865c1",
        "title": "落叶",
        "author": "顾逢",
        "content": "秋林霜后红，恰与染来同。\n风雨一番过，亭台几树空。\n乱飘窗纸上，流出水沟中。\n待看春三月，浓阴万绿丛。",
        "dynasty": "宋",
        "collection_info": null
    },
    {
        "uuid": "5ea80735d4c221ac763030f8d1162eed",
        "title": "西瓜",
        "author": "顾逢",
        "content": "多自淮乡得，天然碧玉团。\n破来肌体莹，嚼处齿牙寒。\n清敌炎威退，凉生酒量宽。\n东门无此种，雪片簇冰盘。",
        "dynasty": "宋",
        "collection_info": null
    },
    {
        "uuid": "d29667ee8047ba8cd11769df789b1034",
        "title": "无弦琴",
        "author": "顾逢",
        "content": "三尺孤桐古，其中趣最优。\n只须从意会，不必以声求。\n袖手时横膝，忘言自点头。\n孙登犹未悟，多却一丝留。",
        "dynasty": "宋",
        "collection_info": null
    },
    {
        "uuid": "79581f48b2d15386cadf3431283cc830",
        "title": "棋边和韵",
        "author": "顾逢",
        "content": "子分黑白似精兵，相对沉吟手自停。\n一着要须寻活路，旧曾险处莫重经。",
        "dynasty": "宋",
        "collection_info": null
    },
    {
        "uuid": "47b2ab92da0f6c2ec3b7732577b913b2",
        "title": "枕上",
        "author": "顾逢",
        "content": "俗念枕边灰，晨钟又唤回。\n若无红日出，方免白头催。\n花不多时好，人谁百岁来。\n死生弹指顷，有酒且衔杯。",
        "dynasty": "宋",
        "collection_info": null
    },
    {
        "uuid": "6e436cdb0032b5608416e3f8aa49c1fc",
        "title": "舟中枕上",
        "author": "顾逢",
        "content": "官塘来往縴纷纷，月入疏篷漏碎纹。\n数尽寒更天未晓，两三声雁枕边闻。",
        "dynasty": "宋",
        "collection_info": null
    },
    {
        "uuid": "c4b44da3ba227a47726292fb5cf87404",
        "title": "古圆镜",
        "author": "顾逢",
        "content": "翠剥青铜面，年深入手轻。\n似教藏美恶，不欲大分明。\n细雨波心碎，浮云月底行。\n便令无点翳，谁解照前生。",
        "dynasty": "宋",
        "collection_info": null
    },
    {
        "uuid": "e25eab169fa3ebb4282a2af991ab1bec",
        "title": "湖舟",
        "author": "顾逢",
        "content": "箫鼓别船鸣，吟边酒自倾。\n远山多少意，幽鸟两三声。\n风急浪争起，云开雨不成。\n断桥归已晚，塔杪夕阳明。",
        "dynasty": "宋",
        "collection_info": null
    },
    {
        "uuid": "d9bc113624bbe02ff2453b7ace30fdd5",
        "title": "雪夜枕上",
        "author": "顾逢",
        "content": "客楼临水际，转觉夜寒生。\n欹枕天将晓，搜诗睡不成。\n雪多添月色，风近远钟声。\n却喜心无事，梅花纸帐清。",
        "dynasty": "宋",
        "collection_info": null
    },
    {
        "uuid": "c69717b1b31bea7f099c127c3fedf459",
        "title": "秋扇",
        "author": "顾逢",
        "content": "明月藏尘箧，曾归掌握中。\n得时思酷暑，袖手怯西风。\n用舍人相似，炎凉心不同。\n汗流沾背处，蔽日岂无功。",
        "dynasty": "宋",
        "collection_info": null
    },
    {
        "uuid": "099752a94660ab04765032fb5123660b",
        "title": "方竹杖",
        "author": "顾逢",
        "content": "直节老犹坚，棱分四角全。\n自缘生处别，不逐世情圆。\n夜倚闲看月，春扶醉上船。\n只愁规漆者，本体失天然。",
        "dynasty": "宋",
        "collection_info": null
    },
    {
        "uuid": "82282f72e6ad38735cc42b5a2ba3e898",
        "title": "汤婆子",
        "author": "顾逢",
        "content": "皤然一器微，有用在冬时。\n永夜寒如许，孤衾暖不知。\n少年皆见弃，老者最相宜。\n却恨无情处，春来便别离。",
        "dynasty": "宋",
        "collection_info": null
    },
    {
        "uuid": "668e7ed0f0a4122bed2fc1de51a85731",
        "title": "雷峰寺听琴",
        "author": "顾逢",
        "content": "尽日山窗下，松风细细吹。\n喜于同坐处，乐在听琴时。\n幽几静相对，斜阳过不知。\n江湖襟谊好，临别问来期。",
        "dynasty": "宋",
        "collection_info": null
    },
    {
        "uuid": "8857d772121146a0f122c898002616c9",
        "title": "听赵碧澜操琴",
        "author": "顾逢",
        "content": "弹来三尺桐，知用几年功。\n听到希声处，凉生不语中。\n断霞明似日，急雨过如风。\n曲罢炉香在，还思敏仲翁。",
        "dynasty": "宋",
        "collection_info": null
    },
    {
        "uuid": "46ed4256f5699651cab434b7285579ae",
        "title": "王质观棋",
        "author": "顾逢",
        "content": "弈边忘日月，况復遇神仙。\n石上无多着，人间几百年。\n指枰如料敌，落子欲争先。\n想尔腰柯烂，回头亦骇然。",
        "dynasty": "宋",
        "collection_info": null
    },
    {
        "uuid": "203747da39246443573a7b045896dc8b",
        "title": "赠吴门造笺",
        "author": "顾逢",
        "content": "剡藤光泽浄无瑕，捣杵工夫自一家。\n安得张颠醉狂笔，此中飞走活龙蛇。",
        "dynasty": "宋",
        "collection_info": null
    },
    {
        "uuid": "3a7171b684f43dfd66161e9fb310cb61",
        "title": "月夜泛舟",
        "author": "顾逢",
        "content": "晴湖浮素练，芦苇冷秋霜。\n四望皆空阔，孤舟泛渺茫。\n水纹星动影，云缝月流光。\n不似渔翁乐，终身鸥鹭乡。",
        "dynasty": "宋",
        "collection_info": null
    },
    {
        "uuid": "b573d64c6d0c8cd775712297f81f7350",
        "title": "湖舟即事",
        "author": "顾逢",
        "content": "楼阁青山裏，阑干几处凭。\n乐同湖上酒，清在坐中僧。\n水影飞双蝶，风声磨一鹰。\n夕阳堪入画，金蚓走春冰。",
        "dynasty": "宋",
        "collection_info": null
    },
    {
        "uuid": "e362be7c537cf10a2899a3704110a584",
        "title": "舟中偶成",
        "author": "顾逢",
        "content": "江海船行东復西，风蒲高挂一樯危。\n往来逆顺休相讶，逆者还须有顺时。",
        "dynasty": "宋",
        "collection_info": null
    },
    {
        "uuid": "d6d7b88f0c1e5941ba29be1ca8152a0c",
        "title": "倚篷",
        "author": "顾逢",
        "content": "山光远近青，尽入倚篷吟。\n夜雨一番过，春流几寸深。\n车声惊睡犊，帆影闪飞禽。\n村舍偏潇洒，家家杨柳阴。",
        "dynasty": "宋",
        "collection_info": null
    },
    {
        "uuid": "89dc5e6b6c89836df5e26dc4a0bf39cd",
        "title": "湖上观钓",
        "author": "顾逢",
        "content": "每见湖堤畔，持竿立柳阴。\n不多吞饵者，空起羡鱼心。\n严濑山林石，磻溪岁月深。\n何如池馆上，倚槛看浮沉。",
        "dynasty": "宋",
        "collection_info": null
    },
    {
        "uuid": "4fe2d7912f716b327ef7e6dae781af06",
        "title": "月宫沙戏",
        "author": "顾逢",
        "content": "兔舂金臼药，幻出广寒宫。\n时听数声响，皆归一转功。\n云霄大境界，几案小屏风。\n何独沙为戏，人间万事同。",
        "dynasty": "宋",
        "collection_info": null
    },
    {
        "uuid": "9dc66f52e6736df6faf422eb523c5e60",
        "title": "候仙亭即事",
        "author": "顾逢",
        "content": "一峰飞到此，胜景幻幽林。\n苍径望不尽，白云行渐深。\n钟声传日午，笠影卸松阴。\n候得神仙否，神仙不可寻。",
        "dynasty": "宋",
        "collection_info": null
    },
    {
        "uuid": "38e7dc1257ae95095961094f60a48f98",
        "title": "灵隠观风亭雪矶小酌",
        "author": "顾逢",
        "content": "林峦深密地，怪石紫苔存。\n留得巉岩势，全无斧凿痕。\n浮云沉水底，落叶走山根。\n最喜倾杯处，高僧遇老温。",
        "dynasty": "宋",
        "collection_info": null
    },
    {
        "uuid": "26278b2b7e246b6a63fdb67461ac7d7b",
        "title": "过林和靖祠",
        "author": "顾逢",
        "content": "入得梅村去，烟云锁废祠。\n我来迟几日，花已过多时。\n童鹤看如活，山川变不知。\n游人休着句，不比暗香诗。",
        "dynasty": "宋",
        "collection_info": null
    },
    {
        "uuid": "04797bf81a8791b76915d0fc856c8f46",
        "title": "天竺道中",
        "author": "顾逢",
        "content": "衝开秋色去，深入万松间。\n风月无边乐，干坤几箇闲。\n断云难掩日，急水不流山。\n树杪忽然响，斜飞过白鹇。",
        "dynasty": "宋",
        "collection_info": null
    },
    {
        "uuid": "b2a36a688b5e8c4f20863a1c32bc50f0",
        "title": "茜水道中",
        "author": "顾逢",
        "content": "半世客孤篷，惊心景不同。\n路危人自恐，港涩艣无功。\n折树龙眠水，长桥虹跨空。\n潮来通海道，争趁一帆风。",
        "dynasty": "宋",
        "collection_info": null
    },
    {
        "uuid": "511c6bfc8cc70df3527b544e7a006f0b",
        "title": "太仓道中  其一",
        "author": "顾逢",
        "content": "露气侵衣月满船，梦回依约五更天。\n枕间听得鸣鸡犬，知在谁家村上眠。",
        "dynasty": "宋",
        "collection_info": null
    },
    {
        "uuid": "e8a28ec77e61e8bf25b9af59cc1c7f3d",
        "title": "太仓道中  其二",
        "author": "顾逢",
        "content": "江烟漠漠暮天昏，且把扁舟繫树根。\n欲问村中沽酒处，家家风雨不开门。",
        "dynasty": "宋",
        "collection_info": null
    },
    {
        "uuid": "fc088ed6f656408d8c9b66eb908429e6",
        "title": "圆池",
        "author": "顾逢",
        "content": "一片水环璧，分明镜可窥。\n游鱼吹白沫，浴鹭扑清漪。\n有月有星夜，无云无雨时。\n倚栏相对处，如看浑天仪。",
        "dynasty": "宋",
        "collection_info": null
    },
    {
        "uuid": "1cf3c7751f05bb444f0e88248ab59ed3",
        "title": "堤上",
        "author": "顾逢",
        "content": "堤上喧丝竹，风流几少年。\n衣冠虽较别，山水只如前。\n绿柳阴中马，斜阳影裏船。\n晚云眉一抹，横翠断霞边。",
        "dynasty": "宋",
        "collection_info": null
    },
    {
        "uuid": "c1b0ee818f90bfbf78ef5efab2192d5b",
        "title": "慧山",
        "author": "顾逢",
        "content": "空山尘不到，白昼定僧禅。\n龙口一泓水，人间第二泉。\n殿高云气湿，屋断树阴连。\n张祜曾题品，唐碑尚俨然。",
        "dynasty": "宋",
        "collection_info": null
    },
    {
        "uuid": "e865733375d85bc4afc74cc86aa998bb",
        "title": "湖上",
        "author": "顾逢",
        "content": "湖边春已过，正是绿阴时。\n独步无人处，微吟得意诗。\n斜阳浮舴艋，远水立鸬鷀。\n物命真堪惜，游鱼脱钓丝。",
        "dynasty": "宋",
        "collection_info": null
    },
    {
        "uuid": "b85aacdbd1459bfc93545cf59782f8f9",
        "title": "卢进斋湖上韵",
        "author": "顾逢",
        "content": "潦倒江湖上，光阴梦裏过。\n黄金消酒债，白髮苦诗魔。\n风细松琴慢，天晴柳絮多。\n断桥斜阳裏，一路听笙歌。",
        "dynasty": "宋",
        "collection_info": null
    },
    {
        "uuid": "c3650513777b730d755b61d4e581ccd9",
        "title": "题直上天津",
        "author": "顾逢",
        "content": "欲向银河去，唐家有画船。\n更无风浪险，竟到斗牛边。\n笑傲琼楼上，歌吟玉宇前。\n乘槎今有便，不必羡张骞。",
        "dynasty": "宋",
        "collection_info": null
    },
    {
        "uuid": "90f49722fd00bccbef827fa1ecbcb63f",
        "title": "鰲山下灯市即事",
        "author": "顾逢",
        "content": "元夕牌灯大字题，高悬綵架果然奇。\n鰲山山下人来往，只听笙歌不看诗。",
        "dynasty": "宋",
        "collection_info": null
    },
    {
        "uuid": "e99e073e04df20609b19324cbcda9180",
        "title": "石湖行春桥",
        "author": "顾逢",
        "content": "十里湖光漾碧霄，山云吞吐笔难描。\n宜凉宜月犹宜雪，何独行春过此桥。",
        "dynasty": "宋",
        "collection_info": null
    },
    {
        "uuid": "67e68a59645638fd756c22d6e9dcfcd5",
        "title": "寒食日湖上",
        "author": "顾逢",
        "content": "寒食家家扫纸灰，道傍相吊总悲哀。\n湖边多少诗人墓，不见儿孙酹酒来。",
        "dynasty": "宋",
        "collection_info": null
    },
    {
        "uuid": "56f375aeb96110a8969df93151df241a",
        "title": "早秋湖上",
        "author": "顾逢",
        "content": "藕花香裏去，独步自寻诗。\n秋意在何处，夕阳将下时。\n鸟幽忘立久，山好觉行迟。\n饮兴忽然动，桥边有酒旗。",
        "dynasty": "宋",
        "collection_info": null
    },
    {
        "uuid": "6a5ba331e264feafc50e6da7f4dad893",
        "title": "花市",
        "author": "顾逢",
        "content": "卖声喧市巷，红紫售东风。\n祇说春无价，谁知雨有功。\n蝶随群檐出，鶑恨故园空。\n松柏何人爱，甘心岩壑中。",
        "dynasty": "宋",
        "collection_info": null
    },
    {
        "uuid": "c0192720baeec12a1c5e1a10562b37d9",
        "title": "孤山梅后",
        "author": "顾逢",
        "content": "晴雪白漫漫，山中几树残。\n但知开处好，谁向落时看。\n影不随流水，香犹在曲阑。\n飞来和靖鹤，相对立前滩。",
        "dynasty": "宋",
        "collection_info": null
    },
    {
        "uuid": "6a5f258de63fb9c8809ce853b1fed828",
        "title": "夏菊",
        "author": "顾逢",
        "content": "粲粲发幽芳，何愁午夜霜。\n花先开六月，节不待重阳。\n彭泽应无种，东篱未有香。\n王弘如此见，必遣白衣忙。",
        "dynasty": "宋",
        "collection_info": null
    },
    {
        "uuid": "e39631d7a4001f0c1a1cbea4f1466e0e",
        "title": "鸳鸯梅",
        "author": "顾逢",
        "content": "似厌沙头睡，来栖陇树中。\n一花飞夜雨，双子倚东风。\n冰雪芳心共，池塘旧梦同。\n只愁羌笛响，惊散晓林空。",
        "dynasty": "宋",
        "collection_info": null
    },
    {
        "uuid": "8e700d92bfe5adff06d858577f97f455",
        "title": "徐容斋庭下竹",
        "author": "顾逢",
        "content": "碧玉黄金竹，求来此种难。\n数竿真可爱，几度共相看。\n月影画半幅，风声雨一般。\n岁寒心不改，日日报平安。",
        "dynasty": "宋",
        "collection_info": null
    },
    {
        "uuid": "81ae62356aa3d13f8933e074079fa11c",
        "title": "供花即事",
        "author": "顾逢",
        "content": "满地盆花间样栽，四时长有好花开。\n劝君莫惜供花费，只恐园丁不献来。",
        "dynasty": "宋",
        "collection_info": null
    },
    {
        "uuid": "d508137ea819017ac49154920d6059b9",
        "title": "多心茶花",
        "author": "顾逢",
        "content": "此花别是山茶种，鹤顶丹红眩碧柯。\n开出多心虽可爱，一心好处不须多。",
        "dynasty": "宋",
        "collection_info": null
    },
    {
        "uuid": "d0ac1f0a72550da220e402f8ce37bfcb",
        "title": "绿阴",
        "author": "顾逢",
        "content": "夏木千重裹，春无迹可窥。\n静如云聚处，动似雨来时。\n坐对清相逼，行吟暑不知。\n幽禽啼復歇，难认着巢枝。",
        "dynasty": "宋",
        "collection_info": null
    },
    {
        "uuid": "c01ccfd1c8aab1641a8aa66026b82bff",
        "title": "白菊花",
        "author": "顾逢",
        "content": "渊明篱落发铅华，疑是西湖处士家。\n一白自知非正色，此心只欲比梅花。",
        "dynasty": "宋",
        "collection_info": null
    },
    {
        "uuid": "20293443799b179c33f087ecb3438120",
        "title": "红梅",
        "author": "顾逢",
        "content": "寿阳曾点额，脂粉带余馨。\n晴雨看如醉，冰霜冻不醒。\n溪清羞洁白，色艷易飘零。\n桃杏休相忌，东君眼自青。",
        "dynasty": "宋",
        "collection_info": null
    },
    {
        "uuid": "01457d0fc4fdb0243eb5e19513161f30",
        "title": "梅影",
        "author": "顾逢",
        "content": "最喜孤山夜，斜枝月下清。\n透窗疑笔写，映地若天生。\n鹤步踏不动，蜂腰时自横。\n几回云聚散，晦后再分明。",
        "dynasty": "宋",
        "collection_info": null
    },
    {
        "uuid": "05eed17c86f9e27101362a53c6850532",
        "title": "白莲花",
        "author": "顾逢",
        "content": "种向东林得，此花真箇希。\n芳心能自洁，玉体静相依。\n每讶鸥将浴，犹疑鹭不飞。\n月明无处认，香气袭人衣。",
        "dynasty": "宋",
        "collection_info": null
    },
    {
        "uuid": "b4d1e00b6985f9aabcffe853dd9f62b4",
        "title": "玉绣毬花",
        "author": "顾逢",
        "content": "正是红稀绿暗时，花如圆玉莹无疵。\n何人团雪高抛去，冻在枝头春不知。",
        "dynasty": "宋",
        "collection_info": null
    },
    {
        "uuid": "acbd652de685dc07876a417a7fdbab49",
        "title": "芳所堂赏桂杨顺斋酒边赋",
        "author": "顾逢",
        "content": "秋风芳所地，把酒又重来。\n种有仙凡异，花分早晚开。\n满簪乌帽去，如入月宫回。\n莫说郄诜事，功名念已灰。",
        "dynasty": "宋",
        "collection_info": null
    },
    {
        "uuid": "1f026f156429df8dbec74d71daab440e",
        "title": "不买花",
        "author": "顾逢",
        "content": "清似咸平处士家，案头诗卷是生涯。\n胆瓶莫讶无花插，过了梅花不买花。",
        "dynasty": "宋",
        "collection_info": null
    },
    {
        "uuid": "50d78d0d4677e9ee3daf9eaac5e5b6d2",
        "title": "雨中赏蔷薇",
        "author": "顾逢",
        "content": "春风庭院少迟留，烂熳红英带雨羞。\n最是花边情绪恶，看花狼藉为花愁。",
        "dynasty": "宋",
        "collection_info": null
    },
    {
        "uuid": "53f54625fa9c129958164e51db54f039",
        "title": "父子同赏杨寺月牡",
        "author": "顾逢",
        "content": "世上月丹无此种，倚栏不觉夕阳斜。\n百年雨露春风力，高树一根三色花。",
        "dynasty": "宋",
        "collection_info": null
    },
    {
        "uuid": "9a03a35f8b21ec565ce9fcb7fc9f4617",
        "title": "访菊",
        "author": "顾逢",
        "content": "白髮萧萧映帽纱，相扶访菊到山家。\n搀先一日东篱醉，要见人间未见花。",
        "dynasty": "宋",
        "collection_info": null
    },
    {
        "uuid": "3717a9613a6d83f6b5ea2069ae72f372",
        "title": "黄医谕求菊存诗",
        "author": "顾逢",
        "content": "门前三径在，潇洒傍林塘。\n何事惟栽菊，其家本姓黄。\n严霜坚晚节，细雨润幽香。\n指下谁能及，多收起死方。",
        "dynasty": "宋",
        "collection_info": null
    },
    {
        "uuid": "fab9377a046797b76614c1797377c9b0",
        "title": "九日对菊",
        "author": "顾逢",
        "content": "秋满南山菊满篱，卷帘相对坐多时。\n琴中自得无弦趣，蝶与西风总不知。",
        "dynasty": "宋",
        "collection_info": null
    },
    {
        "uuid": "087476856383909f5e29d618017563e6",
        "title": "雨边对菊",
        "author": "顾逢",
        "content": "一片东篱菊，凄凉风雨边。\n花虽黄似旧，髮更白于前。\n把酒伤今日，登高忆去年。\n渊明曾作令，相对亦无钱。",
        "dynasty": "宋",
        "collection_info": null
    },
    {
        "uuid": "11cf3a89684983cee5e2c910b6bce00d",
        "title": "雪后寻梅",
        "author": "顾逢",
        "content": "寻梅不惮路程赊，行遍山边与水涯。\n几处树头残雪在，只疑昨夜又开花。",
        "dynasty": "宋",
        "collection_info": null
    },
    {
        "uuid": "05708ae717f2fa8a1f883854b3325ded",
        "title": "探梅",
        "author": "顾逢",
        "content": "探梅自策短筇来，是处溪山到一回。\n岁岁见花人已老，几番花落又花开。",
        "dynasty": "宋",
        "collection_info": null
    },
    {
        "uuid": "b1bf04738a26ea11a132bc9042bbb1e6",
        "title": "墙外见梅",
        "author": "顾逢",
        "content": "隔水园林剩有梅，重门扃钥少曾开。\n主翁只恐吹香出，不道花梢过屋来。",
        "dynasty": "宋",
        "collection_info": null
    },
    {
        "uuid": "34703ea76285546f79fb7088cc876bfa",
        "title": "孤山问梅",
        "author": "顾逢",
        "content": "欲扣陇头信，侵晨踏雪来。\n不知今夜裏，先放几花开。\n地有孤根在，春从何处回。\n向人如解语，约我办樽罍。",
        "dynasty": "宋",
        "collection_info": null
    },
    {
        "uuid": "c332470517f20c3730a4306f7a846fed",
        "title": "嚼梅",
        "author": "顾逢",
        "content": "冷竈无烟过午时，可怜童鹤望邻炊。\n饥来细把梅花嚼，不信梅花不疗饥。",
        "dynasty": "宋",
        "collection_info": null
    },
    {
        "uuid": "899b1444ffdb9b914c56e6086cd1b966",
        "title": "百舌",
        "author": "顾逢",
        "content": "得意春风裏，山林异样鸣。\n虽无三寸舌，解作百禽声。\n巧处难求色，听时可辨名。\n金笼容不得，应是愧流鶑。",
        "dynasty": "宋",
        "collection_info": null
    },
    {
        "uuid": "c7f70fd35a3ddf7787d395066ac9713b",
        "title": "雁影",
        "author": "顾逢",
        "content": "万里衡阳别，翱翔背夕晖。\n数行天外过，一片水中飞。\n无迹留沙渚，有声过钓矶。\n回头还自顾，上下带云归。",
        "dynasty": "宋",
        "collection_info": null
    },
    {
        "uuid": "a139733456d365a779ef05cde7bf746a",
        "title": "海东青",
        "author": "顾逢",
        "content": "相传产海东，不与众禽同。\n两翅飞腾去，层霄顷刻中。\n转眸明似电，追马疾如风。\n坠得天鹅落，人皆指远空。",
        "dynasty": "宋",
        "collection_info": null
    },
    {
        "uuid": "8bb8d7744cb7ee6c40681ab55fc7f19b",
        "title": "飞来峰猿",
        "author": "顾逢",
        "content": "天竺如巴峡，画图无此奇。\n挂藤伸黑臂，剥果餧黄儿。\n孤影池中夜，三声月下时。\n倚阑僧不去，应是苦于诗。",
        "dynasty": "宋",
        "collection_info": null
    },
    {
        "uuid": "ff3588f3cd2a3dcf9f842f0d4afdce0b",
        "title": "纸鸢",
        "author": "顾逢",
        "content": "祇是凭风力，飞腾自不知。\n转来高处去，肯顾此身危。\n云外摇双翼，空中寄一丝。\n每愁吹断后，欲觅意何之。",
        "dynasty": "宋",
        "collection_info": null
    },
    {
        "uuid": "250a313ecbe785b184744390052dbf52",
        "title": "下竺寺金鱼",
        "author": "顾逢",
        "content": "黄金成一片，雨过唼方池。\n想尔浮沉乐，如吾爱傲时。\n水声频拨剌，人影不惊疑。\n中有成龙者，腾空未可知。",
        "dynasty": "宋",
        "collection_info": null
    },
    {
        "uuid": "9d88793bbdd3d7190881387e0d269379",
        "title": "观鬬蟋蟀有感",
        "author": "顾逢",
        "content": "徼虫亦可伤，何事苦争强。\n百胜终归死，一秋空自忙。\n吟残庭际月，冷怯草根霜。\n不入儿童手，谁能较短长。",
        "dynasty": "宋",
        "collection_info": null
    },
    {
        "uuid": "68e93a1322b88609615707802c0d85bf",
        "title": "冬夜闻蛩",
        "author": "顾逢",
        "content": "尚有一蛩在，悲吟废草边。\n想于深夜裏，自忆早秋前。\n胜负皆成梦，孤寒似可怜。\n晚年飘泊老，此况亦同然。",
        "dynasty": "宋",
        "collection_info": null
    },
    {
        "uuid": "c52d5225eee3c7f7becfd1c400dbe17c",
        "title": "冠胜轩",
        "author": "顾逢",
        "content": "六桥多少景，尽在倚栏中。\n佳处无如此，看来总不同。\n湖光四时别，山影半江空。\n图尽天开出，人间笔未工。",
        "dynasty": "宋",
        "collection_info": null
    },
    {
        "uuid": "6f0c2a66563e1daf552141584a6207f8",
        "title": "寄题翠侍轩",
        "author": "顾逢",
        "content": "华轩居地隠，尘世总相忘。\n白髮坐来久，青山立在旁。\n两峰如拱手，一鹤自升堂。\n唯诺疑相应，松琴奏羽商。",
        "dynasty": "宋",
        "collection_info": null
    },
    {
        "uuid": "a989a87b107c1d99b7b4d4fee46e9b91",
        "title": "题风雨楼",
        "author": "顾逢",
        "content": "湖上晴看好，雨中犹更奇。\n无穷凭槛趣，正是捲帘时。\n鸥鹭飞相失，山林晚不知。\n烟云多变态，难画亦难诗。",
        "dynasty": "宋",
        "collection_info": null
    },
    {
        "uuid": "27fe0e48f53abe5b5eaf7208d914d9a6",
        "title": "雨楼即事",
        "author": "顾逢",
        "content": "客久颜容改，羞开古镜奁。\n瘦添清骨相，老减白髭髯。\n云暗山无塔，楼空雨一帘。\n休官归去后，疏散似陶潜。",
        "dynasty": "宋",
        "collection_info": null
    },
    {
        "uuid": "b4f8ba722cd09d93483372c993e2bcca",
        "title": "听雨轩",
        "author": "顾逢",
        "content": "此地偏于静夜宜，炉香相对一编诗。\n几回闻得敲窗响，不是开门落叶时。",
        "dynasty": "宋",
        "collection_info": null
    },
    {
        "uuid": "e197c8f5f8f4803301eb9267849780ff",
        "title": "碧澜堂即事",
        "author": "顾逢",
        "content": "白苹洲暖漾晴波，雪点沙汀立鹭多。\n几度月明窗下见，打渔人醉枕轻蓑。",
        "dynasty": "宋",
        "collection_info": null
    },
    {
        "uuid": "8183002bacc8db6f599593588eb401df",
        "title": "冷泉亭即事",
        "author": "顾逢",
        "content": "亭上数僧俱不识，倚阑无语坐多时。\n听谈五字中奇句，尽是山翁旧日诗。",
        "dynasty": "宋",
        "collection_info": null
    },
    {
        "uuid": "1a99b2cec127bfb3ccaa6f60171f59df",
        "title": "石湖山居  其一",
        "author": "顾逢",
        "content": "湖光终日对，且喜绝尘纷。\n时事年来别，山中人不闻。\n霜林晴滴雨，寒井晚云生。\n门掩松风裏，知心有范君。",
        "dynasty": "宋",
        "collection_info": null
    },
    {
        "uuid": "6979744f485063d66fcc595fe53bde04",
        "title": "石湖山居  其二",
        "author": "顾逢",
        "content": "幽居入翠微，乐似在松时。\n野景俱成画，山行总是诗。\n黠禽争浴水，戏鹊倒悬枝。\n此意谁能识，徜徉只自知。",
        "dynasty": "宋",
        "collection_info": null
    },
    {
        "uuid": "487316468168813c989eb67d60d4972a",
        "title": "石湖山居  其三",
        "author": "顾逢",
        "content": "越来溪上望，雨涨一篙深。\n折苇眠枯叶，老莲生苦心。\n水连孤屿远，山入半湖阴。\n喜近行春路，时于月下吟。",
        "dynasty": "宋",
        "collection_info": null
    },
    {
        "uuid": "c8fd094cf5a61999319f83917c6591bc",
        "title": "西湖城边水阁即事",
        "author": "顾逢",
        "content": "水阁凉亭饮宴时，遥看葛岭亦伤悲。\n歌童舞女今何在，一带枯桩立鹭鸶。",
        "dynasty": "宋",
        "collection_info": null
    },
    {
        "uuid": "37373eb1521420fd3de8a1fc0e935ee4",
        "title": "西湖如画轩",
        "author": "顾逢",
        "content": "世间何处觅西湖，风月无边酒一壶。\n尽道此中如画景，不知此景画中无。",
        "dynasty": "宋",
        "collection_info": null
    },
    {
        "uuid": "cfe61440582fe1340bab65a509c69f5c",
        "title": "题徐容斋先生爱兰轩",
        "author": "顾逢",
        "content": "入得善人室，尘凡一洗空。\n三闾心上事，九畹国香中。\n坐对清幽地，时来旎□风。\n纷纷桃与李，不与此花同。",
        "dynasty": "宋",
        "collection_info": null
    },
    {
        "uuid": "5f5d0b7c35cb8eef40ed8c94b7848232",
        "title": "西湖书院重建三贤堂  其一",
        "author": "顾逢",
        "content": "三贤堂废西湖上，文庙重营气宇新。\n若得雪江相配享，方知创立是何人。",
        "dynasty": "宋",
        "collection_info": null
    },
    {
        "uuid": "fd6fe0ca637bc387714256e385d6d697",
        "title": "西湖书院重建三贤堂  其二",
        "author": "顾逢",
        "content": "堂上瞻三像，衣冠各俨然。\n两朝贤太守，一代老诗仙。\n棠影春风裏，梅花夜月边。\n西湖新学校，千载后同传。",
        "dynasty": "宋",
        "collection_info": null
    },
    {
        "uuid": "a6aaa65b85c871b05f7fb9716002895e",
        "title": "琴书斋",
        "author": "顾逢",
        "content": "不道邺侯家，有人如伯牙。\n七絃真得趣，万卷足生涯。\n石鼎时添火，铜瓶日换花。\n高山流水罢，笔下走龙蛇。",
        "dynasty": "宋",
        "collection_info": null
    },
    {
        "uuid": "aed3f7d8014a3cccaffcc8c2d85902b7",
        "title": "题诗境楼",
        "author": "顾逢",
        "content": "白昼鈎帘坐，湖山静裏看。\n分明吟世界，尽在此阑干。\n妙处写不就，题来句转难。\n几回风雪际，遥忆灞桥寒。",
        "dynasty": "宋",
        "collection_info": null
    },
    {
        "uuid": "3edaf0b6578bf47feaa0a78727ade277",
        "title": "和移家春洲寄韵",
        "author": "顾逢",
        "content": "家具与妻儿，知经几处移。\n不堪多病日，顿忆少年时。\n犬吠风行叶，鱼惊月在池。\n人生俱是寓，无我重流离。",
        "dynasty": "宋",
        "collection_info": null
    },
    {
        "uuid": "3be512fc28b57dd399f5fca10909d7d2",
        "title": "留别干月亭",
        "author": "顾逢",
        "content": "客中愁送别，临别转伤心。\n最是情相得，犹教老不禁。\n离怀空记忆，远信有浮沉。\n争似长携手，山边水际吟。",
        "dynasty": "宋",
        "collection_info": null
    },
    {
        "uuid": "3aede4138d75197a8d2ae9adf330783b",
        "title": "过林忠甫山房",
        "author": "顾逢",
        "content": "虽是无猿鹤，何殊林麓间。\n从教居近市，不必入深山。\n白日窗如炙，清风门自关。\n留连诗酒乐，坐久竟忘还。",
        "dynasty": "宋",
        "collection_info": null
    },
    {
        "uuid": "712194c1c022bd05bf9559cec2e6263e",
        "title": "寓拥叶精舍",
        "author": "顾逢",
        "content": "禅房静掩扃，长日勘传灯。\n身健高飞鹤，心空入定僧。\n炭烟生湿瘿，檐水滴晴冰。\n从此无依恋，相随只瘦藤。",
        "dynasty": "宋",
        "collection_info": null
    },
    {
        "uuid": "82d61259b29316f0589f39aa488c42df",
        "title": "邓觉非寓舍即事",
        "author": "顾逢",
        "content": "老屋幽深静掩门，四围多有古碑存。\n庭前黄叶无人扫，留得秋风在树根。",
        "dynasty": "宋",
        "collection_info": null
    },
    {
        "uuid": "e9cf8eb3e17c151df9dd214fa7583e6f",
        "title": "访明月堂",
        "author": "顾逢",
        "content": "山路亦迢迢，殷勤访久要。\n三门虽未入，一仆已相邀。\n枕臂眠平石，扶筇过险桥。\n诗翁归步醉，空费酒旗招。",
        "dynasty": "宋",
        "collection_info": null
    },
    {
        "uuid": "65d3c32f29be24522d634a3dde969274",
        "title": "秀邸绿阴堂",
        "author": "顾逢",
        "content": "连朝风雨卷残红，四望亭台眼界空。\n多少东君生物意，不知俱在绿阴中。",
        "dynasty": "宋",
        "collection_info": null
    },
    {
        "uuid": "fe69c53813a43458a6d02850947bbfc7",
        "title": "过冷泉亭",
        "author": "顾逢",
        "content": "绿影浮阴玉一渊，吟翁同立石阑边。\n池中石与诗中字，知是几年磨得圆。",
        "dynasty": "宋",
        "collection_info": null
    },
    {
        "uuid": "9b7e07ba5b0e24cd4807602da28044d9",
        "title": "甫游冷泉亭",
        "author": "顾逢",
        "content": "万绿重重如泼翠，一泓泉水浸苍苔。\n分明天地开图画，山自飞来猿自来。",
        "dynasty": "宋",
        "collection_info": null
    },
    {
        "uuid": "6a6d0936aed5068477e0d53c29361e78",
        "title": "过林石田湖上所居",
        "author": "顾逢",
        "content": "第一桥边住，柴扉傍钓矶。\n天晴扶杖出，寺近与僧归。\n梁燕穿帘去，沙鸥入屋飞。\n几回吟苦处，独立对斜晖。",
        "dynasty": "宋",
        "collection_info": null
    },
    {
        "uuid": "ed3a66a470de9ce1059376b05f25eb2f",
        "title": "过杨春磵所居",
        "author": "顾逢",
        "content": "过门须忆老相知，日日长看掩竹扉。\n只有画梁巢燕在，主人三载不曾归。",
        "dynasty": "宋",
        "collection_info": null
    },
    {
        "uuid": "0169b86da73e14849411a2ad7b8eb6d6",
        "title": "过沈东林所居",
        "author": "顾逢",
        "content": "屋破深山裏，门无车马尘。\n谁知青竹坞，中有白莲人。\n坐上长留客，诗中不见贫。\n池塘园圃乐，花木四时春。",
        "dynasty": "宋",
        "collection_info": null
    },
    {
        "uuid": "3658653f698790a46c53ce160fc1f554",
        "title": "史紫微徐容斋阎静轩过潘阆巷所居",
        "author": "顾逢",
        "content": "门外喧车马，欢声震四邻。\n争疑来陋巷，不道访诗人。\n枉驾屈三老，开樽愧一贫。\n逍遥祠宇近，容邈亦精神。",
        "dynasty": "宋",
        "collection_info": null
    },
    {
        "uuid": "e65af6c112d122b5c0e6e5ea9dda740e",
        "title": "过杜北山老友旧居",
        "author": "顾逢",
        "content": "曲院犹存破屋斜，北山老子旧诗家。\n往来多少人惆怅，只见山茶一树花。",
        "dynasty": "宋",
        "collection_info": null
    },
    {
        "uuid": "e002bc688701ca1ffd393a01b43e8b93",
        "title": "过叶苔矶故居有感",
        "author": "顾逢",
        "content": "天井坊中过，令人忆故知。\n几回上心处，诸老倚楼时。\n犹记负暄稿，谁传咏史诗。\n坐间年最小，今已白髭眉。",
        "dynasty": "宋",
        "collection_info": null
    },
    {
        "uuid": "6516d8623b125c410e68ec5dec8d791a",
        "title": "过凈慈傅无文竹院退居",
        "author": "顾逢",
        "content": "李涉题诗处，轩窗一室明。\n游人闲半日，老子乐余生。\n碧落云无影，清风竹有声。\n自言身后事，龛塔已圆成。",
        "dynasty": "宋",
        "collection_info": null
    },
    {
        "uuid": "4cc78b0b9b3a729705deedc10675f813",
        "title": "访金荪壁山居",
        "author": "顾逢",
        "content": "徐行策瘦筇，不觉过层峰。\n隠者在何处，白云知几重。\n细泉鸣碎石，远籁起高松。\n只恐南天竺，夕阳催暮钟。",
        "dynasty": "宋",
        "collection_info": null
    },
    {
        "uuid": "f8fdb960c7716318a0eb66708e5bb956",
        "title": "闲居杂兴  其一",
        "author": "顾逢",
        "content": "满眼皆诗料，诗成稿自添。\n好山长在眼，终日不垂帘。\n风度云行水，鸟随花堕檐。\n炉香窗下坐，飞絮上书籤。",
        "dynasty": "宋",
        "collection_info": null
    },
    {
        "uuid": "fbd44dcd3ee7527b96c0570012ada063",
        "title": "闲居杂兴  其二",
        "author": "顾逢",
        "content": "萧然一弊庐，门巷似樵渔。\n鷄犬情相得，山林乐有余。\n霜浓黄木叶，雨过绿园蔬。\n独坐寒窗下，时看未见书。",
        "dynasty": "宋",
        "collection_info": null
    },
    {
        "uuid": "68bcc0f68897a5bbeeb049648b390acd",
        "title": "雪后月夜登楼",
        "author": "顾逢",
        "content": "雪屋凝寒冻不流，碧天如水似中秋。\n一楼月色无人共，听尽钟声未下楼。",
        "dynasty": "宋",
        "collection_info": null
    },
    {
        "uuid": "97fea697729569b6f551d2dbcb989892",
        "title": "碧磵同饮丽景楼分韵得花字",
        "author": "顾逢",
        "content": "醉倚歌楼上，归来帽欲斜。\n山衔半规日，云间一棱霞。\n砌雪胶庭草，檐冰坠瓦花。\n明朝重有约，同访赵州茶。",
        "dynasty": "宋",
        "collection_info": null
    },
    {
        "uuid": "09b9539c87499ef5737de5c365072b80",
        "title": "刘萧云水阁",
        "author": "顾逢",
        "content": "亭台入画图，石怪树萧疏。\n池上多佳致，城中无此居。\n垂杨偏称鹤，宿鹭不惊鱼。\n酒罢出门去，云棱月一梳。",
        "dynasty": "宋",
        "collection_info": null
    },
    {
        "uuid": "baddfe8dfb87390c5933ab00c3849ed5",
        "title": "登姑苏怀古",
        "author": "顾逢",
        "content": "高台登眺处，凉思爽衰颜。\n只此阑干外，不知多少山。\n龙收残雨去，鹤带断云还。\n一片兴亡恨，越来溪上閒。",
        "dynasty": "宋",
        "collection_info": null
    },
    {
        "uuid": "bc55e2b2f281b98211a67fa7374363d5",
        "title": "雨窗即事",
        "author": "顾逢",
        "content": "羞将铁砚磨，万事总谈何。\n断酒除狂兴，看书起睡魔。\n霜林秋色惨，山馆雨声多。\n安得乘渔艇，空江挂绿蓑。",
        "dynasty": "宋",
        "collection_info": null
    },
    {
        "uuid": "077a2525f24c3a283992ac34b89d01a2",
        "title": "斯岩庵",
        "author": "顾逢",
        "content": "舣棹水之涯，重来访可师。\n磬声连古寺，僧语隔疏篱。\n果熟时抛地，花繁欲堕枝。\n三年前到此，不记旧题诗。",
        "dynasty": "宋",
        "collection_info": null
    },
    {
        "uuid": "2a15a0b79963abd4154228daf8416f19",
        "title": "儒学礼上公堂即事",
        "author": "顾逢",
        "content": "明伦堂上横经日，列坐诸生酒半酣。\n折得一枝梅在手，几多人笑学官贪。",
        "dynasty": "宋",
        "collection_info": null
    },
    {
        "uuid": "a052215894e8575c75620c2d0bc1a87c",
        "title": "访王文质西塾",
        "author": "顾逢",
        "content": "独对梅花坐，枝头数点开。\n画中无此景，雪裏有僧来。\n饥鹤窥流水，行龟落冻苔。\n茶边清话处，一字共敲推。",
        "dynasty": "宋",
        "collection_info": null
    },
    {
        "uuid": "041e10e8db129a910aa71dc814fdfe74",
        "title": "汤信卿新移书塾",
        "author": "顾逢",
        "content": "又见荣迁去，门多客往还。\n别开新缝帐，重对旧青山。\n孤塔秋风裏，闲云远树间。\n西窗堪夜坐，有月不须关。",
        "dynasty": "宋",
        "collection_info": null
    },
    {
        "uuid": "3e1e15959197726d4f2bb2bef9122edc",
        "title": "王巨卿御史西塾",
        "author": "顾逢",
        "content": "乌台清要地，门户少曾开。\n俗客无由入，诗人不惮来。\n闲云行碧落，倦马卧苍苔。\n再约中秋夜，同倾月下杯。",
        "dynasty": "宋",
        "collection_info": null
    },
    {
        "uuid": "734b6632e3545dd06b198bd6182e21e7",
        "title": "过秀邸赐第",
        "author": "顾逢",
        "content": "往年珠履客，独有老夫存。\n触目景非昔，伤心事莫论。\n楼台新白屋，瓦砾旧朱门。\n却忆朝回日，山堂共酒樽。",
        "dynasty": "宋",
        "collection_info": null
    },
    {
        "uuid": "dc6f0a9caa60d25a1f877a7a51e3f986",
        "title": "题可耕渔处",
        "author": "顾逢",
        "content": "自得田园趣，临溪屋数椽。\n最堪犂钓处，只在水云边。\n细雨归庄犊，斜阳晒网船。\n烹鲜供一饱，垂老正相便。",
        "dynasty": "宋",
        "collection_info": null
    },
    {
        "uuid": "099ba7fe47456b63c38c6c4ff630c500",
        "title": "相严寺僧楼",
        "author": "顾逢",
        "content": "镜样湖光照眼明，无风无浪水如冰。\n画图只在阑干外，柳下行人楼上僧。",
        "dynasty": "宋",
        "collection_info": null
    },
    {
        "uuid": "b3341807573468f59e3f14416c3f6393",
        "title": "东陵方丈纳凉",
        "author": "顾逢",
        "content": "爱入高明处，云扉策杖登。\n暑威消宿雨，清话听高僧。\n骤马风檐铁，残星晚殿灯。\n山中凉可喜，涧水一泓冰。",
        "dynasty": "宋",
        "collection_info": null
    },
    {
        "uuid": "07b181677b601840f038fd6a8ac208fd",
        "title": "同吴心云避暑",
        "author": "顾逢",
        "content": "寺在深山裏，轩窗面面嘉。\n画图看水石，僧供款茶瓜。\n台蚁搬生饭，池鱼喷落花。\n何人溪上住，竹林两三家。",
        "dynasty": "宋",
        "collection_info": null
    },
    {
        "uuid": "d9fe37060c5c3b6b705ad87df6fb28fa",
        "title": "晞渊仲斋避暑",
        "author": "顾逢",
        "content": "避暑来高寺，终朝脱帽翁。\n四檐青嶂下，一枕绿阴中。\n云意看无尽，禽声听不同。\n楼台城市有，何地觅凉风。",
        "dynasty": "宋",
        "collection_info": null
    },
    {
        "uuid": "0951d4cabab9feff1f3e3d73cdc6301e",
        "title": "秋夜宿山寺",
        "author": "顾逢",
        "content": "静夜留山寺，清谈对老庞。\n树声如有雨，秋气欲无窗。\n檐马随风走，楼钟带月撞。\n何人呼渡急，隔水吠村厖。",
        "dynasty": "宋",
        "collection_info": null
    },
    {
        "uuid": "b0f278e3cc06d28e8961b2da7fca52ca",
        "title": "天童寺",
        "author": "顾逢",
        "content": "双峨聚首去年冬，知得还归太白峯。\n二十里松山色裏，天晴时节一枝筇。",
        "dynasty": "宋",
        "collection_info": null
    },
    {
        "uuid": "be3bcf3616347443e5393ecad0a2d308",
        "title": "秋夜宿僧房",
        "author": "顾逢",
        "content": "白云分半榻，正在磵声边。\n一夜山中宿，三生石上缘。\n听猿推枕坐，爱月近窗眠。\n不觉天将晓，疎钟度暝烟。",
        "dynasty": "宋",
        "collection_info": null
    },
    {
        "uuid": "6b0ff96d75e720f199f6102a1c6ab945",
        "title": "过僧房",
        "author": "顾逢",
        "content": "一饱听钟鱼，浮生百念疎。\n不知门外事，长对案头书。\n白日闲中过，青山深处居。\n老天怜供薄，夜雨长园蔬。",
        "dynasty": "宋",
        "collection_info": null
    },
    {
        "uuid": "e655d2de60e438e8d1381e0e86d0adbe",
        "title": "过下竺清古源房",
        "author": "顾逢",
        "content": "草堂人别久，今日特相过。\n转觉交游少，徒增感慨多。\n岩花香宿雨，春叶暗庭柯。\n窗下破孤寂，幽禽啼翠萝。",
        "dynasty": "宋",
        "collection_info": null
    },
    {
        "uuid": "c3657e2c620c09381747eb856bf469e3",
        "title": "再过悟竹庭房",
        "author": "顾逢",
        "content": "两度客僧庐，交情密似初。\n墨云胶冻砚，鬓雪落寒梳。\n鸣鹤声高下，盘鹰羽疾徐。\n此时亲老念，重读寄来书。",
        "dynasty": "宋",
        "collection_info": null
    },
    {
        "uuid": "975cc9748e20e70edf431dec46bcc753",
        "title": "石堂上人房夜坐",
        "author": "顾逢",
        "content": "秋夜坐来清，禅房静掩扃。\n希贤思益语，爱国读忠经。\n香篆行微蚓，灯花落小萤。\n西风怜寂寞，一曲奏檐铃。",
        "dynasty": "宋",
        "collection_info": null
    },
    {
        "uuid": "8d87ede7ce4e0f7ef85055e3b11c34c0",
        "title": "下竺寺堂前独坐",
        "author": "顾逢",
        "content": "风舞花旛万缕轻，石炉香冷一灯明。\n坐来耳目身心静，髣髴慈云礼忏声。",
        "dynasty": "宋",
        "collection_info": null
    },
    {
        "uuid": "148050200296f46bb3d1c94f283c393b",
        "title": "题方家峪刘寺山门",
        "author": "顾逢",
        "content": "洒墨起云端，神威耸众观。\n直疑鲜甲动，相对骨毛寒。\n瞠目真如活，腾空似不难。\n传闻风雨夜，雷电遶阑干。",
        "dynasty": "宋",
        "collection_info": null
    },
    {
        "uuid": "3c0266a18118e15eeaa6cb72df84ed86",
        "title": "寄真觉庵",
        "author": "顾逢",
        "content": "百年如闪电，未可百年期。\n少见回头者，能思瞑目时。\n山林忙不歇，猿鹤冷相窥。\n千里求名客，多应恶子规。",
        "dynasty": "宋",
        "collection_info": null
    },
    {
        "uuid": "65a47a681469bcd295fb1d3bd9462188",
        "title": "觉报和蒲溪方丈送友归",
        "author": "顾逢",
        "content": "汶阳诗板在，拂拭剑池前。\n欲识无由得，相逢岂偶然。\n溪蒲凉雨后，塞雁断云边。\n又作家山计，巴陵有便船。",
        "dynasty": "宋",
        "collection_info": null
    },
    {
        "uuid": "00ff92b62ae3df0c647ef8b779cb31c5",
        "title": "浚耕云敬得方丈",
        "author": "顾逢",
        "content": "耕云老子久相期，同赋山中鶑燕诗。\n可惜我来迟数日，牡丹过了有花时。",
        "dynasty": "宋",
        "collection_info": null
    },
    {
        "uuid": "19b56d5dbd905b6d8e6f05f875132e4c",
        "title": "杂兴  其一",
        "author": "顾逢",
        "content": "檐雀啾啾无歇时，几回衔食餧雏归。\n羽毛长得完全后，子母东西各自飞。",
        "dynasty": "宋",
        "collection_info": null
    },
    {
        "uuid": "c74199f04b1b4200d92e8a177159a666",
        "title": "杂兴  其二",
        "author": "顾逢",
        "content": "弹丸弩矢取飞禽，日日端亲望远林。\n百发少曾能一中，可怜轻动杀生心。",
        "dynasty": "宋",
        "collection_info": null
    },
    {
        "uuid": "eb8aacffd68a25a8aee513d099091c54",
        "title": "杂兴  其三",
        "author": "顾逢",
        "content": "庭院秋深露气清，夜窗纫补一灯明。\n莫嫌捣练喧人耳，多少贫家无此声。",
        "dynasty": "宋",
        "collection_info": null
    },
    {
        "uuid": "b822ca31eeb3b14816b080fde41057a9",
        "title": "杂兴  其四",
        "author": "顾逢",
        "content": "等闲白却少年头，悟得空时总不愁。\n毕竟生来何所有，只如水上一浮沤。",
        "dynasty": "宋",
        "collection_info": null
    },
    {
        "uuid": "eb7df80c53b79043c66e44efb819293c",
        "title": "杂兴  其五",
        "author": "顾逢",
        "content": "我于推步亦留心，造化无踰碧玉经。\n何日酒星离命度，且教老眼几时醒。",
        "dynasty": "宋",
        "collection_info": null
    },
    {
        "uuid": "7959a82c5ff23026741488861062101c",
        "title": "杂兴  其六",
        "author": "顾逢",
        "content": "雅道终为造物嗔，不教淹屈定教贫。\n诗家一脉难相继，父子得名能几人。",
        "dynasty": "宋",
        "collection_info": null
    },
    {
        "uuid": "13db0fb25d0b4755c6df26fbdb998e47",
        "title": "杂兴  其七",
        "author": "顾逢",
        "content": "异乡飘泊暂归来，独上芜城望一回。\n三十年前人已往，楼台不是旧楼台。",
        "dynasty": "宋",
        "collection_info": null
    },
    {
        "uuid": "ebf3de03e354e345e7d70c9c7d0dfb01",
        "title": "云边偶成  其一",
        "author": "顾逢",
        "content": "彭殇皆定数，万事转头非。\n不悟身如寄，安知死是归。\n世情趋马首，道眼识鹑衣。\n堪笑磻磎老，皤然立钓矶。",
        "dynasty": "宋",
        "collection_info": null
    },
    {
        "uuid": "b6161d3345b029c856b7b57be98431e7",
        "title": "云边偶成  其二",
        "author": "顾逢",
        "content": "达者由来少，机心肯暂停。\n几家纔富贵，中道又凋零。\n白髮人间宝，黄金水上萍。\n无钱陶靖节，醉眼不曾醒。",
        "dynasty": "宋",
        "collection_info": null
    },
    {
        "uuid": "85b67c81cce260f68b6198fed09a35b5",
        "title": "题良玉上人十老诗卷",
        "author": "顾逢",
        "content": "展开此卷便开颜，十老诗无一字閒。\n多少工夫难及处，几年吟得到其间。",
        "dynasty": "宋",
        "collection_info": null
    },
    {
        "uuid": "85949aac60acb438ec6721c0df2de612",
        "title": "题厉竹溪诗稿",
        "author": "顾逢",
        "content": "觅句如禅定，君应入悟门。\n淡中真有味，空处妙难言。\n下字去花草，读书为本根。\n莫疑知者少，清气入干坤。",
        "dynasty": "宋",
        "collection_info": null
    },
    {
        "uuid": "16d31fe9f5be1b3bb10f70b6dc368293",
        "title": "题赵蒙斋子山居诗集",
        "author": "顾逢",
        "content": "用书全不觉，地步有余宽。\n如此自然句，还须识者观。\n空中圆未易，妙处到尤难。\n草圣更奇特，龙蛇走一般。",
        "dynasty": "宋",
        "collection_info": null
    },
    {
        "uuid": "e7afaf70c0d3df0dafbcbe7176c37105",
        "title": "断碑",
        "author": "顾逢",
        "content": "此地何时立，相传岁月多。\n仅留残刻在，免得后人磨。\n剥处补苍藓，断痕穿细莎。\n欲知前代事，几度读来讹。",
        "dynasty": "宋",
        "collection_info": null
    },
    {
        "uuid": "0341bb85c6fbf048cdd18b44ddaca18a",
        "title": "字耕",
        "author": "顾逢",
        "content": "此田无水旱，只在砚池中。\n善作诸家体，能成八法功。\n墨痕生夏雨，笔颖熟秋风。\n蓑笠辛勤者，常忧岁不丰。",
        "dynasty": "宋",
        "collection_info": null
    },
    {
        "uuid": "1946ca4b666d594a4467974730c20bdb",
        "title": "牟少卿夫妇七十求诗",
        "author": "顾逢",
        "content": "未当求致仕，知命已先归。\n举案能同寿，如公者亦稀。\n庞眉天下老，绿髮镜中希。\n吕望真堪笑，高年尚钓矶。",
        "dynasty": "宋",
        "collection_info": null
    },
    {
        "uuid": "32b5c7c022c4c9d6741e76f995e9b042",
        "title": "观移碑石有感",
        "author": "顾逢",
        "content": "自古兴衰皆有数，移来旧碣作新碑。\n少年会见重磨日，还忆今朝刻字时。",
        "dynasty": "宋",
        "collection_info": null
    },
    {
        "uuid": "5cdc6bbd7b28df0fa1506bcd3a8f3f74",
        "title": "诗债",
        "author": "顾逢",
        "content": "诗债未能偿得尽，白头犹自耸吟肩。\n如何黑髮人先死，地下修文爱少年。",
        "dynasty": "宋",
        "collection_info": null
    },
    {
        "uuid": "873fecafe835709a8e89d2abf64f009b",
        "title": "阎静轩先生还吴",
        "author": "顾逢",
        "content": "湖山重作记，当代得名公。\n多有前时事，皆归片石中。\n船头擎白浪，帆腹饱秋风。\n共载还吴□，樽前笑语同。",
        "dynasty": "宋",
        "collection_info": null
    },
    {
        "uuid": "c793ec851c17a036f8a0329c54a8480f",
        "title": "送徐阎二游洞霄",
        "author": "顾逢",
        "content": "洞天三十六，大涤景犹希。\n楼阁仙人宅，云霞羽士衣。\n风号松虎啸，雨卷瀑龙飞。\n捣药禽犹在，时闻出翠微。",
        "dynasty": "宋",
        "collection_info": null
    },
    {
        "uuid": "240e9cebc3ce7fd973d351fffe48f54e",
        "title": "寿吕浩翁端明",
        "author": "顾逢",
        "content": "寿乐长生宴，欢声满座频。\n华灯留五日，今夕庆千春。\n且作山中相，直诚天上人。\n儿孙列庭下，冰玉更相亲。",
        "dynasty": "宋",
        "collection_info": null
    },
    {
        "uuid": "22340f98510501799e80a5a26328f430",
        "title": "严月涧同饮湖边",
        "author": "顾逢",
        "content": "斗酒復斗酒，高歌山水边。\n世间无此乐，我辈即神仙。\n狂发花前笑，醉来松下眠。\n行人相偶语，堪作画图传。",
        "dynasty": "宋",
        "collection_info": null
    },
    {
        "uuid": "f65aec6522681f1dd6cabf146a800153",
        "title": "题山居图",
        "author": "顾逢",
        "content": "展卷拟曾到，柴门非一湾。\n抱琴随白鹤，坐石看青山。\n隠者有余乐，贵人无此閒。\n更须添数笔，着我在其间。",
        "dynasty": "宋",
        "collection_info": null
    },
    {
        "uuid": "0e0e507404499e72e039a0eaba6aa325",
        "title": "厉杭云袖诗见访",
        "author": "顾逢",
        "content": "此心无所着，閒散似神仙。\n每日三餐饭，谁家一熟田。\n健吟输少俊，起思忆衰年。\n安得同携手，倘徉泉石边。",
        "dynasty": "宋",
        "collection_info": null
    },
    {
        "uuid": "eb4c7c8d27c06bcf2315bf5df7c995bd",
        "title": "雪中同郑所南访赵溪梅",
        "author": "顾逢",
        "content": "移宅虽然远，携筇到两回。\n只知相别去，不道又重来。\n溪鲫和冰煮，邻醅带雪开。\n诗家堪入画，满眼玉楼台。",
        "dynasty": "宋",
        "collection_info": null
    },
    {
        "uuid": "80aa82724d0eac050c8377c58280909a",
        "title": "和文本公先生赠许端甫",
        "author": "顾逢",
        "content": "世上无难事，难中独有诗。\n看来都说易，吟到苦方知。\n潭影三年句，蝉声一字师。\n古人如此癖，刻烛未为奇。",
        "dynasty": "宋",
        "collection_info": null
    },
    {
        "uuid": "0b723efacd031ec1bcfc48b8e784ac1a",
        "title": "秋晚与许端甫山行",
        "author": "顾逢",
        "content": "山行多妙处，妙在倚筇中。\n到此兴难尽，吟成诗不同。\n松涛鸣绝壑，叶雨下晴空。\n钟鼓云边寺，应知有路通。",
        "dynasty": "宋",
        "collection_info": null
    },
    {
        "uuid": "368fba6f140f0048489c52647d3d733f",
        "title": "题善权寺",
        "author": "顾逢",
        "content": "英台修读地，旧刻字犹存。\n一阁出霄汉，万松连寺门。\n洞深云气冷，池浅鹿行潭。\n山下流来水，风雷日夜喧。",
        "dynasty": "宋",
        "collection_info": null
    },
    {
        "uuid": "2d7093d60aebacc1261908df600ca959",
        "title": "题虎邱",
        "author": "顾逢",
        "content": "此山虽小众山尊，半近吴城半近村。\n一壑风烟龙窟宅，满堂巾盔佛儿孙。\n生公说法台空在，陆羽煎茶井不存。\n唤起幽人无限意，塔铃独语到黄昏。",
        "dynasty": "宋",
        "collection_info": null
    }
]