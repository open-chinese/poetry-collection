[
    {
        "uuid": "bc7fe845d00c609a49f474e083c8b4e2",
        "title": "题洛苑梧叶上",
        "author": "天宝宫人",
        "content": "旧宠悲秋扇，新恩寄早春。\n聊题一片叶，将寄接流人。",
        "dynasty": "唐",
        "collection_info": null
    },
    {
        "uuid": "880abcea189dafdd828c0f7cbf39af3a",
        "title": "又题洛苑梧叶上",
        "author": "天宝宫人",
        "content": "一叶题诗出禁城，谁人酬和独含情。\n自嗟不及波中叶，荡漾乘春取次行。",
        "dynasty": "唐",
        "collection_info": null
    }
]