[
    {
        "uuid": "9ceeaaf8e0329c517516d3dffaadd4fe",
        "title": "游淡山岩",
        "author": "彭从虎",
        "content": "竹苞未翦山虽幽，福庭胜概难穷搜。\n天公念此久闭塞，密召五丁诒厥谋。\n巽维一夕启邃窦，光圆瓮牖端相侔。\n方床翠屏广罗列，药臼香山深抉锼。\n道人振锡蟒潜遁，处士化石岩中留。\n训狐昨夜又鸣报，果是五马今朝游。",
        "dynasty": "宋",
        "collection_info": null
    }
]