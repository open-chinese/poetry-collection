[
    {
        "uuid": "26ea01adf66a1c2f62634e907fa20fbc",
        "title": "至道宫",
        "author": "叶林",
        "content": "犹存巨镬记熙丰，翠蔼春深古路通。\n千百舂锄一株树，野田飞下雪花风。",
        "dynasty": "宋",
        "collection_info": null
    },
    {
        "uuid": "043b39b427dd1d5ecb6a99e067c135e0",
        "title": "赋洞霄宫隠居十年后",
        "author": "叶林",
        "content": "琼馆高居势復完，烟重翠迭几峰峦。\n山从舞凤由来远，洞隔投龙欲去难。\n处处有泉那用汲，岩岩维石宛如盘。\n品题今古知多少，閒把唐僧五字看。",
        "dynasty": "宋",
        "collection_info": null
    },
    {
        "uuid": "2e05b2a76ec8714533d5b098cef477d4",
        "title": "石室洞",
        "author": "叶林",
        "content": "低垂石室洞，杖屦易跻攀。\n有路穿云窟，无门对月关。\n谁骑仙鹿去，我笑国蜗跧。\n若使今犹昨，清宵闻佩环。",
        "dynasty": "宋",
        "collection_info": null
    },
    {
        "uuid": "318b8c4bee562319b706434bac113ad8",
        "title": "登石室二首  其一",
        "author": "叶林",
        "content": "远游贞白二仙家，今日追寻路不赊。\n七十二丛秋色裏，有人曾约去看花。",
        "dynasty": "宋",
        "collection_info": null
    },
    {
        "uuid": "a838b93dd4b13b3f16420f88301c8d23",
        "title": "登石室二首  其二",
        "author": "叶林",
        "content": "石径春深迭古苔，洞天无钥为谁开。\n白云本是无心物，风趁松花作雨来。",
        "dynasty": "宋",
        "collection_info": null
    },
    {
        "uuid": "18a01ce0d1d584ddf13e1e89ac71e904",
        "title": "呈住山介石",
        "author": "叶林",
        "content": "造物有青眼，名山无赧容。\n声名动猿鹤，道法伏菟龙。\n望气从关尹，瞻云自华封。\n悬知仙隠地，可以不迎逢。",
        "dynasty": "宋",
        "collection_info": null
    }
]