[
    {
        "uuid": "2d1acd75657e4c1b1125053a9f2ed4d5",
        "title": "至道宫",
        "author": "叶林",
        "content": "犹存巨镬记熙丰，翠蔼春深古路通。\n千百舂锄一株树，野田飞下雪花风。",
        "dynasty": "宋",
        "collection_info": null
    },
    {
        "uuid": "9a3cb3c5ee5c2b2654de0fa218201108",
        "title": "赋洞霄宫隠居十年后",
        "author": "叶林",
        "content": "琼馆高居势復完，烟重翠迭几峰峦。\n山从舞凤由来远，洞隔投龙欲去难。\n处处有泉那用汲，岩岩维石宛如盘。\n品题今古知多少，閒把唐僧五字看。",
        "dynasty": "宋",
        "collection_info": null
    },
    {
        "uuid": "17746ee83419960e2ed8c93469c6713a",
        "title": "石室洞",
        "author": "叶林",
        "content": "低垂石室洞，杖屦易跻攀。\n有路穿云窟，无门对月关。\n谁骑仙鹿去，我笑国蜗跧。\n若使今犹昨，清宵闻佩环。",
        "dynasty": "宋",
        "collection_info": null
    },
    {
        "uuid": "bfc4ac59c3a0f7a3aa0c36bd4f8f893f",
        "title": "登石室二首  其一",
        "author": "叶林",
        "content": "远游贞白二仙家，今日追寻路不赊。\n七十二丛秋色裏，有人曾约去看花。",
        "dynasty": "宋",
        "collection_info": null
    },
    {
        "uuid": "bdb09bd307208f36ecb7b242caa8349d",
        "title": "登石室二首  其二",
        "author": "叶林",
        "content": "石径春深迭古苔，洞天无钥为谁开。\n白云本是无心物，风趁松花作雨来。",
        "dynasty": "宋",
        "collection_info": null
    },
    {
        "uuid": "38c94dfccdf2090d58d275ffe731d3a6",
        "title": "呈住山介石",
        "author": "叶林",
        "content": "造物有青眼，名山无赧容。\n声名动猿鹤，道法伏菟龙。\n望气从关尹，瞻云自华封。\n悬知仙隠地，可以不迎逢。",
        "dynasty": "宋",
        "collection_info": null
    }
]