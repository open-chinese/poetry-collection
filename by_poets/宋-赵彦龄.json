[
    {
        "uuid": "b44d8468d32b58c1e94e8d987243dd3c",
        "title": "登般若台",
        "author": "赵彦龄",
        "content": "拨置文书强作閒，佩壶聊得共跻攀。\n归云不识游人意，遮尽江南一带山。",
        "dynasty": "宋",
        "collection_info": null
    },
    {
        "uuid": "2e80ec86313879e202dc986c9ac915e7",
        "title": "题巾山",
        "author": "赵彦龄",
        "content": "一夜空山闻杜鹃，落花流水两茫然。\n凭栏不觉春归去，目极平芜绿际天。",
        "dynasty": "宋",
        "collection_info": null
    },
    {
        "uuid": "cc3ae7f65d50cc0c3c3223b48f431f09",
        "title": "题南峰精舍蓝光轩",
        "author": "赵彦龄",
        "content": "一溪带郭静潺湲，寺在溪旁碧岫巅。\n塔影远连空翠坞，钟声高入蔚蓝天。\n竹房僧定侵窗月，沙步人稀满树烟。\n刚被名缰挽归去，久居应作地行仙。",
        "dynasty": "宋",
        "collection_info": null
    }
]