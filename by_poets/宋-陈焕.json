[
    {
        "title": "梅花邨咏梅作",
        "author": "陈焕",
        "content": "雪裏溪桥独树春，客来惊起晓粧匀。\n试从意外看风味，方信留侯似妇人。",
        "dynasty": "宋",
        "collection_info": null
    },
    {
        "title": "遗衣坛",
        "author": "陈焕",
        "content": "一点残灯照夜阑，洞深云气逼人寒。\n仙翁从此乘鸾去，不见遗衣见古坛。",
        "dynasty": "宋",
        "collection_info": null
    },
    {
        "title": "黄龙洞口道人送茶及筇竹杖",
        "author": "陈焕",
        "content": "露泣新芽九节筇，芽如雀舌节如龙。\n烹来习习风生腋，拄上罗浮第一峯。",
        "dynasty": "宋",
        "collection_info": null
    },
    {
        "title": "茶庵观茶",
        "author": "陈焕",
        "content": "脚底晴雷殷殷过，浮山四面布干戈。\n鎗旗不染阴山血，留与人间战睡魔。",
        "dynasty": "宋",
        "collection_info": null
    }
]