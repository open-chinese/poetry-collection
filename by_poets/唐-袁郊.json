[
    {
        "uuid": "d751737852a6e4465db0c3fcdc1fea8b",
        "title": "月",
        "author": "袁郊",
        "content": "嫦娥窃药出人间，藏在蟾宫不放还。\n后羿遍寻无觅处，谁知天上却容奸。",
        "dynasty": "唐",
        "collection_info": null
    },
    {
        "uuid": "e5ae589d199b62d0896c64bd5041d041",
        "title": "霜",
        "author": "袁郊",
        "content": "古今何事不思量，尽信邹生感彼苍。\n但想燕山吹暖律，炎天岂不解飞霜。",
        "dynasty": "唐",
        "collection_info": null
    },
    {
        "uuid": "6ab2d94989a416770eb8029bd8b9db47",
        "title": "露",
        "author": "袁郊",
        "content": "湛湛腾空下碧霄，地卑湿处更偏饶。\n菅茅丰草皆霑润，不道良田有旱苗。",
        "dynasty": "唐",
        "collection_info": null
    },
    {
        "uuid": "fb529f3e7517681d9bfd9173a4e77ad4",
        "title": "云",
        "author": "袁郊",
        "content": "楚甸尝闻旱魃侵，从龙应合解为霖。\n荒淫却入阳台梦，惑乱怀襄父子心。",
        "dynasty": "唐",
        "collection_info": null
    },
    {
        "uuid": "a73169a9e9cb9391383d82635d4d4d3c",
        "title": "露",
        "author": "袁郊",
        "content": "湛湛腾空下碧霄，地卑湿处更偏饶。\n菅茅丰草皆沾润，不道良田有旱苗。",
        "dynasty": "唐",
        "collection_info": {
            "collection": "御定全唐诗",
            "volume": "卷五百九十七"
        }
    }
]