[
    {
        "uuid": "005e5311f42633c03325e69848567adc",
        "title": "建炎丞相成国吕忠穆公退老堂  其一",
        "author": "范寅宾",
        "content": "忽辞端委侍岩廊，归卧菟裘退老堂。\n远避势家萧相国，旁连永巷郭汾阳。\n江如渭水烟波碧，山似灵岩草木香。\n公向此閒留杖屦，宁知身在赤城傍。",
        "dynasty": "宋",
        "collection_info": null
    },
    {
        "uuid": "1c74ad377f5c2363eb6254011fdb5118",
        "title": "建炎丞相成国吕忠穆公退老堂  其二",
        "author": "范寅宾",
        "content": "不令甲第起康庄，却向郊园草作堂。\n庐阜规模临嵽嵲，霅溪颜色俯沧浪。\n参旗井钺聊遮户，赤舄貂冠且挂墙。\n几浄窗明无俗事，愿公时草乞言章。",
        "dynasty": "宋",
        "collection_info": null
    }
]