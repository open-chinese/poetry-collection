[
    {
        "uuid": "9d1af627285a8262d7a343a5c4f64999",
        "title": "念奴娇 化工着意",
        "author": "芮烨",
        "content": "化工着意，向柳稍梅萼，偷回春色。\n蓂叶双飞政天上，一点文星初谪。\n发藻儒林，当年荣耀，四海声名白。\n谪仙飞貌，澹然物外踪迹。\n且与笑傲瀛洲，风流词翰，自是西垣客。\n异日功成辞富贵，却与赤松游剧。\n一曲清歌，三千珠履，不愧非潘璧。\n满斟芳醑，仰称遐寿千百。",
        "dynasty": "宋",
        "collection_info": null
    },
    {
        "uuid": "a41f3d00d2ac6c21413a2820db3aa997",
        "title": "从沈文伯乞娑罗树碑",
        "author": "芮烨",
        "content": "楚州淮阴娑罗树，霜露荣悴今何如。\n能令草木死不朽，当时为有北海书。\n荒碑雨侵涩苔藓，尚想墨本传东吴。",
        "dynasty": "宋",
        "collection_info": null
    },
    {
        "uuid": "2147b6232625dd75f59e74fcf3aaeb9e",
        "title": "题莺花亭",
        "author": "芮烨",
        "content": "人言多技亦多穷，随意文章要底工。\n淮海秦郎天下士，一生怀抱百忧中。",
        "dynasty": "宋",
        "collection_info": null
    },
    {
        "uuid": "c76d7b11e68c77ab64e459393bda2c29",
        "title": "罗浮宝积寺",
        "author": "芮烨",
        "content": "木落天寒山气沈，年华客意共萧森。\n偶于佳处发深省，其实宦游非本心。\n红日坐移钟阁影，白云闲度石楼阴。\n还家莫话神仙事，老不宽人雪满簪。",
        "dynasty": "宋",
        "collection_info": null
    },
    {
        "uuid": "025734766e03541b98f889c69071839e",
        "title": "赠陈少微",
        "author": "芮烨",
        "content": "原思非病贫何患，回也虽贫乐有加。\n岁晚与谁同此味，梅花深处是君家。",
        "dynasty": "宋",
        "collection_info": null
    },
    {
        "uuid": "bfbad747dbccadd1549724936e4e10b2",
        "title": "东林寺",
        "author": "芮烨",
        "content": "修竹长林罗水车，梵王家近葛僊宫。\n耳闻清磬是非静，心领菩提名利空。\n啖枣尚知前世事，拈花还遇上机翁。\n抽簪若得烧丹诀，莫负扶桑半夜红。",
        "dynasty": "宋",
        "collection_info": null
    },
    {
        "uuid": "4caeed9f5f6e308e8b53d85b524a84ea",
        "title": "句  其一",
        "author": "芮烨",
        "content": "今作尘埃奔走人。",
        "dynasty": "宋",
        "collection_info": null
    },
    {
        "uuid": "6eef0ac1c12026903d47dc862f8d029d",
        "title": "句  其二",
        "author": "芮烨",
        "content": "今日桐城王刺史，异时遗爱在吾州。",
        "dynasty": "宋",
        "collection_info": null
    },
    {
        "uuid": "3e057177aa435f32d0711cefc58911f1",
        "title": "句  其三",
        "author": "芮烨",
        "content": "宁令汉社稷，变作莽干坤。",
        "dynasty": "宋",
        "collection_info": null
    }
]