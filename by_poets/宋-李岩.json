[
    {
        "uuid": "e0d74a43f519df11a3f9b68bfe91ce16",
        "title": "冬宿别业",
        "author": "李岩",
        "content": "移榻三冬暮，联床半夜寒。\n不眠霜瓦晓，细语壁灯残。\n雁泽栖何定，鸰原且自宽。\n鸿飞非所羡，聊託一枝安。",
        "dynasty": "宋",
        "collection_info": null
    },
    {
        "uuid": "062ced230327e4c2320bc54b9bad0afa",
        "title": "玉井云根",
        "author": "李岩",
        "content": "云根一窦发清澜，绀宇何须结绮栏。\n夜霄定知奎斗澈，浪翻应有蛰龙蟠。\n支机水沸银河涌，海眼秋清宝鉴寒。\n自是源泉开淑气，还看雪液更漫漫。",
        "dynasty": "宋",
        "collection_info": null
    }
]