[
    {
        "title": "登骑石山  其一",
        "author": "黄汝嘉",
        "content": "江城楼阁闢嵯峨，如此随风燕雀何。\n古木望中松柏少，好花开处杏桃多。\n徐殷旧宅僧为主，褚氏閒亭鹤占坡。\n花落花开今古事，青山无语野樵歌。",
        "dynasty": "宋",
        "collection_info": null
    },
    {
        "title": "登骑石山  其二",
        "author": "黄汝嘉",
        "content": "一亭平倚此山巅，展尽郊原极目天。\n高下楼台微带雨，参差树木远含烟。\n品题物象诗联轴，管领江山酒满船。\n官冗不妨登览兴，尘襟到此自翛然。",
        "dynasty": "宋",
        "collection_info": null
    }
]