[
    {
        "uuid": "59aa768f43a4bf1f1894f00748ec337c",
        "title": "满庭芳 玉笋京华",
        "author": "毕大节",
        "content": "玉笋京华，紫荷香润，宴闲密侍西清。\n碧幢金节，仍尹凤皇城。\n须信千龄庆遇，丹霄上、重叠恩荣。\n时多暇，湖山丽景，许酒乐升平。\n新春。\n逢诞日，莺花渐好，初过烧灯。\n想笙歌丛里，醉赏瑶觥。\n占尽人间福寿，行看取、稳赞机衡。\n貂蝉映，朱颜绿鬓，沙路马蹄轻。",
        "dynasty": "宋",
        "collection_info": null
    },
    {
        "uuid": "e38c429556a045185d094eda398478e5",
        "title": "满庭芳 井络储精",
        "author": "毕大节",
        "content": "井络储精，岷江锺秀，挺生名世真贤。\n充闾佳气，非雾亦非烟。\n况值小春时候，蓂背下、八荚争妍。\n馀波在，九华父老，歌颂轓喧嗔。\n三年。\n书治最，南唐重赋，一旦俱蠲。\n此恩垂不朽，刻石流传。\n愿借沧溟为寿，玳筵上、满吸长川。\n从兹去，鸾坡凤阁，平步稳登仙。",
        "dynasty": "宋",
        "collection_info": null
    }
]