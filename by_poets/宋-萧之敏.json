[
    {
        "uuid": "f4b7073af2649ddfb67d65d41637aebf",
        "title": "滴翠楼  其一",
        "author": "萧之敏",
        "content": "一溪流水漾残春，上有高楼碧瓦新。\n溪路昼阴元不雨，却愁空翠染衣巾。",
        "dynasty": "宋",
        "collection_info": null
    },
    {
        "uuid": "ee9fe2d43a83116046ed204a90ee7824",
        "title": "滴翠楼  其二",
        "author": "萧之敏",
        "content": "我爱东坡句法遒，治平双涧昔经游。\n曾吟滴翠衣裘湿，请借佳名榜画楼。",
        "dynasty": "宋",
        "collection_info": null
    },
    {
        "uuid": "3a78633af10404d8bf8187ba26ce46a0",
        "title": "天池圣灯  其一",
        "author": "萧之敏",
        "content": "俯仰区区类桔槔，访幽寻胜自忘劳。\n云峰一握天还近，雪径千盘地最高。\n支杖缓行真野逸，拥炉端坐或禅逃。\n幽人未厌看游客，烂煮园蔬饭老饕。",
        "dynasty": "宋",
        "collection_info": null
    },
    {
        "uuid": "eae0a96f33ad08b9840a45e02c0f92ca",
        "title": "天池圣灯  其二",
        "author": "萧之敏",
        "content": "细如珠颗大如杯，照夜浮空去復来。\n神物戏人安可料，密移星斗下岩隈。",
        "dynasty": "宋",
        "collection_info": null
    }
]