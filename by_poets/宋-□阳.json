[
    {
        "title": "八声甘州 渐纷纷、木叶下亭皋",
        "author": "□阳",
        "content": "渐纷纷、木叶下亭皋，秋容际寒空。\n庆屏山南畔，龟游绿藻，鹤舞青松。\n缥缈非烟非雾，喜色有无中。\n帘幕金风细，香篆迷蒙。\n好是庭闱称寿，簇舞裙歌板，欢意重重。\n况芝兰满砌，行见黑头公。\n看升平、乌栖画戟，更重开、大国荷荣封。\n人难老，年年醉赏，满院芙蓉。",
        "dynasty": "宋",
        "collection_info": null
    }
]