[
    {
        "uuid": "dd5ea2972a3cce10fa68e80f5df6afd8",
        "title": "终南精舍月中闻磬",
        "author": "独孤申叔",
        "content": "精庐残夜景，天宇灭埃氛。\n幽磬此时击，余音几处闻。\n随风树杪去，支策月中分。\n断绝如残漏，凄清不隔云。\n羇人方罢梦，独鴈忽迷羣。\n响尽河汉落，千山空纠纷。",
        "dynasty": "唐",
        "collection_info": null
    },
    {
        "uuid": "d767a15f4e6b29a4a52f493f25cc8624",
        "title": "终南精舍月中闻磬",
        "author": "独孤申叔",
        "content": "精庐残夜景，天宇灭埃氛。\n幽磬此时击，余音几处闻。\n随风树杪去，支策月中分。\n断绝如残漏，凄清不隔云。\n羁人方罢梦，独雁忽迷群。\n响尽河汉落，千山空纠纷。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十"
        }
    }
]