[
    {
        "title": "和尹懋登南楼",
        "author": "张均",
        "content": "客来已两春，更瞻韶光早。\n花鸟既环合，江山復骈抱。\n楼形写北潭，堞势凌青岛。\n白云谢归鴈，驰怀洛阳道。",
        "dynasty": "唐",
        "collection_info": null
    },
    {
        "title": "江上逢春",
        "author": "张均",
        "content": "离忧耿未和，春虑忽蹉跎。\n择木猿知去，寻泥燕独过。\n惊花飜霁日，垂柳拂烟波。\n激意屡怡赏，无如乡念何。",
        "dynasty": "唐",
        "collection_info": null
    },
    {
        "title": "九日巴丘登高",
        "author": "张均",
        "content": "客心惊暮序，宾鴈下沧洲。\n共赏重阳节，言寻戏马游。\n湖风扶戍柳，江雨暗山楼。\n且酌东篱酒，聊祛南国忧。",
        "dynasty": "唐",
        "collection_info": null
    },
    {
        "title": "和尹懋秋夜游㴩湖二首 一",
        "author": "张均",
        "content": "远水沈西日，寒沙聚夜鸥。\n平湖乘月满，飞棹接星流。\n黄叶鸣凄吹，苍葭扫暗洲。\n愿移沧浦赏，归待颍川游。",
        "dynasty": "唐",
        "collection_info": null
    },
    {
        "title": "和尹懋秋夜游㴩湖二首 二",
        "author": "张均",
        "content": "湾潭幽意深，杳霭涌寒岑。\n石痕秋水落，岚气夕阳沈。\n澄彻天为底，渊玄月作心。\n青溪非大隐，归弄白云浔。",
        "dynasty": "唐",
        "collection_info": null
    },
    {
        "title": "岳阳晚景",
        "author": "张均",
        "content": "晚景寒鵶集，秋风旅鴈归。\n水光浮日出，霞彩暎江飞。\n洲白芦花吐，园红柿叶稀。\n长沙卑湿地，九月未成衣。",
        "dynasty": "唐",
        "collection_info": null
    },
    {
        "title": "流合浦岭外作",
        "author": "张均",
        "content": "瘴江西去火为山，炎徼南穷鬼作关。\n从此更投人境外，生涯应在有无间。",
        "dynasty": "唐",
        "collection_info": null
    },
    {
        "title": "和尹懋登南楼",
        "author": "张均",
        "content": "客来已两春，更瞻韶光早。花鸟既环合，江山复骈抱。\n楼形写北潭，堞势凌青岛。白云谢归雁，驰怀洛阳道。",
        "dynasty": "唐",
        "collection_info": {
            "collection": "御定全唐诗",
            "volume": "卷九十"
        }
    },
    {
        "title": "江上逢春",
        "author": "张均",
        "content": "离忧耿未和，春虑忽蹉跎。择木猿知去，寻泥燕独过。\n惊花翻霁日，垂柳拂烟波。激意屡怡赏，无如乡念何。",
        "dynasty": "唐",
        "collection_info": {
            "collection": "御定全唐诗",
            "volume": "卷九十"
        }
    },
    {
        "title": "九日巴丘登高",
        "author": "张均",
        "content": "客心惊暮序，宾雁下沧洲。共赏重阳节，言寻戏马游。\n湖风扶戍柳，江雨暗山楼。且酌东篱酒，聊祛南国忧。",
        "dynasty": "唐",
        "collection_info": {
            "collection": "御定全唐诗",
            "volume": "卷九十"
        }
    },
    {
        "title": "和尹懋秋夜游灉湖二首",
        "author": "张均",
        "content": "远水沉西日，寒沙聚夜鸥。平湖乘月满，飞棹接星流。\n黄叶鸣凄吹，苍葭扫暗洲。愿移沧浦赏，归待颍川游。\n湾潭幽意深，杳霭涌寒岑。石痕秋水落，岚气夕阳沉。\n澄澈天为底，渊玄月作心。青溪非大隐，归弄白云浔。",
        "dynasty": "唐",
        "collection_info": {
            "collection": "御定全唐诗",
            "volume": "卷九十"
        }
    },
    {
        "title": "岳阳晚景",
        "author": "张均",
        "content": "晚景寒鸦集，秋风旅雁归。水光浮日出，霞彩映江飞。\n洲白芦花吐，园红柿叶稀。长沙卑湿地，九月未成衣。",
        "dynasty": "唐",
        "collection_info": {
            "collection": "御定全唐诗",
            "volume": "卷九十"
        }
    }
]