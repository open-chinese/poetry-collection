[
    {
        "uuid": "abb949d3871398968b29d2d5d5b3ec8c",
        "title": "满庭芳 汉上繁华",
        "author": "徐君宝妻",
        "content": "汉上繁华，江南人物，尚遗宣政风流。\n绿窗朱户，十里烂银钩。\n一旦刀兵齐举，旌旗拥、百万貔貅。\n长驱入，歌台舞榭，风卷落花愁。\n清平三百载，典章人物，扫地俱休。\n幸此身未北，犹客南州。\n破鉴徐郎何在，空惆怅、相见无由。\n从今后，梦魂千里，夜夜岳阳楼。",
        "dynasty": "宋",
        "collection_info": null
    },
    {
        "uuid": "9695b7afb35f85dff59e6ea7170195e4",
        "title": "霜天晓角 双峦斗碧",
        "author": "徐君宝妻",
        "content": "双峦斗碧，寒玉雕秋壁。\n两道凝螺天半，横无限、青青色。\n拍案涛声急。\n似鼓临邛瑟。\n窗下镜台鸾去，空留得、春山迹。",
        "dynasty": "宋",
        "collection_info": null
    }
]