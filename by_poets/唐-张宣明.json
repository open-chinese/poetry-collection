[
    {
        "uuid": "bce71a3ccf63c23d7d35859ca06ae38c",
        "title": "山行见孤松成咏",
        "author": "张宣明",
        "content": "孤松郁山椒，肃爽凌清霄。\n既挺千丈干，亦生百尺条。\n青青恆一色，落落非一朝。\n大厦今已构，惜哉无人招。\n寒霜十二月，枝叶独不凋。",
        "dynasty": "唐",
        "collection_info": null
    },
    {
        "uuid": "7661b0531dadebf5a786228059cdc670",
        "title": "使至三姓咽麵",
        "author": "张宣明",
        "content": "昔闻班家子，笔砚忽然投。\n一朝抚长劒，万里入荒陬。\n岂不服艰险，只思清国讐。\n山川去何岁，霜露几逢秋。\n玉塞已遐廓，铁关方阻修。\n东都日窅窅，西海此悠悠。\n卒使功名建，长封万里侯。",
        "dynasty": "唐",
        "collection_info": null
    },
    {
        "uuid": "f2dd10f543141ce4f11ec485bfdbcd26",
        "title": "山行见孤松成咏",
        "author": "张宣明",
        "content": "孤松郁山椒，肃爽凌清霄。\n既挺千丈干，亦生百尺条。\n青青恒一色，落落非一朝。\n大厦今已构，惜哉无人招。\n寒霜十二月，枝叶独不凋。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十三"
        }
    },
    {
        "uuid": "ff51338aefa5e99f3d4d6f3a801e7cf5",
        "title": "使至三姓咽面",
        "author": "张宣明",
        "content": "昔闻班家子，笔砚忽然投。\n一朝抚长剑，万里入荒陬。\n岂不服艰险，只思清国雠。\n山川去何岁，霜露几逢秋。\n玉塞已遐廓，铁关方阻修。\n东都日窅窅，西海此悠悠。\n卒使功名建，长封万里侯。",
        "dynasty": "唐",
        "collection_info": {
            "collection": "御定全唐诗",
            "volume": "卷一百一十三"
        }
    }
]