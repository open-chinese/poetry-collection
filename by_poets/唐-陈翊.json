[
    {
        "title": "登城楼作",
        "author": "陈翊",
        "content": "井邑白云间，严城远带山。\n沙墟阴欲暮，郊色淡方闲。\n孤径迴榕岸，层峦破枳关。\n寥寥分远望，暂得一开颜。",
        "dynasty": "唐",
        "collection_info": null
    },
    {
        "title": "宴柏台",
        "author": "陈翊",
        "content": "华台陈桂席，密榭宴清真。\n柏叶犹霜气，桃花似汉津。\n青尊照深夕，绿绮映芳春。\n欲忆相逢后，无言岭海人。",
        "dynasty": "唐",
        "collection_info": null
    },
    {
        "title": "过马侍中亭",
        "author": "陈翊",
        "content": "草色照双扉，轩车到客稀。\n苔衣香屐迹，花绶少尘飞。\n薄望怜池净，开畦爱雨肥。\n相过忘日昃，坐待白云归。",
        "dynasty": "唐",
        "collection_info": null
    },
    {
        "title": "寄邵校书楚苌",
        "author": "陈翊",
        "content": "爱酒时称僻，高情自不凡。\n向人方白眼，违俗有青岩。\n云际开三径，烟中挂一帆。\n相期同岁晚，闲兴与松杉。",
        "dynasty": "唐",
        "collection_info": null
    },
    {
        "title": "龙池春草",
        "author": "陈翊",
        "content": "青春光凤苑，细草徧龙池。\n曲渚交苹叶，迴塘惹柳枝。\n因风初苒苒，覆岸欲离离。\n色带金堤静，阴连玉树移。\n日光浮靃靡，波影动参差。\n岂比生幽远，芳馨众不知。",
        "dynasty": "唐",
        "collection_info": null
    },
    {
        "title": "郊行示友人",
        "author": "陈翊",
        "content": "水开长镜引诸峦，春洞花深落翠寒。\n醉向丝萝惊自醒，与君清耳听松湍。",
        "dynasty": "唐",
        "collection_info": null
    },
    {
        "title": "送别萧二",
        "author": "陈翊",
        "content": "橘花香覆白苹洲，江引轻帆入远游。\n千里云天风雨夕，忆君不敢再登楼。",
        "dynasty": "唐",
        "collection_info": null
    },
    {
        "title": "登城楼作",
        "author": "陈翊",
        "content": "井邑白云间，严城远带山。沙墟阴欲暮，郊色淡方闲。\n孤径回榕岸，层峦破枳关。寥寥分远望，暂得一开颜。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    },
    {
        "title": "宴柏台",
        "author": "陈翊",
        "content": "华台陈桂席，密榭宴清真。柏叶犹霜气，桃花似汉津。\n青尊照深夕，绿绮映芳春。欲忆相逢后，无言岭海人。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    },
    {
        "title": "过马侍中亭",
        "author": "陈翊",
        "content": "草色照双扉，轩车到客稀。苔衣香屐迹，花绶少尘飞。\n薄望怜池净，开畦爱雨肥。相过忘日昃，坐待白云归。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    },
    {
        "title": "寄邵校书楚苌",
        "author": "陈翊",
        "content": "爱酒时称僻，高情自不凡。向人方白眼，违俗有青岩。\n云际开三径，烟中挂一帆。相期同岁晚，闲兴与松杉。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    },
    {
        "title": "龙池春草",
        "author": "陈翊",
        "content": "青春光凤苑，细草遍龙池。曲渚交苹叶，回塘惹柳枝。\n因风初苒苒，覆岸欲离离。色带金堤静，阴连玉树移。\n日光浮靃靡，波影动参差。岂比生幽远，芳馨众不知。",
        "dynasty": "唐",
        "collection_info": {
            "collection": "御定全唐诗",
            "volume": "卷三百零五"
        }
    }
]