[
    {
        "uuid": "54763c51c07eaa6c96f59598872b6c53",
        "title": "投杨帅长孺",
        "author": "黄子信",
        "content": "六年两度拜宸旒，换得青衫白上头。\n飞鹊祇因无树绕，穷猿何暇择林投。\n明知着脚当来误，几欲抽身不自由。\n安得有钱了官债，便无三径也归休。",
        "dynasty": "宋",
        "collection_info": null
    },
    {
        "uuid": "dfa86e72828c61ce97dcfd3574418e7c",
        "title": "归时作",
        "author": "黄子信",
        "content": "笑倩西风拂旧埃，归时行李似初来。\n也知三载清贫好，博得一家强健回。",
        "dynasty": "宋",
        "collection_info": null
    }
]