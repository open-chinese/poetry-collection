[
    {
        "uuid": "3d2186b0013052ec72ffaa60a031b551",
        "title": "后湖",
        "author": "朱存",
        "content": "雷轰迭鼓火翻旗，三异翩翩试水师。\n惊起黑龙眠不得，狂风猛雨不多时。",
        "dynasty": "唐",
        "collection_info": null
    },
    {
        "uuid": "9b937dc8855311c5b82da26e8d6bd17b",
        "title": "金陵览古（〖1〗《全五代诗》三二引《十国春秋》：保大时，存尝取吴大帝及六国兴亡成败之迹，作《览古诗》二百章，章四句，地志家多援以为证。又《金陵诗征》引《建康志》略同。）",
        "author": "朱存",
        "content": "空。",
        "dynasty": "唐",
        "collection_info": null
    },
    {
        "uuid": "d5ca7df741ca141cd55130da2d16751a",
        "title": "北渠（历代宫苑殿阁制度）",
        "author": "朱存",
        "content": "金殿分来玉砌流，黑龙湖彻凤池头。\n后庭花落恩波断，翻与南唐作御沟。\n（〖1〗「南唐」，张敦颐《六朝事迹编类》卷上〖作杨修诗〗引作「南塘」。\n）。",
        "dynasty": "唐",
        "collection_info": null
    },
    {
        "uuid": "832ca21a6c8140632c002fe5f133f8d5",
        "title": "秦淮（以下景物）",
        "author": "朱存",
        "content": "一气东南王斗牛，祖龙潜为子孙忧。\n金陵地脉何曾断，不觉真人已姓刘。",
        "dynasty": "唐",
        "collection_info": null
    },
    {
        "uuid": "36982f0cd37010a0fd3452e1211d417c",
        "title": "东山",
        "author": "朱存",
        "content": "镇物高情济世才，欲随猿鹤老岩隈。\n山花处处红粧面，髣髴如初拥妓来。\n（〖1〗以上二首，又见《记纂渊海》卷十。\n）。",
        "dynasty": "唐",
        "collection_info": null
    },
    {
        "uuid": "724ac0d0bf0c89273ba518a5b5115986",
        "title": "新亭",
        "author": "朱存",
        "content": "满目江山异洛阳，昔人何必重悲伤。\n倘能戮力扶王室，当自新亭復故乡。\n。",
        "dynasty": "唐",
        "collection_info": null
    },
    {
        "uuid": "035b85db8b8df45c1bfce0ee6c9aa7b0",
        "title": "天阙山",
        "author": "朱存",
        "content": "牛头天际碧凝岚，王导无稽亦妄谈。\n若指远公为上阙，长安应合指终南。",
        "dynasty": "唐",
        "collection_info": null
    },
    {
        "uuid": "8d482a9ecfe935da43b7ab6071bde6d9",
        "title": "石头城",
        "author": "朱存",
        "content": "五城楼雉各相望，山水英灵宅帝王。\n此地定由天造险，古来长恃作金汤。",
        "dynasty": "唐",
        "collection_info": null
    },
    {
        "uuid": "4e3473de3f270f5c2f9e85245b893850",
        "title": "乌衣巷",
        "author": "朱存",
        "content": "人物风流往往非，空余陋巷作乌衣。\n旧时帘幕无从觅，祇有年年社燕归。",
        "dynasty": "唐",
        "collection_info": null
    },
    {
        "uuid": "db950c14fcbbc2928070f840e60a88fc",
        "title": "段石岗",
        "author": "朱存",
        "content": "孙吴纪德旧刊碑，草没蟠螭与伏龟。\n惆怅岗头三段石，至今犹似鼎分时。",
        "dynasty": "唐",
        "collection_info": null
    },
    {
        "uuid": "af1e737de76f6ebbd4660b49de98bb18",
        "title": "玄武湖（〖1〗《全唐诗》七五七及《全五代诗》三一只存此一首，题作《后湖》，第二句「三翼」《全唐诗》作「三异」，第四句「下多时」《全唐诗》作「不多时」。）",
        "author": "朱存",
        "content": "空。",
        "dynasty": "唐",
        "collection_info": null
    },
    {
        "uuid": "d39cd9fa47a8ee3e1cf970433a755b0d",
        "title": "阿育王塔",
        "author": "朱存",
        "content": "窣堵凝然镇梵宫，举头层级在云中。\n金棺舍利藏何处？铎绕危檐声撼风。\n（以上《舆地纪胜》十七《建康府》。\n又《金陵诗征》四）。",
        "dynasty": "唐",
        "collection_info": null
    },
    {
        "uuid": "89a0907832ab2699a8ce7886fa5eff43",
        "title": "乌衣巷",
        "author": "朱存",
        "content": "阀阅沦亡梐枑移，年年旧燕亦双归。\n茅檐苇萡无冠盖，不见乌衣见白衣。\n（《景定建康志》卷十六。\n）。",
        "dynasty": "唐",
        "collection_info": null
    },
    {
        "uuid": "53679c3a36d15526e44bc43ac74d1867",
        "title": "半阳湖",
        "author": "朱存",
        "content": "江南龙节水为乡，水不纯（《六朝事迹编类》作「绝」）阴又半阳。\n一片湖光共深浅，两般泉脉异温凉。\n（同前卷十八。\n又见《六朝事迹编类》卷上。\n）。",
        "dynasty": "唐",
        "collection_info": null
    },
    {
        "uuid": "afb64420cca0f4939136e2cd68f3a8ed",
        "title": "潮沟",
        "author": "朱存",
        "content": "流水东西傍帝台，六朝重为两朝开。\n曾有蠲首知高下，莫问鱼皮识去来。\n（同前卷十九。\n）。",
        "dynasty": "唐",
        "collection_info": null
    },
    {
        "uuid": "b767e8667f4103c710e148d0e9965795",
        "title": "直渎",
        "author": "朱存",
        "content": "昼役人功夜鬼功，阳开阴阖几时终。\n不闻掷土江中语，争得盈流一水通。\n（同前。\n又见《六朝事迹编类》卷上。\n）。",
        "dynasty": "唐",
        "collection_info": null
    },
    {
        "uuid": "bf8ebedeb53bcd9988e04dd6a0fdda05",
        "title": "运渎",
        "author": "朱存",
        "content": "舳舻衔尾日无虚，更凿都城引漕渠。\n何事馁来贪雀谷，不知留得几年储？（同前。\n）。",
        "dynasty": "唐",
        "collection_info": null
    },
    {
        "uuid": "b5bf45c4a26b0925ffd7c351cc668417",
        "title": "凤凰台",
        "author": "朱存",
        "content": "竹影桐阴满旧山，凤凰多载不飞还。\n登台只有吹箫者，争得和鸣堕世间。\n（同前卷二十二。\n）（按：朱存《金陵古迹诗》四卷，《崇文总目》卷五着录，惟作者讹作李存。\n《景定建康志》卷四九云：「宋〖当作「朱」〗存，字阙，金陵人也。\n尝读吴大帝而下六朝书，具详历代兴亡成败之迹，南唐时作《览古诗》二百章，章四句。\n沿初洎末，烂然棋布，阅诗者嘉其用心之勤云。\n」今存者仅十六首。\n另《景定建康志》卷十八云「陈轩《金陵集》有李建勋、朱存《迎担湖诗》，今未见。\n」又宋张惇颐《六朝事迹编类》收杨修诗四十八首，其中《新亭》、《秦淮》、《北渠》、《天阙山》、《三断石》五首，《舆地纪胜》卷十七皆作朱存诗，仅《新亭》文字差异较大；《直渎》、《半阳湖》二首，《景定建康志》也作朱存诗，《景定建康志》卷四九云：「杨备字修之，……庆历中为尚书虞部员外郎分司南京上轻车都尉，往復道出江上，赋百篇二韵，命曰《览古百题诗》，各注其事于题之下，与南唐朱存诗并传于世。\n」知二人诗在宋时已有传误。\n但应以孰是，尚难决断。\n杨诗除《六朝事迹编类》所收外，《景定建康志》存六十首，去其重復，约存八十余首。\n）。",
        "dynasty": "唐",
        "collection_info": null
    }
]