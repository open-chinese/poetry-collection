[
    {
        "uuid": "9ab466ff144e16d1e636d09df71c52fd",
        "title": "念奴娇 东君试手",
        "author": "李久善",
        "content": "东君试手，向南枝着意，争先时节。\n纵有丹青谁便忍，轻点肌肤冰雪。\n色借琼瑰，香分兰麝，元自标孤洁。\n冲寒独秀，误他多少蜂蝶。\n缟练不染缁尘，算来□合是，广寒宫阙。\n未问阳和先占取，前村一溪风月。\n留取清芬，主张真态，驿使休轻折。\n梢头青子，异时风味甚别。",
        "dynasty": "宋",
        "collection_info": null
    },
    {
        "uuid": "db2fe42fc399a4b33cf3fb95bba502e5",
        "title": "蝶恋花 莺掷垂杨",
        "author": "李久善",
        "content": "莺掷垂杨，一点黄金溜。",
        "dynasty": "宋",
        "collection_info": null
    }
]