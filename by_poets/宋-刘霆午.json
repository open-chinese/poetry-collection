[
    {
        "title": "题梅仙坛",
        "author": "刘霆午",
        "content": "吏隠清风几百年，长松修竹满坛前。\n汉皇若听三书谏，未必先生便肯仙。",
        "dynasty": "宋",
        "collection_info": null
    },
    {
        "title": "题梅坛",
        "author": "刘霆午",
        "content": "火德中微否未倾，朝阳一疏凤先鸣。\n如公忠论能旋听，彼莽姦谋未可成。\n万古仙名香宇宙，几人遗臭腐公卿。\n至今风吼松声怒，似为先生诉不平。",
        "dynasty": "宋",
        "collection_info": null
    }
]