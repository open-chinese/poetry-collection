[
    {
        "uuid": "7c88b85bc50720f91f0cc207133096d3",
        "title": "水调歌头 人世斗南瑞",
        "author": "魏顺之",
        "content": "人世斗南瑞，天上璧东星。\n谁分佳种，锺作间世玉麒麟。\n本是南阳相种，来应瑞龙间气，试听即英声。\n若问贤相敌，君去问参军。\n质金浑，标玉立，气冰清。\n梅花时候，结子便可鼎调金。\n人谓丹山苞凤，天产渥洼骏骨，德毓窦家椿。\n来作汤饼客，何幸厕嘉宾。",
        "dynasty": "宋",
        "collection_info": null
    }
]