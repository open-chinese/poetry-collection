[
    {
        "title": "妙法庵二首  其一",
        "author": "赵良佐",
        "content": "乘兴来游古道场，远村落日卧牛羊。\n暂能摆脱尘埃念，瓦鼎烟消柏子香。",
        "dynasty": "宋",
        "collection_info": null
    },
    {
        "title": "妙法庵二首  其二",
        "author": "赵良佐",
        "content": "蔓藤扶我过东冈，与客同登妙法堂。\n小院迴廊春已暮，茂林修竹夏初长。\n归欤未办买山计，健甚无庸却老方。\n都市山林总无累，此生此世底须忙。",
        "dynasty": "宋",
        "collection_info": null
    }
]