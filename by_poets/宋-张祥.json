[
    {
        "title": "水调歌头 为爱龙山胜",
        "author": "张祥",
        "content": "为爱龙山胜，小队一登临。\n冯仙洞府安在，抉石试幽寻。\n商略生平事业，摆脱人间尘土，欲与断丝苓。\n泉响似相答，未可启归心。\n中原地，禾黍茂，犬羊腥。\n君王梦想豪杰，有待扫妖氛。\n缚虎正须人手，跨鹤缓酬夙志，行矣勿因循。\n夜半遣雷雨，助我作秋成。",
        "dynasty": "宋",
        "collection_info": null
    }
]