[
    {
        "uuid": "53c0b7bfc92360aec4afe24258ff51d5",
        "title": "过耒江吊子美",
        "author": "李节",
        "content": "耒阳浦口繫扁舟，红蓼滩头宿白鸥。\n半夜青灯千里客，数声寒雁一天秋。\n蛩吟隔岸情如诉，斗柄横江势欲流。\n惆怅杜陵老诗伯，断碑古木绕荒丘。\n（《杜诗详注》附《诸家咏杜续编》引《耒阳县志》。\n此诗承陶敏先生录示。\n）。",
        "dynasty": "唐",
        "collection_info": null
    },
    {
        "uuid": "c0c22c4c71f810523803b8b70b464aa5",
        "title": "赠释疏言还道林寺诗",
        "author": "李节",
        "content": "湘川狺狺兮俗犷且佷，利杀业偷兮吏莫之驯。\n繄释氏兮易暴使仁，释何在兮释在斯文，月沉浦兮烟暝山，樯席捲兮橹床闲。\n偃仰兮啸咏，湘川超忽兮落日啘啘，松覆秋亭兮兰被春苑。\n上人去兮几千里，何日同游兮湘川水。",
        "dynasty": "唐",
        "collection_info": {
            "collection": "御定全唐诗",
            "volume": "卷五百六十六"
        }
    }
]