[
    {
        "uuid": "e4eda14105437bf48272ce78da5c5ad9",
        "title": "小洞天",
        "author": "毛奎",
        "content": "丰登少公事，时得访林泉。\n凿破蓬丘岛，潜通小洞天。\n岩瞻横北面，钓隠近西偏。\n缥缈云藏阁，依稀石似船。\n崖平好磨琢，洞窈足迴旋。\n路贯层巅上，人随曲巷穿。\n海光常潋滟，山色更清妍。\n真可消尘俗，何妨中圣贤。\n烟霞无尽藏，风月不论钱。\n胜概好收拾，凭谁秉笔椽。",
        "dynasty": "宋",
        "collection_info": null
    },
    {
        "uuid": "4d20fb9b5edeb2238a0f8de82be09a2b",
        "title": "小洞天",
        "author": "毛奎",
        "content": "丁相沉吟叹夙缘，卫公精爽亦凄然。\n古今惟有毛知郡，偏爱崖州小洞天。",
        "dynasty": "宋",
        "collection_info": null
    },
    {
        "uuid": "0615388bc720a7aa97acd32cf3800a10",
        "title": "大洞天",
        "author": "毛奎",
        "content": "大洞天连小洞天，洞天今在海南边。\n游人剩有磨崖什，闲拂苍苔看几篇。",
        "dynasty": "宋",
        "collection_info": null
    }
]