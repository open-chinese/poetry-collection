[
    {
        "title": "挽吕东莱二首  其一",
        "author": "邵浩",
        "content": "三相流风远，诸孙气貌舒。\n有文皆锦绣，不琢自璠玙。\n乐育心无类，何言意已摅。\n抠衣多户履，四海读公书。",
        "dynasty": "宋",
        "collection_info": null
    },
    {
        "title": "挽吕东莱二首  其二",
        "author": "邵浩",
        "content": "道统传千载，儒风振一时。\n心诚师孔孟，业广慕皋夔。\n感凤方兴叹，书麟尚措辞。\n一朝梁木坏，吾党可胜悲。",
        "dynasty": "宋",
        "collection_info": null
    }
]