[
    {
        "uuid": "a69bab2f2a3a9fb9cd2e8149a279a16e",
        "title": "寄宣义英公",
        "author": "何承裕",
        "content": "书札精奇已换鹅，仍闻依旧卧烟萝。\n诗成万首犹嫌少，酒饮千钟不怕多。\n乡寺夜开云梦月，石房寒锁洞庭波。\n知师收拾南归去，为忆渔人唱楚歌。",
        "dynasty": "宋",
        "collection_info": null
    },
    {
        "uuid": "4c167ad41e7da7bd16adb0b10c43ea4e",
        "title": "句",
        "author": "何承裕",
        "content": "晓来犬吠张三妇，日暮猿啼吕四妻。",
        "dynasty": "宋",
        "collection_info": null
    }
]