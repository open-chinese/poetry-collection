[
    {
        "title": "沁园春 三岛十洲",
        "author": "李君行",
        "content": "三岛十洲，移掇者谁，玉城稚仙。\n解运诗之巧，裁山剪水，用诗之力，斡地回天。\n大笑宋初，秀才屋子，着不得官家十万钱。\n又谁说，李膺豪放，门号龙门。\n我家呼喝山川。\n道今日山春莺已迁。\n汝南山顶上，虎毋久卧，秀溪底下，龙莫长眠。\n打起精神，护持诗府，推出诗城障山边。\n山川道，如稚仙肯出，当拜君言。",
        "dynasty": "宋",
        "collection_info": null
    }
]