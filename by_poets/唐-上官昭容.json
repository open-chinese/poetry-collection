[
    {
        "uuid": "72a64ecf27817ffc382b141aa8cbcbb7",
        "title": "奉和圣制立春日侍宴内殿出翦綵花应制",
        "author": "上官昭容",
        "content": "密叶因裁吐，新花逐翦舒。\n攀条虽不谬，摘橤讵知虚。\n春至由来发，秋还未肯疎。",
        "dynasty": "唐",
        "collection_info": null
    },
    {
        "uuid": "ae7f9967ea16fe35c34e53efee844d4f",
        "title": "九月九日上幸慈恩寺登浮图羣臣上菊花寿酒",
        "author": "上官昭容",
        "content": "帝里重阳节，香园万乘来。\n却邪萸入佩，献寿菊传杯。\n墖类承天涌，门疑待佛开。\n睿词悬日月，长得仰昭回。",
        "dynasty": "唐",
        "collection_info": null
    },
    {
        "uuid": "1498fc82878084ad870bc2bda89d5011",
        "title": "綵书怨",
        "author": "上官昭容",
        "content": "叶下洞庭初，思君万里余。\n露浓香被冷，月落锦屏虚。\n欲奏江南曲，贪封蓟北书。\n书中无别意，惟怅久离居。",
        "dynasty": "唐",
        "collection_info": null
    },
    {
        "uuid": "437626a98e1d8059ec1381b3bb71b4b5",
        "title": "驾幸三会寺应制",
        "author": "上官昭容",
        "content": "释子谈经处，轩臣刻字留。\n故台遗老识，残简圣皇求。\n驻跸怀千古，开襟望九州。\n四山缘塞合，二水夹城流。\n宸翰陪瞻仰，天杯接献酬。\n太平词藻盛，长愿纪鸿休。",
        "dynasty": "唐",
        "collection_info": null
    },
    {
        "uuid": "3cf3cacbf4cb3f8f6ebda2b26f737b04",
        "title": "驾幸新丰温泉宫献诗三首 一",
        "author": "上官昭容",
        "content": "三冬季月景[龙]年，万乘观风出灞川。\n遥看电跃龙为马，回瞩霜原玉作田。",
        "dynasty": "唐",
        "collection_info": null
    },
    {
        "uuid": "31205409f7a3f3efce49ef54eb08d51b",
        "title": "驾幸新丰温泉宫献诗三首 二",
        "author": "上官昭容",
        "content": "鸾旗掣曳拂空回，羽骑骖驔蹑景来。\n隐隐骊山云外耸，迢迢御帐日边开。",
        "dynasty": "唐",
        "collection_info": null
    },
    {
        "uuid": "62e44d4eb9ab257582becb066abbc759",
        "title": "驾幸新丰温泉宫献诗三首 三",
        "author": "上官昭容",
        "content": "翠幕珠帏敞月营，金罍玉斝泛兰英。\n岁岁年年常扈跸，长长久久乐升平。",
        "dynasty": "唐",
        "collection_info": null
    },
    {
        "uuid": "bf61b9c41c61e214564e747e663beb18",
        "title": "游长宁公主流杯池二十五首 一",
        "author": "上官昭容",
        "content": "逐仙赏，展幽情。\n踰昆阆，迈蓬瀛。",
        "dynasty": "唐",
        "collection_info": null
    },
    {
        "uuid": "e83c64b097c5ccf99c4a14f8c7898c2d",
        "title": "游长宁公主流杯池二十五首 二",
        "author": "上官昭容",
        "content": "游鲁馆，陟秦台。\n汚山壁，媿琼瓌。",
        "dynasty": "唐",
        "collection_info": null
    },
    {
        "uuid": "b6c9b6ef72f604918216c7a30b79e4bb",
        "title": "游长宁公主流杯池二十五首 三",
        "author": "上官昭容",
        "content": "檀栾竹影，飙䫻松声。\n不烦歌吹，自足娱情。",
        "dynasty": "唐",
        "collection_info": null
    },
    {
        "uuid": "cf98b138884b6fa88227cb48f2243eff",
        "title": "游长宁公主流杯池二十五首 四",
        "author": "上官昭容",
        "content": "仰循茅宇，俯眄乔枝。\n烟霞问讯，风月相知。",
        "dynasty": "唐",
        "collection_info": null
    },
    {
        "uuid": "81cb751cd8592df24831495f0b80a5ce",
        "title": "游长宁公主流杯池二十五首 五",
        "author": "上官昭容",
        "content": "枝条郁郁，文质彬彬。\n山林作伴，松桂为邻。",
        "dynasty": "唐",
        "collection_info": null
    },
    {
        "uuid": "39b3874660be4f11acd87416ecf41b9c",
        "title": "游长宁公主流杯池二十五首 六",
        "author": "上官昭容",
        "content": "清波汹涌，碧树冥蒙。\n莫怪留步，因攀桂丛。",
        "dynasty": "唐",
        "collection_info": null
    },
    {
        "uuid": "33e206a92308da72cdfa1fbf89af0479",
        "title": "游长宁公主流杯池二十五首 七",
        "author": "上官昭容",
        "content": "莫论圆峤，休说方壶。\n何如鲁馆，即是仙都。",
        "dynasty": "唐",
        "collection_info": null
    },
    {
        "uuid": "7aa1daf49687d50eae859f8a60c9962a",
        "title": "游长宁公主流杯池二十五首 八",
        "author": "上官昭容",
        "content": "玉环腾远创，金埒荷殊荣。\n弗玩珠玑饰，仍留仁智情。\n凿山便作室，凭树即为楹。\n公输与班尔，从此遂韬声。",
        "dynasty": "唐",
        "collection_info": null
    },
    {
        "uuid": "cc06e27409bea1de12ae46d7378a9c50",
        "title": "游长宁公主流杯池二十五首 九",
        "author": "上官昭容",
        "content": "登山一长望，正遇九春初。\n结驷填街术，闾阎满邑居。\n鬬雪梅先吐，惊风柳未舒。\n直愁斜日落，不畏酒尊虚。",
        "dynasty": "唐",
        "collection_info": null
    },
    {
        "uuid": "6e4321717416bc83baa1a3bf2394f646",
        "title": "游长宁公主流杯池二十五首 十",
        "author": "上官昭容",
        "content": "霁晓气清和，披襟赏薜萝。\n玳瑁凝春色，琉璃漾水波。\n跂石聊长啸，攀松乍短歌。\n除非物外者，谁就此经过。",
        "dynasty": "唐",
        "collection_info": null
    },
    {
        "uuid": "7016bf0514504259a5ecca6f13dbcbca",
        "title": "游长宁公主流杯池二十五首 十一",
        "author": "上官昭容",
        "content": "暂尔游山第，淹留惜未归。\n霞窗明月满，涧户白云飞。\n书引藤为架，人将薜作衣。\n此真攀玩所，临睨赏光辉。",
        "dynasty": "唐",
        "collection_info": null
    },
    {
        "uuid": "bd3e921f05f2b6040ada7fc48d574b01",
        "title": "游长宁公主流杯池二十五首 十二",
        "author": "上官昭容",
        "content": "放旷出烟云，萧条自不羣。\n漱流清意府，隐几避嚻氛。\n石画妆苔色，风梭织水文。\n山室何为贵？唯余兰桂熏。",
        "dynasty": "唐",
        "collection_info": null
    },
    {
        "uuid": "e2a2ff65479728c183deb6a5e34f9004",
        "title": "游长宁公主流杯池二十五首 十三",
        "author": "上官昭容",
        "content": "策杖临霞岫，危步下霜蹊。\n志逐深山静，途随曲涧迷。\n渐觉心神逸，俄看云雾低。\n莫怪人题树，祗为赏幽栖。",
        "dynasty": "唐",
        "collection_info": null
    },
    {
        "uuid": "efcb9040bc25284298a666c86ad68ac6",
        "title": "游长宁公主流杯池二十五首 十四",
        "author": "上官昭容",
        "content": "攀藤招逸客，偃桂协幽情。\n水中看树影，风裏听松声。",
        "dynasty": "唐",
        "collection_info": null
    },
    {
        "uuid": "4691214aaa67c058a7e316efc7281319",
        "title": "游长宁公主流杯池二十五首 十五",
        "author": "上官昭容",
        "content": "携琴侍叔夜，负局访安期。\n不应题石壁，为记赏山时。",
        "dynasty": "唐",
        "collection_info": null
    },
    {
        "uuid": "eb2de4afa82c5995b24ab30724a05778",
        "title": "游长宁公主流杯池二十五首 十六",
        "author": "上官昭容",
        "content": "泉石多仙趣，岩壑写奇形。\n欲知堪悦耳，唯听水泠泠。",
        "dynasty": "唐",
        "collection_info": null
    },
    {
        "uuid": "185efebfdd3f1d8c61f614b27ec8fe40",
        "title": "游长宁公主流杯池二十五首 十七",
        "author": "上官昭容",
        "content": "岩壑恣登临，莹目復怡心。\n风篁类长笛，流水当鸣琴。",
        "dynasty": "唐",
        "collection_info": null
    },
    {
        "uuid": "597d48356eab3e443d6386dd832a48cd",
        "title": "游长宁公主流杯池二十五首 十八",
        "author": "上官昭容",
        "content": "懒步天台路，惟登地肺山。\n幽岩仙桂满，今日恣情攀。",
        "dynasty": "唐",
        "collection_info": null
    },
    {
        "uuid": "ddefd861c0c00db0306a021a8de62590",
        "title": "游长宁公主流杯池二十五首 十九",
        "author": "上官昭容",
        "content": "暂游仁智所，萧然松桂情。\n寄言栖遯客，勿復访蓬瀛。",
        "dynasty": "唐",
        "collection_info": null
    },
    {
        "uuid": "9b649bea4107df9968ab11d5a32b8fae",
        "title": "游长宁公主流杯池二十五首 二十",
        "author": "上官昭容",
        "content": "瀑溜晴疑雨，丛篁昼似昏。\n山中真可玩，暂请报王孙。",
        "dynasty": "唐",
        "collection_info": null
    },
    {
        "uuid": "64f6dc8d8d66c3a097f0de9c94e554e3",
        "title": "游长宁公主流杯池二十五首 二十一",
        "author": "上官昭容",
        "content": "傍池聊试笔，倚石旋题诗。\n豫弹山水调，终拟从钟期。",
        "dynasty": "唐",
        "collection_info": null
    },
    {
        "uuid": "ca35c71eb30f89399a8894358859e876",
        "title": "游长宁公主流杯池二十五首 二十二",
        "author": "上官昭容",
        "content": "横铺豹皮褥，侧带鹿胎巾。\n借问何为者，山中有逸人。",
        "dynasty": "唐",
        "collection_info": null
    },
    {
        "uuid": "347eb66005cbecbc7a071482286421e8",
        "title": "游长宁公主流杯池二十五首 二十三",
        "author": "上官昭容",
        "content": "沁水田园先自多，齐城楼观更无过。\n倩语张骞莫辛苦，人今从此识天河。",
        "dynasty": "唐",
        "collection_info": null
    },
    {
        "uuid": "fd8a0771557e24d33fb6afc702987e9e",
        "title": "游长宁公主流杯池二十五首 二十四",
        "author": "上官昭容",
        "content": "参差碧岫耸莲花，潺湲绿水莹金沙。\n何须远访三山路，人今已到九仙家。",
        "dynasty": "唐",
        "collection_info": null
    },
    {
        "uuid": "fee51b8655e62d926244e129b6f027b9",
        "title": "游长宁公主流杯池二十五首 二十五",
        "author": "上官昭容",
        "content": "凭高瞰险足怡心，菌阁桃源不暇寻。\n余雪依林成玉树，残霙点岫即瑶岑。",
        "dynasty": "唐",
        "collection_info": null
    },
    {
        "uuid": "157d3119b1459a631028cec73f745ca1",
        "title": "句",
        "author": "上官昭容",
        "content": "势如连璧友，心似臭兰人。",
        "dynasty": "唐",
        "collection_info": null
    },
    {
        "uuid": "10ace9f0baf50daf3879fdc500d45d86",
        "title": "奉和圣制立春日侍宴内殿出翦彩花应制",
        "author": "上官昭容",
        "content": "密叶因裁吐，新花逐翦舒。\n攀条虽不谬，摘蕊讵知虚。\n春至由来发，秋还未肯疏。\n借问桃将李，相乱欲何如。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "a6d307b044d1c731f6f40fcdb2f1c7f0",
        "title": "九月九日上幸慈恩寺登浮图，群臣上菊花寿酒",
        "author": "上官昭容",
        "content": "帝裏重阳节，香园万乘来。\n却邪萸入佩，献寿菊传杯。\n塔类承天涌，门疑待佛开。\n睿词悬日月，长得仰昭回。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "a932aaf11bad681cba573ed01daf436c",
        "title": "彩书怨",
        "author": "上官昭容",
        "content": "叶下洞庭初，思君万里余。\n露浓香被冷，月落锦屏虚。\n欲奏江南曲，贪封蓟北书。\n书中无别意，惟怅久离居。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "ddab27ee048d1d3df5af54f16c2ba446",
        "title": "驾幸新丰温泉宫献诗三首",
        "author": "上官昭容",
        "content": "三冬季月景龙年，万乘观风出灞川。\n遥看电跃龙为马，回瞩霜原玉作田。\n鸾旗掣曳拂空回，羽骑骖驔蹑景来。\n隐隐骊山云外耸，迢迢御帐日边开。\n翠幕珠帏敞月营，金罍玉斝泛兰英。\n岁岁年年常扈跸，长长久久乐升平。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "uuid": "fa5e2fe0932cb9c2eebab8c98d5d5af1",
        "title": "游长宁公主流杯池二十五首",
        "author": "上官昭容",
        "content": "逐仙赏，展幽情，逾昆阆，迈蓬瀛。\n游鲁馆，陟秦台。\n污山壁，愧琼瑰。\n檀栾竹影，飙f2松声。\n不烦歌吹，自足娱情。\n仰循茅宇，俯眄乔枝。\n烟霞问讯，风月相知。\n枝条郁郁，文质彬彬。\n山林作伴，松桂为邻。\n清波汹涌，碧树冥蒙。\n莫怪留步，因攀桂丛。\n莫论圆峤，休说方壶。\n何如鲁馆，即是仙都。\n玉环腾远创，金埒荷殊荣。\n弗玩珠玑饰，仍留仁智情。\n凿山便作室，凭树即为楹。\n公输与班尔，从此遂韬声。\n登山一长望，正遇九春初。\n结驷填街术，闾阎满邑居。\n斗雪梅先吐，惊风柳未舒。\n直愁斜日落，不畏酒尊虚。\n霁晓气清和，披襟赏薜萝。\n玳瑁凝春色，琉璃漾水波。\n跂石聊长啸，攀松乍短歌。\n除非物外者，谁就此经过。\n暂尔游山第，淹留惜未归。\n霞窗明月满，涧户白云飞。\n书引藤为架，人将薜作衣。\n此真攀玩所，临睨赏光辉。\n放旷出烟云，萧条自不群。\n漱流清意府，隐几避嚣氛。\n石画妆苔色，风梭织水文。\n山室何为贵，唯余兰桂熏。\n策杖临霞岫，危步下霜蹊。\n志逐深山静，途随曲涧迷。\n渐觉心神逸，俄看云雾低。\n莫怪人题树，只为赏幽栖。\n攀藤招逸客，偃桂协幽情。\n水中看树影，风裏听松声。\n携琴侍叔夜，负局访安期。\n不应题石壁，为记赏山时。\n泉石多仙趣，岩壑写奇形。\n欲知堪悦耳，唯听水泠泠。\n岩壑恣登临，莹目复怡心。\n风篁类长笛，流水当鸣琴。\n懒步天台路，惟登地肺山。\n幽岩仙桂满，今日恣情攀。\n暂游仁智所，萧然松桂情。\n寄言栖遁客，勿复访蓬瀛。\n瀑溜晴疑雨，丛篁昼似昏。\n山中真可玩，暂请报王孙。\n傍池聊试笔，倚石旋题诗。\n豫弹山水调，终拟从钟期。\n横铺豹皮褥，侧带鹿胎巾。\n借问何为者，山中有逸人。\n沁水田园先自多，齐城楼观更无过。\n倩语张骞莫辛苦，人今从此识天河。\n参差碧岫耸莲花，潺湲绿水莹金沙。\n何须远访三山路，人今已到九仙家。\n凭高瞰险足怡心，菌阁桃源不暇寻。\n余雪依林成玉树，残霙点岫即瑶岑。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    }
]