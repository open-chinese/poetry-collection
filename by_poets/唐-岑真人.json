[
    {
        "uuid": "eecfbad8226af963a7af3013e3446057",
        "title": "还丹口诀",
        "author": "岑真人",
        "content": "天生太素，地产灵津。\n能伏能飞，变化如神。\n阴阳宗祖，道契君臣。\n圣人秘宝，非者不闻。\n且太素为君，灵津为臣。\n合和两性，呼吸相呑。\n为夫为妇，男女姻亲。\n变化钩牵，恩爱传真。",
        "dynasty": "唐",
        "collection_info": null
    },
    {
        "uuid": "3d8ed1eb6560337ad435591cd1d704f0",
        "title": "还丹歌",
        "author": "岑真人",
        "content": "东方青龙，丙丁甲乙。\n西方白虎，壬癸凝液。\n二气舍真，世人难觅。\n机持此宝，一水一石。\n灰池焰烁，名除死籍。",
        "dynasty": "唐",
        "collection_info": null
    },
    {
        "uuid": "47af9f32719b196f19aa2152803e46a4",
        "title": "传付心诀再歌",
        "author": "岑真人",
        "content": "水神投金碧，干坤日月精。\n坎离为既济，三才显其名。\n阳数居阴杀，阴数归阳刑。\n欲知颠倒术，相克是相生。\n若修诸八石，千万无一成。\n欲觅真道者，壬癸上寻庚。\n（《大还丹照鑑》）。",
        "dynasty": "唐",
        "collection_info": null
    },
    {
        "uuid": "de7cbf4e95128c431cb459277f2b2ff5",
        "title": "还丹口诀",
        "author": "岑真人",
        "content": "叹羡巨江月影沈，金之主起见铅心。\n须当努力求仙诀，莫使蹉跎岁月深。",
        "dynasty": "唐",
        "collection_info": null
    },
    {
        "uuid": "5beeed9b3415f3e65438bc1158a74168",
        "title": "还丹歌",
        "author": "岑真人",
        "content": "九炼铅精大道成，我家何虑不长生？朝寻弄玉过仙府，暮谒麻姑入太清。\n神照本来自灵气，汉武荣知有俗情。\n万事只今空寂寞，一生飘荡落浮名。\n（《大还丹照鑑》）（按：《茅山志》卷七载唐成延昭号冲虚先生，未知即其人否。\n）。",
        "dynasty": "唐",
        "collection_info": null
    }
]