[
    {
        "uuid": "0337218e0c2d7f42d5d2eed054728769",
        "title": "戍山晚行",
        "author": "李回",
        "content": "羸马鞭不行，落日下孤戍。\n旅店隔前村，欲往未能住。\n少年事咿唔，老为微禄误。\n匡济谢菲才，驰驱失故步。\n一笑拥八驺，不疗烟霞痼。\n猿鹤惊且恐，吟断北山树。",
        "dynasty": "宋",
        "collection_info": null
    },
    {
        "uuid": "891636474629dc991f03d10d7de13d54",
        "title": "题妓帕",
        "author": "李回",
        "content": "蜀国佳人号细腰，东台御史惜妖娆。\n从今唤作杨台柳，舞尽春风万万条。",
        "dynasty": "宋",
        "collection_info": null
    }
]