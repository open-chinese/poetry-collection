[
    {
        "uuid": "31a597745f3fb54c4cb97d632fb44e3c",
        "title": "失调名 无所事",
        "author": "左誉",
        "content": "无所事，盈盈秋水，淡淡春山。",
        "dynasty": "宋",
        "collection_info": null
    },
    {
        "uuid": "7d45d2de0a33432a66676f91dc04119d",
        "title": "失调名 一段离愁堪画处",
        "author": "左誉",
        "content": "一段离愁堪画处，横风斜雨摇衰柳。",
        "dynasty": "宋",
        "collection_info": null
    },
    {
        "uuid": "b9433116549c73f618f67846dba2be9d",
        "title": "失调名 帷云剪水",
        "author": "左誉",
        "content": "帷云剪水，滴粉搓酥。",
        "dynasty": "宋",
        "collection_info": null
    },
    {
        "uuid": "480cd953aeda85d26d8af26792b25cd6",
        "title": "涤虑轩  其一",
        "author": "左誉",
        "content": "过眼浮云是也非，桔槔俯仰政儿嬉。\n欲知身世俱无染，看取莲花在水时。",
        "dynasty": "宋",
        "collection_info": null
    },
    {
        "uuid": "0e3e257f2367f85a00b1b255784c5896",
        "title": "涤虑轩  其二",
        "author": "左誉",
        "content": "洗尽尘机万虑空，胸中冰鉴许谁同。\n今宵正可谈风月，借问何人是阿戎。",
        "dynasty": "宋",
        "collection_info": null
    },
    {
        "uuid": "c13c7cebb3236c9d65e6e5d30ae5fca9",
        "title": "崇教寺筠轩",
        "author": "左誉",
        "content": "夜忆清轩上，都忘居会稽。\n秋声先在竹，月色最宜溪。\n银汉檐前直，玉绳天外低。\n何人倚栏槛，为听下庄鸡。",
        "dynasty": "宋",
        "collection_info": null
    },
    {
        "uuid": "5c316a9b468a1f4f7e4605c6f00fdd3e",
        "title": "游洞霄",
        "author": "左誉",
        "content": "洞霄九锁本不扃，天柱一峰非浪名。\n上同天目映寥廓，下与大涤通沧溟。\n谁藏琼□在石室，真与福地齐金庭。\n远游飞昇俨遗迹，玄同指向真典刑。\n当年楼台极缥缈，至今气象藏深冥。\n已知六月九万里，箇中一念三千龄。\n金龙玉简天上降，琳宫绛阙逢相迎。\n紫霞黄云覆其室，青衣素锦分诸灵。\n虚皇台高步虚彻，宣科玉音神所听。\n自怜学道二十年，此心已与湖山盟。\n朅来奉祠北山下，恍若飞昇朝帝庭。\n道人观妙清且秀，尚指乡关论赤城。\n何年吏隐奉香火，愧无妙句如丹青。\n木公金母吾未识，且看松根生茯苓。",
        "dynasty": "宋",
        "collection_info": null
    },
    {
        "uuid": "60c9277e0d523362bc0a4ea89fc88b47",
        "title": "句  其一",
        "author": "左誉",
        "content": "孤屿藏烟迷宿鹭，扁舟和雨驻沙鸥。",
        "dynasty": "宋",
        "collection_info": null
    },
    {
        "uuid": "488a3188f10834840e5339466ce83cd0",
        "title": "句  其二",
        "author": "左誉",
        "content": "山色晚来犹入座，药苗春后自成畦。",
        "dynasty": "宋",
        "collection_info": null
    }
]