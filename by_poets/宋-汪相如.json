[
    {
        "uuid": "fe94ded17c5c07faed06caac9bcc6c09",
        "title": "水调歌・水调 指点縠江水",
        "author": "汪相如",
        "content": "指点縠江水，遥认作琼醅。\n介公眉寿，年年倾入紫霞杯。\n寿与江流无尽，人在壶天不老，谈笑领春回。\n昨夜瞻南极，列宿拱中台。\n补天工，取日手，济时材。\n不应勇退，归来绿野宴瑶台。\n天要先生调燮，人要先生休养，虚左待重来。\n再捧长生箓，依旧面三槐。",
        "dynasty": "宋",
        "collection_info": null
    }
]