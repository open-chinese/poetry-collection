[
    {
        "uuid": "9758c990f05b7a32e30c06889256bb47",
        "title": "杂曲歌辞 长安少年行",
        "author": "郑锡",
        "content": "霞鞍金口骝，豹袖紫貂裘。\n家住丛台下，门前漳水流。\n唤人呈楚舞，借客试吴钩。\n见说秦兵至，甘心赴国讐。",
        "dynasty": "唐",
        "collection_info": null
    },
    {
        "uuid": "f72e0b06a8ae849f4c03ee82fe487275",
        "title": "邯郸少年行",
        "author": "郑锡",
        "content": "霞鞍金口骝，豹袖紫貂裘。\n家住丛台近，门前漳水流。\n唤人呈楚舞，借客试吴钩。\n见说秦兵至，甘心赴国讐。",
        "dynasty": "唐",
        "collection_info": null
    },
    {
        "uuid": "d640fbec7e481ac717f5dee87211212b",
        "title": "陇头别",
        "author": "郑锡",
        "content": "秋尽初移幕，霑裳一送君。\n据鞍窥古堠，开竈爇寒云。\n登陇人迴首，临关马顾羣。\n从来断肠处，皆向此中分。",
        "dynasty": "唐",
        "collection_info": null
    },
    {
        "uuid": "3c432676a56e63182b4eb8ad9e2ca216",
        "title": "度关山",
        "author": "郑锡",
        "content": "象弭插文犀，鱼肠莹鸊鹈。\n水声分陇咽，马色度关迷。\n晓幕胡沙惨，危烽汉月低。\n仍闻数骑将，更欲出辽西。",
        "dynasty": "唐",
        "collection_info": null
    },
    {
        "uuid": "c9c9db020a920e1391ba899eb4f4b328",
        "title": "出塞",
        "author": "郑锡",
        "content": "关山落叶秋，掩泪望营州。\n辽海云沙暮，幽燕旌斾愁。\n战余能送阵，身老未封侯。\n去国三千里，归心红粉楼。",
        "dynasty": "唐",
        "collection_info": null
    },
    {
        "uuid": "78537edb70e0f90665f4f9fb76df7d59",
        "title": "玉阶怨",
        "author": "郑锡",
        "content": "长门寒水流，高殿晓风秋。\n昨夜鸳鸯梦，还陪豹尾游。\n前鱼不解泣，共辇岂关羞。\n那及轻身燕，双飞上玉楼。",
        "dynasty": "唐",
        "collection_info": null
    },
    {
        "uuid": "9398d38cdf8c03ea257c87d7850e725e",
        "title": "千里思",
        "author": "郑锡",
        "content": "渭水通胡苑，轮台望汉关。\n帛书秋海断，锦字夜机闲。\n旅梦虫催晓，边心雁带还。\n惟余两乡思，一夕度关山。",
        "dynasty": "唐",
        "collection_info": null
    },
    {
        "uuid": "de4646fc8fe66d847030e4c0d45e842b",
        "title": "襄阳乐",
        "author": "郑锡",
        "content": "春生岘首东，先暖习池风。\n拂水初含绿，惊林未吐红。\n渚边游汉女，桑下问庞公。\n磨灭怀中刺，曾将示孔融。",
        "dynasty": "唐",
        "collection_info": null
    },
    {
        "uuid": "f1e098084d9ce13101f44f6d7d0ebe53",
        "title": "送客之江西",
        "author": "郑锡",
        "content": "乘轺奉紫泥，泽国渺天涯。\n九派春潮满，孤帆暮雨低。\n草深莺断续，花落水东西。\n更有高唐处，知君路不迷。",
        "dynasty": "唐",
        "collection_info": null
    },
    {
        "uuid": "8762f56a0df30c57dd5f83569eee13a0",
        "title": "望月",
        "author": "郑锡",
        "content": "高堂新月明，虚殿夕风清。\n素影纱窗霁，浮凉羽扇轻。\n稍随微露滴，渐逐晓参横。\n遥忆云中咏，萧条空復情。",
        "dynasty": "唐",
        "collection_info": null
    },
    {
        "uuid": "f48f686b46caba4de0a8b73b3c5082a5",
        "title": "出塞曲",
        "author": "郑锡",
        "content": "校尉征兵出塞西，别营分骑过龙溪。\n沙平虏迹风吹尽，雾失烽烟道易迷。\n玉靶半开鸿已落，金河欲渡马连嘶。\n会当繫取天骄入，不使军书夜刺闺。",
        "dynasty": "唐",
        "collection_info": null
    },
    {
        "uuid": "4de42c907ed550a5b38e6527341c3a9c",
        "title": "杂曲歌辞：邯郸少年行",
        "author": "郑锡",
        "content": "霞鞍金口骝，豹袖紫貂裘。\n家住丛台下，门前漳水流。\n唤人呈楚舞，借客试吴钩。\n见说秦兵至，甘心赴国仇。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "uuid": "661b04041f4f880dc5cda12cc2bb3b58",
        "title": "邯郸少年行",
        "author": "郑锡",
        "content": "霞鞍金口骝，豹袖紫貂裘。\n家住丛台近，门前漳水流。\n唤人呈楚舞，借客试吴钩。\n见说秦兵至，甘心赴国仇。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十二"
        }
    },
    {
        "uuid": "f803d53fc4028ba1ad44129a1d6b11f9",
        "title": "陇头别",
        "author": "郑锡",
        "content": "秋尽初移幕，沾裳一送君。\n据鞍窥古堠，开灶爇寒云。\n登陇人回首，临关马顾群。\n从来断肠处，皆向此中分。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十二"
        }
    },
    {
        "uuid": "22df2b94c28f8ef5840298e9783a966a",
        "title": "出塞",
        "author": "郑锡",
        "content": "关山落叶秋，掩泪望营州。\n辽海云沙暮，幽燕旌旆愁。\n战余能送阵，身老未封侯。\n去国三千里，归心红粉楼。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十二"
        }
    },
    {
        "uuid": "a6c21dd47d7a3e208737b290f635d28a",
        "title": "望月",
        "author": "郑锡",
        "content": "高堂新月明，虚殿夕风清。\n素影纱窗霁，浮凉羽扇轻。\n稍随微露滴，渐逐晓参横。\n遥忆云中咏，萧条空复情。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十二"
        }
    },
    {
        "uuid": "3c7e74c87bdd874666ff230829969258",
        "title": "出塞曲",
        "author": "郑锡",
        "content": "校尉征兵出塞西，别营分骑过龙溪。\n沙平虏迹风吹尽，会当系取天骄入，不使军书夜刺闺。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十二"
        }
    }
]