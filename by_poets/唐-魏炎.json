[
    {
        "uuid": "c6a8a0bf92d190ea58871b1ca5f66f7b",
        "title": "历山",
        "author": "魏炎",
        "content": "（齐州城东有孤石，平地耸出，俗谓之历山。\n以北有泉，号舜井。\n东隔小街，又有石井，汲之不绝，云是舜东家之井。\n干元中有魏炎者，于此题诗曰：）齐州城东舜子郡，邑人虽移井不改。\n时闻汹汹动绿波，犹谓华井中在。",
        "dynasty": "唐",
        "collection_info": null
    },
    {
        "uuid": "b6751bb46c673bb2a7d306cbb26a309a",
        "title": "又曰",
        "author": "魏炎",
        "content": "西家今为定戒寺，东家今为练戒寺。\n一边井中投一瓶，两井相摇响泙濞。",
        "dynasty": "唐",
        "collection_info": null
    },
    {
        "uuid": "e51ac3dbaba17448eb588e91bec9638d",
        "title": "又曰",
        "author": "魏炎",
        "content": "济南郡裏多沮洳，娥皇女英汲井处。\n窃向池中潜甽来，浇茆畦上平流去。\n（《封氏闻见记》八《历山》）。",
        "dynasty": "唐",
        "collection_info": null
    }
]