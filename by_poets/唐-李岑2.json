[
    {
        "uuid": "91e5183c05ee138573d026c59cdfe7d4",
        "title": "玄元皇帝应见贺圣祚无疆",
        "author": "李岑2",
        "content": "皇纲归有道，帝系祖玄元。\n运表南山祚，神通北极尊。\n大同齐日月，兴废应干坤。\n圣后趋庭礼，宗臣稽首言。\n千官欣肆觐，万国贺深恩。\n锡宴云天接，飞声雷地喧。\n祥光浮紫阁，喜气绕皇轩。\n未预承天命，空勤望帝门。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十八"
        }
    }
]