[
    {
        "title": "西河郡太原守张夫人挽歌",
        "author": "李岑2",
        "content": "鹊印庆仍传，鱼轩宠莫先。从夫元凯贵，训子孟轲贤。\n龙是双归日，鸾非独舞年。哀荣今共尽，悽怆杜陵田。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十八"
        }
    },
    {
        "title": "玄元皇帝应见贺圣祚无疆",
        "author": "李岑2",
        "content": "皇纲归有道，帝系祖玄元。运表南山祚，神通北极尊。\n大同齐日月，兴废应干坤。圣后趋庭礼，宗臣稽首言。\n千官欣肆觐，万国贺深恩。锡宴云天接，飞声雷地喧。\n祥光浮紫阁，喜气绕皇轩。未预承天命，空勤望帝门。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十八"
        }
    }
]