[
    {
        "uuid": "24fea39f0e4ff546fabd4db868047b28",
        "title": "洞仙歌 熏风池阁",
        "author": "张成可",
        "content": "熏风池阁，八叶蓂初展。\n紫府当年侍香案。\n见蟠桃频着子，偷荐瑶觞，贪醉寐，谪向人间未满。\n青禽传近信，催赴仙班，怪我尘缘未能断。\n爱吴中山色好，抹日批风，蓑共笠，纵有金章不换。\n待驾鹤遨访蓬壶，问海水从来，几番增减。",
        "dynasty": "宋",
        "collection_info": null
    }
]