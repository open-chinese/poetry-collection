[
    {
        "title": "挽吕东莱  其一",
        "author": "唐季渊",
        "content": "方振河汾业，云胡不假年。\n斯文今已丧，此道后谁传。\n秘馆藏新史，门人缉旧编。\n未明修短理，昂首问苍天。",
        "dynasty": "宋",
        "collection_info": null
    },
    {
        "title": "挽吕东莱  其二",
        "author": "唐季渊",
        "content": "忆昔精蓝舍，提撕意颇浓。\n笑谈犹在耳，趋步遽无踪。\n万里悲风翮，中宵寤岁龙。\n百身嗟莫赎，涕泪洒寒松。",
        "dynasty": "宋",
        "collection_info": null
    }
]