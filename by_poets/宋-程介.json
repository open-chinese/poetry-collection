[
    {
        "uuid": "7f13849e0054aa7b5bb36358b2b7f0c7",
        "title": "竹溪为旌城汪伯溱赋",
        "author": "程介",
        "content": "先生溪上种修竹，呼吸溪光餐竹绿。\n自应不同此君医，冰雪之胸元不俗。\n我欲相从竹溪中，已办青蓑黄篾篷。\n卧听肃肃摇清风，一洗满怀尘土空。\n祇愁一夕风雷起，变化飞龙葛陂水。\n凌云去去固无心，莫忘溪头舞烟雨。",
        "dynasty": "宋",
        "collection_info": null
    }
]