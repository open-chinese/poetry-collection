[
    {
        "uuid": "aff013be98506079067fe0e71890e378",
        "title": "古意",
        "author": "颜曹",
        "content": "逶迤临云雨，蛾眉戏琼（一作「瑶」）台。\n对酒自娇笑，君王肯下来。\n击鼓雷阗阗，选妓纷呈才。\n锡宴池上子，精魄辞不迴。\n指日穷所乐，岂知殷运开。\n孤舟一遥放，曾构成尘埃。\n（见《文苑英华》卷二○五）（按：《文苑英华》卷三○六收颜胄《适意》一首，《全唐诗》卷七七六收入。\n疑胄、曹为一人，惜其事迹无考，无以定夺。\n）。",
        "dynasty": "唐",
        "collection_info": null
    }
]