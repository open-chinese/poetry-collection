[
    {
        "uuid": "5cbda063a910590d08bf5061651611d6",
        "title": "送王迪夫妇偕隠",
        "author": "刘纯臣",
        "content": "髮如抹漆左参军，脱去青衫从隠沦。\n世上更无羁绊事，壶中别有自由身。\n鼎烹玉兔山前药，花看金鰲背上春。\n莫怪少年能决烈，蓝田夫妇总登真。",
        "dynasty": "宋",
        "collection_info": null
    },
    {
        "uuid": "578ba8264132c69b815f669597f68ebd",
        "title": "咏周贯",
        "author": "刘纯臣",
        "content": "八十西山作酒仙，麻鞋乳断布衣穿。\n形骸一脱尘缘尽，太极光阴不记年。",
        "dynasty": "宋",
        "collection_info": null
    }
]