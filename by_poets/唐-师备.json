[
    {
        "uuid": "8311f251539ec1b2868012d2115fa6fc",
        "title": "送灵云和尚颂（题拟）",
        "author": "师备",
        "content": "三十年来祇如常，叶落几迴（卷十九作「几迴叶落」）放毫光。\n自（卷十九作「从」）此一去云霄外，圆音体性应法王。\n（见《祖堂集》卷十、卷十九。\n）。",
        "dynasty": "唐",
        "collection_info": null
    },
    {
        "uuid": "ab56d01e1c45076f241ab003c9158a01",
        "title": "偈 一",
        "author": "师备",
        "content": "三棒愚痴不思议，浩浩溶溶自打之。\n行来目前明明道，七颠八倒是汝机。",
        "dynasty": "唐",
        "collection_info": null
    },
    {
        "uuid": "92a0302dc00e6dcab04ff79d582c7cc1",
        "title": "偈 二",
        "author": "师备",
        "content": "用处妙理不换机，问来答得不思议。\n应现常闻明知友，人人自在得功稀。",
        "dynasty": "唐",
        "collection_info": null
    },
    {
        "uuid": "8494c25b968f2fe43264b2735e86fa70",
        "title": "偈 三",
        "author": "师备",
        "content": "再覩道友话清源，人人问道无不全。\n法法恒然皆如是，四生九类体中圆。\n（均见《祖堂集》卷十。\n）。",
        "dynasty": "唐",
        "collection_info": null
    },
    {
        "uuid": "b69b2a404324a71272f05bc9401e4ca1",
        "title": "颂 一",
        "author": "师备",
        "content": "玄沙游径别，时人切须知。\n三冬阳气盛，六月降霜时。\n有语非关舌，无言切要辞（《五灯会元》卷七作「词」）。\n会我最后句，出世少人知。\n。",
        "dynasty": "唐",
        "collection_info": null
    },
    {
        "uuid": "abbe11c6549e31110e729b6dbd8f454b",
        "title": "颂 二",
        "author": "师备",
        "content": "奇哉一灵叟，那顿许吺吺（音兜）。\n风起引箜篌，迷子争头凑。\n设使緫不是，虾蟆张大口。\n开口不开口，终是犯灵叟。\n欲识箇中意，南星真北斗。",
        "dynasty": "唐",
        "collection_info": null
    },
    {
        "uuid": "b86745254764dc4d85c766db4295ee76",
        "title": "颂 三",
        "author": "师备",
        "content": "万里神光顶后相，没顶之时何处望。\n事己成，意已（《五灯会元》作「亦」）休，此箇从来（《五灯会元》作「来踪」）触处周。\n智者聊闻猛（《五灯会元》作「撩着便」）提取，莫待须臾失却头。\n（均见《景德传灯录》卷二九。\n）。",
        "dynasty": "唐",
        "collection_info": null
    },
    {
        "uuid": "c4442d378ff9362a509bded92063b559",
        "title": "颂 四",
        "author": "师备",
        "content": "一二三四五，日轮正当午。\n可怜大丈夫，先天为心祖。\n（《祖庭事苑》卷二。\n）。",
        "dynasty": "唐",
        "collection_info": null
    }
]