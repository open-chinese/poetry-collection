[
    {
        "uuid": "64a349e5759bba0f578edc7eabb01947",
        "title": "昆明池织女石",
        "author": "童翰卿",
        "content": "一片昆明石，千秋织女名。\n见人虚脉脉，临水更盈盈。\n苔作轻衣色，波为促杼声。\n岸云连鬓湿，沙月对眉生。\n有脸莲同笑，无心鸟不惊。\n还如朝镜裏，形影两分明。",
        "dynasty": "唐",
        "collection_info": null
    },
    {
        "uuid": "c10ad6179641db061ad2574e4fe18b8d",
        "title": "绝句",
        "author": "童翰卿",
        "content": "大朴逐物尽，哀我天地功。\n争得荣辱心，洒然归西风。",
        "dynasty": "唐",
        "collection_info": null
    }
]