[
    {
        "title": "黄钟・人月圆甘露怀古",
        "author": "徐再思",
        "content": "江皋楼观前朝寺，秋色入秦淮。\n败垣芳草，空廊落叶，深砌苍苔。\n远人南去，夕阳西下，江水东来。\n木兰花在，山僧试问，知为谁开？兰亭茂林修竹风流地，重到古山阴。\n壮怀感慨，醉眸俯仰，世事浮沉。\n惠风归燕，团沙宿鹭，芳树幽禽。\n山山水水，诗诗酒酒，古古今今。",
        "dynasty": "元",
        "collection_info": null
    },
    {
        "title": "黄钟・红锦袍",
        "author": "徐再思",
        "content": "那老子爱清闲主意别，钓桐江江上雪，泛桐江江上月。\n君王想念者；宣到凤凰阙。\n想着七里渔滩，将着一钩香饵，望着富春山归去也。\n那老子陷身在虎狼穴，将夫差仇恨雪，进西施谋计拙。\n若不早去些，乌喙意儿别。\n驾着一叶扁舟，披着一蓑烟雨，望他五湖中归去也。\n那老子见高皇斩了蛇，助萧何立大节，荐韩侯劳汗血。\n渔樵做话说，千古汉三杰。\n想着云外青山，纳了腰间金印，伴赤松子归去也。\n那老子觑功名如梦蝶，五斗米腰懒折，百里侯心便舍。\n十年事可嗟，九日酒须赊，种着三径黄花，栽着五株杨柳，望东篱归去也。",
        "dynasty": "元",
        "collection_info": null
    },
    {
        "title": "仙吕・一半儿病酒",
        "author": "徐再思",
        "content": "昨宵中酒懒扶头，今日看花惟袖手，害酒愁花人问羞。\n病根由，一半儿因花一半儿酒。\n落花河阳香散唤提壶，金谷魂消啼鹧鸪，隋苑春归闻杜宇。\n片红无，一半儿狂风一半儿雨。\n春情眉传雨恨母先疑，眼送云情人早知，口散风声谁唤起。\n这别离，一半儿因咱一半儿你。",
        "dynasty": "元",
        "collection_info": null
    },
    {
        "title": "中吕・朝天子西湖",
        "author": "徐再思",
        "content": "里湖，外湖，无处是无春处。\n真山真水真画图，一片玲珑玉。\n宜酒宜诗，宜晴宜雨。\n销金锅锦绣窟，老苏，老逋，杨柳堤梅花墓。\n手帕酒痕，泪痕，半带着胭脂润。\n鲛渊一片玉霄云，缕缕东风恨。\n待写回文，敷陈方寸，怕莺花说与春。\n使人，赠君，寄风月平安信。\n常山江行远山，近山，一片青无间。\n逆流流流诉上乱石滩，险似连云栈。\n落日昏鸦，西风归雁，叹崎岖途路难。\n得闲，且闲，何处无鱼羹饭？杨姬艳冶，唱彻，〔金缕〕歌全阕。\n秋娘声价有谁轶？曾奉黄金阙。\n歌扇生春，舞裙回雪，不风流不醉也。\n舞者，唱者，一曲秦楼月。",
        "dynasty": "元",
        "collection_info": null
    },
    {
        "title": "中吕・满庭芳赠歌者",
        "author": "徐再思",
        "content": "犀梳玉簪，歌裙翠浅，舞袖红深。\n风流消得缠头锦，一笑千金。\n痛饮时花前痛饮，知音人席上知音。\n春无禁，蜂蝶快寻，先到海棠心。",
        "dynasty": "元",
        "collection_info": null
    },
    {
        "title": "中吕・红绣鞋雪",
        "author": "徐再思",
        "content": "白鹭交飞溪脚，玉龙横卧山腰，满干坤无处不琼瑶。\n因风吹柳絮，和月点梅梢，想孤山鹤睡了。\n半月泉凿透林间山溜，平分天上中秋，菱花分破印寒流。\n沁梅疏影缺，攀桂片云愁，待团圆掬在手。\n道院一榻白云竹径，半窗明月松声，红尘无处是篷瀛。\n青猿藏火枣，黑虎听《黄庭》，山人参内景。",
        "dynasty": "元",
        "collection_info": null
    },
    {
        "title": "中吕・阳春曲皇亭晚泊",
        "author": "徐再思",
        "content": "水深水浅东西涧，云去云来远近山。\n秋风征棹钓鱼滩，烟树晚，茅舍两三间。\n双渐苏卿倦织回文锦，双渐空怀买笑金。\n风流一点海棠心，不听琴，只是不知音。\n春情桃花月淡胭脂冷，杨柳风微翡翠轻。\n玉人欹枕倚云屏，酒未醒，肠断紫箫声。\n闺怨妾身悔作商人妇，妾命当逢薄幸夫。\n别时只说到东吴，三载余，却得广州书。\n赠海棠玉环梦断风流事，银烛歌成富贵词。\n东风一树玉胭脂，双燕子，曾见正开时。\n春思酒醒眉记青鸾恨，春去香消紫燕尘。\n阑干掐遍月儿痕，深闭门，花落又黄昏。",
        "dynasty": "元",
        "collection_info": null
    },
    {
        "title": "越调・小桃红花篮区髻",
        "author": "徐再思",
        "content": "东风攒簇一筐春，吹在秋蝉鬓，玉露凝香宝钗润。\n绿无尘，同心双挽蜂蝶阵。\n群芳顶上，连环枝下，分断楚山云。",
        "dynasty": "元",
        "collection_info": null
    },
    {
        "title": "越调・天净沙探梅",
        "author": "徐再思",
        "content": "昨朝深雪前村，今宵淡月黄昏，春到南枝几分？水香冰晕，唤回逋老诗魂。\n吕侯席上素波笑浅流花，轻衫舞争飘霞，席上司空鬓华。\n酒阑歌罢，不知春在谁家？别高宰青山远远天台，白云隐隐萧台，回首江南倦客。\n西湖诗债，梅花等我归来。\n春情双双翠舞珠歌，卿卿酒病花魔，为问风流玉娥。\n海棠开过，牡丹消息如何？渔父忘形雨笠烟蓑，知心牧唱樵歌，明月清风共我。\n闲人三个，从他今古消磨。\n秋江夜泊斜阳万点昏鸦，西风两岸芦花，船系浔阳酒家。\n多情司马，青衫梦里琵琶。\n题情多才惹得多愁，多情便有多忧，不重不轻证候。\n甘心消受，谁教你会风流？。",
        "dynasty": "元",
        "collection_info": null
    },
    {
        "title": "双调・沉醉东风息斋画竹",
        "author": "徐再思",
        "content": "葛陂里神龙蜕形，丹山中彩凤栖庭。\n风吹粉箨香，雨洗苍苔冷，老仙翁笔底春生。\n明月阑干酒半醒，对一片儿潇湘翠影。\n春情一自多才间阔，几时盼得成合。\n今日个猛见他门前过，待唤着怕人瞧科。\n我这里高唱当时《水调歌》，要识得声音是我。\n红灼灼花明翠牖。\n翠丝丝柳拂青楼。\n锦谷春，银瓶酒，玉天仙燕体莺喉。\n不向樽前醉后休，枉笑煞花间四友。",
        "dynasty": "元",
        "collection_info": null
    },
    {
        "title": "双调・蟾宫曲西湖",
        "author": "徐再思",
        "content": "十年不到湖山，齐楚秦燕，皓首苍颜。\n今日重来，莺嫌花老，燕怪春悭。\n听越女鸾箫象板，恼司空雾鬓云环。\n道院弹关，酒会诗坛，万古西湖，天上人间。\n钱子云赴都赋河梁渺渺予怀，今日阳关，明日秦淮。\n鹏翼风云，龙门波浪，马足尘埃。\n宽洗汕胸中四海，便蜚腾天上三台。\n休等书斋，梅子花开，人在江南，先寄诗来。\n江淹寺紫霜毫是是非非，万古虚名，一梦初回。\n失又何愁？得之何喜？闷也何为？落日外萧山翠微，小桥边古寺残碑。\n文藻珠玑，醉墨淋淳，何似班超，投却毛锥。\n登太和楼白云中涌出蓬莱，俯视西湖，图画天开。\n暮雨珠帘，朝云画栋，夜月瑶台。\n书籍会三千剑客，管弦声十二金钗。\n对酒兴杯，拊髀怜才，寄语玲珑，王粲曾来。\n竹夫人湘妃应是前身，不记何年，封虢封秦。\n万古虚心，百年贞节，一世故人。\n剖苍壁寒凝泪痕，挽潜蛟巧结香纹。\n侍枕知恩，入梦无春，两腋清风，满枕行云。\n姑苏台荒台谁唤姑苏？兵渡西兴，祸起东吴。\n切齿仇冤，捧心钓饵，尝胆权谋。\n三千尺侵云粪土，十万家泣血膏腴。\n日月居诸，台殿丘墟。\n何似灵岩，山色如初。\n名姬玉莲荆山一片玲珑，分付冯夷，捧出波中。\n白羽香寒，琼衣露重，粉面冰融。\n知造化私加密宠，为风流洗尽娇红。\n月对芙蓉，人在帘栊。\n太华朝云，太液秋风。\n春情平生不会相思，才会相思，便害相思。\n身似浮云，心如飞絮，气若游丝。\n空一缕余香在此，盼千金游子何之。\n证候来时，正是何时？灯半昏时，月半明时。\n西湖寻春清明春色三分，湖上行舟，陌上游人。\n一片花阴，两行柳影，十里莎ブ。\n不要多ゾ排一品，休嫌少酒止三巡。\n处处开樽，步步寻春。\n花下归来，带月敲门。\n送沙宰宦游人过钱塘，江水汤汤，山色苍苍。\n马首西风，鸡声残月，雁影斜阳。\n男子志周流四方，循吏心恪守三章。\n岐麦林桑，渡虎驱蝗。\n人颂《甘棠》，春满琴堂。\n月问青天呼酒重倾，几度盈亏，几度阴晴。\n夜冷鱼沉，山空鹤唳，露滴乌惊。\n看杨柳楼心弄影，听梨花树底吹笙。\n雪与争明，风与双清。\n玉兔韬光，万古长生。\n赠粉英温柔乡里娉婷，清比梅花，更有余清。\n玉蕊含香，琼蕤沁月，瑶萼裁冰。\n冠杨柳东风媚景，赋芙蓉夜月幽情。\n花下苏卿，月下崔莺，世上飞琼，天上双成。\n西湖夏宴卷荷筒翠袖生香，忙处投闲，静处寻凉。\n一片歌声，四围山色，十里湖光。\n只此是人间醉乡，更休题天上天堂。\n老子疏狂，信手新词，赠与秋娘。\n红梅蕊珠宫内琼姬，醉倚东风，谁与更衣？血泪痕深，茜裙香冷，粉面春回。\n桃杏色十分可喜，冰霜心一片难移。\n何处长笛？吹散胭脂，分付春归。",
        "dynasty": "元",
        "collection_info": null
    },
    {
        "title": "双调・清江引苕溪",
        "author": "徐再思",
        "content": "驼风两桥分燕尾，人物风流地。\n白云四面山，明月双溪水，身在董元图画里。\n盘龙寺山僧定回月半吐，叱咤神龙处。\n空廊旧爪痕，古殿新盘路，卷起讲华台下雨。\n春夜云间玉箫三四声，人倚阑干听。\n风生翡翠棂，露滴梧桐井，明月半帘花弄影。\n私欢梧酮画阑明月斜，酒散笙歌歇。\n梅香走将来，耳畔低低说：后堂中正夫人沉醉也。\n笑靥儿东风不知何处来？吹动胭脂色。\n旋成一点春，添上十分态，有千金俏人儿谁共买。\n相思相思有如少债的，每日相催逼。\n常挑着一担愁，准不了三分利，这本钱见他时才算得。",
        "dynasty": "元",
        "collection_info": null
    },
    {
        "title": "双调・寿阳曲梅影",
        "author": "徐再思",
        "content": "枝横水，花未雪，镜中春玉痕明灭。\n梨云梦残人瘦也，弄黄昏半窗明月。\n手帕香多处，情万缕，织春愁一方柔玉。\n寄多才怕不知心内苦，带胭脂泪痕将去。\n春情心疼事，肠断词，背秋千泪痕红渍。\n剔春纤碎榴花瓣儿，就窗纱砌成愁字。\n昨宵是，你自说，许是咱这般时节。\n到西厢等的人静也，又不成再推明夜。\n闲情绪，深院宇，正东风满帘飞絮。\n怕梨花不禁三月雨，是谁教燕衔春去？醉姬绯霞佩，金缕衣，枕东风美人深醉。\n便休将玉箫花下吹，怕惊回海棠春睡。\n柳腰连环玉，一搦酥，舞春风柳丝相妒。\n沈东阳带红香双抱住，怕随着彩云飞去。",
        "dynasty": "元",
        "collection_info": null
    },
    {
        "title": "双调・水仙子夜雨",
        "author": "徐再思",
        "content": "一声梧叶一声秋，一点芭蕉一点愁，三更归梦三更后。\n落灯花棋未收，叹新丰孤馆人留。\n枕上十年事，江南二老忧，都到心头。\n弹唱佳人玉纤流恨出冰丝，瓠齿和春吐怨辞，秋波送巧传心事。\n似邻船初听时，问江州司马何之。\n青衫泪，锦字诗，总是相思。\n红指甲落花飞上笋牙尖，宫叶犹将冰箸粘，抵牙关越显得樱唇艳。\n怕伤春不卷帘，捧菱花香印妆奁。\n雪藕丝霞十缕，镂枣班血半点，掐刘郎春在纤纤。\n佳人钉履金莲脱瓣载云轻，红叶浮香带雨行，渍春泥印在苍苔径。\n三寸中数点星，玉玲珑环佩交鸣。\n溅越女红裙湿，沁湘妃罗袜冷，点寒波小小蜻蜓。\n春情九分恩爱九分忧，两处相思两处愁，十年迤逗十年受。\n几遍成几遍休，半点事半点惭羞。\n三秋恨三秋感旧，三春怨三春病酒，一世害一世风流。\n青玉花筒蜂房分蜜入乌云，莺嘴流金拂翠颦，鸾钗嵌玉浮红晕。\n似蕊珠宫内人，虚心腹管束东君。\n两朵儿瑶花弄色，半缕儿香绵沁粉，一泓儿碧露涵春。\n重九东篱重赋紫萸诗，北海深倾白玉卮，西风了却黄花事。\n是渊明酒醉时，笑人间名利孜孜。\n钻酰瓮，检故纸，再谁题归去来兮？马嵬坡翠华香冷梦初醒，黄壤春深草自青，羽林兵拱听将军令。\n拥鸾舆蜀道行，妾虽亡天子还京。\n昭阳殿梨花月色，建章宫梧桐雨声，马嵬坡尘土虚名。\n惠山泉自天飞下九龙涎，走地流为一股泉，带风吹作千寻练。\n问山僧不记年，任松梢鹤避青烟。\n湿云亭上，涵碧洞前，自采茶煎。",
        "dynasty": "元",
        "collection_info": null
    },
    {
        "title": "双调・殿前欢钓台",
        "author": "徐再思",
        "content": "钓鱼台，便齐云安稳似云台。\n故人同榻成何碍，太史瘦哉。\n三台宰相阶，百两黄金带，万丈风波海。\n争如休去，胜似归来。\n杨总管玉堂臣，经纶大展致其身。\n腰间斗大黄金印，志在新民。\n文章汉子云，韬略吴公瑾，勋业商伊尹。\n一番桃李，两字麒麟。\n观音山眠松老苍龙，避乖高卧此山中。\n岁寒心不肯为梁栋，翠蜿蜒俯仰相从。\n秦皇旧日封，靖节何年种？丁固当时梦，半溪明月，一枕清风。",
        "dynasty": "元",
        "collection_info": null
    },
    {
        "title": "双调・卖花声",
        "author": "徐再思",
        "content": "雪儿娇小歌《金缕》，老子婆娑倒玉壶，满身花影倩人扶。\n昨宵不记，雕鞍归去，问今朝酒醒何处？碧桃红杏桃源路，绿水青山水墨图，杖头挑着酒胡芦。\n行行觑着，山童分付，问前村酒家何处？红罗佩吐狮头玉，碧珥香衔凤口珠，风流相遇恨须臾。\n梨花淡月，楼台如故，教吹箫玉人何处？云深不见南来羽，水远难寻北去鱼，两年不寄半行书。\n危楼目断，云山无数，望天涯故人何处？。",
        "dynasty": "元",
        "collection_info": null
    }
]