[
    {
        "uuid": "e7b177feee79ae837104cdb1f5036453",
        "title": "仰止亭",
        "author": "鲍壄",
        "content": "昔年曾此恋青山，几度秋风入梦寒。\n想得玉岑回合处，夕阳依旧满朱阑。",
        "dynasty": "宋",
        "collection_info": null
    },
    {
        "uuid": "a86efe8fb880e25aba3798dbc1ccb54e",
        "title": "赠遇上人",
        "author": "鲍壄",
        "content": "一衲一空身，凝然意不分。\n爱閒全似我，我累已输君。\n野寺同听水，春山独看云。\n有疑仍了取，此外不须闻。",
        "dynasty": "宋",
        "collection_info": null
    },
    {
        "uuid": "0ae5185dbbf2f5e48e56397670b8ea30",
        "title": "送周子静分教桂阳",
        "author": "鲍壄",
        "content": "当时身不顾，义激自诸生。\n一日魁南省，无人不识名。\n官寻流水住，路趁落花登。\n遥想凭高处，岳云千万层。",
        "dynasty": "宋",
        "collection_info": null
    },
    {
        "uuid": "75dc8b4b9fea0467ad3fab7d4e771336",
        "title": "初夏閒居",
        "author": "鲍壄",
        "content": "杜门初入夏，贫不厌身閒。\n白日静于水，绿阴浓似山。\n野蔬留客饭，小艇送僧还。\n却忆西庵夜，泉声石壁间。",
        "dynasty": "宋",
        "collection_info": null
    }
]