[
    {
        "uuid": "dd33d2257347778dda6d4fdb8be94c4b",
        "title": "惆怅诗九首 一",
        "author": "顾甄远",
        "content": "魂黯黯兮情脉脉，帘风清兮窗月白。\n梦惊枕上炉烬销，不见蘂珠宫裏客。",
        "dynasty": "唐",
        "collection_info": null
    },
    {
        "uuid": "5bfbf858962ea5318a992b0b98668f61",
        "title": "惆怅诗九首 二",
        "author": "顾甄远",
        "content": "禁漏声稀蟾魂冷，纱厨筠簟波光净。\n独坐愁吟暗断魂，满窗风动芭蕉影。",
        "dynasty": "唐",
        "collection_info": null
    },
    {
        "uuid": "5f694b15f17403d1fb80e7bff4f7ae96",
        "title": "惆怅诗九首 三",
        "author": "顾甄远",
        "content": "别恨离肠空恻恻，风动虚轩池水白。\n莫言灵圃步难寻，有心终效偷桃客。",
        "dynasty": "唐",
        "collection_info": null
    },
    {
        "uuid": "9c0e10e3a699db7addf10af84fca79cd",
        "title": "惆怅诗九首 四",
        "author": "顾甄远",
        "content": "秋遇人间好风景，焦桐韵满华堂静。\n鑑鸾钗燕恨何穷，忍向银床空抱影。",
        "dynasty": "唐",
        "collection_info": null
    },
    {
        "uuid": "a76ad52645f7eee517fa3679491c8473",
        "title": "惆怅诗九首 五",
        "author": "顾甄远",
        "content": "绿槐影裏傍青楼，陌上行人空举头。\n烟水露花无处问，摇鞭凝睇不胜愁。",
        "dynasty": "唐",
        "collection_info": null
    },
    {
        "uuid": "5a5fdfed8d0cba2620c601b5316a067f",
        "title": "惆怅诗九首 六",
        "author": "顾甄远",
        "content": "役尽心神销尽骨，恩情未断忽分离。\n平生此恨无言处，只有衣襟泪得知。",
        "dynasty": "唐",
        "collection_info": null
    },
    {
        "uuid": "5fd5f269a2a484d5740ccf627d6cd10a",
        "title": "惆怅诗九首 七",
        "author": "顾甄远",
        "content": "浓醪艳唱愁难破，骨瘦魂消病已成。\n若为多罗年少死，始甘人道有风情。",
        "dynasty": "唐",
        "collection_info": null
    },
    {
        "uuid": "1c94b18191528ce2d9228cb0322eb1ad",
        "title": "惆怅诗九首 八",
        "author": "顾甄远",
        "content": "泪满罗衣酒满巵，一声歌断怨伤离。\n如今两地心中事，直是瞿昙也不知。",
        "dynasty": "唐",
        "collection_info": null
    },
    {
        "uuid": "3d9f5e031e6625a8f68c5faeb0f554df",
        "title": "惆怅诗九首 九",
        "author": "顾甄远",
        "content": "横泥杯觞醉復醒，愁牵时有小诗成。\n早知惹得千般恨，悔不天生解薄情。",
        "dynasty": "唐",
        "collection_info": null
    },
    {
        "uuid": "5e22582205045095404f5b219296e9ca",
        "title": "惆怅诗九首",
        "author": "顾甄远",
        "content": "魂黯黯兮情脉脉，帘风清兮窗月白。\n梦惊枕上炉烬销，不见蕊珠宫裏客。\n禁漏声稀蟾魄冷，纱厨筠簟波光净。\n独坐愁吟暗断魂，满窗风动芭蕉影。\n别恨离肠空恻恻，风动虚轩池水白。\n莫言灵圃步难寻，有心终效偷桃客。\n愁遇人间好风景，焦桐韵满华堂静。\n鉴鸾钗燕恨何穷，忍向银床空抱影。\n绿槐影裏傍青楼，陌上行人空举头。\n烟水露花无处问，摇鞭凝睇不胜愁。\n役尽心神销尽骨，恩情未断忽分离。\n平生此恨无言处，只有衣襟泪得知。\n浓醪艳唱愁难破，骨瘦魂消病已成。\n若为多罗年少死，始甘人道有风情。\n泪满罗衣酒满卮，一声歌断怨伤离。\n如今两地心中事，直是瞿昙也不知。\n横泥杯觞醉复醒，愁牵时有小诗成。\n早知惹得千般恨，悔不天生解薄情。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十八"
        }
    }
]