[
    {
        "uuid": "8d8c5a09db5217cd0fe58ef9ab44bb20",
        "title": "送程给事知越州  其一",
        "author": "崔公度",
        "content": "江吴士气久凋摧，比见高牙拥诏回。\n共喜识兵侔汉相，果闻持节过燕台。\n驰驱中礼戎心服，顾眄生威虏使猜。\n所惜圣朝恩好重，未容儒将尽余才。",
        "dynasty": "宋",
        "collection_info": null
    },
    {
        "uuid": "88e5824008985170fccd64b696f98ced",
        "title": "送程给事知越州  其二",
        "author": "崔公度",
        "content": "朱轓所至蔼徽音，谈笑金城亿万寻。\n计压南夷豗狡文，官崇东省秀儒林。\n过家鼓吹新仪盛，拜宠朝廷此意深。\n闻说钱塘连得守，非公谁慰粤人心。",
        "dynasty": "宋",
        "collection_info": null
    }
]