[
    {
        "uuid": "672d72fc790bcc572c14d06dd9d381f8",
        "title": "水仙王庙辞",
        "author": "袁韶",
        "content": "桂水阔兮仙宫，今何为兮山之中。\n羌时俗兮改错，寄嘉名兮土龙。\n卜中洲兮芷闾，仙归兮故居。\n旗夫容兮兰枻，诏冯夷兮先驱。\n杜蘅纷兮旅庭，酌寒泉兮秋英。\n福帝郊兮尘清，终万古兮扬灵。",
        "dynasty": "宋",
        "collection_info": null
    },
    {
        "uuid": "57e4d3455a45747fcb912a73174487a1",
        "title": "题林和靖像",
        "author": "袁韶",
        "content": "避影林壑，清畏人知。\n尔梅多事，漏吾天机。\n长风孤骞，秋鹤与飞。\n山高水深，无成无亏。",
        "dynasty": "宋",
        "collection_info": null
    },
    {
        "uuid": "96dc4a5aede6ae78f5664afa5d44a0c3",
        "title": "句",
        "author": "袁韶",
        "content": "宴堂联族子，讲席后诸生。",
        "dynasty": "宋",
        "collection_info": null
    }
]