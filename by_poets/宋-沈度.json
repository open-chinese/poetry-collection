[
    {
        "uuid": "6538787d952a0b3662e1c03707caef94",
        "title": "和曾几留客亭  其一",
        "author": "沈度",
        "content": "汩汩多尘事，长怀鸠杖游。\n每因门可款，岂为醉相留。\n静契竹林胜，幽非草树秋。\n公今国耆艾，砥柱屹中流。",
        "dynasty": "宋",
        "collection_info": null
    },
    {
        "uuid": "792c038094920d2e4563aeaaebd13234",
        "title": "和曾几留客亭  其二",
        "author": "沈度",
        "content": "持节推仍世，林园记昔游。\n深藏事幽讨，长辔讵淹留。\n已见山无盗，欣同岁有秋。\n时容一啸咏，窃比晋名流。",
        "dynasty": "宋",
        "collection_info": null
    }
]