[
    {
        "title": "题资福院平绿轩  其一",
        "author": "莫柯",
        "content": "深林閟嘉趣，门径惬幽居。\n野色通荒阜，津梁动碧虚。\n日边山隠隠，烟外竹疏疏。\n徙倚怡双目，白云知故庐。",
        "dynasty": "宋",
        "collection_info": null
    },
    {
        "title": "题资福院平绿轩  其二",
        "author": "莫柯",
        "content": "世累苦萦束，官閒得自便。\n未赓三隠句，聊叩二乘禅。\n壮志羞朋旧，长歌且圣贤。\n每因休沐地，思办买山钱。",
        "dynasty": "宋",
        "collection_info": null
    }
]