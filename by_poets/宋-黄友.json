[
    {
        "uuid": "ffe661a4358b68086b89b69bfe238384",
        "title": "哀高永年战没",
        "author": "黄友",
        "content": "粉身碎骨事无难，祇为君恩重泰山。\n风淡月明都护府，功名千古在人间。",
        "dynasty": "宋",
        "collection_info": null
    },
    {
        "uuid": "1468f1b66809a10fa404f6c65c6ecde1",
        "title": "咏风",
        "author": "黄友",
        "content": "不假玄冥力，乘空散寂寥。\n声雄秦塞鼓，势撼浙江潮。\n落日衔山嘴，浮云亚陇腰。\n鹏程如借便，九万看扶摇。",
        "dynasty": "宋",
        "collection_info": null
    }
]