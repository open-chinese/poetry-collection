[
    {
        "uuid": "bef42bdd91d00d8acddf5767ce112af1",
        "title": "金陵怀古",
        "author": "唐尧臣",
        "content": "晋末英雄起，神器沦荒服。\n胡月蚀中原，白日升旸谷。\n金陵实形胜，关山固重复。\n巨壑隍北壖，长江堑西隩。\n凿山拟嵩华，穿地象伊谷。\n草昧席罗图，荜路戴黄屋。\n一时因地险，五世享天禄。\n礼乐何煌煌，文章纷郁郁。\n多士春林秀，作颂清风穆。\n出入三百年，朝事几翻覆。\n搀抢如云勃，鲸鲵旋自曝。\n倦闻金鼎移，骤覩灵龟卜。\n吁嗟王气尽，坐悲天运倏。\n天道何茫茫，善淫乃相復。\n行路偏衣半，遂亡大梁族。\n日隐汀洲上，登舻𦪇川陆。\n月迴吴山树，风闻楚江鹄。\n因依兰蕙藂，采撷不盈掬。",
        "dynasty": "唐",
        "collection_info": null
    },
    {
        "uuid": "a08cd960e7125e5ac9f002699115ff2b",
        "title": "金陵怀古",
        "author": "唐尧臣",
        "content": "晋末英雄起，神器沦荒服。\n胡月蚀中原，白日升旸谷。\n金陵实形胜，关山固重复。\n巨壑隍北壖，长江堑西隩。\n凿山拟嵩华，穿地象伊谷。\n草昧席罗图，荜路戴黄屋。\n一时因地险，五世享天禄。\n礼乐何煌煌，文章纷郁郁。\n多士春林秀，作颂清风穆。\n出入三百年，朝事几翻覆。\n搀抢如云勃，鲸鲵旋自曝。\n倦闻金鼎移，骤睹灵龟卜。\n吁嗟王气尽，坐悲天运倏。\n天道何茫茫，善淫乃相复。\n行路偏衣半，遂亡大樑族。\n日隐汀洲上，登舻fS川陆。\n月回吴山树，风闻楚江鹄。\n因依兰蕙丛，采襭不盈掬。",
        "dynasty": "唐",
        "collection_info": {
            "collection": "御定全唐诗",
            "volume": "卷七百七十六"
        }
    }
]