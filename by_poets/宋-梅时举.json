[
    {
        "uuid": "c8f9e5df4b055e5c7924146e3ff67126",
        "title": "挽赵秋晓  其一",
        "author": "梅时举",
        "content": "蟾宫年少梦成非，桥梓空分桂一枝。\n酒圣诗狂唐太白，笔精墨妙晋羲之。\n商山早隔人间世，男子不成天下奇。\n闻道宝安埋玉树，一航秋雨寄相思。",
        "dynasty": "宋",
        "collection_info": null
    },
    {
        "uuid": "9f36aae27f20851d07cda2bd5a658c24",
        "title": "挽赵秋晓  其二",
        "author": "梅时举",
        "content": "自古诗人仕不高，伟人底事占诗豪。\n同年亲友俱三釜，半壁天倾空二毫。\n守我冷官巾与屦，任他巧宦带而袍。\n一篇覆瓿生光焰，地下修文想和陶。",
        "dynasty": "宋",
        "collection_info": null
    }
]