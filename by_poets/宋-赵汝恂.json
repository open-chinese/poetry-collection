[
    {
        "title": "念奴娇 金塘瑞溢",
        "author": "赵汝恂",
        "content": "金塘瑞溢，爱琉璃十顷，风漪摇碧。\n玉女三千擎翠盖，簇拥芙蓉仙伯。\n鸾鹤回翔，龙蛇飞动，醉墨挥仙笔。\n磨崖书寿，分明知是今日。\n应为今日生申，银钩照坐，光满图书壁。\n竹马儿童传好语，小住湖山开国。\n玉玺成文，金莲赐封，剑履登玄石。\n丹砂九转，功成依旧头黑。",
        "dynasty": "宋",
        "collection_info": null
    }
]