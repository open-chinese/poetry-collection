[
    {
        "uuid": "7028180e33f80f43bb0c5f87625ef58e",
        "title": "山门六题寄圣俞",
        "author": "张献民",
        "content": "文脊佳峰峦，烟云密帷幕。\n穷深到幽处，无路通马脚。\n天意忽芜没，神功为开凿。\n周环列苍石，直上撑碧落。\n伏暑坐其下，凛凛风霜作。\n俗客频往来，只恐却锁钥。",
        "dynasty": "宋",
        "collection_info": null
    },
    {
        "uuid": "787760da1fac3a0bbc044787210e9864",
        "title": "山门六题寄圣俞 山门",
        "author": "张献民",
        "content": "无路可通文脊隈，山腰大闢门崔嵬。\n若非天地功破裂，定是鬼神力凿开。\n浑浑旁撑苍壁立，空空直贯清风来。\n祇应便彻仙源去，愿蹑飞云到玉台。",
        "dynasty": "宋",
        "collection_info": null
    },
    {
        "uuid": "c5ae4ff16f788a70e1139b4bfc8cafb5",
        "title": "山门六题寄圣俞 朝阳洞",
        "author": "张献民",
        "content": "撇衣秉火扪石入，路硬硗确黑如漆。\n穷深不见瞿硎生，洞中依旧石藏室。",
        "dynasty": "宋",
        "collection_info": null
    },
    {
        "uuid": "eab25131ee56c2565aba2b9f6fef5855",
        "title": "山门六题寄圣俞 涟漪洞",
        "author": "张献民",
        "content": "洞流何处窟穴断，泉向洞中源源生。\n潺潺万古流不尽，夜夜空照山月明。",
        "dynasty": "宋",
        "collection_info": null
    },
    {
        "uuid": "18054c0b05dd770039dec6c63a07d834",
        "title": "山门六题寄圣俞 碧云洞",
        "author": "张献民",
        "content": "一窦险若到平处，裂壁忽见天共明。\n水深不敢投石响，潭中惟恐神龙惊。",
        "dynasty": "宋",
        "collection_info": null
    },
    {
        "uuid": "d9d62e45cd335bcf13f9a049c6928219",
        "title": "山门六题寄圣俞 紫云岩 其一",
        "author": "张献民",
        "content": "朝见紫云生霏霏，暮见紫云归戢戢。\n有时飞鸾舞上下，料是仙人潜出入。",
        "dynasty": "宋",
        "collection_info": null
    },
    {
        "uuid": "ac2b624e7b33bc76b59a299d79d075da",
        "title": "山门六题寄圣俞 紫云岩 其二",
        "author": "张献民",
        "content": "日破阴蒙照岩顶，紫云一片拖晴影。\n溶溶洩洩晚不收，只疑便是壶中景。",
        "dynasty": "宋",
        "collection_info": null
    },
    {
        "uuid": "7926b09077c442a79e221a6864ca1d9c",
        "title": "山门六题寄圣俞 夕阳岩 其一",
        "author": "张献民",
        "content": "屹嵲欲到倚山脚，涵云洩雨摩半空。\n向晚呀然射颓照，迭石烂烂参差红。",
        "dynasty": "宋",
        "collection_info": null
    },
    {
        "uuid": "8c8a76d4fbc63aa86d98417845ddc9bd",
        "title": "山门六题寄圣俞 夕阳岩 其二",
        "author": "张献民",
        "content": "岩下夕阳烛已然，岩腰斜照光犹射。\n暮云残霭不能遮，始信仙居无昼夜。",
        "dynasty": "宋",
        "collection_info": null
    }
]