[
    {
        "uuid": "fc502d00e1a62d9c089618ea393ff5c9",
        "title": "寄题杜拾遗锦江野亭",
        "author": "严武",
        "content": "漫向江头把钓竿，懒眠沙草爱风湍。\n莫倚善题鹦鹉赋，何须不着鵕鸃冠。\n腹中书籍幽时晒，肘后医方静处看。\n兴发会能驰骏马，应须直到使君滩。",
        "dynasty": "唐",
        "collection_info": null
    },
    {
        "uuid": "7d96ae4e624a3d5d0acc8eb89a1d6e0e",
        "title": "酬别杜二",
        "author": "严武",
        "content": "独逢尧典日，再覩汉官时。\n未効风霜劲，空惭雨露私。\n夜钟清万户，曙漏拂千旗。\n并向殊庭谒，俱承别馆追。\n斗城怜旧路，涡水惜归期。\n峰树还相伴，江云更对垂。\n试迴沧海棹，莫妬敬亭诗。\n秪是书应寄，无忘酒共持。\n但令心事在，未肯鬓毛衰。\n最怅巴山裏，清猨醒梦思。",
        "dynasty": "唐",
        "collection_info": null
    },
    {
        "uuid": "38cf13397ded9f1b674b7159cc8159a0",
        "title": "题巴州光福寺楠木",
        "author": "严武",
        "content": "楚江长流对楚寺，楠木幽生赤崖背。\n临溪插石盘老根，苔色青苍山雨痕。\n高枝闹叶鸟不度，半掩白云朝与暮。\n香殿萧条转密阴，花龛滴沥垂清露。\n闻道偏多越水头，烟生霁敛使人愁。\n月明忽忆湘川夜，猨呌还思鄂渚秋。\n看君幽霭几千丈，寂寞穷山今遇赏。\n亦知钟梵报黄昏，犹卧禅床恋奇响。",
        "dynasty": "唐",
        "collection_info": null
    },
    {
        "uuid": "ba0756a7560f17b3a8e255ea26dbaa6d",
        "title": "班婕妤",
        "author": "严武",
        "content": "贱妾如桃李，君王若岁时。\n秋风一已劲，摇落不胜悲。\n寂寂苍苔满，沈沈绿草滋。\n繁华非此日，指辇竞何辞。",
        "dynasty": "唐",
        "collection_info": null
    },
    {
        "uuid": "5a43b777cc3ef4a0e4f007ab4d77e825",
        "title": "巴岭荅杜二见忆",
        "author": "严武",
        "content": "卧向巴山落月时，两乡千里梦相思。\n可但步兵偏爱酒，也知光禄最能诗。\n江头赤叶枫愁客，篱外黄花菊对谁。\n跂马望君非一度，冷猨秋鴈不胜悲。",
        "dynasty": "唐",
        "collection_info": null
    },
    {
        "uuid": "5af57a30d4dcbde0ca19b19a29842165",
        "title": "军城早秋",
        "author": "严武",
        "content": "昨夜秋风入汉关，朔云边月满西山。\n更催飞将追骄虏，莫遣沙场匹马远。",
        "dynasty": "唐",
        "collection_info": null
    },
    {
        "uuid": "e234606d76c86f1f93e792d303536bfe",
        "title": "题龙日寺西龛石壁",
        "author": "严武",
        "content": "圣泽久润物，皇明常独幽。\n恩从祥风翱，德与和气游。\n报国建香剎，开蛮临僻州。\n天长面绿水，地迥起朱楼。\n寻异遍众壑，坐禅逢一丘。\n永怀根本妙，誓以身心修。\n奇色艷草满，珍名嘉树稠。\n远江崩涛喧，復涧微雨休。\n嘹唳猿响谷，参差峯入流。\n碧烟曳篁径，白日悬沙洲。\n泛海谢安石，吟诗王子猷。\n扬雄爱清静，山简多优游。\n性分固有适，蓍龟何足求？神閒孤台月，目送千里舟。\n携手逸羣品，浩歌邈悠悠。\n山情慕禽尚，诗格惊曹刘。\n旌能举滞时，选异拔奇俦。\n鼎食当自致，岩栖难久留。\n嗟余参符守，汉主远分忧。\n往往行春到，闻钟散客愁。\n（《蜀中名胜记》二五《保宁府·巴州》）。",
        "dynasty": "唐",
        "collection_info": null
    },
    {
        "uuid": "6a6fa38571a60493945c3aecc0d5840b",
        "title": "寄题杜拾遗锦江野亭",
        "author": "严武",
        "content": "漫向江头把钓竿，懒眠沙草爱风湍。\n莫倚善题鹦鹉赋，兴发会能驰骏马，应须直到使君滩。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十一"
        }
    },
    {
        "uuid": "8d5e5f699665864324e335da8baccd1d",
        "title": "酬别杜二",
        "author": "严武",
        "content": "独逢尧典日，再睹汉官时。\n未效风霜劲，空惭雨露私。\n夜钟清万户，曙漏拂千旗。\n并向殊庭谒，俱承别馆追。\n斗城怜旧路，涡水惜归期。\n峰树还相伴，江云更对垂。\n试回沧海棹，莫妒敬亭诗。\n只是书应寄，无忘酒共持。\n但令心事在，未肯鬓毛衰。\n最怅巴山裏，清猿醒梦思。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十一"
        }
    },
    {
        "uuid": "2127cee12acf8878505ca60e352bae08",
        "title": "题巴州光福寺楠木",
        "author": "严武",
        "content": "楚江长流对楚寺，楠木幽生赤崖背。\n临溪插石盘老根，香殿萧条转密阴，花龛滴沥垂清露。\n闻道偏多越水头，看君幽霭几千丈，寂寞穷山今遇赏。\n亦知钟梵报黄昏，",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十一"
        }
    },
    {
        "uuid": "67284d52b8d4b4aac58a614f78aa1f0b",
        "title": "班婕妤",
        "author": "严武",
        "content": "贱妾如桃李，君王若岁时。\n秋风一已劲，摇落不胜悲。\n寂寂苍苔满，沉沉绿草滋。\n繁华非此日，指辇竞何辞。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十一"
        }
    },
    {
        "uuid": "9fc500e15a20066af351111c08be0b68",
        "title": "巴岭答杜二见忆",
        "author": "严武",
        "content": "卧向巴山落月时，两乡千里梦相思。\n可但步兵偏爱酒，跂马望君非一度，冷猿秋雁不胜悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十一"
        }
    },
    {
        "uuid": "73c7a310881e31f8a096cdc016e8995c",
        "title": "军城早秋",
        "author": "严武",
        "content": "昨夜秋风入汉关，朔云边月满西山。\n更催飞将追骄虏，莫遣沙场匹马还。",
        "dynasty": "唐",
        "collection_info": {
            "collection": "御定全唐诗",
            "volume": "卷二百六十一"
        }
    }
]