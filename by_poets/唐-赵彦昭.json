[
    {
        "title": "奉和圣制立春日侍宴内殿出剪綵花应制",
        "author": "赵彦昭",
        "content": "剪綵迎初候，攀条故写真。\n花随红意发，叶就绿情新。\n嫩色惊衔燕，轻香误采人。\n应为熏风拂，能令芳树春。",
        "dynasty": "唐",
        "collection_info": null
    },
    {
        "title": "奉和人日清晖阁宴羣臣遇雪应制",
        "author": "赵彦昭",
        "content": "出震乘东陆，凭高御北辰。\n祥云应早岁，瑞雪候初旬。\n庭树千花发，阶蓂七叶新。\n幸承今日宴，长奉万年春。",
        "dynasty": "唐",
        "collection_info": null
    },
    {
        "title": "奉和七夕两仪殿会宴应制",
        "author": "赵彦昭",
        "content": "青女三秋节，黄姑七日期。\n星桥度玉佩，云阁掩罗帷。\n河气通仙掖，天文入睿词。\n今宵望灵汉，应得见蛾眉。",
        "dynasty": "唐",
        "collection_info": null
    },
    {
        "title": "奉和九日幸临渭亭登高应制",
        "author": "赵彦昭",
        "content": "秋豫凝仙览，宸游转翠华。\n呼鹰下鸟路，戏马出龙沙。\n紫菊宜新寿，丹萸辟旧邪。\n须陪长久宴，岁岁奉吹花。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮屠应制",
        "author": "赵彦昭",
        "content": "出豫乘秋节，登高陟梵宫。\n皇心满尘界，佛迹现虚空。\n日月宜长寿，人天得大通。\n喜闻题宝偈，受记莫由同。",
        "dynasty": "唐",
        "collection_info": null
    },
    {
        "title": "安乐公主移入新宅侍宴应制同用开字",
        "author": "赵彦昭",
        "content": "云物中京晓，天人外馆开。\n飞桥象河汉，悬牓学蓬莱。\n北阙临仙槛，南山送寿杯。\n一窥轮奂毕，惭恧栋梁材。",
        "dynasty": "唐",
        "collection_info": null
    },
    {
        "title": "奉和送金城公主适西蕃应制",
        "author": "赵彦昭",
        "content": "圣后经纶远，谋臣计画多。\n受降追汉策，筑馆许戎和。\n俗化乌孙垒，春生积石河。\n六龙今出饯，双鹤愿为歌。",
        "dynasty": "唐",
        "collection_info": null
    },
    {
        "title": "奉和圣制登骊山高顶寓目应制",
        "author": "赵彦昭",
        "content": "皇情遍九垓，御辇驻昭回。\n路若随天转，人疑近日来。\n河看大禹凿，山见巨灵开。\n愿扈登封驾，常持荐寿杯。",
        "dynasty": "唐",
        "collection_info": null
    },
    {
        "title": "奉和幸白鹿观应制",
        "author": "赵彦昭",
        "content": "云骖驱半景，星跸坐中天。\n国诞玄宗圣，家寻碧落仙。\n玉杯鸾荐寿，宝算鹤知年。\n一覩光华旦，欣承道德篇。",
        "dynasty": "唐",
        "collection_info": null
    },
    {
        "title": "哭仆射鄂公杨再思",
        "author": "赵彦昭",
        "content": "两揆光天秩，三朝奉帝熙。\n何言集大鸟，忽此丧元龟。\n坐叹公槐落，行闻宰树悲。\n壑舟今已去，宁有济川期。",
        "dynasty": "唐",
        "collection_info": null
    },
    {
        "title": "人日侍讌大明宫应制",
        "author": "赵彦昭",
        "content": "宝契无为属圣人，琱舆出幸玩芳辰。\n平楼半入南山雾，飞閤旁临东墅春。\n夹路秾花千树发，垂轩弱柳万条新。\n处处风光今日好，年年愿奉属车尘。",
        "dynasty": "唐",
        "collection_info": null
    },
    {
        "title": "奉和初春幸太平公主南庄应制",
        "author": "赵彦昭",
        "content": "主第岩扃驾鹊桥，天门阊阖降鸾镳。\n历乱旌旗转云树，参差台榭入烟霄。\n林间花杂平阳舞，谷裏莺和弄玉箫。\n已陪沁水追欢日，行奉茅山访道朝。",
        "dynasty": "唐",
        "collection_info": null
    },
    {
        "title": "奉和幸安乐公主山庄应制",
        "author": "赵彦昭",
        "content": "六龙齐轸御朝曦，双鹢维舟下绿池。\n飞观仰看云外耸，浮桥直见海中移。\n灵泉巧凿天孙渚，孝笋能抽帝女枝。\n幸愿一生同草树，年年岁岁乐于斯。",
        "dynasty": "唐",
        "collection_info": null
    },
    {
        "title": "奉和幸大荐福寺",
        "author": "赵彦昭",
        "content": "宝地龙飞后，金身佛现时。\n千花开国界，万善累皇基。\n北阙承行幸，西园属住持。\n天衣拂旧石，王舍起新祠。\n剎凤迎琱辇，幡虹驻綵旗。\n同沾小雨润，窃仰大风诗。",
        "dynasty": "唐",
        "collection_info": null
    },
    {
        "title": "奉和幸长安故城未央宫应制",
        "author": "赵彦昭",
        "content": "夙驾移天跸，凭轩览汉都。\n寒烟收紫禁，春色绕黄图。\n旧史遗陈迹，前王失霸符。\n山河寸土尽，宫观尺椽无。\n崇高惟在德，壮丽岂为谟。\n茨室留皇鉴，熏歌盛有虞。",
        "dynasty": "唐",
        "collection_info": null
    },
    {
        "title": "奉和幸韦嗣立山庄侍燕应制",
        "author": "赵彦昭",
        "content": "贤族唯题里，儒门但署乡。\n何如表岩洞，宸翰发辉光。\n地在兹山曲，家临合水阳。\n六龙驻旌罕，四牡耀旗常。\n北斗临台座，东山入庙堂。\n天高羽翼近，主圣股肱良。\n野竹池亭气，村花涧谷香。\n纵然怀豹隐，空愧蹑鹓行。",
        "dynasty": "唐",
        "collection_info": null
    },
    {
        "title": "奉和元日赐羣臣栢叶应制",
        "author": "赵彦昭",
        "content": "器乏雕梁器，材非构厦材。\n但将千岁叶，常奉万年杯。",
        "dynasty": "唐",
        "collection_info": null
    },
    {
        "title": "苑中人日遇雪应制",
        "author": "赵彦昭",
        "content": "始见青云干律吕，俄逢瑞雪应阳春。\n今日迴看上林树，梅花柳絮一时新。",
        "dynasty": "唐",
        "collection_info": null
    },
    {
        "title": "奉和圣制幸韦嗣立山庄应制",
        "author": "赵彦昭",
        "content": "廊庙心存岩壑中，銮舆瞩在灞城东。\n逍遥自在蒙庄子，汉主徒言河上公。",
        "dynasty": "唐",
        "collection_info": null
    },
    {
        "title": "秋朝木芙蓉",
        "author": "赵彦昭",
        "content": "水面芙蓉秋已衰，繁条偏是着花迟。\n平明露滴垂红脸，似有朝愁暮落时。",
        "dynasty": "唐",
        "collection_info": null
    },
    {
        "title": "侍宴桃花园咏桃花应制",
        "author": "赵彦昭",
        "content": "红萼竞燃春苑曙，粉茸新吐御筵开。\n长年愿奉西王母，近侍惭无东朔才。",
        "dynasty": "唐",
        "collection_info": null
    },
    {
        "title": "杂曲歌辞：桃花行",
        "author": "赵彦昭",
        "content": "红萼竞妍春苑曙，粉茸新向御筵开。\n长年愿奉西王宴，近侍惭无东朔才。",
        "dynasty": "唐",
        "collection_info": {
            "collection": "御定全唐诗",
            "volume": "卷二十八"
        }
    },
    {
        "title": "奉和圣制立春日侍宴内殿出剪綵花应制",
        "author": "赵彦昭",
        "content": "剪綵迎初候，攀条故写真。花随红意发，叶就绿情新。\n嫩色惊衔燕，轻香误采人。应为熏风拂，能令芳树春。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "奉和人日清晖阁宴群臣遇雪应制",
        "author": "赵彦昭",
        "content": "出震乘东陆，凭高御北辰。祥云应早岁，瑞雪候初旬。\n庭树千花发，阶蓂七叶新。幸承今日宴，长奉万年春。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "奉和七夕两仪殿会宴应制",
        "author": "赵彦昭",
        "content": "青女三秋节，黄姑七日期。星桥度玉佩，云阁掩罗帷。\n河气通仙掖，天文入睿词。今宵望灵汉，应得见蛾眉。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "奉和九日幸临渭亭登高应制",
        "author": "赵彦昭",
        "content": "秋豫凝仙览，宸游转翠华。呼鹰下鸟路，戏马出龙沙。\n紫菊宜新寿，丹萸辟旧邪。须陪长久宴，岁岁奉吹花。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "奉和九月九日登慈恩寺浮屠应制",
        "author": "赵彦昭",
        "content": "出豫乘秋节，登高陟梵宫。皇心满尘界，佛迹现虚空。\n日月宜长寿，人天得大通。喜闻题宝偈，受记莫由同。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "安乐公主移入新宅侍宴应制同用开字",
        "author": "赵彦昭",
        "content": "云物中京晓，天人外馆开。飞桥象河汉，悬榜学蓬莱。\n北阙临仙槛，南山送寿杯。一窥轮奂毕，惭恧栋樑材。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "奉和送金城公主适西蕃应制",
        "author": "赵彦昭",
        "content": "圣后经纶远，谋臣计画多。受降追汉策，筑馆许戎和。\n俗化乌孙垒，春生积石河。六龙今出饯，双鹤愿为歌。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "奉和圣制登骊山高顶寓目应制",
        "author": "赵彦昭",
        "content": "皇情遍九垓，御辇驻昭回。路若随天转，人疑近日来。\n河看大禹凿，山见巨灵开。愿扈登封驾，常持荐寿杯。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "奉和幸白鹿观应制",
        "author": "赵彦昭",
        "content": "云骖驱半景，星跸坐中天。国诞玄宗圣，家寻碧落仙。\n玉杯鸾荐寿，宝算鹤知年。一睹光华旦，欣承道德篇。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "哭仆射鄂公杨再思",
        "author": "赵彦昭",
        "content": "两揆光天秩，三朝奉帝熙。何言集大鸟，忽此丧元龟。\n坐叹公槐落，行闻宰树悲。壑舟今已去，宁有济川期。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "人日侍宴大明宫应制",
        "author": "赵彦昭",
        "content": "宝契无为属圣人，雕舆出幸玩芳辰。平楼半入南山雾，\n处处风光今日好，年年愿奉属车尘。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "奉和初春幸太平公主南庄应制",
        "author": "赵彦昭",
        "content": "主第岩扃驾鹊桥，天门阊阖降鸾镳。历乱旌旗转云树，\n已陪沁水追欢日，行奉茅山访道朝。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "奉和幸安乐公主山庄应制",
        "author": "赵彦昭",
        "content": "六龙齐轸御朝曦，双鹢维舟下绿池。飞观仰看云外耸，\n幸愿一生同草树，年年岁岁乐于斯。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "奉和幸大荐福寺",
        "author": "赵彦昭",
        "content": "宝地龙飞后，金身佛现时。千花开国界，万善累皇基。\n北阙承行幸，西园属住持。天衣拂旧石，王舍起新祠。\n刹凤迎雕辇，幡虹驻彩旗。同沾小雨润，窃仰大风诗。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "奉和幸长安故城未央宫应制",
        "author": "赵彦昭",
        "content": "夙驾移天跸，凭轩览汉都。寒烟收紫禁，春色绕黄图。\n旧史遗陈迹，前王失霸符。山河寸土尽，宫观尺椽无。\n崇高惟在德，壮丽岂为谟。茨室留皇鉴，熏歌盛有虞。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "奉和幸韦嗣立山庄侍燕应制",
        "author": "赵彦昭",
        "content": "贤族唯题裏，儒门但署乡。何如表岩洞，宸翰发辉光。\n地在兹山曲，家临合水阳。六龙驻旌罕，四牡耀旗常。\n北斗临台座，东山入庙堂。天高羽翼近，主圣股肱良。\n野竹池亭气，村花涧谷香。纵然怀豹隐，空愧蹑鹓行。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "奉和元日赐群臣柏叶应制",
        "author": "赵彦昭",
        "content": "器乏雕梁器，材非构厦材。但将千岁叶，常奉万年杯。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "title": "苑中人日遇雪应制",
        "author": "赵彦昭",
        "content": "始见青云干律吕，俄逢瑞雪应阳春。\n今日回看上林树，梅花柳絮一时新。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    }
]