[
    {
        "uuid": "df458655b96653ee8d9e8dea7de7841d",
        "title": "奉和圣制立春日侍宴内殿出剪綵花应制",
        "author": "赵彦昭",
        "content": "剪綵迎初候，攀条故写真。\n花随红意发，叶就绿情新。\n嫩色惊衔燕，轻香误采人。\n应为熏风拂，能令芳树春。",
        "dynasty": "唐",
        "collection_info": null
    },
    {
        "uuid": "a765a60d71eada969419f84b96211453",
        "title": "奉和人日清晖阁宴羣臣遇雪应制",
        "author": "赵彦昭",
        "content": "出震乘东陆，凭高御北辰。\n祥云应早岁，瑞雪候初旬。\n庭树千花发，阶蓂七叶新。\n幸承今日宴，长奉万年春。",
        "dynasty": "唐",
        "collection_info": null
    },
    {
        "uuid": "0ec767f2b6262199f984ff1de87ac5c0",
        "title": "奉和七夕两仪殿会宴应制",
        "author": "赵彦昭",
        "content": "青女三秋节，黄姑七日期。\n星桥度玉佩，云阁掩罗帷。\n河气通仙掖，天文入睿词。\n今宵望灵汉，应得见蛾眉。",
        "dynasty": "唐",
        "collection_info": null
    },
    {
        "uuid": "fa89dc5529a881c36b9ae1cee1df59a3",
        "title": "奉和九日幸临渭亭登高应制",
        "author": "赵彦昭",
        "content": "秋豫凝仙览，宸游转翠华。\n呼鹰下鸟路，戏马出龙沙。\n紫菊宜新寿，丹萸辟旧邪。\n须陪长久宴，岁岁奉吹花。",
        "dynasty": "唐",
        "collection_info": null
    },
    {
        "uuid": "a68885996980e05a3f78061418d541a4",
        "title": "奉和九月九日登慈恩寺浮屠应制",
        "author": "赵彦昭",
        "content": "出豫乘秋节，登高陟梵宫。\n皇心满尘界，佛迹现虚空。\n日月宜长寿，人天得大通。\n喜闻题宝偈，受记莫由同。",
        "dynasty": "唐",
        "collection_info": null
    },
    {
        "uuid": "413e5bed0e3e6bf15047826d59c39c3f",
        "title": "安乐公主移入新宅侍宴应制同用开字",
        "author": "赵彦昭",
        "content": "云物中京晓，天人外馆开。\n飞桥象河汉，悬牓学蓬莱。\n北阙临仙槛，南山送寿杯。\n一窥轮奂毕，惭恧栋梁材。",
        "dynasty": "唐",
        "collection_info": null
    },
    {
        "uuid": "80d9f64d481a68ce96bda2e93b83da9a",
        "title": "奉和送金城公主适西蕃应制",
        "author": "赵彦昭",
        "content": "圣后经纶远，谋臣计画多。\n受降追汉策，筑馆许戎和。\n俗化乌孙垒，春生积石河。\n六龙今出饯，双鹤愿为歌。",
        "dynasty": "唐",
        "collection_info": null
    },
    {
        "uuid": "ee97353fe085a50b0c0662a6e6ee62bf",
        "title": "奉和圣制登骊山高顶寓目应制",
        "author": "赵彦昭",
        "content": "皇情遍九垓，御辇驻昭回。\n路若随天转，人疑近日来。\n河看大禹凿，山见巨灵开。\n愿扈登封驾，常持荐寿杯。",
        "dynasty": "唐",
        "collection_info": null
    },
    {
        "uuid": "a42584a4a4371e58345da9bcdb3c2c2b",
        "title": "奉和幸白鹿观应制",
        "author": "赵彦昭",
        "content": "云骖驱半景，星跸坐中天。\n国诞玄宗圣，家寻碧落仙。\n玉杯鸾荐寿，宝算鹤知年。\n一覩光华旦，欣承道德篇。",
        "dynasty": "唐",
        "collection_info": null
    },
    {
        "uuid": "2332273bad1d1bfb6aaa3f99ff9a581c",
        "title": "哭仆射鄂公杨再思",
        "author": "赵彦昭",
        "content": "两揆光天秩，三朝奉帝熙。\n何言集大鸟，忽此丧元龟。\n坐叹公槐落，行闻宰树悲。\n壑舟今已去，宁有济川期。",
        "dynasty": "唐",
        "collection_info": null
    },
    {
        "uuid": "4c5c1cdfad6e64f50b9ef97a4753df41",
        "title": "人日侍讌大明宫应制",
        "author": "赵彦昭",
        "content": "宝契无为属圣人，琱舆出幸玩芳辰。\n平楼半入南山雾，飞閤旁临东墅春。\n夹路秾花千树发，垂轩弱柳万条新。\n处处风光今日好，年年愿奉属车尘。",
        "dynasty": "唐",
        "collection_info": null
    },
    {
        "uuid": "45c849a452eae00cc00ed5269ac3cd4d",
        "title": "奉和初春幸太平公主南庄应制",
        "author": "赵彦昭",
        "content": "主第岩扃驾鹊桥，天门阊阖降鸾镳。\n历乱旌旗转云树，参差台榭入烟霄。\n林间花杂平阳舞，谷裏莺和弄玉箫。\n已陪沁水追欢日，行奉茅山访道朝。",
        "dynasty": "唐",
        "collection_info": null
    },
    {
        "uuid": "0193d41221ba72c2fe81399e2da7401a",
        "title": "奉和幸安乐公主山庄应制",
        "author": "赵彦昭",
        "content": "六龙齐轸御朝曦，双鹢维舟下绿池。\n飞观仰看云外耸，浮桥直见海中移。\n灵泉巧凿天孙渚，孝笋能抽帝女枝。\n幸愿一生同草树，年年岁岁乐于斯。",
        "dynasty": "唐",
        "collection_info": null
    },
    {
        "uuid": "a47cda0959f9212ac555747ba8f66a59",
        "title": "奉和幸大荐福寺",
        "author": "赵彦昭",
        "content": "宝地龙飞后，金身佛现时。\n千花开国界，万善累皇基。\n北阙承行幸，西园属住持。\n天衣拂旧石，王舍起新祠。\n剎凤迎琱辇，幡虹驻綵旗。\n同沾小雨润，窃仰大风诗。",
        "dynasty": "唐",
        "collection_info": null
    },
    {
        "uuid": "279af75187b83643cd4210cd637027cb",
        "title": "奉和幸长安故城未央宫应制",
        "author": "赵彦昭",
        "content": "夙驾移天跸，凭轩览汉都。\n寒烟收紫禁，春色绕黄图。\n旧史遗陈迹，前王失霸符。\n山河寸土尽，宫观尺椽无。\n崇高惟在德，壮丽岂为谟。\n茨室留皇鉴，熏歌盛有虞。",
        "dynasty": "唐",
        "collection_info": null
    },
    {
        "uuid": "f1540cefe58108cca1097e3b14f7ddaf",
        "title": "奉和幸韦嗣立山庄侍燕应制",
        "author": "赵彦昭",
        "content": "贤族唯题里，儒门但署乡。\n何如表岩洞，宸翰发辉光。\n地在兹山曲，家临合水阳。\n六龙驻旌罕，四牡耀旗常。\n北斗临台座，东山入庙堂。\n天高羽翼近，主圣股肱良。\n野竹池亭气，村花涧谷香。\n纵然怀豹隐，空愧蹑鹓行。",
        "dynasty": "唐",
        "collection_info": null
    },
    {
        "uuid": "7e15bd06aaae5600da7b7be587cb95d0",
        "title": "奉和元日赐羣臣栢叶应制",
        "author": "赵彦昭",
        "content": "器乏雕梁器，材非构厦材。\n但将千岁叶，常奉万年杯。",
        "dynasty": "唐",
        "collection_info": null
    },
    {
        "uuid": "22499e2d2b7c0b1dceb86b9d5b5eba13",
        "title": "苑中人日遇雪应制",
        "author": "赵彦昭",
        "content": "始见青云干律吕，俄逢瑞雪应阳春。\n今日迴看上林树，梅花柳絮一时新。",
        "dynasty": "唐",
        "collection_info": null
    },
    {
        "uuid": "aaf0db4819b0d6ee5f9497490f2f9e35",
        "title": "奉和圣制幸韦嗣立山庄应制",
        "author": "赵彦昭",
        "content": "廊庙心存岩壑中，銮舆瞩在灞城东。\n逍遥自在蒙庄子，汉主徒言河上公。",
        "dynasty": "唐",
        "collection_info": null
    },
    {
        "uuid": "e53807cd3cc9eb70f47daf40fdf94128",
        "title": "秋朝木芙蓉",
        "author": "赵彦昭",
        "content": "水面芙蓉秋已衰，繁条偏是着花迟。\n平明露滴垂红脸，似有朝愁暮落时。",
        "dynasty": "唐",
        "collection_info": null
    },
    {
        "uuid": "94c976a646de725f02d94e01a113f8a1",
        "title": "侍宴桃花园咏桃花应制",
        "author": "赵彦昭",
        "content": "红萼竞燃春苑曙，粉茸新吐御筵开。\n长年愿奉西王母，近侍惭无东朔才。",
        "dynasty": "唐",
        "collection_info": null
    },
    {
        "uuid": "e0911d791162b1af48458124fcb2851e",
        "title": "杂曲歌辞：桃花行",
        "author": "赵彦昭",
        "content": "红萼竞妍春苑曙，粉茸新向御筵开。\n长年愿奉西王宴，近侍惭无东朔才。",
        "dynasty": "唐",
        "collection_info": {
            "collection": "御定全唐诗",
            "volume": "卷二十八"
        }
    },
    {
        "uuid": "4a1eb5c50931b33bb649671e35413a21",
        "title": "奉和人日清晖阁宴群臣遇雪应制",
        "author": "赵彦昭",
        "content": "出震乘东陆，凭高御北辰。\n祥云应早岁，瑞雪候初旬。\n庭树千花发，阶蓂七叶新。\n幸承今日宴，长奉万年春。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "uuid": "7e66893bb7779003fd6a6a668c2a55c7",
        "title": "安乐公主移入新宅侍宴应制同用开字",
        "author": "赵彦昭",
        "content": "云物中京晓，天人外馆开。\n飞桥象河汉，悬榜学蓬莱。\n北阙临仙槛，南山送寿杯。\n一窥轮奂毕，惭恧栋樑材。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "uuid": "9321d2c7125e69c0e40df068c8ce6070",
        "title": "奉和幸白鹿观应制",
        "author": "赵彦昭",
        "content": "云骖驱半景，星跸坐中天。\n国诞玄宗圣，家寻碧落仙。\n玉杯鸾荐寿，宝算鹤知年。\n一睹光华旦，欣承道德篇。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "uuid": "c2e9ba2b7271ab214c08a7cdf556962c",
        "title": "人日侍宴大明宫应制",
        "author": "赵彦昭",
        "content": "宝契无为属圣人，雕舆出幸玩芳辰。\n平楼半入南山雾，处处风光今日好，年年愿奉属车尘。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "uuid": "19b7edd362c0358540f5d7447a8e6685",
        "title": "奉和初春幸太平公主南庄应制",
        "author": "赵彦昭",
        "content": "主第岩扃驾鹊桥，天门阊阖降鸾镳。\n历乱旌旗转云树，已陪沁水追欢日，行奉茅山访道朝。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "uuid": "04b794f46f87145bce3df25b8bc013ad",
        "title": "奉和幸安乐公主山庄应制",
        "author": "赵彦昭",
        "content": "六龙齐轸御朝曦，双鹢维舟下绿池。\n飞观仰看云外耸，幸愿一生同草树，年年岁岁乐于斯。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "uuid": "fd7fc0206e59e5fad6fec2772ef4ca9d",
        "title": "奉和幸大荐福寺",
        "author": "赵彦昭",
        "content": "宝地龙飞后，金身佛现时。\n千花开国界，万善累皇基。\n北阙承行幸，西园属住持。\n天衣拂旧石，王舍起新祠。\n刹凤迎雕辇，幡虹驻彩旗。\n同沾小雨润，窃仰大风诗。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "uuid": "d9880d9f927e9f20b6b37d205f4ca86c",
        "title": "奉和幸韦嗣立山庄侍燕应制",
        "author": "赵彦昭",
        "content": "贤族唯题裏，儒门但署乡。\n何如表岩洞，宸翰发辉光。\n地在兹山曲，家临合水阳。\n六龙驻旌罕，四牡耀旗常。\n北斗临台座，东山入庙堂。\n天高羽翼近，主圣股肱良。\n野竹池亭气，村花涧谷香。\n纵然怀豹隐，空愧蹑鹓行。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "uuid": "67c29ce412909a6024baa1920e11ec1a",
        "title": "奉和元日赐群臣柏叶应制",
        "author": "赵彦昭",
        "content": "器乏雕梁器，材非构厦材。\n但将千岁叶，常奉万年杯。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    },
    {
        "uuid": "c11bf8b989b71a0740b892f775ef89b2",
        "title": "苑中人日遇雪应制",
        "author": "赵彦昭",
        "content": "始见青云干律吕，俄逢瑞雪应阳春。\n今日回看上林树，梅花柳絮一时新。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零三"
        }
    }
]