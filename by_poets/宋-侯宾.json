[
    {
        "uuid": "f3e87fe49db1efce584b62aa999f56fc",
        "title": "雍千秋有东岩诗信师古和之矣次其韵",
        "author": "侯宾",
        "content": "漥山插曾云，古诗荫修柏。\n琅玕缭疏垣，为供窗户碧。\n地灵轻俗驾，尽扫尘埃迹。\n一新堂殿容，共诧今胜昔。\n朅来厕嘉践，深衣曳方舄。\n荒□障□风，积润藓侵壁。\n可人茶供甘，乳窦出寒液。\n□龛明石像，断碑摸铁画。\n湍江激崩岸，道路几更易。\n羣山碧参差，眼境多克获。\n穷幽老不能，负我登山屐。\n狂歌击唾壶，醉墨纷狼藉。",
        "dynasty": "宋",
        "collection_info": null
    }
]