[
    {
        "uuid": "f3569b25d3888bcce24b00b745d1897b",
        "title": "侍宴赋得起坐弹鸣琴二首 一",
        "author": "杨希道",
        "content": "北林鹊夜飞，南轩月初进。\n调弦发清征，荡心怯褊恡。\n变作离鸿声，还入思归引。\n长叹未终极，秋风飘素鬓。",
        "dynasty": "唐",
        "collection_info": null
    },
    {
        "uuid": "15e9e469113ef8606d6a3afae94f8437",
        "title": "侍宴赋得起坐弹鸣琴二首 二",
        "author": "杨希道",
        "content": "丝传园客意，曲奏楚妃情。\n罕有知音者，空劳流水声。",
        "dynasty": "唐",
        "collection_info": null
    },
    {
        "uuid": "9e2451edf8839822aacf4f1892331908",
        "title": "咏琴",
        "author": "杨希道",
        "content": "久擅龙门质，孤竦峄阳名。\n齐[娥]初发弄，赵女正调声。\n嘉客勿遽反，繁弦曲未成。",
        "dynasty": "唐",
        "collection_info": null
    },
    {
        "uuid": "7792c9bfedfda2aa62615f0ed237a07c",
        "title": "咏笙",
        "author": "杨希道",
        "content": "短长插凤翼，洪细摹鸾音。\n能令楚妃叹，復使荆王吟。\n切切孤竹管，来应云和琴。",
        "dynasty": "唐",
        "collection_info": null
    },
    {
        "uuid": "61c34153a68559d70912b572480cd409",
        "title": "咏舞",
        "author": "杨希道",
        "content": "二八如同雪，三春类早花。\n分行向烛转，一种逐风斜。",
        "dynasty": "唐",
        "collection_info": null
    },
    {
        "uuid": "89ec1c60e4faa8db356f3235603a2b1b",
        "title": "侍宴赋得起坐弹鸣琴二首",
        "author": "杨希道",
        "content": "北林鹊夜飞，南轩月初进。\n调弦发清征，荡心祛褊吝。\n变作离鸿声，还入思归引。\n长叹未终极，秋风飘素鬓。\n丝传园客意，曲奏楚妃情。\n罕有知音者，空劳流水声。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十九"
        }
    },
    {
        "uuid": "944a3108e2f9e92912416d9e1c5eda84",
        "title": "咏琴",
        "author": "杨希道",
        "content": "久擅龙门质，孤竦峄阳名。\n齐娥初发弄，赵女正调声。\n嘉客勿遽反，繁弦曲未成。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十九"
        }
    },
    {
        "uuid": "22ec38306c18e82f3629e36f55751a04",
        "title": "咏笙",
        "author": "杨希道",
        "content": "短长插凤翼，洪细摹鸾音。\n能令楚妃叹，复使荆王吟。\n切切孤竹管，来应云和琴。",
        "dynasty": "唐",
        "collection_info": {
            "collection": "御定全唐诗",
            "volume": "卷七百六十九"
        }
    }
]