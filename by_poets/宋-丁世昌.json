[
    {
        "title": "病中无聊忽徐渊子送酒",
        "author": "丁世昌",
        "content": "丹桂传香后，黄花着蕊时。\n老怀期欲赏，病足瘦难移。\n静对陶潜径，长吟杜甫诗。\n白衣人忽至，把酒慰愁眉。",
        "dynasty": "宋",
        "collection_info": null
    },
    {
        "title": "次虞仲房司马送秋韵",
        "author": "丁世昌",
        "content": "自入秋光能几时，无端又赋别秋诗。\n夜长月冷虫鸣急，天阔风高雁过迟。\n三径黄花存旧节，半栏红叶堕残枝。\n往来毕竟乘除法，何用年年宋玉悲。",
        "dynasty": "宋",
        "collection_info": null
    },
    {
        "title": "古乐府",
        "author": "丁世昌",
        "content": "郎如枝上禽，妾比庭前树。\n翅健入云飞，根深随不去。",
        "dynasty": "宋",
        "collection_info": null
    },
    {
        "title": "少永少云二弟对弈",
        "author": "丁世昌",
        "content": "平处须忘险，危时好计安。\n兴亡关一着，慎勿等閒看。",
        "dynasty": "宋",
        "collection_info": null
    }
]