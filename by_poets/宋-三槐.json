[
    {
        "title": "百字谣・念奴娇 武夷秀气",
        "author": "三槐",
        "content": "武夷秀气，萃君家、春色融和时节。\n赏了花朝才六日，曾记挺生英杰。\n量吸鲸川，志吞牛渚，标格冰壶洁。\n台星明处，年年辉映南极。\n须信早晚横翔，云霄直上，宁久栖鸾棘。\n富贵荣华年正少，谢砌芝兰秀发。\n行及瓜期，荣趋花县，百里民怀德。\n交腾荐剡，褒迁大振勋业。",
        "dynasty": "宋",
        "collection_info": null
    }
]