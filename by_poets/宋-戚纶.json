[
    {
        "uuid": "bd58dd9dd498cc413383642c794cd103",
        "title": "送张无梦归天台山",
        "author": "戚纶",
        "content": "应悔名高藏不得，朝天翻喜放身归。\n知时多顺时人话，混俗犹披俗士衣。\n有伴指期玄鹤老，无心高羡白云飞。\n赤城此去全忘虑，笑我尘劳未息机。",
        "dynasty": "宋",
        "collection_info": null
    },
    {
        "uuid": "890fd962e8ac5a2f8213963808fc7503",
        "title": "谕民",
        "author": "戚纶",
        "content": "文契多欺岁月深，便将疆界渐相侵。\n官中验出虚兼实，枷锁鞭笞痛不禁。",
        "dynasty": "宋",
        "collection_info": null
    },
    {
        "uuid": "8b57b3903c9fa5cc6f3a3908de28ee94",
        "title": "送何水部蒙出牧袁州",
        "author": "戚纶",
        "content": "连翩作牧蔼嘉声，重迭光华是此行。\n画隼前驱男子贵，锦衣当昼故乡荣。\n虎溪驻目曾游熟，采石维舟旧吏迎。\n来暮讴谣应载路，迟留桑梓肯忘情。\n郡楼拥翠峰峦合，井邑交光竹树明。\n醇酎岂知千日醉，温泉常见四时清。\n下车不问山河改，布政先期狱讼平。\n何日紫宸偏顾瞩，圣君留意在编氓。",
        "dynasty": "宋",
        "collection_info": null
    }
]