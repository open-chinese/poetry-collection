[
    {
        "uuid": "29b134a4e6b3ce891162911133ebeb25",
        "title": "因公檄按游黄山",
        "author": "吴黯",
        "content": "倏忽云烟化杳冥，峰峦随处入丹青。\n地连药鼎汤泉沸，山带龙鬚草树腥。\n半壁绛霞幽洞邃，一川寒雹古湫灵。\n霓旌去后无消息，犹有仙韶动俗听。",
        "dynasty": "宋",
        "collection_info": null
    },
    {
        "uuid": "0926994fe8b1db1f54d8b9b5956318e1",
        "title": "芙蓉岭",
        "author": "吴黯",
        "content": "每度芙蓉岭，愁眉惨不开。\n有命终须过，无灾不再来。",
        "dynasty": "宋",
        "collection_info": null
    }
]