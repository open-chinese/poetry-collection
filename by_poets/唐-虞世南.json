[
    {
        "uuid": "1018e4830f81fcc682f4d3e8c6386099",
        "title": "相和歌辞 从军行二首 一",
        "author": "虞世南",
        "content": "涂山烽候惊，弭节度龙城。\n冀马楼兰将，燕犀上谷兵。\n劒寒花不落，弓晓月逾明。\n凛凛严霜节，冰壮黄河绝。\n蔽日卷征蓬，浮天散飞雪。\n全兵值月满，精骑乘胶折。\n结髮早驱驰，辛苦事旌麾。\n马冻重关冷，轮摧九折危。\n独有西山将，年年属数奇。",
        "dynasty": "唐",
        "collection_info": null
    },
    {
        "uuid": "82079d6d093846518b4cff5e0f1d4ae4",
        "title": "相和歌辞 从军行二首 二",
        "author": "虞世南",
        "content": "爟火发金微，连营出武威。\n孤城寒云起，绝阵虏尘飞。\n侠客吸龙劒，恶少缦胡衣。\n朝摩骨都垒，夜解谷蠡围。\n萧关远无极，蒲海广难依。\n沙磴离旌断，晴川候马归。\n交河梁已毕，燕山斾欲飞。\n方知万里相，侯服有光辉。",
        "dynasty": "唐",
        "collection_info": null
    },
    {
        "uuid": "b3a997c3da307a35d5fdbe6dc1fb745f",
        "title": "相和歌辞 中妇织流黄",
        "author": "虞世南",
        "content": "寒闺织素锦，含怨敛双蛾。\n综新交缕涩，经脆断丝多。\n衣香逐举袖，钏动应鸣梭。\n还恐裁缝罢，无信达交河。",
        "dynasty": "唐",
        "collection_info": null
    },
    {
        "uuid": "7d8678a9919aed33b74e1a18909f64c1",
        "title": "相和歌辞 饮马长城窟行",
        "author": "虞世南",
        "content": "驰马渡河干，流深马渡难。\n前逢锦车使，都护在楼兰。\n轻骑犹衔勒，疑兵尚解鞍。\n温池下绝涧，栈道接危峦。\n拓地勋未赏，亡城律讵宽。\n有月关犹暗，经春陇尚寒。\n云昏无復影，冰合不闻湍。\n怀君不可遇，聊持报一餐。",
        "dynasty": "唐",
        "collection_info": null
    },
    {
        "uuid": "20b298d24073d4d1ab7fb3cb5ac0000f",
        "title": "相和歌辞 飞来双白鹤",
        "author": "虞世南",
        "content": "飞来双白鹤，奋翼远凌烟。\n双栖集紫盖，一举背青田。\n扬影过伊洛，流声入管弦。\n鸣羣倒景外，刷羽阆风前。\n映海疑浮雪，拂涧泻飞泉。\n燕雀宁知去，蜉蝣不识还。\n何言别俦侣，从此间山川。\n顾步已相失，裴回反自怜。\n危心犹警露，哀响讵闻天。\n无因振六翮，轻举復随仙。",
        "dynasty": "唐",
        "collection_info": null
    },
    {
        "uuid": "fd89e6397cdca71ae8a07c0da553e35b",
        "title": "相和歌辞 门有车马客行",
        "author": "虞世南",
        "content": "财雄重交结，戚里擅豪华。\n曲台临上路，高门抵狭斜。\n赭汗千金马，绣毂五香车。\n白鹤随飞盖，朱鹭入鸣笳。\n夏莲开劒水，春桃发露花。\n轻裙染回雪，浮蚁泛流霞。\n高谈辨飞兔，摛藻握灵蛇。\n逢恩借羽翼，失路委泥沙。\n暧暧风烟晚，路长归骑远。\n日斜青琐第，尘飞金谷苑。\n危弦促柱奏巴渝，遗簪堕珥解罗襦。\n如何守直道，飜使谷名愚。",
        "dynasty": "唐",
        "collection_info": null
    },
    {
        "uuid": "2e28900370a03518d46d36254fad704b",
        "title": "相和歌辞 怨歌行",
        "author": "虞世南",
        "content": "紫殿秋风冷，雕甍白日沈。\n裁纨悽断曲，织素别离心。\n掖庭羞改画，长门不惜金。\n宠移恩稍薄，情疎恨转深。\n香销翠羽帐，弦断凤皇琴。\n镜前红粉歇，阶上绿苔侵。\n谁言掩歌扇，飜作白头吟。",
        "dynasty": "唐",
        "collection_info": null
    },
    {
        "uuid": "171e088ac9e3d9f9d51ca8c7c5365022",
        "title": "杂曲歌辞 结客少年场行",
        "author": "虞世南",
        "content": "韩魏多奇节，倜傥遗名利。\n共矜然诺心，各负纵横志。\n结友一言重，相思千里至。\n绿沈明月弦，金络浮云辔。\n吹箫入吴市，击筑游燕肆。\n寻源博望侯，结客远相求。\n少年重一顾，长驱背陇头。\n燄燄霜戈动，耿耿劒虹浮。\n天山冬夏雪，交河南北流。\n云起龙沙暗，木落鴈行秋。\n轻生徇知己，非是为身谋。",
        "dynasty": "唐",
        "collection_info": null
    },
    {
        "uuid": "03f761f6d63aa44bcfdc0ece81d70823",
        "title": "从军行二首 一",
        "author": "虞世南",
        "content": "涂山烽候惊，弭节度龙城。\n冀马楼兰将，燕犀上谷兵。\n劒寒花不落，弓晓月逾明。\n凛凛严霜节，冰壮黄河绝。\n蔽日卷征蓬，浮天散飞雪。\n全兵值月满，精骑乘胶折。\n结髮早驱驰，辛苦事旌麾。\n马冻重关冷，轮摧九折危。\n独有西山将，年年属数奇。",
        "dynasty": "唐",
        "collection_info": null
    },
    {
        "uuid": "00c5a537e39c6c547ce60ea762bfffef",
        "title": "从军行二首 二",
        "author": "虞世南",
        "content": "烽火发金微，连营出武威。\n孤城塞云起，绝阵虏尘飞。\n侠客吸龙劒，恶少缦胡衣。\n朝摩骨都垒，夜解谷蠡围。\n萧关远无极，蒲海广难依。\n沙磴离旌断，晴川候马归。\n交河梁已毕，燕山斾欲挥。\n方知万里相，侯服见光辉。",
        "dynasty": "唐",
        "collection_info": null
    },
    {
        "uuid": "5f0ea8cd859424a3839d4ecd2ab9eb38",
        "title": "拟饮马长城窟",
        "author": "虞世南",
        "content": "驰马渡河干，流深马渡难。\n前逢锦车使，都护在楼兰。\n轻骑犹衔勒，疑兵尚解鞍。\n温池下绝涧，栈道接危峦。\n拓地勋未赏，亡城律岂宽。\n有月关犹暗，经春陇尚寒。\n云昏无復影，冰合不闻湍。\n怀君不可遇，聊持报一飱。",
        "dynasty": "唐",
        "collection_info": null
    },
    {
        "uuid": "08c9716c5b6afabba32317e4668762cd",
        "title": "出塞",
        "author": "虞世南",
        "content": "上将三略远，元戎九命尊。\n缅怀古人节，思酬明主恩。\n山西多勇气，塞北有游魂。\n扬桴上陇坂，勒骑下平原。\n誓将绝沙漠，悠然去玉门。\n轻赍不遑舍，惊策骛戎轩。\n凛凛边风急，萧萧征马烦。\n雪暗天山道，冰塞交河源。\n雾锋黯无色，霜旗冻不翻。\n耿介倚长劒，日落风尘昏。",
        "dynasty": "唐",
        "collection_info": null
    },
    {
        "uuid": "5ccbb5431210930044bf488fe044b946",
        "title": "结客少年场行",
        "author": "虞世南",
        "content": "韩魏多奇节，倜傥遗声利。\n共矜然诺心，各负纵横志。\n结交一言重，相期千里至。\n绿沈明月弦，金络浮云辔。\n吹箫入吴市，击筑游燕肆。\n寻源博望侯，结客远相求。\n少年怀一顾，长驱背陇头。\n燄燄戈霜动，耿耿劒虹浮。\n天山冬夏雪，交河南北流。\n云起龙沙暗，木落鴈门秋。\n轻生殉知己，非是为身谋。",
        "dynasty": "唐",
        "collection_info": null
    },
    {
        "uuid": "1af5e1428a39346d99c173ae0869d372",
        "title": "怨歌行",
        "author": "虞世南",
        "content": "紫殿秋风冷，雕甍落日沈。\n裁纨悽断曲，织素别离心。\n掖庭羞改画，长门不惜金。\n宠移恩稍薄，情疎恨转深。\n香销翠羽帐，弦断凤皇琴。\n镜前红粉歇，阶上绿苔侵。\n谁言掩歌扇，翻作白头吟。",
        "dynasty": "唐",
        "collection_info": null
    },
    {
        "uuid": "58cdc4d63fc8cfbc5407b38748cdb271",
        "title": "中妇织流黄",
        "author": "虞世南",
        "content": "寒闺织素锦，含怨敛双蛾。\n综新交缕涩，经脆断丝多。\n衣香逐举袖，钏动应鸣梭。\n还恐裁缝罢，无信达交河。",
        "dynasty": "唐",
        "collection_info": null
    },
    {
        "uuid": "414e257e7d488047c9e985f1618d0812",
        "title": "门有车马客",
        "author": "虞世南",
        "content": "陈遵重交结，田蚡擅豪华。\n曲台临上路，高轩抵狭斜。\n赭汗千金马，绣轴五香车。\n白鹤随飞盖，朱鹭入鸣笳。\n夏莲开劒水，春桃发绶花。\n高谈辩飞兔，摛藻握灵蛇。\n逢恩出毛羽，失路委泥沙。\n暧暧风烟晚，路长归骑远。\n日斜青琐第，尘飞金谷苑。\n危弦促柱奏巴渝，遗簪堕珥解罗襦。\n如何守直道，翻使谷名愚。",
        "dynasty": "唐",
        "collection_info": null
    },
    {
        "uuid": "528cc0fe07335603bbf4c4ce0e8d6a5e",
        "title": "飞来双白鹤",
        "author": "虞世南",
        "content": "飞来双白鹤，奋翼远凌烟。\n俱栖集紫盖，一举背青田。\n扬影过伊洛，流声入管弦。\n鸣羣倒景外，刷羽阆风前。\n暎海疑浮雪，拂涧泻飞泉。\n燕雀宁知去，蜉蝣不识还。\n何言别俦侣，从此间山川。\n顾步已相失，裴回各自怜。\n危心犹警露，哀响讵闻天。\n无因振六翮，轻举復随仙。",
        "dynasty": "唐",
        "collection_info": null
    },
    {
        "uuid": "bea4d121c74f6a535292085b1f309c23",
        "title": "奉和幽山雨后应令",
        "author": "虞世南",
        "content": "肃城邻上苑，黄山迩桂宫。\n雨歇连峰翠，烟开竟野通。\n排虚翔戏鸟，跨水落长虹。\n日下林全暗，云收岭半空。\n山泉鸣石涧，地籁响岩风。",
        "dynasty": "唐",
        "collection_info": null
    },
    {
        "uuid": "8f8f2118482ea9b861d0930bf770f92d",
        "title": "赋得吴都",
        "author": "虞世南",
        "content": "画野通淮泗，星躔应斗牛。\n玉牒宏图表，黄旗美气浮。\n三分开霸业，万里宅神州。\n高台临茂苑，飞阁跨澄流。\n江涛如素盖，海气似朱楼。\n吴趋自有乐，还似镜中游。",
        "dynasty": "唐",
        "collection_info": null
    },
    {
        "uuid": "75b8dbdead442f42be523a920e4c3a45",
        "title": "赋得慎罚",
        "author": "虞世南",
        "content": "帝图光往册，上德表鸿名。\n道冠二仪始，风高三代英。\n乐和知化洽，讼息表刑清。\n罚轻犹在念，忽喜尚留情。\n明慎全无枉，哀矜在好生。\n五疵过亦察，二辟理弥精。\n幪巾示廉耻，嘉石务详平。\n每削繁苛性，常深恻隐诚。\n政宽思济猛，疑罪必从轻。\n于张惩不滥，陈郭宪无倾。\n刑措谅斯在，欢然仰颂声。",
        "dynasty": "唐",
        "collection_info": null
    },
    {
        "uuid": "beed7b8a39e32011dc2d94873e50ed7c",
        "title": "奉和咏日午",
        "author": "虞世南",
        "content": "高天净秋色，长汉转曦车。\n玉树阴初正，桐圭影未斜。\n翠盖飞圆彩，明镜发轻花。\n再中良表瑞，共仰璧晖赊。",
        "dynasty": "唐",
        "collection_info": null
    },
    {
        "uuid": "2bbd330c301d5715f3efac3f1c306f3b",
        "title": "发营逢雨应诏",
        "author": "虞世南",
        "content": "豫游欣胜地，皇泽乃先天。\n油云阴御道，膏雨润公田。\n陇麦霑逾翠，山花湿更然。\n稼穑良所重，方復悦丰年。",
        "dynasty": "唐",
        "collection_info": null
    },
    {
        "uuid": "706d71c40d030f8afc18a244b88a2bcc",
        "title": "赋得临池竹应制",
        "author": "虞世南",
        "content": "葱翠梢云质，垂彩暎清池。\n波泛含风影，流摇防露枝。\n龙鳞漾嶰谷，凤翅拂涟漪。\n欲识凌冬性，唯有岁寒知。",
        "dynasty": "唐",
        "collection_info": null
    },
    {
        "uuid": "80f8844684532eb18ac6759d0ac9c639",
        "title": "侍宴应诏赋韵得前字",
        "author": "虞世南",
        "content": "芬芳禁林晚，容与桂丹前。\n横空一鸟度，照水百花然。\n绿野明斜日，青山澹晚烟。\n滥陪终宴赏，握管类窥天。",
        "dynasty": "唐",
        "collection_info": null
    },
    {
        "uuid": "5d7cd4afe5b290db9d1bc4dc7dc2e232",
        "title": "侍宴归鴈堂",
        "author": "虞世南",
        "content": "歌堂面渌水，舞馆接金塘。\n竹开霜后翠，梅动雪前香。\n凫归初命侣，鴈起欲分行。\n刷羽同栖集，怀恩愧稻粱。",
        "dynasty": "唐",
        "collection_info": null
    },
    {
        "uuid": "31d58d663bd53425a0b45bbedcdded7e",
        "title": "凌晨早朝",
        "author": "虞世南",
        "content": "万瓦宵光曙，重檐夕雾收。\n玉花停夜烛，金壶送晓筹。\n日晖青琐殿，霞生结绮楼。\n重门应启路，通籍引王侯。",
        "dynasty": "唐",
        "collection_info": null
    },
    {
        "uuid": "50ba304e05f0ca7984d5cfd1e204fd8b",
        "title": "奉和咏风应魏王教",
        "author": "虞世南",
        "content": "逐舞飘轻袖，传歌共绕梁。\n动枝生乱影，吹花送远香。",
        "dynasty": "唐",
        "collection_info": null
    },
    {
        "uuid": "25bd6b6e2f179792f057ddd9bc97ab82",
        "title": "初晴应教",
        "author": "虞世南",
        "content": "初日明燕馆，新溜满梁池。\n归云半入岭，残滴尚悬枝。",
        "dynasty": "唐",
        "collection_info": null
    },
    {
        "uuid": "67d4f0021980f2327c831ab3bf83101d",
        "title": "春夜",
        "author": "虞世南",
        "content": "春苑月裴回，竹堂侵夜开。\n惊鸟排林度，风花隔水来。",
        "dynasty": "唐",
        "collection_info": null
    },
    {
        "uuid": "ac3720f0e4297537efd44f139ca10498",
        "title": "咏舞",
        "author": "虞世南",
        "content": "繁弦奏渌水，长袖转回鸾。\n一双俱应节，还似镜中看。",
        "dynasty": "唐",
        "collection_info": null
    },
    {
        "uuid": "5510a33b5fcaf67f83c0936ccb9ee208",
        "title": "咏萤",
        "author": "虞世南",
        "content": "的历流光小，飘飖弱翅轻。\n恐畏无人识，独自暗中明。",
        "dynasty": "唐",
        "collection_info": null
    },
    {
        "uuid": "e42cad816befb16b4e0616ecd1e9ab23",
        "title": "蝉",
        "author": "虞世南",
        "content": "垂緌饮清露，流响出疎桐。\n居高声自远，非是藉秋风。",
        "dynasty": "唐",
        "collection_info": null
    },
    {
        "uuid": "610adfe4a1d59eeb53f734f59f291177",
        "title": "秋鴈",
        "author": "虞世南",
        "content": "日暮霜风急，羽翮转难任。\n为有传书意，联翩入上林。",
        "dynasty": "唐",
        "collection_info": null
    },
    {
        "uuid": "de676c8eb9e87c947da7808ecabe1392",
        "title": "奉和月夜观星应令",
        "author": "虞世南",
        "content": "早秋炎景暮，初弦月彩新。\n清风涤暑气，零露净嚣尘。\n薄雾销轻縠，鲜云卷夕鳞。\n休光灼前曜，瑞彩接重轮。\n缘情摛圣藻，并作命徐陈。\n宿草诚渝滥，吹嘘偶搢绅。\n天文岂易述，徒知仰北辰。",
        "dynasty": "唐",
        "collection_info": null
    },
    {
        "uuid": "eb4232896603faa73e9c14804a69a8f9",
        "title": "和銮舆顿戏下",
        "author": "虞世南",
        "content": "重轮依紫极，前耀奉丹霄。\n天经恋宸扆，帝命扈仙镳。\n乘[星]开鹤禁，带月下虹桥。\n银书含晓色，金辂转晨飙。\n雾澈轩营近，尘暗苑城遥。\n莲花分秀蕚，竹箭下惊潮。\n抚己惭龙干，承恩集凤条。\n瑶山盛风乐，抽简荐徒谣。",
        "dynasty": "唐",
        "collection_info": null
    },
    {
        "uuid": "bb7623b1ced2c10f4516368ec1227cb1",
        "title": "奉和至寿春应令",
        "author": "虞世南",
        "content": "瑶山盛风乐，南巡务逸游。\n如何事巡抚，民瘼谅斯求。\n文鹤扬轻盖，苍龙饰桂舟。\n泛沫萦沙屿，寒澌拥急流。\n路指八仙馆，途经百尺楼。\n眷言昔游践，回驾且淹留。\n后车喧凤吹，前旌暎綵旒。\n龙骖驻六马，飞阁上三休。\n调谐金石奏，欢洽羽觞浮。\n天文徒可仰，何以厕琳球。",
        "dynasty": "唐",
        "collection_info": null
    },
    {
        "uuid": "d458016285aa64db1f60333d08f8b588",
        "title": "奉和幸江都应诏",
        "author": "虞世南",
        "content": "南国行周化，稽山秘夏图。\n百王岂殊轨，千载协前谟。\n肆觐遵时豫，顺动悦来苏。\n安流进玉轴，戒道翼金吾。\n龙旗焕辰象，凤吹溢川涂。\n封唐昔敷锡，分陕被荆吴。\n沐道咸知让，慕义久成都。\n冬律初飞管，阳鸟正衔芦。\n严飙肃林薄，暧景澹江湖。\n鸿私浃幽远，厚泽润凋枯。\n虞琴起歌咏，汉筑动巴歈。\n多幸霑行苇，无庸类散樗。",
        "dynasty": "唐",
        "collection_info": null
    },
    {
        "uuid": "30c631214886787cd08217820f6e920f",
        "title": "奉和献岁讌宫臣",
        "author": "虞世南",
        "content": "履端初起节，长苑命高筵。\n肆夏喧金奏，重润响朱弦。\n春光催柳色，日彩泛槐烟。\n微臣同滥吹，谬得仰钧天。",
        "dynasty": "唐",
        "collection_info": null
    },
    {
        "uuid": "83eb7350b642d28a930fbf45006cce0a",
        "title": "奉和出颍至淮应令",
        "author": "虞世南",
        "content": "良晨喜利涉，解缆入淮浔。\n寒流泛鹢首，霜吹响哀吟。\n潜鳞波裏跃，水鸟浪前沈。\n邗沟非復远，怅望悦宸襟。",
        "dynasty": "唐",
        "collection_info": null
    },
    {
        "uuid": "1254a88d455b5adefde3529c5b169cc7",
        "title": "应诏嘲司花女",
        "author": "虞世南",
        "content": "学画鸦黄半未成，垂肩軃亸袖太憨生。\n缘憨却得君王惜，长把花枝傍辇行。",
        "dynasty": "唐",
        "collection_info": null
    },
    {
        "uuid": "c46116ec81a6f31db4a0594473bcefd8",
        "title": "相和歌辞：从军行二首",
        "author": "虞世南",
        "content": "涂山烽候惊，弭节度龙城。\n冀马楼兰将，燕犀上谷兵。\n剑寒花不落，弓晓月逾明。\n凛凛严霜节，冰壮黄河绝。\n蔽日卷征蓬，浮天散飞雪。\n全兵值月满，精骑乘胶折。\n结髮早驱驰，辛苦事旌麾。\n马冻重关冷，轮摧九折危。\n独有西山将，年年属数奇。\n爟火发金微，连营出武威。\n孤城寒云起，绝阵虏尘飞。\n侠客吸龙剑，恶少缦胡衣。\n朝摩骨都垒，夜解谷蠡围。\n萧关远无极，蒲海广难依。\n沙磴离旌断，晴川候马归。\n交河梁已毕，燕山旆欲飞。\n方知万里相，侯服有光辉。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "uuid": "50bc6a5683928654063e1a5c0c493882",
        "title": "相和歌辞：中妇织流黄",
        "author": "虞世南",
        "content": "寒闺织素锦，含怨敛双蛾。\n综新交缕涩，经脆断丝多。\n衣香逐举袖，钏动应鸣梭。\n还恐裁缝罢，无信达交河。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "38baef32a07895382c17d74522e7e230",
        "title": "相和歌辞：饮马长城窟行",
        "author": "虞世南",
        "content": "驰马渡河干，流深马渡难。\n前逢锦车使，都护在楼兰。\n轻骑犹衔勒，疑兵尚解鞍。\n温池下绝涧，栈道接危峦。\n拓地勋未赏，亡城律讵宽。\n有月关犹暗，经春陇尚寒。\n云昏无复影，冰合不闻湍。\n怀君不可遇，聊持报一餐。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "6e20554de8e4a6717fb03e7b3171a62d",
        "title": "相和歌辞：飞来双白鹤",
        "author": "虞世南",
        "content": "飞来双白鹤，奋翼远凌烟。\n双栖集紫盖，一举背青田。\n扬影过伊洛，流声入管弦。\n鸣群倒景外，刷羽阆风前。\n映海疑浮雪，拂涧泻飞泉。\n燕雀宁知去，蜉蝣不识还。\n何言别俦侣，从此间山川。\n顾步已相失，裴回反自怜。\n危心犹警露，哀响讵闻天。\n无因振六翮，轻举复随仙。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "bf4018e591a38019974d092ce098be96",
        "title": "相和歌辞：门有车马客行",
        "author": "虞世南",
        "content": "财雄重交结，戚裏擅豪华。\n曲台临上路，高门抵狭斜。\n赭汗千金马，绣毂五香车。\n白鹤随飞盖，朱鹭入鸣笳。\n夏莲开剑水，春桃髮露花。\n轻裙染回雪，浮蚁泛流霞。\n高谈辨飞兔，摛藻握灵蛇。\n逢恩借羽翼，失路委泥沙。\n暧暧风烟晚，路长归骑远。\n日斜青琐第，尘飞金谷苑。\n危弦促柱奏巴渝，遗簪堕珥解罗襦。\n如何守直道，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "cb852fd4a8459c77c1cd319013de9819",
        "title": "相和歌辞：怨歌行",
        "author": "虞世南",
        "content": "紫殿秋风冷，雕甍白日沉。\n裁纨凄断曲，织素别离心。\n掖庭羞改画，长门不惜金。\n宠移恩稍薄，情疏恨转深。\n香销翠羽帐，弦断凤凰琴。\n镜前红粉歇，阶上绿苔侵。\n谁言掩歌扇，翻作白头吟。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "bc50ea6232f1027a3a681c53026b81a1",
        "title": "杂曲歌辞：结客少年场行",
        "author": "虞世南",
        "content": "韩魏多奇节，倜傥遗名利。\n共矜然诺心，各负纵横志。\n结友一言重，相思千里至。\n绿沈明月弦，金络浮云辔。\n吹箫入吴市，击筑游燕肆。\n寻源博望侯，结客远相求。\n少年重一顾，长驱背陇头。\n焰焰霜戈动，耿耿剑虹浮。\n天山冬夏雪，交河南北流。\n云起龙沙暗，木落雁行秋。\n轻生殉知己，非是为身谋。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "uuid": "cef7184abd2b1a8f15d84789eebc21f3",
        "title": "从军行二首",
        "author": "虞世南",
        "content": "涂山烽候惊，弭节度龙城。\n冀马楼兰将，燕犀上谷兵。\n剑寒花不落，弓晓月逾明。\n凛凛严霜节，冰壮黄河绝。\n蔽日卷征蓬，浮天散飞雪。\n全兵值月满，精骑乘胶折。\n结髮早驱驰，辛苦事旌麾。\n马冻重关冷，轮摧九折危。\n独有西山将，年年属数奇。\n烽火发金微，连营出武威。\n孤城塞云起，绝阵虏尘飞。\n侠客吸龙剑，恶少缦胡衣。\n朝摩骨都垒，夜解谷蠡围。\n萧关远无极，蒲海广难依。\n沙磴离旌断，晴川候马归。\n交河梁已毕，燕山旆欲挥。\n方知万里相，侯服见光辉。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "c5010d85f6f2cadf0cdfa7221924abfa",
        "title": "拟饮马长城窟",
        "author": "虞世南",
        "content": "驰马渡河干，流深马渡难。\n前逢锦车使，都护在楼兰。\n轻骑犹衔勒，疑兵尚解鞍。\n温池下绝涧，栈道接危峦。\n拓地勋未赏，亡城律岂宽。\n有月关犹暗，经春陇尚寒。\n云昏无复影，冰合不闻湍。\n怀君不可遇，聊持报一餐。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "286873070ae52cf2f44f9bab50474808",
        "title": "出塞",
        "author": "虞世南",
        "content": "上将三略远，元戎九命尊。\n缅怀古人节，思酬明主恩。\n山西多勇气，塞北有游魂。\n扬桴上陇阪，勒骑下平原。\n誓将绝沙漠，悠然去玉门。\n轻赍不遑舍，惊策骛戎轩。\n凛凛边风急，萧萧征马烦。\n雪暗天山道，冰塞交河源。\n雾锋黯无色，霜旗冻不翻。\n耿介倚长剑，日落风尘昏。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "08d0c4e1d23e2004170e6d52814a86c5",
        "title": "结客少年场行",
        "author": "虞世南",
        "content": "韩魏多奇节，倜傥遗声利。\n共矜然诺心，各负纵横志。\n结交一言重，相期千里至。\n绿沉明月弦，金络浮云辔。\n吹箫入吴市，击筑游燕肆。\n寻源博望侯，结客远相求。\n少年怀一顾，长驱背陇头。\n焰焰戈霜动，耿耿剑虹浮。\n天山冬夏雪，交河南北流。\n云起龙沙暗，木落雁门秋。\n轻生殉知己，非是为身谋。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "f963ed1e8efe1364f311ae0313933904",
        "title": "怨歌行",
        "author": "虞世南",
        "content": "紫殿秋风冷，雕甍落日沉。\n裁纨凄断曲，织素别离心。\n掖庭羞改画，长门不惜金。\n宠移恩稍薄，情疏恨转深。\n香销翠羽帐，弦断凤凰琴。\n镜前红粉歇，阶上绿苔侵。\n谁言掩歌扇，翻作白头吟。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "37d4f99dc00dc7d9a87d1ab232acdcc7",
        "title": "门有车马客",
        "author": "虞世南",
        "content": "陈遵重交结，田蚡擅豪华。\n曲台临上路，高轩抵狭斜。\n赭汗千金马，绣轴五香车。\n白鹤随飞盖，朱鹭入鸣笳。\n夏莲开剑水，春桃发绶花。\n高谈辩飞兔，摛藻握灵蛇。\n逢恩出毛羽，失路委泥沙。\n暧暧风烟晚，路长归骑远。\n日斜青琐第，尘飞金谷苑。\n危弦促柱奏巴渝，",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "7f419ca8ffa6e4053a2449ec5d5635f0",
        "title": "飞来双白鹤",
        "author": "虞世南",
        "content": "飞来双白鹤，奋翼远凌烟。\n俱栖集紫盖，一举背青田。\n扬影过伊洛，流声入管弦。\n鸣群倒景外，刷羽阆风前。\n映海疑浮雪，拂涧泻飞泉。\n燕雀宁知去，蜉蝣不识还。\n何言别俦侣，从此间山川。\n顾步已相失，裴回各自怜。\n危心犹警露，哀响讵闻天。\n无因振六翮，轻举复随仙。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "413e6657039026e23669e26e5be90348",
        "title": "赋得吴都",
        "author": "虞世南",
        "content": "画野通淮泗，星躔应斗牛。\n玉牒巨集图表，黄旗美气浮。\n三分开霸业，万里宅神州。\n高台临茂苑，飞阁跨澄流。\n江涛如素盖，海气似朱楼。\n吴趋自有乐，还似镜中游。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "4e3b98483c015050a86ca47ca8b30568",
        "title": "赋得慎罚",
        "author": "虞世南",
        "content": "帝图光往册，上德表鸿名。\n道冠二仪始，风高三代英。\n乐和知化洽，讼息表刑清。\n罚轻犹在念，勿喜尚留情。\n明慎全无枉，哀矜在好生。\n五疵过亦察，二辟理弥精。\n幪巾示廉耻，嘉石务详平。\n每削繁苛性，常深恻隐诚。\n政宽思济猛，疑罪必从轻。\n于张惩不滥，陈郭宪无倾。\n刑措谅斯在，欢然仰颂声。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "ce3a3e99a05d49089c529a393163236b",
        "title": "发营逢雨应诏",
        "author": "虞世南",
        "content": "豫游欣胜地，皇泽乃先天。\n油云阴御道，膏雨润公田。\n陇麦沾逾翠，山花湿更然。\n稼穑良所重，方复悦丰年。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "b07fd82f2cf15fb34a2ca006fa44e811",
        "title": "赋得临池竹应制",
        "author": "虞世南",
        "content": "葱翠梢云质，垂彩映清池。\n波泛含风影，流摇防露枝。\n龙鳞漾嶰谷，凤翅拂涟漪。\n欲识凌冬性，唯有岁寒知。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "c156cafd8223128e0d0eb7784c7282e7",
        "title": "侍宴应诏赋韵得前字",
        "author": "虞世南",
        "content": "芬芳禁林晚，容与桂舟前。\n横空一鸟度，照水百花然。\n绿野明斜日，青山澹晚烟。\n滥陪终宴赏，握管类窥天。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "4fa5e851eb5e28ea01fac182406cd258",
        "title": "侍宴归雁堂",
        "author": "虞世南",
        "content": "歌堂面渌水，舞馆接金塘。\n竹开霜后翠，梅动雪前香。\n凫归初命侣，雁起欲分行。\n刷羽同栖集，怀恩愧稻粱。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "00eb22af2079c1866b49fd9528e7d973",
        "title": "蝉",
        "author": "虞世南",
        "content": "垂緌饮清露，流响出疏桐。\n居高声自远，非是藉秋风。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "d0734d589eaab305904c9b373b8067db",
        "title": "秋雁",
        "author": "虞世南",
        "content": "日暮霜风急，羽翮转难任。\n为有传书意，联翩入上林。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "e59e5ce4ce945d8ebb1f0d4e8141908a",
        "title": "和銮舆顿戏下",
        "author": "虞世南",
        "content": "重轮依紫极，前耀奉丹霄。\n天经恋宸扆，帝命扈仙镳。\n乘星开鹤禁，带月下虹桥。\n银书含晓色，金辂转晨飙。\n雾澈轩营近，尘暗苑城遥。\n莲花分秀萼，竹箭下惊潮。\n抚己惭龙干，承恩集凤条。\n瑶山盛风乐，抽简荐徒谣。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "c8a4c83f7f6890c220d0ad0b587454b3",
        "title": "奉和至寿春应令",
        "author": "虞世南",
        "content": "瑶山盛风乐，南巡务逸游。\n如何事巡抚，民瘼谅斯求。\n文鹤扬轻盖，苍龙饰桂舟。\n泛沫萦沙屿，寒澌拥急流。\n路指八仙馆，途经百尺楼。\n眷言昔游践，回驾且淹留。\n后车喧凤吹，前旌映彩旒。\n龙骖驻六马，飞阁上三休。\n调谐金石奏，欢洽羽觞浮。\n天文徒可仰，何以厕琳球。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "1b0e1f8c1832e8850b1f20c95f2d9a1c",
        "title": "奉和幸江都应诏",
        "author": "虞世南",
        "content": "南国行周化，稽山秘夏图。\n百王岂殊轨，千载协前谟。\n肆觐遵时豫，顺动悦来苏。\n安流进玉轴，戒道翼金吾。\n龙旗焕辰象，凤吹溢川涂。\n封唐昔敷锡，分陕被荆吴。\n沐道咸知让，慕义久成都。\n冬律初飞管，阳鸟正衔芦。\n严飙肃林薄，暧景澹江湖。\n鸿私浃幽远，厚泽润凋枯。\n虞琴起歌咏，汉筑动巴歈。\n多幸沾行苇，无庸类散樗。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "a5d36fcd324345c011af81c88bf67825",
        "title": "奉和献岁宴宫臣",
        "author": "虞世南",
        "content": "履端初起节，长苑命高筵。\n肆夏喧金奏，重润响朱弦。\n春光催柳色，日彩泛槐烟。\n微臣同滥吹，谬得仰钧天。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "e05df6ad8f5a2866b6ba4b119a0e518a",
        "title": "奉和出颍至淮应令",
        "author": "虞世南",
        "content": "良晨喜利涉，解缆入淮浔。\n寒流泛鹢首，霜吹响哀吟。\n潜鳞波里跃，水鸟浪前沉。\n邗沟非复远，怅望悦宸襟。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    },
    {
        "uuid": "c22b432172ab946994b7e7d2ea626311",
        "title": "应诏嘲司花女",
        "author": "虞世南",
        "content": "学画鸦黄半未成，垂肩亸袖太憨生。\n缘憨却得君王惜，长把花枝傍辇行。",
        "dynasty": "唐",
        "collection_info": {
            "collection": "御定全唐诗",
            "volume": "卷三十六"
        }
    }
]