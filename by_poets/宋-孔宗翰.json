[
    {
        "uuid": "597c5de242d6f8b2fb00e3f44359f433",
        "title": "谒赣上东江祠祈雨有作",
        "author": "孔宗翰",
        "content": "东江祷雨真灵迹，香火未收檐溜滴。\n城中到此夜五更，渡口归时水三尺。\n高田溜满入低田，万耦齐耕破晓烟。\n但愿吾民得饱饭，年年岁岁是丰年。",
        "dynasty": "宋",
        "collection_info": null
    },
    {
        "uuid": "8bb6666caedb3067ed733d928000c99b",
        "title": "题壁",
        "author": "孔宗翰",
        "content": "屈指从来十七年，交亲零落一潸然。\n婵娟再见中秋月，依旧清辉照客眠。",
        "dynasty": "宋",
        "collection_info": null
    }
]