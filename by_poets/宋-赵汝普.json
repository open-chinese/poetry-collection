[
    {
        "uuid": "3185ac35ad1a377a2985d95adb805202",
        "title": "暮春晚酌",
        "author": "赵汝普",
        "content": "春去夏来雨雪花，飞入隔窗点绛纱。\n呼童掇取尊前酒，看景哦诗醉落霞。",
        "dynasty": "宋",
        "collection_info": null
    },
    {
        "uuid": "c80a692d447e6cc22b9d14f4a6b1b450",
        "title": "题舜帝庙",
        "author": "赵汝普",
        "content": "苍梧云断帝升遐，奇石江边自古夸。\n莫道熏絃无逸响，鸡鸣寸念亦重华。",
        "dynasty": "宋",
        "collection_info": null
    },
    {
        "uuid": "376567d9e228f48a659ca6114535df56",
        "title": "秋日谒清臣宗叔纪洞霄景二首  其一",
        "author": "赵汝普",
        "content": "欲挥尘事访名山，更羡吾宗吏事閒。\n龙穴藏身空世虑，源泉抚掌傲人寰。",
        "dynasty": "宋",
        "collection_info": null
    },
    {
        "uuid": "cae97f7f671cb3abcbc2508bb238f60e",
        "title": "秋日谒清臣宗叔纪洞霄景二首  其二",
        "author": "赵汝普",
        "content": "大涤山头一振衣，仙人曾向此幽栖。\n至今翠箬丹砂隠，夜半浮光古洞飞。",
        "dynasty": "宋",
        "collection_info": null
    },
    {
        "uuid": "5aa6ebd538a6a9be68617f26bb633fc5",
        "title": "探钓台",
        "author": "赵汝普",
        "content": "先生道足师天子，岂为刘郎作谏官。\n一线不期贪懦法，两台自受水云宽。\n忘机故把直鈎钓，适志何嫌高揭竿。\n千载尚留真蹟在，客星炯炯照相滩。",
        "dynasty": "宋",
        "collection_info": null
    }
]