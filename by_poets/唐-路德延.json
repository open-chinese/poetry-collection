[
    {
        "uuid": "77b5208753dc1babc02bec4cbb96d706",
        "title": "芭蕉",
        "author": "路德延",
        "content": "一种灵苗异，天然体性虚。\n叶如斜界纸，心似倒抽书。",
        "dynasty": "唐",
        "collection_info": null
    },
    {
        "uuid": "8f237c88323e17b4cc5dc4a5b99cbbec",
        "title": "感旧诗",
        "author": "路德延",
        "content": "初骑竹马咏芭蕉，尝忝名卿诵满朝。\n五字便容趋绛帐，一枝寻许折丹霄。\n岂知流落萍蓬远，不觉推迁岁月遥。\n国境未安身未立，至今颜巷守箪瓢。",
        "dynasty": "唐",
        "collection_info": null
    },
    {
        "uuid": "28d89d7e02993e5506a4e1d0350575fc",
        "title": "小儿诗",
        "author": "路德延",
        "content": "情态任天然，桃红两颊鲜。\n乍行人共看，初语客多怜。\n臂膊肥如瓠，肌肤软胜绵。\n长头纔覆额，分角渐垂肩。\n散诞无尘虑，逍遥占地仙。\n排衙朱阁上，喝道画堂前。\n合调歌杨柳，齐声踏采莲。\n走堤行细雨，奔巷趁轻烟。\n嫩竹乘为马，新蒲折作鞭。\n莺雏金旋繫，猫自綵丝牵。\n拥鹤归晴岛，驱鹅入暖泉。\n杨花争弄雪，榆叶共收钱。\n锡镜当胸挂，银珠对耳悬。\n头依苍鹘裹，袖学柘枝揎。\n酒殢丹砂暖，茶催小玉煎。\n频邀筹箸挣，时乞绣鍼穿。\n宝箧拏红豆，妆奁拾翠钿。\n戏袍披按褥，劣帽戴靴毡。\n展画趍三圣，开屏笑七贤。\n贮怀青杏小，垂额绿荷圆。\n惊滴霑罗泪，娇流汚锦涎。\n倦书饶娅姹，憎药巧迁延。\n弄帐鸾绡映，藏衾凤绮缠。\n指敲迎使鼓，筋拨赛神弦。\n帘拂鱼钩动，筝推雁柱偏。\n碁图添路画，笛管欠声镌。\n恼客初酣睡，惊僧半入禅。\n寻蛛穷屋瓦，探雀遍楼椽。\n抛果忙开口，藏钩乱出拳。\n夜分围榾柮，朝聚打秋韆。\n折竹装泥燕，添丝放纸鸢。\n互夸轮水碓，相教放风旋。\n旗小裁红绢，书幽截碧笺。\n远铺张鸽网，低控射蝇弦。\n詀语时时道，谣歌处处传。\n匿牕眉乍曲，遮路臂相连。\n鬬草当春径，争毬出晚田。\n柳傍慵独坐，花底困横眠。\n等鹊前篱畔，听蛩伏砌边。\n傍枝粘舞蝶，隈树捉鸣蝉。\n平岛夸趫上，层崖逞捷缘。\n嫩苔车迹小，深雪履痕全。\n竞指云生岫，齐呼月上天。\n蚁窠寻径斸，蜂穴遶阶填。\n樵唱迴深岭，牛歌下远川。\n垒柴为屋木，和土作盘筵。\n险砌高台石，危跳峻塔砖。\n忽升隣舍树，偷上后池船。\n项橐称师日，甘罗作相年。\n明时方任德，劝尔减狂颠。",
        "dynasty": "唐",
        "collection_info": null
    },
    {
        "uuid": "a869ef0074746c065238333550a51b00",
        "title": "句",
        "author": "路德延",
        "content": "不是上台知姓字，五花宾馆敢从容。",
        "dynasty": "唐",
        "collection_info": null
    },
    {
        "uuid": "79be3f1e7b949bac786f01f2d7f9b7b2",
        "title": "感旧诗",
        "author": "路德延",
        "content": "初骑竹马咏芭蕉，尝忝名卿诵满朝。\n五字便容趋绛帐，国境未安身未立，至今颜巷守箪瓢。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十九"
        }
    },
    {
        "uuid": "0e8435f06f2585d3715662bb6660faad",
        "title": "小儿诗",
        "author": "路德延",
        "content": "情态任天然，桃红两颊鲜。\n乍行人共看，初语客多怜。\n臂膊肥如瓠，肌肤软胜绵。\n长头才覆额，分角渐垂肩。\n散诞无尘虑，逍遥占地仙。\n排衙朱阁上，喝道画堂前。\n合调歌杨柳，齐声踏采莲。\n走堤行细雨，奔巷趁轻烟。\n嫩竹乘为马，新蒲折作鞭。\n莺雏金碹系，猫子彩丝牵。\n拥鹤归晴岛，驱鹅入暖泉。\n杨花争弄雪，榆叶共收钱。\n锡镜当胸挂，银珠对耳悬。\n头依苍鹘裹，袖学柘枝揎。\n酒殢丹砂暖，茶催小玉煎。\n频邀筹箸挣，时乞绣针穿。\n宝箧拏红豆，妆奁拾翠钿。\n戏袍披按褥，劣帽戴靴毡。\n展画趋三圣，开屏笑七贤。\n贮怀青杏小，垂额绿荷圆。\n惊滴沾罗泪，娇流污锦涎。\n倦书饶娅姹，憎药巧迁延。\n弄帐鸾绡映，藏衾凤绮缠。\n指敲迎使鼓，筋拨赛神弦。\n帘拂鱼钩动，筝推雁柱偏。\n棋图添路画，笛管欠声镌。\n恼客初酣睡，惊僧半入禅。\n寻蛛穷屋瓦，探雀遍楼椽。\n抛果忙开口，藏钩乱出拳。\n夜分围榾柮，聚朝打秋千。\n折竹装泥燕，添丝放纸鸢。\n互夸轮水碓，相教放风旋。\n旗小裁红绢，书幽截碧笺。\n远铺张鸽网，低控射蝇弦。\n詀语时时道，谣歌处处传。\n匿窗眉乍曲，遮路臂相连。\n斗草当春径，争球出晚田。\n柳傍慵独坐，花底困横眠。\n等鹊前篱畔，听蛩伏砌边。\n傍枝粘舞蝶，隈树捉鸣蝉。\n平岛夸趫上，层崖逞捷缘。\n嫩苔车迹小，深雪履痕全。\n竞指云生岫，齐呼月上天。\n蚁窠寻径劚，蜂穴绕阶填。\n樵唱回深岭，牛歌下远川。\n垒柴为屋木，和土作盘筵。\n险砌高台石，危跳峻塔砖。\n忽升邻舍树，偷上后池船。\n项橐称师日，甘罗作相年。\n明时方任德，劝尔减狂颠。",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十九"
        }
    },
    {
        "uuid": "dc61089706c4abebd7b4b2732624c394",
        "title": "句",
        "author": "路德延",
        "content": "不是上台知姓字，五花宾馆敢从容。\n（《上成汭》，",
        "dynasty": "唐",
        "collection_info": {
            "collection": "御定全唐诗",
            "volume": "卷七百一十九"
        }
    }
]