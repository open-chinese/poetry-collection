[
    {
        "uuid": "597f249871b6657dc9052aefb20d4b00",
        "title": "和洪容斋锁院作",
        "author": "叶黯",
        "content": "文章万言抵杯水，世上虚名徒尔耳。\n我常自笑一生痴，那更将痴笑羣子。\n大屋沈沈余百年，到今所阅知几士。\n看渠得失自偶然，其间悲喜从何起。\n君闻我言亦大笑，为说万事总如此。\n□□□□□□□，□□□□□□□。\n急须了却公家事，门外不知春有几。\n□□□□□□□，□□□□□□□。\n□□□□□□□，飞雨时闻打窗纸。\n他年万一復相从，未必从容今日似。",
        "dynasty": "宋",
        "collection_info": null
    },
    {
        "uuid": "898e006de32aeb50d89146781a417814",
        "title": "送容斋自福倅满归  其一",
        "author": "叶黯",
        "content": "一门伯仲知谁似，四海文章正数君。\n何事与予如旧识，由来于世两相闻。\n闲官各喜光阴剩，胜地空多物色分。\n忽復翩然从此去，便应变化上青云。",
        "dynasty": "宋",
        "collection_info": null
    },
    {
        "uuid": "3a21d52c7ee6d0c8ec07528586bb7876",
        "title": "送容斋自福倅满归  其二",
        "author": "叶黯",
        "content": "此地相从惊岁晚，登临况是客归时。\n却将襟抱向谁可，正尔艰难唯子知。\n情到中年工作恶，别于生世易为悲。\n梅花尽醉清江上，黯澹西风冻雨垂。",
        "dynasty": "宋",
        "collection_info": null
    }
]