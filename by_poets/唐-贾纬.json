[
    {
        "title": "与监修国史赵莹诗",
        "author": "贾纬",
        "content": "满（《吟窗杂录》作「清」）朝唯我相，秉柄无亲雠。\n三年司大董，最切是编修。\n史才不易得，勤勤处处求。\n愚从年始立，东[观]（望）思优游。\n昔时人未许，今来虚白头。\n春台与秋阁，往往兴归愁。\n信运北阙下，不繫如虚舟。\n绵蕝非所好，一日疑三秋。\n何当适所愿，便如适瀛洲。\n（见中华书局校点本《旧五代史》卷一三一《贾纬传》。\n《吟窗杂录》卷二十八录首四句。\n）。",
        "dynasty": "唐",
        "collection_info": null
    }
]