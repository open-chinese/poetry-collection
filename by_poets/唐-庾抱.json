[
    {
        "uuid": "25b2efc2c7d8a68ae1cd3963ded0a417",
        "title": "骢马",
        "author": "庾抱",
        "content": "枥上浮云骢，本出吴门中。\n发迹来东道，长鸣起北风。\n迴鞍拂桂白，赪汗类尘红。\n灭没徒留影，无因图汉宫。",
        "dynasty": "唐",
        "collection_info": null
    },
    {
        "uuid": "73d1e432c41d7741b23ee577a949dacb",
        "title": "别蔡参军",
        "author": "庾抱",
        "content": "人世多飘忽，沟水易西东。\n今日欢娱尽，何年风月同？悲生万里外，恨起一杯中。\n性灵如未失，南北有征鸿。",
        "dynasty": "唐",
        "collection_info": null
    },
    {
        "uuid": "5fdf25e2422cb6a0344cfd6a83eb279e",
        "title": "赋得胥台露",
        "author": "庾抱",
        "content": "胥台既落构，荆棘稍侵扉。\n栋拆连云影，梁摧照日晖。\n翔鹍逐不及，巢燕[反]无归。\n唯有团阶露，承晓共沾衣。",
        "dynasty": "唐",
        "collection_info": null
    },
    {
        "uuid": "6a4859e531fd1e9dd7ae65c32def6a1c",
        "title": "卧痾喜霁开扉望月简宫内知友",
        "author": "庾抱",
        "content": "秋雨移弦望，疲痾倦苦辛。\n忽对荆山璧，委照越吟人。\n高高侵地镜，皎皎彻天津。\n色丽班姬箧，光润洛川神。\n轮辉池上动，桂影隙中新。\n怀贤虽不见，忽似暂参辰。",
        "dynasty": "唐",
        "collection_info": null
    },
    {
        "uuid": "a5de424223a18c480e26f043c6cfe173",
        "title": "和乐记室忆江水",
        "author": "庾抱",
        "content": "遥想观涛处，犹意采莲歌。\n无因关塞叶，共下洞庭波。",
        "dynasty": "唐",
        "collection_info": null
    },
    {
        "uuid": "6cdee4987c7e96097decd341ea221ead",
        "title": "咏史得韩非",
        "author": "庾抱",
        "content": "说难徒有美，孤愤竟无申。\n定是名伤命，非关犯逆鳞。\n（见《十万卷楼丛书》本唐释皎然《诗式》卷三。\n）（按：此诗原有署「庾抱一」。\n同书卷五又收庾抱一《骏马》四句，为《全唐诗》卷三九庾抱《骢马》之后四句，知庾抱一当即庾抱。\n《骢马》全诗出《文苑英华》卷二○九。\n）。",
        "dynasty": "唐",
        "collection_info": null
    },
    {
        "uuid": "1c2fae3c122d50b0cba65803daa04ab0",
        "title": "骢马",
        "author": "庾抱",
        "content": "枥上浮云骢，本出吴门中。\n发迹来东道，长鸣起北风。\n回鞍拂桂白，赪汗类尘红。\n灭没徒留影，无因图汉宫。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    },
    {
        "uuid": "6f8dfc02bb597b4909155a942b6ec2e5",
        "title": "别蔡参军",
        "author": "庾抱",
        "content": "人世多飘忽，沟水易东西。\n今日欢娱尽，何年风月同。\n悲生万里外，恨起一杯中。\n性灵如未失，南北有征鸿。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    },
    {
        "uuid": "3d021203c5ba63cb6cb1711675507d82",
        "title": "赋得胥台露",
        "author": "庾抱",
        "content": "胥台既落构，荆棘稍侵扉。\n栋拆连云影，梁摧照日晖。\n翔鹍逐不及，巢燕反无归。\n唯有团阶露，承晓共沾衣。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    },
    {
        "uuid": "0d3987a8eccd6461ce37d4875e5e89a2",
        "title": "卧痾喜霁，开扉望月，简宫内知友",
        "author": "庾抱",
        "content": "秋雨移弦望，疲痾倦苦辛。\n忽对荆山璧，委照越吟人。\n高高侵地镜，皎皎彻天津。\n色丽班姬箧，光润洛川神。\n轮辉池上动，桂影隙中新。\n怀贤虽不见，忽似暂参辰。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    }
]