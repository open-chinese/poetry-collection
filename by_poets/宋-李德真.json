[
    {
        "uuid": "40eb0f3f1ec05be46066eee422157d5a",
        "title": "客崇安寄萧小山",
        "author": "李德真",
        "content": "宦清只有着书忙，六舘归时客满堂。\n芍药待吟班已峻，梅花曾赋笔犹香。\n夜瞻北斗星河近，晴倚冬梅岭树长。\n别日未深情不浅，雪风吹老孟襄阳。",
        "dynasty": "宋",
        "collection_info": null
    },
    {
        "uuid": "aa995b49c866bf0385dc75ad11332ab5",
        "title": "寄南岳故人",
        "author": "李德真",
        "content": "只自章江别，吴枫又几霜。\n天遥人在岳，月冷梦浮湘。\n红树猿孤啸，黄云雁一行。\n楼高添远恨，不敢望斜阳。",
        "dynasty": "宋",
        "collection_info": null
    },
    {
        "uuid": "945bdab8be1f571615a98c71a74c1c12",
        "title": "武林春游即事",
        "author": "李德真",
        "content": "风光如此莫伤春，云树烟花一色新。\n杜宇不啼真解事，帝乡谁是肯归人。",
        "dynasty": "宋",
        "collection_info": null
    }
]