[
    {
        "uuid": "2c148e8956b22f8ee02f244477a4d1df",
        "title": "妾换马",
        "author": "卢殷",
        "content": "伴凤楼中妾，如龙枥上宛。\n同年辞旧宠，异地受新恩。\n香阁更衣处，尘蒙喷草痕。\n连嘶将忍泪，俱恋主人门。",
        "dynasty": "唐",
        "collection_info": null
    },
    {
        "uuid": "b59e1115193029cecd4572c7b4946654",
        "title": "七夕",
        "author": "卢殷",
        "content": "河耿月凉时，牵牛织女期。\n欢娱方在此，漏刻竟由谁。\n定不嫌秋驶，唯当乞夜迟。\n全胜客子媍，十载泣生离。",
        "dynasty": "唐",
        "collection_info": null
    },
    {
        "uuid": "f8ab93ff0d659dc084c52a23a8fead04",
        "title": "月夜",
        "author": "卢殷",
        "content": "露下凉生簟，无人月满庭。\n难闻逆河浪，徒望白榆星。\n树遶孤栖鹊，窗飞就暗萤。\n移时宿兰影，思共习芳馨。",
        "dynasty": "唐",
        "collection_info": null
    },
    {
        "uuid": "e5c8c6a0d9f45a52a0bc7fe9949d385b",
        "title": "仲夏寄江南",
        "author": "卢殷",
        "content": "五月行将近，三年客未迴。\n梦成千里去，酒醒百忧来。\n晚暮时看槿，悲酸不食梅。\n空将白团扇，从寄復裴回。",
        "dynasty": "唐",
        "collection_info": null
    },
    {
        "uuid": "8c8432524c8c1712f67c5d6dc2d40098",
        "title": "欲销云",
        "author": "卢殷",
        "content": "欲隐从龙质，仍余触石文。\n霏微依碧落，髣髴悞非云。\n度月光无隔，倾河影不分。\n如逢作霖处，当为起氤氲。",
        "dynasty": "唐",
        "collection_info": null
    },
    {
        "uuid": "c07b9165b3a4367d1fcb09d6ae76535e",
        "title": "遇边使",
        "author": "卢殷",
        "content": "累年无的信，每夜梦边城。\n袖掩千行泪，书封一尺情。",
        "dynasty": "唐",
        "collection_info": null
    },
    {
        "uuid": "9688e2492a5e5ee3fc99763a9829b4e4",
        "title": "移住别居",
        "author": "卢殷",
        "content": "自到西川住，唯君别有情。\n常逢对门远，又隔一重城。",
        "dynasty": "唐",
        "collection_info": null
    },
    {
        "uuid": "0b057e5d2cc546a611110a2f272be91a",
        "title": "堋口逢友人",
        "author": "卢殷",
        "content": "艰难别离久，中外往还深。\n已改当时法，空余旧日心。",
        "dynasty": "唐",
        "collection_info": null
    },
    {
        "uuid": "83288a456d492c5acaec0570b80002a2",
        "title": "雨霁登北岸寄友人",
        "author": "卢殷",
        "content": "稻黄扑扑黍油油，野树连山涧自流。\n忆得年时冯翊部，谢郎相引上楼头。",
        "dynasty": "唐",
        "collection_info": null
    },
    {
        "uuid": "e84cb38c339c41e6773862c525b38ffc",
        "title": "长安亲故",
        "author": "卢殷",
        "content": "楚兰不佩佩吴钩，带酒城头别旧游。\n年事已多筋力在，试将弓箭到幷州。",
        "dynasty": "唐",
        "collection_info": null
    },
    {
        "uuid": "981a41c7473002d922242f8f4fb05b05",
        "title": "悲秋",
        "author": "卢殷",
        "content": "秋空雁度青天远，疎树蝉嘶白露寒。\n阶下败兰犹有气，手中团扇渐无端。",
        "dynasty": "唐",
        "collection_info": null
    },
    {
        "uuid": "b2cb4ca1296cd5f81630a7e69c82c638",
        "title": "晚蝉",
        "author": "卢殷",
        "content": "深藏高柳背斜晖，能轸孤愁减昔围。\n犹畏旅人头不白，再三移树带声飞。",
        "dynasty": "唐",
        "collection_info": null
    },
    {
        "uuid": "c26e87ed9af4623f2fe4f5c44469b653",
        "title": "维扬郡西亭赠友人",
        "author": "卢殷",
        "content": "萍飒风池香满船，杨花漠漠暮春天。\n玉人此日心中事，何似乘羊入市年。",
        "dynasty": "唐",
        "collection_info": null
    },
    {
        "uuid": "3303433b6c6c72480040b08e72c6e880",
        "title": "金灯",
        "author": "卢殷",
        "content": "疎茎秋拥翠，幽艳夕添红。\n有月长灯在，无烟烬火同。\n香浓初受露，势庳不知风。\n应笑金台上，先随晓漏终。\n（见令狐楚《御览诗》）（按：《全唐诗》卷五六三误收于卢溵下，今移正。\n）。",
        "dynasty": "唐",
        "collection_info": null
    },
    {
        "uuid": "77c8647da916f0b127e2f529c3a7bf2e",
        "title": "七夕",
        "author": "卢殷",
        "content": "河耿月凉时，牵牛织女期。\n欢娱方在此，漏刻竟由谁。\n定不嫌秋驶，唯当乞夜迟。\n全胜客子妇，十载泣生离。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十"
        }
    },
    {
        "uuid": "1da051ebe1b2e497ccd78c8edf5d0e2c",
        "title": "月夜",
        "author": "卢殷",
        "content": "露下凉生簟，无人月满庭。\n难闻逆河浪，徒望白榆星。\n树绕孤栖鹊，窗飞就暗萤。\n移时宿兰影，思共习芳馨。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十"
        }
    },
    {
        "uuid": "f44d61c6246e49bf19415acfcafda645",
        "title": "仲夏寄江南",
        "author": "卢殷",
        "content": "五月行将近，三年客未回。\n梦成千里去，酒醒百忧来。\n晚暮时看槿，悲酸不食梅。\n空将白团扇，从寄复裴回。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十"
        }
    },
    {
        "uuid": "97f126a367e2026fb3d4c498bff13530",
        "title": "欲销云",
        "author": "卢殷",
        "content": "欲隐从龙质，仍余触石文。\n霏微依碧落，仿佛误非云。\n度月光无隔，倾河影不分。\n如逢作霖处，当为起氤氲。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十"
        }
    },
    {
        "uuid": "7094a1dfa07bb4084e05b6c03704ab01",
        "title": "长安亲故",
        "author": "卢殷",
        "content": "楚兰不佩佩吴钩，带酒城头别旧游。\n年事已多筋力在，试将弓箭到并州。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十"
        }
    },
    {
        "uuid": "bb60066291990ea96b04e3353f091503",
        "title": "悲秋",
        "author": "卢殷",
        "content": "秋空雁度青天远，疏树蝉嘶白露寒。\n阶下败兰犹有气，手中团扇渐无端。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十"
        }
    }
]