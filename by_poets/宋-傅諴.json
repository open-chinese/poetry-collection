[
    {
        "uuid": "66590604cb46911f2815bb59e8bea446",
        "title": "使金",
        "author": "傅諴",
        "content": "霜明玉节映寒流，马渡芦沟向上头。\n万里河山观古塞，百年荆棘嘆神州。\n要临瀚海铭燕石，莫上新亭作楚囚。\n多少遗民思旧俗，可怜金帛岁包羞。",
        "dynasty": "宋",
        "collection_info": null
    },
    {
        "uuid": "ae85a559239768a4446c93baf53084c8",
        "title": "东京道上口占",
        "author": "傅諴",
        "content": "宫阙岧峣俯碧空，九门未晓月朦胧。\n马嘶南陌东风远，回首神京一梦中。",
        "dynasty": "宋",
        "collection_info": null
    }
]