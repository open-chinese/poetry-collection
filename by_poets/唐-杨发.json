[
    {
        "title": "南溪书院",
        "author": "杨发",
        "content": "茅屋住来久，山深不置门。\n草生垂井口，花发接篱根。\n入院将雏鸟，攀萝抱子猨。\n曾逢异人说，风景似桃源。",
        "dynasty": "唐",
        "collection_info": null
    },
    {
        "title": "春园醉醒闲卧小斋",
        "author": "杨发",
        "content": "酣醉送余春，醒来恨更频。\n花残蜂蠹物，叶暗鸟欺人。\n帘闭高眠贵，斋空浩气新。\n从今北牕蝶，长是梦中身。",
        "dynasty": "唐",
        "collection_info": null
    },
    {
        "title": "小园秋兴",
        "author": "杨发",
        "content": "谁言帝城裏，独作野人居。\n石磴晴看迭，山苗晚自锄。\n相惭五秉粟，尚癖一车书。\n昔日扬雄宅，还无乡相舆。",
        "dynasty": "唐",
        "collection_info": null
    },
    {
        "title": "与诸公池上待月",
        "author": "杨发",
        "content": "树密云萦岸，池遥水际空。\n芰开方吐镜，苹动欲含风。\n渐映沙汀白，微分渚叶红。\n金波宜共赏，仙棹一宵同。",
        "dynasty": "唐",
        "collection_info": null
    },
    {
        "title": "檐雀",
        "author": "杨发",
        "content": "弱羽怯孤飞，投檐幸所依。\n衔环唯报德，贺厦本知归。\n红觜休争顾，丹心自识机。\n从来攀凤足，生死恋光辉。",
        "dynasty": "唐",
        "collection_info": null
    },
    {
        "title": "残花",
        "author": "杨发",
        "content": "已笑良时晚，仍悲别酒催。\n暖芳随日薄，残片逐风迴。\n黛敛愁歌扇，妆残泣镜台。\n繁阴莫矜衒，终是共尘埃。",
        "dynasty": "唐",
        "collection_info": null
    },
    {
        "title": "山泉",
        "author": "杨发",
        "content": "半空飞下水，势去响如雷。\n静彻啼猨寺，高陵坐客台。\n耳同经劒阁，身若到天台。\n溅树吹成冻，邻祠触作灰。\n深中试榔栗，浅处落莓苔。\n半夜重城闭，潺湲枕底来。",
        "dynasty": "唐",
        "collection_info": null
    },
    {
        "title": "秋晚日少陵原游山泉之什",
        "author": "杨发",
        "content": "喧浊侵肌性未沈，每来云外恣幽寻。\n尘衣更喜秋泉洁，倦迹方依竹洞深。\n暂过偶然应繫分，有期终去但劳心。\n唯怜一夜空山月，似许他年伴独吟。",
        "dynasty": "唐",
        "collection_info": null
    },
    {
        "title": "秋晴独立南亭",
        "author": "杨发",
        "content": "昼对南风独闭关，暗期幽鸟去仍还。\n如今有待终身贵，未若忘机尽日闲。\n心似蒙庄游物外，官惭许掾在人间。\n开襟自向清风笑，无限秋光为解颜。",
        "dynasty": "唐",
        "collection_info": null
    },
    {
        "title": "宿黄花馆",
        "author": "杨发",
        "content": "孤馆萧条槐叶稀，暮蝉声隔水声微。\n年年为客路无尽，日日送人身未归。\n何处迷鸿离浦月，谁家愁妇捣霜衣。\n夜深不卧帘犹捲，数点残萤入户飞。",
        "dynasty": "唐",
        "collection_info": null
    },
    {
        "title": "南野逢田客",
        "author": "杨发",
        "content": "桑柘悠悠水蘸堤，晚风晴景不妨犂。\n高机犹织卧蚕子，下坂未饥逢饲妻。\n杏色满林羊酪熟，麦凉浮壠雉媒低。\n生时自乐死由命，万事在天管不迷。",
        "dynasty": "唐",
        "collection_info": null
    },
    {
        "title": "东斋夜宴酬绍之起居见赠",
        "author": "杨发",
        "content": "龙门八上不知津，唯有君心困益亲。\n白社追游名自远，青袍相映道逾新。\n十年江海鱼缄尽，一夜笙歌凤吹频。\n渐老旧交情更重，莫将美酒负良辰。",
        "dynasty": "唐",
        "collection_info": null
    },
    {
        "title": "翫残花",
        "author": "杨发",
        "content": "十日浓芳一岁程，东风初急眼偏明。\n低枝似泥幽人醉，莫道无情似有情。",
        "dynasty": "唐",
        "collection_info": null
    },
    {
        "title": "和李卫公漳浦驿留题",
        "author": "杨发",
        "content": "南尽封邮见好山，苍苍桂岭类商颜，谁怜后夜思乡处，白草黄茅旧汉关。\n（《舆地纪胜》一三一《漳州》。\n又《康熙漳浦县志》十九《杂志·古蹟》）。",
        "dynasty": "唐",
        "collection_info": null
    },
    {
        "title": "南溪书院",
        "author": "杨发",
        "content": "茅屋住来久，山深不置门。草生垂井口，花发接篱根。\n入院将雏鸟，攀萝抱子猿。曾逢异人说，风景似桃源。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    },
    {
        "title": "春园醉醒闲卧小斋",
        "author": "杨发",
        "content": "酣醉送余春，醒来恨更频。花残蜂蠹物，叶暗鸟欺人。\n帘闭高眠贵，斋空浩气新。从今北窗蝶，长是梦中身。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    },
    {
        "title": "小园秋兴",
        "author": "杨发",
        "content": "谁言帝城裏，独作野人居。石磴晴看迭，山苗晚自锄。\n相惭五秉粟，尚癖一车书。昔日扬雄宅，还无卿相舆。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    },
    {
        "title": "与诸公池上待月",
        "author": "杨发",
        "content": "树密云萦岸，池遥水际空。芰开方吐镜，苹动欲含风。\n渐映沙汀白，微分渚叶红。金波宜共赏，仙棹一宵同。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    },
    {
        "title": "檐雀",
        "author": "杨发",
        "content": "弱羽怯孤飞，投檐幸所依。衔环唯报德，贺厦本知归。\n红觜休争顾，丹心自识机。从来攀凤足，生死恋光辉。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    },
    {
        "title": "残花",
        "author": "杨发",
        "content": "已笑良时晚，仍悲别酒催。暖芳随日薄，残片逐风回。\n黛敛愁歌扇，妆残泣镜台。繁阴莫矜衒，终是共尘埃。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    },
    {
        "title": "山泉",
        "author": "杨发",
        "content": "半空飞下水，势去响如雷。静彻啼猿寺，高陵坐客台。\n耳同经剑阁，身若到天台。溅树吹成冻，邻祠触作灰。\n深中试榔栗，浅处落莓苔。半夜重城闭，潺湲枕底来。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    },
    {
        "title": "秋晚日少陵原游山泉之什",
        "author": "杨发",
        "content": "喧浊侵肌性未沈，每来云外恣幽寻。尘衣更喜秋泉洁，\n唯怜一夜空山月，似许他年伴独吟。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    },
    {
        "title": "秋晴独立南亭",
        "author": "杨发",
        "content": "昼对南风独闭关，暗期幽鸟去仍还。如今有待终身贵，\n开襟自向清风笑，无限秋光为解颜。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    },
    {
        "title": "宿黄花馆",
        "author": "杨发",
        "content": "孤馆萧条槐叶稀，暮蝉声隔水声微。年年为客路无尽，\n夜深不卧帘犹卷，数点残萤入户飞。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    },
    {
        "title": "南野逢田客",
        "author": "杨发",
        "content": "桑柘悠悠水蘸堤，晚风晴景不妨犁。高机犹织卧蚕子，\n生时自乐死由命，万事在天管不迷。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    },
    {
        "title": "东斋夜宴酬绍之起居见赠",
        "author": "杨发",
        "content": "龙门八上不知津，唯有君心困益亲。白社追游名自远，\n渐老旧交情更重，莫将美酒负良辰。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    },
    {
        "title": "玩残花",
        "author": "杨发",
        "content": "十日浓芳一岁程，东风初急眼偏明。\n低枝似泥幽人醉，莫道无情似有情。",
        "dynasty": "唐",
        "collection_info": {
            "collection": "御定全唐诗",
            "volume": "卷五百一十七"
        }
    }
]