[
    {
        "uuid": "1e8e99a261b777a7b7072689c7ef5831",
        "title": "闲居有感",
        "author": "李宗易",
        "content": "进退荷君恩，孤怀岂易论。\n以闲销日月，何力报干坤。\n架上书千卷，花前酒一尊。\n相持两成癖，此外尽忘言。",
        "dynasty": "宋",
        "collection_info": null
    },
    {
        "uuid": "d3bf11004894fc7e28ff1e41c5e107b8",
        "title": "静居",
        "author": "李宗易",
        "content": "大都心足身还足，祇恐身闲心未闲。\n但得心闲随处乐，不须朝市雨云山。",
        "dynasty": "宋",
        "collection_info": null
    },
    {
        "uuid": "c8b097832685fcb1648fd8f61734c21e",
        "title": "重建羊太傅祠和王原叔句",
        "author": "李宗易",
        "content": "叔子祠荒岁已深，异时贤守重登临。\n岘山岑寂瞻风概，汉水灵长想德音。\n奉诏始闻新缔茸，有知那復嘆湮沈。\n又刊翠琰留南夏，先后功名照古今。",
        "dynasty": "宋",
        "collection_info": null
    }
]