[
    {
        "uuid": "2cd6e56d865145d1e8dd510077f451e8",
        "title": "闲居有感",
        "author": "李宗易",
        "content": "进退荷君恩，孤怀岂易论。\n以闲销日月，何力报干坤。\n架上书千卷，花前酒一尊。\n相持两成癖，此外尽忘言。",
        "dynasty": "宋",
        "collection_info": null
    },
    {
        "uuid": "dd79e876001879b69c523ceaf0370b9c",
        "title": "静居",
        "author": "李宗易",
        "content": "大都心足身还足，祇恐身闲心未闲。\n但得心闲随处乐，不须朝市雨云山。",
        "dynasty": "宋",
        "collection_info": null
    },
    {
        "uuid": "afe8fdbb7ea2d9cafd8c06b363625f0b",
        "title": "重建羊太傅祠和王原叔句",
        "author": "李宗易",
        "content": "叔子祠荒岁已深，异时贤守重登临。\n岘山岑寂瞻风概，汉水灵长想德音。\n奉诏始闻新缔茸，有知那復嘆湮沈。\n又刊翠琰留南夏，先后功名照古今。",
        "dynasty": "宋",
        "collection_info": null
    }
]