[
    {
        "uuid": "ef7ddeb061bde250650da558f46807c2",
        "title": "野狐",
        "author": "释心道",
        "content": "石崇富贵籛铿寿，潘岳容仪子建才。\n但愿东风齐着力，一时吹入我门来。",
        "dynasty": "宋",
        "collection_info": null
    },
    {
        "uuid": "9be7b5924fa77dbcaf02f731dcc6a5a3",
        "title": "勘婆",
        "author": "释心道",
        "content": "三月春光上国游，祥云瑞气锁龙楼。\n亲从宣德门前过，更问行人觅汴州。",
        "dynasty": "宋",
        "collection_info": null
    },
    {
        "uuid": "b8029f0438d4803018c7fc5dbbbee1ca",
        "title": "狗子无佛性",
        "author": "释心道",
        "content": "狗子佛性无，老蚌吐明珠。\n西川鸣杜宇，江南啼鹧鸪。",
        "dynasty": "宋",
        "collection_info": null
    },
    {
        "uuid": "16acf9ae0bb3285941684a95fdce2c64",
        "title": "烧木佛",
        "author": "释心道",
        "content": "彭祖八百乞延寿，秦皇登位更求仙。\n昨向天津桥上过，石崇犹自送穷船。",
        "dynasty": "宋",
        "collection_info": null
    },
    {
        "uuid": "fdc0f5aae42a2902153fa67b57453e8e",
        "title": "呈佛鑑禅师偈",
        "author": "释心道",
        "content": "赵州有箇柏树话，禅客相传徧天下。\n多是摘叶与寻枝，不能直向根源会。\n觉公说道无此语，正是恶言当面駡。\n禅人若具通方眼，好向此中辨真假。",
        "dynasty": "宋",
        "collection_info": null
    },
    {
        "uuid": "80012fb0a72edecb4c1c356b7fe4bb50",
        "title": "偈",
        "author": "释心道",
        "content": "师子嚬呻，象王哮吼。\n云门北斗裏藏身，白云因何唤作手。\n三世诸佛不能知，狸奴白牯却知有。\n雨打梨花蛱蝶飞，风吹柳絮毛毬走。",
        "dynasty": "宋",
        "collection_info": null
    },
    {
        "uuid": "5f90e0fbb7ce42ef06c7da2157d57f4e",
        "title": "宣和改元改僧为德士作偈",
        "author": "释心道",
        "content": "祖意西来事，今朝特地新。\n昔为比丘相，今作老君形。\n鹤氅披银褐，头包蕉叶巾。\n林泉无事客，两度受君恩。",
        "dynasty": "宋",
        "collection_info": null
    },
    {
        "uuid": "d72cce38a31ee431893c46c3513503d1",
        "title": "宣和二年復僧作偈",
        "author": "释心道",
        "content": "不挂田衣着羽衣，老君形相颇相宜。\n一年半内闲思想，大底兴衰各有时。",
        "dynasty": "宋",
        "collection_info": null
    },
    {
        "uuid": "69b3fccaec42d978f908b6d0cc7650c4",
        "title": "举临济人灭嘱三圣因缘作偈",
        "author": "释心道",
        "content": "正法眼藏瞎馿灭，临济何曾有是说。\n今古时人皆妄传，不信但看后三月。",
        "dynasty": "宋",
        "collection_info": null
    },
    {
        "uuid": "f8a310dd491d8b99e8a8264a1f1431f3",
        "title": "偈",
        "author": "释心道",
        "content": "契丹打破波斯寨，夺得宝珠村裏卖。\n十字街头穷乞儿，腰间挂箇风流袋。",
        "dynasty": "宋",
        "collection_info": null
    }
]