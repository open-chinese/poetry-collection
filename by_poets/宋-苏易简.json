[
    {
        "uuid": "ddc3d87bcff4fe78a4e0e670c9ddb319",
        "title": "越江吟 神仙神仙瑶池宴",
        "author": "苏易简",
        "content": "神仙神仙瑶池宴。\n片片。\n碧桃零落春风晚。\n翠云开处，隐隐金舆挽。\n玉麟背冷清风远。",
        "dynasty": "宋",
        "collection_info": null
    },
    {
        "uuid": "60f76f5ba6dc4ffd694b2a813be0cd5e",
        "title": "赠翰林学士宋公白",
        "author": "苏易简",
        "content": "天子昔取士，先俾分媸妍。\n济济俊兼秀，师师麟与鸾。\n小子最承知，同辈寻改观。\n甲第叨荐名，高飞便凌烟。\n遂使拜扆坐，果得超神仙。\n迄今才七岁，相接乘华轩。",
        "dynasty": "宋",
        "collection_info": null
    },
    {
        "uuid": "dd99ae8deaa08b6a9ceda8b148c5d300",
        "title": "禁林讌会之什",
        "author": "苏易简",
        "content": "雨晴禁署绝纤尘，讌会名贤四海闻。\n供职尽居清显地，崇儒同感圣明君。\n翩然飞白璇题字，焕若丹青翠琰文。\n梓泽笙歌诚外物，兰亭诗酒不同羣。\n少年已作瀛洲老，他日终栖太华云。\n莫怪坐间全不饮，心中和气自醺醺。",
        "dynasty": "宋",
        "collection_info": null
    },
    {
        "uuid": "09e87972f7420addc0f0968abc446caa",
        "title": "题临兰亭序",
        "author": "苏易简",
        "content": "有若似夫子，尚兴阙里门。\n虎贲状蔡邕，犹旁文举樽。\n昭陵自一闭，真蹟不復存。\n予今获此本，亦可比玙璠。",
        "dynasty": "宋",
        "collection_info": null
    },
    {
        "uuid": "a1574d01f4b357b46c810bed54ccc67b",
        "title": "特吟诗二首送英公大师  其一",
        "author": "苏易简",
        "content": "乘舟南去唯寻酒，上马西行只咏诗。\n醒醉去留皆遂意，如斯方信是男儿。",
        "dynasty": "宋",
        "collection_info": null
    },
    {
        "uuid": "f73c13791243cb14382dac37a032cbf0",
        "title": "特吟诗二首送英公大师  其二",
        "author": "苏易简",
        "content": "祝融峰上曾传纳，太一山前旧结庐。\n两地逍遥已三纪，争教肯在帝城居。",
        "dynasty": "宋",
        "collection_info": null
    },
    {
        "uuid": "b9a7377b559ecfa99cf211539ea6fdc3",
        "title": "句  其一",
        "author": "苏易简",
        "content": "玉堂臣老非仙骨，犹在丹台望泰阶。",
        "dynasty": "宋",
        "collection_info": null
    },
    {
        "uuid": "b127b5ed6db182d1ec02a4deb5f6a012",
        "title": "句  其二",
        "author": "苏易简",
        "content": "天赋九华名状别，岧峣胜槩压诸方。",
        "dynasty": "宋",
        "collection_info": null
    },
    {
        "uuid": "0a9e83313b5b63f135a28fd8c4c7f113",
        "title": "句  其三",
        "author": "苏易简",
        "content": "虾鬚半卷天香散。",
        "dynasty": "宋",
        "collection_info": null
    },
    {
        "uuid": "5115e4daf45389b45aa87532a6a88ee5",
        "title": "句  其四",
        "author": "苏易简",
        "content": "憔悴贰卿三十六，与师气味不争多。",
        "dynasty": "宋",
        "collection_info": null
    },
    {
        "uuid": "315e756933af6ab86cfd63236b3e4efa",
        "title": "句  其五",
        "author": "苏易简",
        "content": "忠孝一生心。",
        "dynasty": "宋",
        "collection_info": null
    },
    {
        "uuid": "f165ca3759a7cee224e21f2675922626",
        "title": "存目  其一",
        "author": "苏易简",
        "content": "诗题：怀安官舍病起九日作首句：篱菊今年拆最繁。",
        "dynasty": "宋",
        "collection_info": null
    },
    {
        "uuid": "021367786443144e0818d114e048b052",
        "title": "存目  其二",
        "author": "苏易简",
        "content": "诗题：十日菊首句：寂寞东篱下。",
        "dynasty": "宋",
        "collection_info": null
    },
    {
        "uuid": "618ccdd7602fb9988afe2b33ac864d6c",
        "title": "存目  其三",
        "author": "苏易简",
        "content": "诗题：重阳述怀首句：屋头寒雀作饥声。",
        "dynasty": "宋",
        "collection_info": null
    }
]