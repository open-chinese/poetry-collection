[
    {
        "uuid": "8a49b7508ef3c8a4c8698c1be8e2c65a",
        "title": "寄丹丘林咏道",
        "author": "桑世昌",
        "content": "小别俄惊岁屡周，尺书每每寄江头。\n逢时共叹君肥遯，投老谁怜我倦游。\n书足三冬应润屋，诗成千首必经侯。\n一尊纵负东湖约，尚及黄花碧树秋。",
        "dynasty": "宋",
        "collection_info": null
    },
    {
        "uuid": "4697f4be08ae784137cadc683f062eb7",
        "title": "夜对巾山塔灯呈史君李孟达寺簿",
        "author": "桑世昌",
        "content": "光明台畔旧曾逢，何自飞来碧海东。\n未问眼根齐等级，要先心地证圆通。\n八还究竟千光合，四面回旋一视同。\n坐想玉霄风月夕，超然清对一诗翁。",
        "dynasty": "宋",
        "collection_info": null
    },
    {
        "uuid": "18fe9e8d8f6ca729f082008bd8855d6e",
        "title": "句",
        "author": "桑世昌",
        "content": "翠添邻堑竹，红照屋山花。",
        "dynasty": "宋",
        "collection_info": null
    }
]