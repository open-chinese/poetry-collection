[
    {
        "uuid": "6cf7193f0901febe29e659455f02cdf2",
        "title": "凌波辞赋水仙花",
        "author": "彭九万",
        "content": "岁芳兮婉冉悲，江空兮兰枻归。\n人婵媛兮胡来迟，憺风魂兮佩谁思。\n素衣兮俨黄裏，玉襦兮蒙翠被。\n明波渟渟兮渺愁予，含香怀春兮中心苦。\n昔遗褋兮今契阔，伫佳期兮窅修绝。\n幻尘缘兮謇中忧，时既晏兮不可留。\n泛云軿兮水裔，糺予瑟兮难理。\n人奚归兮路苍茫，湘有皋兮春绿起。",
        "dynasty": "宋",
        "collection_info": null
    },
    {
        "uuid": "330e9100eed1e69dc17decea61f62133",
        "title": "界牌铺",
        "author": "彭九万",
        "content": "地僻人家早掩关，行人忙逐暮鸦还。\n急风花落隔墙树，暗雨鸟啼何处山。",
        "dynasty": "宋",
        "collection_info": null
    }
]