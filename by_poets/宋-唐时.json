[
    {
        "uuid": "08a869d724e2c28df423990f4e5728f2",
        "title": "思政堂",
        "author": "唐时",
        "content": "邵阳府第之西，湖山之东，耽耽大厦磨苍穹。\n贤哉郑侯为栋隆，朝夕思政于其中。\n取君子之九思以谨行，取季子三思以尽忠。\n及思治道贵清静，又效曹参舍盖公。\n之子于归筑百堵，已见丰年咏华黍。\n周公待旦復何为，赞赞宣王之復古。",
        "dynasty": "宋",
        "collection_info": null
    }
]