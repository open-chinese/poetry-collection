[
    {
        "uuid": "b840e3951c2e87bca75f170368d357e7",
        "title": "玄元皇帝应见贺圣祚无疆",
        "author": "赵铎",
        "content": "圣主今司契，神功格上玄。\n岂唯求[傅]野，更有叶钧天。\n审梦西山下，焚香北阙前。\n道光尊圣日，福应集灵年。\n咫尺真容近，巍峩大象悬。\n觞从百寮献，形为万方传。\n声教唯皇矣，英威固邈然。\n惭无美周颂，徒上祝尧篇。",
        "dynasty": "唐",
        "collection_info": null
    },
    {
        "uuid": "85f2713860c107a288b23231886c6278",
        "title": "玄元皇帝应见贺圣祚无疆",
        "author": "赵铎",
        "content": "圣主今司契，神功格上玄。\n岂唯求傅野，更有叶钧天。\n审梦西山下，焚香北阙前。\n道光尊圣日，福应集灵年。\n咫尺真容近，巍峨大象悬。\n觞从百寮献，形为万方传。\n声教唯皇矣，英威固邈然。\n惭无美周颂，徒上祝尧篇。",
        "dynasty": "唐",
        "collection_info": {
            "collection": "御定全唐诗",
            "volume": "卷七百八十一"
        }
    }
]