[
    {
        "uuid": "0ff9ecd7699ca8a1d507e50f335d373d",
        "title": "题英州金山寺壁  其一",
        "author": "俞似",
        "content": "莫遣鞴鹰饱一呼，将军谁志灭匈奴。\n年来万事灰人意，只有看山眼不枯。",
        "dynasty": "宋",
        "collection_info": null
    },
    {
        "uuid": "c218f58e9a90f75a7518a075014f32bd",
        "title": "题英州金山寺壁  其二",
        "author": "俞似",
        "content": "转食胶胶扰扰间，林泉高步未容攀。\n兴来尚有平生履，管领东南到处山。",
        "dynasty": "宋",
        "collection_info": null
    }
]