[
    {
        "uuid": "8f261218b5708f9f07ff7affdf8c00d8",
        "title": "明冰篇",
        "author": "富嘉谟",
        "content": "北陆苍茫河海凝，南山阑干昼夜冰。\n素彩峨峨明月升，深山穷谷不自见。\n安知采斵备嘉荐，阴房涸冱掩寒扇。\n阳春二月朝始暾，春光潭沱度千门。\n明冰时出御至尊，彤庭赫赫九仪备。\n腰玉煌煌千官事，明冰毕赋周在位。\n忆昨沙漠寒风涨，昆崙长河冰始壮。\n漫汗崚嶒积亭障，噰噰鸣雁江上来。\n禁苑池台冰復开，摇青涵绿映楼台。\n豳歌七月王风始，凿冰藏用昭物轨，四时不忒千万祀。",
        "dynasty": "唐",
        "collection_info": null
    },
    {
        "uuid": "7eeecff3fd86aa68e2a37f144d551d4d",
        "title": "丽色赋附歌",
        "author": "富嘉谟",
        "content": "涉绿水兮采红莲，水漫漫兮花田田。\n舟容与兮白日暮，桂水浮兮不可度。\n（见《文苑英华》卷九六）。",
        "dynasty": "唐",
        "collection_info": null
    },
    {
        "uuid": "6191dfd43902354facfe6f15835b9a00",
        "title": "明冰篇",
        "author": "富嘉谟",
        "content": "北陆苍茫河海凝，南山阑干昼夜冰，素彩峨峨明月升。\n深山穷谷不自见，安知采斫备嘉荐，阴房涸冱掩寒扇。\n阳春二月朝始暾，春光潭沱度千门，明冰时出御至尊。\n彤庭赫赫九仪备，腰玉煌煌千官事，明冰毕赋周在位。\n忆昨沙漠寒风涨，昆仑长河冰始壮，漫汗崚嶒积亭障。\n嗈嗈鸣雁江上来，禁苑池台冰复开，摇青涵绿映楼台。\n豳歌七月王风始，凿冰藏用昭物轨，四时不忒千万祀。",
        "dynasty": "唐",
        "collection_info": {
            "collection": "御定全唐诗",
            "volume": "卷九十四"
        }
    }
]