[
    {
        "uuid": "3a2796f1080ea2996e930eac9eefaee9",
        "title": "促拍满路花 人间秋正好",
        "author": "徐叔至",
        "content": "人间秋正好，天上月才圆。\n玉霄人不老，对婵娟。\n五龙护日，一笑着貂蝉。\n禁殿开金钥，宝炬宫壶，诏催移下钓天。\n昴奎分秀采，箕翼与长年。\n华堂歌宛转，舞蹁跹。\n醉围红袖，妙墨起风烟。\n回首恩波地，身在江湖，为公一赋新篇。",
        "dynasty": "宋",
        "collection_info": null
    },
    {
        "uuid": "0fef1d68e5e4e9319d94acb41c46dbd3",
        "title": "鹧鸪天 两两台符映昴躔",
        "author": "徐叔至",
        "content": "两两台符映昴躔，南熏披拂寿炉烟。\n宝图继统千龄会，金铉调元一相贤。\n兰玉满，庆蝉联。\n天教世有鲁山川。\n霞觞更对瑶池佲，共看蟠桃着子年。",
        "dynasty": "宋",
        "collection_info": null
    }
]