[
    {
        "title": "与何光远赠答诗",
        "author": "何光远",
        "content": "檐上檐前燕语新，花开柳发自伤神。\n谁能将我相思意，说与江隈解佩人。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十四"
        }
    },
    {
        "title": "与何光远赠答诗",
        "author": "何光远",
        "content": "澹荡春光物象饶，一枝琼艳不胜娇。\n若能许解相思佩，何羡星天渡鹊桥。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十四"
        }
    },
    {
        "title": "与何光远赠答诗",
        "author": "何光远",
        "content": "玉漏涓涓银汉清，鹊桥新架路初成。\n催妆既要裁篇咏，凤吹鸾歌早会迎。\n宝车辗驻彩云开，误到蓬莱顶上来。\n琼室既登花得折，永将凡骨逐风雷。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十四"
        }
    }
]