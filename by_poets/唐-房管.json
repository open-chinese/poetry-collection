[
    {
        "uuid": "e1035d59dff2e82d0c655698c2076b10",
        "title": "题汉州西湖",
        "author": "房管",
        "content": "高流缠峻隅，城下缅丘墟。\n决渠信浩荡，潭岛成江湖。\n结宇依迴渚，水中信可居。\n三伏气不蒸，四达暑自徂。\n同人千里驾，邻国五马车。\n月出共登舟，风生随所如。\n举麾指极浦，欲极更盘纡。\n缭绕各殊致，夜尽情有余。\n遭乱意不开，即理还暂祛。\n安得长晤语，使我忧更除。",
        "dynasty": "唐",
        "collection_info": null
    },
    {
        "uuid": "af3ea2fd9f6e0e7722d1ce46bee0f21e",
        "title": "题汉州西湖",
        "author": "房管",
        "content": "高流缠峻隅，城下缅丘墟。\n决渠信浩荡，潭岛成江湖。\n结宇依回渚，水中信可居。\n三伏气不蒸，四达暑自徂。\n同人千里驾，邻国五马车。\n月出共登舟，风生随所如。\n举麾指极浦，欲极更盘纡。\n缭绕各殊致，夜尽情有余。\n遭乱意不开，即理还暂祛。\n安得长晤语，使我忧更除。",
        "dynasty": "唐",
        "collection_info": {
            "collection": "御定全唐诗",
            "volume": "卷一百零九"
        }
    }
]