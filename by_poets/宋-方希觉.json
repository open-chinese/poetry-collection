[
    {
        "title": "到官郡□之余即新众乐亭为州人游观之所因成拙句",
        "author": "方希觉",
        "content": "重寻佳景冠南州，天与邦人作胜游。\n百尺台成偏得月，四时花放不知秋。\n当轩迭嶂高还下，傍槛长溪咽復流。\n只道使君能共乐，有谁能会使君忧。",
        "dynasty": "宋",
        "collection_info": null
    },
    {
        "title": "及瓜将行留别南山",
        "author": "方希觉",
        "content": "南山陈迹徧搜寻，好景森罗直万金。\n别后不知谁念我，经营偏费主人心。",
        "dynasty": "宋",
        "collection_info": null
    }
]