[
    {
        "title": "登楼望月二首",
        "author": "刘辟",
        "content": "圆月当新霁，高楼见最明。素波流粉壁，丹桂拂飞甍。\n下瞰千门静，旁观万象生。梧桐窗下影，乌鹊槛前声。\n啸逸刘琨兴，吟资庾亮情。游人莫登眺，迢递故乡程。\n皎洁三秋月，巍峨百丈楼。下分征客路，上有美人愁。\n帐卷芙蓉带，帘褰玳瑁钩。倚窗情渺渺，凭槛思悠悠。\n未得金波转，俄成玉箸流。不堪三五夕，夫婿在边州。",
        "dynasty": "唐",
        "collection_info": {
            "collection": "御定全唐诗",
            "volume": "卷七百三十三"
        }
    }
]